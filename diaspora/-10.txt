मध्य पूर्वीय क्षेत्रको पहिलो नेपाली फेशन शो दुबईमा हुँदै

श्रीकृष्ण भट्टराई 
दुबई–छेपारो डट कमको आयोजनामा यही आउँदो शुक्रबार फेब्रुअरी महिनाको १० तारिखका दिन दुबईमा फेसन फ्युजन २०१७ नामको नेपाली फेशन शो हुने भएको छ ।
 
उक्त कार्यक्रमको बारे जानकारी दिनको निम्ति आयोजकले बर दुबईमा रहेको सिराज लस्सी क्याफेटेरियामा पत्रकार सम्मेलन समेत गरेको छ । रोयल आइल्याण्ड जनरल ट्रेडिंग तथा छेपारो डट कम का सञ्चालक आकाश खतिवडाले नेपाली पोशाकलाई प्रोत्साहन गर्न कार्यक्रमम गर्न लागिएको बताउनु भएको थियो । उहाँका अनुसार अनलाईनबाटै बिभिन्न सामानहरु खरिद गर्न सकिने बिजिनेस पोर्टल छेपारो डट कमको औपचारिक उत्घाटन समेत उक्त कार्येक्रम बाट गरिने छ । छेपारोले नेपाल, यु ए ई, बहराइन र कतारबाट एकै पटक आफ्नो सेवा सुचारु गर्दै छ ।
 
आयोजक कमिटिका बालकृष्ण मरासिनीले कार्यक्रममा १० जना बालबालिका, १० जना महिला मोडल र ५ जना पुरुष मोडल लाई र्याम्प मा उतारिने जानकारी दिनु भयो । नेपालमा थुप्रै फेसन शो गरिसकेकी तृष्णा गुरुङको दुबईमा हुने फेसन शो भने पहिलो अन्तरास्ट्रिय शो रहेको छ । उनले नेपाली संस्कृति झल्किने र फेसनलाई फयुजन गरेर तयार पारेका पहिरनहरु लगाएर मोडेलहरु र्याम्पमा उत्रने बताईन । आफूले मोडेलहरुलाई अश्लिल देखाउने खालका पहिरन होइन ग्ल्यामरस लूक्स झल्किने तर्फ़ ध्यान दिएको पनि बताईन । सहभागी मोडेलहरुलाई सावित्री केसीले कोरिओग्राफी गराउने छिन् ।
 
मृगतृष्णा फेसन हाउसको संचालिका डिजाइनर तृष्णा गुरुङ र कोरियो ग्राफर सावित्री केसी दुबई आइपुगे देखीनै फेसन शोमा सहभागी मोडेल हरुलाई प्रशिक्षण सुरु गरिसकेको बताइएको छ । कार्यक्रमका मुख्य आयोजक रोयल आइल्याण्ड जनरल ट्रे डिंग तथा छेपारो डटकमका सञ्चालक आकाश खतिवडा, मृगतृष्णा फेसन हाउसकी संचालिका फेसन डिजाइनर तृष्णा गुरुङ, आयोजक समितिका सदस्य बालकृष्ण मरासिनी र नेत्र चापागाईले पत्रकारहरुले सोधेका प्रश्न को जवाफ दिएका थिए ।
 
कार्येक्रममा गाएक हेमन मोक्तानको पनि बेजोड प्रस्तुती रहने छ । फेब्रुअरी १० तारिखका दिन हुने यस फेशन फ्युजनमा सोजटोपर रुपमा मिस नेपाल २०१४ सुबिन लिम्बु, चर्चित नेपाली नायीकाहरु पूजना प्रधान, रजनी केसी र वर्षा राउतको समेत उपस्थिति रहनेछ । बर दुबई को बैंक स्ट्रीट मा रहेको फोर पोइन्ट्स बाई शेराटोन होटलमा हुने कार्यक्रममा दर्शकका लागि साझ ६३० बजे देखि गेट खुला हुनेछ ।
 
आयोजकले दर्शक का लागि १००,२०० र ५०० ९साथमा डिनर ०का टिकट तोकेकोछ भने टिकट कार्यक्रम स्थलबाट समेत लिन सकिने बताइएको छ । हेमन मोक्तान फाउन्डेसनको सहयोगार्थ गर्न लागिएको यो कार्यक्रमले नेपाली फेसनको अन्तराष्ट्रिय रुपमा विस्तार गर्न टेवा पुराउने आशा गरिएको छ । मध्य पूर्विय क्षेत्र मै पहिलो पटक नेपाली फेसन शो यूएईको दुबईमा हुन लागेको हो ।
