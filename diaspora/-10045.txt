राजदूत प्रतिभा राणाको सम्मानमा जापानमा स्वागत तथा रात्रीभोज कार्यक्रम

टोकियो । जापानका लागि नेपाली राजदूत प्रतिभा राणालाई जापानस्थित संघ संस्थाहरुले स्वागत गरेका छन् ।

राजदूत राणालाई एनएनआरएन जापानको संयोजनमा जापान स्थित सम्पुर्ण संघ संस्थाहरुको सामुहिक आयोजनामा आईतबार संयुक्त रुपमा स्वागत गरिएको हो ।

एनआरएन जापानका अध्यक्ष सुदन थापाको सभापतित्वमा सम्पन्न स्वागत कार्यक्रममा जापानमा क्रियाशील राजनैतिक भातृसंगठनका अध्यक्षहरु तथा बिभिन्न संघ संस्थाका अध्यक्ष तथा पदाधिकारीहरुको उपस्थिति रहेको थियो ।

कार्यक्रममा सम्पुर्ण संघ संस्थाको अध्यक्ष तथा प्रतिनिधिहरुले फुल तथा खादा लगाएर राजदूत राणालाई सम्मान गरेका थिए भने उहॉको सम्मानमा रात्रि भोजको समेत ब्यवस्था गरिएको थियो।

कार्यक्रममा स्वागत मन्तब्य गल्कोट समाजका अध्यक्ष नरबहादुर थापाले दिएका थिए भने धन्यवाद ज्ञापन जनजाति महासंघका सचिव देवि वहादुर ईग्नामले गरेका थिए ।

राजदूताबासका उपनियोग प्रमुख कूष्णचन्द्र अर्याल र एनआरएनए आईसिसि यशिया प्यासिफिक संयोजक किरण बिक्रम थापाको बिशेष आतिथ्य रहेको स्वागत कार्यक्रममा जनसंपर्क समिति जापानका सभापति डिपि कडेंल,ओएनएफ जापानका कार्यवाहक अध्यक्ष बावुराम भण्डारी , नेपाली जनप्रगतिशिल मोर्चाका प्रतिनिधि श्रवण सत्याल,अन्तराष्ट्रीय नेपाली समाज को प्रतिनिधि सरिता भट्टराई , नेपाली जनप्रगतिशिल समाजका अध्यक्ष दिनेश शाहि लगायतले स्वागत मतब्य व्यक्त गरेका थिए । कार्यक्रम संचालन बॉके बर्दिया मैत्रि समाजका अध्यक्ष जनक बिक्रम शाहीले गरेका थिए । कार्यक्रममा एनआरएनए आईसिसि सदस्यहरु, एनआरएनए जापान का पदाधिकारी लगायत बिभिन्न संघ संस्थाका पदाधिकारीको पनि बाक्लो उपस्थित रहेको थियो।
