बिद्यार्थीहरुलाई लक्षित गरी टोकियोमा रोजगार मेलाको आयोजना

टोकियो । जापानको टोकियोमा ग्लोबल ह्युमन रिसोर्स करिअर फोरम नामक रोजगार मेलाको आयोजना हुने भएको छ ।

जापानस्थित नेपाली राजदूतावास र मेट्रपोलिटियन टोकियो प्रोफेसनल इस्टिच्युसन एसोशियसनको आयोजनामा जापानमा अध्ययनरत एशियन मुलुकका विद्यार्थीहरुलाई लक्षित गरी सो कार्यक्रमको आयोजना हुन लागेको हो । 

जापानमा अध्ययनरत विद्यार्थीहरुले सही सूचना तथा जानकारीको अभावमा रोजगारी पाउन नसक्ने समस्यालाई केन्द्रित गरी रोजगारीको अवसर उपलब्ध गराउने थलोको रुपमा कार्यक्रमको आयोजना हुन लागेको हो । 

उक्त कार्यक्रममा सहभागी भई आफ्नो अध्ययन अनुसारको रोजगारी सुनिश्चित गर्न आयोजकले अनुरोध गरेको छ ।
