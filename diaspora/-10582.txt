गोर्खाल्याण्ड राज्य निर्माण मोर्चाद्वारा अनिश्चितकालिन हड्तालको आह्वान

नयाँ दिल्ली । गोर्खाल्याण्डको मागलाई दबाउनका लागि गरिएको नेपाली भाषा प्रतिको दमन एक सुनियोजित षडेयंत्र भएको मोर्चाले बताएको छ ।

विगत तिन हप्ताह देखि चलेको गोर्खाल्याण्ड प्राप्तिको आन्दोलनमा सरिक तिन जना मोर्चाका कार्यकर्ता र एक जना पुलिसकर्मी सहित चार जनाले अहिले सम्म ज्यान गुमाईसकेका छन् भने घाइतेहरुको संख्या सयौँमा पुगिसकेको छ ।

मोर्चाको आन्दोलनलाई दबाउन  बंगाल सरकारले अनेकौँ हत्कण्डाहरु अपनाउन पछि परेको छैन । मोर्चाको गडमानिने दार्जिलिङ यतिखेर सम्पर्कविहिन छ । टेलिफोन, इन्टरनेट, बिजुली लगायत सुविधाहरु ठप्प गरिदिएको छ यहाँ ।

तर मोर्चा यतिकैमा पछि हट्नेवाला छैन । मोर्चाले २६ जुनदेखि दिल्लीको जन्तरमन्तरमा अनिश्चितकालीन हड्तालको आह्वान गरेको छ ।

गोर्खाल्याण्ड राज्य निर्माण मोर्चाका अध्यक्ष दावा पाख्रिन भन्छन्– यो हाम्रो भाषा आन्दोलन मात्र होइन जबसम्म हामी गोर्खाल्याण्ड पाउँदैनौँ तब सम्म हाम्रो आन्दोलन जारी रहनेछ हामी कुनै पनि हालातमा पछि हट्नेवाला छैनौँ ।
