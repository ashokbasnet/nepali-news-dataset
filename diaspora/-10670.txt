नेपाली घरका सबै पदाधिकारी निर्विरोध निर्वाचित

कोलोराडो । कोलोराडोमा सकृय नेपालीहरुको साझा संस्था नेपाली घरको कार्यसमितीका सबै पदाधिकारीहरु निर्विरोध निर्वाचित भएका छन् ।

 आगामी २ बर्षे कार्यकालको लागी कार्यसमितीका पदाधिकारीहरुको निर्वाचन सम्पन्न गर्न गठित निर्वाचन समितीले जुन २६ तारिकका दिन दिएको जानाकारी अनुसार सबै पदाधिकारीहरु निर्विरोध निर्वाचित भएका हुन् ।

यसरी निर्विरोध निर्वाचितहुने पदाधिकारीहरुमा अध्यक्ष लक्षुमण राना, उपाध्यक्ष द्धय नातिबाबु भट्ट र कुमारजंग कार्कि,  महासचिव निर्मल श्रेष्ठ, पब्लिक रिलेसन अफिसर उपेन्द्र रिजाल रहेका छन् । त्यसैगरी अन्य बोर्डअफ डिरेक्टरहरुमा जगदिशचन्द्र ढकाल, राज ढुङ्गाना र अजुर्नकुमार केसी रहेका छन् । नयां कार्यसमितीलाई आगामी अगष्टमा कार्यभार हस्तान्तरण गरिने नेपाली घरका अध्यक्ष योगराज गौतमले बताएका छन् ।

संस्थाले तोकिएको समयमा  निर्वाचन सम्पन्न गर्न राजेन्द्र शर्माको संयोजकत्वमा तिन सदस्सिय निर्वाचन समिती गठन गरेको थियो । समितीका अन्य सदस्यहरुमा बासुदेब दाहाल, ज्ञानेन्द्र काफ्ले रहेका थिए ।
