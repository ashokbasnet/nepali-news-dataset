अमेरिकाको टेक्सासमा खेलकुदसहित भव्य कार्यक्रम हुँदै, डिसि नेपालले प्रत्यक्ष प्रसारण गर्ने 

टेक्सास। नेप्लिज अमेरिकन कन्भेन्सनको आयोजनामा अमेरिकाको टेक्सासस्थित डालास मा भव्य कार्यक्रम आजबाट सुरु हुँदैछ । जुन ३० देखि  जुलाई २ गतेसम्म हुने कार्यक्रममा विविध खेलकुद प्रतियोगितासँगै चर्चित कलाकारहरुको प्रस्तुती समेत हुनेछ ।

नेपालबाट अमेरिका आई अध्ययन तथा बिबिध ब्यबसाय गरी बसेका युबाहरूसंग भएको बिबिध प्रतिभाहरूलाई प्रदर्शन गर्ने उदेश्यका साथ स्थापना भएको नेप्लिज अमेरिकन कन्भेन्सनले अमेरिका भरीका युवाहरुलाई समेटेको छ । 

यस कार्यक्रमको उद्घाटन शुक्रबार बेलुका ३ बजे डालासको टेक्सासमा रहेको फोर प्वाइन्ट सेराटनमा हुदैछ। सो कार्यक्रमको लागि नेपालबाट नायिका प्रियंका कार्की , कलाकार संदीप क्षेत्री, लगायत अन्य  कलाकारहरूको सहभागिता रहनेछ । 

तीन दिनसम्म चल्ने कार्यक्रममा फुटबल तथा भलिबल प्रतियोगिता पनि आयोजना हुनेछ । उक्त प्रतियोगिताको लागि विभिन्न् शहरहरुबाट प्रतियोगी तथा अन्य व्यक्तित्वहरु टेक्सास आउने क्रम जारी रहेको छ । 

सो कार्यक्रमको लागि भर्जिनियाबाट एउटा बिशेष टिमको सहभागि हुनेछ । सो टिमका सदस्यहरूलाई अमेरिकामा स्थापना भएको स्टाट अप कम्पनी सगुनू अंकित टि शर्टको ब्यबस्था गरेको थियो । यो भव्य कार्यक्रमको प्रत्यक्ष प्रशारण डि सि नेपालले गर्नेछ ।
