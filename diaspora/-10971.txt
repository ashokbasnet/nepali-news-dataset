नेपाली चलचित्र 'तुईन'को अमेरिकामा प्रिमियर शो 

खेम भट्टचन
वासिंगटन । नेपालमा छायांकन गरिएको चलचित्र 'तुईन' को अमेरिकाको राजधानी वासिंगटन डिसीमा प्रथम प्रदर्शन प्रिमियर शो गरिएको छ।  

धादिङ जिल्लाको त्रिशुली नदीमा झोलुङ्गे पुलको अभाबमा फलामको डोरी 'तुईन' मा झुन्डिएर त्रिशुली नदी तर्नुपर्ने बाध्यताको कथामा आधारित चलचित्र तुईन सृजना उप्रेतीले निर्माण गरेकी हुन्।  चलचित्रको मुख्य पत्र १५ बर्षिय बालकको आमाको भूमिकामा सृजना उप्रेतीले नै खेलेकी छिन्।

अमेरिकाको राजधानी वासिंगटन डिसी नजिकै भर्जिनियाको फल्स चर्च स्थित ल्होमेन्स थियटरमा नेपालमा बनेको चलचित्र 'तुईन' को प्रथम प्रदर्शन प्रिमियर शो सम्पन्न गरियो।  

एमाले अध्यक्ष के पी शर्मा ओली प्रधानमन्त्री बनेपछि मन्त्रिपरिषद्को पहिलो बैठकले नेपालमा 'तुईन' भएका सबै ठाउँमा झोलुङ्गे पुल बनाईदिने भनेर सरकारले घोषणा गरेर पनि तुईन मा झुन्डिएर नदी तर्नुपर्ने समस्या हट्न नसकेको सन्दर्भमा नायिका तथा निर्माता सृजना उप्रेतीले यो तुईन चलचित्र बनाएकी हुन्।  

स साना बालबालिकाहरु दिनहुँ 'तुईन' झुण्डिएर बिद्यालय जाने आउने गरेको बडो मार्मिक दृश्य भएको तुईन चलचित्र अमेरिकाको विभिन्न शहरहरु र अन्य विभिन्न मुलुकहरुमा प्रदर्शन हुन गईरहेको कुरा नायिका तथा निर्माता सृजना उप्रेतीले डिसीनेपाल डट कमलाई बताईन्।   

वासिंगटन डिसीमा तुईन चलचित्र प्रदर्शनको संयोजन कृष्ण भण्डारीले गरेका थिए ।
