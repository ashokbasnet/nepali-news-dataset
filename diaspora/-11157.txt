साइप्रसमा किरात राई सेवा समाज र नयाँ शक्तिद्वारा समर बोट पार्टी आयोजना

• रिङ्कु श्रेष्ठ -
साइप्रस । किरात राई सेवा समाज र नयाँ शक्ति पार्टी साइप्रसले संयुक्त रुपमा साइप्रसमा बसोबास गर्ने नेपालीहरुलाई मनोरन्जन प्रदान गर्न समर बोट पार्टीको आयोजना गरेको छ ।

साइप्रसस्थित किराती राई समाज र नयाँ शक्ति पार्टीको आयोजनामा साइप्रसमा रहेका नेपालीहरुलाई मनोरज्न प्रदान गर्न बोट पार्टीको आयोजना गरेको जानकारी आयोजकले दिएको छ । नेपाल र नेपालीको गौरवको सानको प्रतिक नेपालको झण्डा फहराएर बोट पार्टीको आयोजना गरिएको थियो ।

सुरुमा कार्यक्रमको नाम अ‍ैया नापा पार्टी २०१७ नामाकरण गरिएको थियो । तर विशेष कारणबस उक्त कार्यक्रम साइप्रसको प्रोटरास भन्ने पर्यटकीय स्थलमा आयाजना गर्नु परेको आयोजकले जानकारी गराएको छ ।

परदेशमा रहेका नेपाली दिदीबहिनी तथा दाजुभाइहरुलाई मनोरन्जन प्रदान गरेर देशको न्यास्रो मेटाउने उद्धेश्यले बोट पार्टीको आयोजना गरिएको जानकारी आयोजकले गराएको छ ।  पार्टीमा उपस्थित सबैलाई खाना तथा पेय पदार्थको व्यवस्था गरिएको थियो । उपस्थित पाहुनालाई मनोरन्जन प्रदान गर्न विभिन्न गीत तथा संगितको समेत व्यवस्था गरिएको थियो ।

बिदेशमा रहेका नेपालीहरुलाई एउटै थलोमा जम्मा हुने मौका जुटाएकोमा आयोजकलाई उपस्थित नेपालीहरुले धन्यबाद दिनुका साथै यस प्रकारको कार्यक्रम बेलाबेलामा आयोजना गर्न अनुरोध गरेका थिए । मनको थकान मेटाउन उपस्थित पाहुनाहरुले पौडी खेल्नुका साथै नाचगानमा सहभागिता जनाएका थिए ।
