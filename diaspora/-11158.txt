बेल्जियममा मनाईयो स्व. गिरिजा प्रसाद कोईरालाको जन्म जयन्ति

बेल्जियम। नेपाली जनसम्पर्क समिति बेल्जियमले गत सोमबार लुभेन शहरमा नेपाली कांग्रेसका पुर्व सभापति स्वर्गीय गिरिजा प्रसाद कोईरालाको ९४ औं जन्म जयन्ति मनाएको छ । 

नेपाली जनसम्पर्क समिति बेल्जियमकी सभापति सीता सापकोटाको अध्यक्षतामा भएको कार्यक्रममा प्रमुख अतिथिको रुपमा नेपाली कांग्रेसका मुख्य सचिव कृष्ण पौडेल रहेका थिए ।  

प्रमुख अतिथिपौडेलले गिरिजा प्रसाद कोईरालाले प्रजातन्त्र तथा लोकतन्त्र का लागी बिभिन्न चरणमा गरेको योगदान बारे बताउदै सशस्त्र युद्ध गरेको नेकपा माओवादीलाई शान्ति प्रक्रियामा ल्याउन महत्त्वपूर्ण भूमिका तथा ६२६३ जनान्दोलन को मुख्य कमान्डर रही देशमा लोकतन्त्र स्थापना साथै उनको अगुवाईमा नेपाली कांग्रेसले बिभिन्न काल खण्डमा प्रजातन्त्र र लोकतन्त्रका लागि खेलेको भूमिकाको बारेमा बताएका थिए  । 

कार्यक्रमको अध्यक्षता गरेकी सभापति सापकोटाले स्वर्गीय गिरिजा प्रसाद कोईराला प्रजान्त्रिक आन्दोलनका शिखर योद्धा रहेको र नेपालमा शान्ति र लोकतन्त्र स्थापनाका निमित्त देशका मुर्धन्य नेताको रुपमा बताउदै कांग्रेसले स्वर्गीय कोईरालाले गरेको योगदान लाई व्यवहारमा सदैव लागू गर्न स्मरण समेत गराएकी थिईन  ।

 उक्त कार्यक्रममा नेजस बेल्जियमका पुर्व सल्लाहकार तथा पर्वत समाजका अध्यक्ष झलक के। सी, नेपाली काँग्रेस पार्टी कार्यालय मुख्य सचिवकी धर्म पत्नी श्रीमती दुर्गा पौडेल लगाएत नेजस बेल्जियमका समिति पदाधिकारी तथा सदस्यलगायतको उपस्थिति थियो भने कार्यक्रम नेपाली जनसम्पर्क समिति बेल्जियमका महामन्त्री दिनेश भण्डारीले संचालन गरेका थिए ।
