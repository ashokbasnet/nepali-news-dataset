कोरियामा द बर्ड एण्ड नेचर चित्रकला प्रदर्शनी

धन गुरुङ

कोरिया । कोरियामा द बर्ड एण्ड नेचर चित्रकला प्रदर्शनी सुरु भएको छ। गत आइतबार दोङ्देमुनको लुम्बिनी रेष्टुरेन्टमा एक कार्यक्रमको आयोजना गरी प्रदर्शनीको उद्घाटन भएको छ। प्रदर्शनी आगामी जुलाई १५ सम्म चल्ने छ। 


चित्रकार एलविक्रम राईद्वारा तयार पारिएको चरा र प्रकृतिसँग सम्बन्धित ३१ वटा र अन्य ९ वटा गरी कुल ४० वटा चित्रहरु प्रदर्शनीमा राखिएका छन्। ललितकला मञ्च कोरिया आयोजक रहेको प्रदर्शनीमा कोरियामा रहेका कलाप्रेमीहरुको बाक्लो उपस्थिति रहेको रहेको छ। ललितकला मञ्च कोरियाका अध्यक्ष उमेश लिम्बुको सभापतित्व र किराँत राई यायोख्खा कोरियाका अध्यक्ष बालकृष्ण राई प्रमुख अतिथी रहेको कार्यक्रमको विशेष अतिथीमा एमके चाम्लिङ रहेका थिए। 

अध्यक्ष उदयपुर सेवा समाज द कोरिया, के पी सिटौला संस्थापक अध्यक्ष एनआरएन कोरिया तथा एनआरएन आईसीसी प्रतिनिधि, विनोद कुँवर निवर्तमान अध्यक्ष एनआरएन द  कोरिया तथा एनआरएन आईसीसी प्रतिनिधि, लोचन राई निवर्तमान अध्यक्ष एनसिसि द कोरिया, ध्यान राई सल्लाहकार किराँत राई यायोख्या कोरिया तथा निवर्तमान एनआरएन उपाध्यक्ष , पवन राई वरिष्ठ उपाध्यक्ष नेपाल जनजाति महासंघ द कोरिया, महेन्द्र राई अध्यक्ष नेपाली संघीय समाज द कोरिया रहेका थिए। 

त्यसैगरी अतिथिहरुमा रबिन तामाङ निवर्तमान उपाध्यक्ष एनआरएन कोरिया तथा सञ्चालक लुम्बिनी रेष्टुरेन्टु दोङ्देमुन, जुनु गरुङ वरिष्ठ उपाध्यक्ष एनआरएन कोरिया, अन्जु के सी वरिष्ठ उपाध्यक्ष एनसीसी कोरिया ,जित गुरुङ उपाध्यक्ष एनसीसी कोरिया , मल्लिका थकाली निवर्तमान अध्यक्ष वुमन फर वुमन कोरिया ,अमृत राई अध्यक्ष खोटाङ सेवा समाज, नर कुमार गुरुङ अध्यक्ष स्याङ्जा भिरकोट आर्थर तमु समाज द कोरिया र रेख गुरुङ पत्रकार अनलाईन रेडियो गोर्खाली कोरिया रहेका थिए। 


दिप प्रज्वलन र चित्रकार राईद्धारा तयार पारिएको नेपालको राष्ट्रिय चरा डाँफेको चित्रको पर्दा उघारेर सुरु भएको उद्घाटन सत्रमा पवन रावतले स्वागत मन्तव्य राखेका थिए। कार्यक्रममा बोल्ने सबै वक्ताहरुले कोरियाको व्यस्तताको बाबजुद पनि कलाकारितामा सक्रिय भएर विदेशमा चित्रकला प्रदर्शनीजस्तो सराहनीय काम गरेको भन्दै चित्रकार एलविक्रम राईको प्रतिभाको प्रसंसा गरेका थिए । 

प्रदर्शनीलाई किराँत राई यायोख्खा कोरियाले प्रायोजन र उदयपुर सेवा समाज कोरियाले सह-प्रयोजन गरेको हो।
