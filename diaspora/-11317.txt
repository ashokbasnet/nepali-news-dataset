कतारमा महिला समाजले गर्ने तीज कार्यक्रमको तयारी पुरा

दिलकुमार श्रेष्ठ

दोहा । नेपाली महिला समाज कतार महिलाहरुको लागि पवित्र मानिने हरितालिका तीज २०७४ को अवसरमा विविध सांगीतिक कार्यक्रम तयारी पुरा भएको छ। 

मुलुक कै बिपन्न अवस्थामा रहेका चेपाङहरुका बालबालिकाहरुको सहयोगका लागि यो कार्यक्रमको आयोगन गर्न लागिएको कार्यक्रमकी संयोजक अमिना खानले जानकारी दिइन्। 

२५ अगस्त २०१७ मा हुने कार्यक्रमको तयारीका लागी महिला समाजका दिदीबहिनीहरुले कतारमा घरदैलो कार्यक्रम समेत गरेका थिए। हरेक वर्ष महिलाहरुको महानपर्व हरितालिका तीजलाई कतारमा बिशेष महत्वका साथ मनाइने गरिएको छ। कार्यक्रममा नेपालबाट समेत राष्ट्रिय स्तरका कलाकार समेत आउने भएका छ। 

अन्य पर्व भन्दा अलि फरक मानिने यो पर्वमा महिलाहरुले भोजन नगरी वर्त बस्यो भने आटेको पुग्ने विश्वास छ । महिला समाज कतारले यस तीज पर्वलाई उच्च महत्वको साथ मनाउँदै आएको छ। तीज विशेष कार्यक्रमका लागि केही केही कलाकारको नाम समेत महिला समाजले सार्वजनिक गरि सकेको छ।

आमन्त्रित कलाकारहरुमा लोकदोहोरी गायिका चन्द्रा अर्याल, आधुनिक गायिका अमृता सम्बाहाम्फे लिम्बु, डान्सर प्रमिला श्रीर उधोषिका सन्ध्या बुढा रहेका छन् ।
