एनआरएनको गल्फ संयोजकमा शर्माको उम्मेद्वारी 

दिलकुमार श्रेष्ठ दोहा । गैर आवासिय नेपाली संघ एनआरएनको गल्फ संयोजकमा आरके शर्माले उम्म्द्वारी घोषणा गरेका छन्। दोहाको एक कार्यक्रममा शर्माले आफ्नो उम्मेद्वारी घोषणा गरेका हुन्। 

अघिल्लो कार्यकाल एनआरएनए आइसीसी सदस्यमा मनोनित शर्माले १३ वर्ष देखि कतारमा व्यवसाय गर्दै आएका छन् । कतार बसाइको क्रममा हरेक समयमासामाजिक कार्यमा हातेमालो गरेका शर्माले आफू गल्फ संयोजकका लागि योग्य भएको दाबी गरे। आफू विजय भए ५१ लाखको वैदेशिक रोजगार सचेतना तथा विपद कोष गठन गर्ने प्रतिबद्धता गरेका छन्। 

गल्फ संयोजककै लागि ओमानबाट डिबी क्षेत्री र बहराइनबाट जेपी सापकोटाले उमेद्वारी घोषणा गरिसकेका छन्। आगामी अक्टोबर १४ देखि काठमाडौंमा एनआरएनको ७ औं महाधिवेशन हुँदैँछ।
