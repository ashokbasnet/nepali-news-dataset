बेलायतमा यी सुन्दरी गायिका ममतालाई मायामा बाध्ने को होला ?

लन्डन । लन्डनवासी नवगायिका ममता गुरुङले पहिलो एल्बम  ‘ममता’ स्रोतामाझ ल्याएकी छन्। 

गत अप्रिल २६ मा नेपालमा विमोचित उक्त एल्बम केही दिन अघि बेलायतमा समेत विमोचन गरियो। ५ वटा गीत समावेश गरिएको उक्त एल्बममा ममता गुरुङ, शशीथापा सुब्बा, कालिप्रसाद बास्कोटा र केबी गुरुङको रचना अनि बास्कोटा, सुरेश मानन्धर, दावा गुरुङ, ताराप्रकाश लिम्बु र इन्द्र आरपीको संगीत छ।


एल्बमसंगै म्यूजिक भिडियो समेत सार्वजनिक गरिएको छ। ममता र ताराप्रकाश लिम्बुले गाएको ‘बाँधन बाँधन मायाले मलाई’ बोलको गीतमा म्यूजिक भिडियो बनाइएको हो । जसको निर्देशन अर्जुन अधिकारीले गरेका छन्। भिडियोमा ममता र पुष्प खड्काको अभिनय छ। 

छोटो समयमै म्यूजिक भिडियो दर्शकहरुको रोजाइमा परेपछि ममता दंग छन्। ‘प्रवासमा रहेर संगीतकर्म कम्ती चुनौतिपूर्ण  छैन्’, ममता भन्छिन्, ‘तर, संगीतप्रतिको मेरो लगावले पढाइ सकेपछि यतातिर लागें ।’

बिगत ७ वर्षदेखि बेलायत बस्दै आएकी चितवन माडी निवासी ममताले अब आफ्नो करिअर संगीतमै बनाउने सोच बनाएकी छन्।
