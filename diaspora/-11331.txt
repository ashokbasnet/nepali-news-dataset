पूर्व प्रधानमन्त्री खनाल दक्षिण कोरियामा

काठमाडौँ । एसियाली राजनीतिक पार्टी सम्मेलनको स्थायी कमिटीको २८ औं बैठकको सिलसिलामा आइक्याप मेडिया फोरम र  युरोप एसिया राजनीतिक फोरम दक्षिण कोरियाको राजधानी सोलमा यहीजुलाइ  ६ देखि शुरु भएको छ । 

उद्घाटन शत्रमा आइक्याप स्ट्यान्डिङ कमिटीका अध्यक्ष तथा फिलिपिन्सका पूर्व सभामुखजोसे डे भिनेसियाले आइक्याप र मिडिया फोरम स्थापनाको सन्दर्भ कोट्याउदैं कोरियाली प्रायद्विपमा शान्ति स्थापनाका विषयपनि उठाएका थिए। 

मेडिया सम्मेलनको उद्धाटन शत्रमा दक्षिण कोरियाका रिपब्लिकन पार्टीका पूर्व महासचिव तथा नेता र आइक्याप मेडिया फोरमका सहअध्यक्ष ह्वाङ जिन्हा, डेमाक्राटिक पार्टीकीपूर्व पूर्व विपक्षी नेतृ पार्क सोक उनले दक्षिण कोरियाको राजनीतिक अवस्था मिडियाको भूमिका र आइक्याप मेडिया फोरमको सन्दर्भलाई जोड दिएका थिए। 

आइक्याप मेडिया फोरमको पहिलो सेसनमा मेडिया र प्रजातान्त्रिकरणमा नेकपा एमालेका वरिस्ठ नेता तथा पूर्व प्रधानमन्त्री झलनाथ खनालले मुख्यबक्ताका रुपमा आफ्ना विचारहरु राखेका छन्। 

उनले दक्षिण कोरिया र नेपालमाप्रजातान्त्रिकरण आन्दोलनमा मेडियाको समान भूमिकाबारे उल्लेख गर्दै साँचो प्रजातान्त्रिकरणमा मेडियाले संसारभरी महत्वपूर्ण भूमिका खेल्ने बताए। 

उनले सोसोयल मेडियाले राजनीतिक र सामाजिक क्रान्तिमा महत्वपूर्ण भूमिका खेलेको र यसलाई अझ सामाजिकउत्तरदायी मेडियाका रुपमाविकास गर्दै जानु पर्ने घारणा राखे। उनले प्रविधिका कारण सामाजिक मेडियालाई आतंकवादीहरु दुरुपयोग गर्न सक्ने अवस्थाबारे पनि औल्याए। 

उक्त शत्रमा आइक्याप स्ट्यान्डिङ कमिटी सदस्य तथा पाकिस्तान मुस्लिम लिग (क्यू)का महासचिव मुसाहिद हुसेन,  भारतीय काग्रेसका नेताअनिलशास्त्री, भारतीयजनता पार्टीका नेता विजयजोली लगायत एशियाका मेडिया हाउसका प्रतिनिधी र पत्राकारहरुले आफ्ना घारणाहरु राखेका थिए। 

उक्त सेसनको अध्यक्षता आइक्याप मेडिया फोरमका उपाध्यक्ष राम नमामोडोभले गरेका थिए। नेता खनालसँग उनका विदेशमामला सहयोगी योगेन्द्र शाही कार्यक्रममा सहभागी भएका थिए । एसिया युरोप राजनीतिक फोरम जुलाइ ९ र १० मा सम्पन्न हुनेछ । खनाल नेपाली समुदायले सोलमा आयोजना गरेका विभिन्न कार्यक्रमहरुमा पनि सहभागी भई यही जुलाई १२ मा नेपाल फर्किने कार्यक्रम रहेको स्बकिय सचिब कृष्ण भट्टराइले बताए ।
