 दक्षिण कोरियाका लागि नेपाली राजदुत सिंहलाई विभिन्न संघ संस्थाद्वारा सम्मान

सौल। दक्षिण कोरियाका लागि नेपाली राजदुत अर्जुन जंग बहादुर सिह लाई कोरियामा सम्मान गरिएको छ । 

 कोरिया को लागी राजदूत नियुक्ति भए संगै सिंहबाट कोरिया मा रहेका नेपाली मजदुरहरुले नयाँ सुधारको लागि अपेक्षा गरेका छन् । राजदूतलाई इन्छन बिमान स्थल अवतरण गरेदेखि नै बिभिन्न संघ सस्था द्वारा कार्यक्रम आयोजन गरी स्वागत गर्ने कार्यक्रम अझै पनि जारी रहेको छ। 

 गत आईतवार पनी बिभिन्न जातीय धार्मिक संघ संस्थाले संयुक्त रुपमा कार्यक्रम आयोजन गरी राजदूत लाई स्वागत गरेका थिए । जसमा सौल नेपाल गुम्बा , शेर्पा संघ, तमाङ संघ, तमु धी ,नेवा पुच,  तमाङ बौद्ध माह संघ ,योल्मो सम्पर्क समिति, मनाङ परिवार, नेपाल बौद्ध परिवार ,मुस्ताङ परिवार ,नागर्जुन गुम्बा , झोउन आछिम  गरी ११ वाट संघ संस्था सहभागी थिए ।  

सम्मानसँगै विभिन्न प्रतिनिधिहरुले कोरियामा रहेका नेपालीहरुले भोग्नुपरेका समस्याहरु राजदुतलाई जानकारी गराएका थिए । कार्यक्रममा प्रमुख अथिति रहेका राजदूतले विभिन्न समस्याबारे  थप अन्तरक्रिया गरी समश्या पहिचान गरी समाधान को निम्ति आफु लाग्ने बताए । साथै उनले नेपालीहरुको सहजताको निम्ति श्रावण महीना देखि लागु हुने गरी पहिलो र अन्तिम आइतवार दूतावास खुल्ला गरिने पनि बताए।
