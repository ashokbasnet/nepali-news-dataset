बोस्टनमा नेपाली फेस्टीभल भव्यताका साथ सम्पन्न

लाक्पा सांगे शेर्पा, बोस्टन । ग्रेटर बोस्टन नेपाली समयदाय र समरभील आर्ट काउन्सीलको आयोजनामा गत आइतवार नेपाली फेस्टीभल २०१७ म्यासेच्यट स्टेटको समरभीलमा भव्यताका साथ सम्पन्न भएको छ । 

नेपाली कला र संस्कृतिलाई अमेरिकामा पनि जिवन्त राख्नका लागि र आफनो मातृ भमिप्रतिको सम्झना स्वरुप यो कार्यक्रमको आयोजना गरीएको आयोजकले बताए । 

कार्यक्रममा जिविएनसीका ख्याति प्राप्त कलाकारहरुले विभिन्न लोक संस्कृति झल्कने किसिमका गीत संगीत पस्केर कार्यक्रमलाई थप रौनक थपेका थिए । कार्यक्रममा लाखे नाच लगायतको परम्परागत संस्कृति झल्कने नाच देखाइएको थियो । बोस्टनबासी नेपालीहरु भने नेपाली पन झल्कने भेषमा सजिएका देखिन्थ्ये । 

हिमालय हेरिटेज कल्चर एकेडेमीका कलाकार वाध्यवाधकहरु श्याम नेपाली, राजन बुढाथोकी, नन्दृ शंकर, शैलेन्द्र सिंह लगायतका कलाकारहरुले नेपाली बाजा सारंगी, मादल तवला लगायको संयृक्त रुपमा प्रस्तति दिएका थिए । 

नेवारी नाचका नेवारी समाज बोस्टनका भिजेन्द्र प्रधान लगायतले लाखे नाच, देवी गुरुङ, कमला गुरुङ, फत्ते गुरुङ लगायतले कउडा नाच प्रस्तुत गरे ।

कार्यक्रममा लोक दाहोरीको समेत आयोजना गरिएको थियो । बोस्टनका ख्याती प्राप्त लोक गायक मीन केसी र न्युयोर्क निशा सुनुवारको लोक दोहोरीले नेपाली माझ प्रस्तुत मनोरञ्जन प्रदान गरेको थियो । कार्यक्रममा ग्रेटर बोस्टनका नेपालीहरुको उल्लेख्य उपस्थिती रहेको थियो ।
