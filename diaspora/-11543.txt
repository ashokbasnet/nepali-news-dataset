स्वच्छ प्रतिष्पर्धामा उत्रन महासचिवका उम्मेदवार श्रेष्ठको आग्रह

काठमाडौँ । नेपाल वैदेशिक रोजगार व्यवसायी संघको आज हुन लागेको नयाँ नेतृत्व चयन निर्वाचनको अन्तिम चुनावीसभामा बोल्दै महासचिवका उम्मेदवार सुजित श्रेष्ठले नेतृत्वका लागि प्रतिष्पर्धामा उत्रिएका सबै उम्मेदवारहरुलाई स्वच्छ प्रतिष्पर्धामा उत्रन आग्रह गरेका छन।
 
लोकतान्त्रिक पद्धतिमा नेतृत्वका लागि प्रतिष्पर्धा सुन्दर पक्ष भएको बताउदै श्रेष्ठले यसको मर्म बुझन प्रतिष्पर्धीरुलाई आग्रह गरे । तल्लोस्तरमा झरेर हचुवा आरोपमा उत्रदा आफै फसिने श्रेष्ठको सुझाव छ । 

सिण्डिकेटको नारा उठदै गर्दा मलेसियाको एफडब्लुसिएमएस साइटमा १२ वटा मेनपावरको नाम सार्वजनिक गरिएकोमा केहि घण्टाभित्रै यसलाई हटाएर ७ सय मेनपावरको नाम राख्ने कस्को षडयन्त्र हो खोजिनुपर्ने श्रेष्ठले बताए । उनले भने–‘सिण्डिकेट लादने षडयन्त्र भैरहेको छ । मलेसियाको कमिशन बढाबढ गर्नेहरु पनि यही छन आम व्यवसायीरुले सबैलाई चिनेका छन यसलाई मूल्यांकन गरेर नेतृत्व चुन्नुहोस ।’

नेतृत्व छान्दा सहि व्यक्ति र भिजन हेर्न अनुरोध गर्दै श्रेष्ठले भने,‘व्यक्तिमा क्षमता छ भने भ्रम र पैसाले होइन मनले जित्न सक्नुपर्छ अनि भिजनले जित्नुपर्छ’ अहिले वैदेशिक रोजगार व्यवसायको क्षेत्रमा वैदेशिक रोजगार ऐन संशोधनको मस्यौदा तयार भएकोमा त्यसलाई व्यवसायी र कामदारमूखि बनाउनुपर्ने चुनौती रहेको श्रेष्ठको भनाई छ । ‘ऐन संशोधनको मस्यौदा तयारी अवस्थामा छ यसमा हाम्रा केहि इश्यु र कामदारलाई पनि जिम्मेवार बनाउनुपर्ने विषय समेटन जरुरी छ ।’

‘फ्री भिसा फ्रि टिकटको निर्णय समयसापेक्ष बनाउनु, अनेकखाले सिण्डिकेट तोडनु, एजेन्ट व्यवस्थापन गर्नु लगायत धेरै मुद्धा हाम्रा सामू तेर्सिएको छ’ श्रेष्ठ अघि भन्छन–‘अनि हाम्रा यी विविध समस्या मिलेर लडदा समाधान हुन्छन कि फेसबुके प्रचार र आरोप–प्रत्यारोपमा उत्रदा पुरा हुन्छ ?’
