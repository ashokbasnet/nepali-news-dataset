बोस्टनमा भानुजयन्ती सम्पन्न 

काठमाडौँ । अन्तर्राष्ट्रिय नेपाली साहित्य समाज बोस्टन च्याप्टरको आयोजनामा हालै २०४ औँ भानु जयन्ती कार्यक्रम सम्पन भएको छ।

अनेसास बोस्टनका अध्यक्ष लालगोपाल सुवेदीले भानु प्रतिमामा पुष्पार्पण गर्दै आदिकवि भानुभक्त आफ्नो समयको जनभावना चित्रित गर्ने सफल केन्द्रीय कवि मात्र नभएर सिँगो नेपाली संस्कृतिकै प्रतीकको रूपमाविश्वव्यापी रूपमा स्थापित भएको धारणा व्यक्त गरे। 

पूर्व अध्यक्ष हरि काफ्लेले सम्पूर्ण सहभगीहरूको समीक्षा गर्दै हरेक काव्य प्रस्तोताले छुट्टाछुट्टै विशेषता झल्काएकाले कार्यक्रम निकै सफल रहेको धारणा राखे। पुर्व अध्यक्ष डा उषा शर्मा, पूर्व जिबिएनसी अध्यक्ष राम थापा ,बोस्टन सप्ताह संयोजक सुशील पौडेल, सचिव क़ष्णराज खनाल, महिला संघकी अध्यक्ष रुक्मिणी कार्की लगायतले पनि भानुभक्तको सम्मानमा आआफ्नो मन्तव्य राखेका थिए।

कार्यक्रम संयोजक सुशील नेपालले संचालन गरेको उक्त कार्यक्रममा दीपा राई पुन, ममता कर्माचार्य, धन लेप्चा, सागर शंकर, दिनेशराज भण्डारी, यम पौडेल, बाल प्रतिभा सिम्रन पौडेल, लगायत करिब डेड दर्जन कवि, गीतकार तथा गजलकारहरूले कविता, गीत, गजल र मुक्तक वाचन गरे।
