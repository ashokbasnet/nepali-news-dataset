सप्तरीका वाढी पीडितका लागि वोष्टनमा सहगोग संकलन हुँदै

लाक्पा साँगे शेर्पा

वोस्टन । ग्रेटन वोस्टन नेपाली समाज वोस्टनले सप्तरी जिल्लाको तिलाठी, मलेठ गाउँपालिकाका बाढी पीडितलाई सहयोग संकलन गर्न सुरु गरेको छ। 

तत्काल राहतको प्रवन्ध नभए विकराल सरुवा रोगहरु निम्तन सक्ने खतरा रहेको र कयौ सर्वसाधारण अझैपनि घरवारविहीन भएकाले तत्काल राहतका लागी ग्रेटर वोस्टन नेपाली समाज जिविएनसीमा साच्यसेटका अध्यक्ष विष्णमणी आचार्यले सबैमा अपिल गरेका छन्। 

यसैगरि सप्तरी गृह जिल्लाभई हाल अमेरिकाको वोस्टनमा लामो समयदेखि वस्दै आएका समाजसेवी चन्द्रदेव मण्डलले पनि सामाजिक सञ्जालमार्फत सवै वोस्टन तथा अमेरिकावासी नेपालीहरुलाई सप्तरीको विपत्तीमा सहयोगी हात वढाउन अपिल गरेका छन्। उनले विपतमा आफ्नो, उसको नभनि सबैले विगतमा पनि सहयोग गर्दै आएको स्मरण गराउदै नेपालआमालाई विपत्ति परेको बेला सबैले सहयोग गर्ने विश्वास व्यक्ति गरे। 

वोस्टनका समाजसेवीहरु विपतमा सहयोग जुटाउन लागि परेको भन्दै अरुलाई पनि सक्ने जति सहयोग गरिदिन अपिल गर्दै सामाजिक सञ्जाल मार्फत ५ मिनेटको भिडियो सार्वजनिक गरेका छन्। 

यसैबीच सहयोगी मन भएका व्यक्तिहरुले गो फन्ड मार्फत सहयोग गर्न पनि सकिने उनीहरुले बताएका छन्।  गोफन्डमा हाल सम्म २२ सय भन्दा बढी डलर संकलन भएको छ ।
