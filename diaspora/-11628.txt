कोरियाको समुद्रमा फोटो खिचे ५ बर्षको जेल १ करोड जरिवाना 

रोशन भट्टराई, कृष्ण शर्मा सौल । दक्षिण कोरियामा गर्मी महिना शुरू भए सँगै कोरियाको समुद्रहरूमा गर्मी मनाउँन देश तथा विदेशमा मानिसहरूको घुँईचो नै लाग्ने गर्दछ। 

गर्मी महिनामा कोरियाका सबै समुन्द्रको छेउ तथा पानी जहाज डुङगामा स्वदेशी तथा विदेशी युवा युवतीहरु भरिभराउ हुने गर्दछन्। त्यहाँको सरकारले समुद्रको छेउछाउमा बसेर समुद्रमा खेलिरहेका महिलालाई घुरेर हेर्ने, फोटो भिडियो लिने, मदिरा पिएर हो हल्ला गर्ने जस्ता कार्य गरेमा कानुनी व्यवस्था गरेको छ। कोरियामा यसरी अरूले नदेख्ने गरी चिनजान बिनानै फोटो लिएको खण्डमा ५ बर्ष सम्मको जेल सजाय र १ करोड वन जरिवानाको व्यवस्था यहाँको सरकारले गरेको छ।

गएको बर्षमात्रै जानी, नजनी गल्ती गरेर सजाय पाउनेको संख्या उल्लेखनीय रहेको कोरिया पुलिस डिपार्टमेंटको तथ्यांकले देखाएको छ। यस मुद्दामा नेपालीहरु पनि कैद र जरिवानाका दोषी भएका छन्। 

यसरी फोटो लिनेको संख्या बढ्दै गएकाले त्यस्ता स्थानहरुमा कोरिया सरकारले सादा पोशाकका प्रहरी परिचालन गरेको गरेको छ। हालै मात्र कोरियामा विदेशीहरुको चेक जाच गर्न मिल्ने ईन्टरनेट एप्स कोरिया इमीग्रेशनले पुलिसलाई बुझाएको छ।
