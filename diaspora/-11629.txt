अनेसासको पाँचौ अन्तर्राष्ट्रिय नेपाली साहित्य सम्मेलन अस्ट्रेलियामा 

ज्याक खड्का
	

काठमाडौँ । प्रत्येक दुई वर्षमा आयोजना हुने अन्तर्राष्ट्रिय नेपाली साहित्य सम्मेलन अस्ट्रेलियाको पर्थ सिटीमा हुने भएको छ। यही सेप्टेम्वरको ९ र १० तारिकमा आयोजना हुने ५ औँ साहित्य अष्ट्रेलियामा भने पहिलो पटक हुन लागेको हो। 

अन्तर्राष्ट्रिय नेपाली साहित्य समाज (पर्थ डब्लु ए) शाखाको आयोजनामा हुन लागेको यस कार्यक्रममा नेपालसँगै विश्वभरका साहित्यकार तथा लेखकहरुको सहभागिता हुने आयोजकले जानकारी दिएको छ।

कार्यक्रममा नेपाल लगायत संसारभरका नेपाली भाषा तथा साहित्यप्रेमी महानुभावहरुलाइ सुन्दर नगरी पर्थमा ल्याउने, कार्यक्रमका संयोजक तथा च्याप्टरका अध्यक्ष गणेश घिमिरेले जानकारी दिए। अध्यक्ष घिमिरेका अनुसार डायस्पोरामा रहेको नेपाली साहित्यलाई कसरी विश्वस्तरीय बनाउन सकिन्छ भन्ने बारेमा सम्मेलनमा छलफल हुनेछ।

यस अघि २०१५ मा उपाध्यक्ष प्रकाश पौडेल माइलाको संयोजकत्वमा चौथो सम्मेलन जापानको टोकियोमा आयोजना गरिएको थियो । संसारभरका ४० वटा भन्दा बढी देशमा झन्डै ९० को हाराहारीमा च्याप्टरहरु स्थापना गरी नेपाली भाषा, साहित्य, कला र संस्कृतिको संरक्षण र प्रबर्द्दन गर्ने यो संस्था नै सबै भन्दा ठूलो संस्था बनेको छ।
