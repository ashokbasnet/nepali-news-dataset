एनआरएनको उपाध्यक्षमा हमालको उम्मेद्वारी

काठमाडौँ । वर्तमान एनआरएनको बोर्ड अफ डाइरेक्टर हरिशचन्द्र हमालले गैर आवासीय नेपाली संघ अमेरिकाको उपाध्यक्ष पदमा उम्मेद्वारी दिएका छन्।

बिगत २१ बर्षदेखि अमेरिकाको न्युयोर्क राज्यमा बसोबास गर्दै आएका वर्तमान एनआरएनको बोर्ड अफ डाइरेक्टर हरिशचन्द्र हमालले आफूले अमुल्यमतको सधै क़दर र सम्मान गर्ने प्रण गर्दै एनअनएनको उपाध्यक्षमा जिताउन सबैमा अपिल समेत गरेका छन्। 

आपत्ने विपतमा पालका दुर्गम क्षेत्रमा विभिन्न संस्थाहरूसंग सहकार्य गरेर सामाजिक कार्यमा संलग्न हुदै आएका छन्। न्यु योर्कमा रहेर भाषा अनुवादक सम्बन्धी काम गर्ने हमाल बुवाको समर्पणबाट प्रभावित भएर राजनीतिमा लागेको बताउछन्। 

नेविसंघको विद्यार्थी राजनीतिबाट राजनीति यात्रामा होमिएका उनले सानै उमेरमा बिपी कोइराला, गणेशमान सिंह, कृष्णप्रसाद भट्टराई लगायतका नेतालाई चिन्ने अवसर पाएँ। ९ वर्षकै उमेरमा सुवर्णशम्सेरलाई भेटेको अनुभव रहेका बताउने हमालका माइलो दाइ भने क्रान्तिकारी थिए।

नेपाली कांग्रेस दार्चुला जिल्लाको अधिवेशनको क्रममा शेरबहादुर देउवा प्रतिनिधीको रुपमा आउँदा हमाल उपसभापति थिए। उच्च शिक्षाको लागि अमेरिकामा बस्दै आएका उनले कानुनमा एलएल एम गरेका छन्। 

अमेरिकामा एलाएन्स फर डेमोक्रेसीमा सदस्य भएर काम गरेका हमालले अन्य संस्थाहरुसँगको समन्वयमा काम गरेको समेत अनुभव छ। अधिकार क्षेत्रमा काम गर्ने संस्थामा स्वयंसेवक भएर समेत काम गरेको अनुभव संगालेका हमाल सन् २०१५ मा एनएआरएनमा बोर्ड मेम्बर भएका हुन्।
