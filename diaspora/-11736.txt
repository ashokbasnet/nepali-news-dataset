अमेरिकामा लाइभ कन्सर्ट गर्दै द एज ब्यान्ड र मोक्ष मन्त्र

अमेरिका । अमेरिकाको राजधानी वाशिङ्गटन डिसीमा नेपालका दुई चर्चित ब्यान्डले लाइभ कन्सर्ट गर्ने भएका छन् । 

लाइभ इन कन्सर्ट-डिसी नाम दिइएको उक्त सांगितिक कार्यक्रम आउँदो जुलाई २९ तारिख राजधानी वाशिङ्गटनस्थित कर्मा लन्जमा आयोजना हुन लागेको हो । 

नेपालका ख्याति प्राप्त द एज ब्यान्ड र मोक्ष मन्त्र ब्यान्डले लाइभ कन्सर्टमा आफ्नो सांगितिक प्रस्तुति दिन लागेको जानकारी आयोजकले गराएको छ । 

सांगितिक कार्यक्रममा उपस्थिती जनाई मनोरञ्जन लिनहुन आयोजकले अमेरिकामा बसोबास गरिरहेका सम्पूर्ण नेपालीलाई अनुरोध समेत गरेको छ ।
