संगितप्रेमीहरूका लागि खुशीको खबर....तीजको रहर आयो बरिलै....

नयाँ दिल्ली- महिला दिदी बहिनीहरूको महान पर्व हरीतालिका तीजको  पूर्वसंध्या र श्रीकृष्ण जन्माष्ठमीको पावन अवसरमा श्रीपशुपति सम्पर्क मंच दिल्लीले १०औं इन्डो-नेपाल सांस्कृतिक कार्यक्रम  (तीज २०७४) आयोजना गर्ने  भएको छ ।

नेपाली भाषा र संस्कृतिको जगेर्ना गर्ने महान उद्देश्यले हरेक वर्ष जस्तै यस वर्ष पनि  नेपाली संस्कृतिलाई विश्वभरी फैलाउने  जमर्कोका साथ  भब्य र सभ्यरुपमा तीज कार्यक्रमको आयोजना गर्न लागेको मञ्चका महासचिव रमेश शर्मा लम्सालले बताए ।

समाजसेवामा अग्रणि भुमिका निभाउँदै आएको श्रीपशुपति सम्पर्क मंचले प्रत्येक बर्ष  रक्तदान शिविर, अपांगलाई ह्विलचियर, वैशाखी, स्टे्रचर, गरिब बाल-बालिकालाई  पोशाक, कपि-किताब साथै  दृश्टिबिहीन बालबालिकाहरुका लागि खाद्य सामग्री वितरण  गर्दै आएको छ ।

कार्यक्रममा नेपालदेखी आमन्त्रित ख्याती प्राप्त लोक गयिका भुमिका गीरी, लोकपप गायक अर्जुन  कौसल,  शीतल शर्मा र दर्जनौ स्थानिय कलाकारहरूले आफ्नो साँस्कृतिक प्रस्तुति प्रस्तुत गर्नेछन् ।

सबैले उपस्थिती जनाई कार्यक्रमको सोभा बढाइदिन दिल्ली तथा एन सी आर स्थित  नेपाली दाजु-भाइ, दिदी-बहिनी  तथा दिल्लीमा क्रियाशील नेपाली संघ-संस्थाका प्रतिनिधिहरुलाई पत्राचार गरि सकिएको जानकारी महासचिव शर्मा लम्सालले जानकारी गराएका छन् । साथै पत्र प्राप्त हुन् नसकेको खण्डमा यसै समाचारलाई आधार मानि उपस्थित भैदिनहुन महासचिव शर्मा लम्सालले   अनुरोध  समेत गरेको छन् ।

स्थान: गोविन्द पुरी, गली  न १, Kalkaji, (गोविन्द पुरी मेट्रो स्टेशन)
मिति: २०७४ श्रावन ३१ मंगलवार (१५ अगस्त २०१७)
समय: ११ बजे बिहान
सम्पर्क: रमेश शर्मा लम्साल ९३११४१२८००, तुलसी ढकाल ९८१८३३९८२४, धुर्व राना ९८१०९१७१५६  

- सुवास बस्नेत
