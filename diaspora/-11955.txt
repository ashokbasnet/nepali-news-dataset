दलित एकता संजाल ओमानको अध्यक्षमा शुरेस बराईली निर्विरोध

मस्कट,ओमान। दलित एकता संजाल नेपाल ओमानको प्रथम अधिवेशन सम्पन्न भएको छ । अधिवेशन शुक्रबार मस्कटको अलखुयर स्थित हाइएस्ट माउण्टेन रेस्टुरेन्टको सभाहलमा सम्पन्न भएको हो ।

दलित एकता आजको आवश्यकता, छुवाछूत मुक्त समाज निर्माण सम्पुर्ण नेपालिहरुको आवश्यकताू भन्ने मुल नारा रहेको  उक्त अधिवेशन लक्ष्मण परियारको अध्यक्षतामा सम्पन्न भएको थियो।


अधिवेशनको प्रमुख अतिथिको रूपमा  नेपाली राजदुतावास मस्कट ओमानकी नवनियुक्त राजदुत सर्मिला पराजुली ढकाल  रहेकी थिइन् ।

 प्रमुख अतिथिको रूपमा सम्बोधन गर्दै राजदुत पराजुलीले नेपालमा  जनयुद्ध तथा जन आन्दोलन जस्ता महान क्रान्तिहरुको उपलब्धि  संगै नयां   संविधानमा दलितहरुको हक अधिकारको सुनिश्चिततामा जोड दिईएको भएता पनि पुर्ण ब्यवहारतस् लागू नभई सकेकाले अझै समतामुलक समाजका लागि दलितहरु एकजुट हुनुपर्ने आवश्यकता  रहेको औल्याएकी थिइन् ।

अधिवेशनमा नेपाली जनप्रगतिशिल मञ्च  ओमानका प्रतिनिधि हेम आचार्य, नेपाली जन(सम्पर्क समिति ओमानका प्रतिनिधि बेदनिधि आचार्य,प्रवासी नेपाली मञ्च ओमानका अध्यक्ष  गगन कार्की , ओमान नेपाली एकता समाजका अध्यक्ष छबिलाल बस्नेत,  बरिस्ठ समाजसेवी तोलाकान्त भट्टराई , बिबेकशिल नेपाली दल ओमानका कार्यपालिका प्रमुख बिस्णु बराल, नेपाली समाज ओमानका प्रतिनिधि किरण राई,नेपाल मगर संघ ओमानका यामु थापा, नेपाल क्रिश्चियन फेलोसोपि समुह ओमानका प्रतिनिधि  संगम सिङ, अन्तरास्ट्रिय साहित्य   समाज ओमान च्याप्टरका महासचिव  सुशील पुनमगर (बिरही),  नेपाली महिला समूह ओमानकी मोदि गुरुङ, लगायत अन्य विभिन्न संघ संस्थाका प्रतिनिधिहरुले  दलित हक हितको पक्षमा धारणा राखेका थिए ।

सोही अवसरमा अन्तरजातीय बिवाह गर्ने दुई जनालाई  सम्मान पनि गरिएको थियो । अन्तरजातीय बिबाह गर्ने प्रकाश परियार र डम्बर नेपाली लाई प्रमुख अतिथि द्रारा सम्मान पत्र तथा खादाले सम्मान गरिएको थियो ।
 
साथै अधिवेशनको बन्द सत्रले आगामी कार्यकालको लागि शुरेस बराईलीलाई अध्यक्षमा निर्विरोध निर्वाचित गर्दै नयाँ कार्यसमिति चयन गरेको छ ।

निर्वाचित अन्य पदाधिकारीहरु:
    
बरिस्ठ उपाध्यक्ष- टेक बहादुर कामि

उपाध्यक्ष- बिमला सुनार

उपाध्यक्ष - लक्षमण परियार

महासचिव - उमेश बिक

सचिव - सन्तमान बिक

सहसचिव - डम्बर बिक

कोषाध्यक्ष - मान बहादुर बिक

सह-कोषाध्यक्ष - शुसिला सुनार

 वरिष्ठ  सदस्य - दिल सधासंकर
 
 सदस्यहरु:

यम बि श्रीमल

कुमारी बिक

अर्जुन सिलवाल

चुडामणि रसाइली

दल बहादुर परियार

धन बहादुर बिक

एक सदस्य रिक्त
 
सल्लाहकारहरु: मान बहादुर बराईली र राजु बराईली
