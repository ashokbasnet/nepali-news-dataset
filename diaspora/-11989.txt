नेपाल फर्किन लागेका युवालाई शब्दको गलत अर्थले पुर्‍यायो जेल 

अर्जुन बराल
	

सोल । दक्षिण कोरिया भन्नेबित्तिकै हामी रोजगार प्रक्रिया प्रणाली अन्र्तगतको भाषा परिक्षा उर्तीण लगायतका आधारभुत मापदण्ड पुरा गरेपछि जान पाइने  राष्ट्रको रुपमा लिन्छौ । तर रोजगार प्रक्रिया प्रणाली अन्र्तगतको भाषा परिक्षा लगायत आधारभुत मापदण्ड पुरा गरेर दक्षिण कोरिया आएका मोरङ्गका पैतिस वर्षीय नेपाली कोरियाको भिषा सकिन दुई दिन बाँकी रहदा हिरासतमा पुगेका थिए।  

कसरी पुगे जेल ? पीडितको बयानमा आधारित सामाग्री  
सेक्सुअल हरैसमेन्ट आरोपमा पाँच महिना कोरियाको खिमेस्थित किम्छन जेलमा पुगेका उनी समाजसेवी यज्ञराज सुबेदीको बिषेश पहलमा यसै हप्ता रिहा भएका हुन्। सन् २०१२ मा कोरिया प्रबेश गरेका ती युवक कोरिया आएको लगभग उन्नाइस महिनामै कम्पनिमा बिभिन्न समस्याले गर्दा कम्पनिबाट रिजाईन पेपर लिई सन् २०१४ को फेब्रुुअरी महिनामा साथिको कम्पनिमा कामको लागि जाने क्रममा पक्राउ परेका थिए। 

काम गर्ने कम्पनी नभेट्टाएर अध्यारो भइसकेका बेला छलाबुक्दो भन्ने स्थानमा हाई स्कुलकी एक युवतीलार्ई 'मोटेल' (जहाँ सुत्न मात्र पाईन्छ तर नेपालीमा बुुझ्दा 'होटेल' दिलाउँछ) कहाँ छ भनेर सोध्दा त्यसको गलत अर्थ बुझेर ती युवती त्यहाँबाट भागेकी थिइन्। त्यहाँबाट भागेकी युवतीले  उक्त घटना आफ्नो बाबुलाई जानकारी गराइन्।

केही छिनपछि कोरियन प्रहरीको सहयोगमा उनी साथीको कम्पनिसम्म पुगे। तर  कम्पनिमा पुगेको एकघण्टापनि नबित्दै ती युुुवतीको बाबुले प्रहरीमा उजुरी दिएका कारण कम्पनिबाटै कोरियन प्रहरीले नियन्त्रणमा लिएर उनीहरुलाई तीनघण्टाको केरकार पश्चात कोरियन भाषाको एक कागजमा सहिछाप गर्न लगाई रिहा गरेको थियो।

प्रहरीको रिहापछि उनी केही समय काममा फर्किएर भिषा अवधि पुरा गरी सन् २०१७ को फेब्रेअरी २० मा कोरियन एयरलाईन्सको उडानबाट नेपाल फर्किने तयारीका साथ पत्नीलाई समेत लिन काठमाडौँ बोलाएका थिए। तर दुर्र्भाग्य कोरियाको र्ईन्छन एयरपोर्टबाट बोडिङ्ग पास लिर्ई अध्यागमन पार गर्र्र्नै लाग्दा अध्यागमन प्रहरीले उनलाई तत्काल पक्राउ गरि पुरानै प्रहरी अनुसन्धानलाई आधार बनाई जेल चलान गर्यो।

जेल परेपनि उनीले कोरियाको जेलमा मानसिक तनाब भोक्दै गए। केही समयपछि यस बिषयमा  डायनमिक मोरङ्ग भन्ने नेपाली संस्थाका केही साथीहरुले समाजसेवी यज्ञराज सुुबेदीलाई जानकारी गराएका थिए। सुबेदीले उक्त घटनाको सत्यतथ्य बुझी वकिलको सहयोगमा पक्ष बिपक्षमा लामो बहस गराएर ।

उक्त बहसमा कोरियामा मोटेल भन्ने शब्द शेक्सुअल बिषयसँग सम्बन्धीत रहेको बिषयमा वकिलबाट आधार बनाई नेपाली युवकको भाषा नमिलेको तथा उक्त शब्दको तात्पर्य गलत नभएको प्रमाण अदालतमा पेस गरेर जेलबाट रिहा गराएका थिए। जेलबाट रिहा भएका उनीहरु दाबी गरिएको क्षतिपूर्ति वकिललाई जिम्मा दिदै ती नेपाली युवक स्वदेश फिर्ता भएका हुन्।
