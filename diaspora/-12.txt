टोरोन्टोमा नेपाली साँस्कृतिक कार्यक्रम सम्पन्न 

टोरोन्टो स्थित चेस्तर भिलेज लङ टर्म केयर फासिलिटिमा बसोबास गरिरहेका महानुभाबहरुको लागि नेपालको साँस्कृतिक सम्बन्धि परिचय दिने र  मनोरञ्जन गराउने उद्देश्यले उक्त केन्द्रमा कार्यरत प्रशिक्षार्थी सेविका गौतमको सक्रियतामा ई-नेपाली लोक संगीत र नृत्य सहितको एक कार्यक्रमको आयोजना गरी सम्पन्न गरिएको छ ।
 
कार्यक्रमको शुरुमा नेपाल सम्बन्धि परिचय दिनु हुन्दै उहाँले नेपाल गौतम बुद्धको जन्म स्थल र विश्वको उच्च शिखर सगरमाथाको देश भएको जानकारि दिनु भयो । साथै नेपाल प्राक्रीतिक सौन्दर्य र जैबिक बिबिधताको आकर्षक केन्द्र भएकोले एक पटक यात्रा अनुभब लिनु पर्ने मुलुक हो भन्नु भयो । नेपालको परिचय दिने क्रममा पृष्ठभुमिमा नेपालको स्लाईड शो पनि भै रहेको थियो ।

नेपाल परिचय कार्यक्रम पछि प्रदीप बान्स्कोटा र उत्तम माकजूले धिमे, मादल, खैजडि, चाँप, बाँसुरी, छुस्या लगायतका बाजा बजाएर नेपाली लोक गीत र लोक धुन प्रस्तुत गरेका थिए्र सो कार्यक्रम प्रस्तुत गरिन्दा दर्शकहरु सन्गीतको तालमा नाचेका थिए । त्यस पस्चात नेपाली साँस्कृतिक पहिरनमा सुसज्जित मन्जिला घिमिरे र निपुर्ण सापकोटाले नेपाली लोक गीतमा नाच प्रस्तुत गर्दा कार्यक्रम स्थल नेपालीमय भएको थियो । ्रकार्यक्रमको अन्त्यमा केन्द्रका एक्तिभेसन मेनेजर मोर्गन जिस्टले कार्यक्रम आयोजना गर्न सहयोग गर्नु हुने सबैलाई धन्यबाद ब्यक्त गर्नु भयो ।

कार्यक्रममा सबै अतिथि हरुलाई नेपाली परम्पर अनुसार  ढोकामा जलपूर्ण कलश राखि टिका लगाएर स्वागत गरिएको थियो । नेपालको परिचय हुने कास्ठकला सामाग्री, सुर्के थैली, बुद्ध तथा अन्य देबताका मुर्ति, स्टुपा, मुकुन्डो,  टोपि, नेपाली लुगा, थाल लगायतका सामाग्री को प्रदर्शनी गरिएको थियो ।
