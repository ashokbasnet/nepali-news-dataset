एभरेष्ट आईडलको पहिलो अडिसन राउण्ड आशफोर्डमा सम्पन्न 

सुरेन्द्र इङ्नाम, केन्ट, बेलायत । गत २३ जुलाई २०१७ को दिन बेलायतको केन्ट आशफोर्डमा “एभरेष्ट ईन्टरटैनमेन्ट एण्ड मेडिया हब लिमिटेड यूके” (ई–मेडिया हब) द्धारा आयोजित पहिलो “एभरेष्ट आईडल यू के” को पहिलो अडिसन राउण्ड सम्पन्न भएको छ ।

गएको केहि महिना अगाडी मात्रै ई-मेडिया हबले आयोजना गरेको भब्य सफल साङ्गेतिक कार्यक्रम “एभरेष्ट म्युजिकल ब्लाष्ट” पछिको यस एभरेष्ट आईडल २०१७ लाई बेलायतको आशफोर्ड केन्टबाट अडिसन राउण्ड सुरु गरिएको हो ।

यस कार्यक्रमका लागि हेड अफ प्रोजेक्ट किसन राई रहेका छन्, उनी यस कम्पनीको चिफ ईन्टरट्रेटमेन्ट डाईरेक्टर पनि हुन् । अत्याधिक सहभागिहरुको सहभागिता रहेको यस पहिलो अडिसन राउण्डमा उत्साहित सहभागिहरुले उत्कृष्ट प्रस्तुति दिदैं निर्णायक मण्डलहरुको मन जितेर २७ जना दोस्रो राउण्डको लागि प्रबेशपत्र पाउन सफल भए ।

“एभरेष्ट मेडिया हब लिमिटेड यूके”को यस ऐतिहासिक कार्यक्रमको निर्णायक मण्डलमा क्रमशः सर्मिला बर्देवा, सितु खरेल, बि सी राई र सेलिब्रेटी गेष्टमा रेवत राई रहेका थिए । निर्धारित समयमै कार्यक्रम सुरु भएतापनि सोचे भन्दा धेरै सहभागिहरुको चापले गर्दा दुई घण्टा समय थप्नु परेको थियो । यस अडिसन पश्चात बेलायतको अन्य ठाँउहरुमा अडिसन लिएपछि सेमि फाईनल सेप्टेम्बर ९ तारीखको दिन
आशफोर्डमा गरिने र “एभरेष्ट आईडल यू के” को फाईनल आउदो अक्टुबर २८ तारिखको दिन अल्डरसटको ईम्पायर हलमा गरिने आयोजक टिमले जानकारी दिएका छन् ।


दिउँसोको ३ बजे सुरु भएर साँझको १० बजेसम्म चलेको यस कार्यक्रमलाई नबराज राई र मिस यूके नेपाल २०१४ कि नेहा देवानले सँयुक्त रुपमा सञ्चालन गरेका थिए ।
