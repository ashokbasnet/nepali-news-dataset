नयाँ दिल्लीमा आर्थिक संगोष्ठी सम्पन्न, नेपाली सीए बिद्यार्थी सम्मानित

नयाँ दिल्ली।  भारतको राजधानि नयाँ दिल्ली स्थित लक्ष्मीनगरमा सी.ए. अध्यनरत नेपाली बिद्यार्थीहरुको छाता संगठन “हातेमालो नेपाली बिद्यार्थी समुह”ले यहि आइतबार टपर्स इन्स्टिच्युटको सभाकक्षमा बृहत “आर्थिक संगोष्ठी” सम्पन्न गरेको छ |

हातेमालोका केन्द्रिय सदस्य यमबहादुर पोखरेल र सीए बिद्यार्थीहरु सुरिना कार्की तथा गरिस्मासिंह ठकुरी द्वारा संचालित कार्यक्रममा सीए बिद्यार्थीहरु प्रवीन काफ्ले, आयुष्मा अर्याल, स्वोरुप ढुंगाना, सिरिस पौडेल, मुकुन्द निरौला, मनोज भट्टराई लगायतले विविन्न आर्थिक पक्षका विविन्न क्षेत्रहरु जस्तै नारी उद्यमशीलता, अर्थव्यवस्था र लगानी, डिजिटल मार्केटिङ, सिद्धान्त विचार देखि उधमी, सामाजिक उद्यमी, नेपाली भुमिमा कयौ अवसरहरू, आदि क्षेत्रमा आ-आफ्नो प्रस्तुति र बिचारहरु प्रस्तुत गरेका थिए । आ-आफनो शीर्षकहरुमा सहभागीहरुले अत्यन्तै रोचक, आकर्षक एवम बुलंद ढंगले सरल रुपमा आफ्नो प्रस्तुति दिएका थिए ।

हातेमालोका वर्तमान सचिव सन्देश रुपाखेती भन्छन "देश बिकासको मुख्य जड भनेकै देशको आर्थिक संरचना हो, देशको अर्थतन्त्र सबल रुपमा स्थापित नभएसम्म देशबिकासका काम तथा कारवाहीहरुले कायापलट गर्न सक्दैन, अझ हामी त सिए क्षेत्रका विद्यार्थी, सम्पूर्णलाई देशको आर्थिक अवस्थाप्रति जागरुक र सम्वेदनशील बनाउने आभिप्रायले हरेक वर्ष आर्थिक गोष्ठी आयोजना गर्ने गरको छौ" |


 हातेमालोका वर्तमान अध्यक्ष सरोज सापकोटाको अध्यक्षतामा सम्पन्न कार्यक्रममा नेपाली दुताबासका लागि भारतिया अर्थ मन्त्री कृष्ण हरि पुस्कर प्रमुख आथितिको रूपमा उपस्थित थिए । साथमा कार्यक्रममा निकै नै महत्वपूर्ण बिषयबस्तुमा आफ्नो राय एवं विश्लेषण राख्न प्रख्यात वक्ताद्वय सीए विवेक खुराना ( Vice Chairman of ICAI ) साथै सीए नितिन कन्वर एवं सिए चरण जी सिंह नन्द (Guest of Honor) को रूपमा आमन्त्रि थिए ।

निकै नै उत्साहजनक सहभागिताका साथ सम्पन्न कार्यक्रमनामको अन्त्यमा आफ्नो मन्तब्य राख्दै हातेमालोका वर्तमान अध्यक्ष सरोज सापकोटाले सबै सहयोगी हातहरुलाई तथा सहभागीहरुलाई धन्यवाद ज्ञापन गरेका थिए । यसैगरी अध्यक्ष सापकोटाले हातेमालो सबै बिद्यार्थीहरुको साझा मंच भएकाले संधै सबैको हक हितमा तत्पर रहने तथा हातमा हात मिलाएर सबैको साथले आगाडी बढ्न सकिने बताए । कार्यक्रमलाई भब्य , सभ्य एवं उत्कृष्ट तरिकाले सम्पन्न गराउन अहम भूमिका खेल्नु हुने सम्पूर्ण बिद्यार्थी साथीहरू एवं सरोकारवालाहरुप्रति हार्दिक धन्यवाद ज्ञापन गरेका थिए ।

कार्यक्रममा सिए फाइनल र सिए सि .पि .टि लेवेल का उत्तीर्ण बिद्यार्थीहरुलाई प्रमाणपत्र सहित सम्मान गरीएको थियो | सीए अध्ययनरत नेपाली बिद्यार्थीहरुको बाक्लो उपस्थिति रहेको कार्यक्रममा सबै सहभागीहरुले कार्यक्रम निकै नै रोचक एवं जानकारीमुलक रहेकाले आगामी दिनहरुमा पनि यस्तै कार्यक्रम गरिरहनुपर्ने प्रतिक्रिया जनाएका थिए ।
