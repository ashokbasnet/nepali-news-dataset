पुरुषोत्तम न्यौपानेले कोलोराडोमा सबैलाई नचाए 

नातिबाबु भट्ट
	


कोलोराडो । नेपाली लोक सांगीतका चम्कीलातारा पुरुषोत्तम न्यौपानेको एकल सांगीतीक सांझ कोलोराडोमा भब्यरुपमा सम्पन्न भयो।

शनीबार कोलोराडो स्प्रिङमा र आईतबार वेष्ट मिनिस्टरमा सम्पन्न एकल सांगीतीक साझमा गायक न्यौपानेले आङ्खना लोकप्रयि गीत सयौ श्रोताहरुमाझ पस्किएर सबैलाई नचाएका हुन् । पुरुषोत्तम पाण्डेको आयोजनामा लिटिल ईन्डियामा र दिनेश भट्टराइको आयोजनामा  याक एण्ड यती रेष्टुरेन्टमा सम्पन्न कार्यक्रममा उनले झिमझिम सितार, ऐना हेरेर, सरर पानी घट्टमा, मत हिंडे पोखरा, मोहनी तिम्रा बोलीमा, जस्ता चर्चित लोक गीत, तिजका गीत र भजनहरु गाएर दर्शकहरुलाई तताएका थिए ।

कार्यक्रममा कोलोराडोमा सकृय संघ संस्थाका पदाधिकारी, गन्यमान्य, बुद्धी जिवी, साना बाल बालिका, कलाकार, व्यवसायी ,पत्रकार गन्यमान्य तथा सर्वसाधारणको बाक्लो उपस्थिती रहेको थियो। तीजका गीत पुरुषहरुले पनि गाउन हुन्छ भनेर सुरुगरेका न्योपानेको प्रस्तुती हेर्न ठुलो संख्यामा महिला दिदी बहिनीहरु साडी चोलो लगाएर उपस्थित भएका थिए। 

तीजको झल्को दिनेगरी दिदी बहिनीहरुले छम छम नाची रहँदा आफुलाई नेपाली घर आगनमा भएको आभास हुन्थ्यो। नेपाली लोक संकृती कती सुन्दर र अविष्मरणीय छ, यो संसारको जुनसुकै कुनामा जस्तो सुकै अवस्थामा पनि भुन्न सक्दैनौ भन्ने प्रमाण यहाँ प्रष्ट देख्न सकिन्थ्यो।
