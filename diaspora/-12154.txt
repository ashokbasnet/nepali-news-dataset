मकाउमा ज्यान गुमाएका महतोको अन्तिम श्रद्धाञ्जली सभा सम्पन्न

मकाउ,चीन। ह्रदयघातका कारण मकाउमा ज्यान गुमाएका स्वर्गीय रवि प्रकाश महतोप्रति अन्तिम श्रदाञ्जली सभा सम्पन्न भएको छ । गैर आबासीय नेपाली संघ मकाउ र मकाउ म्यानेजमेन्ट एण्ड सेक्युरीटी एजेन्सी सर्भिसेसले आयोजना गरेको सभामा नेपाली महाबाणिज्य दुताबास हंगकंगका प्रतिनिधि आनन्द चुहाई,गैर आबासीय नेपाली संघ मकाउका अध्यक्ष मुकेश कुमार बरूवाल,उपाध्यक्ष राजेश प्रसाई,सचिव कर्ण बहादुर अधिकारी,नेपाली जन सम्पर्क समिति मकाउका संस्थापक सभापति अम्बिर जोशी, मकाउ म्यानेजमेन्ट कम्पनिका म्यानेजर बाबा भाई (सृजन) लगायत मकाउमा रहेका विभिन्न संघसंस्थाका प्रतिनिधिको उपस्थित रहेको थियो ।



श्रद्धाञ्जली सभामा १ मिनेट मौन धारण गर्दै धुप र पुष्प गुच्छा चढाएर महतोप्रति अन्तिम श्रद्धाञ्जली दिएका छन। श्रद्धाञ्जली सभा मकाउ फाईचिके स्थित CASA FUNERARIA(KIANG WU) AVENUES DO ALMIRANTE MACAU मा गरीएको थियो।

उपस्थिति नेपालीहरूले मकाउमा मृत्यू भएका नेपालीको शव नेपाल पुर्याउने ब्यबस्था र मृतकले पाउने सुविधाका बारेमा माहाबाणिज्य दुताबासका प्रतिनिधिलाई ध्यानाकर्षण गराएका छन।मृतकका बारेमा सबै कागजी प्रकृया मकाउ म्यानेजमेन्टका बाबा भाई सृजन र गैर आबासीय नेपाली संघ मकाउले गरेको हो।


मृतक रविको भोली चाईना जुहाईमा अन्तिम संस्कार गरीने भएको छ ।
