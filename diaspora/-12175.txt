राजदुत डा. कार्कीद्वारा आदिकवि भानुभक्त भलिबल प्रतियोगिता उद्घाटन

वाशिंगटन डिसी । अमेरिकाका लागि नेपाली राजदुत डा अर्जुनकुमार कार्कीले भलिबल हानेर २०४ औं भानुजयन्तीका अवसरमा आयोजना गरिएको भलिबल प्रतियोगिता उद्घाटन गरेका छन्। 



सामुन्द्रिक तट अवस्थित राजधानी वाशिंगटन डिसी नजिकै भर्जिनियाको लेज्लीभानिया स्टेट पार्कमा अन्तरास्ट्रिय नेपाली साहित्य समाजले आयोजना गरेको भलिबल प्रतियोगीताको कार्कीले उद्घाटन गरेका हुन्।  साहित्य समाजले हरेक वर्ष भानुभक्त भलिबल प्रतियोगीताको आयोजना गर्दै आएको छ। यो २६ औं प्रतियोगीता हो। 



प्रतियोगितामा अन्तर्रास्ट्रिय नेपाली साहित्य समाजका महासचिब गोबर्धन पूजा टिम क्याप्टेन रहेको अनेसास टिम प्रथम भयो भने दुतावासका कर्मचारी आशाकाजी महर्जनको टिम क्याप्टेन रहेको वाशिंगटन डिसी स्थित नेपाली दुतावासको टिम दोस्रो भएको भयो।

प्रतियोगीतामा भर्जिनिया, वाशिंगटन डिसी, म्यारिल्याण्ड, न्युयोर्क, बोस्टन, ईंडीयाना लगायतबाट आएका खेलाडी सहभागी भएका थिए। खेम भट्टचनले संयोजन गरेको प्रतियोगीता डिसी नेपाल डटकमबाट प्रत्यक्ष प्रसारण गरिएको थियो।
