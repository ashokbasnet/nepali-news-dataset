युएईमा लोसार साँझ, पाइलट विजय लामाले सुनाए उडान अनुभव

युएई-युएईमा लोसार साँझ कार्यक्रम सम्पन्न भएको छ। शेर्पा किदुक युएईले ‘मे मो च्या ल्हो ग्याल्पो  लोसार-२१४४’ नाम दिएर लोसारको शुभकामना साटासाट तथा सांगितिक कार्यक्रम गरेको हो।

आयोजक संस्थाका अध्यक्ष पासाङ शेर्पाको अध्यक्षतामा सम्पन्न कार्यक्रममा एक आकर्षण बनेका थिए पाइलट विजय लामा।

नेपाली  राजदुतावास युएईका कार्यबाहक राजदुत नेत्र टन्डन, नेपाली समाज युएईका अध्यक्ष चन्दप्रसाद सापकोटा, बिजनेस काउन्सिल युएईका कोषाध्यक्ष एकेन्द्र बहादुर थापा, सालिक सुवेदी, भुपराज बस्याल, डिआर तमु लगायतले लोसारको शुभकामना दिएका थिए।

कार्यक्रममा पाइलट विजय लामाले नेपालको उडान अनुभव सुनाउँदै उड्यन क्षेत्रमा नेपालले उल्लेख्य प्रगति गरेको बताए। कार्यक्रममा  गायक दोर्जे लामा शेर्पाले गीत गाएर उपस्थित दर्शक नचाएका थिए।

महासचिव आङुरी शेर्पा र कोषाध्यक्ष सोनाम शेर्पाले लोसारको महत्वबारे उपस्थितमाझ धारणा राखेका थिए। कार्यक्रममा नेपाली समुदायको उल्लेख्य उपस्थिति थियो। डिसी नेपाल उक्त कार्यक्रमको मिडिया पार्टनर थियो।
