नेपाली चेली समिक्षा आचार्य 'आईफ़ा अवार्ड  शो' मा 

खेम भट्टचन 
	


वाशिंगटन डिसी । न्युयोर्कमा सम्पन्न आईफा अवार्ड शोमा अमेरिकाको भर्जिनियामा बस्दै आएकी नेपाली चेली शमिक्षा आचार्यले आफ्नो प्रस्तुती दिएकी छिन्।

न्युयोर्कको मेट लाईभ स्टुडियोमा भर्खरै सम्पन्न १८ औं आईफा अवार्ड शोमा चर्चित भारतीय कलाकार आलियाभाटसँग आफ्नो नृत्य प्रस्तुत गरेकी हुन। सलमान खान, शैफअलि खान, साहिद कपुर, कटरिना कैफ, करण जोहर, शुसान्त सिंह राजपुत लगायतका भारतीय चर्चित कलाकारहरुले होष्ट गरेको उक्त शोमा आचार्यले आफ्नो नृत्य प्रस्तुत गर्ने दुर्लभ अवसर पाएकी हुन्। 

यसका लागि भर्जिनिया र न्युजर्सीका अडिसनबाट छानिएर उक्त शोमा मौका पाएकी हुन्। आईफा अवार्ड शोमा आफ्नो प्रस्तुतिपछि उनले यसरी खुशि व्यक्त गरिन, म आफुलाई भाग्यमानी ठान्छु कि वलिउडका चर्चित कलाकारसँग मैले नृत्य गर्ने मौका पाए। मेरो खुसीको सिमानै छैन।” 

प्रख्यात कलाकारहरुसँग उनले नृत्य प्रस्तुत गर्नुअघि झण्डै १४ घण्टाको दरले दुईहप्तासम्म उनीहरुसँग अभ्यास गर्नु परेको उनले बताइन्। उनको यो सफलता नेपालीहरुको गौरवको विषय बनेको छ।

यस बहुचर्चित अवार्ड शोको कोरियोग्राफी संजय शेट्ठीले गरेका हुन्। ण्डनबाट शुरु भएको आईफा अवार्ड शो एशिया, अर्फिका, युरोप र उत्तर अमेरिकामा आयोजना हुने गर्दछ। यसअघि दुई पटक अमेरिकाको भागमा परिसकेको उक्त शोलाई यस पटक पनि अमेरिकामा आयोजना गरिएको हो। 

भर्जिनिया स्थित भर्जिनिया टेकमा इन्जिनियरिड अध्ययन गरिरहेकी समिक्षाले नृत्य आफ्नो सोखको विषय भएको बताउदै यसलाई भविष्यमा पेशाको रुपमा पनि लिने लक्ष्य रहेको बताउछिन।
