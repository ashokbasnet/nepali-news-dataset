कतार : फोनमा साथिसँग कुरा गर्दागर्दै एक नेपालीको मृत्यु

दीलिप पराजुली
	


दोहा । करिब चार महिना अघि कतार आएका तेह्रथुम आठराई चुवान डाडा स्थायी घर भई हाल झापा अर्जुनधारा बस्दै आएका ग्याल्चोक लाम्खोरको निधन भएको छ। 

रातिको डिउटी सकेर कोठा आएको र टेलीफोनमा साथिसँग कुरा गर्दै गर्दा अचानक बेहोस भएपछि उनलाई हस्पिटल अस्पताल पुर्याइएको थियो। कतारको सरकारी अस्पताल हमाद हस्पिटलको वक्रा ब्रान्चमा पुर्याइए पनि उनको पहिलेलै  निधन भएको अस्पतालले जनाएको छ ।

कम्पनीले मृतककी पत्नी झुमा तामांगलाई टेलीफोन मार्फत पतिको मृत्यु भएको जानकारी गराएपछि परिवारमा रुवाबासी छाएको छ।  हप्तुर लिन्टन ग्रुप कम्पनीमा कार्यरत लाम्खोर अन्जली ओभरसिज मेनपावर कम्पनिबाट कतार आएका थिए । मृतक लाम्खोरका पत्नी र छ वर्षीय छोरा छन्। 

मृतकका छिमेकी मेघराज मैनालीले आबुधावी दुबईबाट कतारमा रहेका डम्बर कुमार बराललाई  सम्पर्क गरी जानकारी गराए पछि घटनाको तथ्य जानकारी दिएका थिए। बराल कतार इन्जीनियरिंग कम्पनीमा कार्यरत छन् । उनले घटना थाहा पाए बित्तिकै मृतकका कम्पनिमा गएर मृतकका बारेमा जानकारी लिएका थिए ।

कम्पनीले शव पठाउनको लागी भनेर कतारी लियल १५०० उनै बराललाई हस्तान्तरण गरेको छ भने परिवारलाई सहानुभूति दर्शाउँदै पाँच हजार रियल मृतकका परिवारलाई नेपाल पठाएको छ । मृतकको शब अगस्ट एक तारिकका दिन अर्थात आज बिहान तीन बजे कतार एयरवेजको विमानबाट नेपाल आइपुगेको छ।
