अन्तर्राष्ट्रिय मञ्चमा नेपालको सौन्दर्यता, सरोज सापकोटाले गरे प्रतिनिधित्व

.सुबास बस्नेत। 
 माल्दिभ्स । दक्षिण एशियाली युवा सम्मेलन ( २०१७  को पुर्व तयारी स्वरुप माल्दिभ्सको राजधानी मालेमा प्रेसमिट वैठक सम्पन्न भएको छ ।  वैठक गत जुलाई २९ गते देखि अगस्त २ सम्म गरिएको थियो । 

माल्दिभ्समा युवा सम्बन्धि कार्यरत दुई प्रमुख संस्थाहरु जुनियर चेम्बर इन्टरनेशनल  (JCI)  र रफी (RAFY) को संयुक्त समन्वयमा अन्तर्राष्ट्रिय युवा कमिटि (IYC) द्वारा आयोजित उक्त कार्यक्रममा नेपाल र नेपाली युवाहरुको प्रतिनिधित्व सरोज सापकोटाले गरेका थिए।

सापकोटा नेपालको तर्फबाट एकमात्र प्रतिनिधि रहेका थिए ।  नेपालको प्राकृतिक तथा साँस्कृतिक सौन्दर्यताबारे धारणा राख्दै सापकोटाले भने नेपाल दक्षिण एशियाकै सबैभन्दा पुरानो देश जुन प्राकृतिक र सांस्कृतिक रुपले परिपूर्ण देश हुनका नाताले एक उत्कृष्ट पर्यटकीय गन्तव्य भएको देश हो ।  देश विकासमा युवाहरु को विशिष्ट भूमिका रहेकोले उनीहरुको क्षमता र उर्जालाई सहि तरिकाले प्रयोग गर्नु पर्छ भन्दै उनले  विभिन्न युवामुखी कार्यक्रम मार्फत उनीहरुको क्षमताको सही सदुपयोग गर्नुपर्ने बताए ।



कार्यक्रममा  माल्दिभियन नागरिक सेवा आयोगका अध्यक्ष डा। अलि समिन, माल्दिभ्सका लागि भारतीय  राजदूत श्री  अखिलेश  मिश्रा, क्ष्थ्ऋ  का अध्यक्ष ड़ा। के के सिंह र  सार्कका युवा प्रतिनिधिहरु लगायत विभिन्न श्रेत्रमा कार्यरत युवाहरुको उल्लेखनिय उपस्थिति थियो ।    स्मरण रहोस अन्तर्राष्ट्रिय युवा कमिटि (IYC)  द्वारा भारतको भुवनेश्वरमा यही सेप्तेम्बेर १७ देखि २० सम्म दक्षिण एशियाली युवा सम्मेलन हुन गइरहेको छ, जसमा विश्वका ५५ भन्दा धेरै देशहरु सहभागी हुदैछन । 

 उक्त कार्यक्रममा नेपालको प्रतिनिधित्व गर्नको लागि सरोज सापकोटा पनि छनौट भएका छन । पर्वत वेनी  स्थायी घर भई भारतको राजधानी दिल्लीमा  सिए फाईनल अध्ययनरत सापकोटा  भारतमा अध्ययनरत नेपाली विद्यार्थीहरुको छाता संगठन हातेमालो नेपाली विद्यार्थी समूहको अध्यक्ष पनि हुन् ।
