अलपत्र नेपालीलाई घर फर्काउन तीज विशेष कार्यक्रम

काठमाडौँ । युएईमा अलपत्र परेर राजदुतावासको शरणमा पुगेका नेपाली महिलालाई स्वदेश फिर्ता गराउन सहयोग पुर्याउने उद्देश्यले प्रवासी नेपाली मञ्च युएईले तीज विशेष सांस्कृतिक कार्यक्रमको आयोजना गर्ने भएको छ। 

युएईको आबुधावी राज्य कमिटीले यही अगष्ट ११ मा आयोजना गर्न लागेको उक्त कार्यमा चर्चित नेपाली कलाकारको उपस्थिती रहने आयोजकले जनाएको छ। उक्त सांस्कृतिक कार्याक्रममा चर्चित लोक तथा दोहोरी गायक बद्री पंगेनी र गायिका तथा मोडल प्रिया भण्डारीसहित युएईमा रहेका विभिन्न कलाकारको आफ्नो प्रस्तुती देखाउने आयोजकले जनाएको छ।  

कार्यक्रम हेर्न पुग्ने दर्शकलाई निशुल्क स्वास्थ्य शिबिर आयोजना गरि स्वास्थ्य जाँच गर्ने व्यवस्था समेत मिलाइएको आयोजक कमिटीका संयोजक पुष्कर शर्माले जानकारी दिए। 

महिलाहरुको महान चार्ड हरितालिका तीजलाई प्रवासमा बसेर पनि स्वदेशको झल्को मेटाउने गरि आयोजना गर्न लागिएको कार्यक्रमको नमस्ते ट्राभल्स आबुधावीले मुख्य प्रायोजन गरेको छ भने यहाँ रहेका नेपाली व्यवसाय तथा संस्थाहरुले पनि कार्यक्रममा प्रायोजन गरी सहयोग पुर्याएका छन्। 

उक्त कार्यक्रम आबुधाबी बस स्टेसन नजिकै रहेको फल्क्लोर थिएटरमा गर्न लागिएको छ।
