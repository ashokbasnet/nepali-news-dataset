 बिवेकशिल र साझा सद्भाव समूहबीच भेटवार्ता

महेन्द्रप्रसाद पोखरेल 
	


दोहा । दोहामा रहेका बिवेकशिल पार्टी तथा साझा सद्भाव समुहका कार्यकर्ता बीच भेटघाट कार्यक्रम सम्पन्न भएको छ ।

उक्त कार्यक्रमलाई साझा सद्भाव समुह कतारका महासचिब राजन दहालले आयोजना गरेका थिए भने समुहका संरक्षक नारायण बिष्टले कार्यक्रममा बोल्दै प्रवासमा रहेका तमाम बिवेकशिल अनि साझा सद्भाव राख्ने कमर्ठ युवाहरुलाई एकै छत्रछायाँमा समेटेर अगाडि बढ्ने प्रण गर्दै प्रवासबाटै भएपनि हर नकारात्मक कुराहरुको खण्डन र खबरदारी जरुरी रहेको औँल्याए।

बिवेकशिल पार्टी कतारका कार्यपालिका प्रमुख सुरेस भट्ट कार्यक्रममा गजलका साथ प्रस्तुत भएका थिए । बिवेकशिल र साझा समुहबीच अब हुने भाईचाराको सन्देश हर तहमा पुर्याउनु पर्ने भन्दै भट्टले आजको आबश्यता एकता र भाईचारा रहेको बताए ।

त्यस्तै कार्यक्रममा बोल्दै बिवेकशिल पार्टी कतारका अध्यक्ष पदम भण्डारीले बिवेकशिल र साझा पार्टीको एकताको महत्व र आवश्यताबारे स्पष्ट पारेका थिए भण्डारीले सम्भावना बोकेका पार्टीहरु बीच एकता हुनु बर्तमानको खाँचो रहेको बताए ।

कार्यक्रममा बिवेकशिलका रामजि पन्त, दिपक आदीले समेत मन्तब्य ब्यक्त गरेका थिए,परिचयको आदान प्रदानका साथ  चियापान सँगै समापन गरिएको थियो ।

यसैबिच एता बिवेकशिल साझा पार्टीका सह सँञ्योजक रबिन्द्र मिश्रले एकिकरण पछी पार्टीको बिधान र निर्देशिकाहरु तयारी गर्ने अबस्थामा रहेको र निर्देशिकाहरु तयार  भईसकेपछी पार्टीसँग आबद्द रहेका र भविष्यमा आबद्ध हुन चाहनेहरुका लागि एउटा मार्गचित्र प्रस्तुत गर्ने जानाकारी साझा पोष्ट मार्फत गराएका छन ।

देश विदेशमा रहेका साझा सद्दभाब समुह र बिवेकशिल बीच कसरी एकिकरण र समन्वय हुन्छ त्यो भने हेर्न बाँकि नै छ ।
