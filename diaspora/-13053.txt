अमेरिकामा झापाली बनभोज कार्यक्रम भब्यताकासाथ सम्पन्न 

वाशिंगटन डिसी। अमेरिकाको राजधानी वाशिंगटन डिसी नजिकै म्यारिल्याण्डमा झापाली बनभोज कार्यक्रम भब्यताकासाथ सम्पन्न भएको छ ।   

अमेरिकामा बसोबास गरिरहेका नेपालीहरुले आआफ्नो जिल्लाको नाममा बनभोज गर्दै आएता पनि झापाली बनभोज भने पहिलोपटक आयोजना गरिएको कार्यक्रमकी संयोजक साहित्यकार सिता पाण्डेले बताईन्।

यही अक्टुबर ६ तारिख आइतबार छुट्टीको दिन म्यारिल्याण्ड राज्यको गेथेस्बर्ग बोएड्स स्थित ब्ल्याकहिल रिजनल पार्कमा आयोजना गरिएको बनभोजलाई थप मनोरञ्जनात्मक बनाउन झापा जिल्लाको क़्विज, बालबालिका तथा बयस्कहरुको नृत्यहरु, कबिता बाचन, भलिबल, कयाक तथा तीजको गीतमा उपस्थित दिदीबहिनीहरुले नृत्य प्रस्तुत गरेका थिए ।  

झापा जिल्लाका नेपाली कुटनितिज्ञहरु, वाशिंगटन डिसी स्थित नेपाली दुतावासका फस्ट सेक्रेटरी चक्र सुबेदी र न्युयोर्कमा रहेका नेपाल सरकारका बाणिज्यदुत तथा साहित्यकार क्रिशु सुबेदी बनभोजका बिशेष अतिथी थिए।  

यसैगरी कनेक्टिकट राज्यबाट आएका एनआरएन अमेरिकाको ऊपाध्यक्षका ऊम्मेद्वार राम कुमार सुबेदी पनि बनभोज कार्यक्रममा सहभागी थिए ।  

यसैगरी अमेरिकाकै सबैभन्दा जेठो संस्था अमेरिका नेपाल सोशाईटीका पूर्व अध्यक्षहरु खेम भट्टचन, प्रेम संग्रौला, राजेन्द्र ओली, विष्णुकुमारी थापा, वरिष्ठ साहित्यकार कृष्ण धाराबासी लगायतको उपस्थििती रहेको थियो ।   

उक्त बनभोज कार्यक्रमको डिसीनेपालले प्रत्यक्ष प्रशारण गरेको थियो।
