नेपालसँग निहुँ खोजेर भारत चल्न सक्दैन: योगेश भट्टराई

सुबास बस्नेत

भारत (नयाँ दिल्ली) । नेकपा एमाले निकट विद्यार्थी संगठन अखिल भारतीय नेपाली स्वतन्त्र विद्यार्थी यूनियन (अभानेस्ववियु), लक्ष्मीनगर सिए कमिटी द्वारा आयोजित एक दिने नेपालको  आर्थिक विकास र राष्ट्रिय राजनीतिमा सीए प्रोफेसनको  भूमिका, महत्व र समायोजन नामक बिचार गोष्टी राजधानी दिल्लीमा आईतवार सम्पन्न भएको छ ।

कार्यक्रमका प्रमुख बक्ता नेकपा एमालेका सचिव तथा प्रचार प्रसार  विभाग प्रमुख योगेश भट्टराईले आगामि दश वर्षभित्र एप्पल, गुगल, फेसबुक लगायतका  मल्टिनेशनल कम्पनीका अफिसहरू नेपालमा खुले यो कुनै अनौंठो कुरो नहुने बताएका छन् ।  अभानेस्ववियुको अन्तर्क्रियामा सम्बोधन गर्न भारतको नयाँ दिल्ली पुगेका सचिव भट्टराईले मुलुकमा राजनीतिक परिवर्तन भइसकेकाले अब आर्थिक क्रान्तिको दिशामा अघिबढ्ने जिकिर गरेका हुन् ।

डाक्टर, ईन्जिनियर, चार्टड एकाऊन्टेन पढेका दक्ष जनशक्ति नेपालमा काम पाइँदैन कि भनेर मन खुम्च्याएर विदेश जानुपर्ने अवस्था नरहेको भन्दै उनले भने, “ दक्ष जनशक्ति अब काम खोज्न, बेलायत, अमेरिका जानुपर्दैन, काठमाडौँले उनिहरूलाई खोजिरहेको छ । नेपालमै उनिहरूले काम पाउनेछन् ।”

एमालेले दिल्ली र चाइनाकार्ड खेल्दैन भन्दै उनले चिन भारतसँग नेपालले समदूरीको सम्बन्ध राख्न खोजेको स्पष्ट पार्दै छिमेकी देशका विरुद्ध नेपालको भूमिलाई प्रयोग हुन एमालेले कदापि नदिने बताए ।

उनले भुटान, कस्मिर र दाजिर्नलिङको मामिलामा नेपालले कुनै चासो नराखेको बताउँदै नेपालका विषयमा छिमेकीको चासो अमान्य हुने बताएका हुन् । एक प्रसंगमा उनले भारतीय प्रधानमन्त्री नरेन्द्र मोदीकै कारण नेपाल–भारतीबीचको  सम्बन्धमा चिसोपना आएका बताउँदै एमालेले भारतसँग दूरी बढाउन नखोजेको प्रष्ट पारे । “हामी भारतसँग निहुँ खोज्ने र दूरी बढाउने पक्षमा छैनौँ, यदि नेपाल संग निहुँ खोज्ने हो भने भारत पनि चल्न सक्दैन” उनले भने ।

“प्रायस् आजको दुनियाँमा पैसा र राज्यशक्तिले चुनाव जित्न असंम्भव छ तर भरतपुरमा बाहेक” उनी भन्छन । भरतपुरमा रेणु दाहालले नभइ पैसाले चुनाव जितेको दाबी गरे । एमाले बन्द हड्तान र  चक्का जामको विरुद्धमा रहेको बताउँदै अबको बाटो आर्थिक क्रान्तिकै भएकाले सोही अनुरुप एमाले बढिरहेको  बताए । कार्तिक, मंसिर सम्ममा मुलुकमा तीन तहको निर्वाचन भइसक्ने र बहुमतसहित एमालेले सरकारको नेतृत्व गर्नेसमेत जिकिर गरे ।

नेकपा एमाले  केन्द्रिय सदस्य तथा नेपाल युवा परिषदका  उपाध्यक्ष माधव ढुँगेलले बक्तब्यमा भने जुन देशमा युवामुखि सिर्जनशिल योजनाहरु बन्दैनन् त्यस  देशको गति अत्यन्तै न्यून हुने बताए । उनले अहिलेको सरकारको बारेमा ब्यग्य गर्दै  भने - चप्पलमा गएकोले मन्त्रिको सपथ लियो, जो मन्त्रि बन्नको लागि सुटबुटमा गएको मन्त्रिमडंल बटै बाहिरियो। हरेक वर्ष वैदेशिक रोजगारीका  लागी पलायन हुने करीव साडे पाँच लाख युवालाई देशमा नै उद्धमशिलता शिर्जना गर्नमा आफू र आफनो पार्टी लागि रहेको उनले बताए ।

आईक्यानका पूर्व अध्यक्ष सीए महेश गुरागाँईले लगत्तै नेपाल चार्टड अकाऊंन्टेन्ट  संस्थाले गरेको निर्णयप्रति आक्रोसित सीए विद्यार्थीहरू लाई  धैर्य रहन आग्रह गरे । आईक्यानको निर्णय कुनै शिला लेख होईन हामी बदल्न पनि सक्छौ, उनले भने ।  स्मरण रहोस आईक्यानले भारतमा पढेका  नेपाली सीएहरूलाई मान्यता नदिने निर्णय गरेको छ ।

साथमा असोसीएसन अफ चार्टड अकाऊंन्टेन्ट अफ नेपालका अध्यक्ष सीए हरी शिलवालले पनि आफनो अमूल्य धारणा पेश गरे ।

कार्यक्रममा एमालेका केन्द्रिय लेखा बिभाग प्रमुख डा। पुष्पराज कडेल, अभानेस्वबियू अध्यक्ष कमल थापा, प्रवासी नेपाली संघ भारतका अध्यक्ष लोकनाथ भन्डांरी   लगायतका  दर्जनौं वक्ताहरुले सम्बोधन गरेका थिए ।

साथमा सीए उत्तीर्ण विद्यार्थीहरूलाई प्रसंशा पत्रले सम्मान समेत  गरिएको थियो१ लक्ष्मीनगर सिए कमिटीका अध्यक्ष सुदन महतको अध्यक्षतामा सम्पन्न कार्यक्रम सीए विद्यार्थी मिरा पोखेरेलको  संचालनमा सभ्य र भब्यरूपमा सम्पन्न भएको थियो ।
