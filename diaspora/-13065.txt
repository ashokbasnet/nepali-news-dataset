वोष्टनमा वृहत सप्ताह शुरु, पहिलो दिन १ लाख बढी संकलन

वोस्टन ।  पशुपति वुद्ध फाउण्डेशन अफ न्यू इंगल्याण्डको सहयोगार्थ वृहत सप्ताह तथा आध्यात्मिक महाज्ञान महायज्ञ आइतवारवाट शुरु भएको छ । सप्ताह १२ अगस्टसम्म चल्नेछ ।  

वोष्टनको शिवालयमन्दिर को दुर्गाहल मेडफोर्डमा शुरु भएको सप्ताह प्रत्येक दिनको १२ ३० मा शुरु हुनेछ । उक्त वृहत सप्तााहको पुर्व सन्ध्यामा आइतवार १ हजार ८ कलशयात्रा गरीएको थियो ।कलशयात्रासंगै वाचन प्रविण पंण्डीत दीनवन्धु पोख्रेलवाट प्रवचन शुरु भएको छ   ।

पहिलो दिन प्रवचनका क्रममा १ लाख २७हजार ५ सय ८६ डलर संकलन भएको आयोजकका तर्फवाट समाजसेवी विरोचन नेपालले जानकारी गराए। सप्ताह तथा महायज्ञमा वोष्टनवासी कृष्ण नेपाल, शिला नेपालले ६ हजार १ डलर दान दिने घोषणा गरेका छन् ।

 आयोजकले सप्ताहमा विभिन्न जातधार्मिक समुदायको महानुभावहरुलाई उपस्थीत भई गक्षे अनुसारको दान गर्न आह्वान पनि गरेको छ ।

यसका साथै सप्ताहमा वौद्ध किरात तथा समस्त ओमकार भित्रका विभिन्न धर्म र संस्कृतिहरुसंग सम्वन्धीत प्रकाण्ड विद्धानहरुवाट पनि प्रवचन गरिने कार्यक्रम रहेको जनाइएको छ
सप्ताहमा वोष्टन लगायत आसपास ग्रेटर वोष्टन , न्यू हेम्पसायर , मेरील्याण्ड न्यूया्ेर्क टेक्सास लगायतका क्षेत्रमा वसोवास गर्ने नेपालीहरुको पनि उपस्थीति रहने जनाइएको छ ।
