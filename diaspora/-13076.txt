एनआरएन क्यानडाको साधारणसभामा नेपाली पाठ्यपुस्तक विमोचन

क्यानडा । गैह्रआवाशिय नेपालीहरुकोसंगठन एनआरएन क्यानडाको दशौ साधारणसभा सम्पन्न भएको छ । क्यानडा र क्यूवाका लागि नेपाली राजदूत श्री काली प्रसाद पोखरेलको प्रमुख आतिथ्यतामा सम्पन्न साधारण सभा गत अगस्ट ५ शनिवार सम्पन्न भएको हो ।

अतिथिको रुपमा आइसिसि सदस्य डाक्टर साराक्षेत्री क्यानडाका लागिकल्चरल दूत पूर्ण नेपालीको उपस्थिति थियो । 


कार्यक्रममा आइसिसि सदस्य सारा क्षेत्रीले एन आर एनले नेपालमा गरेका लगानी र भूकम्प लगाएत प्राकृतिकप्रकोपमा पुर्याएको सहयोगको जानकारी गराए  । 
सभाध्यक्ष रहेका एन आर एनका अध्यक्ष तुलसी सापकोटाले को दुई बर्षे कार्यकाल सफल भएको र यसका लागी सबैको एकता नमूना योग्य रहेको बताए। 

एनआरएन क्यानडाका उपाध्यक्ष तथा भाषा साहित तथा प्रकाशन विभागका प्रमुख सुरेन उप्रेतीले भाषाको महत्वका बारेमा धारणा राखेका थिए । 

संयोजक उप्रेतीले क्यानडामा २२ वटा नेपाली भाषा कक्षाहरु संचालन हुँदै गरेको कुरा जानकारी गराउँदै ती भाषा कक्षाहरुमा पाठ्यक्रम र पाठ्यपुस्तक नहुँदा विभिन्न उमेर समूहका वालवालिकाहरुलाई पठनपाठन गराउँन अति नै कष्टदायी भएकोले प्रवासमा नेपालीभाषा भाग १ र २ तयारगरिएको जानकारी गराए। भाग एकमा कक्षा १ देखि ३ सम्म र भाग दुईमा ४ देखि ८ कक्षा सम्मको पढाइने हुनेछ । प्रत्येक कक्षालाई ३२ वटा पिरियडमा पढाउनका लागि पाठ तयारी गरिएको श्रीउप्रेतीले बताए ।क्यानडा र क्यूवाका लागि नेपाली राजदूत कालीप्रसाद पोख्रेले कितावको बिमोचन गरे । 
  
  कार्यक्रमको साँझमा साँस्कृतिक कार्यक्रमको पनि आयोजना गरिएको थियो ।
