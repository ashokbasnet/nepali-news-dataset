कोरियामा किरातीलाई साहित्य सम्मान

सोल । नेपाल पोएट्री ग्रुप तथा इतर आवाज साहित्य समाज दक्षिण कोरियाले कवि, लेखक एवं नयाँशक्ति पार्टीका युवानेता मिलनकान्छा किरातीलाई साहित्य सम्मान-पत्र प्रदान गरेको छ। किरातीको दुई कविता सङ्ग्रह, एक कथा सङ्ग्रह मातृभाषा (वाम्बुले राई) र नेपाली भाषामा प्रकाशित भईसकेकाछन्। 

उनले राष्ट्रिय दैनिक छापा, अनलाईन डिजिटल पत्रिकाहरुमा कविता, आख्यन तथा समसामयिक, विचारोत्तेजक राजनितिक, सामाजिक एवं विविध विषयमा सशक्त कलम चलाउदै आएका छन।
 
प्रवासमा रहेर नेपाली साहित्य र समाजसेवामा पु¥याएको योगदानको उच्च कदर गर्दै सम्मान-पत्र प्रदान गरिएको उक्त संस्थाले जनाएको छ। नेपाल पोएट्री ग्रुप तथा इतर आवाज साहित्य समाज दक्षिण कोरियाका अध्यक्ष कवि पराजित पोमु एवं नेपाली साहित्य समाज कोरियाका अध्याक्ष कवि यल्जी विबशले सयुंक्त रुपमा किरातीलाई सम्मान–पत्र प्रदान गरेका थिए।

कोरियाको दोस्रो ठूलो सहर बुसान हेउन्देमा इतर साहित्य मेला आयोजना गरिएको उक्त अवसरमा किरातीलगायत अन्य केही स्रष्टाहरुसमेत सम्मानित भएका थिए। साहित्य मेलामा वृहत पुस्तक प्रदर्शनी, सृजना वाचन, पुस्तक समीक्षा र समकालीन फरक साहित्य अनुभूति चिञ्तन एवं अन्तरक्रिया कार्यक्रम सम्पन्न भएको थियो।
