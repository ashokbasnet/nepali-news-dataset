बोष्टनमा सप्ताह भव्य हुँदै, अहिलेसम्म अढाई लाख बढी संकलन

बोष्टन। अमेरिकाको बोष्टनमा जारी बोष्टन सप्ताह भव्य रुपमा सञ्चालन भइरहेको छ । पशुपतिनाथको मन्दिर र बुद्द स्तुपा सहित नेपाली कम्युनिटि सेन्टर बनाऊन लागि परेको सँस्था पशुपतिनाथ बुद्द फाऊण्डेशन को सहयोगार्थ  “ भइरहेको बोष्टन सप्ताहा २०१७ मा दुई दिनमा दुइलाख ऊनान्सत्तरि हजार नौ सय छहत्तर डलर संकलन भएको छ ।



 पहिलो दिन बृहद कलश यात्रा गरि सप्ताहाको थालनी गरिएको थियो ।पुर्ब घोषित कार्यक्रम अनुरुप  अत्यन्त ऊत्साहका साथ मिस्टिक भ्याली पार्क वे को बिशाल पार्कमा करिब दुइ हजार नेपालीहरु सहभागी भै सुन्दर सभ्य  कलश यात्रा गरिएको थियो । कलश यात्रा पछि सप्ताहा हल शिबालय मन्दिरको दुर्गा हलमा पुगेर बिधिबत श्रीमद्भागबत सप्ताहा महायज्ञ तथा बृहद आध्यात्मिक महोत्सव को ऊदघाटन गरिएको थियो ।
 
आकर्षक नेपाली पहिरन नेपाली भेषभुषा सहित अमेरिकाको बिभिन्न राज्याबट नेपालीहरु आएका थिए । 

 बाचन प्रविण पण्डित दिनबन्धु पोखरेल प्रमुख बाचक रहेको बोष्टन सप्ताहा २०१७ को लागि नेपालीहरु तिन महिना देखि तयारीमा जुटेका थिए । यहा क्रियाशिल सबै नेपाली सँघ सँस्थाका  पदाधिकारीहरु, सम्पुर्ण नेपाली समाजसेबी हरु एक ढिक्का भै सप्ताहा सफल पार्न लागि परेका छन ।  सप्ताहा हललाई बेहुलीझैँ सिँगारिएको छ। खाना प्रसाद को हरेक दिन ब्यबस्था गरिएको छ । आऊन र जान सटल बसको ब्यबस्था गरिएको छ ।
 
बोष्टन सप्ताहा हिजो र आज दुबै दिन हाऊस फुल भयो ।हिजो पहिलो दिन १२७५८६।०० डलर र आज दोश्रो दिन १४२३९० ।०० गरि २६९९७६।०० दान सँकलन भएको छ  
 पन्ध्र लाख डलर सँकलन गर्ने लक्ष्य राखिएको यस महायज्ञमा हरेक दिन भक्तजन बढदै गएका छन् । यतिबेला बोष्टन सप्ताहामय भएको छ । सप्ताहा अगष्ट ६ देखि १२ तारिख सम्म दिऊसो १२ देखि राति १० बजेसम्म सम्म सँचालन हुने छ ।
