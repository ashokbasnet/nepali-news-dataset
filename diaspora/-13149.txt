एनआरएनए जापानका उम्मेद्वार उपाध्यक्ष पौडेल र सचिव शाहीमाथि दाबी बिरोध दर्ता 

काठमाडौँ । गैर आवासीय नेपाली संघ जापानका उपाध्यक्षका उम्मेद्वार शिवप्रसाद पौडेल र सचिव जनक बिक्रम शाहीमाथि दाबी बिरोध दर्ता भएको छ। 

२५ सेप्टेम्बर २०१६ मा ओकिनावाबाट पारित बिधान अनुरुप, राष्ट्रिय समन्वय परीषद्को अध्यक्ष बाहेकको कार्यकारी पदहरुमा राष्ट्रिय समन्वय परीषद्को सदस्य वा सल्लाहकार रही कुनै पनि पदमा कम्तिमा १ कार्यकाल पूरा गरेको हुनु पर्ने प्रावधान छ। 

उपाध्यक्ष पौडेलबिरुद्ध अर्का उपाध्यक्षका प्रत्यासी छत्र बहादुर दाहाल र सचिव शाहीबिरुद्ध अर्का सचिवका प्रत्यासी बाशुदेव लामिछानेले दाबीबिरोध प्रस्तुत गरेका हुन्।

गैर आवाशीय नेपाली संघ जापन २५ सेप्टेम्बर २०१६ मा ओकिनावाबाट पारित बिधानको परिच्छेद ८ को ५ को ५।२ अनुरुप, राष्ट्रिय समन्वय परीषद्को अध्यक्ष बाहेकको कार्यकारी पदमा, राष्ट्रिय समन्वय समिति सदस्य, सल्लाहकार, क्षत्रिय समिति सदस्य वा सल्लाहकार रही कुनै पनि पदमा कम्तिमा १ कार्यकाल पूरा गरेको हुनु पर्नेछ। बिधानलाई टेकेर हेर्ने हो भने पुरा कार्यकाल भने पनि के कति समय भनेर किटान नगर्दा यस अघि ३ सेप्टेम्बर २०१७ एनआरएनए जापानले राखेको भेलामा केही विधान उत्पन्न भएपनि निर्वाचन आयोगले निकालेको निर्वाचन नियमावली २०१७ को ७ मा उल्लेखित उम्मेदवारको सर्त र योग्यतामा कम्तिमा १ वर्ष कार्य सम्पादन गरेको हुनुपर्ने भनेपछी दाबी बिरोधमा स्पष्टता आएको हो।

दाबी बिरोध परेपछि निर्वाचन आयोगले छानबिन गरि सम्बन्धित उमेद्वार उपर फैसला गर्दछ। ओकिनावाको भेला पश्चात मनोनयन गरयिएको बहुसंखेक जापानबासी सम्पूर्ण नेपालीहरु जानकार छन्। ओकिनावाको भेला २०१६ सेप्टेम्बर २५ तारिक मा भएको थियो, आजको मितिले पनि १ वर्ष पुरा नभएको हुनाले उमेद्वार दाबीबिरोध योग्य हुनुमा कुनै दुर्इमत नभएको उम्मेद्वारी दाबी छ।

दाबी बिरोधलार्इ ढाक छोप गर्न अब कि त केही महिना अगाडि गरिएको मनोनयनको मितिलाई सच्चाएर नयाँ मिति राख्नु पर्यो जुन अबैधानिक हुनेछ की त १ वर्ष पुरानो कपोलकल्पित नयाँ माइनाट बनाउनु पर्ने हुन्छ। 

त्यसो गर्दा पहिले मनोनयन गर्दा हस्ताक्षर गरेका व्यक्तिहरुले नै पुन हस्ताक्षर गर्नु पर्ने हुन्छ जुन असम्भब हुनुका साथै अस्वभाविक ठहरिन्छ। बिधि र बिधान अनि संस्थाको संस्थागत मान र मर्यादाको कदर गर्दै निर्वाचन आयोगले जापानमा रहेका नेपालीलाई निष्पक्ष निर्णय गर्नु पर्ने दाबी विरोधको भनाइ छ।
