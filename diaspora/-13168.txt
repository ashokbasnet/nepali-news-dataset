युएईमा रहेका नेपालीलाई बचन गर्ने बानीको बिकासमा अभिप्रेरित गर्न अन्तर्क्रिया 

दामोदर दाहाल 
	


युएई । बैदेशिक रोजगारीको शिलशिलामा युएईमा रहेका नेपालीहरुले बचत गर्ने बानिको बिकास गर्दै बिभिन्न नाममा खोलिएको बचत संस्थाका बारेमा हिजो एक कार्यक्रमका बीच छलफल तथा अन्तर्क्रिया सम्पन्न भएको छ।

कार्यक्रममा लामो समय देखि शहकारी क्षेत्रमा कार्यरत नेपाल बचत तथा ऋण केन्द्रिय सहकारी संघका बरिस्ट उपाध्यक्ष परितोष पौडेल, जिल्ला सहकारी संघ काठमाडौँका सचिव नबराज अर्याल, सहकारीमा विद्या बारिधि गरेकी तथा स्थानीय चुनाबमा धादिङको गजुरी गाउपालिकाको उपाध्यक्षमा पनि निर्बाचित सिता ढुंगानाको उपस्थिती रहेको थियो। 

दुबई स्थित एक होटलमा सम्पन्न उक्त भेटघाट तथा अन्तर्क्रिया कार्यक्रममा बचत सम्बन्धि नेपाल सरकारको निती, नियमको बारेमा सबैलाई जानकारी गराउँदै बचत तथा ऋण केन्द्रिय सहकारी संघका वरिष्ठ उपाध्यक्ष पौडेलले प्रबासमा रहेर पनि देश र भविष्य प्रति जिम्मेवार बन्दै बचत गर्ने बानिको बिकास गरेकोमा खुशि ब्यक्त गरेका छन्। 

बचत गरेको रकम नेपालमै उर्जाशिल क्षेत्रमा कर्पोरेट स्थरमा लगानीका लागि अभिप्रेरित हुन आग्रह गर्दै उनले नेपालमा सहकारीका तर्फबाट प्राविधिक तथा वैधानिक ब्यबस्थापनका लागि सहकारी केन्द्रले अहम भूमिका निर्बाह गर्ने बताए । उनले युएइमा रहेका ३ लाख भन्दा बढी नेपालीलाई यो सहकारी अभियान भित्र समेट्न समेत आग्रह गरे।
