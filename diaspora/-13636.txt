तीजमा धमाका मचाउन गायिका श्रीदेवी देवकोटा युकेमा 

कृष्ण देवकोटा, ग्लास्गो । गायिका श्रीदेवी देवकोटा तीजको कार्यक्रमको लागि युके आइपुगेकी छिन् ।

नेपाली लोक तथा दोहोरी गीतकी रोमान्टिक विधाकी एउटी चर्चित गायिका श्रीदेवी देवकोटा १५ अगष्टका दिन स्कटल्याण्डस्थित एडिन्व्रा एयरपोर्ट हुँदै युके आएकी हुन् ।

स्कटल्याण्ड स्थित ग्लास्गो नेपाली एसोसियसनको २१ अगस्ट मा हुने तीज विशेष कार्यक्रमलाई भव्य वनाउन उनी वेलायत आएकी हुन् ।

ग्लास्गो नेपाली एसोसियसनले गत वर्षहरुमा पनि विभिन्न 
आकर्षक कार्यक्रम गरेर तीज पर्व मनाउँदै आईरहेको छ ।

यो साल पनि नेपालबाट कलाकारहरु श्री देवी देवकोटा र वसन्त थापालाई बोलाएर कार्यक्रमलाई रोचक बनाउन लागिएको आयोजकले जनाएको छ । जसमा श्री देवी देवकोटा आईसकेकी छिन भने वसन्त थापा केही दिनपछि आउँदैछन ।

युकेको वसाईमा उनले वेलायतमा आयोजित हुने विभिन्न कार्यक्रमहरुमा सहभागी भई आफ्नो प्रस्तुतीहरु पस्कने बताईन् । 

पहिलो पटक युके भ्रमणमा आएकी देवकोटाले लामो यात्राले थकान बनाए पनि अरुसबै यात्रा रमाईलो भएको अनुभव सुनाईन् ।
 
देवकोटाको स्वागतकालागी स्कटल्याण्डका नेपाली मोडल सागर खत्री एयरपोर्ट पुगेका थिए ।
