यसरी भयो साइप्रसमा नेपाली युवतीको मृत्यु

समिम मियाँ 
	


साइप्रस । रोजगारीको सिलसिलामा साइप्रस आएकी एक नेपाली युवतीको मृत्यु भएको छ।

मृृत्यु हुनेमा रामेछाप जिल्ला टोकरपुर ८ कि २२ वर्षीय यमुना खपांगी मगर हुन्। गत आइतबार साँझ पानीमा तैरिएको अवस्थामा उनलाई भेटिएको थियो। पानीबाट उद्धार गरेर अस्पताल पुर्याउदा उनको बाटोमै ज्यान गएको फमगुस्ता जेनेरल अस्पतालले जनाएको छ।

पानीमा डुब्नाले मृत्यु भएको पोस्ट मार्टम प्याथलोजिस्ट इलानी एन्टोनियोले बताएको साइप्रसमेल अनलाइनले लेखेको छ।

विगत १६ महिना देखि लिमासोलमा कार्यरत मगर आफ्नो मालिकसँग बिदा मनाउन परलिम्नी कप्परिस क्षेत्रमा रहेको घरमा गएकी उनी सो दिन  मालिकसँग समुन्द्र नगई घर मै बसेकी थिइन्।

मालिकहरु समुन्द्र किनार घुमेर साँझ अबेर घर फर्किदा उनीलाई नभेटे पछी खोजी  गर्दा स्विमिंग पुलमा पाइएको थियो। मृतकको शव नेपाल पठाउन कन्सुलेट मार्फत  स्थानीय निकायसँग आवश्यक पहल गरिरहेका छौ, इन्सोरेस कम्पनिले पूर्ण सहयोग गरिरहेको छ र मालिकसँग पनि क्षतिपूर्तिको लागी कुरा उठाएको छौँ, एनआरएनए साइप्रसका अध्यक्ष सुभास मल्ल भने। 

साइप्रसका लागि कन्सुलेट  र इजाराइलस्थित नेपाली दुतावासको समन्वयमा मृतकको परिवारलाई नेपालमा क्षतिपूर्ति उपलब्ध गराउन  पहल गरिरहेको अध्यक्ष सुभास मल्लले जानकारी दिए। 


तस्वीर :यमुनाको फेसबुकबाट
