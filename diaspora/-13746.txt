एनआरएन बेल्जियमको बरिष्ठ उपाध्यक्षमा कमल पन्थीको उम्मेद्वारी

बेल्जियम । नेपालमा गुल्मी घर भई बिगत चौध बर्ष देखि बेल्जियमको ब्रुजमा बसोवास गर्दै आएका कमल पन्थीले गैर आवासीय नेपाली संघ राष्ट्रीय समन्वय परिषद् बेल्जियमको वरिष्ठ उपाध्यक्ष पदमा आफ्नो उम्मेद्वारीको घोषणा गरेका छन्।

नेपालमा रहदा बिभिन्न पेशामा समलग्न पन्थीले हाल बेल्जियमको प्रसिद्ध पर्यटकीय शहर ब्रुजमा आफ्नो व्यवसाय सञ्चालन गर्दै आएका छन्। बेल्जियममा बिभिन्न नेपाली संघ-संस्थामा आवद्ध काम गरेका उनले एनआरएनको छैठौं अधिवेशन अन्तर्गत हुन लागेको निर्वाचनमा वरिष्ठ उपाध्यक्ष पदमा उम्मेद्वारी घोषणा गरेका हुन्। 

जन्म देश नेपाल र बेल्जियमलाई कर्म थलो बनाउँदै आएका पन्थीले नेपालमा अनाथ, गरिब असहायको शिक्षा तथा स्वास्थ्य जस्तो परोपकारी क्षेत्रमा सहयोग गर्दै आएका छन्।

गैर आवासीय नेपाली संघ राष्ट्रिय समन्वय परिषद बेल्जियमको छैठौ आधिवेसन गत १३ अगष्टमा सम्पन्न भै सकेको छ भने २७५० पंजीकृत तथा साधारण सदस्य रहेको एनआरएन बेल्जियमको भने आगामी ०३ सेप्टेम्वरमा निर्वाचन तोकिएको छ।
