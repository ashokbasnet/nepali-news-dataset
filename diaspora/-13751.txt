कोलोराडोमा बाढी पीडितको सहयोगार्थ कार्यक्रम हुने

नातिबाबु भट्ट
	


अमेरिका । मातृभूमी नेपालमा हालै गएको बाढी पहिरोबाट पीडीत भएकाहरुलाई सहयोग गर्ने उद्धेश्यले कोलोराडोमा डिनर कार्यक्रमको आयोजना हुने भएको छ ।

डिनर खाउ बाढी पिडीतलाई सक्दो सहयोग गराँै भन्ने मुल मन्त्रलाई आतमसाथ गर्दै कोलोराडोकोमा सकृय संस्था लङमन्ट हिमालयज लायन्स क्लबको आयोजनामा उक्त कार्यक्रम हुन लागेको हो ।

बाढी पहिरोको कारण घरबार बिहीन भएका व्यक्तिलाई प्रवासी नेपालीको सानो सहयोगले पनि  ठुलो राहात मिल्ने योजनका साथ उक्त कार्यक्रमको आयोजना गर्न लागिएको क्लबका अध्यक्ष प्रमोद श्रेष्ठले बताए।  स्थानीय एभरेष्ट रेष्टुरेन्टमा यही अगष्ट २६ मा शनीबारका दिन साँझ ६ बजे देखि ८ बजे सम्म राखिएको उक्त कार्यक्रममा सहभागी भई सक्दो सहयोग गर्न उनले सबैलाई अनुरोध गरे।

देश पुरै शोक र समस्यामा डुबेका बेला नेपाल सरकारले पनि सक्दो सहयोग गर्न सबैलाई आग्रह गरिसकेको अबस्थामा प्रवासी नेपालीहरु टुलु टुलु हेरेर बस्न नसकिएको भन्दै उक्त सहयोगका लागि उक्त कार्यक्रमको आयोजना गरिएको श्रेष्ठले बताए। कार्यक्रममा स्थानीय लायन्स क्लबका पदाधिकारीहरुलाई पनि आमन्त्रण गरिएको बताइएको छ। 

श्रेष्ठले कोलोराडोस्थित संघ संस्थाका पदाधिकारी, बुद्धीजिवी, व्यावसाही, पत्रकार, सर्बसाधारण, कर्मचारी, कलाकारलगायत सबै व्यक्तिलाई कार्यक्रममा सहभागी हुन आग्रह गरेका छन्।
