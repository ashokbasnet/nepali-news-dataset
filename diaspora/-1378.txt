कतारवासी नुवाकोटेहरुको बनभोज तथा भेटघाट कार्यक्रम सम्पन्न

काठमाण्डौँ। कतारवासी नुवाकोटेहरुको बनभोज तथा भेटघाट कार्यक्रम सम्पन्न भएको छ ।

सेवा नै धर्म हो भन्ने मूल नाराका साथ सन् २००६ मा स्थापित कतारवासी नुवाकोटेहरुको साझा सँस्था नुवाकोट सेवा समाज, दोहा कतारले हरेक वर्ष जस्तै विभिन्न ठाउमा छरियर रहेका कतारवासी नुवाकोटेहरुलाई  एकीकृत गर्ने, एक आपसमा आत्मियता बढाउने साथै  वृद्धा आश्रमको लागि सहयोग गर्ने उदेश्यका साथ  गत २४ फेब्रुअरी का दिन समाल पार्कमा आयोजना गरिएको  आन्तरिक बनभोज तथा भेटघाट  कार्यक्रम २०१७ भव्यरुपमा सम्पन्न भएको छ ।


सस्थाका अध्यक्ष हरि कृष्ण रिमालको सभापतित्वमा सम्पन्न उक्त कार्यक्रममा सँस्थाका प्रमुख सल्लाकार हरि कुमार प्याकुरेल प्रमुख अतिथि थिए भने सस्थाका पुर्व अध्यक्ष प्रकाश बोहरा बिशेष अतिथि थिए ।


 औपचारिक कार्यक्रम सकिपछि सुरु भएको साँस्कृतिक  कार्यक्रम रोचक रुपमा चलेको थियो । नुवाकोटको आफ्नै मौलिक तथा सँस्कृतिलाई झल्कने खालको कार्यक्रममा नुवाकोटे कलाकारहरु सिसिर लामा, कान्छा मान तामांग, अनिल कुमार लोप्चन, राज ए लोप्चन ,अमर लामा, कैलाश मगर, किरण योञ्जन, पबिन तामांग, हिमाल लुङ्गा लगायत तामांग समुदायको लोकप्रिय मेंदोमय  परिवारका नुवाकोटे साथीहरुले आफ्नो विभिन्न किसिमका साँस्कृतिक प्रस्तुतिहरु प्रस्तुत गरेका थिए ।
