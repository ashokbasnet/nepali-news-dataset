न्युयोर्कमा शेर्पा किदुगले बृहत खेलकुद प्रतियोगिता आयोजना गर्दै

अमेरिका । शेर्पा किदुग अमेरिकाले हरेक बर्षझै यस बर्ष पनि बिबिध खेलहरु समावेश गरी ग्रिस्मकालिन शेर्पा किदुग खेलकुद प्रतियोगिता २०१७ भब्यताका साथ आयोजना गर्ने भएको छ ।

न्यूयोर्कको क्विन्स ब्रिज पार्क र रेन्डल अ‍ैल्यान्डमा यही अगस्ट २९ र सेप्टेम्बर २ र ३ मा आयोजना गरिने उक्त वृहत खेल प्रतियोगितामा भलिबल, फुटबल लगायत विविध मनोरन्जात्मक खेलहरु समावेश गरिएको छ । 

डायस्पोरा अमेरिकी नेपाली समुदायमा भाईचारा, भात्रित्व, परिचय र खेलप्रति अभिरुची जगाउनको लागि शेर्पा किदुगले स्थापनाकालदेखी नै शेर्पा किदुग समर स्पोर्टस र पोटलोक पिकनिक कार्यक्रमको आयोजना गरिन्दै आएको छ र यो कार्यक्रम अमेरिकामा रहेको नेपाली समुदायबिच अत्यन्त सबल, सफल र लोकप्रिय कार्यक्रमको रुपमा स्थापित भएको छ । 

यस बर्षको शेर्पा किदुग समर स्पोर्टस २०१७को कार्यक्रममा अन्तिम दिन निशुल्क स्वास्थ्य शिबिर र अन्य मनोरन्जात्मक सांगितिक कार्यक्रमहरु हुने आयोजकले जानकारी गराएको छ ।
