 प्रत्यक्ष निर्वाचित  राष्ट्रपतिकाे पक्षमा हस्ताक्षर संकलन गरिने

बहराइन ।नयाँ शक्ति सम्बद्ध अन्तर्राष्ट्रिय नेपाली समाज बहराइनले ‘राजनीतिक स्थिरता, आर्थिक समृद्भि र शुसाशनका’ लागि  प्रत्यक्ष निर्बाचित राष्ट्रपति” भन्दै  प्रत्यक्ष निर्वाचित  राष्ट्रपतिको पक्षमा  हस्ताक्षर संकलन  अभियान गर्ने भएको छ। यही  शुक्रबार तद्नुसार १० मार्च २०१७ का दिन मानामा स्थित शितल नेपाली रेस्टुरेन्टको सभाहलमा उक्त कार्यक्रम हुन लागेको हो। साथै उक्त अवसरमा नयाँ शक्ति सम्बद्भ अन्तर्राष्ट्रिय  नेपाली समाज को बृहत  साङ्गठनिक घोषणा गर्ने कार्यक्रम पनि रहेको छ।


नेपाल को राजनीतिक पार्टीहरु मध्ये डा. बाबुराम भट्टराई संयाेजक रहेको नयाँ शक्तिको बहराइनस्थित भातृसङ्गठनको रुपमा अन्तर्राष्ट्रिय नेपाली समाज (नयाँ शक्ति)को स्थापना भएको हो। वैदेशिक रोजगारीका शिलशिलामा बहराइनमा रहेका नयाँ शक्ति प्रति आस्थावान रहेका नेपालीलाइ  आवद्ध गरी अन्तर्राष्ट्रिय नेपाली समाजको बहराइनमा स्थापना गरिएको हो।
