गल्कोट समाज जापानको तिज कार्यक्रमको तयारी पुरा

जापान। नेपाली नारीहरूको महान पर्ब हरितालिका तिज २०१७ को अबसरमा बिगतका बर्षहरू जस्तै यस बर्ष पनि गल्कोट समाज जापानले जापानका बिभिन्न सहर हरूमा तिज बिषेश सागितिक कार्यक्रमको आयोजना गर्ने भएको छ । यसै अनुरूप आगमी २३ तारिक बुधबार दिउँसो तिन बजे देखी गल्कोट समाज क्षेत्रिय समिती टोकियोले टोकियोको इकेगामी खाईकन हलमा भब्य तिज बिषेश सागितिक कार्यक्रम गर्ने भएको हो ।

 बिभिन्न कारण देखाई कार्यक्रम स्थगित गरेको समचार आईरहेका बेला  गल्कोट समाज जापानले तिव्र तयारीका साथ कार्यक्रम आयोजना गरेको छ । हालै नेपालमा बाढी पहिरो बाट बिपतीमा परेका हरूको लागी राहत संकलन गरी हस्तान्तरण गरिसकेको छ , साथै यस कार्यक्रम बाट संकलित रकमबाट कार्यक्रम ख़र्च कटाएर जम्मा हुने सम्पुर्ण रक़म  पुन राहत का लागी उपलब्ध गराउने गल्कोट समाज जापान टोकियो कमिटीका अध्यक्ष निम खड्का ले बताएका छन् ।

 कार्यक्रमको सम्पुर्ण तयारी पुरा भएको सचिब लक्ष्मण कार्कीले जानकारी दिए । उक्त कार्यक्रममा नेपालबाट आमान्त्रित गायिका सरिता गुरूङगका साथै जापान रहेर नेपाली सागितिक क्षेत्रका लोकप्रिय गायक यव संगीतकार रामकृष्ण बम मल्ल, लोक दोहोरी गायक सुर्य खड्का मोडल तथा गायिका सोना के सी ,लोक गायक मनोज के सी का साथमा जापानको नेपाली  अत्यन्त लोकप्रिय डि जे जोन छन्त्याल लगायतका कलाकर्मीहरूको प्रस्तुती रहने आयोजकले बताएको छ ।
