भर्जिनियामा अमेरिका-नेपाल सहयोगी समाजको तीज कार्यक्रम, संकलित रकम बाढीपीडितलाई

कमल भट्टराई

काठमाडौँ । नेपाली हिन्दु महिलाको महान चार्ड तीज भर्जिनियाको हेमार्केटमा रहेका नेपाली महिलाले भव्य रुपमा मनाएका छन्।  



अमेरिकाको नेपाल सहयोगी समाजले आयोजनामा गरेको उक्त कार्यक्रममा पुरै नेपालको झल्को देखिन्थ्यो। कार्यक्रममा रातो साडी, चुरापोते, तथा धपक्क गहनामा भरिभराउ नेपाली चेलीहरुले राती अबेर सम्म परम्परागत तीजका गीत गाउँदै नृत्य प्रस्तुत गरेका थिए। 



प्रवासमा रहेर पनि सबै नेपाली एक साथ जम्मा भएर आपसी सद्भाव तथा शुभकामना आदान प्रदान गरेका थिए। आपसी सद्धभाव तथा शुभकामना विगत नौँ वर्षदेखि तीज कार्यक्रमको आयोजना गर्दै आएको संस्थाकी अध्यक्ष कमला खरेलले जानकारी दिइन्। 



उक्त कार्यक्रमबाट संकलन भएको रकम बाढीपीडितका लागि सहयोग गरेको उनले जानकारी दिइन्। कार्यक्रमबाट संकल भएको करिब १९ सय ५९ अमेरिकी डलर धुर्मुस सुन्तली फाउण्डेसन मार्फत बाढीपीडितलाई सहयोग गरेको आयोजनकले बताएको छ। 



तस्विर : किसोर ढुंगाना/शिब तिम्सिना
