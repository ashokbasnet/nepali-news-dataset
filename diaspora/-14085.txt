इन्द्रधनुस क्लव वेल्जियमको तीज विशेष कार्यक्रम सम्पन्न

काठमाडौँ । प्रवासमा रहेर विगत १४ वर्षदेखि सक्रिय नेपालीको संस्था इन्द्रधनुस क्लव वेल्जियमले विविध सास्कृतिक कार्यक्रमकाबीच तीज कार्यक्रम सम्पन्न गरेको छ। 

गैर आवासीय संघ वेल्जियमका अध्यक्ष गंगाघर गौतम प्रमुख अथिति रहेको उक्त कार्यक्रममा गैरआवासीय संघ वेल्जियमका केन्द्रिय सचिव अर्जुन श्रेष्ठ, आइसीसी सदस्य जानकी गुरुङ, जनसम्पर्क समिति वेल्जियमकी अध्यक्ष सीता सापकोटा, क्लवकी कोषाध्यक्ष दुर्गा खतिवडालगायतले आफ्नो मन्तव्य राखेका थिए। कार्यक्रमका प्रमुख अतिथी गौतम र जेष्ठ नागरिक देउरुपा आचार्यले संयुक्त रुपमा दिप प्रज्वलन गरि कार्यक्रमको उद्घाटन  गरेका थिए। 

उक्त अवसरमा आयोजना गरिएको चिठ्ठा कार्यक्रममा गैर आवासिय संघकी वर्तमान उपाध्यक्ष यशोदा थापार, युरो कलाकार संघकी वर्तमान अध्यक्ष पार्वती अधिकारी र शान्ती भट्टराईले चिठ्ठा खोल्न र काट्नमा सहयोग गरेका थिए।  कार्यक्रममा मिना मैनाली प्रथम, अम्विका हमाल आस्था द्धितीय र सरिता वस्नेत तृतीय भएका थिए।
