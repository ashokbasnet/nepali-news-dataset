गैर आवासीय नेपाली संघ आयरल्याण्डको छैंठौ महाधिवेसन सम्पन्न 

आयरल्याण्ड । गैर आवासीय नेपाली संघ आयरल्याण्डको छैंठौ राष्ट्रिय महाधिवेसन सोमबार सम्पन्न भएको छ। 

राजधानी डब्लिनस्थित टिचर्स हलमा सम्पन्न महाधिवेसनबाट निवर्तमान सल्लाहकार समेत रहेका नवराज कोइराला अध्यक्ष्यमा निर्बिरोध निर्वाचित भएका छन्। एन अर एन ए आइ सी सी सदस्यमा राजन काफ्ले, उपाध्यक्ष्यमा अन्तिम उप्रेती र लोक त्रिपाठी बिजयी भएका छन् भने महिला उपाध्यक्ष्यमा चन्द्रकला निरौला, महासचिबमा उज्वल ह्योम्बा, प्रवक्तामा मुकुन्द भुसाल, सचिवमा बिबेकराज सापकोटा निर्बिरोध चयन भएका छन्। 

त्यसैगरी कोसाध्यक्ष्यमा जंग अधिकारी र सह(कोसाध्यक्ष्यमा रवि बोगटी र महिला संयोजकमा अन्जु काफ्ले सर्वसम्मत चयन भएका छन्। अन्तिम समयसम्म पनि सहमति हुन नसकेपछि मतदान प्रक्रिया मार्फत दुई उपाध्यक्ष्य र चार सदस्य निर्बाचित भएका हुन्। त्यसैगरी युवा संयोजकमा प्रविन कोइराला, सदस्यहरुमा यम उप्रेती, तेजु ज्ञवाली, प्रेम घल, भिम गौतम, शोभना अधिकारी महिला सदस्य डब्लिन साथै छेत्रीय कोर्डिनेटरमा राज कुमार महत , श्रीकृष्ण भण्डारी , मुकेश घिमिरे निर्बाचित भएका छन्। 

सपथ ग्रहण कार्यक्रम पछि सभालाइ सम्बोधन गर्दै नव निर्वाचित अध्यक्ष्य कोइरालाले आयरल्याण्डमा रहेका सम्पुर्ण नेपालीप्रति कृतज्ञता व्यक्त गरे।
