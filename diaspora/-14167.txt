शेक्सपियरको जन्मघरमा ‘आजका लघुकथा’ विमोचन

लन्डन,  विश्वप्रसिद्ध साहित्यकार विलियम शेक्सपियरको जन्मघर स्टार्टफोर्ड अपन एभनमा ‘आजका लघुकथा’ नामक पुस्तकको विमोचन गरिएको छ । लघुकथा समाज नेपालका अन्तर्राष्ट्रिय समन्वय समितिका संयोजक कृष्ण बजगाईं, नेपालबाट आएका साहित्यकार वासुदेव अधिकारी, छविरमण शिलवाल, बेलायतका साहित्यकार डा। रुपक श्रेष्ठ र विजय सापकोटाबाट संयुक्त रुपमा पुस्तकको विमोचन गरिएको हो। 

महान साहित्यकार शेक्सपियरको जन्मघरमा यसरी नेपाली साहित्यको पुस्तक बिमोचन गरिएको पहिलो पटक हो ।
  स्रष्टाहरुले नेपाली साहित्य लेखन विश्वका अन्य साहित्य भन्दा कम नभएको बताउँदै त्यसको अन्तर्राष्ट्रिय विस्तारका लागि सबैले आआफ्नो ठाउँबाट पहल गर्नु पर्ने विचार राखे ।


 श्रीओम श्रेष्ठ ‘रोदन’ले सम्पादन गरेका ‘आजका लघुकथा’मा तेह्र जना प्रतिनिधी लघुकथाकारहरुका पैसट्ठीवटा लघुकथाहरु समाविष्ट छन् । लघुकथा समाज नेपालले प्रकाशन गरेको उक्त पुस्तकमा राजनीति, प्रेम, यौन, भष्ट्रचार, शोषण, अन्याय, अत्याचार, विसंगती आदि विषयलाई कथाको विषय बनाइएको छ ।


 लघुकथा समाज नेपालले प्रकाशन गरेको उक्त पुस्तक श्रीओम श्रेष्ठ ‘रोदन’ले सम्पादन गरेका हुन् ।
