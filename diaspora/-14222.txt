साहित्यिक साँझ कार्यक्रम सम्पन्न

टेक्सस । डालस-फोर्टवर्थमा नेपाली साहित्यिक साँझ कार्यक्रम सम्पन्न भएको छ। कार्यक्रममा अमेरिकामा रहेर नेपाली साहित्यका विविध विधामा कलम चलाएका श्रस्टा र साहित्य अनुरागीको उल्लेखनीय सहभागिता रहेको थियो। कार्यक्रम साँझ ७ बजे देखि करिब १० बजेसम्म चलेको थियो। 

कार्यक्रमका संयोजक बेदनिधी दाहालले आगन्तुकरुको स्वागत गरेका थिए भने प्रभात दिक्षित, ईरा आचार्य र बैकुण्ठराज आचार्यले कार्यक्रम संचालन गरेका थिए। 

भानुभक्तको तस्विरमा माल्यार्पण गरि सुरु भएको उक्त कार्यक्रममा शिलु घिमिरे, नेत्र आचार्य, बासु अधिकारी, पवन लामिछाने, प्रतिमा पोखरेल, ओजस्वी अर्याल, ज्ञानेश्वर अमात्य, समिक्षा दाहाल, बैकुण्ठराज आचार्य लगायतका श्रष्टाले आ आफ्ना प्रतिभा प्रस्तुत गरेका थिए। 

कार्यक्रममा अर्जुन बन्जाडे, कृष्ण ज्ञवाली, चन्द्र कान्त आचार्यले आफ्नो मन्तव्य राखेका थिए। यस कार्यक्रमले नेपाली समुदायमा विध्यमान साहित्यिक प्रतिभाको प्रस्फुटन गराउने वातावरणको सृजना गर्ने सहभागीको भनाइ थियो।
