कतारमा तीज कार्यक्रम सम्पन्न

काठमाडौँ । नेपाली महिला समाज कतारले हरितालीका तीजको अवसर पारेर रमाईलो तीज कार्यक्रम सम्पन्न गरेको छ । 

दोहाको गल्फ प्याराडाईज होटलको सभाहलमा भएको औपचारिक कार्यक्रमको  संचालिका संस्थाकी महासचिव अम्विका खत्रीले संचालन गरेको उक्त कार्यक्रममा संस्थाकी अध्यक्ष सुस्मिता  भुसालले सभापतित्व गरेकी थिईन।

कार्यक्रममा प्रमुख अतिथी  नेपाली नियोग कतारका राजदुत प्रोफेसर रमेश प्रसाद कोइराला, विशेष अतिथी नेपाली नियोग कतारका द्वितिय सचिव गायत्री पौडेल, नेपाली नियोग कतारकी श्रम कन्सुलर गिरिजा शर्मा, एनआएनए आईसिसिका सदस्य हंसराज ढकाल, व्यावसायी राजेन्द्र कुमार शर्मा, एनआरएनए एनसीसी कतारका अध्यक्ष विनेश तामाङ, नेपाली महिला समाज कतारका मानर्थ सदस्य तथा पत्रकार तिल विक्रम थेवे लगायत विभिन्न नेपाली संघ सस्थाहरूको  प्रतिनिधी साथै महिलाहरूको बाक्लो उपस्थिती रहेको थियो ।

औपचारिक कार्यक्रमलाई समापन गर्दै सभापति तथा समाजकी अध्यक्ष सुष्मीता भुषालले नेपाली महिला समाज नितान्त सामाजिक सँस्था रहेको बताइन्। स्मरण रहोस महिला समाज कतारले आयोजना गरको उक्त रमाईलो तीज कार्यक्रम चेपाङ बालबालिकाहरुको सहयोगार्थ गरेको थियो।
