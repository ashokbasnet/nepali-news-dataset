सन फ्रान्सिस्कोमा मोती जयन्ती  मनाइयो

मोतीराम भट्टले नेपाली साहित्यमा दिएको योगदानलाई स्मरण गर्दै अन्तर्राष्ट्रिय नेपाली साहित्य समाज नर्दर्न क्यालिफोर्निया च्याप्टरले  मोति जयन्ती मनाउने कार्यक्रम सम्पन्न गरेको छ । च्याप्टरका अध्यक्ष सर्बज्ञ वाग्लेको अध्यक्षतामा सम्पन्न सो कार्यक्रममा प्रमुख बक्ता डा दुर्गा दाहालले मोति राम भट्टको जीवनी, उनको बहु आयामिक ब्यक्तित्व र उनले नेपाली साहित्यमा पुर्याएको योगदानको बारेमा चर्चा गरेका थिए भने रिता देवी प्रधान, बन्धु पोख्रेल, धर्म राज कोइराला, डा दुर्गा दाहाल, बाबु आचार्य, भगिरथ दाहाल, चीनकाजी श्रेष्ठ, सर्बज्ञ वाग्ले लगाएतका श्रष्टाहरुले कविता, गजल तथा गित प्रस्तुत तथा वाचन गरेका थिए ।  उक्त कार्यक्रमका प्रमुख अतिथि तथा बरिष्ठ संगीतकार मदन दिपविनले आफैले रचना गरी २०२६ सालमा रेकर्ड गराएका गित गाएर उपस्थित सम्पूर्ण साहित्यकारहरुलाई मन्त्र मुग्ध बनाएका थिए ।  सो कार्यक्रममा नेपालका चर्चित साहित्यकार तेज राज खतिवडा९तेराख०को अवस्थल नामक पुस्तक संस्थाका अध्यक्ष सर्बज्ञ वाग्ले, प्रमुख अतिथि मदन दिपविन तथा महिला साहित्यकार रिता देवी प्रधानले विमोचन गरेका थिए।

 उक्त कार्यक्रमको दोश्रो चरणमा कृति समीक्षा राखिएको थियो जसमा नेपालका चर्चित साहित्यकार तेराखले अन्तराष्ट्रीय नेपाली साहित्य समाज नर्दर्न क्यालिफोर्निया च्याप्टरले  २०४ औं भानु जयन्तीमा प्रकाशन गरेको संग्रह ूसमुन्द्र पारीका सृजनाहरूूको समिक्षा गरेका थिए भने तेराखको अवस्थल नामक पुस्तकको समिक्षा  डा दुर्गा दाहालले गरेका थिए। लेखा बिद लक्ष्मण भण्डारीले वरिष्ठ साहित्यकार तेराखका वारेमा आफ्ना धारणा व्यक्त गरेका थिए भने तेराखको उपन्यास सर्बजा र अवस्थल पढदा आँफूलाई पारेको प्रभावका वारेमा रोचकसँग चर्चा गरेका थिए ।  कार्यक्रम  संस्थाका कोषाध्यक्ष घनश्याम न्यौपानेको  ब्यबस्थापन भागिरथ दाहालको स्वागत मन्तव्य तथा वावु आचर्यको संचालनमा सम्पन्न भएको थियो ।
