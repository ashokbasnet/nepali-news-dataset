कतारमा खुल्यो कान्तिपुर मेडिकल सेन्टर, राजदूत द्वारा उद्घाटन 

दोहा । लाखौ नेपालीहरुको कार्यक्षेत्र रहेको कतारमा नेपाली चिकित्सकहरु सहितको पूर्ण नेपाली व्यवस्थापनमा ‘कान्तिपुर मेडिकल सेन्टर’ स्थापना भएको छ  ।


िकतारका लागि नेपाली राजदुत प्रोफेसर डाक्टर रमेश प्रसाद कोइराला द्वारा उद्घाटन गरिएको उक्त मेडिकल सेन्टर कतारमा लामो समय देखि व्यवसाय गर्दै आइरहेका व्यवसायी बिकास प्रसाई र राजेन्द्र कुमार (आरके) शर्मा को सयुक्त लगानीमा संचालनमा ल्याइएको हो  ि
कतारमा पहिलो पटक स्वास्थ्य क्षेत्रमा लगानी गर्नु पर्ने कारण बताउदै सन्चालकद्वयले लाखौ संख्यामा नेपाली समुदाय विभिन्न क्षेत्रमा कार्यरत रहेको कतारमा भाषागत समस्याले सामान्य रोगको पनि उपचारमा कठिनाइ भोगिएको र नेपाली दक्ष चिकित्सकहरुको सेवा अत्यावस्यक देखिएकोले खास गरेर श्रमिकहरुलाइ सहज र नेपाली दक्ष चिकित्सक द्वारा सेवा दिने हेतुले मेडिकल सेन्टर संचालन गरिएको बताए । 



 आवश्यकताअनुसार सेवा सुबिधा बढाउदै लैजाने बताउदै हाल आवस्यक प्रबिधिहरु सहित ३ जना नेपाली डाक्टरहरु डा। नितेश अर्याल (जनरल फिजिसियन) डा. सबित सुनार (जनरल फिजिसियन) र डा. नितेश पोख्रेल (छाला रोग बिशेसज्ञ) रहेका छन ।



कार्यक्रममा विभिन्न संघ संस्थामा कार्यरत सामाजिक अगुवा व्यवसायीहरु लगायत पत्रकारहरुको उपस्थिति रहेको थियो ।

८० प्रतिशत नेपाली कामदारहरु बस्ने क्षेत्र सनैयाको २३ नम्बरमा अवस्थित उक्त  मेडिकल सेन्टरको स्पोन्सरको रुपमा कतारी नागरिकहरुद्धय मोहमद खालिद अल–खत्तर र इस्सा अल कुवारी अध्यक्ष छन् ।
