दाङ देउखुरी समाज युएईद्वारा बाढीपीडितलाई राहत वितरण

काठमाडौँ । दाङ देउखुरी समाज युएईले एक कार्यक्रमका बीच दाङ जिल्ला तुल्सीपुर उपमहानगरपालिका वडा नं १३ को रनियापुर र दमारगाउँका कूल ७८ बाढी पीडित परिवारलाई खाद्यान्न सहितको राहत वितरण गरेको छ।

तुल्सीपुर उपमहानगरपालिका कि उपमेयर माया आचार्यको प्रमुख आतिथ्यता, दाङ देउखुरी समाज युएईका सल्लाहकार चित्र नेपालीको अध्यक्षतामा भएको राहत वितरण कार्यक्रममा नगर कार्यकारी देवराज बिश्वकर्मा, समाजसेवीहरुमा गणेश आचार्य, तारा बहादुर कार्की, मोहन पौडेल, स्थानीय प्रहरी कार्यालयका इन्चार्ज खड्क बुढा मगरसहित दाङ देउखुरी समाज युएईका महासचिव एकराज रिजाल, सदस्य देव डाँगी सहितको उपस्थितिमा रनियापुरका ५२ र दमारगाउँका २६ घरपरिवारलाई राहत वितरण गरिएको हो। 

प्रतिपरिवार ५० केजीका दरले चामल, १ लिटर तेल र एक केजी नुन वितरण गरिएको हो। कार्यक्रममा प्रमुख अतिथि उपमेयर माया आचार्यले प्रवासमा रहेर पनि संगठित भई प्रवाससहित मातृभूमिमा आईपर्ने विभिन्न प्राकृतिक एवं मानवीय संकटमा सहयोग गर्ने दाङ देउखुरी समाज युएईलाई धन्यवाद ज्ञापन गरेकी थिइन् भने समाजका सल्लाहकार चित्र नेपालीले समेत मातृभूमी आहत हुँदा प्रत्यक्ष रुपमै उपस्थित भएर राहतको मल्हम लगाउन पाएको भन्दै खुसी व्यक्ति गरेका थिए।
