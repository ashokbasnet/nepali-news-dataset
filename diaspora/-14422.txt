समुद्री किनारमा गल्फ प्रतियोगिता, राजदुत डा. कार्कीद्वारा उद्घाटन

खेम भट्टचन


वाशिंगटन डिसी । अमेरिकाको बाल्टिमोर स्थित समुन्द्री किनारस्थित रक्की पोईन्ट गल्फ कोर्शमा आयोजना गरिएको गल्फ प्रतियोगिताको नेपाली राजदुत डा अर्जुन कुमार कार्कीले उद्घाटन गरेका छन्। 

पहिलो बल हानेर राजुद्त डा कार्कीले गल्फ प्रतियोगिताको ऊद्घाटन गरेका थिए। उक्त कार्यक्रमको डिसी नेपाल डटकमले प्रत्यक्ष प्रसारण गरेको थियो। नेपालमा धनाढ्य व्यक्तीहरुले मात्रै खेल्ने यो खेल प्रवासमा सर्बसाधारण नेपालीका लागि आयोजना गरिएको आयोजक नेपाल स्पोर्ट्स एण्ड कल्चर ईन्टरनेशनलकी अध्यक्ष सीता पाण्डेले बताइन्। 

आन्द्र महासागरको किनारमा अवस्थित रक्की पोईन्ट गल्फ कोर्शमा आयोजना भएको उक्त प्रतियोगितामा बिनोद थापा र कमल रानाभाटको समुह प्रथम भयो। बाल्टिमोरमा गल्फ खेल आयोजना गर्न पहल गर्ने पर्ल रेग्मी, संयोजक केमिका भण्डारी र अमेरिकन माईक म्याकक्लुंगको समुह दोस्रो भयो। 

कृष्ण घिमिरे, कमल न्यौपाने, जार्डेंन घिमिरे र अमेरिकनडग बुर्गेस लगायतका खेलाडी मध्ये सबैभन्दा पिन नजिक पुर्याउनेले पदक र सबैभन्दा लामो दुरीसम्म बल पुर्याउनेले पदक न्यौपानेले जितेका थिए।
