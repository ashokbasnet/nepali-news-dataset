बाढी–पीडित सहयोगार्थ वासिङ्गटन डीसी क्षेत्रका कविहरुबाट कविता वाचन

अमेरिका- मातृभूमि नेपालमा हालै गएको बाढी पहिरोको प्रकोपमा परि धेरै जनधनको विनाश हुनुका साथै लाखौँ मानिसहरु सर्वस्व गुमाएर औषधि, खाद्य सामाग्री लगायत लत्ता कपडाको अभावले संतप्त भएको कुरा हामी सवैलाई अवगत छ । त्यसै गरि अमेरिकाको टेक्सास राज्यको ह्युस्टनमा आएको हुरिकेन हार्बी सहितको बर्षाको कारणले ठूलो क्षति पु-याएको छ । पुरै शहरहरु डुवानमा परेका छन् । यस्तो संकटको क्षणमा हामी सबै आ–आफ्नो गक्ष अनुसार सहयोग गर्न तत्पर हुन्छौँ नै ।

यो विपतको घडिमा दुवै देशका पीडितहरुको राहतकालागि सहयोग गर्ने हेतुले वासिङ्गटन डीसी क्षेत्रमा रहनुभएका कविहरुबाट ‘कविता वाचन’ (कविता गोष्ठी) कार्यक्रमको आयोजना गरिएको जानकारी गराउन चाहन्छौँ । सो कार्यक्रममा कविहरुका विविध प्रकारका कविता वाचन, रमाइला मुक्तकहरु, अभिनय कविताहरु, हाँस्य प्रधान कविताहरुको साथमा गीतहरु समेत समावेश हुनेछन् ।

घर–ए–कवावका तर्फबाट समाजसेवी लोक तिवारीले कार्यक्रममा सहभागीभई बाढी–पीडितहरुको राहतकोलागि चन्दा प्रदान गर्नुहुने कवि एवं श्रोताहरुलाई निःशुल्क अपरान्हको भोजनको व्यव्यस्था गर्नु भएको समेत जानकारी गराउँदछौँ ।

साथै यस कार्यक्रमबाट संकलित सहयोग रकम मध्ये आधा रकम ‘धुर्मुस–सुन्तली फाउण्डेशन’ मार्फत नेपालका बाढी पीडितहरुको राहतकालागि पठाइने छ भने आधा रकम अमेरिकाको ह्युस्टनमा विपतमा परेकाहरुको राहतको निमित्त उपयुक्त माध्यमबाट पठाइने समेत जानकारी गराउन चाहन्छौँ ।    

आउनुहोस्, एउटा फरक प्रकारको साहित्यिक माहौलमा सहभागी हुंदै पीडितहरुलाई सहयोग गर्ने मानवीय पूण्य कार्यमा हातेमालो गरौँ ।  

आफ्ना कविता वाचन गर्न इच्छुक महानुभावहरुले आफ्नो नाम र कविताको शिर्षक यहि सेप्टेबर ९ साँझ सम्ममा तलको इमेल वा फोन नंम्वरमा उपलब्ध गराइदिनु हुन समेत अनुरोध गर्दछौँ । 
 

कार्यक्रमः
मितिः आइतवार, सेप्टेम्बर १०, २०१७
समयः अपरान्ह १२ः०० बजे
स्थानः Ghar-E-Kabab 

944 Wayne Ave, 

Silver Spring, MD 20910

बिस्तृत जानकारीकोलागि सम्पर्कः
गोपाल रेग्मीः 703-314-6945
प्रेम संग्रौलाः 202-320-6115
परशु तिमल्सिनाः 703-302-0338
प्रकाश नेपाल: 703-864-4141
कविको नाम र कविताको शिर्षक उपलब्ध गराउने ठेगानाः

gpregmi@msn.com

धन्यवाद
