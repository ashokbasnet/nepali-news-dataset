एनआरएनए एनसीसी कतारको चुनाव प्रसंग : कसले जित्ने कसले हार्ने ?

तिलविक्रम थेवे 


दोहा । एनआरएनए एनसीसीको सातौं महाधिवेसन विधिवत् रुपमा सम्पन्न भइसकेको छ भने ०१५–०१७ कार्यकालका पदाधिकारीहरु सबै निवर्तमान भइसकेका छन्। 

निर्वाचनसम्म उनीहरुको समितिले कामचलाउ समितिको काम गर्दै निर्वाचन सम्पन्न गरेर विधिवत् नयाँ कार्यसमितिलाई जिम्मेवारी हस्तान्तरण गर्ने दिन नजिकिदै आएको छ। सम्भवत यो शुक्रबार सेप्टेम्बर १ मा सम्पन्न हुने निर्वाचनबाट नयाँ कार्यसमितिहरु निर्वाचित हुनेछन्।

अहिले राजनैतिक संगठनहरु प्यानल बनाउन र आफनो प्यानललाई जिताउन अहोरात्र लागिपरेका छन्। अध्यक्षका लागि मो मुक्दता मुसलमान र नविन पोख्रेल बीच कडा प्रतिस्पर्धा हुँदैछ। मो. मुक्दतालाई एमालेको भातृसंगठन प्रवासी नेपाली मञ्च कतारले समर्थन गर्ने निश्चित छ भने पोखरेल कांग्रेस र माओवादी केन्द्रका भातृसंगठनहरु जनसम्पर्क समिति कतार र जनप्रगतिशिल मंञ्चका साझा उम्मेदवार हुन् ।

यसअघि मधेस, जनजातिको पनि एकलौटी रुपमा मत लिएर प्रवासी नेपाली मञ्च कतारले एनआरएनए एनसीसी कतारमा आफनो वर्चस्व कायम गर्दै आएको इतिहास यसपटक तोडिएको छ। जनजातिहरुको एकलौटी मत प्रवासी नेपाली मञ्च कतारको उमेदवारलाई यसपटक नजाने विश्लेषण स्वयम जनजातिका परिषद सदस्यहरुको रहेको छ। 

तराई मधेस समुदायको एउटा तप्का  नेपालमा एमालेसंग रुष्ट भएकोले त्यसको भावनात्मक असर कतारमा पनि परेको हुनाले प्रवासी नेपाली मञ्च कतारकै प्यानलकाहरुलाई एकलौटी मत दिने पक्षमा तराईमधेस पनि छैन। तर मधेसकै र मुस्लिम समुदायको उमेदवार भएकोले समुदायको सहानुभुतिको मत मो. मुक्दताले पाउने निश्चित छ। 

यदी यसरी प्रवासी नेपाली मञ्च कतारको मत सहानुभुतिको मत मधेस, मुस्लिमको मत प्राप्त गरेभने मुक्दताको जित हुन सक्छ। प्रवासी नेपाली मञ्च कतारले आफनो प्यानललाइ जिताउन आन्तरिक रुपमापनि  निकै मेहनत गरिरहेकाले मुक्दता संभावित दावेदारी हुन् भने उता जनजातिहरुको पनि मत यसपटक नविन पोखरेलले पाउने निश्चित छ भने व्यक्तिगत मतहरुपनि पोखरेलसँग रहेको छ। 

अध्यक्षका उमेदवारलाई मत दिने सवालमा उनीहरुमध्ये को सक्षम हुन् र कसले कतिको काम गर्न सक्छ भन्ने कुरामा पनि यसपटकका परिषद सदस्यहरु सचेत भएकाछन् । प्यानल भन्दापनि व्यक्तिको काम गर्न सक्ने क्षमतालाई समेत मुल्यांकन गरेर व्यक्तिगत मत दिने हुनाले राजनितिक प्यानलको एकलौटी मतहरु पनि विभाजित हुनेछ।

अर्को महत्वपुर्ण महासचिव पदको लागि आदिवासी जनजाति महासंघले बुधवल गुरुङलाई भोट दिने निर्णयसंगै एमालेसंग गठबन्धन गर्दै आएको परम्परा आदिवासी जनजाति महासंघले तोडेको छ।
