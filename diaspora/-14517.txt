एनआरएन अमेरिकाको  कोषाध्यक्षमा डा अयार्लको उम्मेद्वारी

क्यालिफोर्निया। गैर आवासीय नेपाली संघ अमेरिकाको आसन्न चुनावमा कोषाध्यक्ष पदको लासग डा। प्रकाश अर्यालले उम्मेद्वारी घोषणा गरेका छन् ।


अमेरिकाको मेरिल्याण्डमा रहेको मेरिल्याण्ड युनिभर्सिटि अन्र्तगत रेडियसन अनकोलोजी विभागमा सहायक प्राध्यापकको रुपमा कार्यरत अर्यालले कोषध्यक्ष पदमा आफ्नो उम्मेद्वारी दिएका हुन् । प्राणघात रोग क्यान्सरको उपचारको नयाँ विधि अर्थात ‘रेडियसन अनकोलोजि’को विशेषज्ञको रुपमा परिचित अर्यालले अमेरिकाकै केनटुकी युनिभर्सिटिबाट फिजिक्समा विद्यावारिधी गरेका छन् । 


नेपालमा रहँदा उनले त्रिभुवन विश्वविद्यालयमा प्राध्यापकदेखि वीर अस्पतालमा रेडियसन सेफ्टी अफिसरको रुपमा काम सम्पन्न गरिसकेका छन् । अमेरिकामा रहेका स्वास्थ्य सम्बन्धी विभिन्न संघ संस्थामा सक्रिय रुपमा क्रियाशील अर्याल अमेरिकाबासी नेपालीहरुमाझ समाजसेवीका रुपमा समेत परिचित छन् । 
अध्ययन र अनुभवले खारिएका अर्यालले यसपटक एनआरएनको गरिमालाई थप उचो बनाउने उद्देश्यले एनआरएन अमेरिकाको कोषाध्यक्ष पदमा उम्मेद्वारी दिएको बताए । 


 एनआरएन अमेरिका भित्र देखिएका विभिन्न खाले विकृत तथा विसंगतिलाई चिर्दै यसलाई सबल र सक्षम बनाउँदै सबैले गर्व गर्न लायक संस्थाको रुपमा विकास गर्ने लक्षका साथ आफू चुनावी मैदानमा उत्रिएको भन्दै उनले आफ्नो पक्षमा मतदान गर्द सबैसँग अनुरोध गरेका छन् ।
