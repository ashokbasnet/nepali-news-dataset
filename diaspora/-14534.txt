न्यूर्योकमा नेपाली चलचित्रको व्यवसायीक प्रर्दशन हुने 

बाल कृष्ण भट्ट
	


न्यूयोक । अमेरिकामा छरीएर रहेका नेपाली तथा भुटानी जनसमुदाय र नेपाली भाषिहरुलाई लक्षित गरेर नेपाली चलचित्रको न्यूर्योकमा व्यवसायीक प्रदर्शन हुने भएको छ। 

हरेक हप्ता काठमाडौंमा प्रदर्शन गरिएका चलचित्रहरुको शनिबार र आईतवार प्रर्दशन गरिने आयोजक तथा संञ्चालक पवन योन्जनले जानकारी गराए। हप्तामा चारवटा शो रहने बताईएको उक्त प्रदर्शनमा ६५० जना दर्शक क्षमता रहेको हलमा गरिने छ।

व्यवसायिक प्रदर्शनी भनिएको यहाँ नेपाली चलचित्र हेर्न दर्शकहरुलाई २० डलरको टिकट कायम गरिएको छ। पहिले पहिले आफूहरुले प्रदर्शन गरेको चलचित्र र त्यसबाट प्राप्त अनुभवले नै आफूहरुलाई व्यवसायिक प्रदर्शनको आँट आएको योन्जनले हामीलाई जानकारी गराए।
