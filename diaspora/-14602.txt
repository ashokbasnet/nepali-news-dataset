एनआरएनए बेल्जियमको अध्यक्षमा दाहालको उम्मेदवारी

अर्जुन ढकाल 
	


बेल्जियम । एनआरएनए बेल्जियमको आगामी नयाँ कार्यसमिति निर्वाचनका लागि अध्यक्षमा वर्तमान महासचिव लोक दाहालले उम्मेदवारी दिने भएका छन्।

अधिबेशन नजिकदैं गर्दा बेल्जियममा चुनावी सरगर्मी बढेको छ। लामो समयदेखि बेल्जियमलाई आफ्नो कर्मथलो बनाउँदै आएका दाहाल सफल व्यवसायीका रुपमा चिनिन्छन्।

महासचिव हुँदा निकै लोकप्रिय काम गरेका उनले आगामी २ वर्षको कार्यकालका लागि उम्मेदवारी दिएका हुन्। बेल्जियमको आन्तोर्पेनलाई आफ्नो कर्मक्षेत्र बनाउँदै आएका दाहाल सन १९९९ देखि बेल्जियममा व्यवसायसंगै सामाजिककार्यमा पनि सक्रिय रहँदै आएका छन्।

जनप्रगतिशील मञ्चको वरिष्ठ उपाध्यक्षसमेत रहेका दाहाल सन २०१३ देखि २०१५ सम्म नेपाली ब्यवसायी संघ बेल्जियमको महासचिव रहेर काम गरेका थिए।
