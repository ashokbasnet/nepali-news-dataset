लुट २ युएई र कतारका बिभिन्न हलहरुमा एकसाथ प्रदर्शन हुने

त्रिलोचना कोइराला ।  नेपाली दर्शकको लागि बहुप्रतिक्षित नेपाली चलचित्र लुट २ युएई र  कतारका बिभिन्न हलहरुमा एकसाथ प्रदर्शन हुने भएको छ ।

लुट २ २०१२ को सर्वोकृष्ट चलचित्रको सिक्वेल हो । चार वर्ष पछि आएको लुट २ लाई निश्चल बस्नेतले निर्देशन गरेका हुन् भने यसको निर्माता माधव वाग्ले र नरेन्द्र महर्जन रहेका छन् । यस चलचित्रमा दयाहाङ राई, सौगात मल्ल, कर्मा, ऋचा शर्मा, बिपिन कार्की लगायतका कलाकारको मुख्य भूमिका रहेको छ ।

युएईको स्थानीय वितरक कम्पनीसँग सहकार्य गरी युएईमा नेपाली सिनेमा पर्दशनीको वातावरण कन्सेप्ट भिजन फिल्म प्रोडक्शन एण्ड डिष्ट्रिव्युटर्स नेपालको पहलमा सम्भव भएको हो । युएईमा नियमित चलचित्र पर्दशनीको सुरुवात अक्टोबर १४ तारिक देखि युएई लगाएत मध्यपूर्वका देशका सुरु भएको हो ।

नेपालीको चलचित्रको इतिहासमा एकै दिनमा धेरै रकम संकलन गर्ने चलचित्र बनेको लुट २ नेपालका १०० बडी हलमा दोश्रो हप्ता हाउस फूलका साथ प्रर्दशन भईरहेको  ।
