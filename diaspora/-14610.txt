महाबिरको राष्ट्रिय आविस्कार केन्द्रलाई कोरियाबाट १४ लाख आर्थिक सहयोग

किशन गौतम
	


सौल । कोरियामा कार्यरत जागरुक युवाहरुको समुहले महाबिर पुनको राष्ट्रिय आविष्कार केन्द्रलाई रु १४ लाख बराबरको सहयोग रकम हस्तान्तरण गरेको छ। 

आत्मियता, एकता , भाइचारा र सद्भाव छर्ने आसय  बोकेर संगठित भएका समाजिक भावना भएका जुझारु युवाद्वारा सञ्चालित अभियानले स्वतन्त्र राष्ट्रप्रेमी सचेत नेपाली एकता अभियानको पहलमा संकलित उक्त रकम  लोकप्रिय कार्यक्रम सिधा कुरा जनतासँग कार्यक्रमका प्रस्तोता पत्रकार रबि लामिछानेको विशेष रोहबरमा शुक्रबार राष्ट्रिय आविस्कार केन्द्रका अध्यक्ष महाबिर पुनलाई हस्तान्तरण गरिएको हो ।

वैज्ञानिक क्षेत्रमा खोज अनुसन्धान गर्ने स्वदेशी विद्यार्थीलार्इ सहयोग गर्ने उद्देश्यका साथ डा महाबिर पुनको संयोजकत्वमा खोलिएको राष्ट्रिय आविस्कार केन्द्रलाई रकम अभाव भएको भन्ने समाचार प्रकाशित भएपछि कोरियामा रहेका केही जागरुक युवा रकम संकलन अभियानमा जुटेका थिए ।

करिब डेढ महिनाको अभियानबाट संकलित उक्त रकम एक कार्यक्रमका बीच हस्तान्तरण गरिएको हो।
