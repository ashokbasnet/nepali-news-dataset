मेड्रीडबासीले धुमधामका साथ मनाए तीज

स्पेन। एनआरएनए स्पेन आइसीसी सदस्य श्री एकराज गिरीको प्रमुख आतिथ्यबाट दीप प्रज्वलन गरी शुभकामना आदानप्रदानबाट शुरू गरिएको कार्यक्रममा युरोपकै ख्यातिप्राप्त गायक तुलसी शिवाकोटिको धमकेदार गायन प्रस्तुति रहेको थियो।

उल्लेखनीय मात्रमा उपस्थिति रहेको मेड्रीडबासीहरुलाई भरपुर मनोरञ्जन गराएका गायक शिवाकोटी संगै एनआरएनए मड्रिडका वर्तमान उपाध्यक्ष मेघराज ढकाल तथा स्थानिय कलाकारहरुले उत्कृष्ट नृत्य प्रदर्शन गरेका थिए।

कार्यक्रम अथितिका रुपमा गैरआवासिय नेपाली संघ क्षेत्रीय विलबाओ,पाइसभास्कोका सभापति श्री महानारायण चौधरी,क्षेत्रीय सम्योजकर केन्द्रीय सचिब तुलसी गुरुङ,प्रबक्ता श्री निवन्ध पौडेलका साथै एनआरएनए स्पेन आइसीसी पूर्व महिला सम्योजक गंगा देवी शर्माको उपस्थिती रहेको थियो।

उक्त्त समारोहमा अर्का अथिती एनआरएनए मेड्रीडका संस्थापक अध्यक्ष ज्ञानेन्द्र खरेलका साथै पूर्व अध्यक्ष रोशन पाठकको पनि उपस्थिति रहेको थियो।

समारोहलाई सम्बोधन गर्दै एनआरएनए मेड्रीडका क्षेत्रीय सम्योजक तथा केन्द्रीय सचिव जिवन प्रसाईंले तराईका वाडी पीडितलाई उठाईएको सहयोग रकम निज पीडितहरु माझ पुराइएको जानकारी गराउंदै सहयोगी मन सम्पूर्ण दाताहरुलाई धन्यवाद दिएका थिए।

वाडी पीडितहरुको लागी एनआरएनए म्याड्रीडले राहत स्वरुप आर्थिक रकम ४३२४ यूरो संकलन गरेको थियो।

उक्त्त रकम मध्ये  बार्सिलोना मार्फत एनआरएनए केन्द्रीय कार्यलय काठमाडौंमा १२०० यूरो नेपाल तामाङ घेदुङ मार्फत सुनसरीका पीडितलाई १११४ यूरो, गैरसरकारी संस्था सहारा नेपाल मार्फत तराईका पीडितका लागि १६८५ यूरो गरी जम्मा रकम  ३९९९ यूरो सहयोग गरिएको थियो भने बाँकी ३२५ यूरो उठन बाँकी रहेको पनि आयोजकले जानकारी गराएका थिए।

कार्यक्रममा उपस्थित सम्पूर्ण महिला दिदिबहिनी तथा पाहुनाहरुलाई स्वागत तथा शुभकामना आदनप्रदान एनआरएनए मेड्रीड अध्यक्ष उत्तर राईले गरेका थिए।

कार्यक्रमलाई सफल पारिदिनु भएकोमा सबैमा धन्यवाद ज्ञापन गर्दै कार्यक्रमको समापन पनि वर्तमान अध्यक्ष निज राईले नै गरेका थिए।
