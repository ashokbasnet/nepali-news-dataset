एनआरएन अमेरिकाको अध्यक्षमा केशव पौडेल विजयी 

विजय थापा


वाशिंगटन डिसी । ३ जना प्रतिस्पर्धीलाई हराउँदै गैर आवासीय नेपाली संघ राष्ट्रिय समन्वय समिति अमेरिकाको अध्यक्षमा चिकित्सक केशव पौडेल निर्वाचित भएका छन्। औपचारीक रुपमा भने मतपरिणामको नतिजा सार्वजनिक हुन बाँकी छ। 

अध्यक्ष पदका लागि ४ प्रतिस्पर्धी चुनावी मैदानमा उत्रिएका थिए। यसअघि ५ प्रतिस्पर्धीले अध्यक्ष पदमा उम्मेद्वारी दिएपछि अन्तिम समयमा गौरी जोशीले उम्मेद्वारी फिर्ता लिएपछि चार
प्रतिस्पर्धी चुनावी मैदानमा उत्रिएका थिए।

नयाँ नेतृत्व चयनका लागि गत सेप्टेम्बर ५ देखि सेप्टेम्बर ६ सम्म बिहान ८ बजेदेखि विद्युतिय मतदान प्रकियाबाट निर्वाचन भएको थियो । त्यहाँका स्थानीय समय अनुसार गत बुधबार राती ११स्५९ मा सम्पन्न मत गणना अनुसार रविना थापा, रामसी पोखरेल, कृष्ण पोख्रेललाई हराउँदै चिकित्सक पौडेल निर्वाचित भएका हुन्। 

चिकित्सक पौडेलले आफ्नो चुनावी प्रचार प्रसारमा पहिलो कार्यकालमा अधुरा रहेका काम गर्न पुन अवसर दिन आग्रह समेत गरेका थिए ।

निर्वाचनमा जम्मा १४ हजार ५ सय २० मतदाता मध्ये ९ हजार २ सय ८२ मत खसेको थियो। निर्वाचन आयोगका अनुसार कुल ६४ प्रतिसत मत खसेको थियो।  

मतपरिणाम अनुसार वरिष्ठ उपाध्यक्षमा सुनिल शाह विजयी भएका छन्। ४ जना क्षत्रिए उपाध्यक्षमा दक्षिण क्षेत्रका लागि जेदु पोख्रेल, मध्य पश्चिम क्षेत्रका लागि राधा पौडेल, उत्तर पूर्व क्षेत्रका लागि राम कुमार सुबेदी तथा पश्चिमक्षेत्रका उमा कार्की थापा विजयी भएका छन्। 

त्यस्तै गरि महासचिबमा बाबुराम लामा बिजयी भएका छन् भने सचिबमा होम नाथ गौतम बिजयी भएका छन् । त्यस्तै कोषाध्यक्षमा प्रकाश अर्याल, महिला संयोजकमा इन्दिरा त्रिपाठी, कार्यकारी समितिको सदस्यमा अमृत कट्टेल, आङ्ग ग्याल्जेन, अरुण बन्जाडे, बिन्दु सापकोटा, दिव्या केसी ,गोपेंद्र भट्टराई, कृष्ण लामिछाने, प्रिती सगर खत्री, संजय थापा, तृष्णा शर्मा तथा बिष्णु बहादुर शाह बिजयी भएका छन्। 

यसैगरी आइसीसी सदस्यरुमा डिल्ली भट्टराई, बन्दना कोइराला, बलराम थापा, दराज बस्नेत, बिष्णु मान प्रधान, धर्म भट्टराई, गोमा सेन तथा प्रकाश सापकोटा बिजयी भएका छन्। 

इनेप्लीज डटकमको सहयोगमा
