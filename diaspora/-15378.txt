पूर्वी नेपाल विकास सहकार्य केन्द्र जापानद्वारा वाढी पीडित सहयोग रकम हस्तान्तरण 

जापानबासी पूर्वेलीहरुको सँस्था पूर्वी नेपाल विकास सहकार्य केन्द्र जापानले एक महिना अघी नेपालमा गएको विनाशकारी वाढी पीडितलाई विभिन्न शिर्षकमा सहयोग रक़म हस्तान्तरण गरेको छ । संस्थाले पटक पटक गरी चार जिल्लामा सहयोग हस्तान्तरण गरेको हो । एउटै संस्थाले चार वटा जिल्लामा विभिन्न शिर्षकमा सहयोग रकम विदेशबाट नेपाल पठाउने शायद कमैले सुन्नु भएको होला ? झन जापानबाट त अहिले सम्म कसैले पनि नसुनेको हुनु पर्छ । यद्दपी अन्य क्षेत्रमा नभै बाढी पीडित समक्ष भर्खरै जन्मेको संस्थाले सहयोग रकम सन्कलीत गरी चार जिल्लामा पठाउनु भनेको चानचुने कुरा होइन तर यसको प्रमाण जापानमा रहेको पूर्वी नेपाल बिकास सहकार्य केन्द्र जापानले प्रमाणित गरी देखाएको छ ।

यो रकम न्युन हो तर यसको सहयोग शिर्षक अनुसारको वितरणले पीडितले पक्कै पनि ठुलो राहत महशुस गर्नेछ । टोकियो स्थित शिन ओकुबोमा केन्द्रको निजी सचिवालयमा पत्रकार सम्मेलन गरी जानकारी दिएको उक्त कार्यक्रममा कुल ३ लाख ९० हजार सहयोग रकम उठेको जनाएको छ । सो सँकलित रकम सुन्सरी ,सप्तरी ,मोरङ,र झापा जिल्लामा वितरण गरेको छ । भविस्यमा पश्चिमी क्षेत्रमा पनि सहयोग गर्ने योजना रहेको संस्थाका अध्यक्ष शुभास लोहनीले सम्मेलनमा जानकारी दिदै उहाले सम्पूर्ण सहयोगी दाताहरुलाई धन्यवाद दिनु भयो । संस्थाले सुनसरी जिल्लामा युवा बिकास मन्च, सुन्सरी मार्फत ८० हजार यन , सप्तरी जिल्लाको हेल्प फर डेस्प्रेट एन्ड निडी पिपल मार्फत ७० हजार यन, मोरङ जिल्लाको लागि नारी बिकास मन्च , मोरङ मार्फत ८० हजार यन र झापा जिल्लाको लागि नेपाल रेड्क्रस सोसाइटी मार्फत ८० हजार यन सहयोग रकम हस्तान्तरण गरेको छ । सन्कलित रकम मध्य ३ लाख १० हजार यन सहयोग पठाइ सकेको र अझै ८६ हजार ११ यन बाँकी मौजदात रहेको सम्मेलनमा संस्थाका महासचिव भुवन रोकाले जानकारी दिनु भयो ।

बाँकी रहेको सहयोग रकम दीर्घकालीन योजना स्वरुप बालबालिकाको शै़क्षिक क्षेत्रमा लगानी गर्ने संस्थाको योजना रहेको छ । यस अभियानमा अध्यक्ष लोहनी, भुपी गोविन्द श्रेष्ठ , भुवन रोका , कुमार कार्की, डिल्लिराम शिवाकोटी, अनिता गुरुङ , जगत बहादुर खड्का ( ज्याक), नरेन्द्र बस्नेत र सरोज भेटवाल सहित १०६ जनाले सहयोग सन्कलनमा प्रत्यक्ष सहयोग पुर्याएका थिए ।
