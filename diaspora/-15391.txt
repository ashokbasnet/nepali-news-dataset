आयरल्यान्डको डब्लिनमा नेपाल आयरल्यान्ड मेला भव्यरुपमा मनाइयो 

आयरल्यान्ड। नेपाल र आयरल्याण्डको कूटनीतिक सम्बन्ध भएको १८औं वर्षगाँठको अवसर तथा नेपाल भ्रमण बर्ष यूरोप २०१७ को  उपलक्ष्य पारेर आयरल्यान्डको डब्लिन स्थित फोनिक्स पार्कमा सेप्तेम्बर १०, २०१७ का दिन  ‘नेपाल आयरल्याण्ड मेलाको आयोजना गरिएको छ।  नेपाल आयरल्यन्ड समाज, नेपाली राज्दुताबास लन्डन र नेपाल पर्यटन बोर्डले  संयुक्तरुपमा आयोजना गरेको उक्त मेलाको मुख्य उदेस्य नेपालको कला संस्कृति र राश्ट्रिय गौरबलाइ भेष भुषा, नृत्य, खाना, चित्रकलाको  माध्यमबाट प्रस्तुत गरी नेपालको पर्यटन प्रवद्र्धन गर्नु तथा दुइ देशबीचको संबन्धलाइ अझ गाढा बनाउनु रहेको थियो।

ऊक्त कार्यक्रमको उद्घाटन आयरल्यान्ड र बेलायतका लागि राजदुत डा. दुर्गा बहादुर सुबेदी तथा आइरिस ब्यव्स्थापिका संसदका सभामुख  सियन ओ फियरघेलले संयुक्त रुपमा पानसको बत्ति बालेर गरेका थिए।

उक्त समारोहमा राजदुत डा. सुबेदीले नेपाल र आयरल्यान्डको कुटनितिक दौत्य संबन्ध इबि १९९९ देखि शुरु भएको भएता पनि यसको बिकास र बिस्तार गर्न आवस्यक भएको कुरा राख्दै  नेपाल आयरल्यान्ड मेलाले नेपालको पर्यटन प्रबद्र्धन गर्न साथै दुर्इ देशको सम्बन्ध बिकास गर्न समेत टेवा पुर्याउन मद्दत पुग्ने बताए। यस्तै २०१७ मा  सगरमाथा आरोहण गर्ने आइरिस नागरिक जोन बुर्क, रोरी म्याकहग्, टेरी केलर लाइ राज्दुत डा. सुबेदी ले अभिनन्दन गरेका थिए। कार्यक्रममा उक्त आरोहिहरुले सगरमाथा आरोहण गर्दाको आ–आफ्नो अनुभव सुनाए।

नेपालको विविध भौगोलिकतालार्इ झल्काउने  बिभिन्न भेष–भुषा सहितका नृत्य र संगितले भरिएको सांस्कृतिक कार्यक्रम संयुक्त अधिराज्य बेलायत देखि आएका सयपत्रि सांस्कृतिक समुह र आयरल्यान्डका स्थानिय कलाकारले प्रस्तुत गरेका थिए।

नेपाल आयरल्याण्ड सोसाइटीका अध्यक्ष दीपेशमान शाक्यले अघिल्ला वर्षहरूभन्दा नेपाल पर्यटकहरू घुम्नेको संख्या बढ्नु सकारात्मक रहेको बताए। ‘गत वर्षको तुलनामा यस वर्ष झण्डै ३० देखि ४० प्रतिशतका दरले पर्यटकको संख्यामा वृद्धि भएकोमा खुसी व्यक्त गरे ।’ शाक्यले भने ‘नेपाल र आयरल्याण्डको सम्बन्ध बलियो बनाउनमा हामी जोड दिनेछौं । साथै शिक्षा, लगानी, प्रविधि, अनुसन्धान, वाणिज्य तथा व्यापारमा पनि सहकार्य गर्नेछौं ।’
 
कार्यक्रमको उद्घाटन नेपाल आयरल्याण्ड सोसाइटीका महासचिव गंगाराम कँडेल र सह–सचिव एलिसन इरविनले कार्यक्रम सञ्चालन गरेका थिए। साथै उपाध्यक्ष जीवन तिमिल्सिनाले धन्यवाद मन्तव्य दिए।
