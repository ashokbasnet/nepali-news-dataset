अष्ट्रेलियामा पाँचौ अन्तर्राष्ट्रिय नेपाली साहित्य सम्मेलन 

पर्थ। अन्तर्राष्ट्रिय नेपाली साहित्य समाज (अनेसास)को पाँचौ अन्तर्राष्ट्रिय नेपाली साहित्य सम्मेलन पश्चिम अस्ट्रेलियाको पर्थमा नेपालका बरिष्ठ साहित्यकार तुलसी दिवसको प्रमुख आतिथ्यमा सम्पन्न भएको छ। सेप्टेम्बर ९ देखि १० सम्म उत्तरी पर्थ को द म्याकेडेनीएन कम्युनीटिसेन्टरमा दुइ दिनसम्म चलेकाे थियाे।


विश्वका विभिन्न मुलुकबाट सहभागीता रहेको सम्मेलनमा अनेसास केन्द्रीय अध्यक्ष्य पदम बिश्वकर्मा ,एनआरएन ग्लोबलका उपाधक्ष्य भबन भट्ट, अनेसास केन्द्रका सल्लाहकार मोहन सिटौला, नेपालका वरिष्ठ निबन्धकार युवराज नयाँघरे, साहित्यकार एल बि क्षेत्री, अनेसासकेन्द्रका उपाध्यक्ष्य राधेश्याम लेकाली, नेपाली समकालीन कवितामा प्रखर कवि सन्ध्या पहाडीलगायतकाे उपस्थिति थियाे। 
 
नेपालको र अस्ट्रेलियाको राष्ट्रिय गानबाट सुरू भएको उद्घाटन सत्रमा अनेसास पर्थ च्याप्टरका अधक्ष्य गणेश घिमिरेको गजल संग्रह “ यादहरुको पहाड, पर्थकै राजेश बुढाथोकीको कविता संग्रह “ जलिरहेकोदेश “, अनेसास केन्द्रका बरिस्ठ उपाध्यक्ष राधेश्याम लेकालीको निबन्ध संग्रह “ नाथे भात “ ,अनेसास केन्द्रको प्रकाशन “ अन्तरदृस्टी “ , नेपालकासाहित्यकार लकास पौडेलको छंद कविता संग्रह “ बिनियोग “, अनेसासकेन्द्रका क्षेत्रीय उपाध्यक्ष्य भीमसेन सापकोटाको अडियो बुक “सफलजीवनका सूत्रहरु “ नेपालकी साहित्यकार तथा गीतकार बाबा बस्नेतको गिती संग्रह “ बिहानी “ को लोकार्पण गरिएकाे थियो। 

कार्यक्रममा अनेसास हिरोको अवार्ड अनेसास केन्द्रका वरिष्ठ उपाध्यक्ष राधेश्याम लेकाली, अनेसासका पूर्व उपाध्यक्ष राम खत्री र पूर्व सल्लाहाकार बिमल नेपाललाई  प्रदान गरिएको थियो। 

 “अनेसास राम लामा” पुरस्कार अनेसासका संस्थापक अधक्ष्य होमनाथ सुबेदिलाइ डायस्पोरिक साहित्यमा लामो समयदेखि योगदान गरे बापत सम्मान स्वरूप प्रदान गरियो । एनआरएन उपाधक्ष्य भबनभट्टले महिला साहित्यकारहरुलाई प्रोत्साहन गर्नको लागि हरेक बर्ष प्रदान गर्ने गरी एउटा पुरस्कार स्थापना गर्दै अनेसाससँग एकसम्झौता पत्रमा हस्ताक्षर गरेका थिए। 

उद्घाटन सत्रलाई सम्बोधन गर्दै एनआरएन ग्लोबल उपाधक्ष्य भबन भट्टले आगामी दिनमा अनेसास र एनआरएनको बिश्वब्यापी संजाल सँगसँगै काम गर्न आफू तयार रहेको भन्दै अनेसासको नेपाली भाषा र साहित्यलाई सम्बर्धन गर्ने अभियानमा एनआरएनको सदैब साथ र सहयोग गर्ने प्रतिबद्दता प्रकट गरे। 

कार्यक्रममा वरिष्ठ  साहित्यकार तुलसी दिवसले हरेक लेखकमा इमान्दारिता हुनु पर्ने बताउदैं प्रवासमा रहेका लेखक तथा साहित्यकारहरुले पनि आफ्नो लेखनमा इमान्दारिता देखाउन आग्रह गरे। उनले अनेसासले प्रवासमा रहेका साहित्यप्रेमीहरुको कलम तिखार्न पुर्याएको योगदानको प्रशंशा गरे।

उद्घाटन सत्रमा नेपाल प्रज्ञा प्रतिष्ठानका कुलपति गंगाप्रसाद उप्रेती , अनेसास केन्द्रका संस्थापक अध्यक्ष्य तथा सल्लाहकार होमनाथ सुबेदी तथा अनेसास ट्रस्टका अध्यक्ष्य श्याम कार्कीको शुभकामना मन्तब्य पढिएको थियो भने अतिथीहरु राधेश्याम लेकाली , युवराज नयाँ घरे , मोहन सिटौला लगायतले शुभकामना सहित सम्बोधन गरेका थिए।
