थारु कल्याणकारी सभा च्याप्टर कतारले जितिया पर्व धुमधामका साथ मनायो 

तिलविक्रम थेवे, दोहा कतार । नेपाल आदि वासी जनजाति महासंघ कतारको मातृसंस्स्था रहेको थारु कल्याणकारी सभा च्याप्टर कतारले थारु समुदायले मनाउदै आएको जितिया पर्व धुमधामका साथ मनायो ।

थारु कल्याणकारी सभा च्याप्टर कतार महिला विभाग प्रमुख मन्जु चौधरीको सभापतित्वमा सम्पन्न भएको जितिया पर्व कार्यक्रमको उद्घाटन प्रमुख अतिथी रहेका नेपाल आदिवासी जनजाति महासंघ कतारको अध्यक्ष देवराज राईले गरेका थिए ।

द्धितीय उपसभापति श्यामलाल चौधरीको स्वागत र शान्ति चौधरीको संचालन रहेको जितिया पर्व कार्यक्रममा सहभागिता जनाएका थारु समुदाय र विभिन्न संघसस्थाका प्रतिनिधिहरुले भगवान जितमहानको पुजाअर्चना समेत गरेका थिए ।

संस्थाको प्रथम उपसभापति नारायण चौधरीले थारु समुदायमा जितिया पर्व र यसको महत्वको वारेमा विस्तृत जानकारी दिएका थिए ।
संस्थाका महामन्त्री भगवतीप्रसाद चौधरीको संचालन रहेको सांस्कृतिक प्रस्तुतीमा सांस्कृतिक विभागका कलाकारहरु सन्ध्या अर्याल, प्रवेश चौधरी लगायतद्धारा आकर्षक नृत्यहरु र गीत प्रस्तुत गरेका थिए भने कलाकार अरुण चौधरी, चाँदनी चौधरी र मीरा चौधरी लगायतले गाई किन्न जाँदा बाटोमा केटी भेटेर विहे गरेर ल्याएको र ल्याइसकेपछि जेठीले अंश र श्रीमानको हातखुटटा आधाआधा गर्नुपर्दछ भन्ने कान्छीले चाँही हँसियाले विचमै चिरेर आधाआधा गर्ने भन्ने चेतनामुलक प्रहसन प्रस्तुत गरेका थिए ।

नेपाली जनसम्पर्क समिति कतारका महामन्त्री मोहम्मद अजिज, नेपाली जनप्रगतिशील मञ्च कतारका रकमध्वोज राई, संघीय समाजवादी फोरम कतारका अध्यक्ष डिएन मगर, एनआरएनए एनसीसीका द्धितीय उपाध्यक्ष सुदर्शन भटट, नेपाल तामाङ सेवा समाजका अध्यक्ष तिर्थ थिङ तामाङ, पत्रकार तिलविक्रम थेवे, समाजसेवी दोर्ण वस्नेत लगायत विशेषअतिथीहरुले जितिया पर्वको शुभकामना दिए ।
सस्थाका अध्यक्ष अरविन्द चौधरी, सल्लाहकार सियाराम चौधरी, प्रथम उपसभापति सत्यनारायण चौधरी, द्धितीय उपसभापति श्यालाल चौधरी, उपमहामन्त्री हरी महत्तो लगायत अन्य पदाधिकारीहरुले जितिया पर्व धुमधामका साथ मनाउन कुशल व्यवस्थापन गर्न महत्वपुर्ण भुमिका निर्वाह गरेका गिए 

संस्थाको प्रथम उपसभापति सत्यनारायण चौधरीका अनुसार एकसमयमा एक दयालु राजाको इश्वरभक्त छोरीले सुर्यको गर्भधारण गरेर सुर्यपुत्र जन्माइन् यिनै सुर्यपुत्र कोही कसैसंग नहार्ने देवत्व पुत्र भएको र सवै कुरामा जित्ने भएकोले उनैको प्रसंशा गर्दै बौद्ध धर्मावलम्बी थारु समुदायले उनलाई जितमहान भगवानको रुपमा पुजा गर्दै आइरहेकाछन् । विशेष गरेर विवाहित महिलाहरुले निराहार व्रत बसेर आफनो परिवारको भलो, कल्याण र समृद्धिको लागि भगवान जितमहानको पुजाआजा गर्ने परम्परा रहदै आएको छ ।
