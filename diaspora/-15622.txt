लुभेनस्थित स्पोर्टकोटमा भएको खेलकुद प्रतियोगिता सम्पन्न

बेल्जियम। यूरो नेपाल स्पोर्टस एशोसियसनको आयोजनामा १७ सेप्टेम्वर २०१७ मा लुभेनस्थित स्पोर्टकोटमा भएको खेलकुद प्रतियोगिता भव्यताका साथ सम्पन्न भएको छ।

यूरो नेपाल स्पोर्टस एशोसियसनका अध्यक्ष श्री किशन के.शीको अध्यक्षतामा भएको उक्त कार्यक्रममा गैर आवाशिय नेपाली संघ वेल्जियमका नवनिर्वाचित अध्यक्ष लोक दाहाल ज्यू, निवर्तमान गंगाधर गौतम, आइ सी सी सदस्य पदम गुरूङ्, केन्द्रिय सचिव अर्जुन कुमार श्रेष्ठ, यूरोप संयोजक, केन्द्रय सदस्य लगायतका बेल्जियममा अवस्थित विभिन्न संघ सस्थाका पदाधिकारीहरू एंव खेलप्रेमी दर्शकहरू गरी ३०० जनाको हाराहारीको उपस्थित थियो।

बुद्ध बस्नेतको संयोजकतामा भएको उक्त प्रतियोगितामा + ३० रनिङ्ग फुटवल, यू १५ लिग फुटवल र यू ९ रनिङ्ग कम्पिटसन् गरी ३ वटा विधाहरूमा प्रतियोगिताहरू भएको थियो। सो प्रतियोगितामा + ३० रनिङ्ग फुटवल तर्फको फाइनलमा सुभाष थापाको उत्कृष्ट २ गोल र निरज श्रेष्ठको १ गोलको  मद्दतले तिनपत्ति किरात एन्त्रोपन विरूद्द ३–१ ले विजयी भएको भएको थियो। यसै गरी किरात एन्त्रोपनको तर्फवाट युवराज कटवालले १ गोल फर्काएका थिए।
