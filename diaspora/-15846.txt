नेपाली समाज टेक्सास ले आयोजना गर्ने दशै विशेष कार्यक्रम को तयारी पुरा

केशव रेग्मी, टेक्सास 

नेपालीहरुको महान पर्व दशैंको अवसरमा शुभकामना आदान प्रदान, भेटघाट तथा आपसी सदभाव बांड्न नेपाली समाज टेक्सासले हरेक बर्ष जस्तै कार्यक्रमहरु गर्दै आएकोमा यस वर्ष पनि चर्चित कलाकारहरुको साथमा "दशैं बिशेष कार्यक्रम"आयोजना गर्ने गरि तयारी पुरा गरेको छ ।

सवै ले रूचाएका हांस्य कलाकार मनोज गजुरेल तथा चर्चित लोक दोहोरी गायक मिलन लामा संगै गायिक शिला आलेको बेजोड प्रस्तुती संगै बडा दशैं बिशेष कार्यक्रम को आयोजना गरिएको नेपाली समाज टेक्सास का उपाध्यक्ष कमल सापकोटा ले जानकारी दिनु भयो ! अमेरीकी राष्ट्रपती डोनाल्ड ट्रम्पको नक्कल गरेर चर्चामा आएका मनोज गजुरेलको बेजोड प्रस्तुती संगै मिलन लामा र शिलाको आलेको दोहोरीमा घम्साघम्सी हेर्न कार्यक्रममा सहभागी हुन नेपाली समाज टेक्सासले सबैमा आग्रह गरेको छ ।

कार्यक्रममा स्थानीय कलाकारहरुको समेत प्रस्तुती रहने आयोजकले जनाएको छ ।कार्यक्रम २२ तारिख शुक्रबार डालसको अर्बिङ स्थित लस लोमस ब्याङ्क्वेटमा आयोजना हुन लागेको कार्यक्रम बेलुका ६ बजेपछि शुरु हुने नेपाली समाज टेक्सासले जनाएको छ ।
