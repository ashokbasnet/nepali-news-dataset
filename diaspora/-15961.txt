नेवार दाजुभाई तथा दिदीबहिनीलाई काठमाडौंमा भब्य स्वागत गरिने

कुमार बज्र, टोकियो। गैरआवासीय नेपाली संघको काठमाडौंमा हुने आठौँ विश्व सम्मेलन २०१७ मा भाग लिन आउनु हुने सम्पूर्ण नेवार दाजुभाई दीदिबहिनीहरुलाई यही आउँदो अक्टोवर १३ तारिख शुक्रवारका दिन काठमाडौंको नेपाः ब्यांक्वेट हलमा वर्ल्ड  नेवाः अर्गनाईजेशन जापानले परिचयात्मक भेटघाट तथा स्वागत कार्यक्रम भब्यताको साथ मनाउने निर्णय गरेको छ।

संसारभर छरिएर रहेका नेवाः दाजुभाई दिदीबहिनीहरु तथा सबै संगठनहरुका ध्वजाहरुलाई उच्च स्थान दिदै हाम्रो संस्कृति, हाम्रो संस्कारलाई टेवा दिंदै राष्ट्रिय हित र सवालमा सबै एक ढिक्का समेत हुने लक्ष्य लिएर नेवाःहरु अझ संगठित, प्रभावकारी र चुस्त बनाउन एक आपसमा नेटवर्किङ तथा सम्पर्क गर्ने लक्ष्य राखिएको हुनाले एन आर एन को सम्मेलनमा भाग लिनआउने सम्पूर्ण नेवाःहरुलाई यो महान भेलामा सहभागी हुन आह्वान गरेका छन्।

जलपानको व्यवस्थाका साथै ख्यातिप्राप्त कलाकारहरुको गीतसंगीत र धिमे बाजाले एनआरएनका साथीहरुलाई भब्य स्वागत गर्न लागेको कुरा आयोजकका प्रतिनिधि सुनिल कुमार शाक्यले बताएका छन्। उक्त दिन नेपालभाषा ‘मचा सिरपाः’ अक्षय कोष स्थापनाको घोषणा पनि गरिने छ । 
कार्यक्रम स्थान: नेपा ब्यांक्वेट
मिति : २०१७ अक्टोवर १३ तारेख शुक्रवार
समय : बिहान ८:०० बजे 
ठेगाना : खुसिंबुँ लिंक रोड
टेलिफोन :४२६६९९१
नेपाल सम्पर्क : ९८४११२२८५१
जापान सम्पर्क : +८१ ९०१३३१४९९८
