जेनेभामा दशैं कार्यक्रम भब्य रुपमा मनाईयो

स्वीटजरल्यान्ड। गत आईतबार २४ तारिकका दिन प्रवासी नेपाली मंच स्वीटजरल्यान्डको आयोजनामा बिजया दशमी शुभकामना आदानप्रदान तथा बिबिध सांस्कृतिक कार्यक्रम सम्पन्न भएको छ। मंचका महासचिब बिक्रम केसी द्वारा संचालित उक्त कार्यक्रममा एनआरएन स्वीटजरल्यान्डका अध्यक्ष भुमि गुरुङ लगायत विभिन्न संघ संस्थाका प्रतिनिधिहरुको उपस्थित रहेको थियो।

शुभकामना आदानप्रदान पछि मंचका बरिष्ठ उपाध्यक्ष श्रवन केसीले सांस्कृतिक कार्यक्रम संचालन गरेका थिए। बिभिन्न किसिमका नृत्य, गायन, कबिता बाचनले कार्यक्रमलाई थप रोचक तथा संगीतमय बनाउनुका साथै सुन्दर नृत्य प्रस्तुत गरी निता कपुर, गौरी गुभाजु , मन्जरी सापकोटाले सबैको वाहवाहि बटुल्न सफल भए। अहिले युरोपमा चम्किएका गायककार दिलिप थापाले मिठो स्वरमा दशैं गीत तथा नेपाली पप , लोकगित गाएर पुरै बाताबरण दशैँमय बनाएका थिए।

कार्यक्रम सु–सम्पन्न गर्न आफ्नो अमुल्य समय र सहयोग प्रदान गर्नु हुने पत्रकार तथा गैर आवासीय नेपाली संघ स्विस का उपाध्यक्ष बिजय शर्मा दर्पण, एन आर एन स्विसका सचिब दिपेन्द्र रावत, नेपाली जनसम्पर्क समिति स्वीसका सदस्य दिपेन्द्र राउत, उत्सब भण्डारी लगायत सम्पूर्ण उपस्थित स्विसबाशी नेपालीहरुलार्इ आयोजक कमिटीका तर्फबाट मंचका महासचिब बिक्रम केसीले धन्यवाद ब्यक्त गरेका थिए।
