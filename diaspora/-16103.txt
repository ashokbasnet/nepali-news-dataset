"नेपाल साँझ भव्य रुपमा सम्पन्न"

सन्फ्रान्सिस्को क्यालिफोर्निया उत्तर अमेरिकामा (NANC) नेपाली यस्सोसियसन अफ नर्दन क्यालिफोर्नियाले आयोजना गरेको दशैं तिहार  शुभकामना तथा विभिन्न सांस्कृतिक प्रस्तुती रहेको  नेपाल साँझ २०१७, यही  सेप्टेम्बर २३ को साँझ नेपाल पर्यटन बोर्डका सन्फ्रान्सिस्कोका लागि पर्यटन दुत श्री घन प्रसाद दबाडीको प्रमुख आथित्यमा भब्य रुपमा  सम्पन्न भएको छ। कार्यक्रमको सभापतित्व संस्थाको सभापति रबिन्द्र राईले गरेका थिए भने संयोजक संस्थाकै वरिष्ठ उपसभापती इश्वर सिटौला थिए।

यसै गरी स्वागत मन्तव्य उपसभापती हेमा पनेरुले गरेका थिए भने भने मन्तव्य राख्ने वक्ताहरुमा यल्सरिटो सिटिका मेयर ज्यानेट अबेल्सन  संस्थाका संस्थापक सभापति गोपाल खड्की, पुर्व सभापति (यन सि सि संयोजक) उत्तम कार्की, वर्तमान सभापति रबिन्द्र राइ तथा प्रमुख अथिति पर्यटन दुत  घन प्रसाद् दबाडी रहेका थिए। कार्यक्रम दुई चरणमा संचालन भएको थियो। पहिलो चरणको  संचालन महासचिव प्रितेश कार्कीले गर्नु भएको थियो भने दोस्रो चरणको  सांस्कृतिक कार्यक्रमको संचालन टिका पुन लगायतका प्रस्तोता हरुले गर्नु भएको थियो। नर्दन क्यालिफोर्निया तथा बे एरियामा स्थित विभिन्न संघ सस्थाका प्रमुख तथा समाजसेवी हरुको बाक्लो उपस्थिती रहेको यस्  कार्यक्रम को ओएस नेपालले लाइभ प्रसारण गरेको थियो। कार्यक्रममा नेपाल सरकारका पुर्व सभामुख तारा नाथ रानाभाटको पनि उपस्थिती रहेको थियो। 

आमन्त्रित कलाकार एलेको जल्दो बल्दो गायक प्रमोद खरेलको जोडदार प्रस्तुतीले प्रोग्रामको रौनकता बढाएको थियो भने स्थानिय कलाकारहरु बाट प्रस्तुत भएका गीत तथा न्रीत्य त्यत्तिकै राम्रा थिए।  कार्यक्रमलाई सहयोग पुर्याउने दाताहरु तथा हाल सालै यन आर यन अमेरिका तथा क्यालिफोर्निया  च्याप्टरमा निर्वाचित भएका पदाधिकारीहरुलाई खादा लगाई  सम्मान गरिएको थियो।  नेपालको राष्ट्रिय गान र अमेरिकाको राष्ट्रिय गान गाएर कार्यक्रमको शुरुआत भएको थियो। कार्यक्रममा प्रमुख अतिथि लगायतका संपूर्ण वक्ता हरुले आउँदै गरेको दशैंको शुभकामना दिंदै बे एरियामा कम्युनिटी सेन्टर अती आवश्यक भएको हुंदा उपस्थीत  सबैलाई कम्युनिटी सेन्टरको लागि सहयोग पुर्याउन आव्हान गरिएको थियो। कार्यक्रम बेलुका ६ः३० मा शुरु भै ११ः३० सम्म चलेको थियो।
