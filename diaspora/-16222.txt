जर्मनीको लाइप्जिगमा धुमधामका साथ दशैँ मनाईयो

सोनिया पौड्याल, लाइप्जिग जर्मनी। विदेशी भूमिमा भएपनि आफ्नो संस्कृति अनि चाड पर्ब हाम्रा पहिचान हुन् । त्यसैको जगेर्ना गर्ने हेतुले लाइप्जिग बासी विद्यार्थीको समुहले एक बिशेष दशैं कार्यक्रम आयोजना गरेको छ।  उनीहरुले आफ्नो काम अनि पढाईको समयलाई मिलाएर एकजुट भई सो कार्यक्रमको आयोजना गरेका हुन्। झलक पौडेलको अगुवाईमा भएको उक्त दशैं कार्यक्रम नवमी रातीबाट सुरु भएर दशमीको दिनमा टिका लगाउदै नाच–गान गर्दै राती सम्पन्न भएको थियो। 

ठूलोले सानोलाई टिका लगाइदिनु पर्ने संस्कतिलाई निरन्तरता दिन कसको उमेर कति भनेर गरिएको हिसाब–किताप पनि रोमन्चित थियो। उक्त दशै कार्यक्रममा बिदेशीको उपस्थितीले अझ रोमान्चक भएको थियो। लाईप्चिग युनिभर्सिटीले उपलब्ध गराएको कोठामा भएको उक्त कार्यक्रममा  चिकित्सा बिज्ञान, भौतिक तथा रसयान शास्त्रका विद्यार्थीको उपस्थिती थियो।

कार्यक्रममा नेवारी खाना बारा, पकौडा र पानी–पुरीबाट सुरु भएको विद्यार्थीको दशैँ खसीको मासु, सेलरोटी, पाङ्र, चिउरा, राज्मा, अचार लगायतका परिकारहरुको पनि व्यवस्था गरिएको थियो।
