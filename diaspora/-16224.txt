सुपादेउराली सांगीतिक सौगातको तयारी पूरा, कलाकारको टोली कोरिया प्रस्थान

दक्षिण कोरिया। अर्घाखाँची सम्पर्क मञ्च दक्षिण कोरियाद्धारा लुम्विनी अवास गृह(सेल्टर) स्थापनार्ध आयोजना गरिएको सुपादेउराली सांगीतिक सौगात भाग १ को सम्पूर्ण तयारी पूरा भएको छ।

यही अक्टोवर ५ तारिक सउलको  जोङनो ओगाको(फेक जु न्यन खिन्यम्ग्वान) हलमा हुने सांगीतिक प्रस्तुतिको लागि नेपालबाट कलाकार हरुको टोली कोरियातर्फ प्रस्थान गरिसकेको र आयोजकको तर्फबाट मूल आयोजक समितिका सम्पूर्ण साथिहरु कार्यक्रमलाइ भब्य, सभ्य अनुशासित र मर्यादित बनाउन खटिरहनु भएको संस्थाका अध्यक्ष तथा संयोजक दिनामनी पौडेलले जानकारी दिएका छन।

कार्यक्रममा नेपाल आइडियलका प्रतिस्पर्धीद्वय सागर आले र सुरज थापा सबैका केन्द्रविन्दु रहेका कारण कार्यक्रम बिशेष महत्वपूर्ण हुने भएको छ भने अर्कोतर्फ लोक दोहोरीका ख्यातिप्राप्त कलाकार रामजी खाँड र सम्झना लामिछानेकोदमदार प्रस्तुति  रहने छ। छोटो समयमा सबैले रुचाएका चर्चित हाँस्यब्यङ्गकार दिनेश काफ्ले को प्रहशन ले सबैको ध्यान  उक्त कार्यक्रम तर्फ रहेको बताइएको छ।

दोङदेमुन बाट नजिकै रहेको १ नं ट्रेन लाइनको जोङनोओ गा बाट हिडेर जान सकिने कार्यक्रम हलमा कोरियावासी सम्पूर्ण नेपाली दाजुभाइ दिदिबहिनी, संगित प्रेमी, सघं संस्था तथा पेशामा आवद्ध महानुभाव, विधार्थी, पत्रकार सम्पूर्ण  महानुभावहरुमा उपस्थित भइ मनोरञ्जनका साथ सहयोग गरिदिनुहुन अर्घाखाँची सम्पर्क मञ्च हार्दिक अनुरोध गरेको छ।
