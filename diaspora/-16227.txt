पोल्यान्डमा भव्य रुपमा दशैं मनाईयो

श्रीकृष्ण न्यौपाने, वार्शा पोल्यान्ड। गैर आवाशिय नेपाली संघ पोल्यान्डले राजधानी वार्शामा ३० सेप्टेम्बर २०१७ का दिन बडा दशै २०७४ को शुभकामना आदानप्रदान कार्यक्रम सम्पन्न गरेको छ।

एनआरएनए पोल्यान्डका अध्यक्ष गोपाल राईको सभापतित्वमा सम्पन्न कार्यक्रमलाई एनआरएनए पोल्यान्डका महासचिव श्रीकृष्ण न्यौपानेले संचालन गरेका थिए। उनी ईनास पोल्यान्डका अध्यक्ष समेत हुन्।

अतिथी एनआरएनए पोल्यान्डका संरक्षक एबम आइसीसी सदस्य डा. बोधराज सुवेदी, ईनास पोल्यान्ड क उपाध्यक्ष रिता न्यौपाने, जनसम्पर्क समिती सभापती डा. एलिनी सुवेदी, प्रबासी मंचका निबर्तमान अध्यक्ष टंक कटुवाल, पानी अभियानकर्ता मित्रलाल पार्दे लगयतले शुभकामना मन्तब्य तथा संघ का बरिस्ठ उपाध्यक्ष नरेश सापकोटाले स्वागत मन्तब्य राखेका थिए।

बाल कलाकार अपि न्यौपानेको आयो दशै आयो तिहारमा स्वागत नृत्य त्यसै गरि गुन्जन न्यौपाने, निशिता सुवेदी, उषा लामा, अनिषा थापा लगायतका नृत्य कार्यक्रम आकर्षण थिए भने गायक सन्तोष अधिकारीको प्रस्तुति र एकमाँया पुलामीसंग सुबास पोख्रेल र ऋषि ढकालको लोक दोहोरी युबराज बरालको क्यारिकेचरले कार्यक्रमलाई अझ बढी रोचक बनाएको थियो।

पोल्यान्डमा आयोजना हुने कार्यक्रममा सहयोग गरिरहने शिद्दार्थ नेपाली रेस्टुरेन्ट, हिमालय नेपाल हाउस,  ॐ रेस्टुरेन्ट, स्नेहा रेस्टुरेन्ट  र लिटिल ईन्डियालाई कदर पत्र प्रदान गरिएको थियो भने सस्थापक अध्यक्ष डा. बोधराज सुवेदीलाई सम्मान गरिएको थियो।
पन्डित रामचन्द्र न्यौपानेले दुर्गा पुजा गरे लगतै उपस्तिथि सबैलाई टीका तथा जमरा र प्रसाद लगाइएको थियो भने निशुल्क खानाको व्यवस्था समेत गरिएको थियो।

बिबिध मनोरञ्जनात्मक प्रस्तुति सहित बिहान ४ बजे सम्म चलेको कार्यक्रममा अध्यक्ष राईले कलाकारहरुलाई प्रशंसा पत्र प्रदान गरेका थिए। साथै कार्यक्रम सफल पार्न अहोरात्र खटिनुहुने जीवन केसी भिम बहादुर खड्का, सोम सैंजु, सिर्जना थापा, माँया पुलामी, कल्पना न्यौपाने, योआन्ना राई लगायत सम्पुर्ण सहयोगी एबम संघका पदाधिकारीहरुलाई धन्यवाद ज्ञापन समेत गरेका थिए।
कार्यक्रममा नृत्य तर्फ उत्कृष्ट अपि न्यौपाने र गायन तर्फ उत्कृष्ट सन्तोष अधिकारिलाई १ अक्टोबर मा प्रदर्शन हुने चलचित्र २ रुपियाँको एक एक वटा टिकट प्रदान गरिएको थियो।

त्यसै गरि २६ सेप्टेम्बर का दिन जर्मनीका लागि नेपाली राजदुत रमेश प्रसाद खनाल उनकी धर्मपत्नी शुष्मा खनाल र उपनियोग प्रमुख विशाल भट्टराईका साथमा पोल्याण्डबाशी नेपालीहरुसँग गैर आवासिय नेपाली संघ पोल्यान्डले अन्तरक्रिया कार्यक्रम सम्पन्न गरेको समेत जनाईएको छ।
