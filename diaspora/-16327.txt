भारतमा प्रभाव विस्तार गर्दै सगुन, भारतीय उच्च अधिकारीले देखाए चासो

काठमाडौं। सोसल इकमर्श साइट सगुन डटकमले भारतमा आफ्नो प्रभाव विस्तार तीब्र पारेको छ। भारतीय उच्च तहका अधिकारी मार्फत सगुनको सेवा विस्तार र प्रभावकारी उपयोगबारे भारतीय सरोकारवाला पक्ष र भारत सरकारको ध्यान तान्ने रणनीतिमा सगुन अगाडि बढेको छ।

हालैको एक अन्तरक्रियामा भारतीय जनता पार्टी (बीजेपी) का पूर्व महासचिव संजय विनायक जोशीले सगुनबारे निकै चासो व्यक्त गरे। उनले दक्षिण एसिया क्षेत्रमै वैकल्पिक टेक प्लेटफर्म ल्याएको भन्दै सगुन टिमलाई बधाइ समेत दिए। प्रविधियुक्त जीवन शैलीसहितको बलियो अर्थतन्त्र बनाउन र रोजगारीको अवसर सृजना गर्न सगुन जस्ता टेक प्लेटफर्मले सघाउने विश्वास उनले व्यक्त गरे।



जोशीले भारतीय प्रधानमन्त्री नरेन्द्र मोदी र प्रविधि मन्त्री रवि शंकर प्रसादसमक्ष सगुन योजनाबारे जानकारी पुर्याउने बचन मात्रै दिएनन् भारत सरकारबाट सहयोगको वातावरण बनाउने समेत प्रतिबद्धता सुनाए।

सगुन इन्डियाले आफ्नै कर्पोरेट अफिस बाटिका माइन्डस्केप, फरिदावादमा आयोजना गरेको अन्तरक्रियामा प्रमुख अतिथि थिए जोशी। सगुनका संस्थापक गिरीले सगुनको विस्तृत योजना र अबको कार्यदिशाबारे जानकारी दिएपछि प्रभावित बनेका विजेपी नेता जोशीले नयाँ प्रविधिले भारत र विश्वलाई कसरी जोड्छ भन्नेबारे प्रवचन नै दिएका थिए।

सगुनका सहसंस्थापक स्वाती दयालका साथ भारत भ्रमणका क्रममा संस्थापक गिरीले भारतका लागि नेपाली राजदूत दीपकुमार उपाध्याय र अन्य वरिष्ठ अधिकारीहरुसंग समेत भेट गरेका थिए।



सगुनका संस्थापक गिरीले भारतीय केन्द्रीय गृहमन्त्री राजनाथ सिंह र राष्ट्रिय सुरक्षा सल्लाहकार अजित डोभलसँग पनि भेट गरेका थिए। सगुनको योजनाबारे उनीहरू दुवैले जानकारी लिएका थिए।

सगुनले भारतमा समेत कार्यालय खोलेर काम गर्दै आएको छ। सगुनले भारतमा आफ्नो कार्यालयमा डिजाइन र डेभेलपमेन्टको काम गर्दै आएको छ।

सगुनले अहिले दोस्रो चरणमा लगानीका लागि सेयर खुल्ला गरेको छ।

विस्तृत जानकारीका लागि

https://www.sagoon.com/invest
