अर्घाखाँची मंचको साङ्गितिक कार्यक्रम भब्य रुपमा सफल

दक्षिण कोरिया। अर्घाखाँची मंच दक्षिण कोरियाले नेपाली चाड दसैं र कोरियन चाड (छुसक) को अवसर पारेर आयोजना गरेको सुपा देउराली  साङगितिक सौगात भाग १ भब्य रुपमा सफल पारेको छ। कोरियामा लुम्बिनी आभास गृह (सेल्टर) स्थापनार्थ आयोजना गरिएको उक्त कार्यक्रममा  दर्शकहरुको अत्यन्तै  बाक्लो उपस्थिती रहेको थियो। 

कार्यक्रमको औपचारिक उद्घाटन गर्दै कोरियाका लागि नेपाली राज्दूत अर्जुन जंगबहादुर सिंहको सुभकामना सहित सुरु गरिएको उक्त कार्यक्रम  नेपाल आइडलका प्रतिस्पर्धी सुरज थापाले झलकमान गन्धर्वको  हे बरै आमाले सोध्लिन ,,,, बोलको गीतले सबै दर्शक हरुलाई भबुक बनाए। सुरुमा  दर्शकको आग्रहमा दुई पटक सम्म एउटै गीत गाएका थापा अन्य गीतहरुको बेजोड प्रस्तुती दिदै दर्शकलाई नचाए। नेपाली लोक दोहोरी का रामजि खाँड  र  सम्झना लानिछनेको प्रस्तुति झनै दमदार रहयो। हाँस्य ब्यङ्गका दिनेश काफ्ले कार्यक्र्मको होस्टिङ गर्दै क्यारिक्रेचर गर्दै दर्शकको पेट मिचिमिची हँसाए।

त्यस्तै डान्सर रश्मि तामाङको हट डान्सले सबैको वाहवाह पायो। नेपाल आइडियलका अर्का गायक  सागर आले को सालैजो देखि लोक आधुनिक  आधा दर्जन गित गाँउदै सम्पूर्ण दर्शकको मन जित्न सफल भए। 

कार्यक्रममा स्थानिय कलाकारको पनि उतिकै बेजोड प्रस्तुती रहयो कैडा निर्त्य, कमेडी लगाएतका प्रस्तुतिले कार्यक्रमलाई अझै मौलिकपन दिलायो।

कार्यक्रम सफल भएको र सफल बनाउन सहयोग गर्ने कोरियामा रहेका सबै सहयोगी दाता, संघ संस्था मि डिया, दर्शक सबैमा संस्थाका अध्यक्ष कार्यक्रम सम्योजक दिनामणी पौडेलले हार्दिक धन्यवाद व्यक्त गरेका छन्।

साँङितिक कार्यक्रम दिनेश काफ्ले र औपचारिक कार्यक्रम झबिन्द्र बेल्बासे र फर्शुराम पौडेलले गरेका थिए।
