एनआरएन केन्द्रको सचिव पदमा युकेबाट तिगेलाको उम्मेदवारी

गैर आवासीय नेपाली सङ्घ, अन्तर्राष्ट्रिय समन्वय परिषदका सदस्य विश्वास दीप तिगेलाले आगामी नेतृत्वको लागि केन्द्रीय (आईसिसि) सचिव पदमा उम्मेदवारी घोषणा गरेका छन् ।


यहि १४ देखि १७ अक्टोबर २०१७ का दिन काठमाडौंको हयाट होटलमा ८ औं विश्व सम्मेलन हुदैछ । उक्त सम्मेलनले आगामी २ बर्षको लागि नयाँ नेतृत्व चयन गर्नेछ ।

तिगेलाले संस्थाहरु संचालनका आफ्नो अनुभवलाई एनआरएनमा सदुपयोग गरि सबैको जित र सम्मान हुनेगरि  सहमतिय पद्धतिलाई बढावा दिनेछु । विवाद र मतभेदले अगाडी बढन समस्या हुने भएकोले सिंगो आईसिसि समन्वय परिषदमा विवादरहित वातावरण निर्माण गर्न समन्वयकारी भूमिका निर्वाह गर्नेछु भनी आफ्नो उम्मेदवारीको पुष्टि गरेका छन् । तिगेला एनआरएन ब्रुनाईको संस्थापक अध्यक्ष, आईसिसि र पुन दोस्रो कार्यकाल युकेबाट आईसिसि निर्वाचित बनेका हुन । 

एनआरएन भाषा तथा साहित्य कार्यदलका समेत संयोजक तिगेलाले राजनैतिक र साहित्यिक गरि ६ वटा पुस्तक लेखेका छन् भने ७ जना अन्य लेखकका कृतिहरु प्रकाशन गरिदिएर सहयोग गरेका छन् । उनले प्रकाशन गरिदिएका मध्ये झमक घिमिरेको जीबन काँडाँ की फूल ? पुस्तक सर्वाधिक लोकप्रिय बनेको छ । उनी विश्व नेपाली साहित्य महासङ्घका केन्द्रीय अध्यक्ष पनि हुन । धनकुटामा जन्मिएका तिगेला हाल युकेमा बसोबास गर्दै क्वान्टवरी क्राइस युनिभर्सिटीमा उच्च शिक्षा अध्ययनरत छन् ।

विश्वका ७७ मुलुकमा स्थापना भई संचालनमा रहेको यस सङ्घले करोडौको परोपकारी कार्य गर्दै नेपालीहरुको विश्वास जितेका छन् । अहिले लगभग ४३ करोडमा लाप्राकमा ५ सस ७३ वटा घर भूकम्प पीडितहरुको निम्ति बनाउदै छ भने काठमाडौ बालुवाटारमा १३ करोडमा जग्गा खरिद गरि लगभग १७ करोडमा केन्द्रीय भवन निर्माणाधिन छ । यस सम्मेलनमा विश्वभरबाट विदेशमा सफल झण्डै ३ हजार नेपालीहरु सहभागी हुनेछन् ।

एनआरएन आईसिसि सचिव पदमा मेरो उम्मेदवारी किन ?
एनआरएन विभिन्न मुलुकमा रहेका, विभिन्न सोच विचार बोक्नेहरुको साझा मंच भएकोले सबैलाई सम्मानजनक रुपमा समेटदै एनआरएनलाई स्थिर ढंगले अगाडी लैजान ।
भूकम्प पीडितहरुको निम्ति एनआरएनको तर्फबाट निर्माणाधिन योजनाहरु पुरा गर्न ।
निर्माणाधिन एनआरएन केन्द्रीय कार्यलय सम्पन्न गर्न ।
राजनैतिक अधिकार सहितको एनआरएन नागरिकताको पहल गर्न ।
समयअनुकुल एनआरएनलाई सुधार गर्दै, सवल र सम्पन्न बनाउन ।
परोपकारी कार्यलाई थप ब्यवस्थित गर्न, राष्ट्र एवं अन्तर्राष्ट्रमा एनआरएन च्यारिटी फाउण्डेशन संचालन गर्न ।
विदेशमा आर्जन गरेका ज्ञानशिप मातृभूमीमा सदुपयोग गर्न ।
विदेशमा रहेका नेपालीहरुको हकहित, अधिकार र भैपरि आउने आपतविपदका बेला चाहिने सहयोग ब्यवस्थापन गर्न ।
