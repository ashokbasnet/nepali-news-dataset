अमेरिकाको डेन्टनमा छठको तयारी

रामहरि सुबेदी-

भर्जिनिया । छठ पर्व मनाउन अमेरिकाको टेक्सासको उत्तरी शहर डेन्टनमा तयारी चलेको छ। यहाँ बस्ने नेपाली समुदायले अाउँदो अक्टोबर २६ तारिखका दिन छठ मनाउने छन्।

डेन्टनस्थित नर्थलेक पार्क लेकमा अाउँदो विहीबार साँझ सूर्यास्त तथा शुक्रबार सूर्योदयको समयमा छठपर्व मनाउन भव्य तयारी भैरहेको अायोजकमध्येका एक प्रतिनिधि अमरनाथ शाहले जानकारी दिए। डिएफडब्लु मधेशी समाजको सकृयतामा छठ मनाउने तयारी भैरहेको र टेक्ससको अन्य भागमा रहेका नेपाली लगायत स्थानीय भारतीय समुदाय, डेन्टन नगरका मेयर लगायत अामन्त्रित रहेका शाहले बताए।

छठ पर्व मुख्यतः नेपालको तराइ तथा भित्री मधेशमा मनाइने चाड हो। पछिल्ला बर्षहरूमा छठ देशभर मात्रै हैन विदेशमा रहने नेपाली समुदायले समेत उल्लासपूर्वक मनाउने गर्दछन्।
