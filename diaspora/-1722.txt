जनसम्पर्क समिति बेल्जियमको चुनवमा अनुजालाई माधवको समर्थन रहेको खुलासा 

नेपाली जनसंपर्क समिति बेल्जियमको चुनवमा माधव सापकोटाको टिमले सर्वसम्मती हुने खण्डमा संगठनको वृह्तर हितको लागि भन्दै अनुजा प्रधानको नेतृत्वलाई स्विकार गर्ने भएको छ । अध्यक्षका प्रत्यासी माधव सापकोटाले सामाजिक संजाल फेसबुकमा स्टाटस लेख्दै वर्तमान उपाध्यक्ष र अध्यक्षका उम्मेद्वार अनुजा प्रधानको नाममा सर्वसम्मती हुने भएमा आफुलाई स्विकार्य हुने बताएका छन् ।

अर्का उम्मेद्वार सिता सापकोटालाई संगठनको हितका लागि उम्मेद्वार अनुजा प्रधानले अनुरोध गरेकी छन् । यस पुर्व उम्मेद्वार प्रधानले सार्वजानिक अभिव्यक्ति दिदै उमेद्वारद्धय सिता सापकोटा र माधव सापकोटालाई मिलेर आएमा आँफुले मैदान खालि गरिदिने घोषणा गरे लगत्तै माधव सापकोटाले उदारता देखाएर एक पद, एक व्यक्ति र एक कार्यकाल हुनु पर्दछ भन्ने आफ्नो स्पस्ट दृष्टिकोण रहेकाले अनुजा प्रधान आउँदा आफुलाई मान्य रहेको बताएका छन्।

 चुनाव सरागर्मि बढिरहेको बेल्जियममा अव उदारता देखाउने पालो सिता सापकोटाको रहेको चर्चा चल्न थालेको छ। सिता सापकोटाले संगठनको हितका लागि उदारता देखाएमा मार्ग प्रशस्त हुने विष्लेषण गर्न थालिएको छ। उम्मेद्वार अनुजा प्रधानले सामाजिक संजालमा स्टाटस लेख्दै ूदिदीले नेपाली समाजमा विभिन्न भुमिकाहरु निभाईसक्नु भएको र नेपाल तरुण दलको केन्द्रिय महिला उपप्रमुख समेत भै सकेकोले बेल्जियमको स्थानिय संगठनमा एक महिला, उर्जाशिल युवालाई अवसर दिदा तपाँइको उचाई अझै बढ्ने मेरो बुझाई छ।

तपाँइ र मेरो पटक पटकको भेट र टेलिफोन संवादमा समेत म अनुजा प्रधानको नाममा सर्वसम्मती हुने भए आँफुले सहयोग गर्ने बचन दिनु भएको स्मरण गराउन चाहान्छु ।  दिदीले आँफुले बोलेको बचनलाई पुरा गर्नु हुने छ भन्ने पुर्ण विश्वासका साथ दिदीको शिघ्र प्रतिकृयाको अपेक्षा गर्दछुू  भनेकी छन् ।
