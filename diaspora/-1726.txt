फिनल्याण्डको निर्वाचनमा नेपाली मुलकी महिलाको उम्मेद्वारी

काठमाडौं । आगामी अप्रिलमा हुने फिनल्याण्डको स्थानीय निर्वाचनमा नेपाली मूलकी ब्योमा ताम्राकारले उमेद्वारी दिएकी छन् । फिनल्याण्डमा २५ वर्षदेखि बसोबास गर्दै आएकी ताम्राकारले स्विडिश पिपुल्स पार्टीबाट उमेद्वारी दिने भएकी हुन्।  ताम्राकारले उमेद्वारी दिएको हेलसिन्की क्षेत्रमा करिब एक हजार नेपाली बसोबास गर्दै आएका छन्।

वरिष्ठ सञ्चारकर्मी कृष्णा ताम्राकारकी छोरी समेत रहेकी ताम्राकारले नेपाल र फिनल्याण्डका विभिन्न प्राज्ञिक तथा व्यावसायिक क्षेत्रमा काम  गर्छिन्। फिनल्याण्डमा स्थायी रुपमा लगातार दुई वर्ष बसोबास गरेको व्यक्तिले फिनिश स्थानीय निर्वाचनमा मतदान गर्न पाउँने व्यवस्था छ।
