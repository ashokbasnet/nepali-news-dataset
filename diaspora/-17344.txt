किराँत याक्थुङ चुम्लुङ इजरायल द्वारा तिहार कार्यक्रम आयोजना 

सेवारो/नमस्कार

२० अक्टोबर २०१७/२०७४ तिहार,येले तङ्बे ५०७७ वलिहाङ तङ्नाम याक्थुङहरुको मौलिक चाड,गएको वर्षहरुमा झै यो वर्ष पनि धुमधामका साथ बिधिवद्व तरिकाले याक्थुङ परम्परा अनुसार लारिङ्गेक/नाम्लिङ्गेक खेलेर मनाएका छौँ । किराँत याक्थुङ चुम्लुङ इजरायल द्वारा आयोजना गरिएको लारिङ्गेक,नाम्लिङ्गेक/देउसी,भैलो कार्यक्रममा सहभागी हुनु भएका समस्त याक्थुङ लगायत नेपाली दाजुभाइ तथा दिदिबहिनीहरुमा KYC इजरायल हार्दिक धन्यवाद व्यक्त गर्दछ।

साथै हरेक वर्ष किराँत याक्थुङ चुम्लुङ इजरायलको आयोजनामा हुने शुभ-दिपावलीको अवसरमा "वलिहाङ कप" यो वर्ष पनि "वलिहाङ कप 2017" आयोजन गरिएको थियो | उक्त वलिहाङ कप 2017 फुटबल प्रतियोगिताको इजरायलका लागि नेपाली राजदुत तथा प्रमुख अतिथि महामहिम निरञ्जन कुमार थापा ज्युले खेल मैदानमा फुटबललाई पोल तिर हानेर उदघाटन गर्नु भएको थियो । वलिहाङ कप 2017" को कप आयोजक टिम KYC फुटबल क्लब ले 5000 सेकल रासी नगदसहित विजयी भएको छ,भने दोस्रो टर्फी र 3000 सेकल नगदसहित सांसारा युथ क्लब दोस्रो भएको छ ।

विजयी टिम KYC फुटबल क्लबलाई बिशेष अतिथी आदिवासी जनजाती महासंघ इजरायलका अध्यक्ष श्री नयन इम्सोङ ज्युले कप प्रदान गर्नु भएको थियोे भने 5000 सेकलको नगद रासी भाउन्चर चेक समाजसेवी श्री जीवन बुढाथोकी ज्युले प्रदान गर्नु भएको थियो । साथै दोश्रो हुने टिम सामसारा युथ क्लबलाई आयोजक KYC/कियाचु इजरायलकी अध्यक्ष श्रीमती गिता तुम्बाहाङ्फे ज्युले कप प्रदान गर्नु भएको थियो,भने 3000 सेकलको नगद रासी भाउन्चर चेक संस्थापक अध्यक्ष श्री प्रताप मादेन ज्युले प्रदान गर्नु भएको थियोे ।

वलिहाङ कप 2017 फुटबल प्रतियोगिताको लागि प्रथम पुरस्कार सौजन्य सहयोग गर्नु हुने (समाजसेवी श्री जीवन बुढाथोकी ज्यु लगायत प्रतियोगी टिमका खेलाडीहरु प्रमुख अतिथी/बिशेष अतिथी साथै खेलमैदानमा प्रत्यक्ष उपस्थित हुनुभएका खेलप्रेमीहरु,शुभचिन्त ज्युहरु साथै किराँत याक्थुङ चुम्लुङ इजरायल द्वारा आयोजना गरिएको "लारिङ्गेक,नाम्लिङ्गेक कार्यक्रम र वलिहाङ कप 2017"को लागि प्रत्यक्ष,अप्रत्यक्ष,आर्थिक,नैतिक र अध्यात्मिक सहयोग गर्नु हुने सम्पुर्णमा कियाचु हार्दिक आभार व्यक्त गर्दछ ।

नोगेन/धन्यवाद ।
