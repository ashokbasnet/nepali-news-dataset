छक्का पञ्जा २ साइप्रासमा प्रदर्शन हुँदै 

रिङ्कु श्रेष्ठ
	


साइप्रस । प्रवासी नेपालीलाई लक्षित गर्दै नेपाली चलचित्र छक्का पञ्जा-२ साइप्रसमा पनि प्रदर्शन हुने भएको छ।  

नेपाली हास्य कलाकारहरुले निर्माण गरेको चलचित्र छक्का पञ्जा-२ लाई साइप्रसमा रहेका तीन जना नेपालीहरुले प्रदर्शनमा ल्याउन लागेका हुन् । नेपालका ख्यातिप्राप्त कलाकारहरु दीपकराज गिरी, केदार बुढाथोकी (माग्ने बुढा), जीतु नेपाल (मुन्द्रे) लगायतका कलाकारहरुको बेजोड प्रस्तुती रहेको र दीपाश्री निरौलाले निर्देशन गरेको छक्का पञ्जा-२ लाई रोजिना जोशी, ओमी सुरी (ओमकार महतो) र दिपेन भण्डारीको समूहले साइप्रसमा प्रदर्शन गर्न लागेको हो ।

उक्त चलचित्रलाई लिमासोलको रियो सिनेमाहलमा यही नोभेम्बर ५  तारिख बिहान ११:३० बजे र निकोसियाको डायोनीसस थिएटरमा नोभेम्बर १९ तारिख बिहान ११:३० बजे प्रदर्शन गरिने भएको छ ।

चलचित्र हेर्नलाई साइप्रसमा रहेका नेपालीले ८ यूरोमा टिकट किन्न सक्नेछन् भने  टिकट mansari money transfer निकोसिया लिमासोल लार्नकाको जुनै पनि ब्रान्चबाट सिजिलै खरिद गर्न सकिने छ । साथै mansari money transfer बाट पैसा पठाएको रसिद देखाएर छक्कापन्जा-२ को टिकट मात्र ५ यूरोमा किन्न सकिने सुबिधाको व्यवस्था पनि मिलाईएको छ ।

जोशी, महतो र भण्डारीको संयुक्त आयोजनामा नेपाली कथानक चलचित्र २ रुपैयाँको सफल प्रदर्शन साइप्रसमा यस अघि भैसकेको छ । नेपालीहरु जहाँ रहेपनि नेपाली हुन् र आफ्नो भाषा तथा साहित्यलाई माया गर्नुपर्छ भन्ने मान्यतालाई आत्मसाथ गर्दै साइप्रसमा रहेका नेपालीहरुलाई नेपाली चलचित्र देखाएर मनोरन्जन प्रदान गर्नु आफूहरुको मुख्य उद्धेश्य रहेको जानकारी अयोजकले गराएको छ ।

फाइदा र घाटा भन्दा पनि नेपाली भएको नाताले नेपाली चलचित्रलाई बिदेशमा प्रमोशन गर्नु पर्छ भन्ने दायित्व बोध गर्दै छक्का पन्जा-२ लाई साइप्रसमा पर्दशन गर्न लागिएको पनि आयोजकले जानकारी गराएको छ । छक्का पन्जा-२ नेपाली चलचित्र बजारमा एक सफल चलचित्र हो ।

चलचित्र प्रदर्शन तथा टिकट खरिद सम्बन्धी थप जानकारीको लागि तल उल्लेखित व्यक्तिहरुलाई सम्पर्क गर्न सक्नुहुनेछ:

लिमासोलमा प्रदर्शन हुने मिति र स्थान:
November-5, 2017

समय ११:३०
स्थान: रियो सिने प्लाजा ,लिमासोल
सम्पर्क:

Rojina Joshi : ‎96818254
Depen Bhandari: ‎97838671
Omi Suri : ‎96563065
Vetghat restaurant limassol ( Chandra Thapa):96292925

निकोसियामा प्रदर्शन हुने मिति र स्थान:

मिति: November-19, 2017

समय:११:३०

सम्पर्क:

Rojina Joshi : ‎96818254
Depen Bhandari: ‎97838671
Omi suri : ‎96563065
