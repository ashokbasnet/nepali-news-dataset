मलेसियाका लागि नेपाली राजदूत डा.निरञ्जनमान सिंह बस्न्यातको समयावधि थप 

मलेसिया।  मलेसियाका लागि नेपाली राजदूत डा.निरञ्जन मान सिंह बस्न्यातको समयावधि थप भएको छ। काठमाण्डौँमा आईतबार बसेको मन्त्रीपरिषद्को बैठकले मलेसियाका लागि अर्का राजदूत नियूक्ति नगरे सम्मका लागि अवधि थप गरेको हो।

सात नोभेम्बर २०१३ मा डा. बस्न्यात राजदूत नियूक्ति भएका थिए। उनको कार्यकाल ७ नोभेम्बर २०१७ मा सकिन लागेको थियो तर उनको काम मूल्याङ्कन गर्दै एक दिन बाँकि छदा मन्त्रीपरिषद्को बैठकले उनलाई अवधि थप गरेको हो।

राजदूत नियूक्ति भए लगतै मलेसियामा उनले नेपाली श्रमीकहरुको मुद्धा मामीलामा सहज बनाउन वकिलको व्यबस्था, २४ घण्टे हट लाईनको व्यवस्था, नेपाली भाषामा १ घण्टा रेडियो सञ्चालन लगायतका महत्वपूर्ण कामहरु गरेका छन्। उनको पालामा नै नेपालीहरुलाई सेवा प्रदान गर्न
मलेसियाको पेनाङ, सेलाङगर र ईण्डोनेसियाको जकार्तामा बाणिज्यदूतको स्थापना गरिएको हो। साथै उनकै कार्यकालमा धेरै नेपालीहरुको उद्धार समेत भएको छ।
