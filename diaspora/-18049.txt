विश्वप्रसिद्ध सांगीतिक प्रतिस्पर्धामा नेपाली मुलका बस्ताकोटीले प्रतिस्पर्धा गर्दै 

काठमाडौँ । क्यानाडाको टोरन्टोमा हुन लागेको 'ब्याटल अफ द बिट मेकर्स' म्युजिक कम्पिटिसनमा नेपाली मुलका १७ बर्षिय किशोर अभि बस्ताकोटी (कु्रटिस वार्टस) छनौटमा परेका छन। 

नोभेम्बर ९ देखि ११ मा हुन लागेको उक्त प्रतिस्पर्धामा विश्वका बिभिन्न मलुकका ६४ जना म्युजिक कम्पोजरहरु छनौटमा परेका छन। प्रतिस्पर्धिहरुले उक्त अवार्ड जित्नका लागि बिभिन्न चरणहरुमा आफ्ना १५ वटा सांगितिक प्रस्तुति गर्नुपर्नेछ।

साउन्ड सुप्रिमेसि इन्टरटेन्मेन्टको आयोजनामा हुनलागेकोे उक्त प्रतियोगिता सांगीतिक क्षेत्रका प्रतिभा पहिचाहनको लागि कोसे ढुङ्गा मानिन्छ। आयोजकहरुले जनाए अनुसार बिगतमा यस प्रतियोगिताबाट छनौट भएका प्रतिभाहरुले विश्वविख्यात ग्राम्मि अवार्ड, बिलबोर्ड अवार्ड, एस्काप अवार्ड, जुनो अर्वाड, सोकान अवार्ड लगाएतका अवार्डहरु जितेका छन।

संयुक्त राज्य अमेरिका, क्यानाडा, बेलायत, युरोप, एसिया, अष्ट्रिेलिया, अफ्रिका लगायत विश्वका बिभिन्न मुलुकका म्युजिक कम्पोजरहरुसंगै नेपाली मुलका बस्ताकोटी छनौटमा परेका हुन। उक्त प्रतियोगितामा छनौटमा परेका नेपाली मुलका उनी पहिलो व्यक्ति हुन। उनी हाल अमेरिकाको नर्थ क्यारोलाईना बस्दै आएका छन्।  

बिगत दुइवर्षदेखि सांगीतिक क्षेत्रमा लागेका उनले पाश्चात्य सांगीतको क्षेत्रमा (खासगरि हिपहप र आर एण्ड बि म्युजिक) मा हस्तक्षेपकारी भुमिका निवार्ह गर्दै आएका छन् । उनको संगीतमा अमेरिका, क्यानाडा, बेलायत लगायतका गायक गायिकाहरुले स्वर भरेका छन। 

उनले सन् २०१५ मा क्यानाडाको क्यालगिरिमा भएको बिट ब्याटलस्स प्रतियोगितामा पनि अवार्ड जितेका थिए। उनको सांगीतिक यात्राका बारेमा बिश्व प्रसिद्ध कम्प्लेक्स म्यागाजिन, हिपहप क्यानाडा, गुड जुस बक्स लगायत पत्रिकाहरुमा पनि बारम्बार प्रकाशित भएका छन्।
