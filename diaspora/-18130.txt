वाशिंगटन डिसीमा नेपाल सम्बत न्हुदया भिन्तुना मनाईंदै

खेम भट्टचन, वाशिंगटन डिसी-अमेरिकाको राजधानी वाशिंगटन डिसी नजिकै म्यारिल्याण्डको बेथेस्दामा यही नोभेम्बर ११ तारिख शनिबार नेपाल सम्बत ११३८ को न्हुदया भिन्तुना मनाईने भएको छ।

नेवा अर्गनाईजेसन अफ् अमेरिका एनओएको आयोजनामा हुन गईरहेको यस न्हुदया भिन्तुना कार्यक्रममा नेपालका ख्यातिप्राप्त कलाकारहरु लगायत स्थानीय कलाकारहरुको मनोरन्जात्मक सांस्कृतिक कार्यक्रम, धिमे बाजा र नेवा समुदायको स्वादिस्ट नेवा भोज तथा सामेबजी विशेष आकर्षण हुने आयोजक संस्था एनओएका अध्यक्ष बबिता प्रधानले डिसीनेपाललाई बताईन् ।

कार्यक्रमलाई सफल बनाउन सबै नेपाली दिदीबहिनी तथा दाजभाइहरुलाई उपस्थिती जनाइदिन आयोजकले अनुरोध समेत गरेको छ ।
