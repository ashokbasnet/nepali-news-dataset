नेपालको पर्यटन प्रर्बद्धन र रक्तदान जीवान दान भन्ने मूल नाराका साथ दुई साईकल यात्री अमेरिकामा

प्रविण भण्डारी
अमेरिका- 'रक्तदान जिवनदान' को नारा सहित विश्व साइकल यात्रामा निस्केका झापा कन्काई नगरपालिका ७ निबासी युवराज मैनाली र पर्वत पाङग्राङ ४ का भेष वहादुर कडेंल अमेरिका आइपुगेका छन् ।

एसिया तथा युरोपका विभिन्न देशहरु भारत ,श्रीलंका ,मालदिव्स ,इन्डोनेसिया ,जापान ,जर्मन ,इटाली ,पोल्याण्ड , अस्ट्रेलिया लगायत ४२ राष्ट्रको भ्रमण सकाएर मैनाली र कंडेल अमेरिका आइपुगेका हुन् ।

यी दुई साहशिक युवा केहि बर्ष अघि नेपाल मा गएको विनाशकारी भूकम्पमा घाइतेको उपचारमा रगतको चरम अभाव देखेपछि रगतदान जीवनदान उत्प्रेणा जगाउँदै नेपालका विभिन्न ठाऊँमा जनचेतनाका कार्यक्रम गर्दै आफ्नो विश्व साईकल यात्रा थालनी गरेका थिए ।

नेपालमा मात्र नभई विश्वमा जहाँ जतिसुकै बेला प्राकृतिक बिपत आउन सक्ने भएकाले रगत जस्तो महत्वपुर्ण कुरामा सजक रहनु पर्ने भन्दै संसार भरिनै रगतको अभाबमा कसैले पनि अकालमा जिवन गुमाउनु नपरोस भन्दै यो साइकल यात्रामा निस्केको मैनालीले बताए ।

त्यसैगरी नेपालमा धेरै जसो मानिसमा रक्तदान गरेपछि कम्जोर भईन्छ कि भन्ने मानसिकता ब्याप्त रहेको छ, यहि सोचाईलाई बदल्न साईकल यात्रामा रहेका अर्का यात्री कंडेलले बताए ।

रक्तदान जीवनदानको साथ(साथै भुकम्प पछाडि नेपालको पर्यटन व्यवसायमा आएको कमिलाई टेवा पुर्याउने हेतुले बिश्वलाई नेपाल घुम्ने निम्तो दिदै यात्रा गरेका मैनाली र कंडेलले नेपालका केहि धार्मिक ,पुराताव्विक तथा साँस्कृतिक सम्पदामा क्षति पुगेको भएता पनि नेपाल जोखिम मुक्त स्थान भएकोले निर्धक्क नेपाल भ्रमणको लागि संसार भरका पर्यटकहरुलाई आह्वान गर्दै यात्रा गरिरहेको बताए ।

नेपाल सरकार तथा संसार भरिरहेका गैर आबसिय नेपालीहरुको माया ,सहयोग तथा सद्भावमा विश्व साइकल यात्रा सम्भव भैररहेको र अमेरिकामा पनि सम्पूर्णको माया, सद्भाव तथा सहयोग पाउने आशा रहेको दुबै साइकल यात्रीहरुले बताए ।

यस्ता साहशिक साईकल यात्राले संसारभरि नेपालको पहिचान तथा पर्यटन प्रबर्दनमा टेवा पुराउने बिश्वास रहेको उनीहरुले जानकारी गराएका छन् । एक वर्षको दौरानमा ४२ ओटा देशहरु यात्रा गरिसकेका मैनाली र कँडेल अबको ४ बर्ष भित्रमा करिब १५० रास्ट्रहरुमा रक्तदान साथै आफ्नो देशको पर्यटन प्रबन्धन गर्दै यात्रा गर्ने पनि बताए ।

समाज ,देश ,विश्व तथा सम्पूर्ण मानवजातीको हितको निम्ति गरिएको पबित्र यात्रामा सहयोग गर्न चाहनेहरुले मैनाली र कंडेलको फेसबुकमा  सम्पर्क गर्न सक्नेछन् वा मोबाइल नं  ४४३७१३८६७२ मा पनि सम्पर्क गर्न सकिने जानाारी सहितको अनुरोध दुबै साइकल यात्रीहरुको रहेको छ।
