गैरआवासीय नेपाली संघ: समिक्षा तथा योजना तर्जुमा सम्बन्धी पदाधिकारीहरुको कार्याशाला गोष्ठि

गैरआवासीय नेपाली संघको नयां कार्य समितिले विगतका कार्यकालमा भएका कार्यहरुको समीक्षा, संस्थागत लगायत अन्य सरोकारका विषयमा विस्तृत छलफल गर्दै आगामी २ वर्ष गर्नु पर्ने कार्यहरुको योजना तर्जुमा गर्न आयोजित बैठक हिजोबाट सुरु भएको छ।

हिजो नेपाल उद्योग वाणिज्य महासंघको भवनमा संघको निर्माणाधिन भवन, एनआरएन शंखमुल गार्डेन र लाप्राक नमूना वस्ती परियोजनाका बारेमा समीक्षा गरियो । यस अन्तर्गत ती परियोजनाहरुका कार्य प्रगति बारे ठेकेदार र परामर्श दाताबाट जानकारी लिईयो।
 
यसै सिलशिलामा आज दोश्रो दिन १६ नोभेम्वरमा काभ्रे जिल्लाको धुलिखेल माउण्टेन रिर्सोटमा बैठक संचालन भईरहेको छ। आजको पहिलो सत्रमा संघका सदस्यता परिचयपत्र, सूचना प्रणालीको डेटाबेस र विगतका समितिहरु, उपसमितिहरु र कार्यदलका कार्यहरु लगायतका संस्थागत र आन्तरिक विषयहरुमा छलफल भयो।
 
आज दोश्रो शत्र र भोली संस्थाका नयां परियोजना तथा कार्यक्रमहरु तय गर्दै संचालन कार्ययोजना निर्माण गरेर बैठक समापन हुने छ। तीन दिन सम्म गरिएका छलफल तथा निर्णयको जानकारी दिन भोली १७ तारिख नेपाल पत्रकार महासंघको सभाकक्षमा दिउंसो ४ः३० बजे पत्रकार सम्मेलनको आयोजना गरिएको छ।
