अमेरिकाको कोलोराडमा नेपाली भाषा कक्षा सञ्चालन

अमेरिकाको कोलोराडमा रहेको भूटनिज् कम्युनिटी अफ कोलोराडोले नेपाली भाषाको कक्षा संचालन गरेको छ ।  शनिबार सो संस्थाको कार्यालयमा आयोजना एक कार्यक्रमको बीच उद्धाटन गरिएको कक्षामा कोलोराडोमा रहेका नेपाली भाषी भूटानी बालबालिकाहरु सहभागी भएका थिए।

हरेक शनिबार बिहान संचालन हुने कक्षालाई कोलोराडोमा बसोबास गर्दै आएकी पबित्र धौरालीले सहजीकरण गर्ने आयोजक समितिले जनाएको छ। प्रवासमा रहेर नेपाली भाषाको जोगर्णको लागि यस्तो नेपाली कक्षाले ठुलो राहत पुग्ने सो संस्थाका उपाध्यक्ष रघु धौरालीले बताएका छन् ।

संस्थाका अध्यक्ष सोम बरालले कोलोराडोमा रहेका  नेपाली भाषी भूटानी अभिभावकहरुमा धन्यवाद दिँदै, आफ्ना बालबालिकाहरुलाई नेपाली भाषा कक्षामा सहभागी गराएर कक्षालाई निरन्तरता दिन सबै संग साथ र सहयोगको आग्रह गरे । नेपाली भाषा संगसंगै संस्थाले गायन कक्षा पनि संचालन गर्दै आएको छ । चाँडै नृत्य कक्षा र योगा कक्षा पनि संचालन गर्ने बताइएको छ।
