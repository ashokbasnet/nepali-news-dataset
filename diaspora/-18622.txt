संस्थाको हितको लागि एकजुट हुन अध्यक्ष ढकालको आग्रह

नेपलिज् एसोसियसन ईन साउथ ईष्ट अमेरिका ९नासा०का अध्यक्ष माधव ढकालले सस्थाको बृहत्तर हितका लागि सम्पूर्ण नासा क्षेत्रका सदस्यहरुलाई एकजुट हुन आग्रह गरेका छन् ।

आज एक प्रेस बिज्ञप्ति प्रकाशित गरि अध्यक्ष ढकालले यस्तो आग्रह गरेका हुन् ।  नासार अन्मा १३ औं सम्मेलनमा भएको  अकल्पनीय र दुर्भाग्यपूर्ण घटनाले नासाको गरिमा र प्रतिष्ठामा आंच पुगेकोले कार्यसमितिको पूर्ण बैठकले बिधान अनुसार बहुमत सदस्यहरुद्वारा मतदानको आधारमा दोषी माथि  संस्थागत कारवाही गरिएको कुरा ढकालले बताएका छन् ।

नासाका निवर्तमान अध्यक्ष बिमल नेपाल र पुर्वअध्यक्ष प्रकाश मल्ललाई सम्बोधन गर्दै नासाको करिब चार ओटा बैठक यसै बिषयमा केन्द्रित रहेको, आरोपित शुशिल नेपाललाई पटक पटक स्पस्टिकरणको लागि समय दिएर अन्त्यमा सबैको सुनुवाई पछि संस्थाले संस्थागत निर्णय लिन बाध्य भएकोले एस बिषयमा बढी टिका टिप्पणी नगर्न पनि अध्यक्ष ढकालले सबैलाई अनुरोध गरेका छन् ।

 नासाका केहि पुर्वअध्यक्षहरुले पुनस्थापना गर्न दिएको सुझाब र  दबाबलाई सम्बोधन गर्दै उनले नासाको सम्मानित कार्यसमितिको बैठकले गरिसकेको निर्णय आफुले स्वीकृत गरि निर्णय पुस्तिकामा समेत लेखन भैसकेको जानकारी गराउँदै यस बिषयलाई आगामी दिनमा उठान नगर्न सबैलाई अनुरोध समेत गरेका छन् ।

 उनले समय धेरै अगाडी बढिसकेको वर्तमान सन्दर्भमा अशल र राम्रा कामका लागि हातेमालो गर्न समेत अनुरोध गरेका छन् । नेपाली समुदायमा नासाको छवि सधै उज्यालो राख्न  सबै मिलि उत्कृष्ट काम गर्नु पर्ने आजको आवस्यकता रहेको ढकालले औल्याएका छन् ।

 उनले पत्रको अन्त्यमा सबैलाई सकारात्मक सोच र योजना लिएर अघि बढ्न अनुरोध गर्दै पुराना कुरामा मात्र समय बर्वादी गर्न लाग्यौ भने हामी गन्तव्यमा पुग्न नसक्ने र हाम्रो कारण संस्थाको २५ बर्षे गरिमा समेत ओझेलमा पर्ने कुरा जिकिर गरेका छन् । समाजमा दुर्भाग्यपूर्ण भएको कुनै पनि घटनाको असरलाई छाँयामा पार्ने एक मात्र विकल्प भनेको उदाहरणिय सामाजिक क्रियाकलाप नै रहेको धारणा समेत व्यक्त गरेका छन् ।

नासाको नयाँ कार्यकारी समितिको हस्तान्तरण तथा बिशेष बैठक हालै मात्र एटलान्टास्थित एक स्थानीय नेपाली रेस्टुरेन्टमा सम्पन्न भएको थियो । सो बैठकमा बिबिध बिषयमा छलफल भएको थियो  ।
