भोजपुर हातेमालो सेवा समिती बहराइनको नयाँ बर्ष विशेष कार्यक्रम १३ अप्रिलमा 

अरुण क्षेत्री/बहराइन  । भोजपुर हातेमालो सेवा समिति बहराइनले यहि आउँदो नेपाली नयाँ बर्षमा गर्न लागेको कार्यक्रम विशेष कारणबस एकदिन अगावै हुने भएको छ। पुर्वघोषित समय अनुसार नयाँ बर्ष २०७४ बैशाख ०१ गते शुक्रबार गरिने भनिएको उक्त कार्यक्रम अघिल्लो दिन बिहिवार साझ नै गर्न लागेको हो।

स्थापनाको एघारौं बर्षमा पहिलोपटक गर्न लागिएको उक्त कार्यक्रमलाई पुर्वघोषित मितिमा गर्न नसकेको प्रति बहराइन बासी नेपालीहरुमा क्षमायाचना समेत गरेको छ। कार्यक्रम एकदिन अगावै गरिने भएता पनि समय साथै नेपाल बाट पाल्नुहुने अतिथी कलाकारहरु भने परिवर्तन नभएको संस्थाले जनाएको छ।

कार्यक्रममा नेपालका ख्यातिप्राप्त कलाकारहरु जिवन्त गायक शम्भु राई , हाँस्यकलाकार राजाराजेन्द्र पोखरेल, गायिका आभा मुकारुङ र नृत्यङ्गना छिरिङ शेर्पाको बिशेष उपस्थिति रहनेछ। साथै उक्त अवसरमा बहराइनमा रहेका नेपाली श्रमीक कलाकारहरुको पनि प्रस्तुती रहने आयोजकले  जनाएको छ।
