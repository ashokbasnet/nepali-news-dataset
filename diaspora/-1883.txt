एनआरएनएको सदस्यता वितरण कार्यक्रम ईन्डियानामा सम्पन्न

नेप्लीज एसोसिएशन अफ ईन्डियानाको नेतृत्वमा एन.आर.एन. को मेम्बरसिप ड्राइभ कार्यक्रम हिजो आईतबार सम्पन्न भएको छ । उक्त कार्यक्रममा एन.आर.एन.ए अमेरिकाका अध्यक्ष डा. केशब पौडेल प्रमुख अतिथि थिए । त्यसै गरि एनआरएनए अमेरिकाको महिला कोअर्डिनेटर राधा पौडेलको पनि उपस्थित थियो ।

 सो कार्यक्रमका प्रमुख अतिथि डा केशव पौडेलले कार्यक्रमलाई सम्बोधन गर्दै एनआरएनए अमेरिकाले नेपाली समाज जस्तो परम्परागत समाजवाट विकसित हुँदै गएको समाजमा समय सापेक्ष सुधारका लागि एनआरएनएले खेल्ने भूमिकाका सम्भावना बारे प्रष्ट पारेका थिए । उनले अमेरिकामा बसेर आफुले देखेको नेपाली समाजका चुनौती र सम्भावनाका विशेषतालाई मनन गरि एन.आर.एन.ए मार्फत अमेरिकाको सरकार तथा नेपालको सरकारसँग मिलेर धेरै काम गर्न सकिने बताए । अमेरिकामा रहेर पनि पिछडिएका नेपाली दाजु भाइ तथा दिदी बहिनीहरु सम्म चेतना मुलक कार्यक्रमहरु लिएर जानु पर्ने तर्क प्रस्तुत गर्दै उनले बढी भन्दा बढी गैह्र आवासिय नेपालीहरुले एनआरएनको सदस्यता लिनु पर्ने कुरामा जोड दिए।  

अध्यक्ष पौडेलले एन।आर।एन।ए एउटा संस्था मात्र नभई यो एउटा अभियान भएकाले यसलाई अझ सहभागिता मुलक बनाउनु पर्ने कुरामा जोड दिंदै एनआरएनए मात्रै एउटा यस्तो संस्था हो जस्ले भावना र भूगोलको नेपाललाई जोड़ने सेतुको काम गर्छ ।
     
 उक्त कार्यक्रममा ईन्डियाना,ओहायो र आयोवाका नेपाली समुदायका प्रमुख व्यक्तित्वहरुको वाक्लो उपस्थित रहेको थियो ।
