अमेरिकाको डालस नजिकैको युलेस सिटिमा होली भब्य रुपमा मनाइयो

आइतबार मार्च १२, युलेस, टेक्सास - नेपालीहरुको रमाइलो पर्ब अमेरिकाको डालस नजिकैको युलेस सिटिमा भब्य रुपमा मनाइयो। युलेस स्थित एउटा सानो एरियामा करिब ७० घर नेपालीहरु बस्छन। उक्त समुदायको आफ्नै सानो पार्क छ। त्यसमा बर्षेनी त्यहाँका नेपालीहरुले होलीको अबसरमा कार्यक्रम आयोजना गर्दै आएका छन र यसपाली पनि होली आयोजना आज गरेका थिए।

सक्रिय नेपालीहरु रहेको उक्त क्षेत्रमा गर्ने गरिएको होली रमाइलो वातवरण माननिशुल्क मिठो भोजन र तातो चिया समेत उपलब्ध हुने उक्त अबसरमा टाढा टाढाबाट रमाइलो गर्न नेपालीहरु जम्मा भएका थिए।उनीहरुलाई सेवा गर्न सो क्षेत्रका स्वयंसेवकहरु टिका पौडेल, दिनानाथ न्यौपाने, बासु श्रेष्ठ, छबि चापागाईं व्यस्त हुनुहुन्थ्यो भने हरि थापा र उहाँको टीम नेपाली परम्परागत पन्चे बाजा लिएर मैदानमा उपस्थित थियो ।

एनआरएनको निर्बाचनको माहोल रहेकोले टेक्सासबाट अध्यक्ष पदका प्रत्यासी गौरी जोशी र राम पोख्रेल पनि सहभागी थिए भने नेपाली समाज टेक्सासका अध्यक्ष कृष्ण लामिछाने लगायत डालस वरपर रहेका नेपालीहरुका संस्थाका नेतृत्वमा रहेका व्यक्तित्वहरु समेत उपस्थित थिए। अन्य चाडबाडमा त्यति खुलेर अघि नसर्ने युबाहरु समेत होलीको यो अबसरमा खुलेर भाग लिएर होलीको मजा लिएका थिए। एकातिर युबाहरु र संगीत प्रेमीहरु नाच्न झुम्मिएका थिए भने एनआरएनका उम्मेदवारहरु, तिनका समर्थकहरु र अन्य स्थानीय समाजसेवीहरु चुनावी प्रक्रियाको जोड घटाउमा व्यस्त थिए। करिब १ हज़ार भन्दा बढी सहभागी उक्त कार्यक्रम को डि सी नेपाल ले करिव आधा घन्टा लाईभ समेत प्रसारण गरेको थियो।
