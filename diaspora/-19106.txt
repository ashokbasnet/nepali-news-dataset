स्रस्टा साँझमा साहित्यकार सम्मानित 

अर्भिंग। अमेरिकाकाे टेक्सासमा “स्रस्टा साँझ”ले आफ्नो नियमित तेश्रो कार्यक्रम  सम्पन्न गरेकाे छ। नेपाली भाषा संस्कृतिको संरक्षण, संबर्धन कार्यक्रमको उद्देश्य हाे।

महाकवि लक्ष्मीप्रसाद देवकाेटाकाे सम्झना गर्दै सुरू गरिएकाे कार्यक्रममा ज्ञानेश्वर अमात्यले देवकोटाका दुई गीति-कविता प्रस्तुत गरेका थिए| 
कार्यक्रममा त्रिभुवन विश्वविद्यालय केन्द्रीय नेपाली विभागका प्राडा रमेश भट्टराईले ब्रिटिस साहित्यकार विलियम वर्ड्सवर्थ र महाकवी देवकाेटाबीचकाे साहित्यिक बैचारिक समानताका विषयमा चर्चा गरेका थिए| 

बेलायती साहित्यकार विलियम वर्ड्सवर्थबाट प्रभावित देवकोटाको साहित्यिक उचाई विश्वस्तरमा भएको प्रसंगको चर्चा गरे| कार्यक्रममा उपस्थित जेठा कवि तथा कवियत्रीहरुलाइ सम्मान गरिएकाे थियाे। सम्मनित हुने जेठा कवि तथा  वियत्रीहरूमा बुद्धिराज पौडेल(७७), बिष्णु घिमिरे (७१) बिष्णु प्रसाद सोती (६३) सिर्जना घिमिरे (६१) र शक्तिकला सोती (५७) छन्।
