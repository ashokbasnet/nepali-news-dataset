गोर्खाद्वारा भारतीय संसद मार्गमा शक्ति प्रदर्शन

नयाँ दिल्ली। गोर्खाल्याण्ड संयुक्त संघर्ष समितिले भारतको राजधानी दिल्लीस्थित संसद् मार्गमा शक्ति प्रदर्शन गरेको छ ।

गोर्खाहरुको अस्तित्व, अस्मिता, भाषा तथा आफ्नो राष्ट्रिय चिनारी दमन र संकटमा आएको हुनाले गोर्खाल्याण्ड सयुक्त संघर्ष समितिद्वारा दिल्ली स्थित  संसद मार्गमा आफ्नो शक्ति प्रदर्शन गरेको हो ।

 २४ नोवेम्बेर शुक्रबारको दिन बिहान १० बजेदेखि भारतको राजधानी नयाँ दिल्ली स्थित लालकिला (रामलीला मैदान) को प्राङ्गण बाट सुरु गरिएको प्रदर्शन आई टि ओ, बाराखम्बा  रोड हुँदै भारतीय संसद भवन मार्गमा कोणसभा गरि सम्पन्न गरियो ।

उक्त शान्तिपूर्ण बिरोध प्रदर्शनमा ५ हजार भन्दा बढी  गोर्खालीहरुको उपस्थिति देखिएको थियो । जहाँ शान्तिसुरक्षा व्यवस्थापनको लागि  बिशाल रूपमा  दिल्ली पुलिस तथा सी आर पी एफ का  जवानहरु हातहतियारसहित  र्‍याली संगसंगै परिचालन गरिएको थियो । विरोध प्रदर्शन शान्तिपूर्ण भएको र ट्राफिक व्यवस्थापन पनि सौहार्द पुर्ण रहेको थियो । बंगाल सरकारद्वारा गरिएको चरम दमनको विरुद्धमा नारा घन्काउदै, आफ्नो स्वतन्त्र राज्य  गोर्खाल्यान्ड बनाउने मागलाई सशक्त रुपमा प्रस्तुत गरेको हो ।


संसद घेराउ  र्‍यालीको आयोजना गोर्खाल्याण्ड संयुक्त  संघर्ष समितिल (जीएसएसएस) ले गरेको र यसलाई सफल गरउनका लागि संस्थाका अध्यक्ष  किरण बी के र गोर्खाल्यान्ड  जन आन्दोलनमा मुख्य भूमिका निभाइ रहेकी अन्जनी शर्मा भुजेल ले १ महिना अघि देखि नै प्रचार प्रसार गरेका थिए । र्‍यालीमा भारतका प्रत्येक  राज्य, जिल्ला, गाँउ तथा दिल्ली एन सी आर बाट राजनैतिक संगठन, सामाजिक संगठन, भूतपूर्व सैनिक, बुद्धिजीवी र गोर्खालैंड चाहने गोर्खा सन्तान को उपस्थिति देखिएको थियो ।

 गोर्खाल्यान्ड का लागि सहिद भएका परिवार का सदस्य सुनिल राईले मंचबाट आफ्नो आन्दोलन को भोगाइ, परिवार मा परेको बज्रपात तथा  बंगल सरकार ले गरेको दमन को विषय मा बोलेका थिए ।  भारतीय राज्यहरु उत्तराखंड, मिजोरम, नागाल्याण्ड तथा सिक्किम बाट विशेष गरि गोर्खाल्याण्डलाई समर्थन गर्नका लागि जनमानसको उपस्थिती भएको थियो ।

गत ५ महिना पहिले जन्तर मन्तरमा साझा मंचबाट  शान्तिपूर्ण सुरू भएको जन आन्दोलनले उग्र रुप लिएको थियो । साथै १०० दिन भन्दा बढी सम्म भोक हड्ताल गरिएको थियो । जस कारणले गर्दा बङ्गाल  सरकारमाथि दबाब सृजना भएको थियो ।
