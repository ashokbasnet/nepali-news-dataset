एनआरएनए ओमानका सल्लाहकार किशोर अर्यालको बिदाई

बिनेश खनाल र ऋषि वाग्ले

मस्कट,ओमान । लामो ओमान बसाईलाई बिट मार्दै नेपाल फर्कन लागेका किशोर अर्याललाई गैर आवसिय नेपाली संघ९ एनआरएनए ० ओमानले शुक्रबार मस्कटमा एक कार्यक्रमको आयोजना गर्दै बिदाई गरेको छ ।

सन २००६ देखि ओमानमा कार्यरत रहेका अर्याल  एनआरएनए स्थापना काल देखि नै विभिन्न जिम्मेवारी पद सम्हालदै सकृय थिए । उनलाई ओमानमा  एनआरएनएका अभियान्ता तथा संरक्षकको रूपमा पनि चिन्ने गरिन्छ ।

संस्थाका अध्यक्ष दिपक श्रेष्ठको सभापतित्वमा सम्पन्न भएको उक्त बिदाई कार्यक्रममा ७० जना बढी एनआरएनए ओमानका प्रतिनिधिहरुको उपस्थिति रहेको थियो ।

कार्यक्रमलाई सम्बोधन गर्दै संस्थाका अध्यक्ष तथा उक्त बिदाई सभाका सभापति दिपक श्रेष्ठले अर्यालले पुर्याएको योगदानको बारेमा चर्चा गरेका थिए । उनले भने- एनआरएनए ओमानले किशोर अर्याललाई तथा उहाँले पुर्याएको योगदानलाई कहिल्यै बिर्सने छैनौं ।

सो अवसरमा अध्यक्ष श्रेष्ठले अर्यालको आगामी उज्वल भबिस्यको  कामना गरेका पनि थिए ।

कार्यक्रममा उपस्थित सवैजनाले अर्याललाई दोसल्ला ओढायर सम्मान गरेका थिए । उनलाई संस्थाले मायाको चिनो सहित  प्रशंसाा पत्र पनि प्रदान गरेको थियो । सो कार्यक्रम उपाध्यक्ष गुणहरी अधिकारीको संचालनमा सम्पन्न भएको थियोे।
