किराँत राई सेवा समाज साइप्रसको आयोजनामा साकेला नाँच

रिङ्कु श्रेष्ठ
साइप्रस । किराँत राई सेवा समाज साइप्रसको आयोजनामा किराँत राईहरुको ठूलो साँस्कृतिक चाड साकेला साइप्रसमा धुमधामका साथ मनाइने भएको छ । कार्यक्रम यही डिसेम्बर ३ तारिखका दिन निकोसियास्थित Cyta Park मा बिहान १० बजे बाट सुरुहुने जानकारी आयोजकले गराएको छ ।

प्रकृतिलाई खुसी राख्नका लागि किराँत राई समुदाय बाली लगाउने समय पारेर वैशाख पूर्णिमामा उभौली र अन्न बाली घरमा भित्र्याएपछि मंसिरे पूर्णिमामा उधौली पर्व मनाउने गर्छन् ।

स्वदेश तथा विदेशमा रहेका सम्पूर्ण किराँत राईहरुले साकेला सिलीको तालमा नाच्दै, रमाउँदै उधौली मनाउने गर्छन् । अन्नबाली सप्रिएको उपलक्ष्यमा प्रकृतिलाई धन्यवाद दिन मनाइने साकेला चाडमा किराँत राई समुदायको चलन अनुसार सुम्निमा र पारुहाङको पूजा पनि गरिने प्रचलन रहिआएको छ ।

कुनै देवदेवीको पूजाआजा नगर्ने तर उभौली र उधौली चाँहि अन्न बाली लाउँदा तथा भित्र्याउँदा किराँती राईहरुले आफ्ना पित्रहरुलाई सम्झिएर पित्री र प्रकृतिलाई पुजा गर्नुका साथै उभौली मनाउने गर्छन् ।

मान्छेलाई  खेती गर्ने ठाउँ दिने प्रकृति र  खेती गर्न सिकाउने पूर्वजको सम्मानस्वरुप यो पर्वमा भूमिपूजा गर्ने गरिन्छ । त्यस्तै, अन्न भण्डारण गर्ने ठाउँ तथा भकारीलाई पूजा गर्नु, चूल्होमा कुखुराको बलि दिनु र  ढोलझ्याम्टाको तालमा चरा, दुम्सीजस्ता पशुपंक्षीको अनुकरण गर्दै नाच्नु पनि यो पर्वको अर्को विशेषता रहेको छ ।

जन्मभूमी भन्दा हजारौ माइल टाढा रहेको भएता पनि घर तथा स्वदेशको सम्झनाले नसताओस भन्ने मूल उद्धेश्यका साथ साइप्रसमा रहेका २३ जना नेपालीहरुको समूहले यहाँ रहेका किराँती राई दिदीबहिनी तथा दाजुभाइका लागि साकेलाको आयोजनागर्न लागेका हुन् । बिदेशमा बसोबास गरिरहेको भएपनि आफ्नो कला सँस्कृतलाई जोगाई राख्नु प्रत्येक नेपालीको दायित्व हो र यही मुृलमन्त्रलाई आत्मसाथ गर्दै साकेला पर्व मनाउन लागिएको हो ।

साकेला नाँचलाई भव्य र सभ्य तरिकाले मनाउन यहाँ बसोबास गर्नुहुने सबै नेपाली दिदीबहिनी तथा दाजुभाईहरुलाई उपस्थित भैदिन आयोजकले अनुरोध समेत गरेको छ।

साकेला आयोजना गर्नेहरुको नामावली यस प्रकार छ:
१. रमिला राई
२. रुङ्सा राई
३. ध्रुब राई
४. निरु राई
५. सङ्गम राई
६. बसुन राई
७. सितल छायाँ राई
८. विष्णु खुलुङ राई
९. इन्द्र कुमारी राई
१०. सुमित्रा राई
११. आशा राई
१२. सर्मिला राई
१३. अनु खुलुङ राई
१४. रेखा राई
१५. मनिता राई
१६. एस्तिना राई
१७. बिणा राई
१८. विसन राई
१९. पूर्णिमा राई
२०. सानु रोधुङ राई
२१. आशा राजालामा राई
२२. अनु चाम्लिङ राई
२३. सुस्मा राई
