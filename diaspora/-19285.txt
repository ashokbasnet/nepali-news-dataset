नयाँ दिल्लीमा इन्डोर गेम  सम्पन्न, नेपाली सीए बिद्यार्थी सम्मानित

नयाँ दिल्ली, भारत । भारतको राजधानि नयाँ दिल्लीस्थित लक्ष्मीनगरमा सीए अध्यनरत नेपाली बिद्यार्थीहरुको छाता संगठन 'हातेमालो' नेपाली बिद्यार्थी समुहले आन्तरिक खेल सम्पन्न गरेको छ ।

खेल यही आइतबार प्राईम सीए एकेडेमी, लक्ष्मीनगरमा दोस्रो  HNSG आन्तरिक खेल आयोजना गरेहो हो ।

भारतमा चाटर्ड एकान्टेन्ट अध्ययनरत नेपाली विद्यार्थीहरुको सामाजिक, बौद्धिक तथा रचनात्मक  विकासका लागि शैक्षिक तथा मनोरन्जनात्मक कार्य गर्दै आएको हातेमालो नेपाली विद्यार्थी समुहले भर्खरै सीएको परिक्षा सकिएको अवसर मिलाएर विद्यार्थीहरु को मानसिक थकानलाई उर्जा दिने उद्धेश्यले आन्तरिक खेलको आयोजना गरेको हो ।  

डार्ट थ्रो खेलको  उद्घघाटन सीए तथा NIRC of ICAI का अध्यक्षराकेश मक्कर, सीए तथा NICASA of NIRC of ICAI) का अध्यक्ष नितिन कन्वर र प्राईम सीए संस्थान  लक्ष्मीनगरका संचालक एवं संस्थापक नबराज  बुर्लाकोटी ले संयुक्त रुपमा गरेका थिए ।

 निकै रोमान्चक र उत्साहजनक सहभागिताका बीच सम्पन्न भएको खेल कार्यक्रममा आफ्नो मन्तब्य राख्दै कार्यक्रम संयोजक मदन पौडेलले सबै सहयोगी हातहरु तथा सहभागीहरुलाई धन्यवाद ज्ञापन गरेका थिए ।

उक्त प्रतियोगितामा नेपाली विद्यार्थीहरुको उल्लेख्य  उपस्थिती रहेको थियो । प्रतियोगितामा फिफा २०१५, चेस तथा डार्ट थ्रो जस्ता खेलको आयोजना गरिएको  थियो । खेल प्रेमीहरुको निकै नै उत्साहजनक सहभागिताले खेललाई अत्यन्तै रोचक र भब्य बनाएको थियो । चेस खेलमा बढी  प्रतियोगिहरु सहभागिता हुँदा  खेलको अन्तीम चरण बाँकि रहेकाले खेल डीसेम्बर ३ तारिखमा हुने कुराको HNSG ले जानकारी गराएको छ ।

खेलको परिणाम

फिफा २०१५ खेलमा स्वस्तिक कर्मचार्य प्रथम तथा प्रयास गुरुङ दृतिय भएका छन् ।

उक्त डार्ट थ्रो खेलमा प्रकाश रिजाल प्रथम तथा अजय अधिकारी दृतीय भएका छन् ।

विजेताहरुलाई  टीका, खादा एवम् आकर्षक पुरस्कारले सम्मान गरिएको थियो । संस्थाका कार्यसमितिले  कार्यक्रमलाई सफल बनाउनका लागि मुख्य भूमिका निर्वाह गरेकाथिए । विद्यार्थीहरुमा खेलप्रति जागरूक बनाउन  र विद्यार्थीहरुलाई  कार्यक्रमको जानकारी दिनको लागि सामजिक संजाल मार्फत प्रचारप्रसार गर्दै आएका थिए ।

बर्तमान समयमा हातेमालो संस्था भारत  प्रवास सहित विश्वभरिका नेपाली विद्यार्थीहरुलाई अन्तर्राष्ट्रिय स्तरमा प्रतिनिधित्व गर्ने  र विद्यार्थीका समस्याहरु अन्तर्राष्ट्रिय मञ्चमा उठान गर्ने संस्थाको रूपमा स्थापित गर्न सफल भएको छ । संस्थाका पूर्व अध्यक्ष सरोज सापकोटाले  अन्तर्राष्ट्रिय मञ्चमा दक्षिण एशियाली युवा सम्मेलन-२०१७  नेपालको प्राकृतिक सुन्दरता र सांस्कृतिक बिबिधतालाई प्रचार प्रसार  गरेका थिए ।

संस्थाले बेलाबेलामा  विद्यार्थीहरुलाई मानसिक, शारीरिक स्तरमा तनाव मुक्त र शैक्षिक स्तरवृद्धि गर्नका लागि शैक्षिक प्रश्नोत्तरी प्रतियोगिता ( Educational Quiz Contest), खेलकुद र सांस्कृतिक कार्यक्रमहरुको आयोजना गर्दै आइरहेको छ ।

सिए विद्यार्थीहरु (हातेमालो) को पछिल्लो नौ वर्षको इतिहासमा तत्कालीन नवौं महादिवेशन बाट पहिलो पटक महिला नेतृत्वमा उर्जावान कार्य समितीको गठन भएको छ । हातेमालो संस्थाद्वारा विश्वमा महिला पुरुष बराबर भन्ने नाराका साथ  महिलाहरुको समाजमा महिला सशक्तिकरणको उदाहरण दिएको छ ।

सीए अध्ययनरत नेपाली बिद्यार्थीहरुको बाक्लो उपस्थिति रहेको कार्यक्रममा सबै सहभागीहरुले कार्यक्रम निकै रोचक, जानकारीमुलक एवं तनाब मुक्तका  साथै  मानसिक शक्ति प्रदान गर्ने रहेको जानकारी संस्थाका उपाध्यक्ष बिवेक श्रेष्ठले जानकारी गराएका छन् । संस्थाले आगामी दिनहरुमा पनि यस्तै कार्यक्रमको आयोजना गर्ने उनले बताए ।

कार्यक्रमको अन्त्यमा आफ्नो मन्तब्य राख्दै हातेमालोका वर्तमान अध्यक्ष आयुष्मा अर्यालले  हातेमालो सबै बिद्यार्थीहरुको साझा मंच भएकाले सधै सबैको हकहितमा तत्पर रहने तथा हातमा हात मिलाएर सबैको साथ र सहयोगमा शैक्षिक तथा मनोरन्जनात्मक कार्यक्रम गर्ने प्रतिबद्धता व्यक्त गरेकी छन् । उनले कार्यक्रमलाई सफल पार्न सहयोग गर्नुहुने सबै बिद्यार्थी साथीहरू एवं सरोकारवालाहरुलाई धन्यावाद दिएकी छन् ।
