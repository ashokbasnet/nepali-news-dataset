कोरियाबाट सगुनमा लगानी गर्नेको लहर (भिडियो)

काठमाडौं । सगुनको मिनि आइपीओ अन्तर्गत दोस्रो चरणको शेयर लगानीमा कोरियाबाट उत्साहजनक सहभागिता जुटेकाे बताइएको छ । सगुनमा विश्वभरबाट आएको लगानीको लहरमा कोरिया यतिबेला अग्रपंक्तिमा आएको छ ।

पहिलो चरणमा समेत दक्षिण कोरियाबाट अत्यन्तै उत्साहजनक सहभागिता रहेको सगुनले जनाएको छ । अन्य देशमा रहेका नेपालीहरु जस्तै कोरियामा रहेका नेपालीहरुले समेत सगुनप्रति विशेष आशा र अपेक्षा राखेको बताइएको छ ।

शेयर लगानी गर्ने समय सकिनै लाग्दा अन्तिमका दिनहरुमा विश्वभरबाट नेपालीहरुको शेयरमा सहभागिता व्यापक बढेको छ। कोरियामा सगुनकाप्रति निकै आकर्षण छ। बेलायतबाट दोस्रो चरणको लागानी शुभारम्भको उद्घोष गरिएको थियो। नोभेम्बर ३० तारिखमा शेयरको म्याद सकिदैछ।

सामाजिक संजाल र इकमर्शमार्फत विश्व बजारमा उदयमान कम्पनीका रुपमा सगुनले आफ्नो पहिचान बनाएको छ। सगुनमा हालसम्म ५२ वटा देशबाट त्यहाँ रहेका नेपालीहरुले लगानी गरेका सगुनका सहसंस्थापक कविन्द्र सिटौलाले जानकारी दिए।

सगुनको शेयरमा कम्तिमा एक हजार अमेरिकी डलरदेखि आम्दानीको दश प्रतिशतसम्म लगानी गर्न सकिने प्राबधान छ। विदेशमा हुने नेपालीहरुले वायर ट्रान्सफर वा डेबिट–क्रेडिट कार्डमार्फत सगुनको शेयरमा लगानी गर्न सक्नेछन्। अमेरिकामा हुनेहरुका लागि शेयर लगानी गर्न अन्य बिधि पनि रहेका सगुनले जनाएको छ।

ठूलो आकारमा विस्तार हुँदै गएको कम्पनीमा सर्वसाधारणले सानो रकमको शेयर लिएर पनि सहभागीता जनाउन पाउने अवसर विरलै प्राप्त हुने भन्दै विश्वभरका नेपालीहरुलाई आपसमा जोड्न र सगुनकाप्रति अपनत्व बढाउन यसरी शेयर बाँडिएको सगुनले जनाएको छ।

सामाजिक संजालको दुनियाँमा नयाँ आयाम पस्कने तयारीमा सगुन रहेको छ। सगुनको सोसल स्मार्ट कार्डमार्फत यसका प्रयोगकर्ताले आफूले बिताएको समयको मूल्य र अनलाइन किनमेलको अवसर पाउनेछन्। सगुनको मोवाइल एप र त्यपछि सोसल स्मार्ट कार्ड बजारमा ल्याउने अन्तिम तयारी चलिरहेको सगुनले अफ्नो वेवसाइटमा उल्लेख गरेको छ।

कोरियामा रहेका र सगुनमा लगानी गरेका केही प्रतिनिधिहरुको प्रतिकृया र शुभेच्छा यो भिडियोमा हेर्नुहोस्ः
