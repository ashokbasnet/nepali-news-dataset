जापानमा रामकृष्ण बम मल्लद्धारा संगीतबद्ध गीति एल्बम ‘सहयात्रा’को विमोचन

अन्तराष्ट्रिय नेपाली साहित्य समाज, जापान च्याप्टर र राष्टिय लोक दोहारी गीत प्रतिष्ठान जापान शाखाको आयोजनामा गत आइतबारका दिन रामकृष्ण बम मल्लद्धारा संगीतबद्ध आधुनिक गीति एल्बम ‘सहयात्रा’को विमोचन भएको छ । आर.एस डिजिटलले बजारमा ल्याएको उक्त एल्बमको बिमोचन जापानमा रहेका चर्चित सितारबादक सुस्मा ओमाता, इश्वर गुरुङ,मोहन घले,डिपी कंडेल, युवराज आचार्य ,प्रकास माइला र संगीतकार स्वयं रामकृष्ण बम मल्लले सयुंक्त रुपमा गरेका थिए ।

मल्ल जापानमा रहेर पनि नेपाली गित संगीतमा निरन्तर लागिरहेका संगीतकर्मी हुन | उनले बिशेष गरि नेपाली आधुनिक र लोक विधामा आफुलाई अब्बल देखाउदै आएका छन | उनको एल्बममा प्रवासमा रहेका सर्जकहरु नारायण कँडेल, लक्ष्मण कार्की, रविन शर्मा लगायतले शब्द दिएका छन् भने मल्लको सोलो संगीत रहेको छ ।एल्बममा रामकृष्ण ढकाल, समुन केसी, सुरज थापा, राज सिग्देल, जुनु रिजाल, श्रीकृष्ण बम मल्ल, मेनुका पौडेल, र उत्तम खड्काले स्वर दिएका छन् । कार्यक्रममा जापानमा उपलब्ध बिभिन्न संस्थाका प्रतिनिधि, पत्रकार, राजनीतिक संगठनका प्रतिनिधि लगायत संगीत र साहित्यप्रेमीको बाक्लो उपस्थिति थियो | कार्यक्रमको संचालन भने अनेसास जापानका अध्यक्ष दिप पाठकले गरेका थिए |
