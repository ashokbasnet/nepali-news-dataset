साईबर अपराधको सुरक्षा सम्बन्धी नेपाल अभियानका लागि आर्थिक संकलन

डा रामहरि सुबेदी
	


आयोवा । सफल व्यवसायि कम्प्युटर ईन्जिनियर राधेश पण्डित र सीला पण्डितको आयोजनामा अमेरिकाको आयोवा राज्यमा बसोबासगर्ने नेपाली समुदायबीच साईबर अपराध र नियन्त्रण सम्बन्धी १ दिने प्रशिक्षण सम्पन्न भएको छ।

२५ वर्ष अघि अमेरिका आएका राधेश पण्डितले कम्प्युटर विषयमै आफ्नो अध्ययन पुरा गरि करिब ५ वर्षसम्म आईबिएम संस्थामा कार्यरत छन्। रोजगारकसँगसँगै केही थप काम पनि गर्न सकिन्छ भन्ने उदेश्यका साथ अघि बढेका पण्डितले आफुलाई सफल व्यवसायिको रुपमा स्थापित गरेका छन्। 

विद्यालय जीवनदेखि नै समाजिक कार्यमा संलग्न पण्डितले अमेरिकामा रहेर पनि सामाजिक सेवालाई निरन्तरता दिइरहेका छन्। साईबर सेक्युरिटी ईन्टरन्यासनलद्वारा नेपाल, अमेरिका, क्यानडामा संञ्चालन गरिरहेको कार्यक्रमबाट प्रभाबित भएर अमेरिकाको क्वाड सिटी आयोवा राज्यमा बसोबास गर्ने नेपाली समुदाय बिच पनि यो कार्यक्रम उपयोगी हुने उदेश्यका साथ राधेश पण्डित र सिला पण्डितको आयोजनामा आफ्नै निवासमा उक्त कार्यक्रमको आयोजना गरिएको थियो। 

अहिलेको बढदो साईबर अपराधबाट आँफु, परिवार, समुदाय र राष्ट्रलाई सुरक्षित कसरी राख्ने र नयाँ नयाँ प्रविधिलाई सुरक्षित तरिकाले कसरी प्रयोग गर्ने भन्ने विषयमा साईबर सेक्युरिटी ईन्टरन्यासनलका संस्थापक डा रामहरि सुबेदीद्वारा सहभागीहरुलाई प्रयोगात्मक प्रशिक्षण दिएका थिए। 

सहयोगदाताहरु

१. राधेश पण्डित - ५०० डलर - बिरेन्द्र क्याम्पस भरतपुर, चितवन
२. सीला पण्डित - १०० डलर - नर्सिङ क्याम्पस माहारजगञ्ज, काठमाण्डौ
३. सरिता पण्डित अधिकारी - २०० डलर - श्री शक्ति हाईस्कुल, लमजुङ्ग, कुन्छा र श्री संस्कृत सदन अर्चल्यानी दुराडाँडा
४. तारा ढकाल मरहठ्ठा / सुधिर मरहठ्ठा - २०० डलर -प्रेमबस्ती माबि र बालकुमारी कन्या स्कुल, नारायणगढ, चितवन
५. पबित्रा कंडेल बस्नेत - २०० डलर - जनता माबि बिद्यालय, गुल्मी
६. लाक्पा शेर्पा - १०० डलर – सोलुखुम्बु
