नेपाल-ओमान कुटनैतिक सम्बन्धको ४१ बर्ष पुरा हुँदै

ऋषि वाग्ले 
	


ओमान । खाडी मुलुक ओमानसँग नेपालको कुटनैतिक सम्बन्ध बिस्तार भएको करिब ४१ वर्ष पुग्न लागेको छ। 

सन्  १९७७ जनवरी २१ तारिखमा नेपाल र ओमानबीच आपसी कुटनैतिक सम्बन्धको  शुरुआत भएको थियो। शुक्रबार नेपाली राजदूतावास मस्कटले ओमानमा रहेका नेपाली संघ-संस्थाहरुका प्रतिनिधिहरुसंग एक छलफल कार्यक्रमको आयोजना गर्दै उक्त जानकारी गराएको हो।

सोही अवसरमा नेपाली दुतावास ओमानले  नेपाल-ओमानको द्विपक्षीय सम्बन्धको सुदृढीकरण, नेपालको संस्कृति-पर्यटनको प्रबर्द्धन ओमानमा नेपाल र नेपाली लाई चिनाउने सन्दर्भमा टेवा पुग्ने उदेश्यका साथ मस्कटमा एक भब्य  सांस्कृतिक कार्यक्रमको आयोजना गर्ने भएको छ। 

उक्त सांस्कृतिक कार्यक्रममा नेपालबाट सुरसुधा म्युजिक ब्यान्डलाई ल्याउने तयारी भएको छ। ओमान लगायत अन्य बिदेशि मुलुकहरुका नागरिक गरि करिब ५ हजार जनालाई उक्त  कार्यक्रममा सहभागी बनाउने दुतावासले लक्ष्य राखेको छ। नेपालको सुर सुधा म्युजिक  ब्यान्डका कलाकारको साथमा ओमानी कलाकार लगायत अन्य मुलुकका कलाकारहरुले पनि सो कार्यक्रममा आफ्नो प्रस्तुति प्रस्तुत गर्ने कार्यक्रम रहेको छ।



त्यसैगरी आउँदो जनवरी १८ देखि फेब्रुअरी १० सम्म ओमानमा लाग्ने मस्कट फेस्टिवलमा नेपालको तर्फबाट  दूतावासले सहभागीता जनाउने भएको छ । नेपालको कला, संस्कृति,रितिरिवाज,भेषभुसा र पर्यटन संग सम्बन्धित बस्तुहरु सो फेस्टिवलको स्टलमा राखिने भएको छ। 

ओमानमा रहेका नेपालीहरु लाई दूतावासले आफु संग नेपाल र नेपालीको संस्कृति झल्काउने केही बस्तुहरु भएमा सो कार्यक्रमका लागि सहयोग गर्न अनुरोध गरेको छ।

साथै शुक्रबार आयोजित  सोही छलफल कार्यक्रममा महिलाहरुको स्तन क्यान्सर सम्बन्धि सचेतनामुलक कार्यक्रम ,निशुल्क शिविर  राजदुतावासले संचालन गर्ने लगायतका बिषयमा पनि जानकारी गराईएको थियो।

उक्त छलफल कार्यक्रमलाई सम्बोधन गर्दै ओमानका लागि नेपाली राजदुत शर्मिला पराजुली ढकालले दूतावासले गर्न लागेका सबै कार्यहरूमा ओमानमा रहेका सबै नेपाली संघ संस्थाको खाँचो रहेकाले दूतावास संग समवन्य तथा सहयोग गर्न अनुरोध गरेकी थिइन्।
