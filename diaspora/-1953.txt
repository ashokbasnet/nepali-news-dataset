क्यालिफोर्नियामा एनआरएन एनसीसी अमेरिकाकी अध्यक्ष प्रत्यासी रविना थापासँग अन्तर्क्रिया

क्यालिफोर्निया । गैरआवासीय नेपाली संघ एनआरएन एनसीसी अमेरिकाकी उपाध्यक्ष एवं भावी चुनावको लागि अध्यक्षमा उम्मेद्वारी दिएकी रविना थापाको उपस्थितिमा सानफ्रान्सिस्कोमा बृहत् अन्तर्क्रिया कार्यक्रम सम्पन्न भएको छ।


स्थानीय बर्केलीमा गरिएको सो कार्यक्रममा थापाले आफूले एनआरएन एनसीसीमा उम्मेद्वारी दिनुको कारण, भावी योजना र एनआरएनलाई भोलिका दिनमा कुन बाटोमा अघि बढाउने भन्ने विषयमा उठेका विभिन्न जिज्ञासाको जवाफ दिएकी थिइन्।

त्यस क्रममा थापाले आफ्नो सानै देखिको समाजसेवा गर्ने रुचीलाई मूर्तरुप दिँद अमेरिकामा रहँदा पनि आफूले नेपाल र अमेरिकामा बराबर रुपमा समाजसेवाको काम गरिरहेको बताइन्। अन्र्तक्रिया कार्यक्रमको दौरानमा उठेका जिज्ञासाको जवाफ दिँदै थापाले विगतदेखि आफू गरेका संघर्ष र अहिलसम्म हासिल गरेका सफलतालाई सिलसिलेबार रुपमा प्रस्तुत गरेकी थिइन्।


यस्तै एनआरएन एनसीसी अमेरिकाको अध्यक्ष पदमा उम्मेद्वारी दिनुअघि उपाध्यक्षहरुसँग आफूले गरेको सल्लाह, सिँगो कार्यसमितिले आफूप्रति देखाएको सहानुभूति, साथ र समर्थनको बारेमा पनि उनले अन्र्तक्रियामा स्पष्ट धारणा राखिन्।

यस्तै थापाले आफूले चुनावी घोषणा पत्रमा गरेका प्रतिबद्धतालाई दोहोर्याउँदै त्यसलाई व्यवहारमा कार्यन्वयन गर्न सबैको साथ, समर्थन र सहयोग आवश्यक रहेकोमा जोड दिइन्। कार्यक्रममा नेपाली समाजसेवीका रुपमा परिचित नारायण बनको पनि सहभागीता रहेको थियो।  एनआरएन अमेरिकाका सल्लाहकार भक्त थापाको सभापतित्वमा सम्पन्न कार्यक्रममा अमेरिकाको क्यालिफोर्निया र आसपसामा रहेका नेपाली संघ संस्थाका उच्च पदस्थ अधिकारी, प्रतिनिधि, सञ्चारकर्मी लगायतको सहभागीता रहेको थियो ।

जसमा एनडब्बलु जिएनका संस्थापक सभापति विष्णु गुरुङ, एकता लायन्स क्लव अफ मकालुका सभापति मनोहरा बोगटी, नेजस क्यालिफोर्निया च्याप्टरका सभापति पूर्ण शेर्पा, जनसम्पर्क समितिका बरिष्ठ उपाध्यक्ष धनञ्जय नरसिंह केसी, एनआरएन क्यालिफोर्निया च्याप्टरका महासचिव सुरेन्द्र मल्ल, न्यान्सका पूर्व महासचिव रविन्द्र राई, लाईन्सका पूर्व सभापति चिनिकाजी श्रेष्ठ, न्नि सगरमाथाका सभापति गंगाबहादुर केसी, नेजा वेस्ट कोस्ट्को सम्योजक धुर्ब कुन्वर, सनि सगरमाथाका पूर्व सभापति हरिहर दाहाल, युवा समासेवी प्रितेस कार्की, सुजित सिंह, बब विनयलगायतको  उपस्थिति रहेको थियो ।


कार्यक्रमको सञ्चालन पदमप्रसाद नेपालले गरेका थिए।
