जापानमा सहिद गोविन्द गौतमको परिवारलाई सहयोगार्थ ५० हजार संकलन

जापान । नेपाल भारत सिमा क्षेत्रमा शहीद बनेका गोविन्द गौतमको परिवारको लागि जापानमा थालिएको आर्थिक संकलन अभियानका क्रममा ५० हजार रुपैयाँ संकलन भएको छ। देशको सिमा रक्षाको लागि भारतीय सिमा सुरक्षा बलको गोलीबाट सहिद भएका गोविन्द गौतमको परिवारको आर्थिक अवस्था दयनिय भएको पाइएपछि थालिएको रकम संकलनमा मंगलबार सम्ममा करिव ५० हजार रुपैयाँ संकलन भएको हो।

विदेशी सुरक्षा फौजबाट मारिएका शहीदको सम्मान तथा सिमा क्षेत्रमा नेपाली भूमि रक्षाको लागि लड्दै आएका नेपालीहरुमा हौसला थप्नका लागि थालिएको यो अभियानमा टपनेपालको तर्फबाट १० हजार येन सहयोग गरि सुरु गरिएको राहत संकलनमा विभिन्न व्यक्तिहरुले सहयोग गरेका छन्।

जसमा ज्याक खड्का १० हजार येन, यदुराम सापकोटा १० हजार येन, शिव तण्डुकार ५ हजार येन, तुलसा पाठक ५ हजार येन, ध्रुव पराजुलीबाट २ हजार येन प्राप्त भएको छ । यसैगरि अन्य व्यक्तिबाट समेत २ हजार तथा एक हजार येन प्राप्त हुने क्रम जारी रहेको छ । यसको थप विस्तृत विवरण साँझ पुन प्रकाशित गर्नेछौं ।

देशको लागि प्राण आहुती दिने सच्चा शहिदको सम्मानमा परिवारको सहयोगको लागि थालिएको यो अभियान राज्यको लम्पसारवाद र विदेशी सामु बनेको निरिहताको बिरोधको प्रतिक समेत बन्न पुगेको छ । व्यक्तिगत, संस्थागत तथा संगठन र सामाजिक संघसंस्थाको तर्फबाट समेत सक्दो सहयोग गरि देशको लागि प्राण आहुती दिएका शहिद गोविन्द गौतम प्रतिको तपाईको सम्मानको अपेक्षा गर्दछौं ।

सहिद गोविन्द गौतमको परिवारसँगको वार्ता तथा अवस्था र गोविन्द गौतमका बारेमा भोली टपनेपालका स्थानिय संवाददाता पप्पु गुरुङले सहयोग गरिरहेका छन्। सहयोग रकम जापान जेपी बैंकको १०१८०९९३९७७५४१ खाता नम्वरमा जम्मा गराउन सकिन्छ। प्राप्त सहयोग रकम शहिद गोविन्द गौतमको १३ औं पूण्य तिथिका अवसरमा परिवारलाई हस्तान्तरण गरिने भएकाले मार्च १७ तारिख भित्र जम्मा गर्न अनुरोध समेत गरिएको छ।
