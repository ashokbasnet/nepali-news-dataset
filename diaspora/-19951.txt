बेलायतका प्रधानमन्त्री मे बेल्जियम जादै

लन्डन, २२ मङसिर । बेलायतका प्रधानमन्त्री टिरिजा मे शुक्रबार बेल्जियम जादै छन् । बृटिश अधिकारीहरुले शुक्रबार सो जानकारी दिएका छन् । युरोपियन कमिसनका अध्यक्ष जिन क्लाउड जंकरसँग औपचारिक भेटवार्ता गर्नका लागि उनि बेल्जियमको राजधानी ब्रसेल्स पुग्न लागेको अधिकारीहरुले जनाएका छन् । 

बेलायत युरोपेली युनियनबाट निस्किने बारेमा हाल बेलायतले युरोपका विभिन्न नेताहरुसँग परामर्श गरिरहेको छ । 
सोही विषयमा उक्त कमिसनका अध्यक्षसँग आवश्यक छलफल र परामर्शका लागि उनि त्यसतर्फ लागेको  बताइएको छ । 

प्रधानमन्त्री मेको कार्यालयले दिएको जानकारीअनुसार बेलायत युरोपेली युनियनबाट बाहिरिने विषयमा आवश्यक छलफलका लागि उहाँ ब्रसेल्स जान लागेका हून् । 

बेलायतले युरोपेली युनियनबाट बाहिरिने विषयमा यसअघि नै निर्णय गरीसकेको छ । त्यस बारेमा बेलायतले अब अन्तिम निर्णय गर्नमात्र बाँकी रहेको छ । 

यस विषयमा बेलायतले विश्वका विभिन्न देश र अधिकरीहरुसँग आवश्यक छलफल र परामर्शहरु जारी नै राखेको छ ।
