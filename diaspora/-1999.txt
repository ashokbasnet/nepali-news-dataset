लिभ् एण्ड लिड् इटरनेसनलद्वारा पर्बतका सय बढि बिद्यार्थीलाई शैक्षिक सामग्री वितरण

बेलायत । लिभ् एण्ड लिड् इटरनेसनलले पर्बतको माझफाट गैराटोलको  सामाज कल्याण प्राविमा १०४  जना  विद्यार्थीलाई शैक्षिक सामग्री वितरण गरेको छ।

बेलायतमा कार्यरत नेपाली सामाजिक युवा अभियन्ता एवं लिभ एण्ड लिडका प्रमुख सल्लाहकार सुवास न्यौपानेले आफ्नी स्वर्गीय  दिदी  शारदा शर्माको सम्मानार्थ दिएको सहयोगले कार्यक्रमको आयोजना गरिएको अभियान संयोजक नबिन यादवले जनाएका छन्।



यसै गरि युवा अभियन्ता न्यौपानेले २६ जना बालबालिकालाई 'शिक्षाका लागि सँगै' अभियान मार्फत स्पोन्सर गरेका छन्। सो सहयोग स्वर्गीय शारदा शर्मा को सम्मानमा अभियानले शारदा छात्रवृति भनि नामाकरण  गरेको छ।


अभियानका अभियन्ता एवं युवा समाज सेवी अनिल  बुर्जा मगरको नेतृत्वमा सम्पन्न सो कार्यक्रममा  बिद्यालायका प्रधानाध्यापक ओम बहादुर जिसी, राजिव रौनियार, सुनिल मगर, आर जे लक्ष्मन,तुफान थापा, गणेश थापा लगायतका युवा समाजसेवीको पनि सहभागिता रहेको थियो।

'शिक्षाका लागि संगै' अभियान मार्फत अहिले सम्म १५३ जनालाई शैक्षिक छात्रवृति एवं सहयोग भइसकेको र यसलाई चाँडै नै देशभरीका विभिन्न ठाउमा संचालनमा ल्याउने अभियन्ता नवीन यादबले बताएका छन्।
