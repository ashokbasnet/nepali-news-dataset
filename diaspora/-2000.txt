टेक्सासको युलेस सिटीका मेयर होली कार्यक्रमका प्रमुख अतिथि

टेक्सास । टेक्सासको युलेस नेपाली समुदायले आइतवार रङ् खेलेर भब्य फागु पूर्णिमा (होली) मनाएको छ। युलेसमा वसोबास गर्ने नेपाली समुदायले आयोजना गरेको उक्त होलीमा युलेस लगायत क्षेत्रका अर्बिंग, फोर्टवर्थ, प्लनो रिचर्ड सन क्यारलटन फिस्को ड्यालसदेखि लिएर अस्टिनसम्मका झण्डै एक हजारको सहभागिता भएको होलि विशेष कार्यक्रम युलेसको मेयर लिण्डा मार्टिनले अविर लगाएर होलीको शुरुआत गरेकी थिईन्।

उनलाई आयोजकले टोपी, खादा, रङ लेपन गरेर स्वागत समेत गरेको थियो। रङ् मात्र होइन नेपाली पञ्चेबाचा, संगीत, नृत्य र खानाले होली कार्यक्रम मनोरञ्जनपूर्ण भएको थियो। होलीको उद्घाटन गर्दै मेयर मार्टिनले आफ्नो कार्यकालको अन्तिम समय हुन लागेको उल्लेख गर्दै यसबीचमा भैरहेका विकास निर्माण र आप्रवासीहरुको हितका लागि भएका कामहरुको बारेमा चर्चा गरेकी थिइन्। आउँदो मे महिनादेखि मेयरको कार्यकाल समाप्त हुँदैछ।
 
मेयर लिण्डाले नगरमा स्वयमसेवा मार्फत सामुदायिक कृयाकलापमा अघि बढ्न समेत आग्रह गरेकी थिइन्। आफ्नो कार्यकाल सकेर विदा हुन लागेकी मेयर र आफ्नो कार्यकालको अन्तिम समय सम्म नेपालीहरूको हितमा काम गर्ने र समाज सेवामा लाग्न सबैलाई अनुरोध गरिकी थिईन भने कार्यक्रममा नेपाली समाज टेक्साजका  अध्यक्ष कृष्ण लामिछानेले युलेसको नेपाली समुदायले आफ्नो धर्मसंस्कृति अनुसारका पर्व मनाउँदै आएको स्मरण गर्दै त्यसका लागि आयोजकलाई धन्यवाद दिँदै आफ्नो संस्कृतिको रक्षा गर्न यस्ता कार्यक्रम हुनुपर्ने बताए।
