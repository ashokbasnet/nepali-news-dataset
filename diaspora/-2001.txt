सात दिने भारत भ्रमणमा रहेका नयाँ शक्तिका संयोजक डा. भट्टराईलाई दिल्लीमा भव्य स्वागत

नयाँ शक्ति पार्टी, नेपालका संयोजक तथा पूर्व प्रधानमन्त्री डा. बाबुराम भट्टराई विभिन्न कार्यक्रममा सहभागी हुन मंगलबार साँझ ६ बजे भारत आईपुगेका छन् । उनलाई दिल्ली राज्य समिति संयोजक रमेश शर्मा लम्साल लगाएतका साथीहरूले नई दिल्ली स्थित आई. जी. आई. एरपोर्टमा भब्य स्वागत गरेका गरे |



तिन दिन (14, 15 र 16 मार्च) सम्म चलने इण्डिया फाउन्डेसनले दिल्लीमा आयोजना गरेको ‘काउन्टर टेरोरिज्म कन्फरेन्स’मा उनी भाग लिने छन! साथै उनले ‘बुलेट टु ब्यालेट’ शीर्षकको विशेष सत्रलाई प्रमुख वक्ताको रुपमा 15 मार्चको सम्बोधन पनि गर्नेछन् ।

 त्यस्तै 19 मार्चमा उनी नयाँ शक्ति पार्टी, नेपालको प्रवास समितिले गोवामा आयोजना गरेको नेपालीहरुसँगको अन्तरक्रिया तथा भेटघाट कार्यक्रममा सहभागी हुने र 20 मार्चमा पार्टीको आयोजनामा दिल्लीमा हुने विशेष कार्यक्रममा नेपालीहरुसँग भेटघाट तथा अन्तरक्रिया गर्ने जानकारि दिल्ली राज्य समिति संयोजक रमेश शर्मा लम्साल दिएका छन |

साथै उनले दिल्लीमा रहँदा भारतका राजनीतिक व्यक्तित्व, नेपाल–भारत सम्बन्धमा जानकार बुद्धिजिवी, नागरिक समाजका अगुवाहरुसँग पनि भेटघाट गर्नेछन् र संयोजक भट्टराई 21 मार्च बिहान नेपाल फर्कने उनको सचिवालयले जानकारी दिएको छ।
