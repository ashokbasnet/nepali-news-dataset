सागर आले इजरायल आउदैं

इजरायल। किराँत याक्थुङ चुम्लुङ इजरायलले बृहत साँस्कृतिक कन्सर्ट कार्यक्रमको आयोजना गर्ने भएको छ। इजरायलमा कार्यरत नेपाली दाजुभाई तथा दिदीबहिनीहरुको समय र त्यहाँ रहेका विभिन्न संघ–संस्थाको कुनै पनि कार्यक्रम वा नेपाली चाडवाडलाई मध्यनजर गर्दै आगामी मार्च १६ तारिख २०१८ शुक्रबारका साँझ दिन बृहत साँस्कृतिक कार्यक्रमको आयोजना गरिन लागिएको हो।

कार्यक्रमलाई सभ्य र भव्य एंव मनोरञ्जनात्मक बनाउन नेपालबाट राष्ट्रिय कलाकारहरुलाई निमन्त्रणा गरिएको जनाएको छ। जसमा नेपाल आइडलको उत्कृष्ट ४ मा परेर पनि सबैको मन जित्न सफल गायक सागर आले साथै उपेन्द्र सुब्बा समेत रहेका छन्।

उक्त कार्यक्रमबाट भएको मुनाफा गरिब विद्यार्थी बालबालिकाहरुको पढाइको लागि किराँत याक्थुङ चुम्लुङ इजरायलको कल्याणकारीकोषमा राखिन्ने छ।

उक्त कल्याणकारी कोषबाट अहिले ७ जना गरिब विद्यार्थी पढिरहेको र अझै विद्यार्थी बढाउदै लाने उदेश्यले यो कार्यक्रम आयोजना गरिएको छ।

तसर्थ कार्यक्रममा उपस्थित भइ कार्यक्रमलाई सफल बनाउनका साथै गरिब विद्यार्थी भाइबहिनीहरुको भविष्यको एक नक्षत्र बनी सहयोग गरिदिनका लागि इजरायलबासी सम्पुर्ण नेपाली दाजुभाइ तथा दिदिबहिनीमा कियाचु इजरायलले हार्दिक निमन्त्रणा समेत गरेको छ।
