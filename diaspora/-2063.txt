अनेसास  कोरियाले काव्य-सुधाको गजल मुसायरा गर्ने

कोरिया । अनेसास  कोरियाले यहि मार्च  २६ तारिख आइतबारका दिन काव्य-सुधाको दोस्रो शृङ्खला अन्तर्गत गजल मुसायरा गर्ने भएको छ। अनेसास कोरियाले जनाएअनुसार कोरियामा काव्य-सुधाको पहिलो गजल मुसायराको भव्य तयारी रहेको छ ।

तुलनात्मक  रुपमा क्रियाशिल रहेको पृथक खालको कार्यक्रम गर्दै आइरहेको कोरियाले शाखाले  शुरु गरेको काव्य-सुधालाई विभिन्न समय र परिस्थिती अनुरुप परिमार्जन गर्दै थप सशक्त बनाउन अनेसास कोरिया लागिरहेको च्याप्टरका अध्यक्ष कृस गुल्मेली बाबुले जानकारी दिए।

 अचेल साहित्यका हरेक विधा अनेक कोणबाट प्रष्टिदै प्रयोगमा पनि नवीन आयामको स्थापना हुन थालेको, स्रष्टाहरुमा काव्यात्मक अभिचेतना प्रचुर रहेको र लेखनगत सचेतता, शिल्पगत परिष्कार पनि आत्मसात गर्न खाँचो रहेको अनेसास कोरियाका महासचिव तथा संयोजक प्रमोद सार्ंगले बताए।

कार्यक्रम कोरियाको सुन्दर शहर सुवनको होटल ग्रेट हिमालयमा आयोजना हुने भनिएको छ ।कार्यक्रममा कोरियामा रहेर साहित्यमा कलम चलाउनु हुने चार सर्जक विनोद परिवर्तित, सरोज सर्वहारा, डी आर न्यौपाने सूर्य र नवीन नेपालको उपस्थितिमा गजल वाचन हुने भएको छ। सो अवसरमा गजल साधकहरुलाई काव्य सुधा गजल सम्मान गरिनेछ।

अनेसास कोरियाले जनाएअनुसार कोरियामा रहेका विभिन्न साहित्यिक संघ, सस्था तथा सम्पुर्ण साहित्यप्रेमीहरुमा आफ्ना रचनाहरुसहित उपस्थिति जनाउन पनि सबैलाई विशेष आग्रह गरेको छ। नेपाली साहित्यिक संस्थाहरुमा विश्वव्यापी लोकप्रियता हाँसिल गरेको अनेसासको कोरिया च्याप्टरले पछिल्लो समयमा धेरै सकृय हुँदै गएको छ र नवीन सोचका कामहरु गर्दै आइरहेको छ।

अनेसास कोरियाले विगतका दिनहरुमा भानु जयन्ती, देवकोटा जयन्ती, श्रष्टा(कलाकार सम्मान र हरेक नयाँ वर्षमा बृहत कवि गोष्ठी आदि कार्यक्रमहरु गर्दै आएको छ ।
