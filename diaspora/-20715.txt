झापाली समाज अमेरिकाको अध्यक्षमा मुकुन्द ढुंगाना

अमेरिका। अमेरिकामा बस्ने झापालीहरु संगठित भएका छन् । उनीहरुले मुकुन्द ढुंगानाको अध्यक्षतामा झापाली समाज अमेरिका गठन गरेका हुन् । डा. शम्भु ढुंगानाको नेतृत्वमा १७ डिसेम्बरमा टेलिकन्फरेन्स गरी नयाँ कार्यसमिति चयन गरिएको हो । नवगठित कार्यसमिति २५ सदस्यीय छ । 

नवगठित झापाली समाज अमेरिकाको उपाध्यक्षहरु साहित्यकार सीता पाण्डे, प्रदीप तिम्सिना, अनिल ओली र महासचिवमा निलम बिमली सर्बसम्मत चयन भएका छन् । डा. लीला खतिवडा, डा. खगेन्द्र दाहाल, डिल्ली थापा, डा. पर्शुराम दाहाल, मोहन निरौला, मोहन ओली, दीपक पाण्डे, गोपाल प्याकुरेल, विदुर खतिवडा, याम सिटौला, सावित्रा ओली कविन्द्र सिटौला, टिका पौडेल र बादल भुजेल समाजको सदस्यमा चयन भएका छन् । 

भेलाले तदर्थ समितिलाई विधान तयार गरी संस्था दर्ता गर्ने र झापालीहरुको लगत संकलन गरी अमेरिकाको विभिन्न राज्यहरुमा समितिहरु गठन गरी सम्मेलन गर्ने लक्ष्य लिएको छ । अन्तर्राष्ट्रिय झापाली समाजका अध्यक्ष दिनेश पोखेरेलले अमेरिकामा संगठित झापाली समाजलाई सहकार्यको लागि  आग्रह गरेका छन् । उनले विश्वभरिका झापालीहरु एकताको सूत्रमा बाधिएर समाजको विकासमा समर्पित हुनुलाई सकारात्मक कदम भनेका छन् ।

भेलाको सहजीकरण निलम बिमलीले गरेका थिए । सोही भेलाले डा. शम्भु ढुंगाना, हेम पाठक, डा. गोपी उप्रेती, प्रेम संग्रौला, डा. तुलसी उप्रेती, साहित्यकार कृष्ण धराबासी र डा. मदन उप्रेती रहेको सात सदस्यीय सल्लाकार समितिको चयन गरेको छ।

भेलालाई समाजसेवी हेम पाठक र अन्तराष्ट्रिय झापाली समाजका उपाध्यक्ष प्रमोद सिटौलाले सम्बोधन गरेका थिए  । झापाली समाज अमेरिका गठन गर्नका लागि  आयोजना गरिएको उक्त  भेलामा एनआरएन आइसीसी सदस्य बेद बस्नेत, अमेरिकाका उपाध्यक्ष रामकुमार सुवेदी, डा। गोपी उप्रेतीले समेत आफ्ना विचार राखेका थिए । झापाको संपूर्ण विकास तथा नेपालकै लागि पनि धेरै गर्ने उद्धेश्यले समाजको गठन गर्न पाएकोमा उपस्थित सबैले खुशी व्यक्त गरेका थिए ।
