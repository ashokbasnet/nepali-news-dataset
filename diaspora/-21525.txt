एनआरएन अमेरिकाका अध्यक्ष डा. पौडेलद्वारा हेल्प डेक्सलाई सहयोग गर्न आब्हान

डा. केशव पौडेल, अध्यक्ष एनआरएनए एनसीसी युएसए
                                
                                        
                        टेक्सास । गैर आवासीय नेपाली संघ राष्ट्रिय समन्वय समिति अमेरिका (एनआरएन एनसीसी युएसए) का अध्यक्ष डा. केशव पौडेलले एक छापा बिज्ञप्ति जारी गर्दै हेल्प डेस्कलाई सहयोग गर्न सबैमा आव्हान गरेका छन् ।

उनले उक्त छापा बिज्ञप्तिमा एनआरएन हेल्प डेस्क एक महत्वपूर्ण सूचना संयन्त्र हो जसले आफ्नो १,८०० हेल्प लाइन, वेव साइट र स्टेट कमिटीका सदस्यहरुद्वारा सूचना प्रवाह गर्दै नेपाली समुदाय सदस्यहरुमा पुर्याउने कुरा चर्चा गरेका छन् । उनले अगाडी भनेका छन् ‘हेल्प डेस्क स्थानीय एनआरएन, स्थानीय संघ संस्थाहरु र समाजसेवीहरुको संयुक्त संयुक्त हो जसले आपत विपतको अवस्था र अन्य समयमा पनि समस्या परेका नेपाली समुदाय सदस्यहरुलाई समाधान वा न्यूनिकरण गर्ने इमान्दार प्रयास गर्दछ भनि लेखेका छन् । साथै हेल्प डेस्क परियोजना एनआरएनए एनसीसी युएस्एको एक महत्वपूर्ण परीयोजना हो भनि पुनःस्मरण गराएका छन् ।

एनआरएनए एनसीसी युएसएको निर्वाचन पश्चात बसेको प्रथम बैठकले बिभिन्न समितिहरु मार्फत नेपालीहरुको सेवा पुर्याउने निर्णय गरे अनुसार सोही बैठकले सर्वसम्मत रुपमा एनआरएनए एनसीसी युएसएका उपाध्यक्ष (पश्चिम क्षेत्र) उमा कार्की थापालाई एनआरएन हेल्प डेस्क चेयर चयन गरेको थियो । 


छापा विज्ञप्तिको पूर्णपाठ जस्ताको त्यस्तै :
एनआरएनए एनसीसी युएसएको निर्वाचन पश्चात बसेको प्रथम बैठकले बिभिन्न समितिहरु मार्फत नेपालीहरुको सेवा पुर्याउने निर्णय गरेअनुसार सोही बैठकले सर्वसम्मत रुपमा ल्च्ल् ल्ऋऋ ग्क्ब् उपाध्यक्ष (पश्चिम क्षेत्र) उमा कार्की थापालाई एनआरएन हेल्प डेस्क चेयर चयन गरेको थियो । उनिद्धारा प्रस्तुत अवधारणापत्रमा निम्न बुँदाहरु महत्वपूर्ण छन ।
मिसन :
देश काल परिस्थिती, माग र उपलब्ध स्रोत अनुसार अमेरिकाको कुनै पनि ठाउँमा रहेका नेपालीहरुलाई सहयोग गर्नु ।
भिजन :
अति आवश्यक सहयोग र सूचना उपलब्ध गर्दै वृहत जनहित अझ बढी सबल, समृद्ध र सुरक्षामूलक नेपाली अमेरिकी समुदायको निर्माण गर्न पारस्परिक सहयोगको आदान प्रदान गर्ने ।
माथि उल्लेखित मिसन अत भिजनलाई निम्न बुँदामा पनि बुझन सकिन्छ ।
१. अती आवश्यक सहयोग
२. अती आवश्यक सुचना प्रवाह
३. पारस्परिक सहयोगको आदान प्रदान गर्ने
उद्देश्यहरु :
१. अमेरिकाका एनआरएनका सदस्यहरुलाई आकस्मिक तथा जानकारीमूलक सहयोग प्रदान गर्ने ।
२. एनआरएनहरुको हितको लागि सिप, दक्षता र साधन स्रोतलाई पहिचान गरी परीचालन गर्ने ।
प्रस्तावित कार्यक्रमहरु महिना भित्र सम्पन्न गर्ने
१. प्रारम्भिक रुपमा गैरआवासिय सहयोग केन्द्रहरु विद्यमान २० राज्यहरुमा स्थापना गरी लागू गरिने छ ।
२) आकस्मिक सेवा सञ्चालन गर्न गुरुयोजना तयार गर्ने र चाहिने भौतिक, आर्थिक र मानव स्रोतको व्यवस्थापना गर्ने ।
५) आकस्मिक घटना र दुर्घटनाहरुको उपलब्ध साधन स्रोत र समस्याको गम्भिरता हेरी सम्बोधन गर्ने ।
६) समस्याहरुको सम्वोधन गर्न एक निःशुल्क सहयोग टेलिफोन (Toll Free Help line) सेवा स्थापना गरिने छ ।
दिर्घकालिन कार्यक्रमहरु :
१. कार्यक्रम संयुक्त राज्य अमेरिकाका ३० वा बढी राज्यहरुमा सञ्चालन गरिने छ ।
२. जनचेतना अभिवृद्दी गर्न सिपजन्य कार्यशाला गोष्ठी र तालिमहरु सञ्चालन हुनेछन् ।
३. आकस्मिक सेवा प्रदान हुन थाल्नेछ ।
४. आकस्मिक र अन्य समस्या सम्बोधन गर्न हेल्प लाइनलाई सातै दिन २४ घण्टा सेवामा परिणत गरिने छ । जसमा आवश्यकता अनुसार स्वचालित प्रश्नोत्तर बिधी समेत अपनाइने छ ।
५. उपयुक्त संगठन र निकायहरु मार्फत कानूनी, प्राग्यिक, तथा व्यवसायिक सेवाको लागि उत्प्रेरित र मार्गदर्शन गर्दै सेवा उपलब्ध गराइने छ । समस्याहरुको सम्वोधन गर्न एक निःशुल्क सहयोग टेलिफोन (Toll Free Help line) सेवा स्थापना गरिने छ । यो प्रायोजनको लागि हेल्प डेस्क केन्द्रिय समितिले माग गरे अनुसार एनआरएनएन सिसियु एस् ए बोर्डले हेल्प लाइनको लागि आर्थिक स्रोत निकासा गरी सकेको र १ ८०० ५९४ ७९३५ नम्बर प्राप्त भईसकेको अवस्था छ । निकट भविष्यमा नै यो हेल्प लाईन अमेरिकाव्यापी रुपमा लागु हुने अपेक्षा गरिएको छ ।
एनआरएन हेल्प डेस्क एक महत्वपूर्ण सुचना संयन्त्र जसले आफ्नो १,८०० हेल्प लाइन, वेव साइट र स्टेट कमिटीका सदस्यहरुद्वारा सूचना प्रवाह गर्दै नेपाली दाजुभाई दिदीबहिनीहरुलाई अत्यावसकीय सेवा पुर्याउँदैछ । हेल्प डेस्क एक प्रारम्भिक सहयोगको एक महत्वपूर्ण कडी हो । जसको माध्यमबाट समस्याको पहिचान गर्दै स्थानीय हेल्प डेस्क समिती वा फोकल पर्सन मार्फत उपलब्ध साधन स्रोतको आधारमा यथासक्य सहयोग पुर्याउँदछ । 

हेल्प डेस्क स्थानीय एनआरएन, स्थानीय संघ संस्थाहरु र समाजसेवीहरुको संयुक्त संयन्त्र हो जसले आपत विपतको अवस्था र अन्य समयमा पनि समस्या परेका नेपाली दाजुभाई, दिदीबहिनीहरुको समस्याहरुलाई समाधान वा न्यूनिकरण गर्ने इमान्दार प्रयास गर्दछ । हेल्प डेस्क परीयोजना एनआरएनए एनसीसी युएस्एको एक महत्वपूर्ण परियोजना हो । जसलाई सहयोग पुर्याउनु प्रत्येक एनआरएन र नेपाली दाजुभाई तथा दिदीबहिनीहरुको कर्तव्य हुने भएकोले सम्पूर्ण एनआरएन च्याप्टर नेत्रृत्व, स्थानीय संघ संस्थाहरु र समाजसेविहरुमा हार्दिक आब्हान गर्दछु ।
डा. केशव पौडेल
अध्यक्ष
एनआरएनए एनसीसी युएसए
