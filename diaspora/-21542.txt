नयाँ बर्षको २०१८ को अवसरमा घरविहीनलाई खाना वितरण

नातिबाबु भट्ट

कोलोराडो अमेरीका।  कोलोराडोमा क्रियाशील लङमन्ट हिमालयज् लायन्स क्लबको आयोजनामा आइतबार घरबारविहीन स्थानीयलाई नेपाली खाना  बितरण  गरिएको छ। 

लङमन्टनगर स्थित आवर सेन्टरमा आयोजित खाना बितरण कार्यक्रममा झण्डै १ सय ५० जना घरबारविहीन स्थानीयले नेपाली खाना दाल,भात, तरकारीको स्वाद लिएका थिए। आइतबार ११.३० देखि सुरु भएको खाना बितरण कार्यक्रम दिउसो १.३० बजे सम्म संचालन भएको थियो । खाना लायन्सका पदाधिकारीहरुले घर घरमा  तयारपारी ल्याएर बितरण गरिएको थियो। 

खाना बितरण स्थल आवर सेन्टरमा बिहान ८.३० बजे देखि नै आयोजक लङमन्ट हिमालयज लायन्स क्लबका पदाधिकारी, स्थानीय समाजसेवी लायन्सका ६ नर्थ ईष्टका डिष्ट्रिक गर्भनर डेबिड डे, पूर्व डिष्ट्रिक गर्भनर केननोर गिल, ग्वोवल मेम्बर चेयर पर्शन देवमेण्डल हल, ६ नर्थ ईष्टका द्धितिय उपाध्यक्ष मिसायल गिल, ६ नर्थ ईष्टका चेयर पर्शन जोशन श्रेष्ठ, आवर सेन्टरका सुपरभाईजर केण्डी, बाल बालिकाहरु संस्कार श्रेष्ठ, आर्यन श्रेष्ठ, बलाम श्रेष्ठ , सुदक्षिणा भट्ट, सुदिक्षा भट्ट र आश्विनी श्रेष्ठ लगायत २३ जना सक्रिय रुपमा स्वयंसेबक भई काम गरेका क्लवका अध्यक्ष प्रमोद श्रेष्ठले बताएका छन्।
