नेपाली साहित्य परिषद्-भूटानले विभिन्न विधाका चार स्रष्टालाई पुरस्कृत गर्ने 

काठमाडौँ । साहित्य परिषद्-भूटानद्वारा व्यवस्थापन, परिचालन र वितरण हुने गरी नेपाली साहित्यका विभिन्न विधाका स्रष्टाहरुलाई छुट्टा छुट्टै चारवटा पुरस्कार दिइने घोषणा गरिएको छ। 

यी पुरस्कारहरुका लागि तोकिएको समयसीमा सन् २०१८ को जनवरी १ तारिखदेखि लागू हुने छ।  भूटानी समुदायभित्रका विभिन्न पुस्ताका सर्जकहरुलाई लेखन, गायन तथा संगीत सृजनाका क्षेत्रमा अभिप्रेरणा जगाउने उद्देश्यले यी पुरस्कारहरुको घोषणा गरिएको हो। यी सबै पुरस्कारका प्रबन्धकहरुसँग आवश्यक परामर्श र विधि निर्धारण गरी सम्पूर्ण निर्णय साहित्य परिषद्-भूटानले विस्तारपूर्वक सार्वजनिक गर्नेछ। 

क. चारवटा पुरस्कारमध्ये एक नम्बरमा दक्षिण अष्ट्रेलिया निवासी धमाला परिवारबाट प्रत्येक एकवर्षमा प्रदान गरिने जम्मा एक हजार एक (१००१.०० अष्ट्रेलियन डलर) बराबरको “हिमतारा प्रतिभा सम्मान पुरस्कार”, को आवश्यक संयोजन साहित्य परिषद्-भूटानका वर्तमान उपाध्यक्ष श्री प्रकाश धमालाले गर्नुहुनेछ। यो पुरस्कार प्रत्येक एकवर्षमा भूटानी समुदायबाट प्रकाशित उत्कृष्ट कविता, गजलमध्ये कुनै एक कृतिका सर्जकलाई प्रदान गरिनेछ।

ख. दोस्रो नम्बरमा साहित्य परिषद्-भूटानकै कार्यसमिति सदस्य श्री मनोज राईको संयोजन तथा व्यवस्थापनमा प्रदान गरिने पन्ध्र सय तीन (१५०३ अमेरिकन डलर) बराबरको “सुराक संगीत सृजना पुरस्कार” रहेको छ। यो पुरस्कार प्रत्येक दुइवर्षमा भूटानी समुदाय भित्रबाट गीत लेखन, गायन र संगीत सृजनाका सर्जकहरुमध्ये उत्कृष्ट तीनजनालाई प्रदान गरिनेछ । 

ग. यसै गरी तेस्रो नम्बरमा सम्पूर्ण लामिटारे परिवारबाट प्रदान गरिने “हिमटिका स्मृति आख्यान पुरस्कार” को आवश्यक संयोजन तथा व्यवस्थापन साहित्य परिषद्-भूटानका संस्थापक तथा वर्तमान निर्देशक मण्डलीका सदस्य श्री गंगाराम लामिटारेले गर्ने छन्। जम्मा एक हजार एक (१००१ अमेरिकी डलर) बराबरको सो पुरस्कार प्रत्येक तीनवर्षमा एकजना उत्कृष्ट आख्यानकारलाई प्रदान गरिने छ। 

 घ. यसरी नै चौथो नम्बरमा घिमिरे परिवारको संयोजन तथा व्यवस्थापनमा प्रदान गरिने पन्ध्र सय एक ९१५०१ अमेरिकन डलर० बराबरको “मुना स्मृति कथा पुरस्कार” रहेको छ । सो पुरस्कार प्रत्येक पाँचवर्षमा एकजना उत्कृष्ट कथाकारलाई प्रदान गरिने छ । यो पुरस्कारको आवश्यक प्रबन्ध तथा व्यवस्थापन साहित्य परिषद्-भूटानका वर्तमान कार्यकारी अध्यक्ष श्री भक्त घिमिरेले गर्ने छन्।
