बेल्जियममा पनि मनाईयो मेलमिलाप दिवस

स्विजरल्याण्ड । नेपाली जनसम्पर्क समिति बेल्जियमले ३१ डिसेम्बर अर्थात पुस १६ गतेको दिन पारेर नेपाली राजनितिका शिखर पुरुष, महानायक स्व. बि.पी कोईरालाको राष्ट्रीय एकता तथा मेलमिलाप दिवस मनाएको छ ।

त्यसका साथसाथै अंग्रेजी नयाँ बर्ष २०१८ को उपलक्ष्यमा शुभकामना आदानप्रदान र कलाकारहरुको उपस्थितीमा नाचगान सहित भब्य सांस्कृतिक कार्यक्रम सम्पन्न गरेको छ । नेपाली जनसम्पर्क समिति बेल्जियमकी सभापती श्रीमती सीता सापकोटाको अध्यक्षतामा सम्पन्न उक्त कार्यक्रममा नेपाली जनसम्पर्क समिती बेल्जियमका संस्थापक अध्यक्ष ध्रुबराज पौडेलको प्रमुख आतिथ्यतामा सम्पन्न भएको थियो । कार्यक्रममा नेपाल बिद्यार्थी संघका केन्द्रीय महामन्त्री आनन्द त्रिपाठी, एनआरएन आईसीसी सचिव जानकी गुरुङ्ग, संस्थाका पूर्व अध्यक्ष ईन्द्र क्षेत्रीय पकवान, निवर्तमान अध्यक्ष सन्तोष जोशी (शुभाष)को बिशिष्ट आतिथ्यता रहेको थियो ।

नेपाली कांग्रेस महाधिवेशन प्रतिनिधी तथा नेपाली जनसम्पर्क समिती बेल्जियमका अनुशासन समितिका संयोजक बलीराम झा, एनआरएन ए बेल्जियमका पूर्व अध्यक्ष प्रेम गुरुङ्ग, जन प्रगतीशिल मञ्च बेल्जियमका वीरमान घर्ती मगर, राप्रपा नेपालका सचिन केसी, जन प्रगतिशिल मोर्चाका महासचिव माकुना राई, नेपाली जनसम्पर्क समिति स्विजरल्यान्डका सह–महामन्त्री सरोजराज घिमिरे, एनआरएन ए बेल्जियमका उपाध्यक्ष तथा सांग्रिला समाज बेल्जियमका अध्यक्ष खड्ग के.सी, क्याट बेल्जियमका उपाध्यक्ष श्रीराम प्रसाई, पर्बत समाज बेल्जियमका अध्यक्ष झलक केसी, क्षेत्रीय समाज बेल्जियमकी महासचिव यशोदा थापा, नवलपरासी समाज बेल्जियमका महासचिव हरी सापकोटा, मोना बेल्जियमका पूर्व अध्यक्ष घनश्याम शाही, ब्रहकुमारी राजयोग केन्द्र बेल्जियमकी अध्यक्ष गीता लामा लगायतले बि.पी मेलमिलाप नितीको आजको आवश्यकता र सान्दर्भिकताको बारेमा आफ्ना भनाईहरु राखेका थिए । कार्यक्रममा बोल्दै संस्थाकी सभापति सीता सापकोटाले यो मेलमिलाप दिवसले पार्टी भित्रका केही आन्तरिक मनमुटाव र असहमती चिर्दै पार्टी एक ढिक्का बनाएर अगाडी लैजाने प्रतिबद्धता ब्यक्त गरे ।

 
कार्यक्रममा संस्थाका बरिष्ठ उपाध्यक्ष देवु शर्माले स्वागत मन्तव्य राखेका थिए भने संस्थाका उपाध्यक्ष कमल सिटौलाले कार्यक्रम संचालन गरेका थिए ।
