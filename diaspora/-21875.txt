नेपाली पप सम्राट विष्टको उपचारमा सहयोग जुटाउन इनास अमेरिकाले सांस्कृतिक कार्यक्रम गर्दै 

काठमाडौँ । नेपाली साँगीतिक क्षेत्रका पप सम्राट ओम विक्रम विष्ट अहिले जीवन र मृत्युसँग लडिरहेका छन्। दुबै मृगौला खराब भएपछि उपचारको पर्खाइमा रहेका विष्टको सहयोगार्थका लागि अमेरिकामा भव्य सांस्कृतिक कार्यक्रमको आयोजना गरिने भएको छ। 

‘श्रष्टालाई बचाऊँ । श्रष्टालाई ज्यूँदो छदैँ सम्मान गरौँ ।’ भन्ने नाराका साथकला र कलाकारको सारथी इन्टरनेशनल नेप्लीज आर्टिस्ट सोसाइटि (इनास), अमेरिकाले  भर्जिनियामा उक्त सास्कृतिक कार्यक्रमको आयोजना गर्न लागेको हो। 

‘‘ओम विक्रम विष्ट सहयोगार्थ सांगेतिक, साँस्कृतिक साँझ’’नामदिइएको सो कार्यक्रम यही जनवरी २० तारिखको साँझ आयोजना हुने इनास अमेरिकाका अध्यक्ष आनन्दु लामाले जानकारी दिए।



मृगौलाको उपचार महंगो हुने भएकाले उपचार खर्च जुटाउन नसकिरहेका बेला पप सम्राट विष्टलाई सहयोग गर्न इनास अमेरिकाले सांस्कृतिक कार्यक्रमको आयोजना गर्न लागेको हो। भारतमा उपचा गराउने योजना बनाएका विष्टको उपचारका लागि करीब ५० लाख खर्च हुने अनुमान गरिएको छ। उनको उपचारका लागि सहयोग जुटाउन स्वदेश तथा विदेशमा विभिन्न पहलहरु भइरहेका छन्।  
 


यसै क्रममा इनास अमेरिकाले राष्ट्रियस्तरका तथा स्थानीयकलाकारको प्रस्तुती रहने यो कार्यक्रमको आयोजना गर्ने भएको हो। 

इनास अमेरिका भर्जिनिया च्याप्टरका अध्यक्षगोविन्दश्रेष्ठका अनुसार कलाकारहरु सरोज खनाल, सपनाश्री, जगदिशहमाल, सुधांषु जोशि, संजिवप्रधान, रामश्रेष्ठ, किरणप्रताप के.सी, रिताश्रेष्ठ, अर्जुन घिमिरे, प्रयण श्रेष्ठ, अश्विनीपोर्खेल, पासा ब्याण्ड लगायतको प्रस्तुती रहनेछन्। 

विशेष गरि वासिङ्गटन डिसी महानगर क्षेत्र भित्र रहेका सम्पूर्ण नेपालीहरुलाई पप सम्राटको उपचारार्थ सहयोग संकलन गर्ने एक मात्र उद्धेश्य राखेर आयोजना गरिएको यस कार्यक्रममा उपस्थित भएर कार्यक्रम सफल बनाउन आयोजकले सबैमा अनुरोध गरेको छ। 



अध्यक्ष लामाले भने, कार्यक्रममा सकेसम्म कमखर्च गर्ने नीतिलिइएको छ जसले गर्दा धेरै भन्दा धेरै रकम जुटाउन सकियोस् । कार्यक्रम सम्पन्नभइसकेपछि सम्पूर्ण आम्दानीखर्चको विवरण सार्वजनिकगरिने र बचेको सबै रकमपप सम्राटको उपचारको लागि सहयोग गरिने छ । 

इनास अमेरिकाले विष्टको सहयोगार्थ यो कार्यक्रमको अलावाविश्वभरबाट सहयोग जुटाउन ‘सेभ ओम विक्रम विष्ट’को नामबाट गो फण्डमा ‘https://www.gofundme.com/saveombikrambista’ खाताखोलेको छ। इच्छुक सहयोगीहरुले सो मार्फत पनि सहयोग गर्न सकिने इनासले जनाएको छ।
