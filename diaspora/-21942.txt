काभ्रे सेवा समाज युएईको नया वर्ष विशेष कार्यक्रम 

तृष्णा दाहाल
दुबई।  काभ्रेलीहरुको साझा संस्था काभ्रे सेवा समाज युएईले ५ जनावरी २०१८ का दिन नयाँ बर्षको विशेष अबसर पारेर शुभकामना  आदानप्रदान, बनभोज तथा हाजिरी जवाफको साथमा चिट्ठा कार्यक्रम आयोजना गर्दै नयाँ बर्ष २०१८ भब्य रुपमा मनाएकाे छ।

युएईको दुबईस्थित कृकपार्कमा सम्पन्न कार्यक्रम सस्थाको अध्यक्ष दिल लामाको सभापतित्व र सस्थाक संरक्षक दामोदर दाहालको प्रमुख आतिथ्य्मा सम्पन्न भएको थियो। नेपाल पत्रकार महासंघ युएई शाखाका अध्यक्ष भुपराज बस्याल, केन्द्रीय पार्षद हरि नेपाली, नेपाली जनप्रगतिशील मन्च युएईका कार्यबाहक अध्यक्ष बाबुराम बिश्वकर्माको विशेष आतिथ्यमा सम्पन्न भएको कार्यक्रममा एनाअरएन युएईका केन्द्रीय सदस्य लछुमन काफ्ले, समाजसेवी सम्भु वाईबा, निसान लामा, प्रेस सेन्टर नेपाल युएईका अध्यक्ष अनिस तामाङ, प्रगतिशिल कलाकार संघ युएईका अध्यक्ष नवीन दोङ लगायत अतिथी रहेका थिए।

युएईबासी नेपालीहरुको बाक्लो उपस्थिति रहेको उक्त कार्यक्रममा आयोजक समितिका संयोजक डिबि समर्पणले स्वागत मन्तव्य राखेका थिए भने प्रगतिशील कलाकार संघ युएका कलाकारहरुले स्वागत गित गाउदै कार्यक्रमलाई सुनमा सुगन्ध थपेका थिए। नेपाली परिकारहरु सेलरोटी, छाला सहितको खसिको मासु, पुलौ, अचार लगायत खानाको ब्यबस्था गरिएको बनभोज कार्यक्रममा चिट्ठा र हाजिरी जवाफ प्रतियोगिता समेत राखिएको थियो।

विभिन्न ५ टिम सहित प्रतिस्पर्धा भएको हाजिरी जवाफ प्रतियोगितामा कार्यक्रमको प्रमुख अतिथि, बिशेष अतिथि र सभापतिद्वारा पुरस्कार वितरण गरिएको थियो भने पुरस्कार र प्रमाणपत्र बिजेता  विकास श्रेष्ठ, सन्ध्या सुस्केरा र लक्ष्मी खातीको टोलि प्रथम स्थान हासिल गर्न सफल भएका थिए। द्वितीय हुनेहरुमा अन्जुली लोप्चन, प्रबेग दोङ रछोईसाङ तामाङ  रहेका थिए भने जनक साप्कोटा, निरमाया दाहल र रन्जिता साही तृतीय भएका थिए। निकै प्रतिस्पर्धात्मक नम्बर ल्याउदै चौथो पुरस्कार प्राप्त गर्नेमा अजिता ठकुरी, रिता लामिछाने दाहाल र जेनिसा पन्त रहेका थिए।

बिशेष अतिथि नेपाली जनप्रगतिशील मन्च युएईका कार्यबाहक अध्यक्ष बाबुराम बिश्वकर्माले शुभकामना मन्तब्य राख्दै काभ्रे सेवा समाज युएईले गरेको सराहनीय कामको प्रसंसा गर्दै उपस्थित सबैलाई शुभकामना दिएको कार्यक्रममा चिठ्ठा तर्फ प्रथम भाग्यशाली पुरस्कार मोबाईल फोन राजु केसीले प्राप्त गरेका थिए।
