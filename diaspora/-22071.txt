एनआर एन नेदरल्यान्ड्स को कार्यालय स्थापना

द्रोण रिजाल
नेदरल्यान्ड्स। गैर आबासीय नेपाली संघ नेदरल्यान्ड्सले आफ्नै कार्यालय स्थापना गरेको छ। नेदरल्यान्ड्समा रहेका नेपालीलाई सम्पर्क गर्न र कार्यालय सम्बन्धि गतिबिधि चुस्त र दुरुस्त  राख्न सजिलो होस् भन्ने उद्देश्यले नेदरल्यान्ड्सको होफद्रोपमा कार्यालय स्थापना भएको हो।

नयाँ कार्यालयमा बसेको कार्यसमितिको चौथो बैठकले नेदरल्यान्ड्समा बसोबास गरिरहेका नेपालीहरुका लागि अध्यागमन संग सम्बन्धित समस्याहरुको सल्लाह, सुझाव र परामर्श दिनका लागि वकिलको निशुल्क व्यवस्था गर्ने, करसँग सम्बन्धित समस्या समाधानका लागि एकाउण्टेनकाे व्यवस्था गर्ने र नेपालको दुर्गम क्षेत्रलाई मध्यनजर गर्दै स्वास्थ्य क्षेत्रमा एक परियोजना लिएर जाने निर्णय गरेको छ।

त्यसै गरी स्वाथ्य क्षेत्रमा गैर आवासीय नेपाली संघ ग्लोबल कमिटि अन्तर्गत ब्लड बैंकका लागि सहयोग गर्न समेत आग्रह गर्दै नेदरल्यान्ड्स बासि सम्पूर्ण नेपालीहरुलाई वकिल र एकाउण्टेनको व्यवस्था राखिएकाले कार्यालयमा सम्पर्क गरिआफ्नो समस्याको समाधान  संघका अध्यक्ष ठाकुरप्रसाद शर्माले आग्रह गरेका छन्।

 नेपालमा लगानी गरिने परियोजना बाह्र हजार यूरो सम्मको पेश गर्नका लागि गैर आबासीय नेपाली संघ नेदरल्यान्ड्सले ,नेदरल्यान्ड्सबासी नेपाली समुदायमा अपिल गरेको छ। त्यसैगरी उक्त परियोजना बिशेष गरेर स्वास्थ्य क्षेत्रलाई प्राथमिकता दिइने र उपयुक्त परियोजना गैर आबासीय नेपाली संघ नेदरल्यान्ड्सको कार्यसमितिबाट पास गरि कार्यन्वयनमा ल्याउने  संघका महासचिब जितेन्द्र कुमार श्रेष्ठले जानकारी गराएका छन्|
