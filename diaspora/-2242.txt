कोरियन र नेपालीले संयुक्त रुपमा ल्होसार पर्व मनाए

सउल । सउल नेपाल गुम्बाको संयोजकत्वमा बिभिन्न संघ संस्थाद्वारा संयुक्त रुपमा आयोजित नेपालीहरुको मौलिक पर्व ल्होसार विशेष सांस्कृतिक कार्यक्रम भब्य अनि सभ्य रुपमा सफलता पूर्वक सम्पन्न भएको छ ।

ल्होसार विशेष सांस्कृतिक औपचारिक कार्यक्रमको सभापतित्व गुम्बाको प्रमुख लामा कुंन्सङले गरेका थिए । प्रमुख अथितिमा ईन्टरनेशनल धर्म इंस्ट्रक्टर अस्सोसियशन अफ जोगये अड़रका पार्क होन्ग वू र आदिबासी जनजाती महासंघको सहभागिता थियो ।

कार्यक्रमको उद्घाटन सभापति र प्रमुख अथितिले संयुक्त रुपमा दियो बाली गरेका थिए । कार्यक्रम उद्घाटन पश्चात प्रमुख अथिति पार्क होन्ग वू ले नेपाल बुद्ध जन्मेको देश र हिमालय भएकोले आफूलाई नेपाल राम्रो लाग्ने अझ नेपालको बिभिन्न सांस्कृतिकले आफूलाई नेपाल नेपाली समुदाय प्रति आकर्षित गरेको बताउँदै पार्क होन्ग वूले लोशार को शुभकामना दिए ।

कार्यक्रममा सौल नेपाल गुम्बाले विश्व शान्तिको पूजा समेत आयोजना गरेको थियो।

कार्यक्रममा स्थानीय कोरियन कलाकारहरुले चर्चित कोरियन गीत आरीराङ मा नित्य प्रस्तुत गरेका थिए । साथै नेपाली कलाकारहरुले विभिन्न जातजातीको नृत्य प्रस्तुत गरी भरपूर मनोरंजन प्रदान गरेका थिए ।

कार्यक्रममा नेपाली र कोरियन दर्शकहरुको उत्शाहजनक सहभागी भएका थिए । कार्यक्रम सउल थुकफेल्सी गाङनाम गू ट्रेन लाईन नम्वर ३  ईलवान दुङ जुमिन सेंटरमा भएको थियो।
