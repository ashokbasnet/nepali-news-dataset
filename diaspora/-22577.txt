पप सम्राट बिष्टको उपचारका लागि ५० मिनटमै जुट्यो २ लाख १० हजार आर्थिक सहयोग

काठमाडौँ । अमेरिकमा नेपाली पप सम्राट ओम बिक्रम विष्टको उपचारका लागि भएको सांगेतिक फेसबूक लाइव फ़ंड रेजिङ मार्फत ५० मीनेटमै नै २ लाख १० हजार आर्थिक सहयोग संकलन भएको छ। 

अमेरिकाको दक्षिण पूर्वी क्षेत्रका १५ राज्यमा बसोबास गर्ने नेपालीहरुको साझा संस्था नासा (Nepaliese Asociation  of SoutheastAmerica)  र टी यन सी सीको संयुक्त प्रस्तुतीमा आयोजना भएको सांगेतिक फेसबूक लाइव फ़ंड रेजिङ देशकै ५ वटा चर्चित अनलाईन मीडियाहरू डिसी नेपाल डटकम, इनेप्लिज, नेपाली साईट, ओएस नेपाल र फिलमी बजारबाट प्रत्यक्ष प्रसारण भएको थियो।

दुबै मृगौलामा समस्या देखिएका गायक विष्टको मिर्गौला प्रत्यापोरणमा आर्थिक सहयोग जुटाउन देशकै ५ चर्चित मीडियाबाट एकै साथ प्रत्यक्ष प्रसारण गरेको पहिलो चोटी रहेको कार्यक्रम संचालक तथा नासाका सांस्कृतिक कमिटीका अध्यक्ष विशाल भारतीले जानकारी दिए।

मलाई आवाज देउ गीतबाट सुरु भएको उक्त कार्यक्रममा कलाकार सुमन भट्टराई, अग्नि बियांडका लीड भोकलिस्ट प्रदीप घिमिरे र पुराना आधुनिक गायक बसन्त खड़काले गायक विष्टका चर्चित गीतहरू प्रस्तुत गरेका थिए। 

अमेरिकाको पूर्वीय समय अनुसार बेलुकी ९:३० बजेबाट सुरु भएको उक्त फेसबुक लाइभ फन्डरेजिङबाट विश्भर छरिएर रहेका नेपालीहरुलाई पप गायक विष्टको उपचारमा सहयोग गर्न अपिल गरिएको थियो। फेसबुक चलिरहेकै बेला आर्थिक सहयोग गर्ने डोनरहरुको पेपल लिंक राखि कार्यक्रमबाटै नाम सार्वजनिक गरिएको नासाका वर्तमान सभापति माधव ढकालले जानकारी दिए। 

यसअघि पनि नासाले फेसबुक लाइभ फन्डरेजिङ मार्फत कलाकार दिपक क्षेत्रीको उपचारका लागि २ लाख, नेपालका १०१३ घर बाढी पीडितका लागि लगभग सात लाख रुपैयाँ बराबरको राहत तथा ७ जना मृतक परिवारलाई रु पाँच हजारका दरले ३५ हजार नगद बाड्न सफल भएको हो।  

दुबै मृगौला खराब भएका पप सम्राट बिष्टले यतिबेला अमेरिकास्थित छोरीको घरमा बसेर डायलसिस गराइरहेका छन्। भारतमा गएर मृगौला प्रत्यारोपण गराउने योजना बनाएका विष्टको उपचारका करीब ५० लाखको खर्च लाग्ने अनुमान गरिएको छ।  उपचारका लागि खर्च अभाब भएका कारण अहिले अमेरिकामा रहेका नेपालीहरु बिष्टको उपचारमा सहयोग जुटाउन लागि परेका छन्।
