युएईको कार दुर्घटनामा परि एक नेपालीको मृत्यु

युएई  । बैदेशिक रोजगारीका शिलशिलामा युएईमा काम गर्दै आएका कञ्चनपुरका एक नेपालीको मृत्यु  भएको छ। युएईको युनाईटेड सेक्युरोटी ग्रुप कम्पनी अन्तर्गत अलऐनमा कार्यरत कन्चनुपर दैजी २ बसन्तथलाका निराजन शाहीको गत  बिहीबार राति काम गरेर फर्कंदै गर्दा कार दुर्घटनामा परेर ज्यान गएको हो।

सारीकातमा रहेको कोठामा फर्कने क्रममा टायरमा खराबी आएर कार दुर्घटना भएको कम्पनीले जनाएको छ। दुर्घटनामा परि अन्य दुई देशका नागरिक पनि घाईते भएका छन् ।

घाईते मध्य दुई जनाको अलऐनको अलजिमी अस्पतालमा उपचार भईरहेको छ।उक्त दुर्घटनापछि  सुदूरपश्चिम सेवा समाजले कम्पनीको कार्यक्षेत्र, घटनास्थल र अस्पतालसम्म आफ्नो प्रतिनिधि पठाएर शव सकेसम्म छिटो नेपाल पठाउने तयारी थालेको समाजका अध्यक्ष चेतन थापाले जनाएका छन्।
