अमेरिकामा संगठित नेपाली संस्था ‘नासा’ले नेपालका शितलहर प्रभावित ठाउँहरुमा कम्बल बाँडदै

अमेरिका । अमेरिकी नेपाली संस्था नासाले रौतहट र पर्साको अति विकट क्षेत्रका विपन्न समुदायका शितलहर प्रभावितहरुलाई शनिबार कम्मल बाँडने भएको छ ।

लामो समयदेखि अमेरिकामा रहेर पनि नेपालमा विभिन्न समयमा राहात र सामाजिक काममा अग्रसर बन्दै आएको अमेरिकामा रहेका सम्पूर्ण नेपालीहरुको गैर नाफामूलक सामाजिक संस्था नासा र टिएनसिसिको अगुवाईमा शनिबार ५०/५० वटा कम्मल वितरण गर्न लागिएको नासाका सांस्कृतिक कमिटीका अध्यक्ष विशाल भारतिले जानकारी दिए । अध्यक्ष भारतिका अनुसार शनिबार र आइतबार रौतहट र पर्सामा छुट्टाछुट्टै कार्यक्रमको आयोजना गरी असहाय, बृद्ध, सुत्केरी लगायतलाई पहिलो चरणमा ५०/५० वटा कम्मल बाँड्न लागिएको हो ।

देशभरिकै सबैभन्दा बढी शितलहर प्रभावित जिल्लाहरु रौतहट र पर्सा भएका कारण पहिलो चरणको कार्यक्रम यि दुई जिल्लामा केन्द्रित गरिएको नासाका उपाध्यक्ष अम्बिका लोहनीले बताए । विभिन्न मिडियाको साथ लिएर अमेरिकाबाट शितलहरले पिडित भएका बिपन्न वर्गका बालबालिका र बृद्धहरुलाई शुरुमा १०० वटा कम्बल बाँड्ने उद्धेश्यको साथ यो अभियान अघि बढेको वितरक संयोजक सानो प्रयास संजाल नेपालका संयोजक बिशाल केसीले बताए ।

अमेरिकामा रहेका कुनै पनि संस्थाहरुले शितलहर पिडितका लागि कुनै सहयोगको अभियान नचलाएको अवस्थामा नासाले एकपछि अर्को गर्दै सामाजिक काममा दत्तचित्त भएर लागिपरिरहेको महासचिव कृष्ण श्रेष्ठले बताए ।

यसअघि पनि नासा टियनसिसिको संयुक्त पहलमा गायक ओमबिक्रम बिष्टको उपचारार्थ २ लाख १० हजार रुपैयाँभन्दा बढी रकम उठाएर उपचारका लागी सहयोग प्रदान गरिएको नाशाका कोषाध्यक्ष निर्मल पौडेलले बताए ।

‘वन फर वन कार्यक्रम’ एकले अर्कोलाई सहयोग गरौँ भनि नामकरण गरी सुरुवात गरेको यस् अभियानलाई जो कोही नेपालीले तलको लिंकमा गएर सहयोग गर्न सक्नेछन् ।
https://www.paypal.com/cgi-bin/webscr?cmd=_s-xclick&amp;hosted_button_id=XD6CYFYAHE5GL
