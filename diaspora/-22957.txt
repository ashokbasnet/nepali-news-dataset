बाल्टिमोरमा नेपाली सामुदायिक भवनको उद्घाटन, बानालाई अमेरिकाका ४ संस्थाको सम्मान 

खेम भट्टचन 


डिसीनेपाल डटकम । अमेरिकाको बाल्टिमोरमा नेपालीहरुले खरिद गरेको सामुदायिक भवनको उद्घाटन समारोह सम्पन्न भएको छ। 



अमेरिकाका लागी नेपाली राजदुत डा अर्जुन कुमार कार्की, नेपाल सरकारका अवैतनिक महाबाणिज्यदुत प्रेमराजा महत र म्यारिल्याण्ड राज्यका स्थानीय सांसद्, डेलिगेट्स तथा सिनेटरलगायत ९ जनाको समूहले संयुक्त रुपमा भवनको उद्घाटन गरेका थिए। 



बाल्टिमोरका नेपालीहरुको छाता संगठन बाल्टिमोर एसोसिएसन अफ् नेप्लीज ईन अमेरिका बानाले उक्त सामुदायिक भवन तीन लाख डलर अर्थात नेपाली तीन करोड रुपैयाँमा  खरिद गरेको हो। 



नेपालीहरुको बिहे, ब्रतबन्ध, काज क्रिया, सांस्कृतिक कार्यक्रम तथा नेपाली संघ संस्थाहरुको सभासमारोहका लागि उक्त भवनको प्रयोग गरिने छ। कार्यक्रमका लागि दुई वटा ठूला हलहरु समेत रहेको उक्त भवनको उद्घाटन समारोहअघि, नेपाली पण्डित श्रीधर ज्ञवालीले घरपैंचो र बास्तु पुजा गरेका थिए। 



अमेरिकाका लागी नेपाली राजदुत डा अर्जुन कुमार कार्कीले पानसमा बत्ती बालेर समारोह उद्घाटन गरेका थिए। आयोजक संस्था बानाकी अध्यक्ष अनुसया श्रेष्ठ वन्तको स्वागत मन्तव्यबाट सुरु भएको कार्यक्रममा बानाका निवर्तमान अध्यक्ष कुलमणी आचार्य कार्यक्रमबारे प्रष्ट पारेका थिए। 



आयोजक संस्थाका महासचिव हिरा गुरुङले सञ्चालन गरेको उक्त कार्यक्रममा राज्यका स्थानीय सरकार प्रमुख, सरकारी निकायहरु, बाल्टिमोरको काउन्टी एक्ज्युटिभको कार्यालय, काउन्टीको काउन्सिल, प्रतिनिधिसभा कँग्रेस, ऊपल्लो सभा सिनेटलगायत ४ वटा सरकारी निकायले अमेरिकामा स्पेसल साईटेसन भनिने प्लेग र प्रसंसापत्र बानालाई प्रदान गरेका थिए। अमेरिकाका ४ संस्थाले एकै पटक नेपाली संस्थालाई सम्मान गरेको सम्भवत यो पहिलो पटक हो। 



नेपाल सरकारका अवैतनिक महाबाणिज्यदुत प्रेमराजा महतले सन् १९९६ मा परिकल्पना गरेर बाना नाम आफैले राखेको स्मरण गराउँदै बानाको
पहिलो अध्यक्ष मोहन थापा म्याग्दी, दोश्रो अध्यक्ष कृष् घिमिरे म्याग्दी, तेश्रो अध्यक्ष रबिना थापा म्याग्दी, चौथो अध्यक्ष कुल मणी आचार्य चितवन भएको बताएका थिए। 
  


उक्त समारोहमा कृषा कार्की, लोचानी श्याक्यले नेपाली नृत्यहरु प्रस्तुत गरेका थिए भने  करिब डेढ दर्जन संस्थाका अध्यक्षहरुले आफ्ना भनाईहरु राखेका थिए।  डिसी नेपालले कार्यक्रमको प्रत्यक्ष प्रसारण गरेको थियो।  



बानाको सामुदायिक भवन उद्घाटन गर्ने अथितिहरु

1) His Excellency Ambassador of Nepal to the United States of America Dr. Arjun Kumar Karkee

2) Maryland State Senator Mr. Jim Brochin

3) Maryland State Senator Katherine Klausmeier

4) Maryland State Delegate Christian Miele

5) Baltimore County Councilman David Marks

6) Baltimore County Executive-Special Asst. Mr. Tony Baismore

7) President of the BANA Mrs. Anusuya Ont,

8) Past President of BANA Mr. Bijay Shreshta

9) Immidiate Past President of BANA Kulmani Acharya.
