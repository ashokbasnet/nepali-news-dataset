बिबेकशिल नेपाली दल ओमानको अन्तरक्रिया तथा परिचयात्मक कार्यक्रम सम्पन्न

बिनेश खनाल
ओमान । बिबेकशिल नेपाली दल ओमानले शुक्रबार भब्य अन्तरक्रिया तथा परिचयात्मक कार्यक्रम सम्पन्न गरेको छ । कार्यक्रम मस्कट स्थित ओसिस नेपाली रेस्टुरेन्टको सभाहलमा सम्पन्न भएको थियो ।

बिबेकशिल नेपाली दल ओमानका न्यायपालिका सदस्य सुमिका बज्राचार्यको अध्यक्षतामा शुरु भएको कार्यक्रममा प्रमुख अतिथीको रुपमा  समाजसेवी तोलाकान्त भट्टराई रहेका थिए ।

राजनीतिक दलका प्रतिनिधि, बुद्धिजीवी, समाजसेवि, पत्रकार तथा विभिन्न संघ–संस्था का प्रतिनिधिहरु गरि करिब ८० जनाले उक्त कार्यक्रममा  सहभागिता जनाएका थिए  ।

सहिदहरु प्रती १ मिनेट मौन धारण गरि अघि बढेको कार्यक्रममा नेपालको राष्ट्रिय गान प्रस्तुत गरि राष्ट्रिय गानलाई पनि सम्मान गरिएको थियो ।

सो कार्यक्रममा गैर–आवसिय नेपाली संघ मध्यपुर्ब क्षेत्रीय संयोजक डिबि क्षेत्री, ओमान अध्यक्ष दिपक श्रेष्ठ, नेपाली जन–सम्पर्क समिती ओमानका सभापति फर्सुराम पोख्रेल, नेपाली एकता समाजका अध्यक्ष छबिलाल बस्नेत, नेपाली महिला समूह ओमानका कोषाअध्यक्ष मधु गुरुङ, बुद्द भिजन ओमानका अध्यक्ष निमा तामाङ, अन्तरास्ट्रिय नेपाली साहित्य समाज ओमानका अध्यक्ष दिल प्र, पौड्याल, नेपाल तामाङ संघ ओमानका अध्यक्ष राम तामाङ  र नेपाली समाज ओमानका प्रतिनिधि योगेश भानु राई लगायताका प्रतिनिधि हरुले बिबेकशिल दलको काम, कर्तव्य, उदेश्य बारे चासो एवंम जिज्ञासा राख्दै आगामी दिनहरुमा बिबेकशिल नेपाली दललाई  कुशल कार्य गर्दै अगाडी बढ्न सफलताको शुभकामना व्यक्त गरेका थिए ।

कार्यक्रममा बिबेकशिल नेपाली दल ओमानका ब्यवस्थापिका संयोजक जीवन कार्कीले बिबेकशिल दलको ईतिहास, उदेश्य, काम, कर्तव्य, भाबी योजना, र उद्दश्य प्राप्तीका लागि आफ्नो दलद्वारा गरिने कार्यहरुको बारेमा प्रोजेक्टर मार्फत भिडियो तथा अन्य विषयवस्तु प्रस्तुत गर्दै प्रकाश पारेका थिए ।  संयोजक कार्कीले उत्त कार्यक्रममा केन्द्रिय समितिको संरचना तथा बिबेकशिल दल ओमानको कार्य समिति पनि प्रस्तुत गरेका थिए ।  सहभागीबाट उठेका जिज्ञासा पनि संयोजक कार्कीले मेटायका थिए ।

कार्यक्रमको समापन समारोहमा बोल्दै बिबेकशिल नेपाली दल  ओमानका न्यायपालिका सदस्य तथा उत्त कार्यक्रमकी सभापति सुमिका बज्राचार्यले आफ्नो निमन्त्रणालाई स्विकार्दै उपस्थिति हुने सबै अतिथिहरुलाई धन्यवाद दिंदै सो अन्तरक्रिया तथा परिच्यात्मक कार्यक्रमले आफ्नो संस्थालाई आगामी दिनहरुमा ओमानको सन्दर्भमा काम गर्न सहज हुने र ओमानमा रहेका सम्पुर्ण नेपालीहरु बिच एक आपसमा सद्भाव बढाउने  कुरा बताइन् ।

कार्यक्रममा बिबेकशिल नेपाली दल ओमानका कार्यपालिका प्रमुख विष्णु  प्रसाद बरालले स्वागत भाषण दिएका थिए भने संचालन प्रवक्त तथा ब्यवस्थापिका सदस्य बिनेश खनालले गरेका थिए ।
