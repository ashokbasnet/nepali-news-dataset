ब्लड क्यान्सर पीडित ४ वर्षीया बालिकालाई सहयोग हस्तान्तरण 

काठमाडौँ । गैरआवासीय नेपाली संघ राष्ट्रिय समन्वय परिषद् युकेका उपाध्यक्ष र आपतकालिन राहत कोषका संयोजक सुशीला राईको संयोजकत्वमा संकलन गरिएको सहयोग रकम ब्लड क्यान्सरबाट पीडित ४ वर्षीया बालिकालाई हस्तान्तरण गरिएको छ। 

ब्लड क्यान्सरबाट पीडित ४ वर्षीया बालिका कृष्टीना सुनुवारको उपचारका लागि हिजो रु ५ लाख १ हजारको चेक बालिकाका बाबु निरकुमार रुप्चालाई हिजो नर्भिक अस्पताल पुगेर हस्तान्तरण गरिएको थियो। 

युकेका आइसीसी सदस्य सुष्मा राई, कुवेतका आईसीसी सदस्य अमित चाम्लिंग राई, आईसीसीका निवर्तमान सचिव अर्जुन श्रेष्ठ, राष्ट्रिय समन्वय परिषद् बेल्जियमका उपाध्यक्ष कमल पन्थी, संचारकर्मीहरु र सचिवालयको सहभागीतामा उक्त रकम हस्तान्तरण गरिएको थियो।
