कोरियाली सरकारले गर्‍याे कामदारको तलब वृद्धि, कम्पनीले कटाए थप सुविधा 

सेर साङबो शेर्पा
सौल । सन् २०१८ जनवरीदेखि लागू हुने गरी दक्षिण कोरिया सरकारले १६ दशमलव ४ प्रतिशत तलब वृद्धि गराएपछि इपिएसलगायतका कामदार खुसी भएका थिएन्। तर  सरकारको तलब वृद्धि गर्ने निर्णयसँगै कम्पनीहरुले विभिन्न शीर्षकमा मजदुरको तलब कटौती गर्न थालेपछि कामदारमा निरासा उत्पन्न भएको हो। 

कम्पनीले कामदारको तलबबाट खाने, बस्ने, पानी लयातका शीर्षकमा पैसा कटौती गर्न थालेपछि कामदार थप मर्कामा परेका हुन्। कम्पनीले दैनिक उपभोग्य बस्तुदेखि आयात निर्यात, कामदारको स्वास्थ्य बिमासम्ममा कर वृद्धि गरेको पाइएको छ। 

मुंजे इन राष्ट्रपतिमा निर्वाचित भएलगत्तै उनले रोजगार सृजना गर्ने कामदारको तलब वृद्धि तथा विधिन्न सेवा सुविधा दिने घोषणा गरेका थिए। सोही योजना अनुरूप कोरिया सरकार अगाडि बढेपनि कामदारले त्यसको फाइदा पाउन सकेका छैनन्। 

कम्पनीले विगतमा दैनिक १७, १८ घण्टा काम दिदा राम्रो कमाई हुने गरेपनि अहिले कम्पनीले अतिरिक्त कामको समय घटाई थप कामदार राख्ने त कही कतै कामदार कटौति गरेको समेत पाइएको छ। 

तलब वृद्धिले कामदारमा सकरात्मक भन्दा केही नकरात्मक असर देखापरेका छन्।
