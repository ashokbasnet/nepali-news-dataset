'किक' समिति गठन गर्दै यायोख्खाको बैठक सम्पन्न

आबुधाबी, फेब्रुवरी १७ - फेब्रुवरी १७ शुक्रबारका दिन आबुधाबी स्थित सुम्निमा पार्क (क्यापिटल पार्क)मा किरात राई यायोख्खा आबुधाबीको आकस्मिक बैठक सम्पन्न भएको छ । समितीका द्वितीय उपाध्यक्ष उदय राईको अध्यक्षता तथा निवर्तमान मूल समिती सल्लाहाकार उमेश वालक्पु बुसुरु दुमी राईको आथित्यमा सम्पन्न बैठकले गत महिना आयोजीत किरात येलेदोङ ५०७७ को शुभकामना आदानप्रदान तथा वनभोज कार्यक्रमको सम्पूर्ण हिसाबकिताब गरेको छ । जम्मा ७५ जना सहभागी रहेको उक्त कार्यक्रममा महिला तथा अतिथी सहभागीबाट कुनै शुल्क नउठाईएको तथा सबैभन्दा ठुलो समुह सहभागी भएकोमा चाईनाक्याम्प टोलीलाई हार्दिक धन्यवाद ज्ञापन गर्दै एकतर्फी गाडीभाडा उपलब्ध गराईने कुरा समितीका कोषाध्यक्ष सुबास राईले जानकारी गराए ।

निर्धारीत समयमै सम्पन्न बैठकले मूलकार्य समितीबाट प्रतिनिधी पठाउन सर्कुलित पत्रबारे पनि छलफल गरी निर्णय गरेको छ । समितीमा पौराणिक किरात संस्कार मान्ने मुन्धुमी राईहरु मात्र हुनु पर्ने, धेरै र विवादित संस्थामा आवद्ध मूल समिती अध्यक्ष मुम्चे राईले यायोख्खालाई पहिलो प्रथमिकता दिने प्रतिबद्दता जाहेर गर्नु पर्ने, सबै कार्यकारीणी सदस्यहरुले आफु पौराणिक मुन्धुमी किरात राई रहेको कुनै किरात संस्कार बिरोधी गतिबिधीमा संलग्न नभएको व्याक्तिगत विवरणको फाराम भर्नुपर्ने तथा निस्कृय समितीलाई सकृय गर्दै सबै क्षेत्रमा क्षेत्रीय समिती गठन गरी प्रतिनिधी बोलाउनु पर्ने माग राखी मूल समितीको अधिवेशनमा सहभागी नभएको तथा आज सम्म कुनै प्रतिनिधी पनि नपठाएको आबुधाबी उक्त मागलाई अझ जोड दिदैं माग पूरा नभए सम्म कुनै पनि प्रतिनिधी नपठाउने तथा कुनै सहकार्य नगर्ने निर्णय गरेको छ ।

आकस्मिक भनिए पनि थुप्रै सदस्यहरुको उपस्थिती रहेको बैठकले "खोटागं सेवा समाज युएई" द्वारा अनुरोध गरिएको देवि लामा बचाउ अभियानमा सक्दो सहयोग गर्ने निर्णय गरेको छ भने अन्तिम तथा बिशेष महत्पूर्ण प्रस्ताव माथी बृहत छलफल गरी नेपालबाट सन्चालित "किरात अन्तराष्ट्रिय साँस्कृतिक अभियान(KICC)'किक'को पूर्ण समर्थन गर्दै किराया आबुधाबिकै मातहतमा उमेश वालक्पु बुशुरु दुमी राईको संयोजकमा १३ सदश्यिय 'किक समिती'(किक विभाग)गठन गरेको छ।समितीको सह संयोजकमा हिराधन चाम्लिगं राई हुनुहुन्छ भने सदश्यहरुमा उमेश राई,सन्जीव राई,उदय राई,सनत राई,सुबास राई,जीतमान राई,अबिनाश राई,सुजन राई,तेज राई तथा महिला सदस्यहरुमा देविका राई र श्रिमती सिता राई चयन भएका छन् ।" किरात अस्तित्वको रक्षार्थ र किरात संस्कार बिरोधीको बिरुद्धमा सम्पूर्ण किरातीहरु एक हुनु पर्ने अवस्था आएकोले आफु 'किक'अभियानमा लागेको जानकारी दिदैं नव गठित समितिका सदश्य तथा किराया मूल कार्य समिती युएईका भुतपूर्व अध्यक्ष उमेश राईले सम्पूर्ण सच्चा किरातीहरुलाई 'किक'अभियानमा साथ दिन र सहभागी हुनु अनुरोध गरे ।

महासचिब तेज राई द्वारा सन्चालित बैठकमा समितीका सल्लाहाकार सनत राई र सह सचिब हिराधन चाम्लिगं राईले सम्बोधन गर्नु भएको थियो भने बैठकले समितीको आगामी बैठक मार्च महिनाको दोश्रो हप्ता शुक्रबार नियमित बैठक अन्तरगत बस्ने निर्णय गरेको छ ।
