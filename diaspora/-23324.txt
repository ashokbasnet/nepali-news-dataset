निखिल उप्रेती अभिनित चलचित्र पिंजडा ब्याक अगेन जापानमा प्रदर्शन

जापान । एक्सन नायक निखिल उप्रेती अभिनित चलचित्र ‘पिंजडा ब्याक अगेन’ जापानमा प्रदर्शन भएको छ। 

नेपालमा प्रदर्शन भएको १० दिनपछि २८ तारिक अर्थात् १४ माघमा जापानमा उक्त चलचित्रको 'स्पेसल शो' सम्पन्न भएको हो। चलचित्र प्रोमोशनका लागी केही दिनअघि मात्र अभिनेता निखिल, संचिता लुइँटेल र निर्देशक हिमाल केसी जापान आइपुगेका हुन्। 

क्लासिक युथ जापानले प्रदर्शन गरेको 'पिंजडा ब्याक' अगेनको डेस्टिनी क्रियशनले व्यवस्तापन गरेको थियो। उक्त चलचित्र जापानको टोकियोसहित अरु शहरमा पनि प्रदर्शन हुने बुधबार आयोजित पत्रकार सम्मेलनमा निर्देशक केसीले बताए। 



पारिवारीक कथामा आधारित एक्सन प्याक चलचित्रमा निखिलसँगै सारा शिर्पाली, ज्याक श्रेष्ठ, सुन्दर श्रेष्ठ, सुस्मिता केसी, पुकार भट्टराई, प्रदीप दाहाल, कुशाग्र भट्टराई तथा केही दिनअघि दिवंगत भएकी बिना थापाको पनि भूमिका रहेको छ। श्रीराम बरालको प्रस्तुतिमा निर्माण भएको चलचित्रको कथा मौनता श्रेष्ठले लेखेका हुन्।
