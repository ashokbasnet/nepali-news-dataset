सुनोद श्रेष्ठको 'बिर्सन सक्दिन' अष्ट्रेलियामा सार्वजनिक (भिडियोसहित)

काठमाडौँ । 'अस्ट्रेलियन डे' को अवसर पारेर सुनोद श्रेष्ठको निर्देशनमा बनेको बुडस व्याण्डको 'बिर्सन सक्दिन' बोलको म्युजिक भिडियो सार्वजनिक भएको छ। 

युट्युब मार्फत सार्वजनिक भएको उक्त गीतमा सुरज श्रेष्ठ (अष्ट्रेलिया) को शब्द तथा दिपेश एण्ड द व्याण्ड (जापान)को संगित रहेको छ। दिपेश श्रेष्ठको स्वर रहेको उक्त गीतलाई सन्दिप श्रेष्ठले सिनेमाटोग्राफी गरेका हुन्। सुनोद श्रेष्ठको परिकल्पना, कथा र निर्देशन रहेको उक्त म्युजिक भिडियोलाई प्रविन श्रेष्ठले सम्पादन गरेका हुन्। 



मेल्बोर्नको सुन्दर दृश्य रहेको उक्त गीतको म्युजिक भिडियोमा सुनोद श्रेष्ठ र एन्जी मुम्मी श्रेष्ठको अभिनय रहेको छ। केही महिलाअघि सुनोद श्रेष्ठको निर्देशनमा एक्सिस व्याण्डको सात समुन्द्र पारी गीत युट्युबमा पाँच लाख भन्दा बढीले हेरेका थिए। उनको यो दोस्रो म्युजिक भिडियो हो।
