एनआरएले अमेरिकामा टोल फ्री नम्बर सहितको हेल्प डेस्क सञ्चालन गर्ने 

काठमाडौँ । गैर आवासीय नेपाली संघ राष्ट्रिय समन्वय परिषद् एनआरएन अमेरिकाले फेब्रुअरी १७ बाट टोल फ्री नम्बर सहितको हेल्प डेस्क सञ्जालन गर्ने भएको छ। 

अमेरिकामा रहेका नेपालीहरूलाई स्वास्थ्य सेवा पुर्याउने उद्देश्यले एनआरएन अमेरिकाले हेल्प डेस्कको स्थापनासँगै टोल फोरी नम्बर समेत सञ्चालन गरेको छ।

आगामी फेब्रुअरी १७ बाट टेक्सासको अष्टिनमा सञ्चालनमा ल्याउन लागिएको सो टोल  फ्री सहितको हेल्प डेस्क मार्फत अमेरिकामा रहेका नेपालीहरूलाई आपत्कालीन बाहेकका अन्य सेवा प्रत्यक्षरुपमा दिने तथा सम्बन्धित पक्षसँग सेवाग्राहीलाई जोड्ने लक्ष्य रहेको एनआरएन अमेरिकाले जनाएको छ। 

संस्थाकी उपाध्यक्ष तथा हेल्प डेस्क समिति संयोजक उमा कार्की थापाका अनुसार हेल्प डेस्कले सेवाग्राहीलाई प्रत्यक्ष सेवा दिनुका साथै अमेरिकाभर रहेका संघ संस्थाहरूको सहयोग र सहकार्यमा आवश्यकतामा रहेका अमेरिकी नेपालीहरूलाई अन्य दक्ष र सक्षम नेपालीसँग जोडी सहयोगको वातावरण सृजना गराइने छ। 

अमेरिकामा रहेका नेपालीहरूले टोल फ्री नम्बरमा सम्पर्क गरी आफूलाई परेका समस्याहरूका बारेमा जानकारी सजिलै जानकारी प्राप्त गरुन भन्ने उद्देश्यले हेल्प डेस्कले आफ्नो नेटवर्क प्रयोग गर्न लागेको एनआरएन अमेरिकाले जनाएको छ।
