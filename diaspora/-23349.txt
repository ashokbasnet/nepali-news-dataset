टोकियोमा नेवार फूड फेस्टिवल २०१८ सम्पन्न

कुमारबज्र,

जापान । जापानको टोकियोमा आयोजित नेवा: नसा: नख (नेवार फूड फेस्टिवल) २०१८ मा सयौं जापानीहरु लगायत यहाँ बसोबास गरिरहेका नेपालीहरुको बाक्लो सहभागिता रहेको थियो  । 

वर्ल्ड नेवा अर्गनाईजेशन जापानद्वारा आयोजित पहिलो नेवा फूड फेस्टिवल मा नेवारी खाना, नेवारी संस्कृति झल्काउने कुमारी ,लाखे,चर्या नाचका साथै विभिन्न गीत र नृत्य प्रस्तुत गर्दा टोकियोको कार्यक्रम स्थल इकेगामि काईकान हल नेपालमय बनेको थियो । 
 
वर्ल्ड नेवा अर्गनाईजेशन जापानको संयोजक सुनिल कुमार शाक्यको  सभापतित्वमा आयोजना गरिएको कार्यक्रममा प्रमुख अतिथिमा जापानका लागि नेपाली राजदूत प्रतिभा राणा बिशेष अतिथि रहेकि थिइन् । 

नेपालका लागि जापानका भूतपूर्व राजुदूत मासायुकी कोजिमाज्यू ,जापान नेपाल बिद्यालय संघका अध्यक्ष  प्रा डा केशव लाल महर्जन, गैरआवासीय नेपाली संघ जापानका उपाध्यक्ष देविलाल भण्डारी, हाजिमेज्युकु स्कुलका मासाहिरो वादा ,नेपालबाट सभाभागी नेवास्जागरण मंचका अध्यक्ष सुजिब बज्राचार्य तथा बिभिन्न संघ संस्थाका प्रतिनिधिहरुको उपस्थिति रहेको थियो ।

नेवार समुदायको खाना संस्कृतिको प्रबर्द्वन गर्ने उद्देश्यले जापानमा पहिलो पटक नेपाल सम्बत ११३८ न्हुदँको उपलक्ष्यमा नेवाः फुड फेस्टिभल २०१८ सम्पन्न भएको हो । जापानीहरुको उल्लेख्य सहभागि रहेको  हुनाले यसपालिको नेवाः नसाः नखः रोचक एवंम जापानीहरुको बीचमा नेवार र संस्कृतिको राम्रो छाप बसेको कुराको जानकारी आयोजक कमिटिका प्रतिनिधि मासाहिरो यामाकावा ‘ब्याँचा दाई’ले बताएका छन् ।

यसपालीको फूड फेस्टिवल २०१८ बिदेशमा पहिलो पटक आयोजना गरिएको हुनाले ऐतिहासिक रहेको वर्ल्ड नेवा अर्गनाईजेशनले जनाएको छ ।

नेवार भेषभुषामा दर्जनौं नेपाली तथा जापानीहरुको सहभागिताका साथै नेपाली तथा जापानी कलाकारहरुद्धारा नेवार गीत तथा नृत्यहरु प्रस्तुत गरिएको सो महोत्सवमा धिमे र भुस्या बाजाले  सहभागी सयौं जापानी तथा नेपालीहरुलाई छमछमी नचाउन सफल भएका थिए । 

नेपाली तथा जापानीहरु नेवार पोशाकमा सजिएर सहभागी भएका थिए जहाँ नेवार परिकारहरु खान पाईने, साथीभाईसँग भेट हुने र नेवार गीत संगीतमा रम्न पाउने यस्तो रमाईलो अवसर प्रत्येक वर्ष गर्नु पर्ने धारणा उपस्थित सहभागिहरुले व्यक्त गरेका थिए ।  

नेवार फूड फेस्टिवल २०१८  नेपाली राजदुतावास टोकियो, नेपाल पर्यटन बोर्ड नेपाल ,एन आर एन जापान ,नेवास्जागरण मंच जापान , नेवा:गुठी जापान र नेवा: अन्तेरास्त्रिय फोरम जापानको सहकार्यमा जनवरी २८ तारिख आईतवार टोकियोस्थित इकेगामि कईकान हलमा सयौं जापानीहरुको सहभागितामा भव्य र ऐतिहासिक रुपमा सम्पन्न भएको हो ।
