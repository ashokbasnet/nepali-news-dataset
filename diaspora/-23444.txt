कुवेतका अबैधानिक नेपाली बैधानिक बन्ने अवसर, यस्तो छ प्रक्रिया (भिडियो अन्तरवार्ता)

कुवेत। कुवेत सरकारको तथ्यांक अनुसार कुवेतमा ४ हजार ५ सयको हाराहारीमा नेपालीहरु अवैधानिक रुपमा बसोवास गरिरहेका छन् । कुवेत सरकारले अबैधानिकरुपमा बसेका आप्रवासीहरुलाई आफ्नो सम्बन्धित देशमा जान अथवा कुवेतमै बैधानिकरुपमा बस्न सक्ने खुल्ला गरेको आज दोश्रो दिन हो । 

कुवेतमा अबैधानिक रुपमा बसेका आप्रवासीहरुलाई आममाफी घोषणा गरेपश्चात हिजो दोश्रो दिन अबैधानिक रुपमा रहेका ३३१ जनालाई ट्राभल डकुमेण्ट बितरण गरिएको नेपाली राजदुतावास कुवेतका राजदुत यज्ञबहादुर हमालले जानकारी दिए ।

जरिवाना तिरेर भिसा लगाएर बस्न चाहनेहरुले भने आफ्नो एरियाको रेसिडेन्सी अफेयर्यमा पासपोर्ट र नयाँ स्पोन्सर लिई जाने र तोकिएको जरिवाना (ग्रामा) तिरेर भिसा लगाउन सकिने नेपाली राजदूतावासका प्रथम सचिव भोगेन्द्र लिङ्देनले जानकारी गराए ।  तर यो सुविधा पाउनका लागि कुवेतको कानुन अनुसार कुनै पनि प्रकारको विद्रोही कृयाकलापमा सामेल भएको हुनहुँदैन । कुवेतमा अबैधानिक रुपमा बस्ने हरुमा पुरुष भन्दा महिलाको संख्या बढी रहेको छ ।

के के छन् प्रकृया
दूतावासबाट ट्राभल डकुमेन्ट लिईसकेपछी आफूले काम गरेको एरिया या आफू भागेको एरियाको पासपोर्ट अफिस (जवाजत) मा गई ट्राभल डकुमेन्ट बुझाउने ।
ट्राभल डकुमेन्ट बुझाई सकेपछी पासपोर्ट अफिसबाट सिधै क्लियरेन्स दिएमा टिकट काटेर घर जान सकिने व्यवस्था छ ।  तर फिंगर प्रिन्ट गर्न पठाएमा फिंगर प्रिन्ट रिपोर्ट लिएर पुन: सोही पासपोर्ट अफिसमा गई त्यहाँको निर्देशन बमोजिम प्रकृया अगाडि बढाइने छ । 

दूतावासबाट ट्राभल डकुमेन्ट निकाल्दा चाहिने आवश्यक कागजातहरु-
१, नागरिकताको प्रतिलिपि 
२, राहदानी (पासपोर्ट) को प्रतिलिपि 
३, ४x६ साईजको निलो ब्याग्राउण्डमा २ प्रति फोटो 
४, अन्य आवश्यक कागजातहरु

यसै शिलशिलामा कुवेतस्थित नेपाली दुतावाससँग डिसीनेपालका लागि माधव शाहीले गरेको छोटो कुराकानी
