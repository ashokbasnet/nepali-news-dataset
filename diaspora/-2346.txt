परिवर्तनका लागि शाहसी बनौँ भन्ने नाराका साथ स्विट्जरल्याण्डमा महिला दिवस सम्पन्न

स्विटजरल्याण्ड । गैर आवासीय नेपाली संघ, स्विटजरल्याण्डले परिवर्तनका लागि साहसी बनौँ भन्ने नाराका साथ  १०७ औं अन्तराष्ट्रिय महिला दिवस मनाएको छ। गैर आवासीय नेपाली संघ, स्विटजरल्याण्डका महिला फोरम स्विटजरल्याण्डकी संयोजक श्रीमति शुभ एल्मर लामाको सभापतित्वमा सम्पन्न कार्यक्रममा महामहिम राजदूत श्री दीपक धिताल प्रमुख अतिथि, गैर आवासीय नेपाली संघ, यूएईका महिला संयोजक कल्पना राई, बिन्दु स्टाईनमान पाण्डे, स्वीस नेपाली समाजका अध्यक्ष मार्कुस रुकस्टुल र गैरआवासीय नेपाली संघ, स्विट्जरल्याण्डका अध्यक्ष श्री हिराबल गुरुङ को उपस्थिती रहेको थियो।

नेपाली राष्ट्रिय गीतबाट प्रारम्भ गरिएको कार्यक्रममा महिला फोरम स्विटजरल्याण्डकी सदस्य श्रीमति अमिना श्रेष्ठले स्वागत भाषण गरेकी थिईन भने देवांशी अर्यालले एक नेपाली गीत प्रस्तुत गरिन्। कार्यक्रममा स्वीस नेपाली समाजका अध्यक्ष मार्कुस रुकस्टुल, नेपाली जन सम्पर्क समिति स्विट्जरल्याण्डका अध्यक्ष रामकुमार महत्तो, गैर-आवासीय नेपाली संघ, स्विट्जरल्याण्डका अध्यक्ष श्री हिराबल गुरुङ, स्विटजरल्याण्ड बसोबास गर्ने पहिलो नेपाली बिन्दु स्टाईनमान, महिला फोरम यूएईकी संयोजक सुश्री कल्पना राई र महामहिम राजदूत श्री दीपक धितालले आ-आफ्नो मन्तब्य राखेका थिए।

स्विटजरल्याण्डकी विजया भट्टले गैर-आवासीय नेपाली संघको आङ खस्ने रोग प्रोजेक्ट, कल्पना राईले यूएईमा नेपाली कामदारहरु माथी गर्ने व्यवहार र दुर्घटाना बारे स्लाईडहरु देखाउँदै गहन प्रस्तुति दिनुका साथै राजदूतावास जेनेभाकी दोस्रो सचिव अन्तरा सिंहले महिला सशक्तिकरण र महिला शिक्षा बारे आफ्नो बिचार व्यक्त गरिन्।

महिला फोरम स्विटजरल्याण्डकी संयोजक शुभ एल्मर लामाले नेपालमा महिला फोरम स्विट्जरल्याण्डले पुर्र्याएको सहयोग बारे स्लाईडहरु देखाउँदै कार्यक्रम आयोजना र संचालन गर्न सहयोग पुर्याउने  सबैलाई धन्यवाद दिएकी थिईन्।  यस्तै ज्ञाल्मी शेर्पाले सिरैमा सिरबन्द गीतको बोलमा आफ्नो नृत्य प्रस्तुत गरेकी थिईन्।

स्विट्जरल्याण्डमा महिला दिवस भिडियो ...
