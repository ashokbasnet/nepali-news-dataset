नेपाल भर्सेज मकाउबीच मैत्रीपूर्ण भलिबल

मकाउ । मकाउमा ऐतिहासिक रुपमा प्रथम पटक ‘नेपाल भर्सेज मकाउ भलिबल प्रतियोगिता’ सम्पन्न भएको छ ।

मैत्रीपूर्ण प्रतियोगितामा मकाउलाई हराउँदै नेपालले सानदार विजय हासिल गरेको छ । देश तथा विदेशमा रहेका नेपालीहरुले विभिन्न माध्यमबाट खेलको प्रत्येक्ष प्रशारण गर्नुका साथै खेल हेर्नका लागि मकाउमा ६ सय बढी नेपालीहरु उपस्थित भई खेलाडीहरुको मनोवल बढाएका थिए ।

खेल प्रतियोगितामा भएको नेपालीहरुको उत्साहजनक उपस्थितिले नेपालीहरुको राष्ट्रप्रेम, एकता र खेलप्रतिको अभिरुचि झल्किएको अ ने स मकाउका संयोजक प्रजुन कुमार अधिकारीले बताए ।

कार्यक्रममा उपस्थित विभिन्न संघसंस्थाका प्रमुख तथा प्रतिनिधीहरुलाई सामूहिक रुपमा मायाको चिनो प्रदान गरिएको थियो । पूर्व राष्ट्रिय भलिवल खेलाडी मधुकर थापालाई सम्मान गरी स्वागत तथा विदाई कार्यक्रम गरिएको थियो ।
