अमेरिकाको बाल्टिमोरमा माघेसंक्रान्ती पर्व मनाईँने, चर्चित कलाकारको प्रस्तुती रहने

खेम भट्टचन 
वाशिंगटन डिसी । नेपाली संस्कृतिको संरक्षण गर्ने उद्देश्यले अमेरिकाको बाल्टिमोरमा पञ्जे बाजासहित माघेसंक्रान्ति पर्व मनाइने भएको छ। 

नेपाली चाड पर्व तथा परम्पराको संरक्षण गर्न प्रवासमा रहेका नेपालीहरुले विभिन्न कार्यक्रमको आयोजना गर्दै आएका छन्। यसै क्रममा मगर संघ अमेरिका र ग्रेटर वाशिंगटन डिसीको आयोजनामा फेब्रअरी ३ तारिख शनिबार साँझ माघे संक्रान्ति पर्वको आयोजना हुन लागेको हो। 

उक्त कार्यक्रममा चर्चित लोक दोहोरी गायिका मुना थापा, गायक राजन ठकुरी, अमृत रामदास, सृजना विरही थापा, मन्जु पुन, डोलमाया गुरुङलगायतको प्रस्तुती रहने आयोजकले जनाएको छ। कार्यक्रमका लागि कलाकार अमेरिका आइपुगेको क्याप्टेन दल बहादुर रोकाले डिसी नेपाललाई जानकारी दिए।  

कार्यक्रमको विस्तृत जानकारीका लागि तलको विवरण हेर्न सक्नुहुनेछ। 

Date : 3 February 2018, Saturday
Time : 6.00 PM to 12.00 Mid-Night
 Address :
8735 HONEY-GO Blvd.
PERRY HALL,
MD 21128

For contact : 703-622-6844 ,
443-760-2701
आयोजक : मगर संघ USA,
Washington DC Chapter
