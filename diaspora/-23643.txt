'मिस एण्ड मिसेस जापान-नेपाल' को ग्राण्ड फिनाले फेब्रुवरी १८ मा

ज्याक खड्का


टोकियो । जापानमा पहिलो पटक आयोजित मिस एण्ड मिसेस जापान-नेपालको ग्राण्ड फिनाले फेब्रुवरी १८ मा आयोजना हुने भएको छ। 

आयोजकले फाइनल प्रतिस्पर्धीको नाम सार्वजनिक गर्दै ग्राण्ड फिनालेको मिति र स्थान घोषणा गरेको हो।

पल ईन्टरटेनमेन्ट र शिन्जोउ कर्पोरेशनको संयुक्त आयोजनामा भएको उक्त प्रतियोगिताको व्यवस्थापन डेश्टिनी क्रियसनले गरेको छ। कार्यक्रमको मिडिया पार्टनरका रुपमा टपनेपाल न्यूजडटकम रहेको छ। 

जापनी र नेपालीसहित ६ निर्णायक टोलीबाट अन्तिम प्रतिस्पर्धीहरुको नाम सार्वजनिक गरिएको आयोजक संस्था शिन्जोउ कर्पोरेशनका निर्देशक उत्तम श्रेष्ठले जानकारी दिए। 

अन्तिम प्रतिस्पर्धामा दुबै विधाबाट जम्मा ३७ जना छनौट भएका छन्। जसमध्ये मिसेस जापानका लागि ७ जना र मिस जापान २०१८ का लागि ३० जनाको नाम सार्वजनिक गरिएको छ।

नेपालमा समेत मोडलिंग र कोरियोग्राफीको क्षेत्रमा परिचित प्रिया रानी लामा अन्तिम निर्णायक मण्डलको रुपमा सहभागी हुन लागेको आयोजकले जनाएको छ। 

जापानमा हाल प्रशिक्षण र निर्णायक टोलीमा रहेकाहरुको नाम भने आयोजकले प्रतिस्पर्धालाई स्वस्च्छ र धाँधली रहित बनाउन भन्दै सार्वजनिक गरेको छैन।

भव्य सांगितिक कार्यक्रमसहित यही फेब्रुवरी १८ तारिख आईतबारका दिन टोकियो ईताबासी ओयामा ग्रिन हलमा साँझ ६ बजे उक्त फिनाले कार्यक्रमको योजना हुने आयोजकले जनाएको छ। 

दुबै विधामा प्रथम हुनेलाई दिने पुरस्कारको विस्तृत जानकारी भने आयोजकले फेब्रुवरी ५ तारिखमा पत्रकार सम्मेलन मार्फत गराउने भएको छ।
