बहराईनमा निधन भएका मोरङका धिमालको परिवारलाई आर्थिक सहयोग

लण्डन । वैदेशिक रोजगारीको सिलशिलामा बहराईनमा निधन भएका मोरङ केरौन –१ का किशोर धिमालको परिवारलाई बेलायतमा रहेका केरौन बयरवन परिवारले आर्थिक सहयोग गरेका छन् ।

अचनाक हृदयघातका कारण निधन भएका धिमालको परिवारलाई केरौन बयरवन परिवारले ७५ हजार नेपाली रुपैयाँ आर्थिक सहयोग गरेको हो । धिमालले श्री जन सेवा माध्यमिक विद्यालय मोरङबाट प्रवेशिका परिक्षा उत्तिर्ण गरेका हुन् । बैदेशिक रोजगारका लागि बहरान गएका धिमालको अचनाक हृदयघातका कारण निधन भएको थियो । उनको निधनपश्चात संस्थाबाट आर्थिक सहयोग गरिएको ईन्द्र सुब्बाले जानकारी दिए ।

मृतक धिमालको शव अहिले दाह संस्कारका लागि नेपाल पुर्याइसकेको  रामजी निरौलाले जानकारी दिएका छन् । उनको तिन छोरीहरु र श्रीमती मोरङको केरौन १ जहदामा बसोबास गर्छन । 

उक्त रकम संकलन गर्न संस्थाका ईन्द्र सुब्बा साथै अन्य सदस्यहरुले साथ दिएका थिए । लामो समयदेखि बहराईनमा कार्यरत मृतक धिमाल नयाँ क्षितिज फुटबल क्लब मोरङ जहदाका पूर्व खेलाडी हुन ।
