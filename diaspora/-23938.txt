भारतको बजेट सम्बन्धी नेपाली सीए अध्ययनरत विद्यार्थीहरुको विश्लेषण गोष्ठी

नयाँ दिल्ली । भारतको राजधानी नयाँ दिल्लीमा सीए अध्ययनरत नेपाली विद्यार्थीहरुको छाता संगठन ‘हातेमालो नेपाली विद्यार्थी समुह’ले भारतको युनियन बजेट २०१८ सम्बन्धि गोष्ठी सम्पन्न गरेको छ ।

उक्त कार्यक्रममा NIRC का पूर्व सभापति सिए राज चावला प्रमुख अतिथी, विशिष्ट अतिथी विनोद कास्यप र प्रमुख बाचकको रुपमा SRCC का प्राध्यापक डा. सिए अभिनास गुप्ता र  GST  विशेषज्ञ सिए सैफअलि गिर्दवल थिए । कार्यक्रममा सिए राज चावलाले भारतीय कर प्रणाली र यसको विश्लेषण गरेका थिए भने SRCC का प्राध्यापक डा. सिए अभिनाश गुप्ताले युनियन बजेट २०१८ मा प्रत्येक्ष करमा संशोधनहरु तथा यसको असरका बारेमा जानकारी गराएका थिए । 

त्यस्तै GST विशेषज्ञ सिए सैफअलि गिर्दवलले GST को बारेमा विविध धारणा राख्दै संशोधनहरुको बारेमा जानकारी दिएका थिए । विशिष्ट अतिथी विनोद कास्यपले आर्टिफिसल इंटेलिजेन्स  (AI) को बारेमा पावरप्वाइन्ट प्रस्तुतीका साथ वेव प्रशारण गरेका थिए । सेमिनार कार्यक्रममा नयाँ दिल्लीका सिए अध्ययनरत विद्यार्थीहरुको निकै बाक्लो र उत्साहजनक उपस्थिती थियो । उनिहरुले कार्यक्रममा निकै राम्रो र फाईदाजनक भएको कुरा व्यक्त गरेका  थिए ।

प्रमुख अतिथी सिए राज चावलाले विद्यार्थीहरुकै साथमा रमाउने र उनिहरुको सहयोगको लागि विविध कार्यक्रम गरिराखेको बताउँदै भर्खरै बनेका नेपाली सिएहरुलाई प्रशिक्षण निःशुल्क गराउने प्रतिबद्धता व्यक्त गरेका थिए । हातेमालो नेपाली विद्यार्थी समुहले नोभेम्बर २०१७ मा सिए हुन सफल भएका तथा IPCC, CPT सिए परिक्षा पास हुन सफल विद्यार्थीहरुलाई मायाको चिनो, खादा र प्रशंसा पत्रले अभिनन्दन गर्दै बधाई ज्ञापन गरेको थियो । 

कार्यक्रममा स्वागत सन्देश संस्थाका सचिव गोविन्द आचार्यले गरेका थियो भने संयोजन सुनिल श्रेष्ठ र सन्तोस धमलाले गरेका थिए । अन्त्यमा संस्थाकी अध्यक्ष आयुष्मा अर्याल तथा उपाध्यक्ष विवेक श्रेष्ठले प्रमुख अतिथी सिए राज चावला लगायत सम्पूर्ण अतिथीहरुलाई खादा र माया चिनो प्रदान गरेका थिए । समापन मन्तव्य व्यक्त गर्दै कार्यक्रम सभापति तथा अध्यक्षले ’हातेमालो’ विद्यार्थीहरुकै हकहितका लागि हो भन्दै उनिहरुको समस्या समाधानका लागि सधै तत्पर रहेको बताए । 

हातेमालो नेपाली विद्यार्थी समुहले कार्यसमिति बिस्तार गर्दै  ३१ जना सदस्य रहने गरि एक्जीक्युटिव सपोर्ट टीमको गठन गरेको छ । जसमा विभिन्न विधामा सदस्यहरु रहेका छन् । 
साँस्कृतिक समुह : नेत्र थापा, आयुसा सङ्ग्रौला, सञ्जु न्यौपाने, सुनिता पन्थ, ईसाङखी कुथु ।
खेलकुद समुह : शिशिर भट्टराई, सम्राट बिष्ट, प्रकाश रिजाल, प्रयास पौडेल, प्रविन चौधरी ।
कार्यक्रम सहयोगी समुह : गोविन्द भुषाल, समन्त यादव, सन्तोस शाह, निशान खड्का, मनोज अधिकारी ।
शिक्षा, कला साहित्य समुह : सिए अस्मिता त्रिपाठी (प्रमुख), निरज अधिकारी, आशुतोश रौनियार, असिम गौतम, सविता महत्ता ।

अनलाइन क्विज समुह : सन्तोस शाह, अग्निधर चापागाईँ, अर्जुन ज्ञवाली, रुपेश शाह, प्रज्वल अमात्य ।
पब्लिक स्पिकिङ्ग समुह : प्रविन शिवाकोटी, सर्फराज हुसेन, शंकर शाह, सन्दिप लामिछाने, शुशिल सुवेदी, अनुच्छेद पाण्डे ।
