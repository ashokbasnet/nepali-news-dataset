संघीय समाज दक्षिण कोरियाले बृहत अन्तरक्रिया गर्ने

कोरिया । संघीय समाजवादी फोरम नेपालको विश्वका विभिन्न मुलुकमा प्रवास संगठन रहेपनि कोरियामा भने सन २०१३ मा नेपाली संघिय समाज दक्षिण कोरिया स्थापना भएको हो । 

नेपाली संघीय समाज दक्षिण कोरियाले स्थापनाकालदेखि नै विभिन्न समसामयिक बिषयमा बहस र छलफल गर्दै प्रत्यक्ष/अप्रत्यक्ष रूपमा नेपाली समाज रुपान्तरण गर्न महत्वपूर्ण योगदान गर्दै आईरहेको देखिन्छ । प्रवास संगठन नेपाली संघीय समाज दक्षिण कोरियाले पनि जातिय मुक्तिका लागि संघीयता र वर्गीय मुक्तिका लागि सामाजवाद भन्ने मूल नाराका साथ ‘पहिचान र समृद्ध नेपाल निर्माणको लागि अवको भूमिका’ बिषयक बृहत अन्तरक्रिया कार्यक्रम गर्न लागेको छ । 

यही फेब्रुअरी १६ तारिकमा आयोजना गर्न लागिएको अन्तक्र्रियाको सम्पूर्ण तयारी पूरा भएको सूचना तथा सञ्चार विभाग प्रमुख सेर साङबो शेर्पाले सञ्चारमाध्यमलाई जानकारी दिएका छन् । उक्त बृहत अन्तरक्रिया कार्यक्रममा प्रमुख अथितीको रुपमा नेपालबाट संघीय समाजवादी फोरम नेपालका केन्द्रीय सचिव अजम्बर राई काङमाङ यही १५ तारिकमा दक्षिण कोरिया आउने भएका छन् ।

नेपाली संघीय समाज दक्षिण कोरियाले यही सन फेब्रुअरी १६ तारिकमा हवासु बिल्डिङ, हेवादोङ, सिओलमा आयोजना गरेको उक्त कार्यक्रम सफल बनाउन कोरियामा क्रियाशिल सम्पूर्ण संघसंस्थाका प्रतिनिधि, बुद्धिजिवी, समाजसेवी, व्यापारी, पत्रकार, विद्यार्थीहरु लगायत सम्पूर्ण कोरियावासी नेपाली दाजुभाई दिदीबहिनीहरुमा उपास्थित भईदिन नेफेसो कोरियाका अध्यक्ष महेन्द्र राईले आह्वान गरेका छन् ।
