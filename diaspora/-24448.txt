कवि स्वप्निल स्मृतिको साथमा मलेसियामा कविता कन्सर्ट

मलेसिया । गत ४ फेब्रुअरीमा मलेसियाको राजधानी क्वालालम्पुरमा कवि स्वप्निल स्मृतिको ‘कविता कन्सर्ट– २०१८’ भएको छ ।

विश्व नेपाली साहित्य महासंघ मलेसिया शाखाको आयोजनामा उक्त कन्सर्ट भएको हो । कन्सर्टमा कवि स्मृतिले एक दर्जन चर्चित कविताहरु वाचन गरेका थिए । कवि स्वप्निल कविता कन्सर्टकै लागि काठमाडौंबाट क्वालालम्पुर पुगेका हुन ।

कवि स्मृतिको बारेमा दिलदुखी जन्तरेले प्रकाश पारेका थिए भने नेपाली राजदुतावास मलेसियाका द्धितिय सचिव विनोद मुखियाले प्रमुख अतिथिको रुपबाट शुभकामना दिए । नेपाली राष्ट्रिय गाना लगत्तै रबि किरणको स्वागत मन्तब्यबाट शुरु भएको कन्सर्टलाई विश्व नेपाली साहित्य महासंघ, विश्व केन्द्रीय सदस्य दीलीप राई सगर, एनआरएन मलेसियाका महासचिव सुन्दर आले, साहित्य महासंघका पूर्व केन्द्रीय पार्षद दीप दर्शन, नेपाल आदिवासी जनजाति महासंघ मलेसियाका उपाध्यक्ष ड्वाङनुरी शेर्पा, चौतारी साहित्यका डिल्ली छत्कुल्ली, योगेन्द्र काईराला, राम चौधरी, कृष्ण आङदेम्बे, दिल केरुङ, राज गिरी, राम रेप्चोङ लगायतले शुभकामना मन्तब्य राखेका थिए ।

दोस्रो चरणमा कवि स्वप्निललाई प्रमुख अतिथि र सभाध्यक्ष कृष्ण भीरद्धारा सम्मानपत्र सहित दोसल्ला ओढाई सम्मान गरिएको थियो । त्यस्तैगरी मलेसियामा रहेर अनवरत साहित्यमा योगदान पुर्याएवापत गजलकार दीप दर्शनलाई पनि सम्मानपत्र प्रदान गरिएको थियो ।

कार्यक्रमलाई लालीगुराँस रेष्टुरेष्ट, सुम्निमा रेष्टुरेष्ट इपो, परदेशी रेष्टुरेष्ट, मण्डला रेष्टुरेष्ट, हर्वो प्रालिले प्रायोजन गरेका थिए भने आख्यानकार जीवन देवान गाउँलेले कार्यक्रमको संचालन गरेका थिए ।
