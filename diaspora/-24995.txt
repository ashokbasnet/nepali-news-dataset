कोसेली समूहको दशौं वार्षिक उत्सव भब्यरुपमा सम्पन्न

माधब शाही 
कुवेत - कोसेली समुहको दशौं वार्षिक उत्सव भब्यरुपमा सम्पन्न भयको छ  । फर्वार्निया स्थित हाईतम रेष्टुरेन्टको सभाहलमा एक कार्यक्रमको आयोजना गरी कोसेली समुहले दस बर्षमा प्रवेश गरेको अवसरमा आफ्नो दसौं वार्षिक उत्सव मनाएको हो  ।

मरुभूमीको कोसेली समुहका अध्यक्ष मनु भुजेलको  सभापतित्वमा सम्पन्न वार्षिक समारोहका प्रमुख अतिथि नेपाली राजदुतावास कुवेतका राजदुत यज्ञ बहादुर हमालको उपस्थित रहेको थियो । कार्यक्रममा राजदुत हमाल धर्मपत्नी रीता हमालको पनि उपस्थिती रहेको थियो ।

एनआरएनए कुवेतका अध्यक्ष अर्जुन तामांग, राजदुतावासका प्रथम सचिब भोगेन्द्र लिन्देन , सह-सहचारी मनोज सिंह ,पत्रकार महासंघ कुवेत साखाका अध्यक्ष  हरी कृष्ण न्यौपाने लगायतको पनि कार्यक्रममा सहभागिता रहेको थियो ।

 कार्यक्रममा बिभिन्न संघ संस्थाका प्रतिनिधिहरु,पत्रकारहरु ,बुद्दिजिबी, समाजसेवी कुवेतबासी नेपालीहरूको बाक्लो उपस्थिति रहेको थियो।
कार्यक्रम पत्रकार तोयानाथ दाहालले संचालन गरेका थिए भने आगन्तुक हरुलाई टिकाराम आचार्यले मन्तब्य बाट स्वागत गरेका थिए ।

प्रमुख अतिथि र सम्पुर्ण अतिथिहरुको सामुहिक रुपमा पानसमा बत्त्ती बालेर र मरुभुमीको कोसेली पत्रिकालाई बिमोचन गरी कार्यक्रमको सुरुवात गरीयको थियो  ।

कोसेली समुहको गतिविध पत्रकार  नबराज पन्थीले संक्षित रुपमा प्रष्ट पारेका थिए  ।

मरुभूमिको कोसेली पत्रिकाको बारेमा नेपाल पत्रकार महासंघ कुवेत शाखाका अध्यक्ष  हरी कृष्ण न्यौपानेले ब्याख्या गरेका थिए भने कोसेली समुहको आर्थिक प्रतिबेदन कोषाध्यक्ष राजन श्रेष्ठले प्रस्तुत गरेका थिए ।

माधब शर्मा , कुमार झापाली ,सुरज मास्के , एनआरएनए कुवेतका अध्यक्ष अर्जुन तामांग,नेपाली राजदुतावास कुवेतका राजदुत यज्ञ बहादुर हमाल  लगायतले शुभकामना मन्तब्य राखेका थिए ।

उक्त वार्षिक उत्सव समारोहमा कुवेतको नेपाली समाजमा उत्कृष्ट  ब्यक्ति तथा संस्थालाई मायाको चिनो र दोसल्ला ओढाएर सम्मान गरिएको थियो  ।

सम्मानित हुनेहरुमा महिला अधिकारीवादी प्रिती गोले तामांग, कल्याणकारी समाज कुवेत , सामाजिक अभियन्ता शिर्जनसील समाज कुवेतका अध्यक्ष  पुष्कर सिंह धामी , पत्रकार कोशराज राई , लुम्बिनी समाज नेपाल कुवेत रहेको थियो । कोसेली समुहको संस्थापक सुजन केसीले सम्मानको बारेमा प्रष्ट पारेका थिए ।

कोसेली समुहको संस्थापक सुजन केसी लगायतले शुभकामना मन्तब्य राखेका थिए । माधब पौडेल र अमर खड्काको गजल बाचनले समारोह थप रोचक बनेको थियो  ।

कोसेली समुहमा प्रवेश गर्ने नयाँ सदस्य माधब पौडेल , चन्द्र बिश्वकर्मा , अमर खड्कालाई सम्मान गरीएको थियो  ।

समारोहका सभापति मनु भुजेलले  कार्यक्रम सफल पार्न प्रत्यक्ष अप्रत्यक्ष रुपमा सहयोग गर्ने संघसंस्था ब्यक्ति सम्पुर्ण उपस्थित हरुलाई धन्यवाद दिदै आगामी दिनहरुमा पनी सहयोगको अपक्षा  राख्दै बिधीगत रुपमा कार्यक्रमको अन्त्य गरेका थिए ।
