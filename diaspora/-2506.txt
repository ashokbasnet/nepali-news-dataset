बेल्जियममा गिरिजाप्रसाद कोईरालाको सातौं स्मृति दिवस सम्पन्न

बेल्जियम । पूर्व प्रधानमन्त्री  तथा नेपाली कांग्रेसका दिवंगत नेता गिरिजा प्रसाद कोईरालाको सातौं स्मृति दिवस सोमबार बेल्जियमको आन्त्रोपेन शहरमा मनाइएको छ। नेपाली जनसम्पर्क समितिले कार्यक्रम आयोजाना गरेको हो।

नेपाली जनसम्पर्क समिति बेल्जियमको भर्खर सम्पन्न चौथो अधिवेशनमार्फत नव निर्वाचित अध्यक्ष सीता सापकोटाले २००७ साल देखि नेपाली कांग्रेसमा कोईरालाको योगदान रहेको चर्चा गरिन्। प्रजान्त्रीक आन्दोलन, माओबादी द्वन्द्व व्यवस्थापन तथा शान्ति वार्ता हुँदै लोकतान्त्रिक आन्दोलनका एक कुशल योद्धाको रुपमा स्वर्गीय कोईराला परिचित रहेको उनले स्मरण गरिन्।

कार्यक्रमका प्रमुख अतिथि संस्थापक अध्यक्ष ध्रुब राज पौडेलले स्वर्गीय गिरिजा प्रसाद कोईरालाको नेपाली प्रजातान्त्रीक आन्दोलन देखि शान्ति प्रकृयासम्मको चर्चा गरे। 

नेपाली जनसम्पर्क समिति बेल्जियमका पूर्व अध्यक्ष ईन्द्र क्षेत्री पकवान, गैर आवासीय नेपाली संघ बेल्जियमका अध्यक्ष  तथा नेजस पुर्व अध्यक्ष गंगाधर गौतम साथै निबर्तमान अध्यक्ष सुवाश जोशीले गिरिजाको योगदानबारे धारणा राखेका थिए।

गैर आवासीय नेपाली संघ अन्तराष्ट्रीय समन्वय परिषदका सचिव अर्जुन कुमार श्रेष्ठ, आईसीसी सदस्य जानकी गुरुङ,  यूके नेकपा माओवादी  केन्द्र का केन्द्रीय सदस्य तथा कानुन विद सुरेन्द्र श्रेष्ठ, ओएन एफ बेल्जियमका महासचिव चन्द्र शर्मा, नेजस बेल्जियमका पुर्व सल्लाहकार गोबिन्द सुवेदी, नेपाल पत्रकार महासंघ यूरोप शाखाका उपाध्यक्ष ओम शर्मा, नेपाली व्यवसायी संघ का अध्यक्ष सीपी भट्ट, कास्की समाजका महासचिव तिर्थ धमला, क्षेत्री समाज बेल्जियमका राजु रेग्मीले स्वर्गीय कोईरालाले नेपाली राजनीतिमा दिएको योगदान र वर्तमान नेपाली राजनीति विषम परिस्थितिमा कोईराला अभाव महसुस भएको बताउँदै उनीप्रति श्रद्धान्जली अर्पण गरेका थिए। 

स्मृति सभामा उपस्थितलाई बरिष्ठ उपाध्यक्ष देवेन्द्र शर्मा देबुले स्वागत गरेका थिए। महामन्त्री दिनेश भण्डारीले कार्यक्रम संचालन गरेका थिए।
