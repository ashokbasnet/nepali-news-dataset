दर्शन ठकुरी समाज कुवेतको चौथो वार्षिक उत्सवको तयारी पुरा 

कुवेत । दर्शन ठकुरी समाज कुवेतको चौथो वार्षिक उत्सवको तयारी पुरा भएको आयोजकले जनाएको छ । 

यही आउँदो फेब्रुअरी २३ तारिख शुक्रवार हुने ‘चौथो वार्षिक उत्सव तथा शैक्षिक च्यारिटी शो २०१८’ को तयारी पुरा भएको दर्शन ठकुरी समाज कुवेतका अध्यक्ष एलबी हमाल ठकुरीले जानकारी  दिएका छन् ।

अतिथि कलाकार नेपालका चर्चित लोक तथा दोहोरी गायक शक्ति चन्दको साथमा मनाउने वार्षिक उत्सव अलि फरक खालको हुने जानकारी संस्थाका संरक्षक बिबि मल्ल ठकुरीले गराएका छन् । यसका लागि सम्पूर्ण तयारी भैसकेको उनको दाबी छ । 

अतिथि कलाकार शक्ति चन्द यही बुधबार बेलुकि ७स्३० बजे कुवेत आइपुग्ने हुँदा कुवेतमा कृयाशिल सम्पूर्ण संघसंस्थाका पदाधिकारी, बुद्धिजिवि, समाजसेवी, पत्रकार, कलाकार,खेलाडी लगायत सम्पूर्णलाइँ कलाकार स्वागतार्थ बिमानस्थलमा उपस्थित भैइदिन समेत अध्यक्ष ठकरीले अनुरोध गरेकाछन्  । 

कुवेतको हवाली स्थित बोय स्काउट हलमा हुने बार्षिक उत्सवमा अथिति कलाकारको साथमा स्थानिय कलाकारहरुले समेत आफ्नो कला प्रस्तुत गर्ने कार्यक्रम रहेको आयोजकले जानकारी गराएको छ । 

चौथो वर्षमा प्रवेश गरेको अबसरमा अथिति कलाकारका साथ मनाउन लागीएको वार्षिक उत्सवमा सहयोगी दाताहरुबाट उठेको रकम आर्थिक अभावका कारण बिद्यालय जान नपाएका नेपाली वालबालिकाहरुलाई सहयोग गर्ने समाजका अध्यक्ष एलबि हमाल ठकुरीले बताए ।

कार्यक्रमलाई भब्य र सभ्यरुपमा सफल पारिदिन कुवेतमा रहेका कृयाशिल सम्पूर्ण संघसंस्थाका पदाधिकारी, बुद्धिजिवि, समाजसेवी, पत्रकार, कलाकार,खेलाडीका साथै सम्पूर्ण नेपाली दाजुभाइ तथा दिदीबहिनीहरुलाई उक्त कार्यक्रममा उपस्थितिको लागी अनुरोध गरिएको छ । 

उक्त दिन अरु संघसंस्थाका साथै व्यक्ति विषेशलाई कार्यक्रम नजुधाईदिन आयोजकले टिमले आग्रह गरेको छ ।


कार्यक्रम हुने स्थान र मिति:

मिति: फ्रेवरी २३ तारिख शुक्रबार २०१८

स्थान: हवाली स्थित बोय स्काउट थियटरमा (सेन्टर पोइन्टको अगाडी)

समय: बिहान ठिक ११ बजे
