क्यानेडियन नेवा गुठीद्वारा भुटानी समूदायको लागि निशुल्क कर आवेदन शिबिर सन्चालन

टोरोन्टो । बिगत बर्षमा जस्तै क्यानेडियन नेवा गुठीले  भुटानी समूदायको लागि टोरोन्टो स्थित स्कार्बोरोमा निशुल्क कर आवेदन शिबिर सम्पन्न गरेको छ। नवआगन्तुक र निम्न आय भएका परिवारहरुलाई लक्षित गरिएको शिबिरमा ४८ जनाले कर आवेदन सम्बन्धि सेवा प्राप्त गरेका थिए।

टोरोन्टोमा बर्षेनि बढ्दै गरेको भुटानी समुदायलाई दृष्टिगत गरि उनीहरुको सजिलोको लागि घरदैलो नजिकको पायक पर्ने स्थानमा शिबिर सन्चालन गरेको गुठीले जनाएको । 
शिबिरमा सेवाग्राहीहरुले आफ्नै भाषामा आफ्नो कर सम्बन्धि  तथ्यांक बताएर कर आवेदन भर्न पाएकोमा खुसि ब्यक्त गरे।

उक्त शिबिरमा गुठीका सचिब रबिन प्रधानको नेतृत्वमा जन सम्पर्क प्रमुख नरेश ताम्राकार, कार्यसमिति सदश्य रोदेश शाक्य र सदश्य अणु श्रेस्थले आफ्नो सेवा प्रदान गरेका थिए भने आउँदो शनिबार मार्च २५ का दिन  नेपलिज क्यनेडियन हेरिटेज सेन्टरसंग सहकार्य गरेर ब्राम्प्टन स्थित पशुपतिनाथ नेपाली मन्दिरमा शिबिर सन्चालन गर्ने भएको छ।

क्यानेडियन नेवा गुठीले भुटानी समुदायको लागि गत २०१० देखि प्रत्येक बर्ष कर शिबिर संचालन गर्दै आएको छ।
