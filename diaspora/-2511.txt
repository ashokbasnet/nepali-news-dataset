खोटाङ-युके एम्बुलेन्स प्रोजेक्टले जिल्लामा ७ वटा एम्बुलेन्स दिदै

काठमाडाैं । खोटाङ जिल्लामा ७ वटा एम्बुलेन्स र अल्ट्रासाउण्ड मेसिन प्रदान गरिने भएको छ। खोटाङ युके एन्बुलेन्स प्रोजेक्टले करिव एक करोड १२ लाख बराबरको सहयोग गर्न लागेको हो।

एम्बुलेन्स सँगै चालकका लागि पनि एक हप्ता लामो एड्भान्स ड्राइभिङ ट्रेनिङ दिइने संस्थाका सदस्य भबिन साङ्पाङले बताए। एड्भान्स फस्ट एड (प्राथमिक उपचार) ट्रेनिङ्को लागि डा. प्रमोद कोयी नेपाल आउने संस्थाले जनाएको छ।

प्रोजेक्ट संयोजक तथा संस्थाका उपाध्यक्ष रत्न राई, महासचिब इश्वर चाम्लिङ तथा सदस्य भाज्ञवती राईलगायतको टोली एम्बुलेन्स हस्तान्तरणका लागि नेपाल आउनेछन्।

प्रवासमा रहेका खोटाङेहरुले आफ्नो जन्मथलोको लागी रकम संकलन गरेर परोपकारी अभियान चलाएका हुन्।
