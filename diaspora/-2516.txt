हङकङमा स्वर्गीय गिरिजाको सम्झना 

हङकङ । नेपाली राजनीतिकका शिखर पुरुष स्व. गिरिजा प्रसाद  कोइरालाको ७ औ स्मृति दिवसमा जोर्डन स्थित कङन रेस्टुरेन्टमा जन सम्पर्क समिति हङकङले एक अपौचारिक कार्यक्रम सम्पन्न गरेको छ। 

स्वर्गीय कोइराला सहमति, सहकार्य र एकताको सु्त्रधार रहेको कार्यक्रममा स्मरण गरियो। "म जे बोल्छु त्यो गर्छु, जे गर्छु, त्यो मात्र बोल्छु" भन्ने कोइरालाका स्पष्टता र नेतृत्व काैशलको अहिले अभाव खड्किएको वक्ताले बताए।

नेपाली जनसम्पर्क समिती हङकङको २१ औ बार्षिकउत्सव कार्यक्रममा भाग लिन हङकङ आएका नेपाली कांग्रेसका वरिष्ठ नेता तथा केन्द्रीय सदस्य प्रकाशमान सिंह कार्यक्रमका प्रमुख आतिथि थिए। 

स्मृति सभामा सांसद मोहन कुमार रार्इ तथा समाजसेवी सिर्जना सिंह, हङकङका महाबाणिज्य दुत कमल प्रसाद भट्टराई उपस्थित थिए। समितीका सभापति जगत शाहको अध्यक्षतामा भएको कार्यक्रममा समितीका उपसभापति मीन गुरुङले उपस्थित सबैलाई स्वागत गरेका थिए। समितिका पूर्व सभापति सन्तोष घलेले गिरिजा बाबु र हङकङ जनसम्पर्क समितीसंग रहेको सम्बन्ध बारे चर्चा गरेका थिए।

कार्यक्रममा धारा २९१ बारे कानुनबिद जेबि ओख्राम्बुले ब्यख्या गरेका थिए। हङकङमा रहेका विभिन्न दलसम्बद्ध संस्थाहरुको तर्फबाट संयोजक रबिन लिङ्देन (अध्यक्ष प्रगतिशील मोर्चा हङकङ) ले ज्ञापनपत्र नेता सिंहसमक्ष पेस गरेका थिए।

कार्यक्रममा नवगठित जनसम्पर्क समितिको सल्लाहकारहरूलाइ नियुक्ति पत्र सहित स्वागत गरिएको थियो। कार्यक्रम समापन गर्ने क्रममा सभापति जगत शाह, समितिका सह-महामन्त्री बिष्णु श्रेष्ठले मन्तव्य राखेका थिए।
