क्यानडामा मनाए नेपालीले प्रजातन्त्र दिवस

क्यानडा । नेपाली राजदूतावासको आयोजनामा क्यानडामा ६८ औं राष्ट्रिय प्रजातन्त्र दिवस-२०७४ सम्पन्न भएको छ। 

फेब्रुवरी १८ का दिन नेपाली राजदूतावासकै परिसरमा आयोजना गरिएको उक्त  कार्यक्रममा प्रवासमा रहेका नेपाली तथा विभिन्न संघ संस्थाका प्रतिनिधिहरु सहभागी बनेका थिए। 

क्यानडाका लागि नेपालका राजदूत कालीप्रसाद पोखरेलले अथितिको स्वागत गर्दै नेपाली जनताको लामो संघर्ष र वलिदानबाट प्राप्त उपलब्धीहरुलाई संस्थागत गर्न नयाँ संविधान जारी भएको बताए। उनले भर्खरै सम्पन्न भएको स्थानीय निकाय र प्रदेशसभा निर्वाचनपछि स्थानीय सरकार गठन भएको बताउँदै अब मुलुक आर्थिक विकाश तर्फ उन्मुख भएको बताए। 

त्यस्तै ओटवास्थित नेपाली समुदायको संस्था नेप्लिज् क्यानेडियन एशोसियसन अफ ओटवाका प्रतिनिधि प्रभाकर रेग्मी, गैरआवासीय नेपाली संघ(क्यानडाका पूर्व उपाध्यक्ष तथा भाषा साहित्य एवं प्रकाशन विभागका संयोजक सुरेन उप्रेतीले प्रजातन्त्र दिवसको शुभकाना दिएका थिए। 

कार्यक्रमलाई दूतावासका सचिव प्रकाश अधिकारीले संचालन गरेका थिए।
