हातेमालोको १६औं अङ्क 'दि भ्वाईस अफ एभरेष्ट' स्मारिका विमोचन

नयाँ दिल्ली, भारत। हातेमालो नेपाली विद्यार्थी समुहले वार्षिक स्मारिका 'दि भ्वाईस अफ एभरेष्ट' अङ्क १६ यहि आइतबार लक्ष्मीनगर, दिल्लीमा भब्य कार्यक्रमका साथ विमोचन गरेको छ। उक्त स्मारिकामा हातेमालोका सदस्यहरु तथा शुभचिन्तकहरुको पेशागत, आर्थिक, स्वाथ्य, प्रेरणादायक, सन्देशमुलक तथा साहित्यिक लेख रचनाहरुलाई संकलनगरि एक उत्कृष्ट सङ्ग्रहको रुपमा प्रकाशन गरिएको छ।

स्मारिका संयोजक सुर्य हमालले स्मारिका बनाउँदाका क्षणहरुलाई स्मरण गर्दै सबै सहयोगी साथीहरू लाई विशेष आभार व्यक्त गरेका थिए। साथै पुस्तकमा कुनै कमिकमजोरी र त्रुटि भए औंल्याई सुधारको लागि ईमेल गरिदिन समेत उनले अनुरोध गरेका छन्। त्यस्तै स्माररिकाको बारेमा बोल्दै पुर्व उपाध्यक्ष जगदिश्वर थापाले हातेमालोका पुराना संस्करणहरुको बारेमा अनुभव वर्णन गर्दै, नवौं कार्यकालका सम्पुर्ण सदस्यहरुलाई विशेष धन्यवाद दिएका थिए।

संस्थाका कार्यकारी सदस्यहरु कविता भट्ट र भरत रावत द्वारा संचालित कार्यक्रममा सचिव समृद्धी ढकालको स्वागत मन्तव्य प्रस्तुत गरेकी थिइन्।
साथै कार्यक्रममा कविता, गजल र मुक्तक बाचनका साथै हाँस्य ब्यङ्गय प्रस्तुती समेत राखियको थियो। संस्थाद्वारा आयोजित खेलकुदका विजेता, हातेमालो क्यिज तथा अनलाईन क्यिजका विजेताहरुलाई प्रमुख अतिथी तथा संस्थाका अध्यक्ष आयुस्मा अर्यालले खादा, प्रमाणपत्र, शिल्ड तथा मेडलले द्वारा सम्मान गरे।

एक मुख्य प्रायोजकका रुपमा रहेको ग्लोबल आईएमई बैंक भारत शाखाका प्रमुख ज्वाला शर्माले हातेमालोको सहयोगमा अडिबिआई बैंक संग सहकार्य गरि भारतमा रहने नेपालीका लागि आधार कार्ड बिना नै सरल र सहज तरिकाले बैंक खाता खोलिदिने जानाकारी दिए।

अन्त्यमा हातेमालोका उपाध्यक्ष विवेक श्रेष्ठ र कोषाध्यक्ष स्वरुप ढुङ्गनाले प्रायोजकहरुलाई खादा, प्रमाणपत्र तथा मायाको चिनोले सम्मान गरे। समापन मन्तव्य व्यक्त गर्दै अध्यक्ष अर्यालले सबै उपस्थित महानुभावहरुलाई धन्यबाद व्यक्त गरिन्।
