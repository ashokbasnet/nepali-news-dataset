हङकङमा निर्मला-सुरेश म्युजिकल नाईट सम्पन्न

भरत लामा 


वान्चाइ हङकङ । हङकङ स्थित कंङगन रेस्टुरेन्टमा तामाङ इन्भेस्ट्मेन्ट ग्रुप र हामी धाराने हङकङको संयुक्त आयोजनामा निर्मला सुरेश म्युजिकल नाईट सम्पन्न भएको छ । २० फेब्रवरी मा सम्पन्न भएको उक्त कार्यक्रममा नेपालकी चर्चित गायिका र नेपाली तारा सिजन ३ को टप ३ का सुरेश लामाले प्रस्तुती दिएका थिए। 

यी दुई कलाकार हङकङ तामाङ घेदुङकी उपाध्यक्ष शुश्मा वाइबाको संयोजकत्वमा फेब्रुवरी १६ मा सम्पन्न सोनाम ल्होछार कार्यक्रममा भाग लिन हङकङ आइपुगेका थिए। 

हङकङमा रहेका नेपालीको विशेष अनुरोधमा काउलुनको जोडर्न् स्थित कंङगन रेस्टुरेन्टमा निर्मला सुरेश सांगितिक साँझको आयोजना गरिएको हो।

निर्मलाको जादुगरी स्वर सिरिरी हावा चल्यो, पिडा छैन आशु छैन, कोरीबाटी, सातै रङमा, फर्की आउ, कती माया गर्छु आदी गीतहरुमा राम्रै सँग बयेलि खेल्दै तिखारिएका छिन्। १२ बर्षको उमेर देखिनै क्रान्तिकारीधारका जनबादी गीतहरुमा अनगिन्ती स्वर दिइसकेकी गायिका घिसिङले गणतन्त्रको आगमनपछि लोक आधुनिक सुगम संगीतमा समेत सुन्दर ढंगबाट आफ्ना प्रस्तुतीहरु पस्किएकी छन्।  

सुरेश लामा नबोदित युबा गायक हुन। उनको गाएकी सिखर चुम्न प्रयत्नशिल छ ”जोनी जेन्टल मेन ” नेपाली कथानक चलचित्रमा (जब जब तिम्रो साथ) प्ले ब्याक सिंगर हुँदै चर्चित गीतहरु गाउँदै अगाडि बढिरहेका युवा गायक सुरेश साच्चिकै जोशिला गायक हुन। जादु भरिएको स्वरमा दर्शक स्रोता माझ जब सुरेश खुल्न थाल्छन तब सांगितिक तरंग ल्याइ हाल्छन। नेपाली सांगितिक आकाशमा सुरेश लामा एक स्थापित नाम हुने कुरामा अडकल मात्र होइन ग्यारेन्टि नै गर्न सकिन्छ भनि स्रोता दर्शकले प्रतिकृया दिए।

निर्मला सुरेश म्युजिकल नाइटका आयोजकको तर्फबाट बिनोद तामाङ र पक्कु चाम्लिङले मायाको चिनो र प्रशंसापत्र प्रदान गरेका थिए भने हङकङेली तामाङ समुदायका गान्बा कुल मान मोक्तानले खादा ओढाइ सम्मान गरेका थिए। सांगितिक साँझका लागि संगीतविज्ञ दिपेश लामाले संगीत संयोजन गरेका थिए। छोटो औपचारिक कार्यक्रम विश्व नाथ घिसिङले सञ्चालन गरेका थिए।
