युएईमा 'रसुवाली समाज' सबै भन्दा कान्छो नेपाली संस्था !

युएई । युएर्इमा रहेका रसुवालीहरुले रसुवाली समाज युएई गठन गरेका छन्। 

बैदेशिक रोजगारको शिलसिलामा यूएईका विभिन्न क्षेत्रलार्इ कर्मथलो बनाएका रसुवालीहरुबीच भाइचाराको सम्बन्ध कायम गर्ने उद्देश्यका साथ उक्त संस्थाको गठन गरिएको हो। पहिलादेखि नै यस संगठनको प्रयास भएपनि विभिन्न कारणले गर्दा ढिला भएको हो। संगठनको पहिलो बैठकको सुरुवातसँगै सबै सदस्यले राजन प्रसाद अगस्ती र राम शरण पाण्डे मध्ये एक जना अध्यक्ष हुनु पर्ने बताएका थिए। 

निर्बाचन समितिले फेब्रुअरी १६ शुक्रबारको दिन युएईको बरदुबईमा समाजको प्रथम अधिबेसन सम्पन्न गरेको छ। अधिबेशनले रामशरण पाण्डेको अध्यक्षतामा १५ सदस्सीय केन्द्रीय समिति सर्वसम्मत निर्वाचित गरेको सचिव बिनोद पौडेलले  जानकारी दिए। समाजको उपाध्यक्षमा सन्तोष बराल, महासचिवमा बिरमान थिङ्ग, सचिवमा बिनोद पौडेल, सह-सचिवमा कृष्ण राना, कोषाध्यक्षमा सुभद्रा अधिकारी, सह(कोषाध्यक्षमा तुलसी अधिकारी निर्वाचित भएका छन्। 

त्यसैगरी अधिवेसनले धुर्ब प्रसाद अगस्ती, भिम थिङ्ग, रामचन्द्र अधिकारि, भरत तामाङ्ग, सागर पौडेल र ठाकुर रैलालाइ सदस्यमा निर्वाचित गरेको छ। कार्यसमितिको पहिलो बैठकले राजन प्रसाद अगस्तीलाई रसुवाली समाजको  संरक्षकमा र  बलराम न्यौपानेलार्इ समाजको प्रमुख सल्लाहकारमा चयन गरेको छ।

स्मरण रहोस हालसम्म युएईमा खोलेका नेपाली संस्था मध्ये रसुवाली समाज युएई सबै भन्दा कान्छो समाज हो।
