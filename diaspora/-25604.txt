मकवानपुरका श्रीराम मलेसियाको हस्पिटलबाटै १२ दिनदेखी बेपत्ता

मलेसिया । बैदेशिक रोजगारीको शिलशिलामा मलेशियाको GENTING HIGHLAND WORLD RESORT मा काम गर्दै आएका श्रीराम दिम्दुंग हस्पिटलको बेडबाटै १२ दिनदेखी बेपत्ता छन् ।

फेब्रुअरी ९ तारिखका दिन डियु्टी गरेकै समयमा मानसिक समस्या आइपरेकोले सोही दिन साथीभाईको सहयोगमा उनलाई कम्पनीकै एम्बुलेन्समा राखी क्वालालम्पुर हस्पिटलको इमर्जेन्सीमा भर्ना गरिएको थियो । सोही दिनदेखी आजसम्म उनि सम्पर्कमा नरहेको उनका साथी रबिन्द्र घिमिरेले बताएका छन् । 

फेब्रुअरी १४ तारिख दिउँसोसम्म उनको मोबाईल अन रहेको तर कसैको पनि फोन नउठाएको घिमिरेले बताएका छन् । उनको परिवारबाट श्रीमतीले समेत बारम्बार सम्पर्क गर्ने प्रयास गर्दा सम्पर्क हुन सकेको छैन् । मकवानपुर स्थायी घर भएका श्रीराम मानसिक समस्यामा थिए । उनको साथमा कम्पनीको परिचयपत्र र जलन कार्ड समेत रहेको छ ।

उनी बेपत्ता भएको खबरले उनको घरपरिवार र मलेसियामा रहेका उनका सबै साथीभाई तनाबमा रहेकोले भेटने जोकोही व्यक्तिले रबिन्द्र घिमिरे (०१७९२७४३६५), प्रमोद ठकुरी (०१६४५३४२७३), सुबेक घिसिङ्ग (०१४३८७५००९) मा सम्पर्क गरी सहयोग गर्न साथीहरुले आग्रह गरेका छन् ।
