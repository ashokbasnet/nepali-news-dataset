कतारमा 'कुमारी बुम स्टार नाईट-२०१८' हुने 

दोहा। कुमारी रेमिट तथा बुम रेमिटको संयुक्त प्रस्तृतीमा मार्च ९मा कतारमा ‘कुमारी बम स्टार नाइट २०१८’ कार्यक्रम हुने भएको छ।  गत बिहीबार पत्रकार सम्मेलन गर्दै बुम रेमिटका प्रवन्ध निर्देशक धिरेन्द्र पन्तले सो कुराको जानकारी दिएका हुन्।

संगिक्षा फिल्मस इन्टरटेन्मेन्ट प्रालीको आयोजनामा सनैया स्थित ग्राण्डमल नजिकको एसियन टाउन एम्पी थिएटरमा हुने कार्यक्रमा नेपालबाट एक दर्जन भन्दा बढी कलाकार आउने तय भई सकेको छ। करिब १० हजार दर्शकले प्रत्यक्ष कार्यक्रम हेर्ने लक्ष्यसहित आफुहरुले तयारी थालेको जनाए। 

कार्यक्तममा नेपाल पत्रकार महासंघ कतार शाखाका अध्यक्ष करीम बक्स मियाँले कतार सकारबाट अनुमति लिए नलिएको र कार्यक्रमको उद्धेश्यबारेमा जिज्ञासा राख्दा, कार्यक्रम संयोजक तथा बुम रेमिटका प्रबन्ध निर्देशक पन्तले कार्यक्रमको लागि  कतार सरकारबाट लिनुपर्ने सबै आवश्यक अनुमति लिई सकेको तर्क राख्दै  उक्त कार्यक्रमबाट आउने फाइदाबाट गैर आवासीय नेपाली संघमार्फत सामाजिक सेवामा सहयोग गरिने बताए।

उनले ‘हामी व्यवासायिक फाइदाको साथै एनआरएनए मार्फत माइग्रेसन वर्करहरुको उद्दार कार्यमा सहयोग गर्न प्रतिवद्द रहेको पत्रकार सम्मेलनमा जनकारी दिए। उनले कति सहयोग भनेर अहिले ठ्याक्कै हामीले भन्न सक्ने अवस्था नरहे पनि एनआरएनएसँग सहकार्य गरेर दुःखमा परेका श्रमिकहरुको उद्दारमा आफ्नो कम्पनी सहयोगी बन्ने विश्वास व्यक्त गरे।

कुमारी रेमिट तथा बुम रेमिटको व्यावसायिक प्रचारका रुपमा लिएको कार्यक्रम संयोजकको भुमीका पनि पन्तले नै निभाएका छन्।  पन्तले अलजमान एक्सचेञ्जको मातहतमा संचालनमा आएको कुमारी बुम रेमिटबाट नेपाल पैसा पठाउदा अन्य रेमिटबाट भन्दा बढी दर पाउने दावी पनि गरे।

साथै कुमार बुम रेमिटबाट पैसा पठाएको रसिद देखाएमा उक्त कार्यक्रमको टिकटमा क.री. १० छुटको साथै , कतारमा संचालित कान्तिपुर मेडिकल सेन्टरमा ५० प्रतिशत सम्म उपचारमा छुट दिने प्रबन्ध मिलाइएको आयोजकको भनाई छ। ‘कुमारी बुम स्टार नाईट – २०१८’  मा सहभागि हुनको लागि करी ४०, १०० र १५० को टिकट दर राखिएको छ। 

'कुमारी बुम स्टार नाईट – २०१८'  कार्यक्रमको मुख्य प्रायोजन कुमारी बैंक र बुम रेमिट छन भने   अन्य कार्यक्रम प्रायोजनहरु नेपाल टेलिकम, पर्यटन बोर्ड, एस आर स्टिल्स, नेपाल वायुसेवा निगम, अर्घाखाँची सिमेन्ट, अल जमान एक्सेञ्ज, रामदा एन्कोर होटल र कान्तिपुर मेडिकल सेन्टरको छन्। 

कार्यक्रमको सबै तयारी पूरा भएको र कार्यक्रमलाई सफल बनाउनको लागि  आयोजक टिममा धिरेन्द्र पन्त, प्रविना रावल पन्त, उमिद्ध श्रेष्ठ, मनोज केसी, नरेश भट्टराई, भविन तामाङ, रित कुमार श्रेष्ठ, जगेन्द्र गुप्ता, मोहमद ताहिर, सुदर्शन गौतम, खगराज खत्री खटिएका छन्।

कार्यक्रमको मिडिया संयोजक विजय सुवेदी ‘आवाज’ रहेको पन्तले जानकारी दिए। नेपाल पत्रकार महासंघ कतार शाखा, कतारमा स्थापित संघसंस्थाहरुको साथ र सहकार्य अपरिहार्य रहेको बताउंदै सबैबाट खुल्ला सहयोग हुनेमा आफू र आफ्नो टिम बिस्वस्त रहेको बताए।
