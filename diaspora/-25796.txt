अमेरिकामा आयोजित नेपालीहरुको भ्यालेन्टाईन डे मा ७७ वर्षीया जोडी प्रथम  

खेम भट्टचन, वाशिंगटन डिसी। अमेरिकाको म्यारिल्याण्डमा यही फेब्रअरी २४ तारिख शनिबार नेपाली भ्यालेन्टाईन पार्टीमा आयोजित नेपाली जोडीहरुको गित नृत्य प्रतियोगितामा ७७ बर्षिय राम मालाकार र श्रीमती बिष्णु मालाकारको जोडी प्रथम भएको खबर छ। डा. श्याम कार्की र ईन्दिरा कार्कीको जोडी दोस्रो र डा. महेस्वोर बैध्य र बिना बैद्यको जोडी तेस्रो भए।  
  
युवा युवतीहरुले मनाउने भ्यालेन्टाईनमा ७०/८० उमेरका जोडीहरु पनि किन सहभागी भएका हुन्? त्यो पनि नेपालीहरुको भ्यालेन्टाईनमा? कुरो सुन्दै अचम्म लाग्दो छ।

वास्तविक कुरो यस्तो छ:–
अमेरिकामा नेपाली महिलाहरुको संस्था अमेरिका नेपाल वुमन्स एसोसिएसन (ANWA)  को सक्रियतामा अमेरिकामा कार्यरत नेपाली डाक्टर नर्शहरुबाट निशुल्क स्वास्थ्य चौकी क्लिनिक संचालन भईरहेको छ। उक्त स्वास्थ्य चौकीमा बिरामी जांच गर्नलाई जरुरत पर्ने ऊपकरणहरु  
खरिद गर्न फन्ड रेजिङ लागि भ्यालेन्टाईन पार्टी नामको कार्यक्रम आयोजना गरेका हौँ– अमेरिका नेपाल वुमन्स एसोसिएसन (ANWA) का अध्यक्ष श्रीमती बिजया शाहले बताईन्।

अमेरिकाको राजधानी वाशिंगटन डिसी नजिकै म्यारिल्याण्डमा हरेक महिनाको अन्तिम आईतबार र भर्जिनियाको रेस्टनमा हरेक महिनाको दोश्रो शनिबार नेपाली डाक्टर नर्शहरुबाट निशुल्क स्वास्थ्य जांच गरिन्छ- निशुल्क स्वास्थ्य चौकी क्लिनिकका कार्यकारी निर्देशक 
बिष्णु कुमारी थापाले बताईन्। 
 
निशुल्क स्वास्थ्य चौकीको सहयोगार्थ फण्ड रेजिङ भ्यालेन्टाईन पार्टीमा डा. महेश्वर बैद्य, डा. नारायण धरेल संस्थाका पुर्ब अध्यक्षहरु रिता तिवारी, माधवी बस्नेत कार्कीले क्लिनिक संचालन बारेमा बोलेका थिए।

अमेरिका नेपाल वुमन्स एसोसिएसनका पुर्ब अध्यक्ष तथा क्लिनिकका कार्यकारी निर्देशक बिष्णु कुमारी थापाले संचालन गरेको भ्यालेन्टाईनमा जोडी जोडीको नाचगान मध्ये रात सम्म चलेको कुरा क्लिनिकका सिईओ थापाले डिसीनेपाललाई फोनमा बताईन्।
