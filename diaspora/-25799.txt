नेपा: पासा पुच अमेरिकाको नेटवर्किङ कार्यक्रम सफलतापूर्वक सम्पन्न

अमेरिका। नेपाः पासा पुच अमेरिकायःले अमेरिका र विश्वमा छरिएका नेवार समुदायका युवाहरुलाई लक्षित गर्दै नेटवर्किङ कार्यक्रम सफलतापूर्वक सम्पन्न गरेको छ।

अमेरिकासहित विश्वव्यापी रुपमा नेवाः संस्कृतिको प्रवर्धन गर्ने र युवाहरुलाई सही बाटो पहिल्याउन मार्गदर्शन गर्ने उद्देश्यसहित कार्यक्रम गरिएको आयोजकले जनाएका छन्। 

कार्यक्रममा युवाहरुले हाइस्कुलपछि के गर्ने, सही कलेज वा विश्वविद्यालय कसरी छनोट गर्ने। विश्वविद्यालय शिक्षापछि के गर्ने भन्ने विषयमा सर्वेक्षण गरी उनीहरुलाई सही परामर्शदातासँग सम्पर्क र समन्वय गराउने विषयमा उल्लेख्य प्रगति भएको बताइएको छ।

कार्यक्रमले नेवाः संस्कृतिको प्रवर्धनको साथमा युवाहरुलाई सफलतातिर उन्मुख गराउने अपेक्षा गरिएको आयोजकले जनाएका छन्।
