बार्सिलोनामा कानूनी छलफल तथा अन्तरक्रिया कार्यक्रम सम्पन्न

स्वीटजरल्याण्ड। गैर आवासीय नेपाली संघ स्पेनका अध्यक्ष चिन्तामणि सापकोटाको अध्यक्षमा स्पेनिस वकिल बेगोना कान्दोया फेरेरसंग कानूनी छलफल तथा अन्तरक्रिया कार्यक्रम गत सोमबार बार्सिलोनामा सम्पन्न भएको छ। 

केहि समय अगाडी एक बोल्सा अर्थात झोला बनाउने कम्पनीमा काम गरिरहेका २० जना भन्दा बढी नेपालीलाई प्रहरीले छापा मारी नियन्त्रणमा   लिएर छाडेको थियो। अबैधानिक रुपमा काम गरिरहेका नेपालीहरुलाई छाडेको खण्डमा के कसरि बैधानिक कागज प्राप्त गर्न सकिन्छ तथा बिबिध समस्याको बारेमा कानुनि छलफल तथा अन्तरक्रिया गरिएको हो । 

उक्त कार्यक्रममा स्पेनमा रहेका विभिन्न संघ संस्था हरुका प्रतिनिधि तथा अबैधानिक तबरले बसेका देखि काम गर्दै आएका नेपालीहरुको उपस्थित रहेको थियो।

यस अन्तर्कृया एवं परामर्समा उपस्थित भई लाभ लिनुहुने सम्पुर्णलाई धन्यबाद दिदै आगामी दिनमा पनि यस्ता कार्यक्रमहरु गरिदै जाने संघ का प्रबक्ता हिरालाल सापकोटा (डायमण्ड) ले जानकारी दिए।
