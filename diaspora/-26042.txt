नेपालको प्रचार गर्दै स्विसका हिमालमा नेपाली जादै

स्वीटजरल्याण्ड । नेपालको पर्यटकीय सुन्दरतालाई स्वीटजरल्याण्डमा प्रचार प्रसार र प्रबर्धन गर्न स्वीटजरल्यान्डका लागि पर्यटनदुतद्वय कमल भट्ट र अंग तेञ्जिङ्ग शेर्पा को संयुक्त आयोजनामा सधैका बर्षहरुमा जस्तै यस पटक पनि स्विसमा पर्यटन प्रबर्धन कार्यक्रम गरिने भएको छ । आउँदो मार्च ४ तारिखका दिन मेल्च्सी फ्रुट मा स्नो एंड फन कार्यक्रम गरिने भएको हो । नेपाललाइ अन्तर्राष्ट्रिय जगतमा चिनाई बर्षमा २ लाख पर्यटक भित्र्याउन युरोपका पर्यटनदुतहरु अगाडी बढिरहेका छन ।

स्वीटजरल्याण्डमा रहेको नेपाली दुतावासका प्रतिनिधि , नेपाली संघ संस्थाका प्रतिनिधि , पर्यटन ब्यबसाय सँग सम्बन्धित पर्यटन ब्यबसायीको समेत उपस्थिति रहने उक्त कार्यक्रममा स्वीटजरल्याण्डको बहुसांस्कृतिक समुदायमा नेपाली समुदायको बढ्दो बिकाश प्रगतिलाई ध्यानमा दिएर नेपालको लागि पर्यटन भित्र्याउन लागि परेको पर्यटन दुत कमल भट्टले जानकारी दिनु भयो । त्यसै गरि अर्का पर्यटनदुत शेर्पाले बिगतमा बिबिध उतार चढावबाट गुज्रदै अब भने सबिधान लागु भैरहेको अबस्थामा नेपाल पर्यटकको लागि निक्कै उत्तम गन्तब्य बन्ने भन्दै प्रचार प्रसारमा लागेको बताउनु भयो ।

जाडो याममा विश्वका विभिन्न देशबाट हिउँ खेल्नको लागि हजारौ पर्यटक स्वीटजरल्याण्ड आउछन । यहि समयलाई मध्यनजर गर्दै यहाँ रहेका नेपालीहरुले नेपाली झण्डा सहित स्वीटजरल्यान्डका हिमालमा स्नो फन कार्यक्रम मनाउने भएका हुन् ।
