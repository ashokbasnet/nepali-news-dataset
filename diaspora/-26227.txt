गैर आवासीय नेपाली संघ दक्षिण कोरियाले च्यारिटी डिनर कार्यक्रम गर्ने

कोरिया, सौल । एन आर एन दक्षिण कोरियाले नेपाल हाउस ब्यवस्थित गर्न च्यारिटी डिनर कार्यक्रम आयोजना गर्ने भएको छ।

नेपालीहरुको रंगिन पर्व होलीको अवसरमा हाम्रो गौरव हाम्रो शान, नेपाल हाउस संरक्षण गर्ने हाम्रो अभियान भन्ने मूल नाराका साथ यही मार्च ३ तारिकका दिन च्यारिटी डिनर कार्यक्रम आयोजना गरिएको हो।

कार्यक्रममा बिभिन्न कोरियन परिकारका साथ मनोरंजनात्मक प्रश्तुतीहरु रहने एन आर एन दक्षिण कोरियाकी अध्यक्ष लक्ष्मी गुरूङले जानकारी दिईन्।

उक्त कार्यक्रममा सहभागी जनाई स्वच्छिक रुपमा आर्थिक सहयोग गर्न सकिने छ।  उक्त कार्यक्रमबाट संकलित रकम नेपालीहरुको साझा घर नेपाल हाउस संचालनमा खर्च गर्ने संघको तयारी छ।

एन आर एनद्वारा अयोजित ￰रात्रीकालीन भोज कार्यक्रम सफल बनाउन कोरियामा क्रियाशील विभिन्न संघ संस्था, बुद्धिजिवी, व्यापारी, विद्यार्थी, पत्रकार, लगायत सम्पुर्ण नेपाली दाजु भाई तथा दिदी बहिनीहरुमा उपस्थितीका लागि एन आर एन दक्षिण कोरियाले आह्वान गर्दछ, अध्यक्ष गुरूङले भनेकी छन्।

कार्यक्रम कोरियाको राजधानी दोङ्गदेमुन अवस्थित न्यू चौंजी होटलमा यही मार्च ३ तारिक साँझ ९:३० बजे देखि बिहानसम्म आयोजना हुने छ।
