गोर्खा भेट्रान बेलायतद्वारा बालबालिकालाई दुई लाख सहयोग

बेलायत । एफ्सी केन्ट गोर्खा भेट्रान बेलायतले “सामुदायिक बाल उद्धार केन्द्र” काठमाण्डौँलाई दुई लाख रुपैया सहयोग गरेको छ। भेट्रानले एक च्यारीटी फुटबल खेलको आयोजना गरी सो रकम हस्तान्तरण गरेको हो। 

गत फेब्रुवरी २४ तारिखका दिन काठमाडौँमा फुटबल प्रतियोगिता भएको थिायो । उक्त खेल सकिएसँगै एफ्सी केन्ट गोर्खा भेट्रान बेलायतले “सामुदायिक बाल उद्धार केन्द्र” काठमाडौँलाई दुई लाख सहयोग रकम हस्तान्तरण गरेको हो।

त्यस्तै गरी दोस्रो च्यारिटी खेल आगामी मार्च ३ तारिख पोखराको साहारा क्लबसँग खेलेर साहारा युथ क्लबलाई सहयोग रकम हस्तान्तरण गर्ने क्लबको प्रारम्भिक योजना रहेको क्लबका प्रबन्धक बुद्धी सुनुवारले जानकारी दिए।

नेपालीहरुले बेलायती सेनामा २०० वर्ष लामो काम गरेको ईतिहास छ । सन २००७ बाट भने नेपालीहरुले बेलायतमै बस्न पाउने विशेषाधिकार पाएका थिए। 

काठमाडौँमा एमएस सेन्टर र एफ्सी केन्ट गोर्खा भेट्रान बेलायतबीच खेल भएको थियो। खेलमा  नायक धिरेन शाक्य लगायत नेपालका कलाकारहरु उपस्थिती थियो।
