बेलायतमा ‘रुम्झाटार गुम्बा च्यारिटी नाइट २०१८’ आयोजना हुने

बेलायत । बेलायतमा ‘रुम्झाटार गुम्बा च्यारिटी नाइट २०१८’ आयोजना हुने भएको छ। आगामी मार्च १७ तारिखमा अल्डरसटस्थित यम्पायर हलमा सो कार्यक्रम आयोजना हुने भएको हो।

नेपाली इभेन्टमा ‘थर्ड आई’ टिमले सो कार्यक्रम आयोजना गर्न लागेको जनाएको छ।

सो च्यारिटी कार्यक्रममा गायिका मिरा राणा, गायक आनन्द कार्की, सुकमित गुरुङ, मिना निरौला पोखरेल, स्मिता दाहाल, राजु राजबाहक, नेपाल आइडलकी मेनुका थापा र धना कुमारी थापा, हाँस्यकलाकार रवि डंगोल, नायक तथा सञ्चारकर्मी श्याम अर्याल, मोडल नम्रता योगी र गायिका झरना बिकको प्रस्तुति रहने भएको छ।

थर्ड आइले गत वर्ष लण्डनमा ‘दशौं बक्स अफिस फिल्म फेयर अवार्ड २०१७ लण्डन’ आयोजना गरेको थियो । कार्यक्रमको रुम्झाटार गुम्बा परिकल्पनाकार एवं ओखलढुंगा जिल्ला समाज यूकेका बिष्णु राज गुरुङ र थर्ड आई’ टिमको तर्फ बाट बिकास देबकोटाले संयोजन गरेका छन ।  यस पटक भने ‘रुम्झाटार गुम्बा च्यारिटी नाइट २०१८’ आयोजना गर्न लागेको हो।

नेपाल बाट मात्र १२ जना भन्दा वढी चर्चित कलाकार हरुको उपस्थीतीमा ऐतीहासीक कार्यक्रम हुने बताउदै बेलायतवासी सम्पूर्ण नेपाली हरुलाई उक्त कार्यक्रममा सहभागी भएर सहयोग गरिदिन आयोजकले अपिल गरेका छन्।
