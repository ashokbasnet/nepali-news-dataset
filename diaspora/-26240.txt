इजरायल आउँदै सुब्बा र सागर आले, मार्च १६ मा भव्य सांस्कृतिक कार्यक्रम

इजरायल । किराँत याक्थुङ चुम्लुङ इजरायलको मुख्य आयोजनामा आगामी मार्च १६ तारिख शुक्रबार इजरायलमा च्यारिटी सांगीतिक साँझ आयोजना हुने भएको छ।

किराँत याक्थुङ चुम्लुङ इजरायलको मुख्य आयोजना तथा नेपाल मगर संघ इजरायल, ह्योल्मो  समाज इजरायल,  किरात रार्इ यायोक्खा नेपाल इजरायलको सह आयोजनामा सांगीतिक साँझ हुने भएको हो।

सांस्कृतिक कार्यक्रमका लागि नेपाल आइडल टप ४ का सागर आले र राष्ट्रिय कलाकार उपेन्द्र सुब्बाका साथमा स्थानीय कलाकारहरुको भब्य प्रस्तुती रहने आयोजकले जनाएको छ। 

उक्त कार्यक्रमबाट भएको मुनाफा गरीब बालबालिकाको पढाइका लागि किराँत याक्थुङ चुम्लुङ इजरायलको कल्याणकारी कोषमा राखिने छ। जस अन्तर्गत हाल उक्त कल्याणकारी कोषबाट अहिलेसम्म ७ जना गरिब विद्यार्थी पढिरहेको र अझै विद्यार्थी बढाउदै लाने उदेश्यले यो कार्यक्रमको आयोजना गरिएको सस्थाका महासचिव कुमार आङदेम्बे जानकारी दिए।

कार्यक्रमलाई सब्य र भब्य बनाउनका लागि  इजरायलवासी सम्पुर्ण नेपाली दाजुभाइ तथा दिदिबहिनीमा सहयोग गर्न पनि आयोजक कियाचु इजरायलले हार्दिक अनुरोध गरेको छ। उक्त कार्यक्रममा डिसीनेपाल डटकम मिडिया पार्टनरको रुपमा रहेको छ।
