चर्चित भुट्निज नेपाली गीतकार तथा साहित्यकार राकेश काफ्लेको निधन

अमेरिका, आइअवा । नेपाली भाषी भूटानीहरू माझ निकै लोकप्रिय गीतकार तथा साहित्यकार राकेश काफ्लेको आईतबार निधन भएको छ। 

केही समयदेखि अमेरिकाको आइअवा राज्यमा बस्दै आएका काफ्लेको गत आईतबार आफ्नै निवास डिमोइन्स शहरमा असामयिक निधन भएको पारिवारीक स्रोतले जनाएको छ।

नेपाली भाषी माझमा विगत आधा दशकदेखि चर्चामा रहेका स्रष्टा गीतकार ,साहित्यकार राकेश काफ्लेको केही समयअघि मात्रै एकल शब्दमा “तुलसी मञ्जरी” नामक गिती संग्रह प्रकाशित भएको थियो।

जसमा उनले "तोडेर नाता जाँदै छु प्रिय तिम्रो नजरबाट" बोलको गीत लेखेका थिए। उनी गीत, गजल, रूवार्ई आदि लेखनमा पनि उत्तिकै सक्रिय रहेका थिए। 

स्वर्गिय काफ्लेको अन्तिम संस्कार गर्नुअघि हेमिल्टन दाहसंस्कार घरमा एक श्रदाञ्जली सभाको आयोजना गरिएको थियो। समारोहमा डिमोइन्सबासी विभिन्न व्यक्तित्वहरूले काफ्लेका विविध पक्षमा प्रकाश पार्दै उनलाई श्रद्धान्जली र शोक सन्तप्त परिवारजनलाई समवेदना दिएका थिए। 

स्वर्गिय काफ्लेका माता, पिता, श्रीमती,  एक छोरा र एक छोरी छन्।
