अमेरिकामा ट्याक्स फाइल गर्दा के-के कुरामा ध्यान पुर्‍याउनुपर्छ?

अमेरिका। अमेरिकामा यति खेर कर दाखिला (Tax Filing) गर्ने कार्य भइरहेको छ। २०१७ को आफ्नो आम्दानी खर्चको विवरण सहित कर दाखिला गर्ने समय फेब्रुअरी देखि सुरु भएको हो। व्यक्तिगत कर अप्रिल १५ र व्यवसायिक कर भने मार्च १५ सम्म दाखिला गरिसक्नुपर्ने समयावधि रहेको छ।

कर दाखिला गर्दा यस सम्वन्धी काम गरिरहेका व्यवासायिक व्यक्ति वा फर्महरु मार्फत कर दाखिला गर्ने काम धेरैले गर्ने गर्दछन्। कम तथा मध्यम आम्दानी भएका व्यक्ति तथा परिवारहरुले सरकारी नियम कानूनको दायरा भित्र रहेर केहि रकम फिर्ता पाउने पनि हुन सक्छ। तर कर सम्वन्धी प्रावधानका विषयमा सामान्यतया सर्वसाधारणहरुलाई सबै जानकारी नहुने भएकोले कर दाखिला गर्नु भनेको पैसा फिर्ता आउने हो भन्ने गलत धारणा रहेको समेत पाइन्छ। 

कर दाखिला गर्दा वास्तविक आम्दानी भन्दा थोरै देखाउने तर नभएका खर्चहरुलाई समेत जोडेर बढी खर्च भएको देखाई धेरै रकम फिर्ता लिन सकिन्छ भन्ने गलत धारणा वा त्यस्तो सल्लाहमा लागेर आइआरएसमा पछि गएर जरिवाना सहित ठूलो रकम फिर्ता गर्नु पर्नेसम्म हुन सक्छ। 

त्यसैले कर दाखिला गर्दा कसले कति धेरै पैसा फिर्ता दिलाउन सक्छ वा लिन सकिन्छ भनेर लाग्नु भन्दा सहि तरिकाले कर दाखिला गर्नु पर्ने हुन्छ। 

सहि तरिकाले कर दाखिला गर्नु भनेको के हो ? गलत तरिकाले कर दाखिला गरिएको छ भने के कस्ता अप्ठ्याराहरु आइपर्न सक्छ ? कर दाखिला गर्दा के के कुराहरुमा ध्यान दिनु पर्दछ ? यिनै विषयमहरुमा डिसी नेपालले हालै एडी ट्याक्स एण्ड सर्भिसेजका प्रोपाइटर अर्जुन दाहालसंग प्रत्यक्ष कुराकानी गरेको थियो । 

प्रस्तुत छ डिसी नेपालको तर्फबाट ‘डिसी टक’ कार्यक्रममा परशु तिमल्सिनाले अर्जुन दाहालसंग गरिएको कुराकानिको भिडियो:-
