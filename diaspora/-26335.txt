नेपाली राजदूतावास अष्ट्रेलियाद्वारा जग्गा खरिद

काठमाडौं । नेपाली राजदूतावास अष्ट्रेलियाले जग्गा खरिद गरेको छ। अष्ट्रेलियामा रहेका विदेशी कूटनैतिक नियोगहरुका लागि त्यहाँको सरकारले छुट्याएका सीमित जमिनमध्ये O'Malley स्थित ब्लक नं. ३२, सेक्सन ५ को जमिन नेपाल सरकारले खरिद गरेको नेपाली राजदूतावास अष्ट्रेलियाले जनाएको छ। 

अष्ट्रेलिया सरकारको भूमिसम्बन्धि प्राधिकरण नेशनल क्यापिटल अथोरिटी (एनसीए) सँग क्रोन लिजमा अष्ट्रेलिया स्थित नेपाली राजदूतावासका प्रतिनिधिले हस्ताक्षर गरेका हुन्।

क्रोन लिज एग्रिमेन्टमा अष्ट्रेलियाका लागि नेपाली  राजदूत लक्की शेर्पा र एनसीएका प्रमुख कार्यकारी अधिकृत एमएस सली बर्न्सले हस्ताक्षर गरे।

लामो समयदेखि भवन अभाव झेल्दै आएको नेपाली राजदूतावासले कूल ६१९८ वर्ग मिटर क्षेत्रफल भएको जमिन खरिद गरेको हो।
