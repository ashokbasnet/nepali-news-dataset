जनप्रगतिशील मञ्चद्वारा अष्ट्रेलियामा मृत्यु भएकी युवतीको परिवारलाई आर्थिक सहयोग

काठमाडौँ । नेपाली जनप्रगतिशील मन्च अष्ट्रेलियाले सिड्नीमा मृत्यु भएकी छात्रा अस्मिता रिजालको परिवारलाई ८० हजार ८ सय ८५ रुपैयाँ आर्थिक सहयोग गरेको छ।

काठमाडौँ पेप्सीकोला निबासी मन्चका अष्ट्रेलिया प्रमुख सल्लाहकार शेषमणि शर्माको रोहबरमा नेकपा माओवादी केन्द्रका पोलिटव्युरो सदस्य एवं विदेश विभाग सचिव युवराज चौँलागाईंले मृतकका बाबु तोलाराम रिजाललाई माओवादी मुख्यालय कोटेश्वर पेरिसडाँडामा हस्तान्तरण गरे।

रिजाल दुई महिनाअघि सिड्नीस्थित आफ्नै डेरामा मृत भेटिएकी थिइन्। उनको मृत्युबारे त्यहॉको प्रहरीले अनुसन्धान गरिरहेको बताइएको छ। माओवादी केन्द्र सम्वद्ध मञ्चले नै यसअघि करिब ६ लाख रुपैैयाँ संकलन गरी रिजालको शब नेपाल ल्याउन आवश्यक व्यवस्था मिलाएको थियो।

मृतकका बुबा तोलारामले मन्चको सहयोग आफूले शव्दमा बयान गर्न सक्ने भन्दै सहयोगीहरुप्रति आफू सदैव आभारी रहने बताए।
