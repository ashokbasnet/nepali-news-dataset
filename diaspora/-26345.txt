जापान निवासी खनालको नेतृत्वमा अन्तराष्ट्रिय पाल्पाली समाज गठन

जापान । विभिन्न पेशा व्यावसाय, अध्ययन तथा अन्य उद्देश्यका लागी घरदेश छोडेर परदेशमा रहेका पाल्पालीहरु एकिकृत हुँदै अन्तराष्ट्रिय पाल्पाली समाज  तदर्थ समिती गठन गरेका छन्।

विदेशमा रहेरपनि निरन्तर आफ्नो गृहजिल्लाको विकास तथा सम्वृद्धिका लागि निरन्तर चिन्तन गरिरहेका पाल्पालीहरुबीच अनलाईनमा निरन्तर छलफल पश्चात जापानमा व्यावसाय गर्दै आएका राजेश खनालको संयोजकत्वमा तदर्थ समिती गठन गरिएको छ।

आफ्नो गृहजिल्लालाई सम्वृद्द वनाउने प्रयासमा सहयोग गर्दै पाल्पालीहरुसगँको सद्भाव तथा समन्यय गर्ने उदेश्यले गठित उक्त तदर्थ समितीमा सहसंयोजक गितामणी पाण्डे (युएई), महिला सहसंयोजक ओमकुमारी खाण (युएई) महासचिव ईश्वर प्रसाद क़ाफ़्ले (क़तार) सचिव बिश्वबन्धु भण्डारी (जापान) सहसचिव अशोक ओस्ती (कुवेत), कोषाध्यक्ष बिष्णु गैरे (अमेरिका) सदस्यहरुमा मधु खनाल (पोर्चुगल) अमित ज्ञवाली (अष्ट्रेलिया) मिलन बिश्वकर्मा(मलेसिया) निरज भट्टराई (कुवेत) लगायत सल्लाहाकारहरुमा महेश भट्टराई, सतिष चापागाई,र लिलम चिड़ी मगर रहेका छन्।

यस तदर्थ समितीले विभिन्न देशमा रहेका पाल्पालीहरुलाई संस्थामा आबद्द गराउदै जतिसक्दो चाँडो अधिवेशन गरेर नयाँ कार्यसमिति चयन गरिने सचिव विश्ववन्धु भण्डारीले जानकारी दिए।
