एनआरएनए मेरिल्याण्ड च्याप्टरले साना व्यवसाय विषयमा कार्याशाला सञ्चालन गर्दै 

वासिङ्गटन डिसी । गैर आवासीय नेपाली संघ अमेरिकाको मेरिलैण्ड च्याप्टरले यहि मार्च ४ आइतबार मेरिलैण्डको बाल्टिमोरमा साना व्यवशाय सञ्चालन सम्वन्धी एक दिने कार्याशाला सञ्चालन गर्ने जनाएको छ।

डिसी महानगर क्षेत्र भित्र पनि नेपालीहरुले धेरै प्रकारका साना व्यवशायहरु सञ्चालन गर्दैै आइरहेका छन् र अन्य धेरैले सञ्चालन गर्ने क्रम बढ्दो छ । तर यस विषयमा जानकारीहरु उपलब्ध गराउने काम नेपली संघसंस्थाहरुले बिरलै मात्र गरेको पाइन्छ।

तर एनआरएन मेरिलैण्ड च्याप्टरले समाजलाई उपयोगी यस प्रकारको कामको शुरुवात गर्ने भएको छ। बिहान ११ बजे देखि साँझ ५ बजेसम्म सञ्चालन हुने उक्त कार्याशालामा नयाँ व्यवशाय सञ्चालन गर्ने सोचमा
लागेका सबैलाई यस कार्यक्रममा भाग लिन आह्वान गरिएको सूचना मार्फत जनाइएको छ।

सुचनामा जनाइए अनुसार राजेन थापा र राज श्रेष्ठ श्रोत व्यक्तिकोरुपमा रहेका छन् भने ‘फस्ट नेशनल बेंक’का ‘विजिनेश डिभलपमेण्ट अफिसर’ मिसेल म्याक क्लङ्ग, बर्गिज ल का ‘विजिनेश एटर्नी’ डग बर्गिज तथा रियल्टर
क्रिस घिमिरे अतिथि वक्ताकोरुमा रहेका छन्।

एनआरएन मेरिलैण्डको यो समाजोपयोगी कार्यक्रम जस्तै समुदायलाई आवश्यक पर्ने जानकारी, सूचना, ज्ञान, अनुभव आदि विषयमा एनआरएनले विशेष पहल लिनु पर्दछ भन्ने समुदायको अपेक्षा रहंदै आइरहेको छ।
