अमेरिकाको पेन्सलभानिया राज्यमा मधेसी समुदायले मनाए होली 

अमेरिका, मार्च । अमेरिकाको पेन्सलभानिया राज्यका वरिपरि रहेका नेपाली मधेसी समुदायले यसपाली रंग, अबिर र प्रेम भाईचाराको महान पर्व होली धुमधामका साथ मनाएका छन्। 

मधेसी समुदायले काम र रोजगारीको सिलासिलामा संसारको जुनसुकै कुनामा रहे पनि आफ्नो मातृभूमि र धर्म-संस्कृति बिर्सनु हुँदैन, त्यसको संरक्षण र प्रवर्दन गर्नुपर्छ भन्ने भनाईलाई आत्मसाथ गर्दै होली पर्व मनाएका हुन्।

मधेशी अगुवा मुकेश यादवका अनुसार विगत केही बर्ष अगाडी देखी सबै मधेशी साथीहरुलाई आफ्नो धर्म संस्कृति, भाषा, रितीरिवाज, पहचानको संरक्षण र सम्बर्धनका उद्देश्यले अमेरिकाका विभिन्न राज्यमा मनाउँदै आएका पर्वहरु मध्ये होली यसपाली एकिकृत रुपमा पेन्सलभानियामा मनाएका हुन्।



जसका संयोजक र उप(संयोजक मुकेश यादव 'रोयल' र बिनोद बैठा थिए। जसमा पेन्सलभानिया राज्य आसपासका सबै राज्यबाट मधेशीहरुको बाक्लो उपस्थिति थियो। यसलाई निकट भविष्यमा पनि निरन्तरा दिने कार्यक्रमका संयोजक र उप संयोजक मुकेश यादव 'रोयल' र बिनोद बैठाले बताएका छन्।
