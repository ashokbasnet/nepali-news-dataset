सिड्नीमा श्रष्टाहरुसंग साहित्य संवाद तथा रचना बाचन कार्यक्रम

सिड्नी । गजल मुशायरा तथा रचना बाचन सिड्नीको संयुक्त आयोजनामा साहित्य संवाद तथा रचना बाचन कार्यक्रम रक्ड़ेल स्थित एभरेष्ट तन्दुरी फंग्सनमा सम्पन्न भएको छ ।

यही मार्च महिनाको ४ तारिकका दिन आयोजना गरिएको साहित्य संवाद तथा रचना बाचन कार्यक्रमको संचालन सुरेन्द्र दवाडीले गरेका थिए । सोही कार्यक्रमको प्रथम चरणमा सिड्नीका सर्जकहरुबाट रचना बाचन गरिएको थियो ।

रचना बाचन गर्नेहरुमा आदर्श खत्री,प्रकाश सिंह,श्वेता मैनाली,ओमराज अधिकारी,सिर्जना थापा,सुरेन्द्र दवाडी,जितेन्द्र मल्ल,अभियन्ता दवाडी लगायतले आआफ्नो रचना पस्केका थिए ।

कार्यक्रमको दोश्रो चरणमा आचार्य प्रभा तथा अनुपमा रोशीलाई  बोध बिक्रम  दवाडीले खादा ओढाएर स्वागत गरेका थिए भने कार्यक्रमको प्रथम चरणमा गजल मुशायराका संस्थापक तथा गजलकार जितेन्द्र मल्लले आचार्य प्रभासँग केही साहित्य संवाद  गरेका थिए ।

उक्त संबादको अन्त्यमा आचार्य प्रभाले रचना बाचन गरेका थिए । सोही क्रममा दोश्रो संबादमा सुरेन्द्र दवाडीले सर्जक अनुपम रोशीसँग साहित्य संबाद गरे भने अनुपम रोशीले पनि आफ्ना केही रचनाहरु बाचन गरेका थिए ।

उक्त कार्यक्रममा सिड्नीका गायक ईश्वर पोख्रेल,रुपन्देही सामाजिक संजालका कृष्ण गैरे,नारी निकुन्ज अष्ट्रेलियाकी सन्ध्या शाह र डार्बिन हार्बरका सर्जक  तथा कवि गजलकार निष्प्रभ सजीको पनि उपस्थिती रहेको थियो ।

कार्यक्रमको तेश्रो चरणमा जितेन्द्र मल्लले आचार्य प्रभा र अनुपम रोशीलाई मायाको चिनो दिएर कृतज्ञता प्रकट गरेका थिए ।
