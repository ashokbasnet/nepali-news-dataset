एनआरएन यूकेले मनायो १ सय ८ औं नारी दिवस, यस्ता छन् तस्विर

लन्डन । गैर आवासीय नेपाली संघ यूकेले १०८ औं अन्तर्राष्ट्रिय नारी दिवस विशेष कार्यक्रम गरि मनाएको छ।



एनआरएन यूकेको महिला विभागको सक्रियतामा लन्डनको वुल्वीचमा गत शनिबार अन्तरक्रिया कार्यक्रम सम्पन्न भएको छ।



कार्यक्रममा एनआरएन निकट तथा विभिन्न सन्स्थाका प्रतिनिधि बेलायतवासी महिलाहरुको सहभागिता रहेको थियो । सो अवसरमा एनआरएन केन्द्रीय उपाध्यक्ष कुल आचार्य, एनआरएन यूके पूर्व अध्यक्ष महेन्द्र कंडेल, अध्यक्ष योगकुमार फगामी लगायतले नारी दिवसको शुभकामना व्यक्त गरेका थिए।  



लोक गायिका मन्जु विकसहित अन्य केही स्थानीय कलाकारले नृत्य, गीत सहित साँस्कृतिक प्रस्तुती देखाए।



एनआरएन यूके महिला विभाग संयोजक लिलादेवी गुरुङको अध्यक्षता गरेको कार्यक्रमलाई सह संयोजक निआ देवानले संचालन गरेकी थिईन् भने सह संयोजक लिला शेलिङले स्वागत मन्तव्य राखेकी थिइन।
