१०८ औं अन्तरास्ट्रिय महिला दिवस, ओमनमा विविध कार्यक्रम गरेर मनाईँदै

मस्कट, ओमन । १०८ औं अन्तरास्ट्रिय श्रमिक महिला दिवस ओमनमा विविध गरेर मनाईँदै छ।  

गैर-आवसिय नेपाली सोसल कल्ब ओमनको सहयोगमा नेपाली महिला समूह ओमनले आउंदो शुक्रबार बर्का शहर स्थिति फुड हाउस रेस्टुरेन्टको सभाहलमा नेपाली महिलाहरुको समस्या समाधान र तिनीहरुको हक अधिकार र कर्तव्यको बारेमा जनजागरण तथा अन्तरक्रिया कार्यक्रमको आयोजना गर्दै यो दिवस मनाउने भएको  छ।

 हरेक वर्ष मार्च ८ तारिखका दिन यो दिवस मनाउने गरिन्छन। तर ओमनमा भने सोही दिन सवैको बिदा नभएकोले मार्च ९ शुक्रबार मनाउन लागिएको हो।

नारी मुक्ति आन्दोलनकि अभियन्ता क्लारा जेट्किनले सन् १९११ मार्च ८ मा महिला कामदारमाथी भएको श्रम शोषणविरुद्ध आवाज उठाएको दिनको स्मरणमा बिश्वभर अन्तरास्ट्रिय श्रमिक महिला दिवस मनाउन थालिएको हो। यधपी नेपालमा भने यो दिवस विस २०१६ साल देखि मनाउन थालिएको हो।

शुक्रवार ओमनमा आयोजना गर्न लागिरहेको उक्त महिला जागारण तथा अन्तरक्रिया कार्यक्रममा ओमन लाई कार्यथलो बनाई बसेका सम्पुर्ण महिला दिदिबहिनी तथा दाजुभाइहरुलाई उपस्तिथ भई कार्यक्रम सफल बनाईदिनको लागि आयोजक महिला समूह ओमनले अनुरोध गरेको छ।

सो कार्यक्रममा महिलाको लागि प्रवेश निशुल्क छ भने पुरुषको लागि ओमनि रियल २ लाग्नेछ। सो अन्तरक्रिया कार्यक्रममा राज्यको निकाय बाट ओमन स्थित नेपाली राजदुतावासका प्रतिनिधि, ओमनमा क्रियाशिल राजनितीक दलका भातृ संगठनका प्रतिनिधी, संघ-संस्थाका प्रतिनिधिहरु सहभागी हुँदैछन्।

सहभागी प्रतिनिधिका बिचमा ओमनमा कार्यरत महिलाले भोग्दै आएका समस्याको समाधान र तिनीहरुको हक अधिकारको सुनिश्चितता कसरी गर्न सकिन्छ भन्ने बिषयमा अन्तरक्रिया गरिंदै छ।

साथमा ओमनमा रहेका साहित्यकार र कलाकारहरुले महिलाहरुले भोग्नु परेका समस्या झल्कने विविध प्रस्तुति सहितको  सांस्कृतिक कार्यक्रम पनि रहेको छ। कार्यक्रम बिहान  ठिक ११ बजे बाट शुरु हुने आयोजक महिला समूह ओमनले बताएको छ।
