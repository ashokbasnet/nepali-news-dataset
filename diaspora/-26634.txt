अमेरिकाको टेक्सासमा प्रवासी नेपालीले होली पर्व मनाए

अमेरिका । अमेरिका टेक्सासको ह्युस्टन शहरमा बस्ने नेपालीले होली पर्व मनाएका छन्।

अमेरिकामा बस्दै आएका थुप्रै नेपालीको उपस्थिति रहेको कार्यक्रम नेपाली हेरिटेज युनियन (एनएचयु) ले आयोजना गरेको हो।

लामो समयदेखि अमेरिकामा बस्दै आएका नेपालीबीच सम्बन्ध सुमधुर बनाउने उद्देश्यले होलीको आयोजना गरेको आयोजकले जनाएको छ। 

कार्यक्रममा नेपाली भाषा, संस्कृति जोगाउनेबारे छलफल गरिएको संस्थाका कोषाध्यक्ष दीपेन्द्र गौतमले बताएका छन्। सन् २०१७ मा स्थापना भएको  नेपाली हेरिटेज युनियन (एनएचयु) ले अमेरिकामा विभिन्न कार्यक्रम गर्दै आइरहेको संस्थाका अध्यक्ष विदुर दवाडीले बताए।
