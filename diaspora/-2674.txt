मिल्वाकी नेपाली परिवारको दोस्रो अधिवेशन सम्पन्न

अमेरिका । अमेरिका स्थित मिल्वाकी नेपाली परिवारको दोस्रो अधिवेशन धुमधामका साथ सम्पन्न भएको छ । न्यू वर्लिन कम्युनिटि सेन्टरको सभाकक्षमा भएको उक्त कार्यक्रममा झण्डै २०० जना सहभागी भएका थिए।

सो कार्यक्रम वार्षिक विवरण सार्वजनिक र निर्वाचन गरी दुई चरणमा सम्पन्न भएको थियो।

दिनको १स् ०० बजेबाट वार्षिक आय ब्यय विवरण तथा अन्य छलफल कार्यक्रमहरु शुरु गरिएको थियो भने ४।०० बजेबाट निर्बाचनको कार्यक्रम गरिएको थियो। उक्त कार्यक्रममा संस्थापक अध्यक्ष श्री तिलक के।सीले संस्थाको वर्तमान अवस्था ,संस्थापनकाल देखिका चुनौतिहरु तथा गत वर्ष संस्थाले सम्पन्न गरेका मुख्य सामाजिक कार्यक्रमहरुको विषयमा उपस्थित साधारण सदस्यहरुलाई जानकारी गराएका थिए।

साथै आफ्नो कार्यकालमा बोर्ड टिममा रही सहयोग गरेका बोर्ड टिम सदस्यहरुलाई धन्यबाद ज्ञापन गरेका थिए। कार्यक्रममा सचिव सुमन उप्रेती र कोषाध्यक्ष भुपेन्द्र बिष्टले आय ब्यय तथा अन्य बार्षिक कार्यक्रमहरुको विवरण प्रस्तुत गरी छलफलका लागि प्लोर ओपन गरेका थिए।

दोस्रो चरणमा सम्पन्न भएको निर्वाचन कार्यक्रममा विधानत खाली भएको अध्यक्ष लगायत ५ जना बोर्ड मेम्बर सदस्यको निर्वाचन सम्पन्न भएको थियो।

अध्यक्ष पदका लागि एक जना मात्र उम्मेवार भएकाले निर्विरोध भुपेन्द्र बिष्ट अध्यक्षमा निर्वाचित भएका छन् भने बोर्ड मेम्बरमा ९ जना प्रतिस्पर्धी मध्यबाट सरिता पन्नाचन, गोबिन्द प्रसाद पौडेल, निर्मल कुमार गिरी उर्फ राजु, अर्जुन बहादुर अधिकारी र दीपक राज पन्त निर्वाचित भएका छन्।
