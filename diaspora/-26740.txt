कोरियामा बुद्ध प्रतिमा स्थापनाका लागि अहिलेसम्म ७० प्रतिशत रकम जुट्यो

कोरिया । कोरियामा नेपालबाट बुद्धको मुर्ति ल्याएर प्रतिस्थापना गर्न आवश्यक ७० प्रतिशत आर्थिक सहयोग संकलन भएके छ।

आयोजकले पत्रकार सम्मेलन आयोजना गरी अहिलेसम्म आवश्यक रकमको ७० प्रतिशत रकम जुटेको जानकारी दिएको छ। 

चार करोड वन अनुमानित लागतमा अहिलेसम्म सम्म २ करोड ७७ लाख २६ हजार ६ सय १५ कोरियन वोन संकलन तथा सहयोगको प्रतिबद्धता भएको पत्रकार सम्मेलन मार्फत आर्थिक विभागका भक्त शेरचनले जानकारी दिए।

राजधानी सउल देखि ४८ किलोमिटर टाढाको पर्यटकीय योङिन शहरस्थित वाउछाङ्सा गुम्बा परिसरमा राखिने मुर्ती नेपालीको सहयोगमा मात्र सम्पन्न गरिने मूर्ती विभागका लोचन राईले स्पष्ट पारेका छन्।

दोङ्देमूनस्थित लुम्बिनी रेष्टुरेन्टमा भएको पत्रकार सम्मेलनमा संयोजक अञ्जु केंसी, प्रितम गुरुङ, लोचन राई, भक्त शेरचन, पेम्बा लामा लगायत सचिवालय समितिका पदाधिकारीले अभियान प्रवित्र भएकोले अनावश्यक हल्लाको पछि नलाग्न आग्रह गरे। 

पत्रकार सम्मेलनमा एनआरएन कोरियाकी अध्यक्ष लक्ष्मी लामा गुरुङ लगायत विभिन्न संघसंस्थाका पदाधिकारी सहितको उपस्थिति थियो । एनआरएन कोरियाकी अध्यक्ष गुरुङले अभियानको सफलताको कामना गर्दै अभियानमा एनआरएन कोरियाले आवश्यक सहयोग गर्ने प्रतिबद्धता गरेकी छिन्।
