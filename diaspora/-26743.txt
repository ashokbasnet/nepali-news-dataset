एशियाका ६ देशबाट जापान आउनुअघि क्षयरोग परिक्षण अनिवार्य

जापान । जापान सरकारले एशियाका ६ देशका नागरिकलार्इ क्षयरोगमुक्त भएको प्रमाणसहित आउनुपर्ने निर्णय गरेको छ।

जापानमा वसोबास गर्ने विदेशी पर्यटकहरुमा क्षयरोगको संक्रमण धेरै देखिन थालेपछि त्यसलाई कडाई गर्न फेब्रुवरी २६ मा बसेको स्वास्थ्य विज्ञान परिषद उपसमितिको बैठकमा स्वास्थ्य, श्रम तथा सुधार मन्त्रालयले उक्त योजना सार्वजनिक गरेको हो। 

रोग संक्रमणको उच्च जोखिम देखिएका र जापानमा पढाइ र अन्य कामका लागि जापानमा ९० दिनभन्दा बढि समय बस्न चाहनेहरुसंग उक्त प्रमाण माग गरिने बताइएको छ। 

नयाँ नियम अनुसार प्रमाणपत्र माग गरिने देशहरुमा फिलिपिन्स, इन्डोनेशिया, म्यानमार, नेपाल, भियतनाम र चीन रहेका छन् जहाँ धेरैजसो मानिसहरु क्षयरोगबाट प्रभावित हुने गरेका छन् ।

जापानले उक्त सूचीमा थप १०० देशलाइ पनि राख्ने योजना बनाएको छ। २०१६ मा जापानमा १७ हजार ६२५ जनामा क्षयरोग देखिएको थियो र उनीहरुमध्ये एक हजार ३३८ जना विदेशी रहेका थिए।
