बेलायतमा आयोजित प्रतिभा नक्षत्रको डिनरमा २ हजार पाउण्ड संकलन

लण्डन । बेलायतमा नेपाली भ्रतिभाको खोजी गर्ने अभियान प्रतिभा नक्षत्रका लागि कोष संकलन गर्ने उद्देश्यले च्यारिटी डिनर सम्पन्न भएको छ। शनिबार साँझ लन्डनको वुल्वीचमा सम्पन्न कार्यक्रमबाट करिब २ हजार पाउण्ड संकलन भएको छ। 

कार्यक्रमबाट २ हजार पाउण्ड उठाउने हाम्रो लक्ष्य थियो। १५ सयदेखि २ हजारकै बीचमा कोष संकलन भएको छ । कार्यक्रम संयोजक लछुमन गुरुङले भने हाम्रो अन्तिम हिसाब किताब भएपछि अपडेट सार्बजनिक गर्नेछौँ।

आउँदो अगष्ट महिनामा आयोजना हुने दोस्रो प्रतिभा नक्षत्रका लागि कोष जुटाउन कार्यक्रम गरिएको हो। 

बेलायत स्थित विभिन्न संघ संस्थाका प्रतिनिधि, समाजका अगुवा लगायको सहभागिता च्यारिटी डिनर सम्पन्न भएको हो। 

कार्यक्रममा प्रमुख अतिथि एनआरएन यूकेका अध्यक्ष योगकुमार फगामीले बेलायतको नेपाली समुदायभित्रको नयाँ पुस्तालाई नेपालसँग नजिक राखिराख्न कार्यक्रम प्रभावित हुने भन्दै यस अभियानमा एनआरएनको पनि साथ रहने प्रतिबद्धता जनाएका छन्।
