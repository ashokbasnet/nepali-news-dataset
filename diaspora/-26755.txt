स्वीटजरल्यान्डको हिमालमा नेपाली झण्डा फर्फराउँदै नेपाली

बिजय शर्मा दर्पण 

स्वीटजरल्याण्ड । नेपालको पर्यटकीय सुन्दरतालाई स्वीटजरल्याण्डमा प्रचार प्रसार र प्रबर्धन गर्न स्वीटजरल्यान्डका लागि पर्यटनदूतद्वय कमल भट्ट र आङ्ग तेञ्जिङ्ग शेर्पाको संयुक्त आयोजनामा सधैका बर्षहरुमा जस्तै यस पटक पनि स्विसमा पर्यटन प्रबर्धन कार्यक्रम सम्पन्न भएको छ।

गत मार्च ४ तारिखका दिन मेल्च्सी फ्रुटमा स्नो एण्ड फन कार्यक्रम सम्पन्न भएको हो। स्वीटजरल्याण्डमा रहेका नेपाली संघ संस्थाका प्रतिनिधि , पर्यटन ब्यबसायी सँग सम्बन्धित पर्यटन ब्यबसायीको उपस्थिति रहेको थियो। 



स्वीटजरल्याण्डको बहुसांस्कृतिक समुदायमा नेपाली समुदायको बढ्दो बिकाश प्रगतिलाई ध्यानमा दिएर नेपालको लागि पर्यटन भित्र्याउन लागि उक्त कार्यक्रम गरिएको आयोजक कमल भट्टले बताए।

जाडो याममा विश्वका विभिन्न देशबाट हिउँ खेल्नको लागि हजारौ पर्यटक स्वीटजरल्याण्ड आउछन्। यहि समयलाई मध्यनजर गर्दै यहाँ रहेका नेपालीहरुले नेपाली झण्डा सहित स्वीटजरल्यान्डका हिमालमा स्नो फन कार्यक्रम मनाएका हुन्।
