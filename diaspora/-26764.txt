थकाली समाज जापानको अध्यक्षमा पुन: बुद्धी गौचन निर्विरोध चयन

ज्याक खड्का 

टोकियो । जापानमा स्व. डा. योगेन तुलाचनको संरक्षकत्वमा आजभन्दा २८ वर्ष अघी स्थापना भएको थकाली समाज जापानको अध्यक्षतामा पुन बुद्धी गौचन निर्विरोध चयन भएका छन्। 

दुई दुई वर्षको कार्यकाल रहने यस समाजमा अध्यक्ष गौचनको कार्यशैली प्रती मुल्याङ्कन गरी पुन स् अध्यक्षमा प्रस्ताव गरिएको थकाली सेवा समाज जापानले जनाएको छ।

पारिवारिक आर्थिक हैसियत सक्षम बनाउन आज भन्दा ३० वर्ष अघि जापान आएका गौचनका श्रीमती हिरोमिका साथ एक छोरा र एक छोरीसँगै शिनकोइवामा आफ्नै निजी घरमा बस्दै आएका छन्।

अनावश्यक तडकभडक नभएका सरल स्वगभावका गौचनको पारिवारिक आर्थिक हैसियतका कारण उच्च शिक्षा हाँसिल नगरेका गौचनले औपचारिक भाषण देखी स साना सम्बोधनहरु पनि कागतमा टिपोट गरे अनुसार पढेर अभिव्यक्त गर्नु हुन्छ।

थकाली जातिको महान चाड तोरन्ल्हको अवसरमा गरिएको यस अधिबेशनमा एक वरिष्ठ उपाध्यक्ष अनिल भट्टचन सहित ४ जना मनोनित भएका छन भने महासचिव, प्रवक्ता र महिला सदस्यहरु पनि पुरानै अनुहारका छन। सदस्य पदमा भने केही नयाँ अनुहार थपिएका छन्। 

थकाली जातिको पुर्ख्यौली खेल धनुष वाण ९ आर्चरी ० का विजेता शेरचन टिमलाई जनजाती महासंघ जापानका अध्यक्ष पासाङ शेर्पाले सम्मान पत्र तथा ट्रफी हस्तान्तरण गरेका थिए । प्रतियोगितामा थकाली जातिको चार चनका शेरचन, गौचन, तुलाचन र भट्टचन गरी चार समुहले भाग लिएका थिए। 

यस खेल प्रतियोगितामामा आर्थिक सहयोग गरे वापत सफल व्यवसायी विजय थकालीलाई पनि समाजले सम्मान गरेको छ। 

टोकियो हामामत्चु स्थित मन्दिर रेस्टुरेन्टको परिसरमा भएको यस अधिवेशनमा वर्षिक आर्थिक प्रतिबेदन पनि पेश गरेको छ।

प्रतिवेदनमा चार सय बारह मान अर्थात रु ४१ लाख बचत रहेको उल्लेख गरेको छ । कोष वृद्दिको लागि स्व डा. योगेन तुलाचन स्‍मृति आर्चरी खेल प्रतियोगिता, वार्वेक्यु, नयाँ सदस्य नविकरण र म्युजिकल सेट रेन्टल रहेको छ। 

भने खर्च तर्फ पत्रकार रबी लमिछानेको 'सिधा कुरा जनता मार्फत' सिन्धुपाल्चोक स्थित कदमवास विद्द्यालय भवन निर्माणमा र जन आदर्श उच्च मा वि. कोवाङ, मुस्ताङमा आर्थिक सहयोग गरेको छ। 

यस वाहेक संस्थाले समाजमा भइ परी आउने समस्या, श्वास्थ्य उपचार, वाल फूटबल डेबलोपमेन्ट लगायत नेपालमा भाषा तथा संस्कृतिको सँरक्षण र सम्वर्द्वनको लागि रेमिट गर्ने गरेको छ। 

गत आइतवार सम्पन्न तोरन्ल्ह चाडको अवसरमा बिहान् १० बजे देखी ५ बजे सम्म भएको थियो भने साझ १० बजेसम्म साँस्कृतिक कार्यक्रमले सहभागी सबैलाई मनोरन्जन दिएका थिए। 

उक्त कार्यक्रममा जापानका वाल खेल कोचर तथा पुर्व राष्ट्रिय खेलाडी बसन्त गौचन, तमुधी जापान, शेर्पा संघ जापान, मगर संघ जापान, पत्रकार महासंघ, जापान सहित एन आर एन प्रतिनिधिहरुको पनि उपस्थिती रहेको थियो।
