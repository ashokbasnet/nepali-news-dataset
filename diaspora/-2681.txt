सामाजिक सञ्जाल सगूनमा लगानी गर्ने देशहरुमा द.कोरिया दोश्रो

दक्षिण कोरिया । अमेरिकामा नेपालीहरुले स्थापना गरि सञ्चालनमा ल्याएको सामाजिक सञ्जाल सगूनमा लगानी गर्ने देशहरुमा दक्षिण कोरिया दोश्रो स्थानमा रहेको छ ।

मिनी आइपीओ मार्फत विश्वभरिका सर्वसाधारणहरुका लागि आफ्नो स्वामित्व शेयर गत फेब्रुअरी ९, २०१७ देखि विक्री गर्दै आइरहेको छ । हालसम्म विश्वका विभिन्न देशहरुबाट २२०० भन्दा बढी व्यक्तिहरुले २.१ मिलियन अमेरिकी डलर भन्दा बढि रकम लगानी गरिसकेका छन् । यसरी लगानी गर्ने देशहरुमा लगानीकर्ताको संख्याको आधारमा करिब ४० हजार नेपालीहरु रहेको मानिएको दक्षिण कोरिया दोश्रो स्थानमा रहेको छ भने पहिलो स्थानमा अमेरिका रहेको छ । त्यस्तै तेश्रो स्थानमा अष्ट्रेलिया रहेको कुरा सगूनका संस्थापक गोविन्द गिरीले बताएका छन् ।

सगूनले अमेरिकाको सेक्युरिटिज एण्ड एक्सचेञ्ज कमिशन(एस्इसी) बाट स्विकृती प्राप्त गरि आफ्नो स्वामित्व शेयर विक्री गर्न थालेको हो । स्टार्ट अप कम्पनीमा लगानी गर्ने यो अवसर पहिलो चरणमा नेपाली समुदायमा उपलब्ध गराउने गरि सगूनले व्यवस्था मिलाएको जनाएको छ ।

सगूनले अमेरिकाको सेक्युरिटिज एण्ड एक्सचेञ्ज कमिशन (एस्इसी) बाट स्विकृती प्राप्त गरि आफ्नो स्वामित्व शेयर विक्री गर्न थालेको हो ।

सगूनको आधिकारिक वेभ साइट (www.sagoon.com/invest) का अनुसार सगूनले हाल गर्दै आइरहेको स्वामित्व शेयर बिक्री कार्यक्रम यहि मार्च २७, २०१७ देखि बन्द गर्दैछ । सगूनका लागि एशिया संयोजक के.पी सिटौलाका अनुसार १०० वर्ष भन्दा बढिको अनुभव रहेको अमेरिकाको Boustead Securities LLC नामको ब्रोकर कम्पनीले सगूनले हाल बिक्री गरेर बाँकी रहेका शेयर विक्री गर्ने जिम्मा लिएको छ । सगूनले सर्वसाधारणहरुलाई शेयर विक्री गर्दै आइरहेको थियो भने ब्रोकर कम्पनीले संस्थागतरुपमा बिक्री गर्ने कुरा सिटौलाले बताए । उनका अनुसार ब्रोकर कम्पनीले शेयर बिक्री गर्न शुरु गरेपछि सर्वसाधारणहरुको निम्ती यो अवसर पुनः प्राप्त हुने सम्भावना अत्यन्तै न्यून रहेको छ ।

हालै मलेशियाको क्वालालम्पुरमा सम्पन्न गैर आवासीय नेपाली संघ (एनआरएन)को पाँचौ एशिया क्षेत्रीय सम्मेलनमा समेत सगूनको प्रतिनिधित्व गरि फर्केका सिटौलाका अनुसार विश्वभरी छरिएर रहेका सबै एनआरएनहरु सगूनको अभियानमा सहभागि हुन इच्छुक पाएको बताए । उनका अनुसार अमेरिका, बेलायत, अष्ट्रेलिया लगायतका अन्य धेरै देशका एनआरएन राष्ट्रिय समन्वय समितिहरुले समेत सगूनको अभियानलाई आफ्ना देशमा रहेका गैर आवासीय नेपालीहरुमा जानकारी गराउने काममा सहयोग गरिरहेका छन् । यस सिलसिलामा द. कोरियाले पनि सबै नेपालीहरुमा यो सन्देश पुर्याउन सहयोग गरिरहेको छ ।


सगून सामाजिक सञ्जालको रुपमा चिनिएको भएता पनि यसमा अन्य थप विशेषताहरु रहने कुरा सिटौलाले बताए । ‘सगून सामाजिक सञ्जाल हो तर यसमा सोसियल इकमर्शको पनि सुविधा उपलब्ध हुनेछ । सगूनको मुख्य प्रोडक्टको रुपमा सोसियल स्मार्ट कार्ड आउँदैछ । यसैको माध्यमबाट सगूनले आम्दानी गर्नेछ र हरेक प्रयोगकर्तालाई उसको कारणले सगूनलाई हुने आम्दानीको पाँच प्रतिशत सम्वन्धित प्रयोगकर्तालाई नै रिवार्ड गर्ने नयाँ योजना ल्याउँदै छ । साथै अबको दुई तीन महिना भित्र सगूनको एप पनि आउँदैछ ।’ के.पी. सिटौलाले बताए ।

सगूनमा लगानी गर्ने सम्बन्धमा कुनै पनि प्रश्न वा जिज्ञासा वा सहयोग आवश्यक परेमाः

१. सगूनको इन्भेस्टमेण्ट पेजमा २४ घण्टा लाइभ च्याट सेवावा इमेलः mysagoon@sagoon.com

२. कोरियाका लागि संपर्क :  के।पी सिटौला (एसिया संयोजक)

    
        
             

                 
                         
                                प्रधानमन्त्री प्रचण्ड आज चीन भ्रमणमा जाँदै, कस्तो छ भ्रमण तालिका ?                              


                         
                         
                                नियमित योग गर्नोस्, विभिन्न किसिमका रोग भगाउनोस्                             


                         
                         
                                लन्डनमा अन्धाधुन्द छुरा प्रहारबाट पाँचको मृत्यु, ४० घाइते भएको पुष्टि
