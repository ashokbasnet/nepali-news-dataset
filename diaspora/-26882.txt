अमेरिकाको टोरोन्टोमा १०८ औँ अन्तरराष्ट्रिय महिला दिवस मनाईयो

टोरोन्टो । नेपलीज क्यानेडियन ओमेन्स एसोसिएसनले टोरोन्टोमा बिबिध कार्यक्रम गर्दै १०८ औँ अन्तराष्ट्रिय महिला दिवस मनाएको छ।

महिला दिवसको उपलक्षमा आयोजित कार्यक्रममा प्रमुख अतिथि जेष्ठ नागरिक सम्बन्धी ओन्टारियो प्रान्तका मन्त्री दीपिका डामरेलले महिला दिवस कार्यक्रममा सहभागि हुन पाएकोमा खुशी व्यक्त गरिन्। 

सो कार्यक्रमलाई सम्बोधन गर्दै नेपाली राजदूत महामहिम काली प्रसाद पोख्रेलले महिला सशक्तिकरणका लागि धारणात्मक परिबर्तन आवश्यक रहेको बताए।

 त्यस्तै उनले महिला र पुरुषको समानता भएको क्यानडाको केन्द्रिय मन्त्री परिषद विश्वमै उदाहरण भएको बताउँदै नेपालमा पनि हालैको निर्बाचनले महिलाको निश्चित प्रतिनिधित्व सुनिश्चित गरेको बताए।

 केन्द्रिय सांसद जुली डाबर्सनले क्यानडाको यस बर्षको बजेटमा महिलाहरुको लागि बिशेष सुबिधा रहेको जानकारी दिनु भयो भने अबैतनिक महा बाणिज्य दूत डा. कुन्जर शर्माले महिला दिवसको महत्व बारे प्रकाश पारे।

सो कार्यक्रममा एन आर एन क्यानडाका महा सचिब चिरन घिमिरे, केन्द्रिय सदश्य प्रमिला बस्नेत तथा सम्मानित महिला ब्यक्तित्वहरु डा. एनी श्रेष्ठ, आशा रजक, सुश्मा सुबेदी, हेमा आचार्य, लक्ष्मी जीसी, अनुजा शर्मा तथा बिजु सिंहले पनि बोलेका थिए।

कार्यक्रमको उदघाटन मन्त्री दीपिका डामरेल, नेपाली राजदूत महामहिम काली प्रसाद पोख्रेल तथा आयोजक संस्थाका अध्यक्ष सुशिला भण्डारीले संयुक्त रुपमा पानसमा दीप प्रज्वलन गरि गरिएको थियो ।कार्यक्रमको अन्त्यमा स्थानिय कलाकारहरु शान्ता रायमाझि थापा, महिमा पाण्डे, सुनिता पाण्डे, स्विक्रिति घिमिरे, अमृत काजी श्रेस्थ, आशीर सुबेदी, सिदांत संज्याल तथा रोशन संज्याल लगायतले गीत तथा नृत्यहरु प्रस्तुत गरेका थिए
