बाढीपीडितका घर बनाइदिने अन्तर्राष्ट्रिय झापाली समाजको घोषणा

यूएई । अन्तर्राष्ट्रिय झापाली समाजले बाढीपीडितहरुका लागि पक्की घर निर्माण गरिदिने भएको छ।

झापाको कमल नगरपालिका(१ मा करिब ४० लाख लगानीमा ९ परिवारलाई एक र एक घर निर्माण गर्न सम्पूर्ण कानुनी प्रक्रिया पूरा भएको झापाली समाज यूएईका अध्यक्ष तथा अन्तर्राष्ट्रिय झापाली समाजका महासचिव रोहित भण्डारीले बताए।

गत वर्षायाममा समाजले झापाका बाढी  पीडितहरुलाई जिल्ला प्रशासन कार्यलय झापाको रोहबरमा तीन चरणमा करिब १० लाख रुपैयाँ बराबरको राहत बितरण गरेको थियो।

उक्त समयमा घोषणा गरिए अनुसारै आवास निमार्णको काम शुरु गर्न लागिएको अष्ट्रेलियामा रहेका समाजका अध्यक्ष दिनेश पोखरेलले जानकारी दिए।

अन्तर्राष्ट्रिय झापाली समाजको संजालमा अस्ट्रेलिया, कोरिया, यूएई, इजरायल, कुवेत, जापान, कतार, हङकङ, बेल्जियम, अमेरिका, बहराइन, लक्जेम्बर, नेदरल्यान्ड, जर्मनी, साइप्रस, इङ्ल्यान्ड, क्यानडा र मलेसिया लगायतका देशहरुमा सक्रिय झापाली समूहहरु रहेका छन ।

उक्त आवास निर्माणका लागि झापाली समाजको बैठकले विभिन्न देशहरूबाट रोजगारीपछी झापा फर्किएका १५ जनाको भवन निर्माण सहयोग समिति गठन गरेको छ ।

समाजले कुल तीन कट्ठा क्षेत्रफल रहेको जग्गामा निर्माण गर्ने १० वटा घरको प्रतिघर लागत झन्डै ४ लाख लाग्ने अनुमान गगरेको छ।
