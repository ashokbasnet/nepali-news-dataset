अमेरिकाको कोलोराडोमा रंगभेद उन्मुलन अन्तर्राष्ट्रिय नारी दिवस मनाइने

अमेरिका । अमेरिकाको कोलोराडोमा अन्तर्राष्ट्रिय (रंगभेद उन्मुलन दिवस) का अवसरमा रंगभेद उन्मुलनका लागि अन्तर्राष्ट्रिय कानुनी प्रावधान विषयक १ दिने अन्तरक्रिया कार्यक्रम हुने भएको छ।

कार्यक्रममा कोलोराडो राज्यका सरकारका नागरिक अधिकार विभाग प्रमुख आबरी लिनिसा, अरौरा नगरपालिका अध्यागमन तथा अन्तर्राष्ट्रिय मामला प्रमुख रिकदो गामटा, अफ्रिकन कम्युनिटी सेन्टरका प्रमुख मेलिसा थिसेनको विशेष उपस्थिति रहने आयोजकले जनाएको छ।

त्यसै गरी कोलोराडोमा रहेका नेपाली समुदायका लागि कार्यरत विभिन्न सङ्घ संस्थाहरूका प्रतिनिधिहरूको उपस्थिति रहने छ।

यसै गरी उक्त कार्यक्रममा नेपाल, भारत तथा अन्य दक्षिण एसिया भर जातको आधारमा हुने गरेका विभेदका घटनाहरू र अन्यका लागि गरिएका प्रयासहरूका बारेमा अन्तरक्रियात्मक कार्यक्रम हुनेछ।
