अनलाइनबाटै गुनासो लिने व्यवस्था गर्दै नेपाली दूतावास अष्ट्रेलिया

क्यानबेरा । अष्ट्रेलियास्थित नेपाली दुतावासले विद्यार्थीहरुका लागि गुनासो सुन्ने अनलाइन व्यवस्था सुरु गर्ने भएको छ। अष्ट्रेलियामा रहेका नेपालीहरुको डाटाबेस राख्ने तयारी गरेको दुतावासले यो सँगै विद्यार्थीहरुको गुनासो अनलाइनबाटै सुन्ने व्यवस्था गर्न लागेको हो।

यो व्यवस्था पनि डाटाबेस राख्ने समयमा एकैपटक सुरु हुने क्यानबेरास्थित नेपाली दुतावासले जनाएको छ। कुरा गर्दै राजदुत लक्की शेर्पाले भनिन्, हामीले डाटाबेससँगै विद्यार्थीको गुनासो अनलाइनबाटै सुन्ने व्यवस्था गर्न लागेका छौं। 

अब अष्ट्रेलियामा रहेका विद्यार्थीलाई केही समस्या परे दुतावासमा फोन, इमेल गरिराख्नुपर्दैन। सिधै दुतावासको वेभसाइटमा गएर विद्यार्थीले आफ्ना समस्या र गुनासा राख्न सक्छन्। यसले विद्यार्थीहरुको समस्या समाधानका क्षेत्रमा निकै महत्वपूर्ण परिवर्तन ल्याउने विश्वास दूतावास छ।
