लालीगुँरास सेवा समाज बहराइनको चौथो बार्षिक उत्सव सम्पन्न

बहराइनको मनामा स्थित शितल नेपाली रेस्टुरेन्टको सभाहलमा लालीगुराँस सेवा समाज बहराइनको चौथो बार्षिक उत्सव सप्पन्न भयो ! उक्त कार्यक्रमको सभापतित्व संस्थाका अध्यक्ष कृष्ण  प्रसाद तिमल्सिना ज्यु र प्रमुख अतिथि डा. प्रोफेसर मेदनी प्रसाद भन्डारी हुनुहुन्थ्यो भने कार्यक्रम संचालन संस्थाका महासचिव श्री बिरेन्द्र कु तुम्बाप्पोले गर्नु भएको थियो !

संस्थाका अन्य पधाधिकारी ज्युहरु सदस्य ज्युहरु तथा अन्य उपस्थित समाजसेवि ज्युहरुको समुपस्थितिमा सभापति ज्यु प्रमुख अतिथि ज्यु तथा संस्थाका संरक्षक श्री यादव प्र देवकोटा ज्युले संयुक्त रूपमा  केक काट्नु भई चौथो बार्षिक उत्सव मनाइएको थियो !

सोही कार्यक्रममा सुदुरपश्चिमका केही  जिल्लाहरूमा महिला हिंसा र छाउपडि कुप्रथा विरुद्ध लालीगुराँस सेवा समाज बहराइन र असाहयका लागी सहयोगी हातहरु नेपाल ' दोदोधरा २ कैलाली नेपालको एक बर्षे संयुक्त जनचेतना अभियानको दियो बालेर उद्घाटन गरि सभापति ज्युले अभियानको औचित्य प्रस्ट्याउदै सबै पक्षबाट साथ र सहयोगको लागि पनि अपिल गर्नु भएको थियो !

के हो त छाउपडी कु-प्रथा ?

सुदुरपश्चिम का बिकट ठाउँहरुमा अझै पनि यथावत रहेको छाउपडी प्रथा सुदुरपश्चिम को जटिल समस्याको रुपमा रहेको छ। छोरी चेली महिनावारी हुँदा उनिहरुलाइ घर देखि केही पर बनाइएको धन्सार कोठामा राख्ने गरिन्छ। कोहि छोरी मान्छे महिनावारी भएमा उनिहरुलाइ छुन हुन्न, हेर्न हुन्न छोए वा हेरे मा कुल देवता रिसाउने र परिवार लाई नै समस्या पर्ने जस्ता कु- चिन्तन सुदुरपश्चिम का बिकट गाउँहरुमा अझै पनि यथावत नै छ। धन्सार राखिने महिनावारी छोरिचेली लाई जनावर को भन्दा नि तल्लो स्तर को ब्यवहार गरिन्छ जसका कारण उनिहरु मानसिक तनाव का कारण आत्माहत्या समेत गर्न बाध्य छन। भने कतिपय को सर्पको डसाइ र बाघको आक्रमण बाट समेत बर्षेउनी धेरैको मृत्यु हुने तथ्यांक ले देखाएको छ। 21औं शताब्दी मा आइपुग्दा समेत हाम्रो देश मा अझै पनि यी यस्ता कुरिती, कुसंस्कार बिध्यमान छन।

धेरै ले छाउपडी कुप्रथा बारे डकुमेन्ट्री हरु बनाए तर ती सबै युट्युब र किताब मा मात्र सिमित रहे गाउँ गाउँ सम्म पुगेर जनचेतना फैलाउने काम आज सम्म न त कुनै संघ संस्था ले नै गरे न राज्य को यसप्रति कुनै चासो नै देखियो। "हामी छाउपडी कुप्रथा सम्बन्धि डकुमेन्ट्री बनाएर उक्त कुप्रथा बिध्यमान रहेका गाउँ गाउँ सम्म पुगेर जनचेतना फैलाउने छौ" लालीगुरास सेवा समाज का संरक्षक यादव देवकोटा ले बताउनु भयो। " असहाय का लागि सहयोगी हातहरु दोदोधरा नेपाल र लालीगुरास सेवा समाज बहराइन को संयुक्त आव्हान मा यो अभियान १ बर्षे जनचेतना मुलक कार्यक्रम गर्न लागिएको पनि वहाँ ले बताउनु भयो। साथै सम्पुर्ण नेपाली दाजुभाइ तथा दिदिबहिनी हरुको प्रत्यक्ष साथ र सहयोग पाउनेमा पनि बिश्वस्त रहेको उहाँ ले बताउनुभयो। 

थप जानकारी को लागि :- 
यादव देवकोटा :- +९७३-३७७९५६१८

नेपाल सम्पर्क :-
असाहयका लागी सहयोगी हातहरु नेपाल 
दोदोधरा २ कुम्मिया कैलाली नेपाल 

बल बहादुर बिष्ट 
सम्पर्क नम्बर :- 00977-9848423802
