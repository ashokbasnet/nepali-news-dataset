अमेरिकाको बोस्टनमा नारी दिवस विशेष कार्यक्रम सम्पन्न

बोस्टन, अमेरिका । बिगत बर्षहरुमा झैँ यस बर्ष पनि एनडब्लुजीएन इंगल्याण्ड शाखाले नारी दिवसमा विशेष कार्यक्रम सम्पन्न गरेको छ।

अन्र्तराष्ट्रिय महिला दिवस मार्च ८ तारिख विश्व भर मनाईने भएता पनि बोस्टनमा दिवसको पूर्व सन्ध्या मार्च ४ तारिख मै मनाईएको हो।

बोस्टन स्थित एमआइटि को भवन स्थित सभा मण्डपमा आयोजित कार्यक्रममा बोस्टन क्षेत्र वरपरका विभिन्न संघ संस्थाका अध्यक्ष लगायत प्रतिनिधिहरुको सहभागिता रहेको थियो।

एनडब्लुजीएन इंगल्याण्ड शाखा की अध्यक्ष निर्मला शेरचनको अनुपस्थितिमा अन्य सदस्य तथा एनडब्लुजीएन कि केन्द्रिय अध्यक्ष रुक्मिणी कार्कीको नेतृत्वमा कार्यक्रम सम्पन्न भएको हो।



कार्यक्रमको प्रमुख अतिथि एनआरएन अमेरिका कि संचालक समिति निर्देशक तृष्णा काफ्लेले पानसमा बत्ती बाली कार्यक्रमको शुभारम्भ गरेकी थिइन्।

एनडब्लु जी एन कि अध्यक्ष रुक्मिणी कार्कीले संस्थाको संक्षिप्त परिचय दिदै २०१७ र२०१८ को कार्यक्रमको बारेमा प्रकाश पारेकी थिइन्। साहित्यिक तथा सांस्कृतिक कार्यक्रमले समारोह अझ बिशेष बनेको थियो। 

कार्यकममा ६५ बर्ष उमेर पुगेका महिलाहरुलाई यस बर्ष पनि प्रमुख अतिथि काफ्लेले दोसल्ला ओढाएर सम्मान गरेकी थिइन्। संस्था कि उपसभापति कल्पना श्रेष्ठले धन्यवाद ज्ञापनी गरेकी थिइन् भने शाखा कि सदस्य अन्जना उपाध्यायले गरेकी थिईन्।
