तीन साता अघि श्रीमती भेट्न न्युजिल्याण्ड पुगेका नेपाली मृत फेला

न्युजिल्याण्ड । न्युजिल्याण्डको अकल्याण्डमा एक नेपाली युवकको शव फेला परेको छ। पोखरा घर भई हाल न्युजिल्याण्डको अकल्याण्डमा बस्दै आएका २५ वर्षीय आशिक परियारको शव झुण्डिएको अवस्थामा फेला परेको हो। 

उनी त्यहाँ भएकी श्रीमती भेटनका लागि नेपालबाट ३ साताअघि मात्र न्युजिल्याण्ड पुगेका थिए। एनआरएनका पदाधिकारीका अनुसार उनको शव झुण्डिएको अवस्थामा स्थानीय पार्कमा फेला परेको थियो।  

पारिवारीक समस्याका कारण घटना भएको हुनसक्ने अनुमान गरिएको छ। मृतक परियारको शवलाई प्रहरीले नियन्त्रणमा लिएर अनुसन्धान गरिरहेको एनआरएन न्युजिल्याण्डका महासचिव रामराज ओलीले जानकारी थिए। 

एनआरएन न्युजिल्याण्डले मृतकको पारिवारीक चाहना अनुसार शवलाई अन्तिम संस्कारका लागि नेपाल पठाउने पहल भइरहेको बताएको छ।
