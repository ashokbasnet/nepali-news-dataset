नयाँ वर्षको अवसरमा बेल्जियमको लुभेनमा नेपाल महोत्वस हुने

लुभेन । नेपालको साँस्कृतिक एवं पर्यटन प्रवर्दन, स्थानीय स्तरमा समाजिक सहभागिताका लागि भन्दै  एनआरएन बेल्जियमले नेपाल महोत्वस गर्ने भएको छ।

हरेक वर्ष आयोजना गरिने नेपाल महोत्वस यो वर्ष नेपाली नयाँवर्ष २०७५ सँगै बेल्जियमको लुभेन शहरको स्टेशनमा आउदो १४ अप्रिल शनिबार आयोजना गरिने भएको हो।

नेपाली राजदूतावासको संरक्षकत्वमा स्थानीय लुभेन नगरपालिका, नेपाली पर्यटन दूतहरु, स्थानीय गैसस महासँघ एआईएफ, बेल्जियम नेपाल मैत्री सँघ, बेल्जियम स्थित सम्पूर्ण नेपाली सँघसंस्थाहरु सहआयोजकको रुपमा रहेका छन्।  

आयोजकका अनुसार लुभेन नगरपालिकाका मेयर लुइस तवाक तथा बेनेलुक्सका लागि नेपाली राजदूत लोक बहादुर थापाले सँयुक्त रुपमा उदघाटन गर्ने महोत्सवमा नेपाली साँस्कृति प्रस्तुति, मौलिक नेपाली खाना तथा पोषाकको प्रदर्शनी, नेपालीका विविध जातीय झाँकीहरुको प्रस्तुति, पर्यटकीय सम्भावनाहरुको प्रचारप्रसार तथा शान्ति एवँ सामाजिक सदभावको सन्देश प्रवाह गरिने छ । 

कार्यक्रम सम्पन्न गर्नका लागि उपाध्यक्ष खडक के।सीको सँयोकत्वमा मूल समित र आबश्यक अन्य समति, उपसमितिहरु गठन गरिएको छ। 

कार्यक्रम अपरान्ह २ बजेदेखि शुरु हुने आयोजकले जनाएको छ।
