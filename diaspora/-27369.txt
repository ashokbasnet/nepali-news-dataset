यी व्यक्ति, जसले अष्ट्रेलियाको पीआर त्यागेर स्वदेशमै चिया बेच्न थाले

एजेन्सी । अमेरिका, अष्ट्रेलिया भन्ने बित्तिकै दक्षिण एसियाका व्यक्तिहरुलाई सपनाको देश भन्ने हुन्छ। अझ त्यहाँको पीआर र पदको त छुट्टै सम्मान हुन्छ। त्यो सपना र सम्मानलाई छोडेर एक भारतीयले आफ्नै देशमा चिया बेच्न थालेका छन्। 

अष्ट्रेलियामा इञ्जिनियरिङ्ग अध्ययन गरेर त्यहाँको सरकारकै स्वास्थ्य विभागमा काम गरेका भारतका मधुर मलहोत्रा पूर्व एनआरआइ हुन्। उनका आमा बुवा भने भारतमै बसेका थिए।

२००९ मा मधुरकी आमा नराम्रोसंग बिरामी भइन र उनको मुटुको शल्यक्रिया भयो। त्यतिबेला भारत आएका मधुरलाई बुवा आमालाई छोडेर हिंड्न मन लागेन। अष्ट्रेलियाको जागिर छोडेर भारतमै विभिन्न काममा लाग्ने प्रयास गरेका उनी अन्ततस् बाटोमा स्टल राखेर बेचिने चिया देखेर त्यसमै लागे।

आफ्नी साथी शेल्ली जर्जसंग मिलेर मट्का हुँदै विभिन्न थरि चिया बेच्न थालेका उनको चाय- ३४ नामक  क्याफेमा अहिले २२ किसिमको चिया पाइन्छ।

गुणस्तरीय सेवा, धेरै सफा र धुम्रपान रहित हुँदा उनीहरुको क्याफेमा ग्राहकको भिंड लाग्छ। उक्त क्याफे अहिले नमुनाको रुपमा विकास भैरहेको छ र उनीहरु अब आफ्नो चिया पसललाई भारतका अरु सहरहरुमा समेत विस्तार गर्ने तयारीमा छन्।
