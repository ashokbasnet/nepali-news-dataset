अमेरिकामा सुन्ने सुनाउने दोस्रो शृखला सम्पन्न

कोलोराडो । नेपाल अमेरिका साहित्य सङ्गीत प्रतिष्ठान कोलोराडोले आफ्नो दोस्रो शृखला विशेष रुपमा सम्पन्न गरेको छ। 

अमेरिकाको ब्रूम्फिल्ड स्थित जाइका ईण्डियन कुजिनमा आयोजित उक्त कार्यक्रममा नायिका झरना थापाको उपस्थिती रहेको थियो भने धेरै नयाँ प्रतिभाको आगमन भएको थियो।

समाजमा विभिन्न क्षेत्रमा योगदान प्रदान गर्ने विभिन्न व्यक्तित्व मध्य एकलाई सभापतित्व ग्रहण गराइने अनि सुन्ने र सुनाउने कार्यक्रमलाई प्रोत्साहन गरिने यस कार्यक्रममा यो पटक समाजसेवी बुद्धि लामिछानेल सभापतित्व ग्रहण गरेका थिए।

यस पटक धेरै जसो देश र माटो बोकेका कविता र गीत गजल समावेश थिए। थुप्रै साहित्य कलाप्रेमीहरुको साथ र सद्भावमा सञ्चालन भएको उक्त कार्यक्रम बारिस्ठ साहित्यकार इन्द्र राईको सम्झनामा एक मिनेट मौन धारण समेत गरिएको थियो। 

धन पौड्याल, बीबीसीका अधिकारी, सरोज भुषाल, राजु सिटौला, ज्ञानेन्द्र काफ्ले, भुपेन्द्र महत, श्रीराम लुइटेल, बी.के. श्रेष्ठ आदिले आफ्नो रचना वाचन गरेका थिए भने दीपेन्द्र श्रेष्ठ, पल्लभी भुषाल र वसन्त लम्सालले आफ्नो गला प्रस्तुत गरेका थिए।

ड्यानले आफूसँग रहेका केही नेपाल सम्बन्धी पुस्तकको प्रदर्शन तथा आफूले देखेको नेपालको अनुभव सुनाएका थिए।



साथै आफूसँग भएको करिब छ हजार नेपाली भाषामा र नेपाल सम्बन्धी लेखिएका आफूसँग सङ्गठित पुस्तक नेपाली समुदायलाई सहयोग दिन इच्छुक रहेको बताएका थिए।

नेपालबाट आएकी चर्चित नायिका झरना थापाले समेत शुभकामना मन्तव्य राख्दै आफ्नो अभिनय कला र यससँग जोडिएको क्षणलाई स्मरण गरेकी थिईन्।
