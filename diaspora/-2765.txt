धुर्मुस-सुन्तली फाउन्डेसनलाई कोरियाका स्वतन्त्र युवाहरुद्वारा ११ लाख ८४ हजार सहयोग

इश्वर दहाल
दक्षिण कोरिया, सौल

दक्षिण कोरिया । दक्षिण कोरियामा रोजगारीको शिलशिलामा आएका युवाहरुको समूह ‘स्वतन्त्र राष्ट्रप्रेमी सचेत नेपाली एकता अभियान’ धुर्मुस सुन्तली फाउन्डेसनलाई रु.११,८४,८६३(एघार लाख चौरासी हजार आठ सय त्रिसट्ठी रुपैयाँ मात्र) आर्थिक सहयोग गरेका छन् ।
महोत्तरीस्थित मुसहर बस्ती निर्माणार्थ जुटेका कलाकार सिताराम कट्टेल (धुर्मुस) र कुञ्जना घिमिरे (सुन्तली)को धुर्मुस-सुन्तली फाउन्डेसनलाई विहीबार उक्त रकम हस्तान्तरण गरेको हो ।

कोरियामा रहेका राष्ट्रप्रेमी नेपाली सहयोगदाताहरुबाट उक्त रकम संकलन गरिएको थियो । अभियानमा कोरियामा रहेका करिब  चार सय जना भन्दा बढी  सहयोगी दाताहरुबाट सहयोग रकम प्राप्त भएको रकम संकलन संयोजक यम श्रेष्ठले जानकारी गराए ।

समुह तथा अभियानका मुख्य संयोजक सर्वजित शाह र यस अभियानको आर्थिक सहयोग संकलन संयोजक यम श्रेष्ठको अगुवाइमा संकलन उक्त रकम अभियन्ता एल बि श्रेष्ठको संयोजनमा एकदिन श्रमदान गर्दै स्वतन्त्र राष्ट्रप्रेमी सचेत नागरिक एकता अभियानका अभियन्ताहरुको रोहबरमा फाउन्डेसनका अध्यक्ष सिताराम कट्टेललाई हस्तान्तरण गरेका हन् ।

देश बिदेशमा रहेका सम्पुर्ण नेपालीहरु एक आपसमा भाइचारा, सद्भाव र एकता कायम गरौँ, सम्पुर्ण नेपाली स्वतन्त्र जनता पनि सचेत र बिबेकशील बनौँ भन्ने मुल आशय रहेको अभियानका संयोजक सर्वजित शाहले बताएका छन् ।

 हस्तान्तरण कार्यक्रममा फाउन्डेसनका अध्यक्ष सिताराम कट्टेल (धुर्मुस) र कुन्जना धिमिरे (सुन्तली) ले सम्पुर्ण सहयोगि मनहरुमा यति ठुलो सहयोग रकम जुटाएर सहयोग गरेकोमा धन्यवाद ब्यक्त गरेका थिए ।


    
        
             

                 
                         
                                निर्वाचन तयारीका लागि नेता, कार्यकर्ता गाउँ पसे                             


                         
                         
                                आफ्नो शरीर आफैले जाँच्नुहोस् : यी हुन् सहज उपाय
