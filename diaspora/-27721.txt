टिपीएसको म्याद थप्नको लागि म्यासाचुसेट्स सिनेटर एलिजावेथसँग अनुरोध

अमेरिका । अमेरिकाले दिँदै आएको टिपीएसको म्याद केही दिनमात्रै बाँकी रहँदा एनआरएनए म्यासाचुसेट्स शाखाले पहल शुरु गरेको छ।

बोस्टन नेपाल कम्युनिटी तथा एनआरएन अमेरिकाका पूर्व अध्यक्ष प्रल्हाद केसीको पहलमा डेमोक्रेटिक दलकी सिनेटर एलिजावेथ वारेनसंग भेटघाट गरी म्याद थप्नको लागि अनुरोध गरेको हो। 

नेपाली प्रतिनिधि मण्डलको पत्र बुझ्दै सिनेटर वारेनले नेपालमा गएको महाभूकम्पको धनजनको क्षति बारेमा आफू जानकार रहेको बताइन। 

यसका साथै सिनेटर वारेनले अझ पनि पीडितहरूको समस्या समाधान हुन् बाँकी रहेकाले अमेरिकामा रहेका तिनीहरूका परिवारलाई अमेरिकी सरकारबाट उपलब्ध भएको टिपीएसको सुविधाको म्याद थप्ने कार्यमा सक्दो सहयोग गर्ने बताइन्।

हाल अमेरिकाले १४ हजार नेपालीहरूले टिपीएस सुविधा पाईरहेका छन्।
