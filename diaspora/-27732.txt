विमान दुर्घटनाप्रति एनआरएनद्वारा दु:ख व्यक्त, मृतक प्रति भावपूर्ण श्रदाञ्जली

काठमाडौँ । गत शोमबार ५१ जनाको ज्यान जानेगरी भएको विमान दुर्घटनाप्रति गैर आवासीय नेपाली संघ एनआरएनले एक विज्ञप्ती जारी गर्दै दुख व्यक्त गरेको छ। ७१ जना यात्रु लिएर बंगलादेशबाट हिँडेको विमान त्रिभुवन अन्तराष्ट्रिय विमानस्थलमा दुर्घटना हुँदा ५१ जनाको मृत्यु भएको छ भने २२ जना बाँच्न सफल भएका छन्।

एन आरएनले निकालेको विज्ञप्तीमा भनिएको छ, घटनामा परि दिवंगत हुनु भएका २२ नेपाली, २८ बंगलादेशी र एक चिनियाँ नागरिक प्रति गैरआवासीय नेपाली संघ (एनआरएनए) भावपूर्ण श्रद्धाञ्जली अर्पण गर्दछ। 


एनआरएनले निकालेको विज्ञप्ती जस्ताको तस्तै

मिति २०७४ साल फागुन २८ गते सोमबारका दिन बंगलादेशबाट काठमाडौंका लागि उडेको यात्रुवाहक युएस बंगलाको जहाज त्रिभुवन अन्तर्राष्ट्रिय विमानस्थलको धावनमार्गमा अवतरणका क्रममा भएको दुर्घटनाको खबरले समस्त गैरआवासीय नेपालीहरुलाई अत्यन्त दुखी तुल्याएको छ ।

घटनामा परि दिवंगत हुनु भएका २२ नेपाली, २८ बंगलादेशी र एक चिनियाँ नागरिक प्रति गैरआवासीय नेपाली संघ ९एनआरएनए० भावपूर्ण श्रद्धाञ्जली अर्पण गर्दछ । साथै, दिवंगत आत्माको चीर शान्तिको कामना गर्दै उहाँहरुका शोकसन्तप्त परिवारजनप्रति हार्दिक समवेदना प्रकट गर्दछ ।

नेपाली हवाई यात्रालाई सुरक्षित बनाउनेतर्फ ध्यान दिन सरकार र सम्बद्ध पक्षको ध्यानाकर्षण समेत गराउन चाहान्छौं । साथै उपचाररत सम्पूर्ण घाइतेको शीघ्र स्वास्थ्य लाभको कामना गर्दै दुर्घटनाको निष्पक्ष छानविनका लागि हामी सरकार समक्ष आग्रह समेत गर्दर्छौ।

 

गैरआवसीय नेपाली संघ 

फागुन ३०, २०७४
