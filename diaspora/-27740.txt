अमेरिका : टोरोन्टोमा नब आगन्तुकका लागि 'आर्थिक साक्षारता' सम्बन्धि कार्यक्रम

अमेरिका । अमेरिकाको टोरोन्टोमा क्यानेडियन नेवा गुठीको युबा समुहले नब आगन्तुकका लागि “आर्थिक साक्षारता” सम्बन्धि सूचनामुलक कार्यक्रम हालै डाउन टाउन टोरोन्टोमा संचालन गरेको छ।

कार्यक्रमको शुरुमा उपस्थित सबैलाई स्वागत गर्दै गुठीका उपाध्यक्ष उत्तम माकाजुले युवाको क्षमता अभिबॄद्दि गर्ने उद्देश्यले ओन्टारियोको अध्यागमन तथा नागरिकता मन्त्रालयको सहयोगमा यो ५ महिने कार्यक्रम संचालन गरेको बताए।

कार्यक्रममा “आर्थिक साक्षारता” बारे अन्तरक्र्रिया शुरु गर्दै गुठीका सचिब रबिन प्रधानले नब आगन्तुकहरुले सुरुवात समयमा महत्वपूर्ण सूचनाहरु प्रबाह गरे।

अर्का श्रोत ब्यक्ति एबम गुठीका कार्यकारिणी सदस्य राजन श्रेष्ठले सरकारद्वारा प्रदान गरिने आर्थिक सुबिधा, बीमा तथा अपनाउनु पर्ने सतर्कता बारे प्रकाश पारे।

गुठीका युबा सदस्यहरु एलभिसा श्रेष्ठ तथा सबातिना श्रेष्ठले संचालन गरेको सो कार्यक्रममा सहभागिहरुले सोधेका प्रश्नहरुको उत्तर समन्धित्त ब्यक्तिहरुले दिएका थिए।

ओन्टारियोको अध्यागमन तथा नागरिकता मन्त्रालयको सहयोग र गुठीको संयोजनमा गत नोभेम्बर महिना मा शुरुभएको सो कार्यक्रम यहि मार्च महिनामा समाप्त हुनेछ। सो कार्यक्रम अन्तर्गत युबाहरुकै सक्रियतामा नब आगन्तुकहरुको लागि रोजगार, स्वास्थ्य, बाल हेरचाह, महिला सशक्तिकरण, शिक्षा, दैनिक आबश्यकता तथा आर्थिक साक्षरता गरि ७ बिषयमा अन्तरक्रिया कार्यक्रम संचालन गरिसकेको छ। 

कार्यक्रम संयोजक नबिन श्रेष्ठले परियोजनाको उपलब्धि तथा समिक्षा गर्ने उद्देश्यले आगामि मार्च २४, शनिबारका दिन मिसिसागाको प्रीत पैलेस बांक्वेट हलमा सास्कॄतिक कार्यक्रम सहितको एक कार्यक्रम हुने जानकारी दिए।
