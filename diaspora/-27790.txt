एकता समाज, ओमनको राष्ट्रिय अधिवेशनमा चित्र बहादुर केसी प्रमुख अतिथि 

ऋषि वाग्ले

मस्कट, ओमन । राष्ट्रिय जनमोर्चाको जनवर्गीय संगठन ओमन नेपाली एकता समाजले यही आउँदो अप्रिल २७ तारिख  शुक्रबारका दिन  ओमनको राजधानी मस्कट स्थित अलरिफ होटल गोब्रामा दोस्रो राष्ट्रिय अधिवेशन गर्ने भएको छ।  

एकता समाज राष्ट्रिय जनमोर्चाको प्रवास बिभाग अन्तर्गतको जनवर्गीय संगठन हो।

उक्त राष्ट्रिय अधिवेशन उद्घाटन गर्नको लागि प्रमुख अतिथिको रुपमा पुर्व उप प्रधानमन्त्री तथा राष्ट्रिय जनमोर्चाका केन्द्रिय  अध्यक्ष चित्रबहादुर केसी मस्कट आउने भएका छन्।

प्रवासी श्रमजीवी मजदुरहरुको आह्वान  
 मानवतस्कर विरुद्ध  हाम्रो अभियानू ११ भन्ने मुल नाराका साथ  गर्न लागिएको अधिवेशनको बन्दसत्र २० अप्रिलमा हुँदैछ । 'हामीहरु त्यस अनुरुप तयारीमा जुटेका छौ' डि सि नेपाल संग कुरा गर्दै ओमन नेपाली एकता समाजका अध्यक्ष छबिलाल बस्नेतले भने। 

साथै उनले उक्त दिन अधिवेशनको खुल्ला सत्रको कार्यक्रममा ओमन स्थित सम्पुर्ण नेपाली दाजुभाइ दिदीबहिनीहरुलाई सहभागी भएर कार्यक्रमलाई सफल बनाईदिनका लागि अनुरोध गरेका छन्।  सो कार्यक्रममा रक्तिम सांस्कृतिक परिवार ओमनका कलाकारहरुको सांस्कृतिक प्रस्तुति पनि रहेको छ।
