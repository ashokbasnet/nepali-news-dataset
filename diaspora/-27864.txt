महान वैज्ञानिक स्टिफन हकिङका अति कामलाग्ने भनाईहरु !

पुष्कर बराल 

न्युयोर्क । वर्तमान युगका महान बैज्ञानिक स्टिफन हकिङलाई संसारमा नचिन्ने को होलान र ? तर, अब उनको भौतिक शरीर हामीबीच रहेन। उनको  बुधबार मृत्यु भएको छ। उनलाई दोस्रो आइन्सटाइन पनि भनिन्थ्यो। उनले आफ्नै निवास युकेको क्याम्ब्रिजमा ७६ वर्षको उमेरमा देह त्याग गरे।

शारीरिक रुपले अशक्त भएर पनि उनी पुरै युग हाँक्ने बैज्ञानिक थिए । जब उनि २१ बर्षका थिए उनि असक्त भए। डाक्टरले उनलाई न्युरो रोगको कारण प्यारालाईज्ड भएको र २ बर्ष भन्दा बढी नबाच्ने दाबी गरेका थिए तर उनि अरु ५५ बर्ष बाँचेर संसारलाई अचम्मित मात्र पारेनन् भौतिक शास्त्रका ठुला बाज्ञानिक भएर देखाईदिए। विद्यालय जीवनमा उनी अतिनै सामान्य विद्यार्थी थिए भन्ने गरीन्छ। 

उनको पढाई-लेखाई राम्रो थिएन। उनको भविष्यप्रति शिक्षक तथा परिवार समेत चिन्तित थिए। तर पछी त्यही कमजोर बालक स्टीफन हकिंगको रुपमा संसार विख्यात भए, भौतिक विज्ञानको खोजले।

अचम्म त के छ भने सन् १९८८ मा हकिङले लेखेको पुष्तक ‘अ ब्रिफ हिस्ट्री अफ टाइम’ पुस्तक प्रकाशित भयो। पुस्तकले विश्वलाई हल्लायो। १० मिलियन भन्दा बढि पुस्तक विक्री भएको जनाईन्छ। पत्रपत्रिकाहरुमा हप्तौ सम्म उनको पुस्तकबारे चर्चारपरिचर्चा  भईरहे।

स्टिफन हकिङले बिभिन्न चरणमा भनेका केहि महत्वपूर्ण भनाई वा बाणीहरु पढौ यसले हाम्रो जीवननै बदलीदिन सक्छ

१) मानिसले सबैभन्दा ठूलो सफलता बात गरेरै पाउँछ, धेरै विफलता पनि बात नगर्नेहरुलाई नै प्राप्त हुन्छ । मानिसलाई हमेशा कुरा गरिराख्नु जरुरी छ।

२) आफ्ना बच्चालाई टिप्स दिँदै उनले भनेका छन्, ‘पहिलो कुरा त हमेशा तारालाई हेर, न कि आफ्नो पैँतालालाई । दोस्रो कुरा कहिले पनि काम गर्न नछोड, कामले तिमीहरुलाई बाँच्ने आधार दिन्छ।

३) जसलाई आफ्नो क्ष्त्त क्षमताप्रति खुबै घमण्ड हुन्छ, सोच्नुस् तिनीहरु प्रायस् हारेका व्यक्ति हुन्छन्।

४) म एउटा यस्तो बच्चा हुँ, जो कहिल्यै बुढो हुन सकेन। म अझै पनि किन, कसरी भन्ने प्रश्न गर्छु।

५) मैले नोटिस गरेको छु, यस्ता मानिसहरु जसले सोच्छन् कि भाग्यमा जे लेखेको छ, त्यही हुन्छ । यस्ता मानिसहरुले सडकमा पाइला राख्नुअघि पनि हिच्किचाउँछन्।

६) ज्ञान यस्तो शक्ति हो, जसले तपाईंमा परिवर्तनलाई स्वीकार्ने क्षमताको विकास गर्छ।

७) म राम्रो विद्यार्थी थिइन । म कलेजमा धेरै समय विताउदिन थिएँ । म स्वंममा रमाउनमा धेरै व्यस्त थिएँ ।

८) मसँग यति धेरै छ कि, म गर्न चाहन्छु । मलाई समय वर्वाद गर्नु घृणा लाग्छ ।

९) हामी एक औसत तारका सानो ग्रहमा बस्ने बाँदरको एक उन्नत नस्ल हौ । तर हामी ब्रम्हाण्डलाई सम्झन सक्छौ । यसले हामीलाई खास बनाएको छ ।

१०(हामी आफ्नो लोभ र मूर्खताको कारण स्वंमलाई नष्ट गर्ने खतरा मोलिरहेका छौं ।

११) तपाई विकलाङ्ग हो वा अपाङ्ग, त्यो तपाईको कुनै गल्ती होइन । साथै यसका लागि दुनियालाई दोष दिनु र ईश्वरसँग दयाको अपेक्षा गर्नु सही होइन । बस्, तपाईभित्र सकारात्मक उर्जा र विचार हुनुपर्छ ।

१२) यदि कुनै मानिस शारीरक रुपले अपाङ्ग छ भने, उनीहरु आफ्नो मनबाट अपाङ्ग वा विकालाङ्ग हुनु हुँदैन । मेरो विचारमा उनीहरुले यस्तो गतिविधिमा ध्यान दिनुपर्छ, जसले एक शारीरिक विकलाङ्ग व्यक्तिलाई थप बाटा नपुर्‍याओस्।

१३) यदि कसैले तपाइसँग गुनासो गर्छ, कि तपाइले कुनै गल्ती गर्नुभयो । उसलाई भन्नुहोस् कि यो राम्रो भयो। किनभने बिना गल्ती वा त्रुटी न तपाई न म यस धर्तीमा रहन सक्छु।

१४) कार्यले तपाईको उदेश्य र अर्थ बताइदिनेछ । र, यसबिना जीवन सून्य छ ।

१५) जीवन साह्रो दुखद हुनेछ, यदि हामीले हाँसो : ठट्टा गरेनौं भने ।

नोट : बिभिन्न समाचार र स्रोतको सहयोगमा तयार पारीएको
