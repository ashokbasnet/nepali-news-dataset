नेपालको पर्यटन प्रवर्द्धनका लागि नेदरल्यान्डमा नेपाल दिवस मनार्इने

नेदरल्यान्ड । नेदरल्याण्डको राजधानी आमस्टारडाममा नेपाल प्रवर्द्धन गर्ने उद्देश्यले नेपाल दिवस मनाउने भएको छ। 

नेदरल्यान्ड । आगामी १८ मार्चका दिन नेपाल विकास प्रतिष्ठानले नेपाल डे को आयोजना गरेको हो।

वेनेलक्सका लागि नेपाल सरकारका राजदूत लोकबहादुर थापाले उद्घाटन गर्ने नेपाल डे को लक्ष्य नेपाल तथा पर्यटन प्रवर्द्धन, नेपाली उत्पादनहरुलाई युरोपेली बजारमा परिचित गराउने, नेपालका प्राकृतिक सम्पदाहरुको प्रचार प्रसार गर्ने, दुईदेशीय व्यापारलाई प्रवर्द्धन गर्ने र यहाँका विभिन्न क्षेत्रको प्रवृधिहरु र लगानी भित्र्याउने विशुद्ध लक्ष्यका साथ नेपाल डे मनाउन लागिएको प्रतिष्ठानले जनाएको छ।

कार्यक्रममा नेपाली विभिन्न समुदायका वेशभूषा प्रदर्शन, नाचगान र झाँकीहरु समेत प्रदर्शन गरिने छ। कार्यशाला गोष्ठीमा बिना अक्सिजन सफल सरगमाथा आरोही विल्को भान रिइनले आफ्नो कार्यपत्र प्रस्तुत गर्ने छन्।

नेपालको प्राकृतिक सम्पदा विशेषा गरेर हिमाल आरोह संबन्धमा प्रस्तुतिककरण हुनेछ।

वाइल्ड गिज नामक संस्थामार्फत नेपालमा भएका काम र आगामी दिनमा गर्न सक्ने संभावित कामहरुका बारेमा अन्तरक्रिया हुने बताइएको छ। 

नेपालको पछिल्लो विकसित राजनैतिक, आर्थिक विषयहरुमा नेपाल विकास प्रतिष्ठानका अध्यक्ष पौडेलले सहभागीहरुलाई जानकारी गराउने कार्यक्रम छ ।
