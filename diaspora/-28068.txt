तमु समाजको बेल्जियममा साङ्गीतिक कार्यक्रम सम्पन्न

बेल्जियम । तमु समाज बेल्जियमले १८ औँ वार्षिकोत्सवका अवसरमा ओस्टेन्डे शहरमा विशेष साङ्गीतिक कार्यक्रम आयोजना गरेको छ। 

तमु समाज बेल्जियमले आफ्नो परम्परा र वार्षिक कार्यक्रम अन्तर्गत चेलीबेटी सम्मानार्थ ‘रिह चमी कै पिवा’ कार्यक्रम आयोजना गरेको हो।

उक्त कार्यक्रममा युरोपमा बसोबास गर्ने गुरुङ समुदायका चेलीको सम्मानार्थ विभिन्न साङ्गीतिक कार्यक्रमको आयोजना समेत गरिएको समाजका महासचिव सूर्य गुरुङले बताए।

कार्यक्रममा लोकगायक राजु परियार र कलाकार सुलेमान शङ्कर ९इकु० ले आफ्नो प्रस्तुति दिएका थिए। 

सोही अवसरमा समाजका अध्यक्ष जीवन तमुले चेली सम्मान कार्यक्रमले युरोपमा बस्ने गुरुङ समुदायबिच एकता कायम हुनका साथै दुःख, सुख साटासाट गर्ने अवसर मिलेको बताए।
