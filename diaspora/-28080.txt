टोकियोमा हुने 'म्यूजिकल नाईट' का लागि गायक दुर्गेस थापासहितको टोली जापानमा

जापान । लोकप्रिय पप गायक दुर्गेस थापासँगै पप गायिका अमृता लिम्बु, नायिका तथा गायिका माया गुरुङ म्यूजिकल नाईट कार्यक्रमका लागि जापान आईपुगेका छन्।

आगामी मार्च १८ तारिखमा टोकियो स्थित नाकानो जेरो हलमा हुने म्यूजिकल नाईट कार्यक्रमको लागि कलाकारहरु जापान आएका हुन्।

सिन्जोउ कर्पोरेसनको आयोजनामा हुन लागेको सिन्जोउ म्यूजिकल नाईट २०१८ को सम्पूर्ण तयारी पुरा भएको आयोजक संस्थाका अध्यक्ष उत्तम श्रेष्ठले डिसीनेपाललाई जानकारी दिएका छन्। 

पप तथा लोक गीत मार्फत युवा पुस्तामा लोकप्रिय रहेका दुर्गेस थापा र गायिका अमृता बिहिबारनै टोकियो आइपुगेका थिए । 

नेपालबाट आएका कलाकारहरुलाई जापानमा स्वागत गरिएको र म्यूजिकल नाईटलाई भव्य बनाउनेगरी तयारी पुरा भएको सिन्जोउ कर्पोरेशनका प्रमुख श्रेष्ठले जानकारी दिए।

कार्यक्रममा दुर्गेस थापा, अमृता लिम्बु र माया गुरुङ सहित हाँस्य कलाकार कुमार श्रेष्ठको बेजोड प्रस्तुती दिने भएका छन्।

जापानमा नै कर्मथलो बनाउँदै आएका लोकप्रिय हाँस्यकलाकार श्रेष्ठसँगै कार्यक्रममा प्रियंका कार्की र संगीता थापाले विभिन्न लोकप्रिय नेपाली गीतहरुमा नृत्य प्रस्तुत गर्नेछन् ।

डिजे जोन छन्त्यालको म्यूजिकमा कन्सर्टको रुपमा आयोजना हुन लागेको म्यूजिकल नाईट कार्यक्रम स्थानीय समय अनुसार साँझ ६ बजेबाट सुरुहुने छ।

सामान्य तर्फ तीन हजार येन र स्पेशल टिकटको एक मान येन तोकिएको टिकट ४ सय बढी संख्यामा विक्रि भईसकेको आयोजक संस्थाले जानकारी दिएको छ। 

कार्यक्रमस्थलमा समेट टिकट लिन सकिने व्यवस्था मिलाएको बताउँदै आयोजक संस्था सिन्जोउ कर्पोरेशनका प्रमुख उत्तम श्रेष्ठले टिकट लिन बाँकी रहनुभएका सबैलाई ५ स्३० बजेभित्र उपस्थित हुन अनुरोध समेत गरेका छन्।
