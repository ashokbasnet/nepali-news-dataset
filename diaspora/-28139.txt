कोरियाबाट एसबिआई कोषमनिको रेमिट कारोबार सुरु

अर्जुन बराल 
सोल। विश्वभरका २१ देशहरुमा २२० वटाभन्दा बढी संजालमार्फत बैकिङ, सेक्युरिटीज तथा बिमा क्षेत्रमा काम गरिरहेकोे एसबिआई समूहमार्फत जापानको एसबिआई रेमिटसँगको सहकार्यमा दक्षिणकोरियाबाट एसबिआई कोषमनिले रेमिट कारोबारलाई मार्च २० देखि शुरु गर्न लागेको छ।

दक्षिण कोरियाबाट एसबिआई कोषमनि रेमिट कम्पनीले नेपाल लगायत भियतनाम, ईन्डोनेसिया, फिलिपिन्स, कम्बोडियालगायतका देशमा एकैसाथ कारोबार सुरु गर्ने र निकट चाँडै अन्य देशमा पनि आफनो शाखालाई बिस्तार गर्ने कम्पनीले जनाएको छ।

कम्पनिले फ्रि लन्चको अवसरमा आफना ग्राहकलाई कम्पनिको वेभसाईटमा गई आफनो ईमेल मार्च १९ तारिख सोमबारसम्म दर्ता गराएमा दश हजार कोरियन वनको कुपन प्रदान गर्ने र त्यसलाई रेमिट कारोबारमा उपयोग गर्न सकिने जानकारी गरेको छ।

कोरियाबाट नेपालमा बार्षिक ८० अर्बको हाराहारीमा नेपालमा रकम पुगेपनि बैकिङ प्रणालीबाट केवल ३५ प्रतिशतको हाराहारीमा रकम भित्रिने अनुमान छ।
