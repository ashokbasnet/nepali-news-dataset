हातेमालो द्वारा वार्षिक खेलकुद टूर्नामेंट सम्पन्न

नयाँ दिल्ली, भारत । भारतमा नेपाली विद्यार्थीहरुको हकहितमा काम गर्ने  विद्यार्थी सङ्गठन 'हातेमामालो' नेपाली विद्यार्थी समूहले वार्षिक खेलकुद कार्यक्रम सफलतापूर्वक सम्पन्न गरेको छ ।

हातेमालो नेपाली विद्यार्थी समूहद्वारा आयोजित फुटबल खेल अन्तर्गत गत आइतबार चौथो  HNSG 5A Side फुटबल टूर्नामेंट शुरु गर्दै आज शनिबार सेमिफाइनल र फाइनलका खेलहरु सुसम्पन्न गरेको छ ।

खेलमा १७ टिमको सहभागिता रहेको थियो । खेलहरु अत्यन्तै रोमान्चक रहेका थिए । खेल भारतको राजधानी नयाँ दिल्ली स्तित ललितापार्कको खेल मैदानमा सम्पन्न भएको थियो ।

सेमिफाइनल
HNSG  vs  Youth Nepal A  र CA AINFSU Star-XI vs Real United B बिच भएको थियो ।

फाइनल खेल
CA AINFSU Star-XI vs Youth Nepal A बीचको खेल निकै रोमान्चक थियो पुरा समयसम्म खेल बराबर भई अतिरिक्त समयमा CA AINFSU Star-XI बाट १ गोलको अग्रता लिँदै खेलमा बिजयी भएको छ ।

खेलाडी, खेलप्रेमी, सीए विद्यार्थी,  हातेमालोका बोर्ड सदस्यहरु तथा कार्यकारी सहयोगी साथीहरुको साथ र सहयोगले खेल अत्यन्त सफल भएको र फुटबल टूर्नामेंट बिजेता टीम CA AINFSU Star-XI लाई नगद रु  ७०००. सहित  ट्रोफि,  मेडल र उपबिजेता Youth Nepal A लाई नगद रु ४०००. र ट्रोफि,  मेडल का साथ आगामी हातेमालोको कार्यक्रममा सम्मान प्रदान गरिने अध्यक्ष आयुष्मा अर्यालले जानकारी गराउनु भयो ।  

फुटबल टूर्नामेंट सफलताका साथ सम्पन्न गराउनका लागि सहयोग गर्ने सबैलाई खेलकुद कार्यक्रमका संयोजक मदन पौडेल, रोचक अधिकारी, रजत महर्जन र सम्राट बिष्टले विशेष धन्यवाद व्यक्त गरेका थिये । साथै खेलाडीहरुले पनि आफ्नो प्रतिभा लाई प्रस्तुत गर्ने वातावरण बनाइदिएकोमा आयोजकलाई आभार प्रकट गरेका थिए ।
