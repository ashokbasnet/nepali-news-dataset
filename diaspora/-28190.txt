भारतमा हातेमामालो विद्यार्थी समुहद्वारा वार्षिक खेलकुद टूर्नामेन्ट सम्पन्न

डिसी नेपाल संवाददाता

नयाँ दिल्ली । भारतमा नेपाली विद्यार्थीहरुको हक हितमा काम गर्ने नमुना विद्यार्थी सङ्गठन ूहातेमामालोू नेपाली विद्यार्थी समूहले वार्षिक खेलकुद कार्यक्रम सफलतापूर्वक सम्पन्न गरेको छ।

हातेमालो नेपाली विद्यार्थी समूहद्वारा आयोजित फुटबल खेल अन्तर्गत गत आइतबार चौथो  एचएनएसजी फुटबल टूर्नामेंट शुरु गर्दै आज सेमिफाइनल र फाइनलका खेलहरु सम्पन्न गरेको छ।



खेलमा १७ टिमको सहभागिता रहेको थियो । खेलहरु अत्यन्तै रोमान्चक रहेका थिए । खेल भारतको राजधानी नयाँ दिल्ली स्थित ललितापार्कको खेल मैदानमा सम्पन्न भएको थियो। 

आज HNSG  Vs  Youth Nepal A  र CA AINFSU Star-XI vs Real United B बिच भएको थियो।

फाइनल खेल
CA AINFSU Star-XI Vs Youth Nepal A बिचको खेल निकै रोमान्चक थियो पुरा समयसम्म खेल बराबर भई अतिरिक्त समयमा CA AINFSU Star-XI बाट १ गोलको अग्रता लिँदै खेलमा बिजयी भएको छ।



खेलाडी, खेलप्रेमी, सीए विद्यार्थी,  हातेमालोका बोर्ड सदस्यहरु तथा कार्यकारी सहयोगी साथीहरुको साथ र सहयोगले खेल अत्यन्त सफल भएको र फुटबल टूर्नामेंट बिजेता टीम CA AINFSU Star-XI लाई नगद  ७०००/- सहित  ट्रोफि,  मेडल र उपबिजेता Youth Nepal A लाई नगद  ४०००/-, ट्रफी, मेडल सहित आगामी हातेमालोको कार्यक्रममा सम्मान गरिने अध्यक्ष आयुष्मा अर्यालले बताए।

फुटबल टूर्नान्ट सफलताका साथ सम्पन्न गराउनका लागि सहयोग गर्ने सबैलाई खेलकुद कार्यक्रमका संयोजक मदन पौडेल, रोचक अधिकारी, रजत महर्जन र सम्राट बिष्टले विशेष धन्यवाद व्यक्त गरेका थिए।

साथै खेलाडीहरुले पनि आफ्नो प्रतिभा लाई प्रस्तुत गर्ने वातावरण बनाइदिएकोमा आयोजकलाई आभार प्रकट गरेका थिए।
