तस्करको सञ्जालबाट अमेरिका हिँडेका ६ नेपाली टोगोमा अलपत्र

काठमाडौँ । मानव तस्करको सञ्जालबाट अमेरिका भनेर हिँडेका ६ जना नेपाली पश्चिम अफ्रिकी मुलुक टोगोमा अलपत्र परेका छन् । 

बाग्लुङ स्थायी घर भएका महेश्वर आचार्य, कमलबहादुर घर्ती, मनबहादुर श्रीस पुन र अशोक पौडेल तथा सिन्धुपाल्चोकका जीवन श्रेष्ठ र सोनाम छिरी शेर्पा रहेका छन् ।

गैर आवासीय नेपाली संघका नाइजेरियास्थित केन्द्रीय कोषाध्यक्ष हिक्मत थापाका अनुसार झण्डै ६ महिनादेखि टोगोमा अलपत्र रहेका पीडितहरुले हालै आफ्नो उद्धारका लागि आग्रह गरेका छन्।

दलाललाई २५ लाख रुपैयाँ बुझाएर गत मंसिरमा अमेरिका जान भनि हिँडेको छोरो अहिलेसम्म अन्य मुलुकमै अलपत्र परेको पीडितमध्ये बाग्लुङ–६ घर भएका महेश्वरका बुवा रुद्रनारायण शर्माले बताए।

बितेको ६ महिनादेखि टोगोको राजधानीस्थित एक होटलमा अलपत्र परेकालाई घर फिर्ता ल्याउन परराष्ट्र मन्त्रालयमार्फत अनुरोध गर्ने तयारी भइरहेको पीडितको पाििरवारिक स्रोतले जनाएको छ।
