ब्लड डोनर्स एसोसिएसन अफ अमेरिकाको दोस्रो राष्ट्रिय सम्मेलन आगामी मे मा हुने

क्यालिफोर्निया । ब्लड डोनर्स एसोसिएसन अफ अमेरिकाको दोस्रो राष्ट्रिय सम्मेलन यही आउँदो मे २५ र २६ गते जर्जिया राज्यको एटलान्टा सहरमा हुने भएको छ।

उक्त सम्मेलनमा विभिन्न देशका रक्तदाताको सहभागिता रहनेछ भने विदेशी अतिथिका रूपमा ईन्टरनेशनल फेडेरेसन अफ ब्लड डोनर्सका अध्यक्षको समेत उपस्थित हुने सम्भावना रहेको छ।

ब्लड डोनर्स एसोसिएसन अफ अमेरिका र अन्तर्राष्ट्रिय नेपाली साहित्य समाजसँगको सहकार्यमा सम्मेलनमा  अन्तर्राष्ट्रिय कविता वाचन प्रतियोगिता सम्पन्न हुने र उत्कृष्ट प्रथम, द्वितीय र तृतीय प्रतियोगीले क्रमशः चार सय, दुई सय र एक सय डलर पाउनेछन्।

 कार्यक्रममा उत्कृष्ट भएका कविताहरू स्मारिकामा प्रकाशन गरिनेछ। बीडिएले अमेरिकामा स्वयमसेवी रक्तदानमा महत्त्वपूर्ण योगदान पु याउदै विशेष गरी नेपाली समुदायमा उल्लेखेनीय भूमिका रहँदै आएको छ।

हाल अमेरिकाका २८ वटा राज्यमा फैलिएको ब्लड डोनर्स अमेरिकालाई बिस्तार गर्दै सबै राज्यमा बिस्तार गर्ने तयारी भइरहेको संस्थाका वर्तमान अध्यक्ष डा. नन्द रेग्मीले बताएका छन्।
