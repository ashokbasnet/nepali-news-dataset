अमेरिकामा फोन गरेर ठगी गर्ने घटनामा १२३८ प्रतिशतले बृद्धि

अमेरिका । अमेरिका जस्तो सम्पन्नसाली देशमा ट्याक्स दाखिला र फिर्ता गर्ने बेलामा हरेक वर्ष डरलाग्दो किसिमले ठगहरूको बिगबिगी हुने तथ्यांक बाहिरिएको छ।

आइआरएसबाट फोन गरेको भन्दै तत्काल यति  पैसा नतिरे तपाईमाथि कारबाही हुने भनेर धम्काउने र तर्साउने घटना गत वर्षको तुलनामा यस वर्ष १२३८ प्रतिशतले बढेको धन्दालाई सुरक्षित गर्ने क्षेत्रमा काम गरिरहेको संस्था हियाले जनाएको छ।

ठगहरूले कम्प्युटरमा सेटिंग गरेर फोन पनि आइआरएसबाटै आएको देखाउँने र इमेलको पनि दुरुपयोग गर्ने गरेको हियाले गरेका छन् ।

यस वर्षको ट्याक्स दाखिला गर्ने समय अप्रिल १५ सम्म दिइएको छ । धेरैले ट्याक्स दाखिला गरे पनि अझै केहीको बाँकि भएकाले ठगहरूको यो धन्दा अझै केही समय चल्ने आशंका गरिएको छ।
