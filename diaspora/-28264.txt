अनेसास,पोर्चुगलको आठौँ एेतिहासिक आधिवेशन सम्पन्न

लिस्बोन । अन्तर्राष्ट्रिय नेपाली साहित्य समाज (अनेसास), पोर्चुगलको आठौँ एेतिहासिक अधिवेशन वाईबी गुरुङको अध्यक्षतामा १३ सदस्य सहितको  कार्य समितिको चयन गर्दै राजधानी लिस्बोनमा सम्पन्न भएको छ ।

अनेसास,पोर्चुगलका अध्यक्ष सुनिल संगम तथा प्रमुख अतिथि लिस्बोनका लागि नेपाली अवैतनिक वाणिज्यदुत मकर बहादुर हमाल द्वयले दिप प्रज्वलन गरि आठौँ एेतिहासिक अधिवेशनको सामुहिक उद्घाटन गरिएको थियो ।



पोर्चुगलमा रहेका विभिन्न संघ-सस्थाहरुका अध्यक्ष लगायत प्रतिनिधिहरु साथै पत्रकार, नेपाली भाषा तथा साहित्यलाई माया गर्ने नेपाली समुदाय लगायत साहित्यानुरागीहरुको बाक्लो उपस्थिति रहेको उक्त कार्यक्रममा कार्यक्रमका प्रमुख अतिथि तथा लिस्बोनका लागि नेपाली अवैतनिक वाणिज्यदुत मकर बहादुर हमाल, पोर्चुगलका लागि नेपाली पर्यटन दुत तथा एनआरएनए,पुर्व आइसीसी सदस्य तथा अनेसास,पोर्चुगलका सल्लाहकार रमेश  कुमार गुरुङ, एनआरएनए,आइसीसी सदस्य द्वय पेम्बा शेर्पा तथा नरेन्द्र बहादुर हमाल, गैर आवासिय नेपाली संघ ,पोर्चुगलका अध्यक्ष कुबेर कार्की,नेपाली नारी समाज पोर्चुगलकी अध्यक्ष सीता बराल लगायतका वक्ताहरुले अधिवेशनको सफलताको सुभकामना तथा नेपाली साहित्यको विकास र विस्तारका बारेमा सुझावहरु दिएका थिए ।

कार्यक्रमको पहिलो चरण अन्तर्गतको उदघाटन समारोहमा नेपाली राष्ट्रिय गीत सहित शुरु भएको कार्यक्रममा केहि दिन पहिले बिबिन्न करणले निधन भएका साहित्यकारहरुको नाममा श्रदान्जली अर्पण गर्दै एक मिनेट मौन धारणा गरिएको  थियो ।

अनेसास,पोर्चुगलका अध्यक्ष तथा आठौँ एेतिहासिक अधिवेशन कार्यक्रमका सभापति सुनिल संगम द्वारा पहिलो चरणको उदघाटन कार्यक्रमको बिसर्जन पश्चात बन्द सत्र द्वारा पारित गरिएको नयाँ कार्य समितिको चयनका लागि अनेसास निर्वाचन समितिलाई जिम्मा दिइएको थियो ।

३ सदस्सिय अनेसास निर्वाचन समितिमा संयोजक सीता बराल तथा सदस्यहरुमा द्वय मिनामाया खरेल तथा बिष्णु लुइटेल रहेको निर्वाचन समितिले बन्द  सत्र द्वारा सर्वसम्मतिमा निर्वाचित नयाँ कार्यसमितिका पदाधिकारीहरुको नाम निर्वाचन समिति संयोजक सीता बरालले घोषणा गरेकि थिइन् ।

अनेसास,पोर्चुगलको आगामी २ वर्षे ९२०१८ (२०२० ०कार्यकालका लागि निर्वाचित भएका पदाधिकारीहरु यस प्रकार रहेका छन् ।

१. वाईबी गुरुङ (अध्यक्ष)
२. कृष्ण कडेल (जिज्ञासु) (बरिष्ठ उपाध्यक्ष)
३. कमल सापकोटा (उपाध्यक्ष)
४. भूपति गैरे (उपाध्यक्ष)
५. फुर्वान रायमाझी (महासचिव)
६. बिनोद पौड्याल स्पन्दन (सचिव)
७. सबी श्रेष्ठ(सचिव)
८. संजय लामा (कोषाध्यक्ष)
९. श्याम सुबेदी (सह (कोषाध्यक्ष)
१०. निर्मला ढकाल (सदस्य)
११. बिशेष आत्रेय (सदस्य)
१२. बद्रि बाबु पोख्रेल (सदस्य)
१३. रामु सापकोटा (सदस्य)

निर्वाचित सम्पुर्ण कार्य समिति सदस्यहरुलाई प्रमुख अतिथि द्वारा प्रमाण-पत्र वितरण सहित सपथ पनि खुवाइएको थियो ।
सपथ पश्चात नयाँ कार्यसमितिका अध्यक्ष,उपाध्यक्ष,सचिवले प्रतिबद्दता सहितको आफ्नो मन्तब्य राखेका थिए भने दर्जन भन्दा बढि साहित्यकारहरुले कविता,मुक्तक र गजलहरु प्रस्तुत गरेका थिए भने सोहि कार्यक्रममा अनेसास,पोर्चुगलका पुर्व सदस्य तथा वर्तमान कोषाध्यक्ष संजय लामा द्वारा लिखित पहिलो कविता संग्रह 'ज्योतिर्मा तमासोर्गामय' पुस्तक विमोचन पनि गरिएको थियो ।
कार्यक्रम अनेसास,पोर्चुगलका महासचिव अनुराग कडेलले संचालन गरेका थिए ।

अनेसास, पोर्चुगलको नेपाली डायस्पोराको सबैभन्दा पुरानो संस्था हो जुन २००३ मा स्थापना भएको थियो भने हाल अनेसासका करिव ६० भन्दा बढि मुलुकहरुमा साखा विस्तार भएको छ ।

तस्बिर: सुजन गुरुङ
