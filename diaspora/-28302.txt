रोजगारका लागि सात महिना अघि कोरिया आएका एक नेपालीको मृत्यु

सोल । रोजगारीको सिलसिलामा इपिएस मार्फत दक्षिण कोरियामा आएका स्याङजा कृष्ण गण्डगी गाउँपालिकाका डिलबहादुर थापाको सुतेकै अवस्थामा मृत्यु भएको छ।

यस घटना बारे शनिबार स्थानिय प्रहरी मार्फत औपचारिक जानकारी आएको श्रम सहचारी डिल्लीराम बास्तोलाले बताएका छन्।।

कोरियाको फेनतेकस्थित एक कृषि फार्ममा काम गर्दै आएका मृतक थापा ७ महिना अघि कोरिया आएका थिए।

कोठामा संगै सुतेका साथीले ११ बजेतिर खाना खान बोलाउँदा मृत भेटिएको जनाइएको छ। बेलुका खाना खाएर राम्रोस‌ंग सुतेका थापा विहान ३ बजेतिर शौचालय गएर आएको साथीले बताएका छन्।

थापाको शवलाई प्रहरीले निरक्षण गरी स्थानीय एक अस्पतालमा राखिएको छ। नेपालमा परिवारलाई थापाको निधन बारे जानकारी दिइसकेका छन्।

परिवारबाट नेपाल पठाइदिन सहमतिको पत्र प्राप्त हुनसाथ घर पठाउने दूताबासले जनाएको छ। दूताबासबाट सोमबार घटनास्थल निरिक्षण गर्न जाने श्रमसहचारी बास्तोलाले बताए।
