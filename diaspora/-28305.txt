बार्सिलोनामा 'कृ' हाउसफुल, अनाथ बालबालिकका लागी एक लाख भन्दा बढि सहयोग जुट्यो

बार्सिलोना ।आईतबार प्रदर्शनमा आएको उक्त चलचित्र प्रदर्शनीको दिन हल भरिने अनुमान नभएपनि आशा गरे भन्दा ब्यापक सफल भएको छ।

भरिभराउ हलमा ठाउ नपुगेपछी अन्य कुर्शी थपेर दर्शकहरुलाई बस्ने ब्यबस्था मिलाईएको थियो । चलचित्र प्रेम भाब , सामाजिक प्रेरित र एन्टि क्राईममा एक्सन र रोमान्स जोडेर बनाईएकोले धेरैले मन पराएको प्रतिक्रिया दिए ।

आयोजक साथी संग मनका कुरा ग्रुपले ललितपरको होप राईजिङ चिल्ड्रेन होमका अनाथबालबालिकाको सहयोगार्थ कृ चलचित्र प्रदर्शन गरेको थियो।



फिल्म प्रदर्शनबाट आएको आम्दानी सबै खर्च कटाएर ८८५ युरो करिब १ लाख १० हजार रुपैयॉ सहयोग अभियानका रोशन पाठकलाई आईतबार साँझ हस्तान्तरण गरिसकेको जानकारी सन्तोष श्रेष्ठले दिएका छन् । उक्त रकम नेपालमा पुगेर अनाथ बालबालिकाका लागी हस्तान्तरण गरिने अभियन्ता रोशन पाठकले जानकारी दिएका छन् । दर्शकहरुले चलचित्र साथै सामाजिक अभियनको खुलेर प्रशंशा गरेका थिए ।

कार्यक्रमलाई सहयोग गर्ने , दर्शक साथै प्रदर्शनमा आफ्नो आफ्नो तर्फबाट सहयोग गर्ने सबैलाई संयोजक सोनु राउतले धन्यबाद ब्यक्त गरेका छन्।
