आदिवासी जनजाति महासंघ बेलायतको तेस्रो अधिवेशन सम्पन्न, नयाँ नेतृत्व्मा सुनुवार

बेलायत । आदिवासी जनजाति महासंघ, बेलायतको तेस्रो साधारण सभा सम्पन्न भएको छ। साधारण सभाबाट नयाँ अध्यक्षमा जंग सुनुवार चयन भएका छन् । बेलायतको मिचेटस्थित तमु भवनमा सम्पन्न तेस्रो महाधिवेशनले सुनुवारलाई अध्यक्ष छनोट गरेको हो।

महाधिवेशनबाट उपाध्यक्षमा कर्ण दुरा तथा महिला उपाध्यक्षमा लिला सेलिंग छनोट भए।

महसंघको नयाँ महासचिवमा खुशी लिम्बु र कोषाध्यक्षमा बिसन गुरुङ चयन भएका छन्।

बाँकी पदहरु भने खाली राखिएको निर्वाचिन समितिका पूर्ण लोक्समले जानकारी दिए । बाँकी पद जातीय संस्थाको प्रतिनिधित्व हुने गरी पूर्ति गर्ने महासंघले जनाएको छ।

कार्यक्रमका विशेष अतिथिहरु सुरेश आलेमगर र बालकृष्ण माबुहाङ्ले नेपालमा भएको जनजाति आन्दोलनबारे चर्चा गरेका थिए।

महासंघको उक्त कार्यक्रममा राजदूत डा दुर्गाबहादुर सुवेदी र सुरेश आलेमगरले जनजाति नेता बालकृष्ण माबुहाङ्ले लेखेको पुस्तक ‘नेपाल बन्दै गरेको बहुराष्ट्रिय राज्य’ को संयुक्तरुपमा लोकार्पण गरेका थिए।
