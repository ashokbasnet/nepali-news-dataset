बोस्टनमा हिमालयन लायन्स क्लबको आठौ चार्टर नाइट मार्च २५ मा

बोस्टन, अमेरिका । बोस्टनमा नेपालीहरूले स्थापना गरेको 'हिमालयन लायन्स क्लब, न्युइंग्ल्याण्ड' को आठौ चार्टर नाइट आगामी २५ मार्च, आइतबार हुने भएको छ।

क्लबमा अध्यक्ष राम थापाको अध्याक्षतामा हालै बसेको कार्यसमितिको बैठकले बैठकले उक्त निर्णय गरेको हो।

आफ्नो स्थापना दिवशको अवसरमा पारिवारिक सदस्य र अन्य क्लवका प्रतिनिधिहरूलाई आमन्त्रण गरेर मनाइने चार्टर नाइटमा नाचगान, साँस्कृतिक कार्यक्रमसहितको रात्रिभोज गर्ने परम्परा रहेको छ।



यसपटकको कार्यक्रममा पनि विविध संस्कृत कार्यक्रम र नृत्य प्रस्तुत गर्ने तयारी रहेको अध्यक्ष राम थापाले बताए।

स्थापना कालदेखिनै क्लवसंग आवद्द रहदै आएका क्लवका द्वितीय उपाध्यक्ष गोवर्धन पूजा, चार्टर नाइटले  क्लवको गतिविधि मात्रै नबढाएर बोस्टन वरिपरी रहेका नेपालीहरूबीच बार्षिक भेटघाटको अवसर पनि जुटाएको बताउछन्।

कार्यक्रममा नेपालीका अलावा अमेरिकीहरूलाई पनि आमन्त्रण गरिने भएकाले  उनीहरूलाई नेपाली सस्कृति र नेपाली परिकार पस्कन पाइने क्लवका सचिव थानीरत्न कंडेलले बताए।

सन् २०१० मा स्थापना भएको यस क्लबमा चालिस भन्दा बढी सदस्य रहेका छन। कार्यक्रम हिमालयन बिष्ट्रो वेष्ट९रक्सवरीमा आइतबार बेलुकी ६ बजे देखि हुने  भएको छ।
