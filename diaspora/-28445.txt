लन्डनस्थित एभरेष्ट सुपर मार्केट र दोभान स्टोर मर्जर प्रक्रियामा

लन्डन । लन्डनको साउथ हयारोस्थित नेपालीका दुई स्टोर एभरेष्ट सुपर मार्केट र दोभान स्टोरले मर्जर प्रक्रिया अगाडि बढाउने भएका छन्।

नेपाली खाद्य सामाग्रीको विक्रेता स्टोरका सञ्चालकहरुबीच शनिबार सांझ गाभिने प्रक्रियाबारे अन्तिम समझदारी भएको हो।

एभरेष्ट सुपर मार्केटका निर्देशक गंगा राना र दोभान स्टोरका निर्देशक गोपीराम गुरुगले स्टोर मर्जको सहमति पत्रमा हस्ताक्षर गरे। अब मर्ज भएसंगै दोभान एभरेष्टमा विलय भइ एभरेष्ट सुपरमार्केटको नाम भविष्यमा परिवर्तन हुने सञ्चालकले बताएका छन्। 



स्थानीय नेपाली ग्राहकहरुलाई एकै थलो (वान स्टप सर्भिस) मा अधिकतम सेवा, लाभ र गुणस्तर प्रदान गर्न मर्ज गरिएको गोपीरामले जनाए।

ग्राहकलाई अपनत्व महशुस गराउन अब स्थानीय क्षेत्रका करिब पच्चीस सय नेपाली ग्राहकलाई शेयर समेत बांडिने रानाले बताए। 

नेपाली सामान, नेपाली ग्राहक र एकै प्रकृतिका व्यवसाय भएपछि प्रतिष्पर्धा भन्दा मिलेर जाने विकल्प उत्तम लाग्यो, सञ्चालकद्धयको भनाइ छ। 

ति स्टोरमा हरेक किसिमका नेपाली खाद्य सामाग्री उपलव्ध छन्। एभरेष्ट सुपर मार्केटका निर्देशक गंगा राना गैर आवाशीय नेपाली संघ यूक़े संयुक्त लगानी विभागका संयोजक हुन्।
