वान डे मान्यता पाएको नेपाली क्रिकेट टिमलाई एनआरएनद्वारा बधाई ज्ञापन

काठमडौँ । नयाँ इतिहास रच्दै पहिलो पटक नेपाललाई अन्तर्राष्ट्रिय एकदिवसीय क्रिकेटको मान्यता दिलाएको भनदै गैर आवासीय नेपाली संघले एक विज्ञप्ती जारी गर्दै नेपाली क्रिकेट टिम प्रति हार्दिक बधाई ज्ञापन गरेको छ। 

विज्ञप्तीमा भनिएको छ क्रिकेट टोलीको अथक मिहेनतबाट प्राप्त यो सफलताले नेपालीहरुमा खेल क्षेत्रप्रति नयाँ आशा पलाएको छ । नेपाली क्रिकेट टिमको यस सफलताले विश्वभर फैलिएर रहेका नेपालीहरुले गर्वको अनूभूति गर्न पाएका छन् । यस अवसरमा नेपालको यस सफलताका लागि क्रिकेट टोलीलाई हार्दिक बधाई दिंदै उत्तरोत्तर प्रगतीको कामना गर्दछौं।

गैर आवासीय नेपाली संघ, अन्तराष्ट्रिय समन्यवय परिषद्का प्रवक्ता भूषण घिमिरेले जारी गरेको विज्ञप्तीमा भनिएको छ नेपाली क्रिकेट टोलीले आगामी दिनमा पनि प्राप्त सफलतालाई स्थापित गरी अघि बढ्ने विश्वास लिएका छौं । साथै सम्पूर्ण क्रिकेटप्रेमीहरु प्रति गैरआवासीय नेपालीहरुको साथ, सहयोग, सद्भाव र शुभेच्छा सदैव रहने विश्वास दिलाउन चाहान्छौं ।
