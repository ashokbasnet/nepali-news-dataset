युएईद्वारा नेपाली घरेलु कामदारमाथि कडाई, जुन १ बाट नयाँ नियम लागु हुँदै

काठमाडौँ । संयुक्त अरब इमिरेट्स (युएई) ले घरेलु काममा युएई जान चाहनेलाई प्रहरी रिपोर्ट अनिवार्य गर्ने भएको छ।

आउँदो जेठ १८ अर्थात जुन १ तारिखदेखि यो नियम लागु हुने युएईले जनाएको छ । इन्डोनेसियन र फिलिपिनो घरेलु कामदारलाई भने प्रहरी रिपोर्ट अनिवार्य गरिएको छैन।

यी दुई देशबाट युएई आउने घरेलु कामदारलाई सुरुवातको चरणमा छुट् दिइएको हो।

युएई जान चाहने नयाँ विदेशी कामदारलाई गएको माघ २१ गतेदेखि प्रहरी रिपोर्ट अनिवार्य गरेको हो। यो नियम लागु भएसँगै युएईका लागि भिसाको प्रक्रिया गर्दा प्रहरी रिपोर्ट अनिवार्य भएको छ।

यो नियम ल्याउदा युएईमै कार्यरत विदेशी कामदारले स्पोन्सर परिवर्तन गर्दा पनि रिपोर्ट अनिवार्य गरेको थियो। तर केही समयपछि युएईमै काम गरिरहेका कामदारले काम परिवर्तन गर्दा प्रहरी रिपोर्ट नचाहिने बताएको थियो।

देशबाट वा अरु देशमा ५ वर्षदेखि बसिरहेको भए त्यही देशबाट जारी चारित्रिक प्रमाणपत्र पेश गर्नुपर्छ, पछिल्लो पाँच वर्षमा आफ्नो देश बाहेकको देशहरुमा बसोबास गरेको भए सोही देशबाट प्रहरी प्रतिवेदन बनाउनुपर्ने र पाँच वर्षभन्दा बढी युएईमा बसोबास भएमा युएईकै प्रहरी निकायबाट यो प्रमाणपत्र बनाउनु पर्ने कानुनी व्यवस्था गरिएको छ। 

भिजिट भिसामा जानेका लागि भने प्रहरी रिपोर्ट अनिवार्य छैन।
