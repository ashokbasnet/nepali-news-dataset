पत्रकार महासंघ कतार शाखाको पर्यटक भित्राउने महत्वकांक्षी परियोजना

दोहा । नेपाल पत्रकार महासंघ कतारशाखाले कतार बाट नेपालमा पर्यटक भित्राउन महत्वकांक्षी परियोजना अघि बढाएको छ। 

यसकालागी महासंघले पहिलो चरणमा गैर आवासिय नेपाली संघ कतार, नेपाली ब्यबसायी संघ कतार तथा अन्तराष्ट्रिय नेपाली मुुस्लीम समाज कतारसंग छलफल गरेको छ। 

छलफलमा महासंघका अध्यक्ष करिमबक्स मियाँले कतार बाट नेपालमा पर्यटन भित्राउन र नेपालको अर्थिकपक्ष सुुधार गर्न अब ढिला गर्न नहुुने भन्दै कतारमा स्थापित नेपाली संघसंस्थाहरुसंगको सहकार्यमा नेपाल सरकार, नेपाल पर्यटनबोर्ड, होटल एशोसियसन नेपाल लगायतको सहयोगमा पर्यटन प्रबर्धनमा अगाडी बढाउने बताए। 

यसकालागी महासंघ अघिबढी सकेकोले एनआरएन, कतारका नेपाली ब्यबसायी तथा बिभिन्न संघसंस्थाहरुको सहयोग र सहकार्यले मात्रै देशलाई आर्थिक टेवा पुुर्याउने यसप्रकारको कार्य सफलहुुने भएकोले सबैसंग सहयोगको लागी आग्रह गरेका थिए।

छलफलका क्रममा एनआरएनए कतारका अध्यक्ष नबिन पोख्रलले  कतारबाट नेपालमा पर्यटक भित्राउन नेपाल पत्रकार महासंघ कतार शाखा संग मिलेर कामगर्न एनआरएनए कतार तयार रहेको बताउंदै यसकालागी एनआरएनले यथासिघ्र कार्यसमिती र बिभागीय समितीमा छलफल गरिने बताए।

नेपाली ब्यबसायी संघका अध्यक्ष महेन्द्र चौलागांईले नेपाल पत्रकार महासंघको अबधारणा प्रति खुुसी ब्यक्त गर्दै कम्तिमा पनि एक ब्यबसायीले एक कतारी लाई नेपाल पुुर्याउने बिषयमा कुुरा भइरहेको र यसप्रकारको कार्यले देशको पर्यटन प्रबर्धनमा टेवा पुग्ने बताए।

अन्तराष्ट्रिय नेपाली मुुस्लिम समाज कतारका अध्यक्ष मो. मुुक्तदा मुुसलमानले खाडीराष्ट्रहरुबाट नेपालमा पर्यटक भित्राउन संस्कृतिक सभ्यतामा ध्यान पुर्याउन पर्ने बताउंदै यहांका बिलासी पर्यटककालागी त्यहि अनुुकुलको ब्यबस्थापनको नेपालमा खांचो रहेको बताए।

अन्तराष्ट्रिय नेपाली मुुस्लिम समाजका अन्तराष्ट्रिय संयोजक प्रो.रमाजान अलिमियाँले कतारि नागरिक पर्यटककारुपमा नेपाल पुगेपछी उनिहरुले खोज्ने बताबारण, संभाबित पर्यटनका प्राकृतिहरु  टेकिंग, ट्राभल, र्याफ्टिंग, जल सफारी, प्याराग्लाइडिङ लगायतका बिषयमा नेपाल पर्यटन बोर्ड तथा कतार टुरिजम अथोरिटी संग समन्वय गदै श्रब्य दृश्य सामाग्री सहित कतारमा बेलाबेलामा सेमिनारहरु गर्ने हो भने नेपालमा कतारी पर्यटक भित्राउन सहज हुने र यसकालागी आफुुहरु पत्रकार महासंघ संग सहकार्य गर्न इच्छुक रहेको बताए।
