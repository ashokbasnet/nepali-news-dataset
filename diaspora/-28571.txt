नुवाकोट समाज दक्षिण कोरिया र रेडक्रसको पहलमा १० दिने नि:शुल्क स्वास्थ शिविर

यदु कुमार गिरी 

सउल । नुवाकोट समाज दक्षिण कोरिया र नेपाल रेडक्रस सोसाइटी नुवाकोट जिल्ला शाखा को संयुक्त आयोजना मा ३ दिनको रक्तदान कार्यक्रम र १० दिनको नि:शुल्क स्वास्थ परिक्षण कार्यक्रम सम्पन्न भएको छ। 

२०७४ फाल्गुन १६ गते देखि २६ गते सम्म चलेको नुवाकोट महोत्सव को प्राङ्गणमा उक्त कार्यक्रम हरु सम्पन्न भएको हो। नुवाकोट महोत्सवको अबधि भर (१० दिन) नै निशुल्क स्वास्थ परिक्षण केन्द्र स्टल राखिएको थियो भने फाल्गुन १९,२२ र २४ गते गरि ३ दिन रक्तदान कार्यक्रम गरेका थिए। 

उक्त कार्यक्रमबाट सयौं ब्यक्तिहरुले सेवा लिनु भएका थिए। उक्त कार्यक्रम स्थल बाट नै नुवाकोट समाज दक्षिण कोरिया र बुद्ध ईन्टरटेन्मेन्टले संयुक्त रुपमा आगलागी पीडित राम माय राइलाइ रु।५८००० नगद सहयोग रकम हस्तान्तरण गरिएको थियो। 

स्थापनाको छोटो समयमा नै नुवाकोट समाज दक्षिण कोरिया ले नुवाकोट जिल्लामा स्वास्थ र शिक्षा क्षेत्रमा विभिन्न कार्यक्रमहरु गर्दै आएको छ। 

नुवाकोट समाज दक्षिण कोरिया ले भुकम्प पीडित, आगलागी पीडित, मृगौला पीडित, क्यान्सर रोगीहरु आर्थिक स्थितिका एक्दमै कमजोर भएका हरुलाइ पनि सहयोग गर्दै आएको छ।
