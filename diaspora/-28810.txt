अन्तर्राष्ट्रिय झापाली समाजको पहिलो क्षेत्रीय भेला कतारमा हुने

दोहा, कतार । विश्वभरका प्रवासी झापालीहरुको साझा संगठन अन्तर्राष्ट्रिय झापाली समाजको पहिलो क्षेत्रीय भेला कतारमा हुने भएको छ।

गत दशैँमा झापाको बिर्तामोडमा भएको प्रथम अन्तराष्ट्रिय अधिबेशनपछिको नयाँ कार्यसमितिले विश्वभर झापाली संगठन रहेका देशका बिभिन्न क्षेत्रका ५ ठाउँमा क्षेत्रिय भेला आयोजना गर्ने निर्णय गरेको अष्ट्रेलिया निवासी अन्तराष्ट्रिय झापाली समाजका अध्यक्ष दिनेश पोखरेलले बताए।

सोही अनुरुप पहिलो भेला मध्यपूर्वको कतारमा गर्न लागिएको हो।

समृद्ध झापा निर्माणका लागि अन्तराष्ट्रिय झापाली समाज भन्ने मूल मन्त्रका साथ स्थापना भएको समाजले स्थापनाको छोटो समयमा नै २ दर्जन भन्दा धेरै देशहरुमा आफ्नो सञ्जार विस्तार गरेको छ।
