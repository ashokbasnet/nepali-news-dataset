पेरिसको आइफल टावरमा बुद्ध जयन्ती मनाउने तयारी

पेरिस । २५६२ औ बुद्ध जयन्ति संसारको सबै भन्दा सुन्दर शहर पेरिसमा धुम धामका साथ मनाउने तयारी भैरहेको छ।

आउँदो ०६ मे २०१८ आइतबारका दिन बुद्ध जयन्ती  पेरिस को आगनी मा मनाउने भनिएको छ।

बुद्ध नेपालमै जन्मिएका हुन्, बुद्धलाई संसार भर चिनाउने र उनका शान्ति सन्देश विश्वभर फैलाउनका निम्ती संसारको सबैभन्दा बढी प्रयटक आउने ठाउँमा आयोजना गर्ने भनिएको हो।

कार्यक्रममा शान्तिका विभिन्न सन्देशहरु, भगवान बुद्ध दर्शनका महावाणीहरु, बुद्ध भगवान नेपालमा जन्मेका थिए जस्ता सन्देश प्रवाह गर्दै जयन्ती मनाउन लागिएको हो ।

 भगवान बुद्ध भारतमा जन्मेका हुन् भन्ने भ्रम चिर्न बुद्ध नेपालमा जन्मेका थिए जस्ता प्लेकार्डहरु प्रदर्शन गरेर तथा शान्ति पदयात्रामा सहभागी भएर कार्यक्रम सफल पारिदिन आयोजकहरुको सबैलाई आग्रह गरेको छ ।

नेपाली दुताबास पेरिस र सबै नेपाली संघसंस्थाहरु मिली यो कार्यक्रम गर्ने निर्णय भएको हो।

सोही दिन १४:३० बजे सम्पूर्ण फ्रान्सबासी नेपालीहरुलाई कार्यक्रममा उपस्थित भई कार्यक्रमलाई सफल पारिदनि अनुरोध गर्दै एन।आर।एन।ए फ्रान्सका अध्यक्ष एक बहादुर मल्लले सामाजिक सञ्जाल फेसबुकमा सुचना समेत संप्रेशन गरेका छन् ।

कार्यक्रमका बारेमा थप जानकारी तलको सूचनामा उल्लेख छ:
