नेपाली चलचित्र ‘शत्रु गते’ युरोपका विभिन्न देशहरुमा प्रदर्शन हुँदै

स्विटजरल्याण्ड । गीतसंगीत तथा ट्रेलरका कारण बहुप्रतिक्षित बनेको नेपाली चलचित्र ‘शत्रु गते’ युरोपका विभिन्न देशहरुमा प्रदर्शन हुने भएको छ। यही चैत्र ९ गतेदेखि नेपालभर प्रदर्शनमा आएको चलचित्रलाई बार्सिलोनामा रहेको नेपालोना इभेन्ट्सले युरोपभरि प्रदर्शन गर्न लागेको हो।

नेपालोना इभेन्ट्सका अनुसार चलचित्र आगामी अप्रिल १ देखी युरोपको बेल्जियम, स्पेन, जर्मनी, डेनमार्क, फनल्यान्ड, स्विजरल्याण्ड लगायत अन्य थुप्रै देशहरुमा प्रदर्शन हुने छ।

निर्देशक प्रदिप भट्टराई निर्देशित चलचित्रमा पल शाह ,आँचल शर्मा, मदनकृष्ण श्रेष्ठ, हरिवंश आचार्य, बसुन्धरा भुषाल, राजाराम पौडेल, दीपकराज गिरी, दिपाश्री निरौला, शिवहरी पौड्याल, किरण केसी, प्रियंका कार्कीको मुख्य अभिनय रहेको छ।

हरिवंश आचार्यको कथा, दीपकराज गिरी र निर्देशक भट्टराईको पटकथा रहेको यो चलचित्रलाई दीर्घ गुरुङले खिचेका हुन्। किरण केसी निर्माता रहेको चलचित्रमा राजनराज शिवाकोटीको संगीत रहेको छ।
