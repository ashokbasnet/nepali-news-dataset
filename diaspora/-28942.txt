जापानी पेन्सनको तथ्यांक इन्ट्रीको जिम्मा चीनियाँ कम्पनीलाई

जापान । जापाको टोकियो स्थित एक कम्पनीले नियम उल्लंघन गर्दै करिव ५० लाख पेन्सनरको तथ्यांक हेर्नका लागि चीनियाँ कम्पनीलाई जिम्मा दिएको छ।

गत फेब्रुअरी महिनामा करिव १३ लाखले पाउनुपर्नेभन्दा कम पेन्सन दिएको जानकारी आएपछि उक्त आउटसोर्सिङ भएको कुरा बाहिरिएको जापान पेन्सन सुविधाको कार्यालयले जनाएको छ। 

पेन्सन रेकर्डको व्यवस्थापन गलत तरिकाले भएको थाहा पाएपछि पेन्सन व्यवस्थापन निकायले यसमा चीनियाँ कम्पनीको हात छ कि भन्ने आशंका गरिएको छ।

चीनियाँ कम्पनीले पेन्सन प्राप्त गर्नेहरुको नाम इन्ट्री गरेको र त्यसमा व्यक्तिगत जानकारीको चुहावटको खतरा नभएको जापान पेन्सन सुविधा प्रमुख ताइचिरो मिजुसिमाले संसदीय समितिलाई जानकारी दिएका छन्। 

उक्त विषयलाई छानविन गरिरहेको पेन्सन निकायले जापानी कम्पनी से किकाकुबाट तथ्यांक व्यवस्थापनमा ढिलाई भएको पाएको छ । मंगलबार मिसुजिमाले गलत रकम दिइएकोमा माफी मागे। से किकाकुका अध्यक्ष सेइची किरिताले उक्त चीनियाँ कम्पनीको स्थापना आफुले गरेको र त्यसलाई एक संयुक्त कम्पनीको रुपमा हेरेको बताउँदै जापानी कम्पनी र चीनियाँ कम्पनीवीच पुँजीको सम्बन्ध नभएको मंगलबार पत्रकार सम्मेलनमा बताएका छन्। 

पेन्सन व्यवस्थापन निकायसंगको सम्झौता अनुसार से किकाकुले तथ्यांक इन्ट्रीका लागि ८०० जनालाई नियुक्त गर्ने प्रतिबद्धता व्यक्त गरेको थियो तर गत अक्टोबरसम्ममा मात्र एक सय जनालाई नियुक्त गरेको थियो।
