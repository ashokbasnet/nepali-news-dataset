सिड्नीमा घन्कियो गाउँछ गीत नेपाली, अष्ट्रेलियन विद्यार्थीहरु नाचे छमछमी

सिड्नी । अस्ट्रेलियाको सिड्नीमा हार्मोनि डे अर्थात सद्भाव दिवश भव्य रुपमा मनाईएको छ।

नयाँ अस्ट्रेलिया निर्माण अभियानमा महत्वपूर्ण भुमिका खेलेका विभिन्न पृष्ठभुमिका अप्रवासी र स्थानीयबीच सद्भाव कायम गराउने उदेश्यले हरेक वर्ष यो दिवश मनाउने गरिन्छ।

यस वर्ष पनि अस्ट्रेलियाभर धुमधामका साथ विभिन्न कार्यक्रमहरु सम्पन्न भए।

यसैक्रममा सिडनीको एक विद्यालयले पनि औपचारिक कार्यक्रम आयोजना गरेको थियो। नेपाली, भारतीय, अफ्रिकी तथा अस्ट्रेलियन लगायत विभिन्न समुदायका विद्यार्थी पढ्ने उक्त विद्यालयमा समाजमा आपसी सद्भावको महत्वबारे बालबालिकालाई बुझाउन कार्यक्रम आयोजना गरिएको हो।

कार्यक्रममा तिनै विद्यार्थीहरुले विभिन्न प्रस्तुती दिएका थिए। प्रस्तुतीका क्रममा नेपाली समुदायको परिचय झल्काउने गाउँछ गीत नेपाली बोलको गीतमा नृत्य प्रस्तुत गरिएको थियो। 

अंग्रेजी र हिन्दी गीतसहित प्रस्तुत गरिएको उक्त नेपाली स्वदेशगानमा विभिन्न सामुदायिक पृष्ठभूमी भएका अस्ट्रेलियन स्कुले विद्यार्थीहरु छमछमी नाचेका थिए।
