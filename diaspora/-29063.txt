अमेरिकामा डिसी नेपाली समाजको चैत्राष्टमी कार्यक्रम सम्पन्न

वाशिंगटन डिसी । डिसी नेपाली समाजको आयोजनामा चैत्राष्टमी अर्थात् नवरात्रीको अवसरमा नेपाललगायत विभिन्न देशमा हुने गरेका “अप्रिय घटना निवारणार्थ पाठ तथा भजन कृतन” को कार्यक्रम सम्पन्न भएको छ।  


 
नेपाललगायत विभिन्न देशमा हुने गरेका मृत्युजन्य खबर र भर्खरै मात्र विमान दुर्घटनामा परी दिवंगत हुनेहरुको लागि शान्ति तथा घाईतेहरुको शीघ्र श्वास्थ लाभ होस् भन्ने हेतुले उक्त पाठ तथा भजन कृतन”को कार्यक्रम राखिएको कुरा सँस्थाका सक्रिय सदस्य तथा धार्मिक संयोजक राजेन्द्र खनालले  जानकारी दिए। 



दीप प्रज्वलन गरी आदरर्णिय  राधा माता जी र डिसी नेपाली समाज परिवारका बीचमा पाठ तथा भजन साझ करिब तीन घण्टासम्म चलेको थियो। 



कार्यक्रम सफल बनाऊने दायित्वसहित संम्पूर्ण  सदस्यहरु आ-आफ्नो परिवार र साथीभाइसहित  उपस्थित भएका थिए। उपस्थित सबैजनालाई प्रसाद (भोजन) को पनि राम्रो व्यवस्था गरिएको थियो। विस्तृत जानकारीको लागि यो लिन्कमा गई भिडियो हेर्नुहोस्।
