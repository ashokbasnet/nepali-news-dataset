लुम्बिनी सम्पर्क मञ्च मलेसियाले भलिबल प्रतियोगिता गर्ने

आर एन चौधरी थारु

मलेसिया । प्रवासी लुम्बिनी सम्पर्क मञ्च मलेसियाको प्रमुख आयोजनामा मलेसियाको राजधानी क्वालालम्पुरमा भलिवल प्रतियोगिता हुने भएको छ। 

प्रवासी लुम्बिनी सम्पर्क मंच मलेसियाले आउँदै गरेको हरिरायामा हुने तीन दिने (पब्लिक होलि-डे) छुट्टिको सदुपयोग गर्दै भलिबल खेल प्रतियोगिता आयोजना गर्न लागेको आइतबार पत्रकार सम्मेलन गरी जानकारी दिईएको छ। 

रोजगारीको लागी प्रमुख गन्तव्य मानिने मलेसियामा कार्यरत श्रमिक नेपालीहरु मध्य भलिबल खेलमा रुचि भएकालाई समेट्दै भलिवल प्रतियोगिता आयोजना गरेको मञ्चका अध्यक्ष दानबहादुर राना मगरले बताए।



सो भलिबल खेलको आयोजना ग्रिन पार्क गोर्खाबस्ती राबाङ भन्ने ठाँउमा आउँदो (June) जुन महिनाको १५, १६, १७ तारिकमा आयोजना हुनेछ भने खेलमा सहभागी हुनको लागी टिम दर्ता शुल्क ८०१ लाग्नेछ।

पुरस्कारहरु:-

प्रथम पुरस्कार :-आर एम ८०००|-ट्रफी,मेडल,प्रमाणपत्र 
दोस्रो पुरस्कार :-आर एम ५०००|-ट्रफी,मेडल,प्रमाणपत्र
तेस्रो पुरस्कार :-आर एम ३०००|-ट्रफी,मेडल,प्रमाणपत्र

खेल प्रतियोगितामा बिजेताहरुको लागी निम्न किसिमले पुरस्कारको ब्यवस्था गरिएको छ। बेस्ट प्लेयर अफ दि सिरिज हुने एक जना लाई सान्तावना पुरस्कारको समेत ब्यवस्था गरिएको छ। खेल टिटि नियम अनुसार खेलाइनेछन।खेल समयमा कुनै किसिमको वादविवाद भएमा, आएमा आयोजकको निर्णय नै अन्तिम निर्णय हुनेछन।

साथै टाढाबाट खेलमा सहभागीता जनाउन आउने खेलाडीहरु मध्य प्रति टिम ९ जना सम्मको लागी खाने बस्नेको ब्यवस्था आयोजकले नै गर्ने खेल ब्यवस्थापन समितिका संयोजक शिव भुषालले बताए।
