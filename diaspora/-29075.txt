भर्जिनियामा आईक्यान युएस शाखा गठन

अमेरिका । अमेरिकाको अर्भिनियामा आईक्यान युएस शाखा गठन गरिएको छ । अमेरिकामा बसोबास गर्ने दि इन्सटीट्युड अफ चार्टर्ड एकाउनटेन्ट अफ नेपाल (आईक्यान) का सदस्यहरूले आईक्यान युएस शाखा गठन गरेका हुन ।

आईक्यानका अध्यक्ष प्रकाश जङ्ग थापाले उक्त शाखाको औपचारिक उद्घाटन गरेका हुन । उक्त नव गठित ९ सदस्यीय समितिमा गणेश बानिया, नयाँ राज बराल, टिका आचार्य, सुदर्शन चापागाई, ईश्वर पोखरेल, बिराजन आतं, लक्ष्मण भण्डारी, ऐक क्षेत्री तथा विनोद लम्साल रहेका छन् ।

कार्यक्रममा नेपालबाट आएका प्रतिनिधिहरूमा परिषद् सदस्य सूर्य प्रसाद अधिकारी, पूर्व अध्यक्ष प्रकाश लम्साल तथा निवर्तमान अध्यक्ष महेश खनाल लगायतको सहभागिता रहेको थियो । त्यस्तै नेपाली राजदूतावास, अमेरिकन सरकार, आईएफएसी, एसीएयुएस तथा स्थानीय समुदायका नेतृत्वहरूको पनि उपस्थिति रहेको थियो ।

कार्यक्रममा भर्जिनिया शाखाका संयोजक गणेश बानियाले कार्यक्रमको उद्घाटन तथा समापनमा स्वागत तथा धन्यवाद ज्ञापन गरेका थिए ।
