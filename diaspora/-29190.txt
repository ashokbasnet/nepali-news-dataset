अमेरिकामा नेपाली मूलका खेलाडीलाई १० स्वर्णसहित ५० पदक

अमेरिका । अमेरिकामा रहेका नेपाली मूलका खेलाडीहरुले १० स्वर्ण पदकसहित ५० पदक हात पार्न सफल भएका छन्।



 गत मार्च २४ तारिखका दिन अमेरिकाको भर्जिनियामा  सम्पन्न वार्षिक राष्ट्रिय तेक्वान्दो खुला तियोगितामा नेपाली मूलका खेलाडीहरुले उत्कृष्ट प्रदर्शन गर्दै उक्त पदक हात पारेका हुन्।मास्टर एच.के.लि. एकडेमी अफ तेक्वान्दोले आयोजना गरेको उक्त खेलकुद प्रतियोगितामा बाल्टिमोरस्थित एभरेस्ट वर्ल्ड क्लास तेक्वान्दो एकडेमीको तर्फबाट नेपाली मूलका ३५ खेलाडी सहभागी भएका थिए।अमेरिकाको पूर्वी क्षेत्रमा हुने मध्यको सबै भन्दा ठूलो यस प्रतियोगितामा नेपाली मूलका खेलाडीहरुले १० स्वर्ण, ९ रजत तथा १९ वटा कास्य पदक प्राप्त गरेको आयोजकले जनाएको छ।
