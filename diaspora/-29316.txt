ओमनबाट ६० घरेलु कामदारको उद्धार, श्रम सम्बन्धी महत्वपुर्ण सम्झौता गर्ने तयारी

काठमाडौँ । ओमनस्थित नेपाली दूतावासले १० महिनामा घरेलु कामदार ९हाउसमेड० सहित ६० जना नेपालीको उद्धार गरेको छ। 

नेपाली दूतावासले आफ्नो कार्य प्रगति विवरण सार्वजनिक गर्दै यसबारे जानकारी दिएको हो।

दूतावासले नेपाली कामदारका समस्या पहिचान गरी समाधान र उद्धारलाई प्राथमिकता दिएको जनाएको छ।

‘विश्व राजनीतिमा छुट्टै पहिचान बनाएको ओमनसँगको सम्बन्धलाई थप उचाईमा पुर्‍याउन नेपालले विविध विषयमा सहकार्य गरिरहेको छ,’ दूतावासद्वारा आयोजित कार्यक्रममा राजदूत सर्मिला पराजुली ढकालले भनिन्, ‘हामी छिट्टै ओमनसँग श्रम, पर्यटन लगायत महत्वपूर्ण सम्झौता गर्ने अन्तिम चरणमा छौं।’

दूतावासले वाणिज्य व्यापार तथा लगानी प्रर्वधन गर्न ओमनसँग इन्धन आपूर्ति र हवाई सेवा सम्बन्ध विस्तार गर्ने विषयलाई महत्व दिई काम भइरहेको जनाएको छ। १० महिनाभित्र दुई देशबीचको आर्थिक, सामाजिक, सांस्कृतिक, कूटनीतिक सम्बन्धलाई थप उचाईमा पुर्‍याउन प्रधानमन्त्रीसहितको उच्चस्तरीय भ्रमण तथा ६० वटा महत्वपूर्ण भेटवार्ता भएको दूतावासले जनाएको छ।
