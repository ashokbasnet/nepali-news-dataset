बुद्ध लामा,निशान भट्टराई र प्रताप दासको सांगितीक प्रस्तुती नेदरल्याण्डमा

नेदरल्याण्ड । मोना नेदरल्याण्ड्सको आयोजनामा नेपाल आइडल फाइन्लिष्टहरुले नेपाली नयाँ वर्षको उपलक्ष्यमा  आमस्टारडाममा साँस्कृतिक प्रस्तुति दिने भएका छन् । 

आगामी अप्रिल ८ मा मोना नेदरल्याण्ड्सले उक्त कार्यक्रमको आयोजना गर्न लागेको हो । 

नेदरल्याण्ड्समा स्थापित संस्था मोनाका अध्यक्ष जंग पुःनले नेपालको कला संस्कृतिको प्रवद्र्धन तथा जगेर्ना गर्ने उद्धेश्यले आयोजना गरको तथा नेदरल्याण्ड्सका नेपाली बीचको भातृत्व, सकार्य तथा दोश्रो पुस्ताका नेपालीहरुलाई नेपालीपन तथा कला संस्कृतिको लागि उत्प्रेरणा गर्ने उद्धेश्यका साथ आयोजना गरिएको कार्यक्रममा उपस्थितीको लागि सवैलाई अनुरोध गरेका छन् । 

मोना नेदरल्याण्ड्सका महासचिव मिम पुर्जाले तयारीका सवै कामहरु भैरहेको र अत्यन्तै क्षमतावान नेपाली कलाकारहरु एवं नेपाल आइडल फाइनलिष्टहरुको उपस्थितीमा हुने कार्यक्रम विशेष प्रकारको हुने बताए । 

आइडल फाइन्लिष्टहरु बुद्ध लामा, निशान भट्टराई र प्रताप दासको उपस्थितीमा हुने कार्यक्रमम आगामी ८ अप्रिलका दिन आमस्टारडामको Papaverweg 265, 1032 KE Amsterdam मा दिउसो ३ बजेबाट राति १२ बजेसम्म संचालन हुने छ । 
 
मोना नेदरल्याण्ड्सको दृतिय अधिवेसन समेत उक्त दिन हुन गैरहेको छ । अधिवेसनले आगामी २ वर्षका लागि नयाँ नेतृत्व चयन गर्ने छ । म्याग्दी जिल्लाको विकास र समुन्नतीको लागि मोना नेदरल्याण्ड्समा स्थापित सामाजिक संस्था हो ।
