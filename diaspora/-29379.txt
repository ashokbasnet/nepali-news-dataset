वृहत खुकुरी साँझको आयोजनामा कवि चन्द्र रानाहँछा हङकङ जादै

काठमाडौं । राष्ट्रिय कविता महोत्सवमा प्रथम स्थान चुम्न सफल चर्चित कवि चन्द्र रानाहँछा कविता सुनाउन हङकङ जाने भएका छन् ।

 एक्स गोर्खा समाज हङकङको निमन्त्रणमा उनि त्यसतर्फ जान लागेका हुन् । पहिलो दिन (अप्रिल १मा) एक्स गोर्खाद्वारा आयोजित वृहत खुकुरी साँझमा साङ्गीतक माहोलबीच उनले आफ्ना उत्कृष्ट कविता प्रस्ततगर्ने छन् भने दोस्रो दिन साहित्यिक साझा शृङ्खला हङकङको आयोजनामा उनी गुञ्जिने भएका छन् ।

आगामी अप्रिल २ गते बगैँचा पार्टी प्यालेस जोर्डन हङकङमा उनले एकल कविता वाचन गर्दैछन् ।

मनमा आंधी चलेपछि (कवितासङ्ग्रह २०६७), भाउजू लडेको भीर (कथासङ्ग्रह २०६८, थिबिया चराको गीत (कवितासङ्ग्रह २०७१) साथै राष्ट्रिय कविता महोत्सव प्रथम (नेपाल प्रज्ञा प्रतिष्ठान २०७४) र अन्य विभिन्न पुरस्कार र सम्मानले अभिनन्दन भइसकेका कथाकार कवि चन्द्र रानाहँछाको हङकङ साहित्यिक साझा शृङ्खलाको आयोजनामा विश्व नेपाली साहित्य महासङ्घ हङकङ च्याप्टर, अन्तराष्ट्रीय नेपाली साहित्य समाज शाखा हङकङ, नेपाली साहित्य प्रतिष्ठान हङकङ र आदिवासी जनजाति साहित्य समूह हङकङको सह प्रायोजनमा कार्यक्रम हुन लागेको हो ।

‘नेपालमा धेरै एकल कविता वाचन गरे पनि देश बाहिर यो मेरो पहिलो वाचन हो, एकदमै उत्साहित छु’, चन्द्रले भने ।
