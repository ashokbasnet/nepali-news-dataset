युएई : शुभयात्रा साँझको डेढ लाख भन्दा बढि रकम एक मुस्लिम विद्यालयलाई सहयोग

यूएई । दुबर्इमा गत डिसेम्बरमा आयोजना भएको शुभयात्रा साँझ कार्यक्रमबाट बँचेको रकम हेँटौडाको एक विद्यालयलार्इ सहयोग गरिएको छ।

कार्यक्रमबाट बचेको रकम मध्ये एक लाख ६० हजार रूपैयाँ हेटौँडाको मदरसा दारूल कुरान विद्यालयलार्इ सहयोग गरिएको अयोजकले जनाएको छ। 

पूर्व घोषणा अनुसार नै आफूहरूले सहयोग गरेको आयोजकले जनाएको छ।

सहयोग रकम प्रदेश ३ का मुख्यमन्त्री डोरमणि पौडेलको प्रमुख आतिथ्यतामा एक कार्यक्रम गरी विद्यालयका अध्यक्ष अहमद खानलाई हस्तान्तरण गरिएको हो।

मकवानपुर मुस्लिम समुदायद्वारा संचालित उक्त विद्यालयमा ६० जना मुस्लिम बालबालिकाहरु अध्यनरत छन्।
