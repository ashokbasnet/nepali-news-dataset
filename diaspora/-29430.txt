एनआरएनए अष्ट्रेलियाले नेपाल फेस्टिवल कार्यक्रम गर्ने

सिड्नी । गैरआवासीय नेपाली संघ (एनआरएनए) अस्ट्रेलियाले ‘नेपाल फेस्टिवल’ कार्यक्रम गर्ने भएको छ।

नेपाल फेस्टिवल अष्ट्रेलियाका प्रमुख शहरहरुमा सन् २०१८ र ०१९ मा काय्रक्रम आयोजना गरिने एनआरएनए अष्ट्रेलियाले जनाएको छ।

पहिलो कार्यक्रम अष्ट्रेलियाको सुन्दर शहर पर्थबाट सुरु हुने एनआरएनए अष्ट्रेलियाका प्रवक्ता डिला खरेलले जानकारी दिईन्।

यो कार्यक्रम सँस्थाको महत्वपूर्ण कार्यक्रम भएको भन्दै एनआरएनए अष्ट्रेलियाले तयारी सुरु गरेको छ । यस वर्ष संस्थाले वान कन्ट्री, मेनी स्टोरीज अर्थात एक देश, धेरै कथाहरु’ भन्ने स्लोगन तयार गरेको छ।

प्रवासमा नेपाल र नेपाी कला, संस्कृति, भाषा, रितिरिवाज, खाना लगायतको प्रदर्शन गर्ने र नेपाल संसारकै प्रमुख पर्यटकीय स्थल हो भनी चिनाउने उद्देश्यले कार्यक्रम आयोजना गरिएको प्रवक्ता खरेलले जानकारी दिए ।
