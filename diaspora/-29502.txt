फेला परे डा. मशहुर गुलाटीका ‘जुम्ल्याहा भाइ’

मुम्बई। ‘द कपिल शर्मा शो’ फरक फरक भूमिकाका कारण चर्चित भएको थियो। उक्त शो को एक पात्र यति लोकप्रिय भएका थिए की दर्शक ती नै पात्रकालागि एक हप्तासम्म कुरेर बस्थे। ती पात्र हुन् डा मशहुर गुलाटी।



डा. मशहुर गुलाटी बनेका सुनील ग्रोबर आफ्नो फरक भूमिकाका कारण मानिसको मुटुमा बस्न सफल भएका थिए। शोका उनको प्रवेश हुने वित्तिकै दर्शकले खुब ताली बजाउँथे। त्यतिमात्रै होइन एक पटक कपिल शर्माले डा. गुलाटीको कपी गर्ने कोशिशसमेत गरेका थिए। 



तपाइँलाई याद होला, एक एपिसोडमा  जब कपिल लुगाटीको लुकमा स्टेजमा आएका थिए। तर, गुलाटीका रुपमा स्टेजमा आएका कपिलले दर्शकको मन जित्न सकेनन्। तर, अब सामाजिक संजालमा मशहुर गुलाटीका ‘जुम्ल्याहा भाइ’ सार्वजनिक भएका छन्। 



यी जुम्ल्याहा भाइ कुनै कलाकार होइनन् नत कुनै चर्चित व्यक्ति नै। उनी श्रीलंकामा बस्छन्। गायक र होस्ट च्याङसँग उनको भेट भयो। च्याङले उनका बारेमा धेरै कुरा सार्वजनिक गरेका छैनन्।



तर,उनले ट्विटमा सुनील ग्रोवरलाई ट्याग गरेका छन्। उक्त तस्वीर देखेर सुनील ग्रोवर अचम्ममा परे। सुनीलले च्याङलाई जवाफ दिँदै ट्विट गरेका छन्, ‘हा हा हा मैले यकीन नै गर्न सकिन ब्रो। यस्तो को देखिन्छ?
