बुगिवुगीको पहिलो एपिसोडमा दिलिप रायमाझीको यस्तो डान्स (भिडियो)

चर्चित अन्तर्राष्ट्रिय डान्सिङ टीभी रियालिटी शो बुगीवुगी सुरु भएको छ। सोलाई अन्नपूर्ण मिडिया नेटवर्क अन्तर्गतको एपीवान टेलिभिजनले अन्तर्राष्ट्रिय फ्रेन्चाइजमै पहिलो पटक नेपालमा सञ्चालनमा ल्याएको हो। 

उक्त रियालिटि शोका जजहरूमा नायक दिलीप रायमाझी, नायिका प्रिंयका कार्की र अहिलेका चर्चित कोरियोग्राफर कविराज गहतराज रहेका छन्। दिलीप रायमाझी नेपाली फिल्म इन्डस्ट्रीको चर्चित नाम हो। उनी अभिनीत चलचित्र  'आफ्नो मान्छे' र 'दर्पणछाँया'लाई दर्शकले अत्यधिक रुचाएका थिए। दर्जनौँ फिल्ममा काम गरेका रायमाझी नृत्यकलामा पोख्त मानिन्छन्। 

प्रियंका कार्की नेपाली मोडल तथा अभिनेत्री हुन्। 'थ्री लभर्स' बाट फिल्म क्षेत्रमा डेब्यु गरेकी उनी अहिलेकी जल्दोबल्दो अभिनेत्री हुन् र उनको डिमान्ड पनि निकै उच्च छ। त्यसैगरी कोरियोग्राफर कविराज गहतराज पनि अहिलेका निकै चर्चित कोरियोग्राफर हुन् । उनले कोरियोग्राफी गरेका प्राय गीतका भिडियोहरू निकै हिट हुने गरेका छन्। 

हिजोबाट शुरु भएको बुगीवुुगीको पहिलो शृङ्खलामा शीर्ष १८ प्रतिस्पर्धीहरूले निकै राम्रो नृत्य प्रदर्शन गरेका थिए भने त्यसै क्रममा शोका निर्णयक दिलिप रायमाझीले पनि आफ्नो नृत्य प्रस्तुत गरेका छन्। हेर्नुहोस् भिडियो
