करिनालाई ‘कुपोषण’ भएलगत्तै काजोलकी बहिनीलाई ‘क्षयरोग’ !

मुम्बइ। बलिउडमा करिना कपुरपछि यस्तै कारणले काजोलकी बहिनी तनिषा मुखर्जी चर्चामा छिन् । आफ्नो लुकका कारण बलिउड अभिनेत्री करिना कपुरलाई ‘कुपोषण’को शिकार भएको भनेका सामाजिक संजालका प्रयोगकर्ताले तनिषालाई ‘क्षयरोगी’ भनेका छन् । तनिषाले हालै एक बोल्ड फोटोसुट गराएकी छिन् जसमा उनी निकै स्लिम देखिएकी छिन् । सामाजिक संजालमा भने उनलाई निकै ट्रोल गरिएको छ । 

तनीषाको यो ड्रेसलाई प्रयोगकर्ताहरुले निकै ‘स्किनी’ भनेका छन् । एक प्रयोगकर्ताले कमेन्ट गरे ‘निकै स्किनी देखिएको छ मानौं टिबीको रोगी हो ।’ अर्का एकले भने तनीषालाई कंकाल भने । तनीषाको जुन लुकलाई लिएर यसरी ट्रोल गरिएको छ त्यो लुक पाउन तनीषाले भने निकै मेहनत गरेकी छिन् । उनले जिमका फोटोहरु सामाजिक संजालमा शेयर पनि गरेकी छिन् ।
