'नेपाल ह्यान्डसम र ब्यूटीफूलको देश'

काठमाडौँ । चलचित्र कलाकार संघले आयोजना गरेको ‘दोश्रो फान अवार्ड’सम्पन्न भएको छ। उक्त अवार्ड समारोहमा कलाकारको सहभागीता भने न्यून थियो।

प्रधानमन्त्री केपी शर्मा ओलीको प्रमुख आतिथ्यतामा काठमाडौँको आर्मी अफिसर्स क्लबमा आयोजना भएको उक्त अवार्ड समारोहमा केही चिनिएका अनुहार मात्र उपस्थित थिए।

चलचित्र कलाकार संघले आयोजना गरेको ‘दोश्रो फान अवार्ड’लाई सम्बोधन गर्दै ओलीले अब नेपाली र बलिउड चलचित्र उद्योगलाई जोड्ने उद्घोण गरे।

उनले आगामी साता हुन लागेको आफ्नो भारत भ्रमणको टोलीमा चलचित्रकर्मीलाई पनि सहभागी गराउने आश्वासन दिए। उनले उक्त भ्रमणका क्रममा बलिउडका सिनियर चलचित्रकर्मीसँग डिनर भेट गर्न लागेको पनि जानकारी दिए।

उनले बलिउड चलचित्रलाई नेपालमा छायांकन गर्न पनि आग्रह गर्ने जानकारी दिदै भने, क्यामेरा जतिसुकै राम्रो भए पनि दृश्य नराम्रो भयो भने त्यसको अर्थ हुँदैन्।  नेपाली फिल्म र बलिउडलाई जोड्नेछु, नेपाल ह्यान्डसम र ब्यूटीफूलहरुको देश हो।
