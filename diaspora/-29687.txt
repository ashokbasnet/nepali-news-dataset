मधेसी एसोसिएसन इन अमेरिकाको प्रथम महाधिवेशन आगामी मे मा हुने

न्यूयोर्क । अमेरिकामा बस्दै आएका नेपाली मधेसीहरूको छाता सङ्गठन, मधेसी एसोसिएसन इन अमेरिकाको प्रथम महाधिवेशन आगामी मे २५ र २६ तारिखका दिन न्यूयोर्कमा हुने भएको छ। 

“मधेसी समुदायको सशक्तिकरण र संस्कृति प्रवर्धन” मूल नाराका साथ ढाका क्लब, गुलशन टेरेशमा हुने सो अधिवेशनका लागी ग्रेटर न्यु योर्क च्याप्टरका अध्यक्ष मनोज सिंहको संयोजकत्वमा महाधिवेशन संयोजन समिति गठन गरिएको छ। एसोसियसनले अधिवेशन सफल पार्न विभिन्न उपसमितिहरू समेत गठन गरेको हो। 

एसोसियसन नेपालको मधेशमुल भई अमेरिकामा बस्दै आएका नेपालीहरूको सङ्गठन हो। अमेरिकामा रहेका मधेसीहरूको बिचमा एकता र भाइचारा अभिवृदि गर्दै मधेसी र समग्र नेपालीको मौलिक पहिचान प्रर्वधन गर्ने उदेश्यका साथ गतवर्ष मात्रै गठन भएको यो संस्थाको हालसम्म क्यालिफोर्निया, न्यु योर्क, अष्टिन पिट्सवर्ग, डालस, वासिगंटन डिसी, शिकागो र ओहायो गरी आठवटा च्याप्टरहरू गठन भईसकेको अध्यक्ष सुनिल शाहले बताए।

अधिवेशनमा विभिन्न आर्थिक, सामाजिक संस्कृतकी विषयका विज्ञहरूको प्रस्तुति रहने छ । अमेरिकाभरका प्रतिनिधिहरू सहभागीहुने सो अधिवेशनले माँ को आगामी कार्यकालका लागी नयाँ कार्यसमिति चयन गर्नेछ । महाधिवेशन संगठनिक र कार्यनैतिक हिसाबले एैतिहासिक महत्त्वको हुने उपाध्यक्ष अमित शाहले बताए।
