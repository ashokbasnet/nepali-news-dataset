नेपाली जनसम्पर्क समिति हङकङको वार्षिक उत्सबमा कांग्रेस सभापति देउवा आउने

हङकङ । नेपाली जनसम्पर्क समिति हङकङले आफ्नो स्थापनाकालको २२औं वार्षिक उत्सब तथा बिश्व जनसम्पर्क समिती स्थापना दिवस भब्यताका साथ मनाउने तयारी गरिरहेको छ।

नेपाली जनसम्पर्क समिति हङकङका सभापति जगत शाहका अनुसार विभिन्न कार्यक्रम गरेर वार्षिक उत्सव मनाउने तयारी गरिएको हो।

उक्त वार्षिक उत्सव कार्यक्रमलाई सफल बनाउन नेपाल बाट नेपाली कांग्रेस पार्टी सभापति तथा निवर्तमान प्रधानमन्त्री माननीय श्री शेर बहादुर देउवा, नेपाली कांग्रेस नेतृ तथा पुर्व सभासद श्रीमती आरजु देउवा, पुर्व रक्षा मंत्री तथा पार्टी सचेतक माननीय श्री बाल कृष्ण खाँड तथा प्रतिनिधि सभा सदस्य श्रीमती महेन्द्र कुमारी लिम्बुज्युको समुस्थितिमा हुन गइरहेको छ।

स्थान र हल ब्याबस्थापन गरिसकेको समितिले आगामी अप्रिल ८ तारीख २०१८ का दिन हङकङको इण्डियना क्लबको सभा हलमा कार्यक्रम हुने तय गरिएको छ।

हङकङमा हाल स्थापित र सकृय सम्पुर्ण संघ सस्था तथा राजनितिक सस्थाहरु मध्य सबैभन्दा जेष्ठ पहिलो सामाजिक सस्थाको रूपमा नेपाली जनसम्पर्क समिति रहेको छ। नेपाली जनसम्पर्क समिति ईश्वि सम्बत१९९६ सालमा स्थापना भएको हो।

अध्यन,व्यापार तथा रोजगारीका सिलसिलामा हङकङमा आएका नेपालीहरुलाई आई पर्ने विभिन्न दुःख र समस्या समधान गर्न सम्बन्धित निकाय र सम्बन्धित ब्यक्तिलाई जानकारी सूचना उपलब्ध गराउनका निमित्त सहयोगी भूमिका र समन्वयन गर्ने उद्देश्यले प्रजातान्त्रिक समाजवाद प्रती आस्था बोकेका साथीहरूको पहलमा  स्थापना गरिएको सस्थाले २२औं वर्षसम्म विभिन्न काम गरिसकेको छ ।
