अफ्रिकामा छ महिना देखि अलपत्र ६ जना नेपालीको उद्दार

काठमाडौँ । अमेरिका लान भनेर दलालले पश्चिमी अफ्रिकी मुलुक टोगोमा अलपत्र पारिएका ६ जना नेपालीहरु स्वदेश फर्किएका छन्।

नेपाल फर्कनेमा महेश्वर आचार्य, कमल बहादुर धर्ती, मीन बहादुर श्रीस पुन, अशोक पौडेल, जीवन श्रेष्ठ र सोनामछिरी शेर्पा रहेका छन्।

गत हप्ता मात्रै  एनआरएनए नाइजेरियाका कोषाध्यक्ष हिक्मत थापासङ्ग सम्पर्कमा आई उद्दार र घर फिर्तिका लागि सहयोग मागेपछि थापाले एनआरएनए मार्फत सहयोगका लागि पहल गरेका थिए। 

उनीहरुको राहदानी समेत दलालले राखेको र अन्त्यन्तै कष्ट दिएर छ महिना देखि पश्चिमी अफ़्रिकी मुलुक टोगोमा राखिएको थियो।

थापाले उनीहरुको उद्दारका लागि चासो राखी दिएकोमा नेपाल सरकार, परराष्ट्र मन्त्री, ट्राभल डकुमेन्ट लगाएतको सहयोगका लागि दक्षिण अफ्रिका स्थित नेपाली राजदूत अमृत बहादुर राई, बिष्णु गौतम र दुतावास परिवार, एनआरएनए सचिब डि बि क्षेत्री, एनआरएनए की वैदेशिक रोजगार अधिकृत स्वेच्छा घिमिरे, एनआरएनए सचिबालय काठमाडौं , एनआरएनए नाइजेरिया परिवारलाई हार्दिक धन्यवाद दिईएको छ।
