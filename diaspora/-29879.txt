बायनको आधा दर्जन गोल वर्षा, डर्टमुन्डको लज्जास्पद हार

जर्मनी / एजेन्सी

जर्मन बुन्डेस लिगा फुटबलमा बायन म्युनिखले चिर प्रतिद्वन्द्वि बोरुसिया डर्टमुन्डमाथि आधा दर्जन गोल वर्षा गरेको छ । शनिबार राति डर्टमुन्ड विरुद्ध रोवर्ट लिवानडोस्कीले ह्याट्रिक पुरागर्दा, जेम्स रोड्रिग्वेज, थोमस मुलर र फ्रान्क रिवेरीले एक÷एक गोल गरे । स्टार खेलाडीले भरिएको बायनसँग डर्टमुन्ड निरिह बन्न पुग्यो । उसले कुनै गोल फर्काउन सकेन् ।

खेलअघि निकैनै प्रतिस्पर्धात्मक हुने भनिएको खेलमा डर्टमुन्डले लज्जास्पद हार व्यहोरेपछि लिग लिडर बायन उपाधि होडमा शशक्त बन्दै गएको छ । खेल अवधिभर बायनले आफ्नो दबदबा कायम राखेको थियो । बायनले गोलका १७ प्रयासगर्दा ९ बल पोष्टको दिशामा गएको थियो । जसमध्य ६ गोलले पोष्टको जाली चुम्यो । डर्टमुन्डले पनि गोलका प्रयास नगरेको भने होइन । उसले ९ पटक गोलको प्रयास गरेको थियो । जम्मा ३ बल पोष्टको दिशामा गयो । त्यो पनि बायनका गोल रक्षकले विफल पारिदिएका थिए ।  

ह्याट्रिक हिरो लिवानडोस्की
