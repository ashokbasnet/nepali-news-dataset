इभ्राहिमोभिच जहाँ गएपनि हिरो, डेब्यु खेलमा २ गोल गरे 

लस एन्जल्स / एजेन्सी

अमेरिकाको मेजर लिग सक्करको डेब्यु खेलमा स्वीडेनका स्टार जल्टान इभ्राहिमोभिचले आफ्नो जादुलाई कायम राखेका छन् । एल ए ग्यालेक्सि क्लवमा यसै सिजन अनुबन्ध भएका इभ्राहिमोभिचले आफ्नो डेब्यु खेलमा २ गोल गरेका हुन् । ग्यालेक्सिका तर्फबाट २ गोल गरेकोे इभ्राहिमोभिचको टोलीले लस एन्जलस फटबल क्लवलाई ४–३ ले पराजित गरेको छ । उनले खेलको ७७ र अतिरिक्त समयमा गोल गरेका थिए ।

एलए ग्यालेक्सि जानुअघि इभ्रा इंग्लीस क्लव म्यानचेष्टर युनाईटेड, पिएसजी, बार्सिलोना, एसी मिलान जस्ता चर्चित क्लवबाट खेलिसकेका छन् । उनलाई फुटबल जगतमा ब्याड बोइका रुपमा चिन्ने गरिन्छ । अहिले ३६ वर्ष पुगेका इभ्राको खेल प्रदर्शन अझैपनि आकर्षक छ । उनको गोल गर्ने क्षमतापनि अद्भूत रहेको खेल विश्लेषकहरु बताउँछन् ।
