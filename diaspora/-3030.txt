थपलिया स्विडेनका लागि मानार्थ पर्यटन दूत नियुक्त 

काठमाडौं। गैर–आवशीय नेपाली संघ राष्ट्रिय समन्वय परिषद् स्विडेनका संस्थापक अध्यक्ष एवं वर्तमान गैरआवशीय नेपाली संघ अन्तर्राष्ट्रिय समन्वय परिषद्का सदस्य नवीन थपलियालाई नेपाल सरकार,  पर्यटन बोर्डले स्क्यान्डिभियन देश स्वीडेनकालागि मानार्थ पर्यटन दूत नियुक्त गरेको छ। 

जिम्मेवारी पाए लगत्तै थपलिया नेपालको पर्यटन बिकासमा थप आयम पहिल्याउन कार्यक्रम तय गर्दै यूरोपका सबै देशमा नेपाल भर्मण २०१७ लाई सार्थक र मर्यादित  बनाउन तथा नेपालमा रहेका प्राचीन तथा एतिहासिक पर्यटक स्थलका बारेमा पर्यटकलाई जानकारी गराउन प्रचारप्रसार अभियानमा जुटेका छन्।

 नेपालमा पर्यटनका लागि आवश्यक पूर्वाधार निर्माण र विकास तथा प्राचीन नेपालका कला संस्कृतिलाई जिर्णोद्वार गरी पर्यटकलाई आकर्षित गर्न लगानीकर्ताको खोजी भइरहेको थपलियाले जनाए।  थपलियाले यूरोपका अन्य देशमा रहेका मनार्थ पर्यटन दूतसँग सहकार्य गर्दै नेपालको पर्यटन क्षेत्रमा सामुहिक लगानीको बिषयमा छलफल गरी  विशवसनीय वातावरण निर्माणमा जोड दिँदै आएका छन्। थपलिया पर्यटन बिकासको माध्यामबाट नै नेपाल र नेपाली जनताको आर्थिक जिवनस्तरमा उल्लेखनीय सुधार गर्न सकिने बिश्वासका साथ नेपाल पर्यटन बोर्डले दिएको जिम्मेवारीलाई लक्ष्यमा  पुर्याउने बताए।

संखुवासभाको खादबारी नगरपालिका–११ मा जन्मिएका नवीन थपलिया १७ वर्षदेखि युरोपमा बस्दै विभिन्न व्यापार, व्यावशाय गर्दै आएका छन्। स्विडेनमा आबधिक नेपाली नेपाली समुदायको बिश्वास जित्दै आफ्नो समाजिक छविलाई उच्च राख्न आफू सफल भएको थपलियाले दाबी गरे। नेपाल ल क्याम्पसबाट(बिएल) स्नातकतहको अध्ययन पूरा गरी बैदेशिक रोजगारीको शिलशिलामा सन २००० ताका स्विडेनमा गएका थपलिया सरल, मृर्दुभाषी र बहुमुखी प्रतिभाका धनी छन्।
