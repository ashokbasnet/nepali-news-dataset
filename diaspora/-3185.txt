जापानमा हुने नेपाल फेस्टिबलमा निःशुल्क स्वास्थ्य जाँच तथा परामर्श शिविर हुने  

नयाँ बर्षको अवसर पारेर जापानको फुकुओका शहरमा हुन गैईरहेको बैशाखी मेला (नेपाल फेस्टिवल) मा निःशुल्क स्वास्थ्य जाँच तथा परामर्श शिविर हुने भएको छ।  नेपाल जापान फ्रेन्डसिप लायन्स क्लबको आयोजनामा आगामी अप्रिल ८ तारिकको मेलामा निःशुल्क स्वास्थ्य जाँच तथा परामर्श शिविरको अयोजना गरिएको हो।    


शिविरमा जापानमा रहेका नेपाली विशेषज्ञ डाक्टरहरुबाट स्वास्थ्य जाँच तथा परामर्श हुने क्लबका अध्यक्ष अर्जुन थापाले जानकारी दिएका छन्। जापानको फुकुओका शहरमा पहिलो पटक नेपाली समुदायलाई लक्षित गर्दै हाम्रो स्वास्थ्य हाम्रै हातमा नियमित स्वास्थ्य जाँच गर्ने बानिको बिकास गरौं भन्ने जनचेतनामुलक नि:शुल्क स्वास्थ्य जाँच तथा परामर्श शिविरको आयोजना गरिएको हो। 

त्यसै गरि क्लबका सल्लाहकार, गैर आवसिय नेपाली संघ जापानका उपाध्क्षय टंक गैरेले फुकुओकामा पहिलो पटक गरिएको यस प्रकारको स्वास्थ्य जाँच तथा परामर्श शिविरले धेरै नेपालीलाई सहयोग पुग्ने र बिभिन्न समयमा यस प्रकार कार्यक्रम हुनु आवश्यक रहेकोले शिविरको आयोजना गरिएको बता।

बिहान १० बजे देखी साँझ ४ बजे सम्म तेन्जिन चुओउ पार्कमा हुने शिविरमा उपचार तथा परामर्शका लागि डा. प्रकाश शाक्य, डा. विजय ज्ञवाली र डा. दिपेन्द्र गौतम आउने भएका छन्। शिविरमा नेपाली बिशेषज्ञ डाक्टरहरुबाट स्वास्थ्य जाँच तथा परामर्श हुने, नेपाली भाषामा कुरा गर्न सकिने,होकेन नचाहीने, स्वास्थ्य समस्याको गोपीनियता कायम रहने,मानसिक स्वास्थ्यको लागि बिशेष परामर्श गरिने, मधुमेह रोगको बिशेष जाँच लगायतका सुविधाहरु रहने अयोजकले जनाएको छ।
