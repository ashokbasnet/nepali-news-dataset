बेलायतको बर्मिङहममा कारको ठक्करबाट एक नेपालीको मृत्यु

बेलायत । बेलायतको बर्मिंङहममा बाटो पार गर्ने क्रममा कारको ठक्करबाट एक नेपालीको मृत्यु भएको छ ।  
बेलायतको बर्मिंङहममा बाटो पार गर्ने क्रममा तिब्र गतिमा आइरहेको कारले ठक्कर दिँदा ती नेपालीको घटनास्थलमै मृत्यु भएको हो । 

शान्ति नेपाल  समाज बेलायतका अध्यक्ष श्री कृष्ण ढकालले जानकारी दिएअनुसार मृत्यु हुनेमा गुल्मीको रुरु गाविस, थोर्गा घर भई हाल बेलायतको बर्मिंङहममा बस्ने अन्दाजी ४६ वर्षिय दिल सुवेदी रहेका छन् ।

ढकालका अनुसार घटनाको भोलि मात्रै ढकालकै रोबहरमा सुवेदीको व्यक्तिगत डाक्टरले घरमै आएर उनको मृत्यु भएको आधिकारिक पुष्टी गरेका हुन् ।

प्रहरीले यस  घटनामा एक जना ४५/४६  वर्षीय मान्छेको मृत्यु भएको पुष्टी गरेपनि आधिकारिक रुपमा मृतकको नाम भने भोलि पल्ट सम्म सार्वजनिक गरेको थिएन ।

हरियो बत्तिको सिग्नलमै बाटो काटिरहेका सुवेदीलाई तीव्र गतिमा आएको कारले ठक्कर दिँदा उनको तत्काल मृत्यु भएको हो ।
ठक्कर दिने गाडीलाई प्रहरीको गाडीले खोजि जारी राखेको जनाईएको छ । सँगै काम सकेर घर आउँदै गर्दा सुबेदीसंग एक जना नेपाली साथी पनिसँगै बाटो काटिरहेका थिए तर ति साथी अलि अगाडी थिए ।

पछि  पछाडि फर्केर हेर्दा सुवेदीलाई उक्त कारले ठक्कर दिई झन्डै २० मिटर पर फालिसकेको थियो । त्यसपछि प्रहरीले उनीहरुलाई घटनास्थलमा पुग्न समेत रोक लगाएको थियो ।

आफ्ना तीन छोरा र श्रीमतीको साथ बेलायतमा बस्दै आएका सुवेदी २६ मार्च २०१७ आइतबार राति कामबाट घर फर्किने क्रममा घर नजिकै आइपुग्दा यो घटना भएको जानकारी प्राप्त भएको छ ।

अत्यन्तै आकस्मिक घटनापछि शान्ति नेपाली समाज बेलायत  लगायत सपुर्ण  नेपाली समुदाय शोकसन्तप्त बनेको छ।
सुवेदीको घटना पछि निजकि श्रीमती र छोराहरुको स्थिति नाजुक बनेको छ ।
