तनहुँ सेवा समाज दोहा बनभोजमा, हाँस्य ब्यङ्ग्य विशेष प्रस्तुती 

दिल बहादुर रानाभाट, दोहा । बिगतका वर्ष जस्तै तनहुँ सेवा समाज दोहा, कतारले नयाँ वर्षको अवसरमा बृहत बनभोजका साथमा संगीतिक धमका गर्ने भएको छ। अहिले लोक दोहरी गायिका कुमारी थापा मगर संगीत प्रेमीहरुलाई भरपुर मनोरञ्जन दिन नेपालबाट आउने भएकी छन्। 

यस्तै  प्रवासमा रहेर पनि लोक दोहोरी क्षेत्रमा लागिरहेका गायक रित कुमार श्रेष्ठ, संगीतकर्मी बलबिक्रम थापा  लगायत एक दर्जन भन्दा धेरै स्थानीय कलाकारको बेजोड प्रस्तुति रहने छ । प्रवासमा हाँस्यकलाकार माग्ने बुढाको उपनाम कमाइ सकेका सुरज बिसीको पनि विशेष प्रस्तुती रहने भएको छ। 

२८  अप्रिलमा दोहाबाट करिब ४५  किलोमीटर टाढा रहेको  उम्सलाल अलि स्थित अलदार क्लबमा हुने संस्थाका अध्यक्ष पदम विश्वकर्माले जनाएका छन् । बनभोजका लागि यातायातहरु  तरबार गेट, अलात्तिया, साहानिया, दुखान, अल्खोर, उम्साईड लगायत कतारका विभिन्न ठाउँबाट छुट्ने व्यवस्था समेत रहेको यातायात संयोजक तोयानाथ पौडेलले बताएका छन्।
