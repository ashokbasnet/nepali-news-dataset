नेपाली घरको नयाँ कार्य समितिको चयन जुनमा  

नातिबाबु भट्ट

अमेरिका- अमेरिकाको कोलोराडोमा सकृय सामाजिक संस्था नेपाली घरको नयाँ कार्यसमितिको चयन आगामी जुन २५  आईतबारका दिन हुने भएको छ ।

संस्थाको हालै सम्पन्न  कार्यसमितिको बैठकले बर्तमान कार्यसमितिको पदावधी यही जुन ३१ मा समाप्त हुने भएकोले आगामी दुई बर्षे कार्यकालको लागी जुन २५मा चुनाव गर्ने निर्णय गरेको हो ।
 बैठकले संस्थाको आगामी चुनावमा भाग लिन तथा मताधिकार प्रयोजनका लागी इच्छुक ब्याक्तिहरुलाई आगामी अप्रिल ३० भित्र सदस्यता नविकरण तथा नयां सदस्यता लिन सबैलाई आग्रह गर्ने निर्यण गरेको छ । साथै संस्थाको बार्षिक साधारण सभा आगामी मे २८ मा सम्पन्न गर्ने समेत निर्यण गरेको छ ।

त्यसैगरी बैठकले आगामी कार्यसमितिको निर्वाचन सम्पन्न गर्न निर्वाचन समितिका सदस्यहरु चयनको लागी ५ सदस्य रहेको छनौट समिति तयार गरेको छ । यसमा अध्यक्ष योगराज गौतम, उपाध्यक्ष द्धय नातीबाबु भट्ट तथा राज ढुङ्गाना, महासचिव लक्षुमण राना र कोषाध्यक्ष जगदिश ढकाल रहेका छन् । यस समितिले एक हप्ता भित्र उपयूक्त ब्यक्ति पहिचाहन गरि मुल समितिलाई जानाकारी गराउन अधिकार दिईएको जानाईएको छ ।

बैठकको सुरुमा विगत २ बर्षको अवधिमा कोलोराडोमा बसोबास गर्ने नेपालीले गुमाएका एक दर्जन भन्दा बढी अभिभावक तथा आफन्तको आत्माको चिर शान्तिको कामना गर्दै उहाँहरुको संझनामा एक मिनेट मौनधारण गरिएको थियो । मौनधारण पछि बैठकले एक शोक प्रस्ताव पास गरि सम्बन्धित परिवारलाई समवेदना पत्र पठाउने निर्णय गरेको संस्थाका महासचिव लक्षुमण रानाले जानकारी गराएका छन् ।
