अमेरिकाको फ्रान्सिस्को क्षेत्रमा बिद्यार्थीहरुका लागि नेपाली भाषा पाठशाला संचालन

रामहरि सुबेदी, क्यालिफोर्निया, मार्च २२, २०१७ - अमेरिकाको क्यालिफोर्निया राज्यको सन फ्रान्सिस्को क्षेत्रमा बसोबास गर्ने नेपाली समुदायका बिद्यार्थीहरुका लागि नेपाली भाषा पाठशाला संचालनमा ल्याईएको छ । बिशेष गरि अमेरिका जन्मेका दोश्रो पुस्तालाई लक्षित गर्दै पढाई सुरुवात गर्न थालिएको छ ।

 

उक्त क्षेत्रमा सामाजिक सेवामा राम्रो काम गर्दै आएको क्रिएटिव नेपाल युथ अर्गनाइजेसन को पहलमा गत मार्च २६ देखि संचालनमा ल्याएको हो ।

 

उक्त बिद्यालयमा हरेक महिना को दोश्रो तथा चौथो आइतबार दिन को १-३ बजे सम्म पठन पठन गराईञ्छ । पढ्नको लागि एल सिरितो,अल्बनी, रिचमण्ड ओकलेण्ड, पिनोलमा बस्ने बिद्यार्थीको सहज भएको छ । र उक्त पहिलो दिन ३० माइल टाढा रहेको डेली सिटी बाट प्रिना कार्की अति उत्सुकता साथ स्कूल मा उपस्थित रहेकी थिइन् ।

 


पहिलो दिन को कक्षामा ४५ बिधार्थी रहेका थिए भने करिब ३ बर्ष देखि १३ बर्ष सम्मका बालबालिका को उपस्थिति रहेको थियो । उक्त बिद्यालयमा संस्थाको तर्फ बाट सभापति सुबाश थापा ले बिधार्थीलाई स्वागत गर्नुको साथै धन्यवाद दिएका थिए ।

 

नेपाली भाषाको बिद्यालय का शिक्षिका शोभा राईले कक्षाको सुरुवात गरेकी थिइन् । पहिलो दिन बिद्यालयमा बिद्यार्थी परिचय कार्यक्रम,अभिभावक भेटघाट, क- ख -ग अक्षर को ज्ञान, कथा, बालबालिकाको आफ्नो प्रतिभा प्रस्तुति समेत गरेको जानकारी सस्थाका महासचिब पुण्य कार्कीले गराए ।

 

कार्यक्रमको अन्त्यमा संस्थाका सल्लाहकार ईश्वर सिटौला ले खाजा वितरण गरेका थिए । बिद्यालय पुन अप्रिल ९ मा संचालन हुने छ ।
