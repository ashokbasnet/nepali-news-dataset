स्याङ्जा सहयोग समाज कतारको बार्षिकउत्सव सम्पन्न

दोहा ।  स्याङ्जा सहयोग समाज कतारको बाह्रौँ बार्षिकउत्सव उमसलाल अलिस्थित अल दाना क्लबमा भब्यताका साथ सम्पन्न भएको छ ।

समाजका अध्यक्ष धनञ्जय लम्सालको सभापतित्वमा भएको कार्यक्रममा स्याङ्जाबासी तथा गैर स्याङ्जाबासीहरुको बाक्लो उपस्थिति रहेको थियो । कार्यक्रममा स्वागत मन्तब्य समाजका उपाध्यक्ष अजमत अलिले राखेका थिए भने समाजका सचिब अर्जुन घिमिरेले सञ्चालन गरेका थिए ।
कार्यक्रममा बक्ताहरुले स्याङ्जा जिल्ला नेपालमा मात्र नभई प्रवासमा पनि उदाहरणीय जिल्ला भएको धारणा व्यक्त गरे ।
कार्यक्रममा समाजको विशेष पहलमा स्याङ्जा जिल्लालाई समेटेर तयार पारिएको स्याङ्जाकी चेली टौमाया गुरुङको गीति एल्बम स्याङ्जा दर्पणको छायाँकन समेत भएको थियो ।


कार्यक्रममा नवप्रतिभा साँस्कतिक परिवारका कलाकारहरु आफ्नो प्रस्तुती दिएका थिए ।
