नाइजेरियामा राजेश पायल राईको भब्य प्रस्तुती

नाइजेरिया । नेपाली नया बर्षको उपलक्ष्यमा लोकप्रिय गायक राजेश पायल राईले एनआरएनए नाइजेरियाको आयोजनामा हिजो लेगोसमा आयोजित कार्यक्रममा भब्य प्रस्तुती गरेका छन ।
 
उनले आफ्ना लोकप्रिय गीतहरु गाएर नाइजेरिया स्थित प्रबाशी नेपालीहरु लाई झन्डै तीन घन्टा मन्त्रमुग्ध पारेका थिए ।राइले आफुले प्रथम पटक अफ्रिका महादेशमा आफ्नो प्रस्तुती दिन पाएकोमा एनआरएनए र अफ्रिकाका नेपालिहरु प्रती आभार ब्यक्त गर्नु भयो । कार्यक्रममा लेगोस स्थित अमेरिकि नियोगका कन्सुलर ब्रेन्ट  इ ओमडहीले यो कार्यक्रमले  मलाई नेपाल र नेपाली संगीत प्रति लोभाएको र यस पछिको आफ्नो कुटनैतिक मिसनमा नेपाल जाने बताउनु भयो । त्यसै गरि कार्यक्रममा स्वागत गर्दै एनआरएनएका अन्तरास्ट्रिय समितीका  कोषाध्यक्ष हिक्मत थापाले नेपाली सस्कृतीलाई एनआरएनहरुले बिश्वका हरेक कुनाहरुमा फैलाइरहेको र अफ्रिकामा पनि यो क्रमले गति लिन थालेकोमा खुशी ब्यक्त गर्न भयो ।


कार्यक्रममा एनआरएनएका अफ्रीका क्षेत्रीय  संयोजक सुनिल कार्की, भारितिय दुतावशका अधिकारी सन्दीप पाल , एनआरएनएका आइसिसी सदस्य चिरन्जिबी रोका, एनआरएनए नाइजेरियाका अध्यक्ष जनक बिस्ट, सचिब रोशन थापा, सदस्यहरु    
बिश्वाश पौडेल र रोहित भाङ्गर, भोजपुरी समाज नाइजेरियाका जिबेश मिश्रा लगाएतले बोलेका थिए । त्यसैगरी स्थनिय नाइजेरियन कलाकारहरुले आफ्नो गीत र नृत्य प्रस्तुत गरेका थिए भने स्थनिय  नेपालिका तर्फ बाट अन्जु पौडेल र सुहिम थापाले आफ्ना गीत सङीत प्रस्तुत गरेका थिए ।

उनले दर्शन नमस्ते, दिक्तेल बजार, नाई न भन्नू ल, तिमिले बाटो फेरौ अरे, नौजाले मायाले, शिरै फुल शिरबन्दी, धरान धनकुटा  भेडेटार  लगाएत दर्जनौ गीत गाए भने स्थानीय गायिका अन्जु पौडेलसङ्ग सागर सरि चोखो माया भन्ने गीत गाए ।
