प्रवासी नेपाली मञ्च अमेरिकाको दोश्रो अधिवेशन

रामहरि सुबेदी अप्रिल ०२, २०१७ - प्रवासी नेपाली मञ्च अमेरिकाको दोश्रो अधिवेशन अमेरिकाको बाल्टिमोरमा सम्पन्न भयो । मेरिल्याण्ड राज्यको बाल्टिमोरमा गत मार्च ३१ देखि सुरु भै अप्रिल २ सम्म अधिवेसन चलेको थियो । अधिवेसन अगाडी रक्तदान कार्यक्रम पनि गरिएको थियो ।

 

३ वर्ष पछि भएको मञ्चको दोश्रो अधिवेशनको लागि अमेरिकाका बिभिन्न राज्यहरुबाट प्रतिनिधिहरुको सहभागिता रहेको थियो । कार्यक्रमको उद्घाटन पूर्व संस्कृति पर्यटन तथा नागरिक उड्डयन मन्त्रि, एमाले संगठन विभाग प्रमुख तथा अधिवेसनका प्रमुख अतिथि पृथ्वी सुब्बा गुरुङले पानसमा बत्ती बालि गरेका थिए ।

 

डिसी महानगर क्षेत्रका संघ तथा संस्थाका प्रतिनिधिहरुको उपस्थिति रहेको थियो । कार्यक्रममा बिशेष अतिथिमा पूर्व सामान्य प्रशासन मन्त्रि युवराज कार्की तथा पूर्व स्वास्थ्य मन्त्रि खगराज अधिकारीको उपस्थिती रहको थियो । तथा अन्य विशेष अतिथीहरूको उपस्थिती रहेको थियो ।

 

अधिवेसनको सांस्कृतिक कार्यक्रमको लागि नेपालका चर्चित हास्य कलाकार सागर लम्साल (बले सोल्टी) हरि प्रसाद निरौला (कक्रोज) तथा लोक गायक भगवान भण्डारी समेत नेपाल बाट आएका थिए ।

३ दिन सम्म चल्ने कार्यक्रम रहेता पनि मार्च ३१ तारिख साँझ ५ बजे देखि प्रतिनिधिहरुको दर्ता तथा साँझ सांस्कृतिक कार्यक्रम रहेको थियो । अप्रिल १ तारिख शनिबार बिहान १० बजे भनिएता पनि कार्यक्रम डेढ़ घन्टा पछि सूरू गरिएको थियो ।

 

कार्यक्रम तथा अन्य कार्यक्रमहरु दिन भरि चलेको थियो र मन्तब्य राख्ने कार्यक्रम जारी रहेको थियो । कार्यक्रम सुरुमा नेपाली राष्ट्रिय गीत तथा अमेरिकन राष्ट्रिय गीत बजाईएको थियो ।
