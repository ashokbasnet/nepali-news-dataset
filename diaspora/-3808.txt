नेपाली भाषामा कतारको श्रम ऐन २०१६ पढ्न पाइने

दोहा कतार । कतार सरकारद्धारा श्रम ऐन २००४ लाई शंसोधन गरी गतवर्ष जारी गरिएको शंसोधित श्रम ऐन २०१६ नेपाली भाषामा अनुवाद गरी सार्वजनिक गरिएको छ ।

प्रोफेसर रमजान अली मिँयाद्धारा अनुवादित सो श्रम ऐन २०१६ गत मार्च ३१, २०१७ मा सम्पन्न भएको नेपाली मुस्लिम समाज कतारको तेस्रो अधिवेसनमा विमोचन गरिएको थियो ।

प्रो. रमजान अलीले यसअघि पनि नेपाली श्रमिक, नेपाली श्रमिक रोजगारदाता, मेनपावर व्यवसायी एवं कतारको वैदेशिक रोजगारप्रति चासो राख्ने सवैले श्रमिक कानुन बुझन मदत पुगोस् भन्ने हेतुले श्रम ऐन २००४ को अनुबाद थिए ।

नेपाली भाषामा अनुवाद भएको यो कतारको शंसोधित श्रम ऐन २०१६ ले नेपाली समुदायलाई कतारको श्रम ऐन बुझन अझ सजिलो  हुनेछ । 
यस दस्तावेज अनुवाद गरेर नेपालीहरुको माझमा पुरयाउन काठमाडौंस्थित कतारी राजदुत महामहिम युसुफ मोहम्मद अल हैल र कतारी दुतावास परिवारको अमुल्य योगदान रहेको र त्रिभुवन विश्वबिद्यालय  र विश्वभाषा क्याम्पसका भाषाविद्धहरुद्धारा यस पुस्तकलाई पुनराबलोकन गर्न सहयोग र समन्वय गरेको अनुवादक प्रो. रमजान अलीले बताए ।

यस पुस्तकलाई यथासिघ्र काठमाडौंस्थित कतारी राजदुतावासले आफ्नै सहयोगमा प्रकाशन गरी उपलब्ध गराउने  महामहिम राजदुतले जानकारी दिएको पनि अलीले बताए ।

निर्वतमान अध्यक्ष अब्दुल हाफिज मियाँको अध्यक्षतामा सम्पन्न ६० हजार भन्दा बढी नेपाली मुस्लिमहरु कार्यरत् रहेका कतारमा नेपाली मुस्लिम समुदायको साझा सामाजिक संस्था नेपाली मुस्लिम समाज कतारको तेस्रो अधिवेसनमा प्रमुख अतिथीको रुपमा नेपालबाट आमन्त्रित रास्ट्रिय मुस्लिम गठबन्धनका अध्यक्ष समिम मिया अन्सारी, विशिष्ठ अतिथी सांसद एवं रास्ट्रिय मुस्लिम गठबन्धनका महासचिव माननीय जाकिर हुसैन, आमन्त्रित विशिष्ठ अतिथीहरु कतारस्थित नेपाली राजदूतावासका चार्ज डी अफेयर्स मणिरत्न शर्मा, कतार सरकारको गृह मन्त्रालय अन्तरगतको सामुदायिक प्रहरी बिभागका उच्च अधिकारी अल वकिल अल दावित अब्दुल अजिज अल मुहन्नादी तथा कम्युनिटी बिभागका इन्चार्ज डा. मोहम्मद बहाउद्दिन लगायत अन्य आमन्त्रित अतिथीहरुद्धारा एक भव्य समारोहका विच सो पुस्तक बिमोचन गरिएको थियो ।

कतारस्थित विभिन्न तह र तप्काका व्यक्तिहरु, संघसस्था लगायत वैचारिक संगठनहरुद्धारा शुभकामना दिइएको सो अधिवेसन समारोहमा प्रमुख अतिथि शमीम मियाँ अन्सारीले नेपालमा मुस्लिम आन्दोलनको अवस्था बारे बताउदै केही अधिकारहरू प्राप्त भएपनि केही अधिकारहरू नभएको हुदाँ मुस्लिम समुदायको हकहितको सवालमा आफुहरु आन्दोलन मै रहेको बताए । रास्ट्रिय मुस्लिम गठबन्धनका महासचिव एव सांसद माननीय जाकिर हुसैनले संविधान र मुस्लिम मुद्दा र मुस्लिम आन्दोलनबारे चर्चा गर्दै मुस्लिम समुदायको लागि यो राष्ट्रिय मुस्लिम गठबन्धन मार्फत एउटा राजनीतिक शक्ति निर्माण गरेको बतायउदै मुस्लिम समुदायको वृहत राजनितिक हक र अधिकार र समुदायको बारेमा बोल्दै काठमाडौंमा हज हाउस र सांस्कृतिक केन्द्र निर्माणमा सरकारको मात्र भर नपरी प्रवासी नेपाली मुसलमान जुटन जरुरी भएको बताए । 

नेपाली श्रम र श्रमिकहरु उनीहरुको समस्या र समाधानका वारे आफना कुरा राख्दै दोहास्थित नेपाली राजदुतावासका चार्ज डी अफेयर्स मणिरत्न शर्माले कतार सरकारले जारी गरेको शंसोधित एर्व परिस्कृत श्रम ऐन २०१६ को नेपाली भाषामा अनुवाद गरिनु आफैमा एउटा कोसेढुंगा सावित भएको र यस्तो कार्यले दुई देशविच रहिआएको पारस्परिक सम्बन्धमा र जनस्तरको एकाअर्काको सम्बन्धमा नयाँ आयाम थपिने कुरा बताए ।

नेपाली समुदाय र संघसंस्था, वैचारिक संगठन, व्यक्ति व्यक्तित्वहरु, साहित्यकार, पत्रकार, कतारमा कार्यरत् नेपाली मुस्लिम समुदाय र परिवार, गैर मुस्लिम समुदाय र परिवारहरुको व्यापक सहभागिता रहेको सो तेस्रो अधिवेसनले इ. मो. अयुव हकको अध्यक्षतामा प्रथम उपाध्यक्ष सुरज इस्माइल पन्त, द्धितीय उपाध्यक्ष  गाफुर अहमद,  महासचिव सेख अब्दुल खालिक, सचिव हजरत अल मुसलमान, कोषाध्यक्ष मो. तर्वाल राइन,  सहकोषाध्यक्ष मसुद अजहर मुसलमान र सदस्यहरु सेख जिकरुल्लाह, सेख सहबुद्दिन, महताव आलम, आमिना खातुन, अफसर अलि खान, ओसी अख्तर तेली, कासिम राइन, मुदासर नजर, अमजद अधिकारी, नसरुल खाँन, मो तनवीर लगायत २१ सदस्यीय नयाँ कार्यसमिति समेत निविरोध चयन गरयो ।

नेपाली मुस्लिम समाज कतारको तर्फबाट श्रम ऐन २०१६ का अनुवादक प्रोफेसर मोहम्मद रमजान अली मियाँलाई समाजमा पुरयाएको योगदानको कदरस्वरुप सम्मान समेत गरिएको थियोे । सोही अवसरमा समाजले तीनदर्जन भन्दा बढी विभिन्न तह र तप्काका व्यक्तिहरुलाई सम्मान गरेको थियो ।
