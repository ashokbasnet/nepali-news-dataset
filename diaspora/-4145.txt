नेपाल-भारत सिमानामा काँडेतार लगाउने अभियान बोकेर कतार पुगे नवल खड्का

कतार । कञ्चनपुरमा भारतीय सीमा सुरक्षा बलएसएसबी को गोली लागेर  गोविन्द गौतमको हत्या भएपछि सीमा नाकामा पर्खाल लगाउने चर्चा अहिले निकै चलेको छ।

देश विदेशमा रहेका नेपालीहरुले सीमानाकामा पर्खाल लगाउनु पर्ने भन्दै आवाज उठाउन थालेका छन्। यसै क्रममा कतारमा रहेका नेपालीहरुले सीमा नाकामा पर्खाल लगाउनका लागि सबैलाई एकजुट हुन आग्रह गर्दै पत्रकार सम्मेलन मार्फत सीमानाकामा काँडेतार अभियान सञ्चाल गरेका छन्। उक्त अभियानमा सहभागी हुनका लागि राष्ट्रवादी नायक नवल खड्का यती बेला नेपालबाट कतार पुगेका छन्।

उक्त कार्यक्रममा बोल्दै नवल खड्काले नेपाली भूमीमा नेपालीहरु स्वतन्त्र र निडर भएर बाँचन पाउनु पर्ने भन्दै सरकारले यो कुरामा सबै भन्दा पहिले ध्यान दिनु पर्ने बताए। सीमा नाकामा पर्खाल लगाउन कुनै कानुनी जटिलता भए त्यसको समाधान खोजेर सीमा नाकामा भएका नेपालीलाई आत्मविश्वासका साथ जिउन दिनु पर्ने वातावरण तय गरिदिन आग्रह गरे।

सरकारले यो काम एक्लै गर्न नसके यो कामका लागि जनता जुन कुनै बेला पनि सहयोगका लागि तत्पर रहेको बताए। यो काममा सम्बन्धीत निकायको ध्यान नपुगे अब स्वतन्त्रताका लागि जनताले बिद्रोग गर्न सुरु गर्ने पनि चेतावनी दिए।

नेपालमाथि भारतले पटक पटक अत्याचार गरिसकेकाले अब त्यस्तो अत्याचार सहेर नबस्ने बताउँदै उनले हरेक नेपालीहरु त्यसको प्रतिकार गर्ने एक जुट भएको बताए।

उनले विगतको स्मरण गर्दै दशगजा, भिमदत्त चलचित्र बनाउँदा आफुले भोगेका पीडाहरु सबै माझ सुनाएर यो हामी सबैको साझा अभियान रहेको स्पष्ट पारे। अभियान कतारबाट सुरु भएता पनि देश विदेशमा छरिएर रहेका सम्पूर्ण नेपालीले पनि विश्वव्यापी रुपमा आवाज बुलन्द पार्न आव्हान गरे।
