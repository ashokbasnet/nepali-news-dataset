कुवेतमा नयाँ वर्ष २०७४ धुमधामका साथ मनाईयो

कुवेत- नेपाल कुवेत सांस्कृतिक मञ्चले नव वर्ष २०७४ को उपलक्ष्यमा शुभकामना आदान प्रदान कार्यक्रमको आयोजना गरेको छ ।

नेपाल कुवेत सांस्कृतिक मन्चले आफ्नो चौधौं प्रस्तुति तथा नव वर्ष २०७४ को शुभ(कामना आदान प्रदान तथा सांस्कृतिक कार्यक्रम भब्यरुपमा सम्पन्न गरेको हो ।

सँस्थाका अध्यक्ष गोबिन्द बरालको सभापतित्वमा कुवेतको  अब्बासिया इस्थित ववेईडिन हलमा स्थानिय कलाकारको सांगीतिक प्रस्तुतिका साथ सम्पन्न कार्यक्रममा  नेपाली राजदुताबास  कुवेतका दृतिय सचिब भोगेन्द्र लिंगदेन प्रमुख अतिथि रहेका थिए भने  अतिथिहरुमा एनआरएनए कुवेतका अध्यक्ष अर्जुन तामाङ एनआरएनए राष्ट्रिय समन्वय परिषद्का उपाध्यक्ष रबि बन्जाडे, पत्रकार महासंघ वैदेशिक शाखा कुवेतका अध्यक्ष हरिकृष्ण न्यौपाने, लगायत बिभिन्न संघ संस्थाका प्रतिनिधिहरु, पत्रकारहरु बुद्दिजिबी ,समाजसेवी लगायत कुवेतबासी नेपालीहरूको अतिथिको रुपमा उपस्थिति रहेको थियो।

कार्यक्रम संचालन नबराज पंथीले गरेका थिए भने कार्यक्रममा उपस्थित हरुलाई सँस्थाका सम्रक्षक टिकाराम आचार्यले स्वागत मन्तब्य दियका थिए।

कार्यक्रममा प्रमुख अथिति भोगेन्द्र लिंगदेन, नेपाली दुताबासका तृतीय सचिब सुरेश अधिकारी,एनआरएनए कुवेतका अध्यक्ष अर्जुन तामाङ,,एनआरएनए राष्ट्रिय समन्वय परिषद्का उपाध्यक्ष रबि बन्जाडे, पत्रकार महासंघ वैदेशिक शाखा कुवेतका अध्यक्ष हरिकृष्ण न्यौपाने ,युएई एक्सचेन्जका बजार निर्देशक राम बस्नेत ,लालीगुराँस सांस्कृतिक परिवारका अध्यक्ष डीबी लोप्चन सरोकार समाजका अध्यक्ष दिल स्यान्बो  लगयातले नेपाली  नयाँवर्ष २०७४ को शुभकामना मन्तब्य सहित  आफ्ना भनाई राखेका थिए ।

देशभक्ति गितमा नेपाली झण्डा बोकेर सामुहिक नृत्य बाट सुरू गरीएको कार्यक्रममा स्थानिय कलाकारले गीत,नृत्य र हास्यब्यङग्य नृत्य बाट उपस्थित पाहुनाहरुलाई मनोरन्जन प्रदान गरेका थिए ।

कार्यक्रमका सभापति गोबिन्द बरालले कार्यक्रमको अन्त्यमा उपस्थित सबैलाई धन्यबाद सहित कार्यक्रम  समापन गरिएको थियो ।
