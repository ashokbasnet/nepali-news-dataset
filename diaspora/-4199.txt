दुबईमा शिक्षाका लागि साँस्कृतिक कार्यक्रम सम्पन्न

दुबई । दुबईमा शिक्षाका लागि साँस्कृतिक कार्यक्रम सम्पन्न  भएको छ । हेमन मोक्तान फाउन्डेसनले आयोजना गरेको सो कार्यक्रमा विभिन्न कलाकारले आफ्नो कला प्रस्तुत गरेका थिए । असाहय गरिब बालबालिकाको  सहयोगार्थ रकम संकलन गर्ने उद्देश्यले सांस्कृतिक कार्यक्रम गरिएको आयोजकले जनाएको छ ।

उक्त  कार्यक्रममा युएईका लागि कार्यबाहक राजदुत नेत्र बहादुर टण्डन लगाएत बिभिन्न सामाजिक संस्थाका संस्थापक, व्यापारी, युएईमा काम गरिरहेका नेपाली तथा कलाकारको उपस्थिती रहेको थियो ।

कार्यक्रमलाई बिना कुँवरले उद्घोषण गरेकी थिइन । आयोजक हेमन मोक्तानले शिक्षाको महत्व र अफुले गरी रहेको कार्यक्रमको बारेमा प्रकाश पारेका थिए । त्यसैगरी सालीक सुबेदीले  स्वागत मन्तब्य राखेका थिए ।  बक्ताहरुले आफ्नो मन्तब्य राखेपछी कलाकारहरुले आफ्नो प्रतिभाको प्रस्तुत गर्दै सहभागी सबैलाई मनोरन्जन दिएर कार्यक्रम धुमधामका साथ सम्पन्न भएको छ ।
