कुवेतको एक संस्थाले धुर्मुस सुन्तलीलाई दियो दस लाख सहयोग

कुवेत । जनजागृती यूवा समाज कुवेतले धुर्मुस सुन्तली फाउण्डेशनलाई महोत्तरीको बर्दिबासमा निर्माण गरिरहेको एकीकृत नमुना मुसहर वस्तीका लागि दस लाख सहयोग प्रदान गरेको छ ।

गत माघ महिना संस्थाका महासचिव टिकाराम आचार्यको संयोजकमा थालिएको सहयोग संकलन अभियानमा कुवेतबासी नेपालीबाट उठेको उक्त सहयोग रक़म संस्थाका सँस्थापक अध्यक्ष एवं संरक्षक दीपक क्षेत्री र सँस्थापक महासचिव एवं सल्लाहकार कृष्ण मल्लले एकिकृत नमूना बस्ती निर्माणास्थल बर्दिवास पुगेर एक समारोह बिच फाउण्डेसनका प्रमुख सिताराम कट्टेल “धुर्मुस” लाई हस्तान्तरण गरेका हुन् ।

अध्यक्ष छत्र बहादुर कार्कीले जन–जागृति युवा समाज कुवेतले संचालन गरेको सहयोग संकलनमा कुवेतबासी संघ सँस्था र व्यक्ति व्यक्तित्वले स्वस्फुर्त रुपमा सहयोग गरि अभियान सफल बनाउन सहयोग गरेकोमा सहयोगी दाताहरु, समाचार सम्प्रेषण गरि सहयोग गर्ने कुवेत स्थित सम्पुर्ण मिडियाकर्मीहरु, अभियान टिम र सँस्थाका सम्पुर्ण पदाधिहरु प्रति हार्दिक आभार तथा धन्यवाद प्रकट गरे ।
