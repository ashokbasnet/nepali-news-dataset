 जापान मनि एक्सप्रेसको फुकुओकामा शाखा विस्तार 

जापान । जापानवाट नेपाल लगायतका बिभिन्न मुलुकहरुमा समेत रेमिट्यान्स् कारोवार गरिरहेको जापान मनि एक्सप्रेस जेएमईले आफ्नो सञ्जाल बढाउने क्रममा जापानको फुकुओकामा अर्को शाखाको उद्घाटन गरेको छ । जेएमइले फुकुओकाका लगायत विभिन्न नेपाली संघ सस्थाका प्रतिनिधि र यहाँका सामाजसेवी व्यवसायी एबम् प्रतिष्ठित समाजसेवीहरुको उपस्थितिमा नेपालका कार्यबाहक राजदुत श्री कृष्णचन्द्र अर्यालबाट जेएमईको शाखाको उद्घाटन गरेको जनाएको छ।

टोकियो पछि नेपाली बिध्यार्थीको दोश्रो ठुलो गन्तब्यकोरुपमा चिनिएको फुकोआका शहरमा बिध्यार्थीहरुलाई ध्यानमा राखी बैंक तथा अन्यहरु बाट रेमिट गर्ने झंझट र बिना जोखिम सहजै ओहासी स्टेशनको नजिकै निशीगुची ओहासी बिल्डिंगको चौथो तल्लामा जेएमईको यस नया शाखा बाट नगद जम्मा गर्न सकिने सेवा उपलब्ध हुने कम्पनीले जनाएको छ।

छिटो छरितो र विस्वासिलो ढंग बाट आफ्नो अलग पहिचान कायम गर्दै आएको यस जेएमई रेमिट कम्पनीमा एक पटक ग्राहकको रुपमा दर्ता भए पश्चात कुनै रेमिट गर्ने कार्ड बनाउन नपर्ने र आफु ले चाहेको समय सम्म सुलभ ढंग बाट रकम पठाउन सकिने छ भनि यस संस्थाका बजार ब्यबस्थापक श्री राजन श्रेष्ठले जानकारी दिएका छन्।

बिगत ६ बर्ष देखि जापानका विभिन्न शहरहरु बाट विप्रेषण सेवा प्रदान गर्दै आई रहेको जापान मनि एक्स्प्रेस कम्पनि लिमिटेड ९जेएमई० ले आगामी दिनहरुमा आफ्ना ग्राहकहरुको विश्वास जित्दै थप नयाँ नयाँ योजनाहरु सहित छिटो छरितो र बिस्वासीलो रूपमा कारोबार गर्दै सेवाग्राहीहरुको बिश्वास जित्दै जानेछौ कम्पनीका अध्यक्ष ओम गुरुङले प्रतिबध्ता व्यक्त गरे।

साथै शाखा स्थापनाको अवसरमा जेएमईले फुकुओकाको कार्यालयमा नयाँ तथा पुराना ग्राहकहरु स्वयम् उपस्थित भई नेपाल पैसा पठाउँदा एक महिना अर्थात मे ८ तारीख सम्म आफ्ना सम्पूर्ण ग्राहकलाई नि:शुल्क सेवा उपलब्ध गराउने जानकारी समेत सो कार्यक्रममा दिइएको थियो।
