क्यानडाको पशुपतिनाथ मन्दिरमा राम नवमी विशेष पूजा आजा 

ब्राम्पटन । राम नवमीको पावन उपलक्ष्यमा नेपलिज क्यानेडियन हेरिटेज सेन्टरले पशुपतिनाथ नेपाली मन्दिरमा  पूजा  तथा भजन सन्किर्तन कार्यक्रम गरि मनाएको छ।
कार्यक्रमको शुरुमा पण्डीत डा. श्याम खनालले बिधिवत रुपमा  स्तोत्र बाचन गरिआदर्श पुरुष भगबान रामको पूजा  अर्चना गरेका थिए भने  पूजा पछि उपस्थित भक्तजनहरुलाइ प्रसाद बितरण गरिएको थियो।

पूजा पछि भक्तजनहरुले  भगबान रामको  महिमा बर्णन गरिएका भक्ति सन्गीत प्रस्तुत गरेका थिए । भक्ति सन्गीतको शुरुवात यूबा पिढिका बिस्मिता पराजुलीले राम भजन प्रस्तुत गरेका थिए। त्यसपछि   हरि लम्साल, मनोज राजभन्डारी, उत्तम भटराइ, नवराज खडका लगायतकाले कर्णप्रिय भक्ति सन्गीत प्रस्तुत गरेका थिए भने सो भजनहरुको  सन्गीत संयोजन प्रसिद्द बाद्यबादक सानुराजा महर्जनले गर्नु भएको थियो।
