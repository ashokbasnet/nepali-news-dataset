 टेक्सासमा निःशुल्क स्वास्थ्य शिविर तथा रक्तदान

अमेरिकामा बसोबास गर्ने नेपाली समाजको आयोजनामा निशुल्क स्वास्थ्य शिविर तथा रक्तदान कार्यक्रमको आयोजना भएको छ ।
नेपाली समाजको आयोजनामा आईतवार नेपाली मन्दिर टेक्सासमा निःशुल्क स्वास्थ्य शिविरको आयोजना गरिएका हो । 

प्रत्येक महिनाको दोस्रो आईतवार नियमित निःशुल्क स्वास्थ्य शिविर (हेल्थ क्याम्प) आयोजना गर्दैआएको समाजका अध्यक्ष कृष्णा लामिछानेले जानकारी गराउनु भयो । करिव १०० जनाको स्वास्थ्य परिक्षण गरिएको जानकारी हाम्रा प्रतिनिधी सँग कुरा गर्दै समाजका अध्यक्ष लामिछानेले विमा नभएका र नेपालबाट भर्खरै अमेरिका आएका विधार्थी तथा उनीहरुका आफन्तलाई शिविर फलदायी र प्रभावकारी भएको बताउनु भयो ।

नेपाली समाज टेक्सास र व्लड डोनर्स अफ अमेरिका स्टेट टेक्सासको संयुक्त आयोजनामा आईतबारै भएको खुल्ला रक्तदान कार्यक्रममा ३ महिला सहित २६ जनाले रक्तदान गर्नु भएको व्लड डोनर्स अफ अमेरिका स्टेट टेक्सासका महासचिव अजयराज वगालेले जानकारी दिनुभयो ।
