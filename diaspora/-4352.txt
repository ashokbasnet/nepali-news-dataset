टेक्सासमा निःशुल्क स्वास्थ शिविर तथा रक्तदान सम्पन्न

केशव रेग्मी
टेक्सास । नेपाली समाजको आयोजनामा आईतबार नेपाली मन्दिर टेक्सासमा निःशुल्क स्वास्थ शिविर सञ्चालन भएको छ ।
समाजको आयोजनामा प्रत्येक महिना को दोस्रो आईतवार नियमित निःशुल्क स्वास्थ शिविर (हेल्थ क्याम्प) गर्दै आएको समाजका अध्यक्ष कृष्णा लामिछानेले जानकारी दिए ।
करिव १०० जनाको स्वास्थ्य परिक्षण गरिएको स्वास्थ्य शिविरको बारेमा हाम्रा प्रतिनिधीसँग कुरा गर्दै समाजका अध्यक्ष लामिछानेले स्वास्थ्य विमा नभएका नेपालबाट भर्खरै आएका नेपालीका बुवा आमा विद्यार्थीहरु अस्पताल सम्म जान समस्या हुने हुँदा शिविर फलदायी र प्रभावकारी भएको बताए ।
नेपाली समाज टेक्सास र व्लड डोनर्स अफ अमेरिका स्टेट टेक्सासको संयुक्त आयोजनामा आईतबारै भएको खुल्ला रक्तदान कार्यक्रममा ३ महिलासहित २६ जनाले रक्तदान गरेको व्लड डोनर्स अफ अमेरिका स्टेट टेक्सासका महासचिव अजयराज वगालेले जानकारी दिए ।
