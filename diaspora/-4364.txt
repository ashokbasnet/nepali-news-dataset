हिमालयन लायन्स क्लब आठौँ बर्षमा

बोस्टन । बोस्टन क्षेत्रमा सक्रिय हिमालयन लायन्स क्लबले आगामी २ बर्षको लागि राम थापाको अधक्ष्यतामा नयाँ कार्यसमितिको चयन गरेको छ।

यो साता बोस्टनमा आयोजित लायन्स रात्री सभामा क्लबको ७ औं 'चार्टर नाइट' (स्थापना दिवस) मनाईयो। 
क्लबका आउटगोइङ प्रेसिडेन्ट बिमल नेपाल (फोटोग्राफर) को सभापतित्वमा सम्पन्न सो कार्यक्रममा लायन्स क्लब इन्टरन्याशनल डिस्ट्रिक्ट ३३ के का पदाधिकारीहरु र बोस्टन क्षेत्रका सामाजिक व्यक्तित्वहरुको उल्लेख्य सहभागिता थियो।

क्लबले हालसम्म नेपालमा एक स्कुलमा पुस्तकालय भवन बनाएर हस्तान्तरन गरिसकेको छ भने, गतबर्षको भूकम्प पीडित सहयोग कोषमा अन्य संस्थासँग मिलेर रकम संकलन गरि सरकारलाई पठाएको थियो।

क्लबका चार्टर प्रेसिडेन्ट महेश्वर पन्तले कार्यक्रम संचालन गरेका थिए भने पूर्व प्रेसिडेन्ट तथा निर्वाचन आयुक्त बिष्णु कार्कीले निर्वाचित पदाधिकारी र बोर्ड अफ डाइरेक्टर हरुको घोषणा गरेका थिए।

नवनिर्वाचित प्रेसिडेन्ट राम थापा लगाएत सम्पूर्ण पदाधिकारीहरुलाई डिस्ट्रिक्ट ३३ के का गवर्नर एन्डी पोर्टरले पदस्थापन र सपथ ग्रहण गराएका थिए।

२०१७-२०१९ का लागि क्लबका फर्स्ट भाइस प्रेसिडेन्टमा पेशल रेग्मी, सेकेन्ड भाइस प्रेसिडेन्टमा सन्तोष सुबेदी र थर्ड भाइस प्रेसिडेन्टमा गोबर्धन पूजा चुनिएका छन्। त्येस्तैगरि क्लबका कोषाध्यक्ष तथा सचिवमा थानीरत्न कंडेल, मेम्बर सेक्रेटरीमा ज्ञानप्रकाश शर्मा (जीपीयस), टेल ट्वीस्टरमा दिनेश पाण्डे र ट्यामरमा राम धिताल चयन भएका छन्।

२००९ मा स्थापना भएर २०१०मा चार्टर भएको हिमालयन लाइन्स क्लबले नियमित रुपमा निशुल्क आँखा शिबिर, रक्तदान कार्यक्रम र अन्य मानव सेवाका कार्यक्रम चलाउदै आएको छ।

कार्यक्रममा सचिब पेशल रेग्मीले आर्थिक तथा बार्षिक प्रतिबेदन प्रस्तुत गरेका थिए। नवनिर्वाचित प्रेसिडेन्ट थापाले मन्तब्य दिदै  क्लबलाई कुशल नेतृत्व प्रदान गर्ने अठोट सुनाएका थिए। 

क्लबले हालसम्म नेपालमा एक स्कुलमा पुस्तकालय भवन बनाएर हस्तान्तरन गरिसकेको छ भने, गतबर्षको भूकम्प पीडित सहयोग कोषमा अन्य संस्थासँग मिलेर रकम संकलन गरि सरकारलाई पठाएको थियो।

क्लबमा हाल ३८ सदश्य रहेका छन्।

नयाँ कार्यसमितिले जुलाईबाट आफ्नो पदभार सुरु गर्ने वर्तमान अध्यक्ष विमल नेपालले जानकारी दिए।
