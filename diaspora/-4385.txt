गैरआवासिय नेपाली संघ साइप्रसको नयाँ वर्ष २०७४ को उपलक्ष्यमा शुभकामना आदान प्रदान

साइप्रस । गैरआवासिय नेपाली संघ (एनआरएनए) साइप्रसले नेपाली नयाँ वर्ष २०७४ धुमधामका साथ मनाएको छ ।

नेपाली नयाँ वर्ष २०७४ को अवसरमा संघले एक सांस्कृतिक कार्यक्रमको आयोजना गरि साइप्रसमा बस्दै गरेका नेपाली दिदीबहिनी तथा दाजुभाइलाई भरपुर मनोरञ्जन तथा सुभकामना आदान प्रदान गरेको हो ।

नयाँ वर्षका अवसरमा संघले आइतबार साइप्रसमा नयाँ वर्ष सांगीतिक उत्सव २०७४ को आयोजना गरि साइप्रसमा रहेका सबै नेपालीलाई एक साथ मनोरञ्जन प्रदान गर्ने कार्यक्रमको उद्देश्य रहेको आयोजकले जनाएको छ।

कार्यक्रममा त्यहाँ भएका नेपाली कलाकारले सांगीतिक प्रस्तुती गरि उपस्थित पाहुनालाई मनोरञ्जन प्रदान गरेका थिए ।
राष्ट्रिय गानबाट सुरु भएको कार्यक्रममा उपस्थित सबै पाहुना नेपाली कलाकारहरुले प्रस्तुतीबाट मन्त्र मुग्ध भएका थिए ।

कार्यक्रमको अध्यक्षता एनआरएनए साइप्रसका अध्यक्ष सुवास मल्लले गरेका थिए । यस्तै प्रमुख अतिथिको रुपमा इजराइलस्थित नेपाली दूतावासका सेकेन्ड सेक्रेटरी आस्था सुब्बाको उपस्थिती रहेको थियो । विशेष अतिथी भने डा राम  जीवन पंजियार रहेका थिए ।

कार्यक्रममा राम श्रेष्ठ, रोजिना जोशी, बिरान पुन, अन्तेश राउत, सन्तोष बडाल, योवाङ घले, जसु पुन मगर, सिके साह, बिमला बजगाई, सान्ती राई, निलम पन्जियार, सुरेश साह, नुमु सेर्पा, नानु लामा, कोपिला दाहाल लगायतका व्यक्तितवहरको पनि सहभागिता रहेको थियो ।
