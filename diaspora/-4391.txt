ओमानमा चलचित्र परदेशी जीवन प्रदर्शन हुँदै

ओमान । तमु फिल्मस प्रा. लि. को ब्यानरमा निर्माण भएको करन गुरुङको निर्देशन, गुप्त गुरुङको कथा, भेष गुरुङको छयांकन तथा जस्सु गुरुङको नृत्य रहेको अबुधाबी र दुबईमा ऐतिहासिक सफल प्रदर्शन पछि बिदेशका विभिन्न शहरहरुमा प्रदर्शनको तयारीमा रहेको चलचित्र परदेशी जीवन तमु समाज ओमानको व्यवस्थापनमा ओमान मा प्रदर्शन हुने भएको छ ।

चलचित्र गरिबिको कारण रोजगार को सिलसिलामा प्रदेशिन पुगेको एउटा प्रदेशिको पिर,मर्का,दुख लगायतका कथाबस्तु लाई समेटेर तयार पारियको पारिवारिक चलचित्र भएको फिल्म निमार्ण पक्ष को भनाई रहेको छ । नेपालको रमणीय ठाउहरु त्रिबेणी , पोखरा बुद्धको जन्म स्थल लुम्बिनी र यु ए इ को शहर दुबईमा छायांकन गरिएको चलचित्रमा परदेशी कलाकार हरु मिन गुरुङ, भिम मल्ल , रिया गुरुङ , वृन्दा गुरुङ र गुप्त गुरुङको मुख्य भूमिका रहेको छ । युएई मा सफल प्रर्दशन भैसकेको यो चलचित्र लाई दर्शकहरु ले अत्यन्तै राम्रो प्रतिक्रिया दियको फिल्म निमार्ण पक्ष ले दाबी गरेको छ ।

आगामी जुन ३० तारिख शुक्रबारको दिन मस्कट को अल गुब्रामा रहेको Al Maha International Hotel मा दिउसो १ बजे उत्त चलचित्र सोही फिल्म मा अभिनय गरेका कलाकार हरुको साथमा प्रदशर्न गरिनेहुंदा सम्पूर्ण ओमन वासी नेपाली दाजु भाई दिदि बहिनि हरुलाई उपस्तिथ भैई चलचित्र हेर्नको लागि तमु समाज ओमान का प्रवत्ता बिकास गुरुङ ले आग्रह गर्नुभएको छ । "चलचित्र परदेशि जिवन" ओमान शो- ब्यवस्थापक मधी गुरुङ का अनुसार उत्त चलचित्र हेर्नको लागि दर्शकहरुले ओमानी रियल ५ को टिकट लिनुपर्ने छ । उत्त चलचित्र को शो सकिएपछि तमु समाज का कलाकारहरुको सांस्कृतिक प्रस्तुति रहेको छ । साथै सहभागी दर्शकहरुलाई खानाको ब्यवस्था पनि गरिएको तमु समाज ओमान का अध्यक्ष बिजय गुरुङले जानकारि गरायका छन ।
