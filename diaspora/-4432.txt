कतारवासी तमूहरुको सहकारी संस्थाको चौथो साधारण सभा सम्पन्न

कतार । तमू (गुरुङ) समाज कतारद्धारा सञ्चालित तमू बचत तथा ऋण सहकारी संस्था लि.कतारले ७ अप्रील २०१७ का दिन नयाँ “ सञ्चालक समिति गठन गर्दै चौथो साधारण सभा सम्पन्न गरेको छ । “ परिश्रमको कमाई बचत गर्ने र बचत रकमको सही ब्यवस्थापन साथै उत्पादनमूलक क्षेत्रमा लगानी गर्ने हाम्रो प्रयास ” भन्ने नाराका साथ सम्पन्न भएको कार्यक्रमको प्रमुख अतिथी तमू (गुरुङ) समाज कतारका प्रमुख संरक्षक बिल बहादुर गुरुङ रहेको थियो भने समितिका अध्यक्ष बुधबल गुरुङको सभापतित्वमा यस साधारण सम्पन्न भएको थियो ।

साधारण सभाले हरीकाजी गुरुङको अध्यक्षतामा १३ सदस्यीय नया सञ्चालक समिति पनि गठन गरेको छ । समितिको उपाध्यक्षमा नर बहादुर गुरुङ, कार्यकारी सचिवमा खुशीमान गुरुङ, कोषाध्यक्षमा धनराज गुरुङ रहेका छन् । त्यसै गरी सदस्यहरुमा मीन बहादुर गुरुङ, रन बहादुर गुरुङ, भाईकाजी गुरुङ, पम बहादुर गुरुङ, मदन गुरुङ, टौमाया गुरुङ, मन प्रसाद गुरुङ, बल बहादुर गुरुङ र पुरन गुरुङ रहेका छन् । तमू (गुरुङ) समाज कतारका अध्यक्ष रस गुरुङले प्रस्ताव गरिएको नामहरुलाई शेयर होल्डर सदस्यहरुकोे सर्वसम्मति निर्णयले पारित गरिएको थियो ।
त्यसै गरी सोही सभाले बुधबल गुरुङको संयोजकत्वमा बुद्ध गुरुङर कृष्ण गुरुङरहेको लेखा समिति पनि गठन गरिएको थियो ।

सञ्चालक समितिको तर्फबाट अध्यक्ष बुधबल गुरुङले तमु बचत ऋण सहकारी संस्था लि. कतारको आ.व. २०१५/०१६ को आर्थिक प्रतिवेदन र  तमू (गुरुङ) समाज कतारद्धारा प्रबर्दित आशिमला“ गेष्ट प्यालेश काठमाण्डौं नेपालको आ.व. २०७२ /०७३ आषाढ मसान्त सम्मको आर्थिक प्रतिवेदनलाई साधारण सभाले सर्व सम्मतिले पास गरिएको थियो । 

त्यसै गरी सोही भेलाले आशिमला“ गेष्ट प्यालेश कार्य सञ्चालन नियमावली २०१५ पहिलो संशोधनलाई सर्व सम्मतले पारित गर्दै बिल बहादुर गुरुङको संयोजकत्वमा नया“ सञ्चालक समितिको पनि गठन गरेको छ । जसमा सदस्यहरुमा बुधबल गुरुङ, जगन गुरुङ, रस बहादुर गुरुङ, पूर्ण गुरुङ, मदन गुरुङ र खेम गुरुङ रहेका छन् ।
