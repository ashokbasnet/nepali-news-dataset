क्यानेडियन नेवा गुठीको प्रथम यूवा भेला सम्पन्न

टोरोन्टो : क्यानेडियन नेवा गुठी ले  आफ्नो  प्रथम यूवा भेला कार्यक्रम हालै स्कार्बोरो स्थित स्टेफान लियकक कम्युनिटि सेन्टरमा  सम्पन्न गरेको छ। कार्यक्रमको शुरुमा यूवा भेलाका संयोजक नरेश ताम्राकारले कार्यक्रमको  उद्देश्य बारे बोल्दै युवा पिढीका आवश्यकता र  चुनौती पहिचान  गरि युवालाई  गुठीको क्रियाकलापमा सक्रिय सहभागिता जनाउन सक्ने वातावरण सिर्जना गर्ने रहेको बताएका छन्।

गुठीका महासचिब बिमलमान  श्रेष्ठले गुठीका क्रियाकलापबारे जानकारी दिँदै अविभावकहरुले आफ्ना सन्तानसँग नियमित रुपमा सञ्चार गरि राख्नु पर्ने कुरामा जोड दिए। साथै उनले फेरि यस्तै यूवा भेला आयोजना गरिने पनि बताए। कार्यक्रममा  भेलाका सहभागीलाई विभिन्न समुहमा विभाजन गरि सामुहिक छलफल गराई चुनौति, आबश्यकता र तिनिहरुका अपेक्षाका बारेमा निचोड निकालिएको हो । 

समुहगत प्रस्तुतिकरणका क्रममा यूवाहरुको नेतृत्व विकासका लागि वातावरण सिर्जना गर्नुपर्ने, गुठीको समितिमा  यूवा प्रतिनिधित्वको व्यवस्था हुनुपर्ने, यूवा लक्षित कार्यक्रम सन्चालन गर्नु पर्ने, संस्कृति र परम्पराको सम्र्बदनका लागि आवश्यक बिषयहरुमा अभिमुखिकरण कार्यक्रम गरिनुपर्ने जस्ता महत्वपुर्ण बुंदाहरु प्रस्तुत गरेका  थिए। कार्यक्रममा सबातिना श्रेस्थ, आयुस्ना श्रेस्थ,सर्बज्ञ श्रेस्ठ, अबिस श्रेस्थ, रोदेशा शाक्य, आयाम नकर्मी, रायना श्रेस्थ, मन्सून ताम्राकार लगायतले छलफलमा आ आफ्ना बिचार राखेका थिए।

कार्यक्रमको अन्त्यमा गुठीका उपाध्यक्ष उत्तम माकाजूले सबैलाई धन्यबाद धन्यवाद दिँदै यूवाहरु परिबर्तनका संबाहक भएको र यस कार्यक्रममा प्राप्त सोचहरुलार्इ प्रयोग गरि गुठीका क्रीयाकलापमा यूवाहरुलाई संलग्न गराउनु अत्यावस्यक छ भने। सो यूवा भेला कार्यक्रम बाल तथा यूवा बिषयमा  अनुसन्धानरत  ब्रोक विश्वविद्यालयका विद्यार्थी नबिन महर्जन र गुठीका सक्रिय यूवा सदस्य प्रकिशा प्रधानले संयुक्त रुपमा सहजिकरण गरेका थिए।
