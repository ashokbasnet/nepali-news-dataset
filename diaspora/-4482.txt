कलाकार दीपक क्षेत्री को उपचार ख़र्च जुटाउदै अमेरिकामा

दीपक क्षेत्री नेपाली चलचित्र क्षेत्रमा चिनाइरहनु पर्ने नाम होइन । विगत तीन दशकदेखि निरन्तर नेपाली चलचित्रमा अभिनय गर्दै आइरहेका कलाकार क्षेत्री यतिखेर चरम आर्थिक संकटमा छन् । लामो समयदेखि अस्वस्थ रहँदै आए पनि दैनिक जीवन चलाउन उनले चलचित्र अभिनय गर्न छाडेका छैनन ।

केही दिन पहिला संचार माध्यम उनको वारेमा थप जानकारी सार्वजनिक भएको छ । उनलाई रोगले च्याप्दै जाँदा उनको स्वर पनि भासिँदै गएको छ । घाँटीमा पलाएको मासुको डल्लाका कारण कलाकार क्षेत्रीको पुरानो बोली हराएको छ । उनलाई चिकित्सकले मासुको डल्लाको छिटोभन्दा छिटो अप्रेसन गर्न सल्लाह दिएका छन् । तर तत्काल पाँच लाख आवश्यक पर्ने भएकाले अप्रेसन गर्न नसकेको उनको भनाइ छ ।

अप्रेसन गर्दा अहिले भएको स्वर पनि गुम्ने चिन्तामा उनी छन् । यस्तै स्वर भए पनि अभिनय गर्न छाडेको छैन । यो अवस्थामा तपाईं हाम्रो सानो मद्दतले वहाँको जीवनमा परिवर्तन आउन सक्छ भनि अमेरिकाको टेक्सासमा चर्चित कलाकार नारायण त्रिपाठीले गोफन्ड खोली रक़म संकलन अभियान संचालन गरेका छन । आफु पनि एक कलाकार भएकोले कलाकार नै समस्या परेको सुने पछि आफु यो अभियान सुरू गरिएको त्रिपाठीले जानकारी दिनु भयो ।

करिव ५ हज़ार डलर जम्मा गर्ने उद्देश्यवाट अभियान सुरू गरिएको छ । उनले सवै नेपालीहरूमा एउटा कलाकार समस्या मा छन । थौरै थौरै सहयोग गरि कलाकार एवं अभिनेता दिपक क्षेत्रीको उपचारमा सहयोग गरि दिनु हुन सवैमा अनुरोध समेत गरेका छन । यसै गरि संचारकर्मी एवं निर्देशक सुरेशदर्पण पोख्रेलले अभियान नै संचालन गरि हाल सम्म ३० जना कलाकारहरूवाट मा $४५०० भन्दा वढी संकलन गरि सकिएको छ । जम्मा भएको रक़म एक मुष्ट उपचारको लागि पठाईने तयारी गरिएको छ । पोख्रेल आफ्नो अभियान को वारेमा अगाडी भन्छन आफ्नो देश, कलाकारिता र कलाकर्मीलाई साथ दिन कुनै भुगोल र सीमानाले रोक्दैन " । कलाकार अभिनेता दीपक छेत्रीको शिघ्र स्वास्थ्य लाभको कामना गर्दे सवैमा सहयोगको अपिल समेत गर्नु भएको छ
