अमेरिकाको म्यारिल्याण्डमा अनल स्मृति बास्केटबल प्रतियोगिता सम्पन्न 

वाशिंगटन डिसी । अमेरिकाको म्यारिल्याण्ड राज्यमा दोश्रो अनल स्मृती बास्केटबल प्रतियोगिता सम्पन्न भएको छ ।  
अमेरिकाको सडक दुर्घंटनामा दुखद निधन भएका नेपालको पुर्ब बुढानिलकण्ठ बोर्डिंग स्कुलका बिद्यार्थी अनल पाण्डेको
स्मृतीमा आयोजित यो दोश्रो बास्केटबल प्रतियोगिता हो ।

अमेरिकामा सक्रिय स्पोर्ट्स एण्ड कल्चरल ईन्टरनेशनल यु.एस.ए. ले बास्केटबल प्रतियोगिता आयोजना गरेको हो ।
 
म्यारिल्याण्डको गेथेस्बर्ग हाईस्कुलको कभर्ड हलमा आयोजित बास्केटबल प्रतियोगितामा ४ टिमले भाग लिएका थिए ।
बिजयी टिमका खेलाडीहरुलाई कान्तिपुर पब्लिकेशनका पहिलो सम्पादक योगेश उपाध्यायले शिल्ड, ट्रफी, तक्मा र प्रमाणपत्र
वितरण गरेका थिए ।

त्यस्तै, दोश्रा भएको टिमलाई स्पोर्ट्स एण्ड कल्चरल ईन्टरनेशनल यु.एस.ए. का अध्यक्ष सिता पाण्डेले
ट्रफी र प्रमाणपत्र वितरण गरेकी थिईन। तेश्रो टिम Howard University लाई पनी संस्थाका महासचिब केमिका भण्डारी र
अध्यक्ष सिता पाण्डेले प्रमाणपत्र वितरण गरेका थिए। पुरुष्कार वितरण समारोह आयोजक संस्थाका ऊपाध्यक्ष मिलन राईले संचालन गरेका थिए ।  

हेर्दा अफ्रिकन-अमेरिकन जस्ता देखिने अमेरिकन नागरिकहरुको 6 GOLD FINESSE SQUAD नाम गरेको टिम संग
बहुतै प्रतिस्पर्धा भएर सिर्फ २ नम्बरले पराजित भएको नेपाली टिम म्याग्दी समाज यु० एस० ए० का खेलाडीहरु यसप्रकार थिए :

१) लोकेश छन्त्याल - टिम क्याप्टेन ( म्याग्दी - गुर्जा ),
२) प्रेम सि .के. - ( म्याग्दी - बेनीबजार ),
३) भबिर थापा ( बेनी )
४) स्वोरुप थापा ( बेनी )
५) बिकाश छन्त्याल ( कुईने ),
६) सनम सेरपुन्जा ( कोटगाउँ ),
७) दिपेन्द्र छन्त्याल ( लाम्बेला ),
८) खेगेंद्र छन्त्याल ( म्याग्दी गुर्जा ),
९) टिम मेनेजर अध्यक्ष अमर छन्त्याल ( म्याग्दी गुर्जा ).
