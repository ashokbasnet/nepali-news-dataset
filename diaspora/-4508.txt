९ बर्षदेखि साउदीको जङ्गलमा बन्धक बनाइएका हैदर नेपाल फर्किए

सुनसरी । साउदीमा ९ बर्षदेखि बन्धक बनाइका सुनसरी जल्पापुरका हैदर अलि गत सोमबार राती नेपाल फर्किएका छन्। दुई साता अघि नेपाली सञ्चार माध्यमले कतार गएका हैदरलाई साउदीको जङ्गलमा बन्धक बनाइएको समाचार प्रकाशन गरेका थिए।

समाचार पढेर साउदीमा कार्यरत नेपाली संघसंस्थाले मालिकलाई दवाव दिएपछि कतारी मालिकले हैदरलाई साउदीबाट कतार एयरर्पोटमा ल्याएका हुन् । मालिकले नै प्लेन टिकटको व्यवस्था गरेर कतारबाट नेपाल फर्काईदिएको हैदरका दाजु अयुल अलिले बताएका छन्।

९ वर्ष साउदीमा काम गरेका हैदर ४ हजार १ सय ५७ रुपैयाँ लिएर नेपाल आईपुगेका छन् । कतार भनेर गएका हैदरले साउदीको जंगलमा ऊँट चराएपनि तलव समेत लिन पाएनन् । लामो समयको बन्धक बनेका अली गत शोमबार घर फर्किएका छन्।
