जापानमा नेपाल भाषाको चलचित्र तुयुमती प्रदर्शन 

जापान । चलचित्र तुयुमती जापान टोक्योको मेगुरो कुमिन सेन्टरमा अप्रिल १० तारेख आइतवारको दिन प्रदर्शन सम्पन्न गरेको छ। जापानको टोकियोमा प्रदर्शन गरिएको चलचित्र 'तुयुमती' ले दर्शकहरुको मन छोएको संयोजक सबिता श्रेष्ठले बताएको छ।

बिदेशी भूमीमा रहेर नेपाल भाषा चलचित्र 'तुयुमती'को नेपाली भर्सन हेर्न पुगेका जापानबासीहरुलाई चलचित्रको कथाले मन छुने गरि कहिले हँसायो त कतिखेर भावुक बनायो। साथीहरुको लहै लहमा आफ्नो लोग्नेलाई पैसा कमाउनको लागि बिदेश पठाउँदा विदेशबाट भौतिक सामग्री त नेपाल भित्रियो तर बदलामा आफ्नो लोग्ने गुमाउनु परेको एक ज्ञान मुलक कथावस्तु बनाएर तयार गरिएको चलचित्र तुयुमतीहेर्नको लागि तोक्योबासी नेपालीहरुको उपस्थित रहेको थियो।

कार्यक्रमका अतिथि तथा दर्शकहरुले चलचित्र तुयुमती हेरेर विदेशीने नेपालीको वास्तविकता अनुभवको महशुस भएको र अर्को पटक नेपाल भाषाको चलचित्र पनि प्रदर्शन गर्नु पर्नेमा जोड दिएका थिए।
