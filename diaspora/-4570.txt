नयाँ वर्षमा धमाका मच्चाउन नायिका रजनी केसी र गायक दिपक लिम्बु ओमान आईपुगे

ओमान । गैर–आवासिय नेपाली संघ ओमानले नेपाली नयाँ बर्ष २०७४ को पावन अवसरमा ओमान छरिएर रहेका नेपालीबीच शुभकामना आदानप्रदान गर्ने हेतुले शुक्रवार मस्कटमा भब्य सांस्कृतिक कार्यक्रम आयोजना गर्न लागेको छ ।

उत्त कार्यक्रम को लागि सबै तयारी अन्तिम चरणमा पुगेको गैर-आवसिय नेपाली संघ ओमानका अध्यक्ष दिपक श्रेष्ठले बताएका छन् । सो कार्यक्रममा विशेष अतिथि कलाकारको  रूपमा नेपालबाट चर्चित नायिका रजनी केशी र  प्रख्यात आधुनिक गायक दिपक लिम्बु ओमान आईपुगेका छन् ।  साथमा ओमानमा रहेका अन्य कलाकारहरुले पनि आफ्नो सांस्कृतिक प्रस्तुति प्रस्तुत गर्ने कार्यक्रम रहेको छ ।


 कार्यक्रम दिउँसो १ बजेबाट मस्क्टस्थित क्रिस्टल सुईट्स बादी कबिरमा हुँदैछ । उक्त कार्यक्रममा  उपस्थित भैइ नयाँ बर्ष हर्ष-उल्लासका साथ मनाउन ओमानमा रहने सम्पुर्ण नेपाली दाजुभाइ तथा दिदीबहिनीहरुलाई अध्यक्ष श्रेष्ठले आग्रह गरेका छन् । कार्यक्रमको डिसी नेपाल अनलाइन मिडियाले प्रत्यक्ष प्रसारण गर्ने भएको छ ।
