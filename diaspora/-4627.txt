युरोपमा गायक तुलसी शिवाकोटीको साथमा नेपाली नयाँ बर्ष २०७४ मनाइदै 

गैर  आवसीय नेपाली संघ म्याड्रीडले यूरोपमा ख्यातिप्राप्त गायक तुलसी शिवाकोटीको साथमा नेपाली नयाँ बर्ष २०७४ू मनाउने भएको छ। 

नयाँ वर्ष २०७४ को  उपलक्ष्यमा एकआपसमा भेटघाट तथा शुभकामना आदान प्रदान गर्ने र सोही अवसरमा गायक शिवाकोटीले यूरोपमा रहेका नेपालीहरुलाई आफ्नो संगीत मार्फत मनोरञ्जन प्रदान गर्ने आयोजकले बताएको छ । 

बिदेशीले आफ्ना नयाँ वर्षहरु मनाए जस्तै नेपालीले पनि आफ्नो नयाँ वर्ष मनाउनु पर्छ भन्ने मान्यताका साथ नयाँ वर्ष २०७४ लाई अविस्मरणीय तरिकाले मनाउन लागिएको आयोजकले जानकारी गराएको छ  । 

कार्यक्रम आयोजकले उक्त कार्यक्रम भब्य एवम् सभ्य रुपले सम्पन्न गराउन सबैले आ-आफ्नो ठाउँ बाट  आर्थिक, नैतिक एवम भौतिक रुपमा साथ र सहयोग गरिदिन आग्रह पनि गरेको छ ।  

कार्यक्रम यही अप्रिल १६ तारिख आईतबारका दिन अपराह्न्न ३:३० बजे Paseo de los melancólicos 11, cuarta planta metro: puerta de toledo L5 मा हुने भएको छ ।
