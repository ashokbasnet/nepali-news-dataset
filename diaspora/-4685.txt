बज्जिका पत्रकार संघ ओमानले मनायो नयाँ वर्ष २०७४

बिनेश खनाल
मस्कट । बज्जिका पत्रकार संघ ओमानले नयाँ बर्ष वि.स. २०७४  पावन अवसरमा  शुभकामना आदानप्रदान गरेको छ । संघका सबै पदाधिकारीहरूले संयुत्त रूपमा केक काटेर २०७४ को अमगमन गर्दै कार्यक्रमको उद्घाटन गरेका थिए । 

बज्जिका पत्रकार संघ नेपाल को वैदेशिक शाखाको रूपमा रहेको, बज्जिका पत्रकार संघ ओमान एेतिहासिक रूपमा पहिलो पटक  नयाँ वर्षको औपचारिक कार्यक्रम गरि नयाँ साल वि.स. २०७४ मनाएको हो । वि.स.२०७३ को विदाइ र वि.स.२०७४ लाई स्वागत गर्दै संघद्वारा आयोजित कार्यक्रममा शुभकामना मन्तव्य राख्दै  अध्यक्ष राजु कुमार श्रीवास्तव र उपाध्यक्ष सुरज केसीद्वयले शुभकामना व्यत्त गरेका थिए ।     

कार्यक्रमको सञ्चालन संघका सल्लाहकार चित्र प्रसाद आचार्यले गरेका थिए  । यस अवसरमा गायक चित्र प्रसाद र पप गायक सौतम श्रेष्ठले गीत गाउँदै भरपुर मनोरंजन गराएका थिए ।
