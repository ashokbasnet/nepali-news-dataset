क्यान्सर सम्बन्धी जनचेतना र उपचारमा 'सरोकार आर्थिक अभियान'

"Sarokar , For Women and Children" नामक गैरसरकारी संस्थाले ललितपुरमा बसोबास गरिरहेका महिलाहरुको पाठेघरको क्यान्सरको विषयमा जनचेतनामूलक कार्यक्रम संचालन गरेको छ ।

ललितपुरलाई कार्यक्षेत्र बनाएका सिन्धुपाल्चोका महिलहरुलाई पाठेघर सम्बन्धी जनचेतना उक्त संस्थाले फाल्गुन महिनामा प्रदान गरेको हो । चैत्र २५ गते शुक्रबार व्श्वि स्वास्थ्य दिवसमा पनि संस्थाले पाठेघर स्म्बन्धी एक विशेष कार्यक्रम संचालन गरेको थियो । स्वास्थ्य चेकजाँच गराउन अएका  महिलाहरुमा क्यान्सर छ कि छैन भनेर स्क्रिनीङ समेत गरिएको थियो । उक्त अवसरमा नेपालका नाम चलेका गाईनोकोलोजिस्टद्धारा महिलाको स्वास्थ्य चेकजाच र निशुल्क औषधी वितरण गरिएको थियो ।

महिला तथा बालबालिकाको स्वास्थ्य सम्बन्धि विषयमा केन्द्रीत भएर काम गर्दै आएको यो संस्थाले सबैबाट सहयोगको अपेक्षा गरेको संस्थाकी अध्यक्ष सँगीता बटाजुले बताईन् । पाठेघर जस्तो डरलाग्दो क्यान्सर तथा महिला र बालबालिका सम्बन्ध स्वास्थ्यको क्षेत्रमा काम गर्दै आएको यो संस्थाले सहयोगी हातहरु जुटाउने उद्धेश्यले फेशबुक मार्फत आर्थिक अभियान समेत संचालन गरेको छ जसलाई सरोकार आर्थिक अभियान नामाकरण गरिएको छ ।

'सरोकार आर्थिक अभियान' लाई सहयोग गर्न चाहनेले यहि अप्रिल महिनाको ३० तारिक सम्ममा जे पी बैंक( Japan Post Bank)का सुरज राज श्रेष्ठको खाता नं १००२०८२६८११ मा ट्रान्सफर गर्न सकिने पनि संस्थाले जनाएको छ । खातामा जम्मा भएको रकम फेसबुकमार्फत अप्रिल ३० तारिकसम्म नियमित अपडेट गरिने जानकारी पनि संस्थाले गराएको छ ।
