अमेरिकामा नेपालीभाषी भूटानीका तीन कृति बिमोचन

आईओवा । अमेरिकाको आइओवा राज्यको राजधानी समते रहेको सुन्दर नगरी डिमोइनमा हिन्दु साँस्कृति एवम शैक्षिक केन्द्रको आयोजना तथा कार्यक्रम भूटानी ढुकढुकीको मिडिया पार्टनरमा सम्पन्न भएको एक बृहत साङ्गीतिक, साँस्कृतिक, तथा कृति विमोचन समारोहकाबिच नेपाली भाषी भूटानी स्रष्टाहरूका तीन कृति सार्वजनिकिकरण गरिएका छन्।

लोकार्पण हुने कृतिहरूमा भूटानी ढुकढुकी कार्यक्रमका निर्देशक तथा वरिष्ठ गीतकार राकेश काफ्लेद्वारा रचित नेपाली भाषी भूटानीहरूको प्रथम एतिहासिक मुक्त संग्रह “परिवेश रोएको बेला”, लामो समयदेखि नेपाली साहित्यमा फुटकर साधना गर्दै आएका युवा गीतकार लक्ष्मी सुवेदीको “मेरो कथा” गीति एल्बम, र अमेरिकाको नर्थ डाकोटाको फार्योलार्इ कार्यथलो बनाएर निरन्तर साँगीतिक साधना गरिरहेका अर्का नेपाली भाषीयुवा गायक योगेश दाहालको आधुनिक गीति एलबम “साथ”को पनि विमोचचन गरिएको थियो।

नेपाली भाषी भूटानीहरूको शिक्षा कार्यक्रममा पुरै जीवन समर्पण गरेका स्वर्गीय एनपी रेग्मीप्रति समर्पित गरिएको नेपाली भाषी भूटानीहरूको प्रमथ मुक्तक सङ्ग्रहमा मुक्तकार राकेश काफ्ले २५५ वटा समसामयिक वजनिला मुक्तकहरू सङ्गृहित गरेका छन्। निकै आकर्षक साजसज्जामा १००१प्रति उत्पादन भएको उक्त मुक्तक संग्रहलार्इ अमेरिकाको ओहायो राज्यकको कलम्बसमा रहेको पाथिभरा ज्वेलर्सले प्रकाशन गरेको हो भने यस कृतिको सम्पादन नेपाली भाषी प्रतिनिधी साहित्यकार पुरानाघरेले गरेका हुन।

सोही अवसरमा विमोचन भएको उत्तर डाकोटाका नवगायक योगेस दाहालको आधुनिक गीतहरूको एकल सङ्गालो  नेपाली भाषी चर्चित गीतकार प्रकाश घिमिरेका सातवटा विभिन्न भावका शब्द रचनाहरूलार्इ नेपाली भाषी भूटानी वरिष्ठ सङ्गीत साधक डम्बर खापुङले एकल सङ्गीत दिएका छन् भने यसलार्इ एसियन मियुजिकले बजारमा ल्याएको हो।

उक्त समारोहमै विमोचित अमेरिकाको आइओवा राज्यलार्इ कर्मथलो बनाएका अर्का नव गीतकार लक्ष्मी सुवेदीका एकल शब्दमा रहेको मेरो कथा नामक संगालोमा नेपाल र अमेरिकाका प्रतिनिधि संगीत तथा स्वरहरू समेटिएका छन् । जम्मा आठवटा समसामयिक गीतहरूको यस सङ्गालोलार्इ गीतकार पत्नी छली नेपाल सुवेदीले प्रकाशन गरेकी हुन भने यसको बजार व्यवस्थापन नेपालको राजधानीबाट सुरप्रभा गीत संगीत प्रालीले गर्ने भएको छ।

निर्धारित समय भन्दा केही ढिलो गरी बिहान ११:३० बजे शुरू भएको उक्त कार्यक्रममा तीनै कृति प्रकाशन गरेका नेपाली भाषी भूटानी स्रष्टाहरूलार्इ कृति विमोचन गर्न मञ्चमा आमन्त्रित अतिथिहरूले स्वतःस्फूर्त रूपमा सार्वजनिक सम्मान प्रदान गरेका थिए ।

सम्मान गर्नेहरूमा बरिष्ठ संगीत साधक डम्बर खापुङ, ओमाहा नेब्रास्काका युवा व्यसायी तथा बुद्धिजिबी कुमार गुरूङ, समाजसेवी भिम गुरूङ, वरिष्ठ गीतकार डिबी तामाङ, इन्ट्रानेश्नल होमक्यर एलएलसीका कार्यकारी प्रमुख डिल्ली अधिकारी, वैदिक धर्म सेवा समाजका सचिव खिम खतिवडा, शिक्षाविद बल्लभ दाहाल लगायका दुर्इ दर्जनबढी कलाकारहरू उपस्थित थिए।

कृतिविमोचनसँगै सम्मान हासिल गरेका स्रष्टाहरूले कार्यक्रमलार्इ सम्बोधन गर्दै कृति लोकार्पण गर्न एक सव्य र भव्य अवसर दिएकोमा आयोजकलार्इ धन्यवाद व्यक्त गर्दै  कृति प्रकाशनका क्रममा प्रत्येक्ष वा परोक्ष रूपमा सहायता प्रदान गर्ने आफन्त र सहयोगीहरूलार्इ खुलेर आभार व्यक्त गरेरका थिए । प्रफुल्ल मुद्रामा कार्यक्रममा प्रस्तुत भएका स्रष्टाहरूले रचना वाचन, गायन, तथा नृत्य प्रस्तुत गरी दर्शकहरूलार्इ विशेष आकर्षण दिएका थिए।

अमेरिकाको आइओवालार्इ कार्यथलो बनाएर उत्कृष्ठ सामाजिक तथा वौदिक प्रतिष्ठा हासिल गरेकी नेपाली भाषी अमेरिकी समाजसेवी सञ्जिता प्रधानको प्रमुख आथित्य, र संस्थाका अध्यक्ष टंक धितालको सभापतित्वमा सम्पन्न भएको उक्त कार्यक्रममा अमेरिकाका न्यू ह्याम्पसायर, नेब्रास्का, मिनिसोटा, उत्तर डाकोटा, जर्जिया, भर्मन्ट, र आइओवा गरी अधा दर्जनबढी राज्यका दुर्इ दर्जन बढी अतिथि स्रष्टाहरूको उपस्थिति रहेको उक्त कार्यक्रममा आयोजक संस्थाका तर्फबाट स्थानीय एक सयबढी जेष्ठ नागरिकहरूलार्इ खादा तथा प्रमाणपत्रद्वारा सार्वजनिक सम्मान प्रधान गरिएको थियो । नेपाली भाषी भूटानीहरूको शिक्षा कार्यक्रममा लामो समयसम्म योगदान दिएका आचार्यले कार्यक्रमलार्इ सम्बोधन गर्दै संस्थाका अल्पकालिन एवम दीर्घकालिन योजना, कार्यक्रम, र लक्षमाथि प्रकाश पारेका थिए ।

सोही कार्यक्रममा नेपाली भाषा, साहित्य, संस्कृति, कला, र समाजका क्षेत्रमा नवपिँढीलार्इ अझ अग्रसर गराउने मनसाय राखेर आयोजक संस्था हिन्दु साँस्कृति एवम शैक्षिक केन्द्रले पछुतो शीर्षक दिइएको एक वृत्तचित्र पनि प्रस्तुत गरिएको थियो । वृत्तचित्रमा नेपाली भाषाको आवश्यकता र डायसपोरामा छरिएर पुस्ताअन्तरको दलदलमा बसेका नेपाली भाषी भूटानी परिवार एककीकरणमा नेपाली भाषाले खलेको भूमिकालार्इ उधृत गरिएको थियो।

अपरान्ह चार बजेतक सञ्चालनमा रहेको उक्त कार्यक्रम भूटानी ढुकढुकीको सहकार्यमा नेपालको दमकमा रहेको पाथीभरा न्यूजबाट प्रत्येक्ष प्रसारण गरिएको कार्यक्रमका मिडिया पार्टनर समेत रहेका स्रष्टा राकेश काफ्लेले हामीसँग कुरा गर्दै बताउनु भयो । हलमा २५० र अन्लनमा २०औं हजारले प्रत्यक्ष अवलोकन गरेको उक्तका कार्यक्रमलार्इ नेपाली भाषी भूटानी बरिष्ठ प्रस्तोता पुराघरे र स्थानिय चिदा दाहालले सम्युक्त रूपमा गरेका थिए।

नेपाली भाषी भूटानीहरूमा भाषिक, सामाजिक, साहित्यि, नेपालीत्व विकाश तर्फ चेतना विजारोपण गर्न आइओवामा रहेका नेपाली भाषीहरू उल्लेख्य योगदान पुर्याइरहेका जानकारहरू बताउँछन् । त्यसो त शरणार्थी शिविरमा निसासिएर, कुँजिएर, नैरास्यता भोगिरहेका भूटानीहरूले पुनरबास भएर तेस्रो देश पुगेपछि भाषिजक, साहित्यिक, कला, सङ्गीत,  समाजिकिकरण तर्फ ठूलो छलाङ मारिरहेका भए पनि तिनका भाषिक र सामाजिक संस्थानहरू भने मृत्युपराय रहेको पाइन्छ ।
