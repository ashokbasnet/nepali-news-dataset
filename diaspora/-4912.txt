नव बर्षको उपलक्ष्यमा क्यानेडियन नेवाः गुठीको  पूजाआजा कार्यक्रम

ब्राम्प्टन । नव बर्ष विस २०७४ को  उपलक्ष्यमा क्यनेडियन नेवाः गुठीले ब्राम्प्टन  स्थित पशुपतिनाथ नेपाली मन्दिरमा पूजा विशेष पूजाआजा तथा शुभकामना आदान प्रदान कार्यक्रम सम्पन्न गरेको छ। कार्यक्रमको  शुरुमा मन्दिरमा अवस्थित देबी देबताको पूजा आराधना सँगै  शुभकामना आदानप्रदान कार्यक्रम सन्चालन गरिएको थियो।

कार्यक्रमको शुरुमा  नेवाः  बाजाहरु धिमे, भुश्या, छुस्या तत्था चाँपको तालमा देब स्तुती प्रस्तुती गरिएको थियो ।  तत्पस्चात नेवाः  बाजाहरुकै तालमा गुथिका  युबा सदश्यहरु प्रणय शाक्य, आयुस्ना श्रेस्थ, सर्बज्ञ श्रेस्थ,अबिस श्रेस्थ, रायना श्रेस्थ, सिरिन श्रेस्थले    नेपाल  तथा क्यानडाको राष्ट्रीय गान प्रस्तुत गरेका थिए।

तत्पश्चात  गुठीका अध्यक्ष प्रकाश लाल प्रधानले  नेपाली समुदायका सम्पुर्ण महानुभाबहरुको सुख, शान्ति , प्रगति तथा सु स्वास्थ्यका लागि शुभकामना व्यक्त गर्दै उपस्थित सबैको स्वागत गरेका थिए। एनआरएन क्यानडाका  अध्यक्ष तुलसी सापकोटा, नेपलीज क्यानेडियन हेरिटेज सेन्टरका अध्यक्ष डा. हरि गुरुङ, नेपाली साहित्य समाज क्यानडाका  अध्यक्ष एबम साहित्यकार डा. गोविन्द सिंह रावत , लक्ष्मण मुनी श्रेस्ठ, गोपाल बहादुर राउत लगायतले कार्यक्रम प्रति खुशी ब्यक्त गर्दै शुभकामना प्रकट गरेका थिए।  

सोहि अवसरमा गुठीका उपाध्यक्ष उत्तम माकजूले गुठीको परिचयका साथै गुठीद्वारा सन्चालित संस्कृती प्रबर्द्दन, समुदायमुखि कार्यक्रम, युवा सशक्तिकरण कार्यक्रम लगायतका बिभिन्न कार्यक्रम बारे जानकारी दिनु दिएका थिए भने महासचिव बिमल मान श्रेष्ठले उपस्थित सबैलाई धन्यबाद दिएका थिए। 

औपचारिक कार्यक्रम पश्चात गुठीले  पूजा प्रसाद स्वरुप नेपाली प्रीति भोजको आयोजना गरेको थियो। त्यसपछि उपस्थित महानुभावहरुको मनोरन्जनार्थ  अमृत श्रेस्थ, सुरेन्द्र लाल श्रेस्थ, इन्दिरा बाँस्कोटा, प्रदीप बाँस्कोटा, शान्ति जोन्छे, उत्तम माकाजू लगायतले शुभकामना गीत तथा अन्य गीत प्रस्तुत गरेका थिए । सो कार्यक्रममा बृहत्तर टोरोन्टो क्षेत्रका नेपालीहरुको बाक्लो उपस्थिति थियो ।
