भारतको नयाँ दिल्लीमा 'अन्तराष्ट्रिय नेपाली कविता महोत्सव' हुने 

नयाँ दिल्ली । भारतको नयाँ दिल्लीमा रहेको दक्षिण एशियाली विश्वविद्यालयमा अध्ययनरत नेपाली विद्यार्थीले नेपाली कविता महोत्सव आयोजना गर्ने भएका छन्।  

नेपाली साहित्यको प्रवर्धन तथा पहुँच विस्तारका उद्देश्यका साथ आगामी जेष्ठ ७ गते (मे २१ तारिक) का दिन नयाँ दिल्लीमा आयोजना हुन लागेको उक्त महोत्सवमा नेपाली साहित्यका प्रखर हस्तीहरूको जमघट हुने आयोजकले जनाएको छ। 

आयोजकका अनुसार नेपाल, भारत, अमेरिका, बेलायत, जापान आदि मुलुकमा रहेका कविहरूबाट प्राप्त नेपाली भाषामा लेखिएका कविताहरू मध्ये उत्कृष्ट तीसलाई महोत्सवमा सहभागी गराइनेछ । प्रत्यक्ष कार्यक्रममा उपस्थित हुन नसक्ने कविहरूले इन्टरनेट (स्काइप) मार्फत आफ्ना रचना वाचन गर्नेछन्।


प्रथम अन्तर्राष्ट्रिय नेपाली कविता महोत्सव - २०१७ नाम दिइएको उक्त महोत्सवमा कविता वाचनका अलवा प्रतिष्ठित सायित्यकार तथा विश्वविद्यालयका शिक्षक प्रध्यापकहरूले साहित्य सम्बन्धि आफ्ना धारणा पनि प्रस्तुत गर्नेछन्।
