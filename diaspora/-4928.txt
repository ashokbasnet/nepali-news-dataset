लुम्बिनी गौतम बुद्ध च्यारिटेबल ट्रस्टको शुभकामना आदान प्रदान कार्यक्रम

लुम्बिनी गौतम बुद्ध च्यारिटेबल ट्रस्ट (रजि) भारतले नयाँ वर्ष २०७४ को अवसरमा प्रवासी नेपालीहरुबीच शुभकामना आदान प्रदान तथा साँस्कृतिक कार्यक्रम आयोजना गरेको छ । ट्रस्टले नेपाली नयाँ वर्ष २०७४ को अवसरमा शुभकामना साँझ २०७४ नोएडा स्थित महाराणा प्रताप अडिटोरियममा   भब्य रुपमा सम्पन्न गरेएको हो ।

श्री खड्का छत्र गुल्मी घमीर नौमती बाजाको समधुर धुनबाट उद्घाटन गरिएको कार्यक्रममा राष्ट्रिय तथा स्थानिय  स्तरका दर्जनौं कलाकारको संगीत तथा नृत्य प्रस्तुति गरिएको थियो ।

'बुद्ध वाज बोर्न ईन नेपाल' भन्ने मूल नाराका साथ स्थापना भएको ट्रस्ट भारत प्रवासमा रहेर नेपाल र नेपालीहरूबीचमा कार्यगर्ने एक सर्वपरिचित संस्था हो ।  करिब आधा दशक देखि  नेपाली समाजमा पुर्याएको  योगदानका करण संस्था प्रवासी नेपालीहरूको मनको ढुकढुकी  बन्न सफल भएको छ।  

संस्थाका  नवनिर्वाचित अध्यक्ष शोभाखर पन्थीको अध्यक्षतामा सम्पन्न कार्यक्रमलाई  निवर्तमान अध्यक्ष श्री दीपक जि।सी। ले संचालन गरेका थिए ।  कार्यक्रममा दर्जनौं संघ संस्थाका प्रतिनिधिहरु र समाजसेवीहरुको बाक्लो उपस्थिति रहेको थियो ।
