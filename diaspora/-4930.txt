काभ्रे सेवा समाज युएईको नयाँ बर्ष सांस्कृतिक साँझ २०७४ सम्पन्न

दामोदर दाहाल
युएई । नेपाली नयाँ बर्ष २०७४ सालको अवसर पारेर काभ्रे सेवा समाजको पहिलो प्रस्तुति “नयाँ बर्ष बृहत सांस्कृतिक साँझ २०७४ ” सम्पन्न भएको छ।

अपाङ्ग तथा अनाथ बालबालिकाको सहयोगार्थ काभ्रे सेवा समाज युएई द्वारा आयोजित नयाँ बर्ष बृहत सांस्कृतिक साँझ २०७४ अप्रिल १४ का दिन देरास्थित कार्लटन टावर होटलमा भब्य रुपमा सम्पन्न भएको हो । 

नेपालबाट चर्चित कलाकारहरु ल्याएर आयोजना गरेको उक्त कार्यक्रममा युएईमा क्रियाशिल बिभिन्न संघ संस्थाका प्रमुख तथा प्रतिनिधी, ब्यबसायी, बुद्धिजिबी, पत्रकार, कलाकार लगायत युएईको बिभिन्न स्ट्रेटबाट बाक्लो नेपालीहरुको उपस्थिती रहेको थियो । 

उक्त कार्यक्रममा नेपाली राजदुतावास अबुधावीका कार्यबाहक राजदूत नेत्र बहादुर टण्डनको प्रमुख आतिथ्यमा भएको थियो भने कार्यक्रमको सभापतित्व समाजका अध्यक्ष दिल लामाले गरेका थिए।

रिता केसीले विभिन्न गीत संगीत प्रस्तुत गरेकि थिइन भने चर्चित गायक तथा संगीतकार बिश्व दोङ र नायिका तथा आईटम डान्सर रिया श्रेष्ठ लगायत कलाकारहरुले बेजोड प्रस्तुति दिएका थिए।

चर्चित गायक तथा संगितकार बिश्व दोङ र लोक तथा कार्यक्रमकै शिलशिलामा पहिलो पटक दुबई पुगेकी चर्चित लोक तथा आधुनिक गायिका रिता केसीको गीतमा दर्शकहरु रमाएका थिए भने निकै चर्चाको रुपमा हेरिएको नायिका तथा डान्सर रिया श्रेष्ठको नृत्यले हलमा दर्शकहरुलाई झनै रौनक बढाएको थियो।
