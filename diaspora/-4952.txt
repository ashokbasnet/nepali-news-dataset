भोजपुर हातेमालो सेवा समिती बहराइनको नयाँ बर्ष कार्यक्रम सम्पन्न

बहराइन । भोजपुर हातेमालो सेवा समिती बहराइनले आयोजना गरेको 'नेपाली नयाँ बर्ष साझ-२०७४'भब्य रुपले सम्पन्न भएको छ।

भोजपुर बजार का आगलागी पीडितहरुलाई सहयोग गर्ने उद्धेश्यले आयोजना गरिएको उक्त कार्यक्रममा नेपालका ख्यातिप्राप्त कलाकारहरुको उपस्थिति रहेको थियो। कलाकारहरुमा लोक तथा आधुनिक गायक शम्भु राई, पप तथा आधुनिक गायिका आभा मुकारुङ, हास्य कलाकार राजा राजेन्द्र पोखरेल र मोडल तथा नृत्यङ्गना छिरिङ शेर्पाको बिशेष उपस्थिति रहेको थियो। साँस्कृतिक कार्यक्रम भने नेपालबाट पाल्नुभएका चर्चित हास्य कलाकार राजा राजेन्द्र पोखरेलले संचालन गरेका थिए ।

उक्त अवसरमा गायक शम्भु राईले सम्पुर्ण बहराइनबासी नेपालीहरुलाई नयाँ बर्षको शुभकामना दिँदै  चलेछ बतास सुस्तरी, आलुदम चाना, तिमिले बिर्सेनी लाखै छ, चिट्ठी तिमीलाई लेखु भन्छुू जस्ता चर्चित गीतहरु गाएर उपस्थित दर्शकलाई भरपुर मनोरञ्जन दिएका थिए ।
 रोचक कुरा त के रह्यो भने गायक राईको स्टेजमा प्रस्तुत हुने शैलीलाई सबैले तारीफ गरे । त्यस्तै चर्चित गायिका आभा मुकारुङको 'कालीपारे दाई', 'कता हिँडेको कसलाई खोजेको' जस्ता चर्चित गीतले दर्शकलाई एकोहोरो स्टेज तर्फ तानिरहेको थियो ।

कार्यक्रमको बिच बिचमा कमेडियन मास्टर राजा राजेन्द्र पोखरेलको कमेडीले सुनमा सुगन्ध थपिरहेको थियो। विभिन्न क्षेत्रलाइ व्यंग्य प्रहार गर्दै उनले गरेको कमेडी दर्शक दिर्घ मज्जाले नै प्रभावित भएका थिए। त्यस्तै मोडल तथा नृत्यङ्गना छिरिङ शेर्पाको मनमोहक नृत्यले पनि सबैको मन जित्न सफल भएको थियो । ूठमेल बजार, उद्रेको चोली जस्ता चर्चित गीतमा उनले हट प्रस्तुती दिँदै गर्दा उपस्थित बिशेष गरी युवाहरु आफुलाई सम्हाल्न हम्मे हम्मे परेको जिकिर गर्दै थिए।

कार्यक्रमको अन्तमा गायक राई र गायिका मुकारुङले युगल गीत प्रस्तुत गरेका थिए। कार्यक्रमका सभापती निमा शेर्पाद्वारा कार्यक्रम समाप्तीको घोषणा गरिएको थियो।
