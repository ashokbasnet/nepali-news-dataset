कुवेतमा एक नेपाली चेलीको निधन

कुवेत । कुवेतमा एक नेपाली चेलीको सडक दुर्घटना परी मृत्यु भएको छ । अर्घाखाँची वांग्ला ९ घर भएकी ३० बर्षिय जबुना पाण्डेको सडक दुर्घटना परी  निधन भएको खबर प्राप्त भएको छ । गत आईतबार सडक पार गर्ने क्रममा लेबनानी नागरिकले चलाएको कारको ठक्करले सख़्त घाईते बनेकी जबुनाको उपचारको क्रममा मृत्यु भएको हो । उनको ३ दिनदेखि मुबारक अल कबीर अस्पतालमा उपचार हुँदै आएको थियो ।


स्रोतका अनुसार जबुना पाण्डे २ बर्षदेखि कुवेतको हायत होटलमा कार्यरत  थिईन भने उनको श्रीमान् बिष्णु प्रसाद भुसाल पनि सोही होटलमा कार्यरत छन् ।


घटनाको बिषयमा नेपाली राजदुताबासलाई जानकारी भई सकेको र शवलाई सक्दो छिटो नेपाल पठाउनको लागि प्रकृया अघि बढीसकेको दुतावासका द्धितिय सचिव  भोगेन्द्र लिन्देंनले बताएका छन् ।
