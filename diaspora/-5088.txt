एनआरएन स्पेन क्षेत्रिय समिती म्याड्रिडद्वारा कलाकार दीपक क्षेत्रीलाई सहयोग 

काठमाडौँ । यही अप्रिल १६ तरिक का दिन स्पेनको सुन्दर शहर म्याड्रिडमा एन आर एन ए स्पेन छेत्रीय समिती म्याड्रिडद्वारा नयाँ बर्ष २०७४ शुभकामना कार्यक्रम भब्य रुपमा सम्पन्न गरेको छ ।  म्याड्रिडमा रहनु भएका सम्पूर्ण नेपालीहरुको उल्ल्लेखनिय उपस्थिती रहेको कार्यक्रम मा एन आर एन ए स्पेन का अध्यक्ष रोशन पाठकको सभापतित्वमा कार्यक्रम सम्पन्न भयको थियो।  

एनआरएनए आइसिसि महिला उपसंयोजक रजनी प्रधानको प्रमुख आतिथ्यतामा सम्पन्न कार्यक्रममा आइसिसि सदस्य एक राज गिरीको विशेष आतित्थयमा सम्पन्न भएको थियो। जसमा उमारोन क्रियसन बिल्बावका  निर्देशक गंगा राम सापकोटा, पुर्ब एन आर एन म्याड्रिड अध्यक्ष जीवन प्रसाइ, सल्लहाकार उत्तर राइ, साहित्यकार सारदा पौडेल, पुर्ब आइ सि सि सदस्य  गंगा देवी शर्मा लगायत बिभिन्न व्यक्तित्वहरुको उपस्थिती रहेको थियो। 

राष्ट्रिय गानबाट सुरु भएको उक्त कार्यक्रममा संस्थाको सचिब पारु ओलीर प्रवक्ताले स्वागत तथा  शुभकामना मन्तब्य राखिएको थियो। कार्यक्रममा एन आर एन आर्इ सि सि महिला उपसंयोजक रजनि प्रधानले महिला फोरमले गरेका कार्यहरुको विवरण तथा आगामी दिनहरुमा गर्ने कामको बारेमा कार्यक्रममा जानकारी दिएका थिए।
​​​​​​​
यसै क्रममा आइ सि सि सदस्य एक राज गिरीले नयाँ बर्षको शुभकामना दिएका थिए। बिभिन्न मिडियाबाट समेत प्रत्यक्ष प्रसारण गरिएको उक्त कार्यक्रममा एन आर एन म्याड्रिडका अध्यक्ष रोशन पाठकले गत २ बर्ष भित्रमा एनआरएन म्याड्रिडले गरेको विभिन्न सामाजिक तथा साँस्कृतिक कामहरुको चर्चा गरिएको थियो।

जसमा नेपालमा गएको महाभुकम्पमा परी र त्यसबाट प्रभावित हुनुभएको नेपाली दाजुभाई तथा दिदीबहिनीहरुका लागि राहत संकलन गरी बितरण गरेको, धुर्मुस सुन्तलीद्वारा सन्चालित ऐतिहासिक एकिकृत नमुना वस्तीका लागि रकम सन्कलन गरी हस्तान्तरण गरेको, स्पेनिस नेपाली चेली ऐना वार्का जसले नेपालमा रहेका नेपाली अपाङ्ग बाल्बच्चाहरुको हेरचाह गरिएको छ।

अपाङ्ग बालबच्चाहरुको लागि भवन निर्माणको लागि सहयोग वितरण र विभिन्न साँस्कृतिक सामाजिक कामहरुको बारेमा बोल्दा मड्रिद्बासी नेपालीहरुद्वारा उहाँको धेरै चर्चा गरियो र यसैक्रममा नेपालका ख्यतिप्राप्त कलाकार दिपक क्षेत्री सहयोगार्थ कार्यक्रम अगाडि बढाएका थिए।  कार्यक्रममा सहभागीहरुले सहयोग गरेको थियो र उक्त संकलित रकमलाई थप गरी नेपाल चाँडै पठाउने जानकारी गराए।  

कार्यक्रमको दोस्रो चरणमा गायक तुल्सी सिवाकोटीले भरपुर मनोरन्जन दिएका थिए भने स्थानीय कलाकारद्वारा सांस्कृतिक झल्किने नाच तथा गायनका साथै बेजोड प्रस्तुति गरेका थिए । कार्यक्रमको अन्त्यमा प्रमुख अतिथि, सभापति र कार्यसमितिका पदाधिकारीद्वारा उपस्थित कलाकार, पत्रकार, सामाजिक ब्यक्तित्व र कार्यक्रमका स्वयमसेवकलाई प्रमाण पत्र बितरण समेत गरिएको थियो।
