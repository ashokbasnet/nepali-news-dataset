एनआरएन साउदीमा क्षेत्रीय समन्वय समितिको कार्यक्रम सम्पन्न 

काठमाडौँ । गैर आवासीय नेपाली संघ राष्ट्रिय समन्वय परिषद् साउदीको माताहातमा रहेको ताबुक क्षेत्रीय समितको शुभकामना आदान प्रदान कार्यक्रम सम्पन्न भएको छ। नयाँ बर्ष २०७४ को अवसर पारेर ताबुकमा कृयाशिल एनआरएनएले प्रवासमा रहेका नेपालीहरूलाई भलिवल प्रतियोगिता समेत गरेको थियो।

बिभिन्न चरणमा बिभाजित कार्यक्रमको उद्घाटन ताबुक क्षेत्रिय अध्यक्ष तथा सभापति अर्जुन थापाले गरेका थिए। आरसिसी सचिव मनोज बरालद्वारा संचालित कार्यक्रममा एनआरएनए राष्ट्रिय समन्वय परिषदका सदस्य बद्री बिमली प्रमुख अतिथि थिए भने  अतिथिहरू ताबुक क्षेत्रिय समितिका संस्थापक भक्त हमाल तथा नेपाली जन प्रगतिशिल मोर्चा साउदीका अध्यक्ष मान बहादुर सहभागी थिए। 

त्यसैगरि कार्यक्रममा ताबुक क्षेत्रिय समितिमा आवद्ध पदाधिकारीहरू, भलिवल खेलाडी लगायत खेलप्रेमि नेपालीहरूको उल्लेख्य उपस्थिति रहेको थियो । ताबुक आसपासका क्षेत्रहरूबाट ८ र सकाकाबाट १ गरी कुल ९  टिम बिच भएको प्रतियोगिता निकै प्रतिस्पर्धात्मक भएको थियो । प्रतियोगिता मनवा भलिवल टिमले प्रथम स्थान ओगट्न सफल भयो भने आस्ट्रा र आरामको टिम क्रमशस् द्वितीय र तृतीय भएका थिए ।

नयँ बर्षको शुभकामना आदान प्रदान तथा भलिवल प्रतियोगिताका अलावा मनोरन्जनात्मक भाग्यशाली उपहार कार्यक्रम सन्चालन गरिएको थियो। कार्यक्रमको अन्त्यमा साउदी सरकारद्वार घोषित गैर कानुनी रूपमा रहेका कामदार आममाफीबारे जानकारी सहितको छोटो अन्तर्कृया समेत गरेको ताबुकबाट क्षेत्रीय समितिका कोषाध्यक्ष देवि बहादुर सुतारकार्कीले जानकारी दिएका छन्।
