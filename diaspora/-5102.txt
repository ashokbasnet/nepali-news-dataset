नमस्ते नेपाल इजरायल शाखाको नयाँ समन्वय समिति गठन

इजरायल । नमस्ते नेपाल हातेमालो सामाजिक संस्था इजरायल शाखाको नयाँ समन्वय समिति गठन भएको छ । उक्त गठन कार्यक्रममा डकम सिटौलाको संयोजकत्वमा ९ जना समन्वय समिती निर्विरोध चयन भएका छन् ।

मनोरञ्जन, परोपकार र लगानी क्षेत्र पहिचान, नमस्ते नेपाल हातेमालो सामाजिक संस्थाको अभियान” भन्ने मुल नारा लिई बिगत ४ बर्ष देखी सामाजिक क्षेत्रमा क्रियासिल संस्था नमस्ते नेपाल हातेमालो सामाजिक संस्थाको नेपाली नयाँ बर्ष २०७४ बैशाख २ गतेका दिन उक्त आयोजित भेलामा पुन-एक बर्षको लागी संस्थाकी केन्द्रीय सदस्य डकम सिटौलाको संयोजकत्वमा ९ सदस्य चयन गर्दै नमस्ते नेपाल इजरायल शाखा समन्वय समिती गठन भएको हो। 

उक्त भेलामा गैर आवसीय नेपाली समन्वय परिषद् इजरायलका अध्यक्ष दिपक प्रसाद ओलीको प्रमुख आतिथ्यतामा सम्पन्न उक्त कार्यक्रममा रामशरण बानियाँ विशेष अतिथि, तथा नवराज खड्का, बिशाल ज्ञावाली, प्रवाशी नेपाली मंच इजायलका अध्यक्ष तिर्थ गौतम, नयाँ शक्ती पार्टी नेपाल प्रवास संगठनका बरिष्ठ उपाध्यक्ष कुमार पौडेल, झापाली समाज इजरायलका संरक्षक जय ओडारी र सोही संस्थाका अध्यक्ष गणेश गौतम लगायत हाँस्य कलाकार मनोज गजुरेल, लोकदोहोरी गायक प्रकाश कटुवाल, गायिका रजिना रिमाल र पप आयक मविन्द्र राई अतिथि रहेका थिए।

त्यस्तै अतिथीमा राष्ट्रिय मानव अधिकार कर्मी मान बहादुर थापा र बिभिन्न सामाजिक संस्थाका प्रतिनिधीहरु र पत्रकारहरु लगायत नमस्ते नेपाल हातेमालो सामाजिक संस्थाका आजिवन सदस्यहरुको बाक्लो उपस्थितीमा उक्त कार्यक्रम सम्पन्न भएको थियो ।

सोही कार्यक्रमलाई तीन चरणमा बिभाजन गरिएको थियो । पहिलो चरणमा कार्यक्रम उद्घाटन तथा शुभकामना र शाखा समिति बिघटन लगायत कार्यक्रमको समुद्घाटन गर्दै प्रमुख अतिथी दिपक प्रसाद ओलीले कार्यक्रम सफलताको शुभकामना ब्यक्त गर्नुका साथै आफ्नो ब्यक्तिगत रुपमा र एनआरएन इजरायलको तर्फबाट आर्थिक, भौतिक, नैतिक सहयोग गर्ने र  सदैव संस्थाको राम्रो कामको प्रसंसा गर्ने बताउनुका साथै परोपकार काममा क्रियासिल भएको नमस्ते नेपाल हातेमालो सामाजिक संस्थाले ल्याएको लगानिको क्षेत्रमा आँफु तयार रहेको बताएका छन्।

त्यस्तै कलाकारको तर्फबाट शुभकामना मन्तब्य राख्दै कमेडी किंग हाँस्य कलाकार मनोज गजुरेलले पनी आँफु नमस्ते नेपालको हरेक पक्षबाट अत्यन्त प्रभावित रहेको र यस संस्थालाई आवश्यक परेको ठाउँमा सक्दो सहयोग गर्ने कार्यक्रममा बताएका छन्। पहिलो चरणको कार्यक्रम इजरायल शाखाका निवर्तमान अध्यक्ष एंव बैकल्पिक केन्द्रीय सदस्य गणेश गिरीको सभापतीत्व रहेको थियो भने शाखा कि सचिव तथा केन्द्रीय सदस्य माया खनाल र शाखाका सह(सचिव सुर्य रानाले उक्त कार्यक्रम संचालन गरेका थिए। 

सोही कार्यक्रममा उपस्थित सबैलाई संस्थाकी केन्द्रीय सदस्य इन्दिरा के सी ले स्वागत गरेकी थिइन्। उक्त कार्यक्रमका सभापती गणेश गिरीले बिधिवत शाखा बिघटन गर्दै बिगतमा केही कमि कमजोरी रहेता पनि इजरायलमा संस्थाले राम्रो काम गरीरहेको र संस्थामा आई पर्ने हरेक चुनौतिको सामाना गर्न आँफु लागी पर्ने प्रतिबद्धता जाहेर गर्दै नयाँ समिती निर्वाचनको लागी तिन सदस्य निर्वाचन समिती घोषाणा गरेका थिए।

निर्वाचन समितीले उपस्थित आजिवन सदस्यहरुको छलफलबाट ९ जना सदस्य इजरायल शाखा समन्वय समिती निर्विरोध चयन भएको घोषणा गर्दै निर्वाचन समितीको तर्फबाट अतिथी एंव संस्थाका सल्लाहकार नवराज खड्काले चयन भएका समन्वय समितीको नामावली घोषणा गर्दै कार्यकाल सफलताको शुभकामना ब्यक्त गरेका थिए ।
