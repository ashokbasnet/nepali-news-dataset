मलेसियामा मृत्युदण्डको सजायबाट बचेर घर फर्किए यी नेपाली 

मलेसिया । मलेसियामा हत्याको आरोपमा पक्राउ परेका एक नेपाली मृत्युदण्डबाट जोगिएर नेपाल फर्किएका छन्। उनीमाथि मलेसियाली नागरिकको हत्याको आरोप लागेको थियो। उनलाई त्यहाँको एक अदालतले न्याय दिलाएको हो। 

सिन्धुपाल्चोकको किमे-९ का लालबहादुर तामाङ मलेसियाको एक सेक्युरिटि कम्पनीमा कार्यरत थिए।
उनीमाथि ड्युटी समयमा मलेसियन नागरिक माथुभेलु ए गोविन्दनको हत्या गरेको आरोप थियो। तामाङ पक्राउ परेसँगै मृत्युदण्ड सजायको माग गर्दै पेनलकोर्टमा मुद्दा परेको थियो। 

अदालतमा मुद्दा परेसँगै मलेसियास्थित नेपाली दूतावासले झुठा मुद्दा लगाइएको भन्दै १४ जुन २०१६ मा अदालतमा पेश गरेको निवेदनका पछि मार्च ८ मा उच्च अदालत शाहआलमले उनी निर्दोष रहेको फैसला सुनाएका हुन्। 

निर्दोष ठहरिएका लामा नेपाली राजदूतावासको पहलमा हिजो बुधबार नेपाल फर्किएका छन। बुधबार नै अलपत्र परेका १८ नेपालीको नेपाली दूतावासले उद्धार गरेको छ।
