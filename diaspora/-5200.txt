जापानमा ४१ वर्षदेखि चल्दै आएको बजार मेलामा २६ देशका राजदूतावास सहभागी 

काठमाडाौँ । एशियन प्यासिफिक लेडिज् एण्ड फ्रेण्डसिप सोसाईटीले ४१ वर्षदेखि आयोजना गर्दै आएको च्यारिटी बजार मेला नेपाली राजदूतावासको सहभागितामा सम्पन्न भएको छ।

उक्त अवसरमा नेपाली हस्तकलाका सामग्री, पश्मिना, नेपाली चिया तथा नेपाली खानाको प्रबद्र्धन गर्ने उद्देश्यले नेपाली राजदूतावास टोकियोको तर्फबाट दुई वटा स्टल राखिएको थियो। 

जापानी राजकुमारी हितासीको प्रमुख आतिथ्यता रहेको सो मेलामा २६ देशमा राजदूतावसको सहभागिता रहेको थियो भने ५० हजार भन्दा बढी जापानी तथा विदेशी नागरिकको सहभागिता रहेको थियो।
