यसरी गरिन् जापानकी राजकुमारीले नेपाल र नेपालीको प्रशंसा

टोकिया । जापानी राजकुमारी हानाको हिताचीले नेपाल र नेपालीको खुलेरै प्रशंसा गरेकी छिन्।  

एसियाका उद्यमशील महिला सहकर्मी समाजले ४१ वर्षदेखि आयोजना गर्दै आएको एक दिवसीय च्यारिटी मेलामा प्रमुख अतिथि बनेकी हिताचीले  कार्यवाहक राजदूत कृष्णचन्द्र अर्यालसँगको भेट्मा नेपालीको पौरखी र मेहनतको खुलेरै प्रशंसा गरेकी हुन्।

उनको भेट्ना जापानी नागरिक भन्दा पनि नेपालीहरु बढी पौरखी भएकाले नेपालको शिर सधै उच्च रहेको बताइन्।

टोकियोको आकासाकास्थित इन्टरनेसनल होटलमा आयोजना भएको मेलामा दौरा सुरुवाल र ढाका टोपी लगाएका नेपाली देखेर उनले अभिवादन सहित नमस्ते गरिन् । २६ राष्ट्रका राजदूत र अधिकारीका बीचमा नेपालीप्रतिको विश्वास कुनै शब्दमा व्यक्त गर्न नसकिने समेत उनले बताइन्।

मेलामा नेपालीले बनाएका विभिन्न कलाका वस्तु, लत्ताकपडा, चिया तथा खानाका परिकार प्रदर्शनीका लागि राखिएका छन्।
