स्पेनमा रहेका नेपालीको तथ्यांक संकलन सुरु

स्पेन  । स्पेनमा नेपालीहरुको बसोबास बाक्लै भएता पनि हाल सम्म कति संख्या पुग्यो भन्ने एकिन तथ्यांक छैन ।

विभिन्न अड्कलबाजी र बढ्दो संख्यालाई हेर्दा स्पेनमा करिब १०-१२ हजारको संख्यामा नेपालीहरु रहेको अनुमान गरिएको छ।

 गैर आवासीय नेपालि संघ स्पेन र यहाँ स्थित संघ संस्थाको सहयोगमा तथ्यांक संकलन कार्यलाई अगाडी बढाईने भएको छ । गैर आवासीय नेपालि संघको पहलमा यो कार्यलाई तिब्रता दिने निर्णय गरेको हो । कार्य सम्पादनलाई सहजता प्रदान गर्न यो कार्यमा लागिएको संंघका अध्यक्ष मुक्त गुरुङले जानकारी दिए।
 
गुरुङले भने- हामी बिभिन्न कारणले हाम्रो घर, परिवार र देश छाडेर परदेशमा छौं ।  हाम्रो सुख ,दूख बिसाउने घर परिवार भनेको नै हामी सबै नेपालीहरूको सामूहिक एकता हो । एउटै परिवार भित्रका सदस्यको पनि फरक फरक सोच र बिचार हुन सक्छन् । तर परिवार भित्र एकताको सुत्रमा जोड्ने र जहाँ भैपरि आउने समस्याहरूको सामूहिक रूपमा सहयोग गर्दै समाधान गर्नु हामी सबैको नैतिक दायित्व हो । त्यसै कारण एन आर एन ए स्पेनले 'नेपालीका लागि नेपाली' भन्ने मुल मर्म अनुसार स्पेन भरि छरिएर रहेका नेपालीहरूको तथ्यॉक संकलनको अभियान संचालन गरिएको हो।

सम्पूर्ण स्पेनवासी नेपाली दिदी बहिनी तथा दाजु भाइहरुलाई तथ्यॉक भर्न र भराउने काम गरि यस अभियानमा सरिक भैदिनु हुन गैर आवासीय नेपालि संघ स्पेनले अनुरोध गरेको छ ।
