नेपाली समाज युएईको समीक्षा बैठक सम्पन्न

युएई । अन्तर्राष्ट्रिय नेपाली समाज युएईको आबुधावी क्षेत्रीय समितिको समिक्षा बैठक शुक्रबार आबुधावीको बनियासमा सम्पन्न भएको छ । गत १० मार्चमा समाजको प्रथम क्षेत्रीय अधिवेशन सम्पन्न भएपछि बसेको यो  पहिलो वैठक हो ।

बैठकमा अन्तर्राष्ट्रिय नेपाली समाज युएईका केन्द्रीय सदस्य ओम प्रकाश भट्टराईले निर्वाचन आयोगमा दर्ता भएका राजनीतिक दलहरुलाई चुनाव चिन्ह दिनुपर्नेमा जोड दिए ।  संसदमा प्रतिनिधित्व गर्ने दललाई मात्र चुनाव चिन्ह दिने कानुन बनेकाले निर्वाचन आयोगले नयाँ शक्ति लगाएत केही दललाई चुनाव चिन्ह दिएको छैन  । आफुहरुले चुनाव चिन्ह पाउनुपर्ने माग गर्दै नयाँ शक्ति नेपाल  सहित ६८ साना दल अहिले बिरोधमा छन् ।

आबुधावी क्षेत्रीय समितिका सदस्य सिपी आचार्यले आर्थिक विकास र उन्नतीको लागि लागानी गर्न भरपर्दो र उपयुक्त वातावरण बनाउनुपर्नेमा जोड दिए । आचार्यले प्रवासी नेपालीलाई  देशमा लगानी गर्न सम्बन्धित निकाएले उपयुक्त वातावरण सिर्जना गरिदिनु पर्ने बताए । उनले देशको अर्थतन्त्र बलियो बनाउन ढिलो गर्न नहुनेमा जोड दिए । 

बैठकमा नयाँ शक्ति नेपालकी सदस्य प्रतीक्षा कार्कीले पार्टीको एजेण्डा आर्थिक विकास र सम्बृद्ध नेपाल बनाउने लक्ष्यलाई साकार पार्नुपर्ने बताइन् ।   बैठकमा नयाँ शक्ति नेपालमा आवद्ध बुद्धि भट्टराई, किरण विक, ध्रुव भट्ट, दीपक बुढाथोकी, भिम पाटा, तुलसा थापा, पुर्ण दहाल, राम ब. महरा, प्रेम घिमिरे, जंग घन्तेल, भिम ब. बम्जोन लगाएतले मन्तब्य राखेको थिए ।
