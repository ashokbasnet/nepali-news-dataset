नेपाल कुवेत सांस्कृतिक मन्चले भब्यरूपमा तीज मनाउने

नेपाली हिन्दुनारीहरुको महानपर्व हरितालिका तीज नेपाल कुवेत सांस्कृतिक मन्चले अतिथि कलाकारका साथ भब्यरूपमा मनाउने भएको छ ।

नेपाल कुवेत सांस्कृतिक मन्चको पन्धौं प्रस्तुति स्वरूप नाचौं, गाऔं कुवेत बासी नेपाली दिदीबहीनीहरू बीच सदभाव पूर्ण अतिथि कलाकारको साथ तीज मनाऔं भन्ने उदेश्य सहित आगामी अगस्त २५ तारिक शुक्रबार (भदौ ९ गते २०७४) का दिन  तिज बिशेष कार्यक्रम गर्ने भएको हो ।

नेपाल कुवेत सांस्कृतिक मन्चको हिजो गोबिन्द बरालको अध्यक्षतामा बसेको बैठकमा उक्त कार्यक्रमको घोषणा गरिएको साँस्कृतिक मन्चका प्रबक्ता प्रसाद तिम्सिनाले  डिसी नेपाल डटकमलाई जानकारी दिए । साथै अतिथी कलाकार नेपालबाट को को आउने र कार्यक्रम गरिने स्थानको बारेमा छिटै नै सार्बजनिक गर्ने पनि उनले बताए ।
 
'हाम्रो संस्कृति हाम्रो पहिचान' भन्ने मुलनाराका साथ स्थापना भएको कुवेतको एक मात्र पुरानो संस्था नेपाल कुवेत सांस्कृतिक मन्च संस्था कुवेतमा आफ्नो छुटै पहिचान बनाउन सफल भएको छ ।
कुवेत साँस्कृतिक मन्चका अध्यक्ष गोबिन्द बरालले अगस्त २५ तारिक शुक्रबार मन्चले गर्न लागेको तिज विशेष कार्यक्रम का दिन कुवेतमा कृयासिल सम्पूर्ण नेपाली संस्थालाई कार्यक्रम नजुधाई सहयोग र साथ दिन अनुरोध गरेका छन् । साथै डि सी नेपाल मार्फ़त कुवेतमा रहेका सम्पूर्ण नेपाली दिदी-बहिनिहरुलाई तिज विशेष कार्यक्रममा सहभागीता जनाई भब्यरुपमा कार्यक्रम सफल बनाउन सबैलाई अनुरोध समेत गरेका छन् ।
