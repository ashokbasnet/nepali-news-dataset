दोहामा साझा सदभाव समुहको परिचयात्मक कार्यक्रम 

दोहा । साझा सदभाव समुह कतारले आफ्ना बिभिन्न पाँच समुहलाई बिस्तारित गर्दै आफ्नो पहिलो भेला तथा परिचयात्मक कार्यक्रम सम्पन्न गरेको छ। दोहाको एक हलमा आयोजित उक्त भेला तथा परिचयाात्मक कार्यक्रममा समुहका अग्रणी ब्यक्तित्व तथा स्थापना कालका सक्रिय व्यक्तित्व नारायण श्रेष्ठको सभापतित्व तथा समुहका संयोजक राजन कुमार सापकोटा प्रमुख अतिथि रहेका थिए।

बिभिन्न इकाइहरुबाट उपस्थित समुहका सम्पुर्ण सदस्यहरुलाई सम्मान गर्दै आसन ग्रहण गराईएको थियो भने सबै ईकाईका संयोजक तथा उपसंयोजकहरुले कार्यक्रममा मन्तब्य ब्यक्त गरेका थिए। सबैको मन्तब्यमा साझा रुपमा एकै भाब बर्तमान राजनीति र सरकार प्रति रुष्टता अनि साझा सदभाब प्रति नम्रता प्रकट भएका थिए। बिभिन्न तह र तप्काका व्यक्तिहरु साझा सद्भाव समुहमा लागेका छन् । 

कार्यक्रममा बोल्दै प्रमुख अतिथि राजन कुमार सापकोटाले भने - 'बर्तमान राज्यव्यवस्था र बर्तमान राजनैतिक परिपाटीले देश पचासौँ बर्षसम्म पनि नबन्ने भन्दै साझा पार्टीको चार बुँदा चार खम्बा रहेको भन्दै पद्दती, पारदर्शिता, ईमान्दारी र उत्कृष्टताको ब्याख्या गर्दै देशमा अहिलेको ब्याबस्थाको अन्त गर्नुपर्छ र नयाँ धारको सुरुवात हुनुपर्छ जस्को बिन्दु साझा पार्टी हो।'
