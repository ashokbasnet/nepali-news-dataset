अन्तर्राष्ट्रिय स्तर को नेपाली रेस्टुरेन्ट पहिलोपटक बहराइन मा संचालन

बहराइन- बहराइन मा पहिलोपटक अन्तर्राष्ट्रिय स्तरको नेपाली रेस्टुरेन्ट संचालन मा आएको छ। इन्द्रेणी फेमिली रेस्टुरेन्ट नाम दिईएको उक्त रेस्टुरेन्टका संचालक जितु खड्का हुन् । नव संचालित रेस्टुरेन्टको गत शुक्रवार बहराइन का लागि नेपाली कार्यबहाक राजदुत खगराज पाण्डे ले उद्घाटन गरेका छन् । उक्त रेस्टुरेन्ट बिशुद्द पारिवारिक वातावरण मा रमाउन चाहानेको लागि उत्कृष्ट साबित हुने विश्वास लिइएको छ । उद्घाटन कार्यक्रम मा बोल्दै राजदुत पाण्डे ले अन्तर्राष्ट्रिय स्तरका रेस्टुरेन्टहरुको बराबरी मा नेपाली रेस्टुरेन्ट संचालन मा ल्याएकोमा प्रोपाइटर जितु खड्का तथा इन्द्रेणी टीमलार्इ बधाइ तथा शुभकामना दिएका छन् ।  साथै अन्तर्राष्ट्रिय स्तर को नेपाली रेस्टुरेन्ट बहराइन मा संचालन मा आएकोमा सम्पुर्ण बहराइन बासी नेपाली ले गर्व गर्नुपर्ने पनि उनले बताए ।

इन्द्रेणी फेमिली रेस्टुरेन्ट मा नेपाली परिकारहरु मात्रै नभएर इन्डियन , चाइनिज , अरबिक लगायत स्थानीयलाई समेत ध्यान मा राख्दै सबै प्रकार का स्वादिलो परिकारहरु यहाँ उपलब्ध छन। रेस्टुरेन्ट को सबैभन्दा रमाइलो साथै नेपाली लाई गर्व लाग्ने मज्जाको कुरा त के छ भने रेस्टुरेन्ट को प्रवेश द्वार मा नेपाललाई चिनाउने विश्व कै सर्वोच्च शिखर सगरमाथा , विश्व शान्ती दुत गौतम बुद्ध , कुमारी को तस्वीर, नेपाल का पर्यटकीय स्थलहरुको तस्वीरले पाहुनालाइ बेग्लै आनन्द प्रदान गर्दछ।

नेपाल को प्रतिनिधित्व गर्ने त्यस्ता दृश्यहरुले नेपाल को पर्यटन प्रबर्द्धन मा पनि विशेष टेवा पुर्याउने विश्वास संचालक खड्का को रहेको छ। नेपाल मा पनि यस्तो ठाउँहरु छ र रु भन्दै जिज्ञासा पोख्ने बिदेशी पाहुनाहरु पनि प्रशस्तै रहेको संचालक खड्का ले बताए । साथै उक्त मनमोहक दृश्यहरु अवलोकन गर्दै बिदेशी पाहुनाहरुले एकपटक नेपाल घुम्न जाने इच्छा समेत ब्यक्त गरेको पनि संचालक खड्काले बताए। साथै ग्राहक सुबिधालाई ध्यानमा राख्दै हप्ताको सातै दिन चौबीसै घण्टा रेस्टुरेन्ट खुला रहने पनि उनले जानकारी दिए । उक्त रेस्टुरेन्ट मा पार्टी तथा कार्यक्रमहरु आयोजना गर्नको लागि पनि लगभग ३०० देखि ४०० जना सम्म अटाउन सकिने क्षमता भएको पार्टी हलको समेत ब्यवस्था रहेको उनले जानकारी दिए ।  

संचालक परिचय-

इन्द्रेणी फेमिली रेस्टुरेन्ट का संचालक जितु खड्का नेपाल स्थित बाग्लुङका स्थायी बासिन्दा हुन् । खड्का बिगत १५-१६ वर्ष देखि बहराइन को एक प्रतिष्ठित होटल मा म्यानेजर को रुपमा कार्यरत छन् । उनले आफ्नो  होटल सम्बन्धि लामो अनुभवलार्इ इन्द्रेणी नेपाली रेस्टुरेन्ट मा मज्जाले प्रस्तुत गरेका छन् ।
