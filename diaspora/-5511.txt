कैलाश विकास बैँकबाट करोडौँ कुम्ल्याएर अमेरिका पुगेका रविचन्द्रले लेखे सबुत सहितको खुल्ला पत्र

पोखरा । पोखराको कैलाश विकास बैँकबाट ग्राहक र अन्य बैंक तथा वित्तिय संस्था लगाएत विभिन्न व्यक्तिको करोडौँ रकम हिनामिना गरी फरार भएका भनिएका रबीचन्द्र खनालले फेसबुक मार्फत खुल्ला पत्र लेखेका छन्। 

कैलाश विकास बैंक, पोखराको लामाचौर शाखाका प्रमुख खनाल बैशाख १ गते एकाएक फरार भएको र करोडौँ रकम हिनामिना भएको समाचार प्रकाशनमा आएपछि उनले फेसबुक मार्फत खुल्ला पत्र लेखेका हुन्। फरार भएपछी आफ्नो फेसबुक एकाउन्ट समेत निष्क्रिय बनाएका खनालले १० दिनपछि आइतबार बिहान खुला पत्र भन्दै स्टाटस राखेका हुन्।

उनले स्टाटस मार्फत आफुँ विदेशमा भएको स्विकारेका छन् । आफुँले बैक तथा सर्वसाधारणको रकम दुरुपयोग गरेको स्विकार गर्दै खनालले स्टाटसमा सो पैसा आफुँले नभइ अन्य व्यक्तिले चलाएको आरोप लगाएका छन । उनले पत्रमा आफुसँग पैसा लगेर चलाउनेहरुको नाम समेत किटान गरेका छन्।

उनले रकम स्पष्ट नखुलाई मुख्य रकम प्रयोग गर्ने ५ जना, १० लाख सम्म रकम प्रयोग गर्ने २ जना र ५ लाख सम्म रकम प्रयोग गर्ने २ जनाको नाम उल्लेख गरेका छन् । पत्रमा खनालले नराम्रो व्यक्तिको संगतले आफुँ फँसेको बताउँदै चर्को ब्याजमा रकम लेनदेन गर्दै जाँदा फँसेपछि नचाहदा नचाहँदै बैंकको रकम समेत चलाउन पुगेको स्विकार गरेका छन्।
 

खुल्ला पत्रको रुपमा उनले फेसबुकमा लेखेको स्टाटस यस्तो छ
