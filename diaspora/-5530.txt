बेलायतमा बिचित्र प्रतिभाका नेपाली सम्मानित (भिडियो)

बेलायत । पर्वत वेलफेयर सोसाइटी यूकेको नयाँ वर्ष २०७४ सालको शुभकामना साँझ कार्यक्रममा बिचित्र प्रतिभाका धनी  सम्मानित भएका छन्।बिगत सात बर्षदेखि बेलायत, वकिङ बस्तै आएका अरुण सागर खत्री क्षेत्रीलाई सम्मान गरिएको हो।

उक्त समारोहमा प्रमुख अतिथि गैरआवासीय नेपाली संघ युरोप क्षेत्रीय संयोजक कुल आचार्य, बिभिन्न संघ, संस्था अनि समाजका प्रतिनिधि लगायत वरिष्ठ लन्डनका फेशन डिजाइनर प्रमुख रबी लामिछाने सहित पत्रकार बुद्धिजिबीहरुको उपस्थिती रहेको थियो।

हाम्रो नेपाली कला र संस्कृतिको जगेर्ना गर्ने उद्धेश्यले लामो समय देखि आफ्नो जन्मभुमिबाट टाढा प्रदेशमा रहेर पनि नेपाली कला प्रति एउटा सदभाव राखेर हाम्रो संस्कृतिसँग सम्बन्धित एउटा बिल्कुलै अनौठो चमत्कारी हस्तकला बनाएका खत्रीलाई पर्वत वेलफेयर सोसाइटी यूकेका सभापति दधि आचार्य, बरिष्ठ डिजाइनर रवि लामिछाने लगायत अन्य प्रमुख अतिथी  लगाएतले  खाता लगाएर सम्मान एबम शुभकामना दिए।

करिब् एक महिना पहिले खत्रीले बनाएको अनौठो हस्तकलाको बारेमा बिभिन्न थुप्रै आनलाइनका खबर संचार माध्यमहरुद्वारा प्रकाशित भएको थियो।  यस पर्वत वेलफेयर सोसाइटी यूकेद्वारा आयोजित समारोहमा आफुँलाई सम्मानित गरेर हौसला बढाईदिएको यो क्षण जीवन कै खुशीको क्षण रहेको बताए। 

खत्रीले पर्वत् वेलफेयर सोसाइटी यूके लगायत आफ्नो हस्तकलाको बारेमा प्रकाशित गरिदिनु हुने सबै संचारकर्मी अनि सुझाब, प्रतिकृया गरिदिनु हुने सम्पूर्ण नेपाली प्रति बिशेष आभार सहित धन्यवाद दिदै आफुमा एउटा सकारात्मक् उर्जा थपिएको बताए।
