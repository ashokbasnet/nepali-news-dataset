 अमेरिकाको लङमन्टमा निशुल्क योग प्रशिक्षण शिविर संञ्चालन हुने 

अमेरिका (कोलोराडो) । लङमन्ट स्थित हिमालयज लायन्स क्लबको आयोजनामा आगामी अप्रील ३० तारीकका दिन “तपाईका लागी योग जिवन र खानपान” बिषयक निशुल्क योग प्रशिक्षण शिविर संचालन हुने भएको छ ।

अहिलेका चर्चित योगगुरु डा. राजु अधिकारीको उपस्थितीमा लङमन्ट स्थित एभरेष्ट रेष्टुरेण्टमा अप्रील ३० आईतबारका दिन दिउँसो १२ बजे देखी ३ बजे सम्म योग प्रशिक्षण हुने हिमालयज लायन्स क्लबका सचिव प्रमोद श्रेष्ठले बताएका छन् ।आधुनिकताको बिकाससंगै

खानपान र जिबन शैली परिबर्तन हुँदा मानिसलाई प्रेसर, सुगर लगायत बिभिन्न किसिमका रोगले सताउने समस्या दिन प्रतिदिन बढ्दै गएको कारण “तपाईका लागि योग जिवन र खानपान”  बिषयक शिबिर संचालन गर्न लगिएको सचिब श्रेष्ठले बताए । 

मानव चेतना र योग विज्ञान बिषयमा भारतको हरिद्धार स्थित देब संस्कृती विश्व बिद्यालयबाट विद्यावारिधी गरेका डा.राजु अधिकारीले मनुष्य जिवनका अनेक आयामसंग सम्बन्धित रहेर नेपालमा योग सम्बन्धि बिभिन्न कार्यशाला, गोष्ठी, जनचेतना तथा जनजागरण अभियान सञ्चालन गर्दै आईरहेका छन् ।

उनै योग गुरु लङमन्ट आउन लागेकाले यस अवसरको सदुपयोग गर्न ईच्छुक सबैलाई हिमालयज लायन्स क्लबले आव्हान गरेको छ ।
