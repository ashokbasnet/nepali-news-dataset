दुई जापानी  युवतीले नछोडेपछी भयो हँगामा...

जापान ।   उल्लाश पाण्डेले बिहानै हतार हतार सबै सहकर्मी साथीहरुलाई मनोरम पार्कमा लैजादै थिए । उनले कलाकारलाई अभिनयको लागि तयार रहन आदेश दिँदै थिए  ।  त्यो मनोरम पार्कमा सयौ संख्यामा जापानी  र अन्य देशका पर्यटक  पनि थिए ।

दुई ठुला नेपाली झन्डा लिएर जब अभिनयको लागि कलाकार तयार हुँदै थिए  ।  त्यो देखेर जापानीहरु सबै एकै ठाउँमा जम्मा हुन थाले र त्यो छायाँकन हेर्न थाले । एक्कासि दुई जापानी युवती निर्देशक उल्लाश पाण्डेको छेउमा आए । उनीहरुले भने, 'हामी पनि २ पटक  नेपाल गैसक्यौ हामीलाई त जापान भन्दा नेपाल राम्रो लाग्छ  ।'

उनीहरुको कुरा सुनेर निर्देशक पाण्डे एकछिन भाबुक भए ।  कसैले मेरो देश भन्दा तेरो देश राम्रो भनेको सुन्दा कसलाई  पो खुशी लाग्दैन र !  ति दुई युवतीलाई पनि अभिनय गर्ने रहर लाग्यो ।  जापानमै अभिनयको लागी मरिमेटेर लागेका  ज्याक खड्का र दुइ मोडेल जेम्स होप र प्रदिप कार्कीको दमदार अभिनय देख्न सकिन्छ ।

 यसमा नव निर्देशक भए पनि उल्लाश पाण्डेले नेपालमा रहँदा आफुले सिकेका र अभिनय  गरेकाले केहि सहज भएको बताए । तर केहि डर र चुनौती  भने अवश्य रहेको भनेर कमजोरी लाई स्वीकारे ।  निर्देशक पाण्डेलाई तपाई राजनीतिमा लागेको मान्छे कसरी अभिनयमा भनेर प्रश्न सोद्धा उनी भन्छन् मेरो अभिनय र राजनीति दुवै पाटो बाल्यकाल देखि नै हो  ।

आज मेरो नजिकको साथी भएकोले मेरो काम गर्ने आँट  र लगाब देखेर पनि गायक तुलसी सिवाकोटीले मलाई अवसर प्रदान गर्नु भएको हो उनले भने ।   यो गीतमा पाण्डेको निर्देशक मात्र नभएर अभिनय  पनि देख्न सकिन्छ  ।

 यसको छायांकन मनोरम पार्क व्यस्त सहर बीचमा गरिएको छ । यसको सम्पूर्ण छायांकनमा बिष्णु बस्नेतले गरेका छन् ।  नव निर्देशक पाण्डेले यो गितलाई कति न्याय गरेका छन त्यो त आउने दिनले बताउने छ । हाम्रो तर्फबाट पनि गायक तुलशी सिवाकोटीलाई सफलताको सुभकामना ।
