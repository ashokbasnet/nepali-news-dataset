इजरायलमा सास्कृतिक तथा पर्यटन प्रवर्धन प्रचार-प्रसार र्याली कार्यकम भव्यताका साथ सम्पन्न

हाम्रो भाषा सस्कृति हाम्रो पहिचान र संसार हो
हामी नेपालीको गौरव,सान अनि जिउने आधार हो
बहु जाती बहु भाषी कला अनि संस्कृति छ हाम्रो
सद्भाव र भाइचारा नै नेपालीको संस्कार हो

इजरायलको लागि पर्यटन तथा सांस्कृतिक सद्भावना दुत भगवती बस्नेतको संयोजकत्वमा,इजरायल स्थित नेपाली राजदुतावासको सहयोगमा आर एन इजरायलको आइसीसी सदस्य सुवास खरेलज्यूको व्यवस्थापनमा हिजो मिति २३ अप्रिल २०१७ मा हाइफामा बृहत सास्कृतिक तथा पर्याटन प्रवर्धन प्रचार-प्रसार र्याली कार्यकम भव्यताका साथ सम्पन्न भएको छ ।

कार्यक्रम दुई भागमा विभाजित थियो । पहिलो छोटो औपचारिक कार्यकम थियो भने दोस्रो कार्यक्रममा र्याली गरिएको थियो । कार्यकम दिउसो २ बजेबाट शुरु भएको थियो । यस कार्यकममा प्रमुख अतिथि इजरायल स्थित नेपाली राजदुतावासबाट भोज कुमार भट्टराई बिशेष अतिथिमा एन आर एनका आइसीसी सदस्य सुवास खरेल, अतिथिहरुमा झापाली समाज इजरायलका अध्यक्ष गनेश सागर गौतम “सागर” ,जन सम्पर्क समितिका उपाध्यक्ष राजेन्द्र खनाल, अन्तराष्ट्रिय नेपाली साहित्य इजरायलकि सचिव दिया चापागाईं र कलाकार मंचको सदस्य नुतन भुसाल हुनुहुन्थ्यो ।

यस औपचारिक कार्यकममा स्वागत भाषण दिया चापागाईंले गर्नु भएको थियो भने कार्यक्रमको उद्घाटन राष्ट्रिय गीत गाएर शुरु गरिएको थियो । कार्यकमको प्रमुख अतिथि सहचारी भोज कुमार भट्टराईजी हुनुहुन्थ्यो । उहाँले आफ्नो मन्तब्यको क्रममा हामीले आफ्नो देश कला संस्कृतिलाई विदेशमा पनि चिनाउनु पर्छ भनेर आफ्नो भेषभुषामा यसरी उपस्थित हुनु भएकोमा मैले गौरवान्वित महसुस गरेको छु भन्नु भयो । हाम्रो देश धेरै सुन्दर र धेरै सम्भावना हुँदा हुँदै पनि हामीले प्रयाप्त मात्रमा पर्यटन भित्र्याउन सकेका छैनौ । इजरायलको हाइफामा अहिले आफ्नो देशलाई चिनाउनुको साथै पर्यटन प्रवर्धन कार्यक्रम भयो । यस्ता कार्यक्रमहरु हामीले इजरायलका अन्य क्षेत्रमा पनि यस्ता कार्यक्रम गर्नु पर्छ ।

केहि समय अगाडी हाम्रो झन्डा विश्वको १० झन्डा मध्येमा परेको थियो । थोरै मात्रमा भए पनि हामीले बिदेशी भूमिमा हाम्रो झण्डा फर्फराउनु पर्छ । यसरी हामीले कार्यकम गर्दै जाँदा पक्कै पनि अहिले गईरहेको पर्यटकको रेसियोमा अर्को बर्ष पक्कै पनि धेरै पर्यटन भित्र्याउन सक्छौ । नेपालीहरुको कला संस्कृति नेपाली पहिचान गर्ने कामहरुमा सधै नेपाल एम्बेसीको सधैँ सहयोग रहने बताउनु भयो । हाम्रो झण्डालाई यसरी विदेशी भुमीमा फर्फराउन सक्नु अत्यन्त गौरबको कुरा हो भन्नु भो । झापाली समाज इजरायलका अध्यक्ष गडेश गौतम सागरज्यु ले आफ्नो मन्तब्यको क्रममा सबैलाई प्रवासको बशाईमा पनि हाम्रो देशलाई चिनाउन जस्तो सुकै कामको वावजुध पनि हामी यहाँ उपस्थित भएका छौ । पर्यटन प्रबर्धनको लागि बहाई गार्डेन छान्नुको उदेश्य बहाई गार्डेन बिश्वमा चर्चित पर्यटकीय क्षेत्र हो ।

बिदेशी पर्यटक आउने केन्द्रबिन्दु भएकोले यस क्षेत्रमा नेपालको पर्यटक प्रवर्धन कार्यकम गर्नु अत्यन्त राम्रो कुरा हो भन्दै यस बहाई गार्डेन नजिकको स्थान छान्नु भएकोमा आभार व्यक्त गर्दछु भन्नु भएको थियो । अन्तमा कार्यकमकि सभापति भगवती बस्नेतले नेपाल पर्यटन बोर्डले २०१७ भ्रमण बर्ष मनाई रहदा बिभिन्न देशहरुबाट नेपालमा पर्यटक भित्र्याउने उदेश्यले आफ्ना प्रतिनिधिहरु चयन गरिरहदा इजरायलका लागि यो अवसर प्रदान गरेकोमा पर्यटन बोर्डप्रति आभार व्यक्त गर्दै । नेपाल जलश्रोत, पर्यटन कृषिको अथाह सम्भावना भएको कुरा सबैलाई बिदितै छ , अझ पर्यटनबाट धेरै थोरै समयमा धेरै मुनाफा कमाउन सकिने क्षेत्र हो किनभने नेपालमा एउटा बिदेशी पर्यटक भित्रिदा एयरलाइन्स,चारतारे होटललाई मात्र मुनाफा नभएर फुटपाथमा सुन्तला बेच्ने देखि टुरिष्ट गाइड भरिया र गाउँ गाउँमा होम स्ट्रे खोलेर बस्नेहरु समेत लाभान्वित हुने कुरा बताउनु भयो । अहिले सम्म नेपाल सरकारले बिदेशी पर्यटक भित्र्याउने काम मात्र गरेको छ तर नेपालमा ल्यान्डिङ गरे पछि कसरी रारा मुगु मुस्तांग दैलेख जस्ता बिकट तरपर्यटकीय हिसाबले मनोरम क्षेत्रमा टुरिष्ट पुर्याउने भन्ने मा नेपाल सरकारको ध्यान जान जरुरि छ भन्नु भयो । जस्तै दैलेखमा २४ सै घण्टा बलिरहने ज्वाला छ , मुस्तांगमा ढुगाले बनेको गुफाहरु छन् । इजिप्टमा बनेको पर्खाल हेर्न लाखौ पर्यटन पुग्छन् भने हाम्रो मुस्तांगको गुफा हेर्न किन पर्यटक पुर्याउन सकिदैन भन्ने कुरामा नेपाल सरकारले सोच्नु जरुरि भन्नु भयो ।

हाम्रो नेपाली कला संस्कृति नै हामी नेपालीहरुको पहिचान हो । यसलाई विश्व सामु चिनाउन आआफ्नो ठाउँबाट आफूले सक्ने हरदम सक्दो प्रयास निरन्तररुपमा गरिरहनुपर्छ । सबै भन्दा ठुलो प्रचार भनेको words to mouth हो , हामीले एक जनाले ५ जनालाई मात्र नेपालको बारेमा जानकारी दियौ भने हामी इजरायलमाभएका ५ हजारले नेपालीले ५० हजार इजरायली नेपाल भित्र्याउन सक्छौ , १० जनालाई भन्यौ भने लाखौको संख्यामा नेपाली भित्याउन मदत मिल्छ भन्नु भयो । उहाँले आफ्ना भावी योजनाहरु इजरायल स्थित सम्पूर्ण संघ संस्था नेपाली राजदुतावास, मिलेर बृहत प्रदर्शनी गर्ने । इजरायलका ट्राभल एजेन्सीहरुमा नेपाल पर्यटन बोर्डका पम्पेल्टहरु राख्ने । पर्यटन सम्बन्धि सर्ट मुभी बनाउने बताउदै हाम्रो देशको सांस्कृतिक सम्पदालाई विश्वव्यापीकरण गर्नको हाम्रो राष्ट्र लाई चिनाउने, हाम्रो देशमा पर्यटन भित्र्याउने यो ऐतिहासिक कार्यक्रममा यसरी आ आफ्नो जातीय भेषभुषामा उपस्थित भएकोमा सम्पूर्ण उपस्थित महानुभावहरुलाई सबैलाई धन्यवाद दिएर औपचारिक कार्यकम समापन गर्नुको साथै तुरुन्त र्याली शुरु गरिने बताउनु भएको थियो । कार्यक्रमको संचालन सावित्रा लुइँटेलले गर्नु भएको थियो ।

दोस्रो भागको कार्यकममा please visit nepal सहित नेपालका सगरमाथा , बुद्ध लुम्बिनी बिभिन्न पर्यटकीय क्षेत्र पहिचान हुने ब्यानर सहित , नेपालका झण्डा फर्फराउदै , बिभिन्न स्लोगनहरु World Highest Mountain 'MOUNT EVEREST' Nepal is the land of nature, culture and adventure Nepal is famous all over the world for its natural wonders- towering Himalayan peaks, Nepal is often known as the biggest natural museum in the world. Nepal has been the dreamland for trekkers, mountaineers and nature lover for a long time. trekking is the best way to explore the natural beauty of Nepal. The Land of Buddha and the Everest the pristine nature Smiling people &amp; culture our treasure Nature's miracle: we have all of them in Nepal Land of paradise and biodiversity hot spots:Nepal Land of incredible beauty and contrast Highest elevation gradient Nepal offers too much to discover so one time is not enough Nepal garden of nature to create backyard of paradise Nepal offers all things for sake of existence of human beings Nepal:offers no comparable in earth so don't be late लेखिएका प्ले कार्ड बोकेर नेपाली पोशाकमा सम्पूर्ण दिदी बहिनि दाजुभाईहरु लामबद्ध भएर नेपाली लोक गीत गाउदै, बजाउदै नाच्दै बहाई गार्डेनको पहिलो गेट देखि जर्मनी कोलनी सम्म पुगेर अर्को बाटो भएर फर्किएका थिए ।

बाटाका छेउ छेउका रेष्टुरेन्टमा भएका मानिसहरु उभिएर र्यालीमा हिडेका मानिसहरुको हातमा लेखिएका स्लोगन पढ्दै बिभिन्न किसिमका नेपाली पोशाक हेरेर अचम्मित पर्दै थिए । र्यालीमा उलेख्य नेपाली, इजरायलीहरुको उपस्थिति रहेको थियो ! नेपाल टुरिजम बोर्डको पम्प्लेट, नेपालको नक्शा , सगरमाथाको म्याप ट्राभल एजेन्सीहरुलाई, बाडिएको थियो। कार्यकमको अन्तमा जलपानको व्यवस्था गरिएको थियो ।
