इजरायलमा नेपालको साँस्कृतिक तथा पर्यटन प्रवर्धन कार्यक्रम 

हाइफा ।  इजरायलको पर्यटकीय शहर हाइफामा बृहत सांंस्कृतिक तथा पर्यटन प्रवर्धन प्रचार प्रसार कार्यकम सम्पन्न भएको छ।  इजरायलका लागि पर्यटन  तथा सांस्कृतिक सद्भावना दुत भगवती बस्नेतको संयोजकत्वमा इजरायल स्थित नेपाली राजदुतावासको सहयोग तथा आर एन इजरायलको व्यवस्थापनमा गत २३ तारिकका दिन सम्पन्न भएको हो। 

कार्यक्रममा नेपाली राजदुतावासबाट प्रमुख अतिथि भोज कुमार भट्टराई, विशेष अतिथिमा एन आर एनका आइसीसी सदस्य सुवास खरेल, अतिथिहरुमा झापाली समाज इजरायलका अध्यक्ष गणेश गौतम, जन सम्पर्क समितिका उपाध्यक्ष राजेन्द्र खनाल, अन्तराष्ट्रिय नेपाली साहित्य इजरायलकी सचिव दिया चापागाईं र कलाकार मञ्चको सदस्य नुतन भुसाल रहेका थिए।

कार्यकमका प्रमुख अतिथि सहचारी भोज कुमार भट्टराईले आफ्नो देश कला संस्कृतिलाई विदेशमा पनि चिनाउनु पर्छ, हाम्रो देश धेरै सुन्दर र धेरै सम्भावना हुँदा हुँदै पनि हामीले प्रयाप्त मात्रामा पर्यटन भित्र्याउन सकेका छैनौँ । इजरायलको हाइफामा अहिले आफ्नो देशलाई चिनाउनुको साथै पर्यटन प्रवर्धन कार्यक्रम इजरायलका अन्य क्षेत्रमा पनि आयोजना  गर्नुपर्नेमा जोड दिएका थिए। 

अन्तमा कार्यकमका सभापति भगवती बस्नेतले नेपाल पर्यटन बोर्डले २०१७ भ्रमण बर्ष मनाई रहँदा बिभिन्न देशहरुबाट नेपालमा पर्यटक भित्र्याउने उदेश्यले आफ्ना प्रतिनिधिहरु चयन गरिरहँदा इजरायलका लागि यो अवसर प्रदान गरेकोमा पर्यटन बोर्ड प्रति आभार व्यक्त गरेकी छन्। 

नेपाल कला,संकृति,प्राकृतिक सुन्दरता, जलश्रोत, पर्यटन कृषिको अथाह सम्भावना भएको कुरा सबैलाई बिदितै छ, अझ पर्यटनबाट धेरै थोरै समयमा धेरै मुनाफा कमाउन सकिने क्षेत्र । नेपालमा एउटा बिदेशी पर्यटक भित्रिँदा एयरलाइन्स, चारतारे होटललाई मात्र मुनाफा नभएर फुटपाथका ब्यबसायी देखि टुरिष्ट गाइड भरिया र गाउँ गाउँमा होम स्ट्रे खोलेर बस्नेहरु समेत लाभान्वित हुने कुरा बताएकी छन्। 

उक्त र्यालीमा Please Visit Nepal सहित नेपालका सगरमाथा , बुद्ध, लुम्बिनी बिभिन्न पर्यटकीय क्षेत्र पहिचान हुने ब्यानर, नेपालको झण्डा फर्फराउदै, बिभिन्न स्लोगनहरु 'World Highest Mountain 'MOUNT EVEREST'लेखिएका प्ले कार्ड बोकेर नेपाली पोशाकमा सम्पूर्ण दिदी बहिनी तथा दाजुभाईहरु लामबद्ध भएर नेपाली लोक गीत गाउँदै, बजाउँदै नाच्दै बहाई गार्डेनको पहिलो गेट देखि जर्मनी कोलनी सम्म पुगेर अर्को बाटो भएर फर्किएका थिए । 

बाटाका छेउ छेउका रेष्टुरेन्टमा भएका मानिसहरु उभिएर र्यालीमा हिँडेका मानिसहरुको हातमा लेखिएका स्लोगन पढ्दै बिभिन्न किसिमका नेपाली पोशाक हेरेर अचम्मित भएका थिए।  नेपाल टुरिजम बोर्डको पम्प्लेट, नेपालको नक्शा, सगरमाथाको म्याप  ट्राभल एजेन्सीहरुलाई बाँडिएको थियो।
