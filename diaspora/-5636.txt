न्युजिल्यान्डमा साँस्कृतिक कार्यक्रम 'रमाइलो साँझ' सम्पन्न 

न्युजिल्यान्ड । नयाँ बर्ष २०७४ उपलक्ष्यमा गत अप्रिल २२ तारिकका दिन न्युजिल्यान्डमा एक साँस्कृतिक कार्यक्रम रमाइलो साँझ सम्पन्न भएको छ।  धुर्मुस-सुन्तली फाउन्डेसनको सहयोगार्थ न्युजिल्यान्ड नेप्लिज एसोसिएसनले आयोजना गरेको उक्त कार्यक्रममा पाँच सय भन्दा बढी दर्सकको सहभागिता रहेको थियो। 

अक्ल्याण्ड काउन्सिलका मेयर फिल गफको प्रमुख अतिथि रहेको उक्त कार्यक्रमलाई एसोसिएसनका अध्यक्ष राज महर्जनले स्वागत गरेका थिए। कार्यक्रममा न्युजिल्यान्डका अन्य शहरबाट उत्कृष्ट सहभागिता रहेको र नेपाली लगायत विभिन्न संघ संस्थाले सहयोग गरेका थिए। तीन घण्टा लामो उक्त कार्यक्रममा विभिन्न सांगीतिक प्रस्तुती दिईएको थियो। 

बेदेन्द्र अधिकारी र अलिना रावल बिष्टले संचालन गरेका विशेष कार्यक्रमलाई डिसीनेपाल डटकमको फेसबुक पेजबाट प्रत्यक्ष प्रसारण पनि गरिएको थियो। कार्यक्रमबाट प्राप्त शत प्रतिशत रकम धुर्मुस-सुन्तली फाउन्डेसनलाई पठाइने तैयारी भैरहेको एसोसिएसनका सदस्य कमल भट्टराईले जानकारी दिएका छन्।
