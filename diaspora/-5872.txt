कुवेतमा भब्य रुपमा बुद्ध जयन्ती मनाइने 

कुवेत । कुवेतमा भब्य रुपमा बुद्ध जयन्ती मनाइने भएको छ । नेपाल तामाङ घेदुङ कुवेतद्वारा आगामी में ५ तारिक शुक्रबार कुवेतको हवाल्लीमा आयोजना २५६१औँ बुद्ध जयन्ति अतिथी कलाकारका साथ बिशेष कार्यक्रम गरी  मनाइने भयको छ । भाषा,संस्कार र संस्कृति हाम्रो पहिचान १ बुद्धको सन्देश विश्वमा फैलाउने हाम्रो अभियान ११ भन्ने उदेश्यका साथ २५६१ औं  बुद्ध जयन्ती, शान्ति पुजा पाठ तथा बृहत साँस्कृतिक कार्यक्रम २०१७ आयोजना गरेको हो । 

नेपालबाट आउने अतिथी कलाकारहरु प्रेम लोप्चन र शशिकला मोक्तान साथै नेपाल तामाङ घेदुङ केन्द्रका अध्यक्ष मोहन गोलेको प्रमुख अतिथ्यका साथ कार्यक्रम हुने संस्थाका प्रबक्ता अनी कार्यक्रम प्रचार प्रसार बिभागीय प्रमुख दिल कुमार पाख्रिनले डि सी नेपाल लाई भने उनले थपे नेपाल बाट आउने सबै आगन्तुक कुवेतमा आउनको लागी सबै प्रकृया पुरा भइसकेको र कार्यक्रमको तयारी पुरा भयको बताए  । 

कुवेतबासी नेपाली दाजुभाई तथा दिदी बहिनी हरुलाई कार्यक्रममा उपस्थित हुन अनुरोध का साथै कुवेतमा कृयाशिल नेपाली संघ-संस्थाको प्रतिनिधिहरुलाई पत्राचार गरि सकिएको जनाउदै यदि पत्र प्राप्त हुन नसकेको खन्डमा यसै अनुरोधका आधारमा कार्यक्रममा उपस्थितिका लागि आयोजकले आव्हान गरेको छ।
