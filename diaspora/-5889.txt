पानी अभियानलाई एनआरएनका संरक्षक राम प्रतापद्वारा एक लाख सहयोग

काठमाडौँ । एन आर एन संस्थापक संरक्षक तथा एन आर एन अभियन्ता एवम जर्मनिका लागि नेपाली महावाणिज्यदूत श्री रापप्रताप थापाले पानी अभियानलाई एक लाख सहयोग गरेका छन् । 

दाङको सुनपुरमा चलिरहेको पानी अभियानलाई थापाले रु एक लाख सहयोग गर्ने घोषणा गरेका हुन्। 

विदेशी भुमिबाट सुरु भएको पानी अभियानको नारा हामी सबैको साझा नारा बन्नु पर्छ र पानी अभियान सफल होस् भन्ने शुभकामना व्यक्त गर्दै पानी अभियानकर्ता मित्रलाल पार्देसित उक्त सहयोगको घोषणा गरेका हुन्। 

स्मरण रहोस् हरेक घर धारो होस् , हरेक गाउँ सिंचाइ होस् भन्ने नारा फेसबूक स्ट्याटसबाट अगाडि बढेको पानी अभियानले सुनपुर दाङमा बोरिङ खन्ने काम भैसकेको छ।
