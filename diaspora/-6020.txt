२५६१ औ बुद्ध जयन्ती तथा बृहत सांस्कृतिक कार्यक्रमको तयारी पुरा

अप्रिल २९, कुवेत - नेपाल तामाङ घेदुङको आयोजनामा आउँदो ५ मे मा कुवेतमा २५६१ औं बुद्ध जयन्ती तथा सांस्कृतिक कार्यक्रम धुमधामका साथ मनाइने भएको छ ।

कुवेतको  हवाली स्थित ब्वाइज स्काउट थेटर हलमा  हुन गैरहेको २५६१ औ बुद्ध जयन्ती तथा बृहत सास्कृतिक कार्यक्रमको  सबै आन्तरिक तयारी पुरा भएको जानकारी व्यवस्थापन पक्षले गराएको छ ।

तामाङ घेदुङ कुवेतका अध्यक्ष अमृत लोप्चनको अध्यक्षतामा शुक्रबार बसेको बैठकले उक्त जानकारी गराएको हो ।  बैठकले कुवेतमा क्रियाशील विभिन्न संघसस्था, समाजसेवी, बुद्धिजिबी, पत्रकार, खेलाडी, राजनीतिज्ञ र सम्पुर्ण कुवेतबासी  नेपाली दाजुभाइ तथा दिदीबहिनीहरुलाई कार्यक्रममा उपस्थित भै कार्यक्रमलाई सफल पारि दिनहुन  हार्दिक अनुरोध पनि  गरेको छ ।  

उक्त कार्यक्रममा आमन्त्रित अतिथि कलाकारहरु पनि बुधवार सम्म कुवेत आइपुग्ने नेपाल तामाङ घेदुङ कुवेतका बरिस्ठ सल्लाकार राम लामाले जानकारी दिए ।

कार्यक्रम गर्न लागेको ब्वाइज स्काउट थेटर हल कुवेतको अत्यन्त संबेदनशिल र प्रशासनिक क्षेत्र भएकोले कार्यक्रममा उपस्थित हुनचाहनेलाई कानुनले बन्देज गरेको कुनै पनि किसिमका सामान लगायत धुम्रपान, मध्यपान र नशालु पदार्थ सेवन नगर्न आयोजकले अनुरोध समेत गरेको छ ।   

यस अघि नै विभिन्न संघसस्थाहरुलाई पत्राचार गरि सकेको भए पनि कथम् कदाचित पत्र प्राप्त गर्न छुट भएका विभिन्न व्यक्तित्वहरु र  संघसस्थाहरुलाई यसै समाचारलाई नै आधिकारिक निमन्त्रणा पत्र मानी कार्यक्रममा उपस्थित भै दिनहुन कार्यक्रम संयोजक युग लामाले अनुरोध गरेका छन् ।  

कार्यक्रम:

मिति : ५ मे २०१७, शुक्रबार

स्थान : ब्वाइज स्काउट थेटर हवाली (सेन्टर प्वाइन्टको ठिक अगाडि)

समय: ११ बजे बिहान

सम्पर्क: युग लामा ६६०३६३८४, राम लामा ९०९११२९६, अमृत लोप्चन ६५८०३२००, दिलकुमार पाख्रिन ६७७९०६८०,  सुरेश ग्याबा ६६२३८०८७, रेसम लामा ९९०३५८४०, डिबी लोप्चन ९७७७६५१३, कृष्ण सिङ्ग्तान ५०१२३९४१, सम्बर वाईबा ९९२२६८०६,  सुनबहादुर तामाङ (ट्याक्सी ग्रुप) ९७७०९३७१
