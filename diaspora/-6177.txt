चौथो विपी कोईराला इन्डो-नेपाल ब्याडमिन्टन प्रतियोगिता दिल्लीमा सम्पन्न

भारतको राजधानी दिल्लीमा चौथो विपी कोईराला इन्डो-नेपाल ब्याडमिन्टन प्रतियोगिता भव्यताका साथ सम्पन्न भएको छ ।
 
हाम्रो स्वाभिमान  ट्रस्ट र यूनिभर्सल हेल्पिंग ह्यान्डको संयुक्त आयोजना मा त्यागराज इन्डोर स्पोर्ट्स स्टेडियममा प्रतियोगिता हिजो आइतबार सम्पन्न भएको हो ।

६ उमेर समूहमा  बिभाजन गरेर खेलाईएको खेलमा क्रमश: फिमेल अन्डर १६ मा खुशी र अभिषी ठाकुर प्रथम भएका छन् भने १६ पलसमा अन्जु मल्ल र हर्षलता पीटरले प्रथम स्थान हासिल गरेका छन् ।  त्यस्तै पुरुष तर्फ अन्डर १६ मा रुदनाश नेगी र शिवांश नेगीले बाजी मार्न सफल भएका छन् भने पुरुष १६  मा कनैया कुमार र सुसान्त मालबाल प्रथम भएका छन् । यसैगरी पुरुष  ३० पलसमा प्रदीप बचेती र विरेंदर सिंह, पुरुष ४० पलसमा नरेश कुमार वर्मा र मोहित कपूरले आफनो उत्कृष्ट खेलको प्रर्दसन गर्दै प्रथम स्थान हासिल गर्न सफल भएका छन् ।

हाम्रो स्वाभिमान  ट्रस्ट विगत लामो समयदेखि भारत प्रवासमा नेपाली संस्कृतिको  जगेर्ना गर्ने कार्यमा सक्रिय रहँदै आएको छ । नेपाल र नेपालीको हकहितमा कार्य गर्दै आएको यस संस्था प्रवासमा अग्रणी भूमिका निर्वाह गरिरहेको अनुभव भारतीय राजधानी दिल्लीमा बसोबास गर्ने नेपालीहरुको रहेको छ ।

खेल प्रति रुचि भएका  तर आफ्नो कलाकौशल प्रर्शन गर्ने मौका नपाएका नेपाली भाइ बहिनिहरुको लागि उचित वातावरणको  सिर्जना गर्ने काम ट्रस्ट ले गर्दै आएको ट्रस्टका उप-महासचिव  श्री मोहन कार्की ले डि सी  नेपाललाई बताए । उनले आगामि दिनहरुमा पनि ब्याडमिन्टन लगायत अन्य खेलहरुको आयोजना तथा उत्थानमा आफ्नो सहभागिता रहने बताए ।

कार्यक्रम ट्रस्टका अध्यक्ष श्री नारायण श्रेष्ठको अध्यक्षयता,  महासचिव प्रेम छेत्री  र उप-महासचिव मोहन कार्की को संचालनमा सम्पन्न भएको थियो ।

प्रथम, द्वितिय र तृतिय हुने विजेता खेलाडीहरुलाई आर्कषक ट्रफी र प्रशंसा पत्रका साथ सम्मान गरिएको थियो । कार्यक्रममा विभिन्न संघ संस्थाका दर्जनौं प्रतिनिधीहरू र खेलप्रेमीहरुको उल्लेखनिय उपस्थिति रहेको थियो ।
