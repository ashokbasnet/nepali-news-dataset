ग्लोबल नेपाल फेस्ट २०१७ बाल्टिमोरमा यसरी मनाइयो

अमेरिकाको बाल्टिमोरमा ग्लोबल नेपाल फेस्ट २०१७ धुमधामका साथ मनाइएको छ । नेपाली आर्ट, संगीत, संस्कृति, खाना, पर्यटन, ह्यान्डिक्राप्टलगायत अन्य नेपाली उत्पादन तथा परम्परालाई विश्वसामु प्रबद्धन गर्ने उद्धेश्यका साथ ग्लोबल नेपाल फेस्ट २०१७ बाल्टिमोरको आयोजना गरिएको आयोजक संस्था भिन्तुना इन्टरनेशनलले जनाएको छ ।

यही अप्रिल २९ तारिख बिहान ११ बेजेदेखि साँझ ६ बजेसम्म आयोजना गरिएको कार्यक्रममा उपस्थित पाहुनालाई मनोरञ्जन प्रदान गर्न आकर्षक साँस्कृतिक नृत्य, नेपालका हिमाल तथा तराईमा नाम चलेका प्रख्यात बाद्यबाद्न लाइभ तथा अन्य मनोरञ्जनका कार्यक्रमको आयोजन गरिएको थियो ।

अमेरिकाको भर्जिनिया राज्यमा दर्ता भएको भिन्तुना इन्टरनेशनलले कार्यक्रमको आयोजना गरेको हो । विदेशमा रहेका नेपालीहरुलाई एकतामा बाध्न र नेपाली सांस्कृतिलाई विश्व सामु चिनाउने उद्धेश्यका साथ भिन्तुना इन्टरनेशनलको स्थापना भएको हो । यो संस्थाले यस प्रकारका कार्यक्रमहरु नियमित रुपमा गर्दै आइरहेको छ ।

संस्थाले आफ्ना गैरनाफामुखी अन्य संस्थाहरु मार्फत नेपालमा भएका अन्य सेवामुखी संघ तथा संस्थाहरुलाई सहयोग गर्ने गरेको छ ।

ग्लोबल नेपाल फेस्ट २०१७ नाम दिइएको यो एक परिवार मैत्री कार्यक्रम हो । भिन्तुना इन्टरनेशनलले यो कार्यक्रम अमेरिकाको बिभिन्न शहरहरुमा नेपालको अनेकतामा एकता लुकेको सुन्दरतालाई विश्व सामु चिनाउने उद्धेश्यका साथ आयोजना गर्दैछ ।

उक्त फेस्टमा व्यवसायीहरुले नेपाली आर्ट्स, खाना लगायतका उत्पादनहरुको प्रदर्शन तथा बिक्री गर्नेछन् ।  भिन्तुना इन्टरनेशनलले ग्लोबल नेपाल फेस्ट २०१७ लाई सफल पार्न कुनै कसर बाँकी नराख्ने आयोजकले जानकारी गराएको छ ।
