  पर्बत समाज बेल्जियमको अधिवेशन सम्पन्न, नयाँ अध्यक्षमा झलक केसी निर्वाचित 

स्वीटजरल्याण्ड । पर्बत समाज बेल्जियमको अधिवेशन सम्पन्न भएको छ। झलक केसीको अध्यक्षतामा नयाँ कार्यसमिति चयन भएको हो। कार्यसमितिमा उपाध्यक्ष भिम कुँवर, महासचिव दीपक पोखरेल, सचिव युग माया पुन र कोषाध्यक्षमा सिता के सी सर्बसम्मत चयन भएका छन्। 

त्यस्तै सदस्यहरुमा काजी  नेपाली, किरण पुन, राकेश क्रमाचार्य, अमृत पौडेल, हिक्मत श्रेष्ठ, पुनम घिमिरे, दर्शन गुरुङ, बाबुराम शर्मा, रक्षा श्रेष्ठ निर्वाचित भएका छन्। अधिबेशनलाई युरोप लगायत बेल्जियममा रहेका विभिन्न संघसंस्थाका प्रतिनिधिहरुले शुभकामना दिएका थिए। गैर आवासिय नेपाली संघ बेल्जियमका अध्यक्ष गंगाधर गौतमले पर्बत समाजले छोटो समयमै बेल्जियममा र स्वदेशमा धेरै राम्रो काम गरेको बताए। 

उनले भने ‘संस्थाको कार्यलाई व्यक्तिगत रुपमा नभइ सामूहिक रुपमा अघि बढे सबैलाई फाइदा हुनेछ।’ त्यस्तै नेपाली सम्पर्क समिति बेल्जियमकी अध्यक्ष सिता सापकोटाले बेल्जियममा धेरै नाम मात्रैको संस्था भएको बताए। उनले पर्बत समाजले केही राम्रो काम गरेर देखाउने आशा ब्यक्त गरिन्।

प्रमुख अतिथि महामहिम राजदुत श्री लोक बहादुर थापा ,सामाजिक अभियानकर्ता तथा गैर आवासीय संघ अन्तराष्ट्रिय परिसदका सचिब अर्जुन कुमार श्रेठ, एन आर एन युरोप संयोजक कुल आचार्य, समाज सेवी शिशिर भट्ट, संस्थापक अध्यक्ष मेख गुरुङ लगायतले सम्बोधन गरेका थिए।
