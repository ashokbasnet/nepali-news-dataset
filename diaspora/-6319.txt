जापानमा 'गोल्डेन विक सांगीतिक रमझम २०१७' सम्पन्न

जापान । नेपाल मगर संघ जापानको आयोजनामा भएको “गोल्डेन विक सांगीतिक रमझम २०१७” भव्य रुपले सम्पन्न भएको छ । जापानको टोयोटा शहरमा आयोजित उक्त कार्यक्रममा गायक सुमन बुढा मगरको साथमा अन्य जापानमा रहेका चर्चित  नेपाली कलाकारहरूले दर्शकहरूलाई मनोरन्जन दिएका थिए । 

गायक सुमन बुढा मगर रमाउँदै 'पोईल जान पाम शिव भन्नेलाई मैले ल्याउन पाम' भन्दै स्टेज तत्ताउँदै गर्दा दर्शक दिर्घामा रहेका युवायुवती देखि बुढा पाका सम्म सबैजना सिट छाडेर नाच्न बाध्य भए । कतिपय स्टेजमै गएर सुमन सँग उफ्रिँदै सिठी मार्दै नाच्दा माहौल असाध्यै रंगिन र कोलाहलमय बनेको थियो । उनले कौडा भाका लगायतका अन्य आफ्ना एल्बमका गीतहरु पनि गाउन भ्याए । 

त्यस्तै गायक सरोज लामा, भुवन सिं थापा मगर, श्याम शितल श्रेष्ठ, कर्मदोङ तामाङ, राजीव लामा, लगायतले पनि निक्कै माहौल तताएका थिए । त्यस्तै मिरा दर्लामी मगर, सिता मगर, पूनम पुन , माया थापा पुन, माया मगर लगायतले नृत्य प्रस्तुत गरे । गायिका लक्ष्मी थिङ् र शर्मीला शेर्पुजाले पनि मिठो गीत सुनाए ।

संघका अध्यक्ष तथा कार्यक्रमका सभापति  श्री गंगा घर्ति मगरले यो कुनै पैसा खेर्ने ९कमाउँने० नियतले आयोजना गरिएको कार्यक्रम नभएर गोल्डेन विक विदामा सँधै नेपाल मगर संघ जापानले गर्दै आएको कार्यक्रमलाई स्थायित्व दिन आयोजना गरीएको प्रष्ट पारे। उनले कार्यक्रमलाई विभिन्न तवरले सफल बनाउँन मद्दत गर्नुहुने कलाकार, पत्रकार, विभिन्न संघ संस्थाहरू, प्रायोजक ज्यूहरू, कार्यसमिति र सबै दर्शक महानुभावहरूलाई हार्दिक धन्याबाद दिए । कार्यक्रामका प्रमुख अतिथि आदिवासी जनजाति महासंघ जापानका सहअध्यक्ष कान्छा शेर्पा रहेका थिए भने औपचारिक उदघोषण संघका महासचिव लक्ष्मण घर्ति मगरले गरेका थिए । त्यस्तै स्वागत मन्तव्य वरिष्ठ उपाध्यक्ष  धनकुमार बुढा मगरले दिए भने सांगीतिक कार्यक्रम संचालन संघका साँस्कृतिक प्रमुख रुपलाल बुढा मगरले गरे ।
