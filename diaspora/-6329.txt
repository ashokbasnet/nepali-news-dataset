 वासिंटन राज्यमा एनआरएनए तदर्थ समिति गठन 

वासिंटन । एनआरएनए अमेरिका का अध्यक्ष डा. केशव पौडेलको उपस्थितिमा यहि एप्रिल २९ तारिख शनिवारका दिन वासिंटन राज्यको सियाटलमा एनआरएनए अमेरिकाको च्याप्टर गठन गरिएको छ । 

एन आर एन अमेरिकाको आसन्न निर्वाचनलाई अझ समावेशी बनाउने क्रममा शनिवार वाशिङटन राज्यको सियाटलमा तदर्थ समिति गठनका लागि फोकल व्यक्तिको रुपमा डा नबिन खनाल लाई नियुक्त गरेको छ ।

माईक्रो सफ्टको केन्द्रीय कार्यालय स्थित सम्मेलन हलमा शनिवार सम्पन्न एक बिशेष भेलालाई सँबोधन गर्दै तदर्थ समिति गठनका लागि फोकल व्यक्तिको रुपमा डा नबिन खनाललाई नियुक्त गरिएको एन आर एन अमेरिका का पश्चिमी क्षेत्रका उपाध्यक्ष श्री डिल्लीराम भट्टराईले जानकारी गराए ।
                            
उक्त सभालाई प्रमुख अतिथि, तथा नेपाली राजदूत डा। अर्जुन कार्की, अतिथिहरुमा एन आर एन अमेरिकाका अध्यक्ष डा केशब पौडेल, एन आर एन अमेरिकाका उपाध्यक्ष डिल्ली भट्टराई, एन आर एन  आई सि सि क्षेत्रिय सँयोजक सोनाम लामा, एन आर एन  आई सि सि उप सँयोजक तथा नव नियुक्त अबैतानिक बाणिज्य दूत ए सि शेर्पा, एन आर एन अभियन्ता बि आर लामा, लगायत बरिस्ठ समाजसेवी  मोहन गुरुङ र पशुपति पाण्डे लगायतले सम्बोधन गर्दै नयाँ बन्दै गरेको एन आर एनको राज्य शाखाले स्थानीय सघ संस्थाहरुसँग सहकार्यको बाताबरण बनाई अगाडि बढन सफलताको शुभकामना ब्यक्त गरे ।

यस नियुक्तिले आफुमा नयाँ उर्जा सञ्चार हुनुका साधै थप जिम्मेवारी बोध भएकोले एन आर एन अभियानलाई अझ पारदर्शी र सहभागीमुलक संस्थाको रुपमा अगाडि बढाउने प्रढ गर्दै डा। नबिन खनालले सम्पूर्ण अतिथि लगायत सहभागीलाई धन्यवाद ज्ञापन गरे ।
