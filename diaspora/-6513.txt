ओमानमा नेपाली महिला पीडामा, उद्धार गरिदिन आग्रह

मस्कट ,ओमान -  वैदेशिक रोजगारीको लागि नेपालबाट ओमान आएकी निमा शेर्पा पीडामा परेकी छन् ।

ताप्लेजुङ माईत भएकी सांवा ५ सोलुखुम्बु की ४५ वर्षीय नेपाली चेली निमा शेर्पा ओमान मा पीडामा परेकी हुन् ।   यसअघि ५ वर्ष जति कुवेतमा घरेलु कामदार को रूपमा काम गरेकी उनि घरेलु कामदार कै रूपमा दुबई  जान चाहेकी थिईन ।

नेपालबाट पठाउने मेनपावर को नाम थाहा नभए पनि यहाँ आफुलाई यसरी फसाउने एजेन्टको नाम र फोन नम्बर भने थाहा भएको शेर्पाले बतायकी छन् । उनले बताए अनुसार  गोपाल ढुंगाना, रबि राई  र सोनाम मगर ले उनलाई पहिले नेपालबाट दुबई का लागि पठाएका थिए । दुबईमा   भएकी दिपा  बिक नाम गरेकी  एजेन्टसंग केही दिन राखी त्यसपछि उनलाई ओमान ल्याईएको कुरा उनले डिसी नेपाल ओमान संवाददाता बिनेश खनाल संगको फोन सम्पर्कमा बताकीए छन् ।

आफूलाई यसरी अलपत्र पार्ने एजेन्टहरुको फोन नम्बर पनि आफूसंग रहेको जानकारी शेर्पाले गराएकी छन् । आवश्यक परेको खण्डमा एजेन्टहरुको मोबाइल फोन नम्बर उपलब्ध गराउने उनले बनाएकी छन् ।
मलेसियामा रहने उनका १ जना आफ्न्तले फेसबुकमा उनको बारेमा राखेको पोस्टको कारण उनी डिसी नेपाल संवाददाता  संगको  सम्पर्कमा पुग्न सफल भयकी थिईन्   ।

 बिगत ८ महिनादेखि ओमान को सुब्री भन्ने ठाउँमा स्थानीय ओमानी नागरिकको घरमा कार्यरत रहेको कुरा उनले बताईन् ।  १ जना ओमानीको घरमा मात्रै नभई ५-५ जना उसका आफन्तहरुको घरमा उनलाई काममा लगाउने गरेको पीडित शेर्पाले  बतायकी छन् । 

५-५ जनाको घरमा काम गर्दा र उनीहरुको परिवारलाई खाना पकाई खुवाउँदादा पनि उनलाई मासिक तलब जम्मा ओमानि रियल ९० मात्रै दिने गरिएको र त्यही पनि समय मै नदिइएको उनले उनले बतायकी छन् ।

 तुरुन्तै नेपालस्थित घर फर्कने इच्छा भएपनि घर मालिकले त्यस बापत पैसा बुझाउनु पर्ने भन्ने गरेको दुखेसो उनको रहेको छ । उनले भनिन्- तँलाई हामीले दुबईबाट ओमानी रियाल १६०० किनेर ल्याएको र यदि फर्कन चाहेमा ओमानी रियल १००० हजार तिर्नु पर्छ ।

मोबाइल फोन चलाउन दिए पनि मोबाइलमा रिचार्ड  कार्ड  हाल्न नदिने  भएको हुँदा अहिलेसम्म आफूले ओमानमा रहेका कुनैपनी संघ-संस्थाको सम्पर्कमा आउन नसकेको उनले बताएकी छन् । नेपाली राजदुतावास ओमानको सम्पर्क नम्बर उनले केहि केही दिन अगाडि पाएकी थिइन् ।

कसै- संग फोनमा कुरा गरेर आफ्नो दुख र आफु नेपाल फर्कन  चाहेको कुरा बताएको खण्डमा  जङ्गल मा लगेर कसैले थाहा नपाउने गरि मारेर फाल्ने धम्की दिएको हुनाले आफ्नो पीडा अरुलाई बताउन नसकेको पनि उनले बताएकी छन् ।

१६ वर्ष पहिले श्रीमान बितिको बताउने उनले ३ छोराहरू भएको र उनीहरुको लालनपालन तथा शिक्षाको लागि आफू बिदेशीन बाध्य भएको बताएकी छन् ।

  उद्धार गरी आफूलाई नेपाल फर्काउन नेपाल सरकारलाई पहल गरिदिन उनले अनुरोध गरेकी छन् ।
  निजको नम्बर ००९६८९३३१२३२७ रहेको छ ।
