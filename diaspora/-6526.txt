एनआरएन निर्वाचनको सम्बन्धमा भर्जिनियामा छलफल

वासिङ्गटन डिसी । चाँडै हुने एनआरएन अमेरिकाको निर्वाचन अन्र्तगत भर्जिनिया राज्यका सदस्यहरुले भर्जिनिया च्याप्टरको लागि उम्मेदवारी घोषणा तथा सदस्यहरुका बीच छलफल सहित मार्च ४ विहिवार साँझ गेन्सभिलमा भेला सम्पन्न भएको छ । स्थानिय समाजसेवी दधि ढुङ्गाना तगायतका व्यक्तिहरुको सक्रियतामा आयोजना गरिएको सो भेलामा करिब ५० जना व्यक्तिहरुको उपस्थिति रहेको थियो । 

सो भेलामा भर्जिनिया च्याप्टरको अध्यक्ष पदमा पबन वाराकोटी खनाल तथा गोविन्द सुवेदीले आफ्नो उम्मेदवारी घोषणा गरेका थिए । भर्जिनिया च्याप्टरका वर्तमान सचिव कृष्ण भण्डारीले कुनै निश्चित पदकोलागि उम्मेदवारी घोषणा नगरी नयाँ वन्ने समितिको कुनै पनि पदमा रहेर काम गर्न इच्छुक भएको जानकारी गराए । त्यसै गरि शरेस अधिकारीले एनआरएन एनसीसी अमेरिकाको बोर्ड अफ डिरेक्टरको पदमा उम्मेदवारी घोषणा गरेको जानकारी गराएका थिए भने परशुराम भण्डारीले एनआरएन एनसीसी अमेरिकाकोलागि उम्मेदवारी घोषणा नगरेको तर आफ्रनो इच्छा रहेको जानकारी गराएका थिए । 

स्वस्फूर्तरुपमा भेलाको संयोजन गरेका दधि ढुङ्गानाले सदस्यहरुबीच छलफल होस्, आकाक्षीहरुले उम्मेदवारीको जानकारी गराउन पाउन् र सदस्यहरुले भोलिका दिनमा समितिबाट कस्तो अपेक्षा गरेका छन् भन्ने कुरा व्यक्त हुन सकोस् भनेर अनौपचारिक भेलाको आयोजना गरिएको जनाएका थिए । 

भेलामा बोल्ने अधिकांश व्यक्तिहरुले कम्तिामा पनि एनआरएन भर्जिनिया च्याप्टरलाई राजनीतिबाट मुक्त बनाउन सल्लाह दिएका थिए । मुख्यरुपमा भर्जिनियामा रहेका सबै संघसस्थाहरुलाई समन्वय गरि यहाँका नेपालीहरुले शीर उचोँ बनाउन सक्ने कार्यक्रमहरु सञ्चालन गर्न अनुरोध गरेका थिए ।

त्यसैगरि दोश्रो पुस्तामा एनआरएन प्रतिको रुचि जगाउँदै उनीहरुको उपस्थिति हुन सक्ने वातावरण बनाउनु पर्ने कुरालाई जोड दिएका थिए । साथै कम्युनिटि हल निर्माणमा पहल गर्ने, भर्जिनियाका नेपालीहरुको डेटा बेस तयार गर्ने, नेपालबाट आउने व्यक्तिहरुलाई सूचना र सहयोग गर्ने लगायतका विषयहरुमा आगामी कार्यसमितिले काम गर्नु पर्ने कुराहरुका विषयमा सुझाव प्रदान गरेका थिए । 

च्याप्टरका अध्यक्षको लागि मात्र दुई जनाले आफ्नो उम्मेदवारी घोषणा भएको थियो । समितिका अन्य पदका लागि सो भेलामा कसैले पनि उम्मेदवारी घोषणा गरेका थिएनन् । दुई जना आकांक्षीहरुले सहभागीहरुले उठाएका विषयमा आफूले काम गर्ने जानकारी गरेका थिए । 
कार्यक्रममा वर्तमान अध्यक्ष मुक्ति दवाडीले आफ्नो नेतृत्वको समिति नै भर्जिनियाकोलागि पहिलो एनआरएन च्याप्टर भएकोले शुरुवाती अवस्थामा गर्न सकिने कामहरु भएका र अवका दिनमा अझ सजिलो हुने बताएका थिए । 

कार्यक्रमको अन्त्यमा समाजसेवी गोपाल रेग्मीले आंकाक्षी उम्मदेवारलाई च्याप्टरको भिजन, मिसन र लक्ष्य सहितको ठोस योजना बनाएर अगाडि बढ्न सुझाव दिएका थिए । 

अनौपचारिकरुपमा नै भए पनि आयोजना गरिएको यस्तो भेलाको प्रभावकारिता राम्रो भएको र अव बन्ने समिति सबै क्षेत्र र पक्षलाई मिलाएर सहमतिमा निर्माण हुनु पर्ने सहभागिहरुले प्रतिकृया व्यक्त गरेका थिए ।
