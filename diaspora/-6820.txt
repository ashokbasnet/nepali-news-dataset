मुटु रोगी सन्ध्या गुरुङलाई लुम्बिनी समाज नेपाल कुवेतको आर्थिक सहयोग

कुवेत । लुम्बिनी समाज नेपाल कुवेतले  मुटु रोगबाट ग्रस्त छात्रा सन्ध्या गुरुङलाई आर्थिक सहयोग गरेको छ । लुम्बिनी अन्चलको विकासमा प्रवासबाट हाम्रो भुमिका नारा रहेको लुम्बिनी समाज नेपाल कुवेतको आर्थिक सहयोगमा  न्यु लाईफ मावि बर्दघाटमा अध्ययनरत कक्षा ९ की छात्रा सन्ध्या  गुरुङलाई १ लाख १७ हजार ५ सय ११ रुपैया आर्थिक सहयोग  गरेको छ ।

न्युलाईफ माविका प्रधानअध्यापक सन्तोष अधिकारीको अध्यक्षतामा आज एक कार्यक्रममाबीच छात्रा सन्ध्या गुरुङको मावलि हजुरबुवा नरबहादुर राईलाई हस्तान्तरण गरिएको हो ।  

हाल बुद्ध मुटु अस्पताल रुपन्देहीमा उपचाररत रहेकी छात्रा मुटु, किड्नी र छालाको रोग बाट ग्रस्थ रहेकी छिन् । बर्दघाट स्थाई घर भई हाल कुवेतमा वैदेशिक रोजगारमा आवद्व कुवेतमा स्थापना गरिएको लुम्बिनी समाज नेपाल कुवेत  संस्थाका महासचिव रुपेन हमाल, न्यु लाइफका कार्यकारी निर्देशक डि वि अधिकारी, प्रधानध्यापक संन्तोष अधिकारी र शिक्षक विमल शर्माको परामर्श तथा सरलीकरण भुमिकामा  लुम्बिनी समाज नेपाल कुवेत संस्थाको तर्फबाट सो रकम संकलन गरि हस्तान्तरण गरिएको बताइएको छ ।

यसैगरि पहिला पनि छात्रा गुरुङलाई विधालयको सक्रियतामा शिक्षक, विधार्थी र अन्य सहयोगीहरुबाट केहि रकम जम्मा गरि अभिभावकलाई हस्तानतरण गरिसकिएको छ । कार्यक्रममा विद्यालयका शिक्षक , शिक्षीका, दिनानाथ पौडेल, शोनि पुरी, अमृत सुवेदी, स्थानिय सञ्चारकर्मी लगायतको उपस्थिती रहेको थियो ।
