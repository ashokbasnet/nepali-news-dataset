साउदीमा आममाफी पाएका ७ नेपाली स्वदेश फिर्ता, ४ हजारभन्दा बढी प्रक्रियामा

काठमाडौँ । साउदी सरकारले दिएको आममाफी पछि आज मंगलबार ७ जनानेपाली स्वदेश फर्किएका छन्। उनीहरु लटुस ह्युमन रिसोर्स म्यानपावर कम्पनीबाट गएका १४ जना मध्ये सातजना रहेको बुझिएको छ।  

दुई वर्ष अगाडी साउदी अरेबिया पुगी स्वदेश फर्कनेमा उदयपुरका चेतबहादुर तामाङ, धादिङका प्रेमबहादुर क्षेत्री, महोत्तरीका लालबहादुर चौधरी, सर्लाहीका आनन्द थापा, र झापाका अनी मगर रहेका छन्। 

अवैध रुपमा बसिरहेका आप्रवासीलाई केही समय अगाडी मात्रै साउदी सरकारले आममाफी दिएपछि  त्याहाँ रहेका नेपालीहरु धमाधम नेपाल फर्किन थालेका हुन् ।  साउदीमा आम माफी पाएका चार हजार भन्दा बढि घर फर्किने प्रक्रियामा सहभागी भएको नेपाली दूतावासले जनाएको छ। 

‘सलंघन बिनाको देश’ बनाउने अभियान अन्तरगत साउदीले आममाफिको घोषणा गरेको छ । यस प्रक्रियाले ठुलो संख्यामा अवैध रुपमा बसेका नेपालीलाई राहत मिलेको छ।
