२५६१ औं बुद्ध जयन्ती नेपाली समाज मकाउको आयोजनामा मनाइयो

मकाउ,चीन- नेपाली समाज मकाउले २५६१ औं बुद्ध जयन्ती धुमधामका साथ मनाएको छ ।  आज बुधबार बिहान १० बजे आयोजना गरेको भगवान गौतम बुद्धको २५६१औं जन्म जयन्ति कार्यक्रममा मकाउमा रहेका बिभिन्न संघ संस्थाहरू, गैर आबासीय नेपाली संघ मकाउ,तमु समाज मकाउ,किराँत राई यायोख्या मकाउ,मकाउ तामाङ् घेदुङ, किराँत याक्थुम चुम्लुङ र नेपाली जनसम्पर्क समिति मकाउका प्रतिनिधिहरू लगायत नेपाली दाजुभाइ तथा दिदीबहिनीहरुको बाक्लो उपस्थिती रहेको थियो । 

मकाउ पाकपचौं स्थित भगबान गौतम बुद्धको मन्दिरमा आयोजना गरिएको कार्यक्रममा नेपालमा जन्मिएका शान्तिका दुत भगवान गौतम बुद्धको माहान वाणीहरू र उहाँले मानव जीवनमा रहेर पनि मानव हितका लागि पुर्याउनु भएको योगदानलाई स्मरण गर्दै भगवान बुद्धको मन्दिरमा पुजा अर्चना गरी मनाएको थियो।  बिगतका बर्षहरूमा पनि भगवान बुद्धको जन्मोत्सव मनाउँदै आएकोमा यस बर्ष पनि नेपाली समाज मकाउले निरन्तरता दिएको हो।

बिदेशी भूमिमा रहेर पनि आफ्नो रीति रीवाज र परम्परालाई बिर्सिनुहुन्न भन्ने सन्देश दिन यो कार्यक्रमलाई निरन्तरता दिइएको हो । उक्त कार्यक्रममा नेपाली समाज मकाउका अध्यक्ष एवं तामाङ घेदुङका अध्यक्ष दोर्जे तामाङ,नेपाली समाज मकाउका उपाध्यक्ष यूवराज न्यौपाने,महासचिव कर्ण बहादुर अधिकारी सचिव सहदेव अधिकारी,सल्लाहकार राजकपुर थपलिया,तमु समाजका हरी प्रसाद गुरूङ्,समाजका सदस्य उत्तम प्याकुरेल, चुम्लुङ याक्थुमका अध्यक्ष अमारीका लिम्वु,मकाउ तामाङ घेदुङका कल बहादुर तामाङ,डिका लामा, लगाएतका मकाउमा कार्यरत नेपालीहरूको उपस्थिति रहेको थियो।

कार्यक्रममा नेपाली समाज मकाउका अध्यक्ष एवं मकाउ तामाङ घेदुङका अध्यक्ष दोर्जे तामाङले आउँदा वर्षहरूमा पनि यसरी नै नेपालीहरू एक आपसमा जम्माभई गौतम बुद्धको जन्म जयन्ति मनाउने प्रतिबद्धता ब्यक्त गरेका छन् ।
