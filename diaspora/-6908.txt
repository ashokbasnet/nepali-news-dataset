अमेरिकामा उभौली साकेला पर्व २०७४

अमेरिका-  किराँत राईहरुको महान पर्व साकेला अमेरिकाभर धुमधामका साथ मनाइने भएको छ ।

उभौली साकेला पर्व २०७४ को आयोजना ब्क्रोआ नामक संस्थाले आयोजना गर्न लागेको हो ।मौलिक संस्कार,सँस्कृति, प्राचिन धार्मिक आस्था,रीतिरिवाज,भाषिक विविधतालाई जगेर्णा र किराँत समुदायको उत्थानका साथै अन्य समुदायहरु संग धार्मिक सहिष्णुता,सामाजिक मेलमिलाप र अन्तर-सामुदायिक भ्रातृत्वको स्थापना गर्ने उद्देश्यका साथ २०१४ मा ब्क्रोआ को स्थापना गरिएको हो ।

प्रत्येक वर्षको वसन्त ऋतुको हरियाली पलुवाको प्रारम्भसंगै बोटबिरुवा,पशुपन्छि र मानिसहरुमा कुनै प्रकारको संकट,दैवी प्रकोप र रोग व्याधि नलागोस भनि जननी प्रकृतिको पुजा आराधना गर्दै  सारा श्रृष्टिमा सुख शान्ति, र समृद्धि  होस भन्दै अनेक वन्यजन्तु र चराचुरुंगीहरुको विविध हाउभाउहरुलाई कलात्मक ढङ्गले  गोलो घेरामा हर्षोउल्लासको साथ सामुहिक रुपमा पितृदेवलाई पुकार्दै नाचिने प्रख्यात साकेला चाड  यस वर्ष  पनि ब्रोकाले बिभिन्न शाखाहरुमा बृह्त रुपमा मनाउने निर्णय गरेको छ ।

जस अनुसार मेरील्याण्ड राज्यको रिभारदिएलमा मई २० तारिक, पेन्सिलभेनिया राज्यको  फिलाडेल्फिया शहरमा २७ तारिक, पेन्सिलभेनिया राज्यको इरि शहरमा,  र मासाचुसेट्स राज्यको स्प्रिंगफिल्डमा  शहरमा २८ तारिक र जुन १०मा  ओहायो राज्यको सिन्सिनाटि शहरमा केन्द्रिय  स्तरको साकेला आयोजना हुँदैछ  । 

उक्त साकेला उत्सावमा विभिन्न  राज्य र शहरहरुबाट  साकेला नृत्य गर्ने टोलिहरुले साकेला प्रस्तुत गर्नुका साथै बिभिन्ना कलाकारहरुबाट साँस्कृतिक प्रस्तुति तथा झाँकिहरु प्रस्तुत गर्ने छन । कार्यक्रममा उपस्थित भई सोभा बढाइदिन आयोजकले सबै नेपालीलाई अनुरोध समेत गरेको छ ।
