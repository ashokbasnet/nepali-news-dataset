चर्चित कलाकारहरुको प्रस्तुतीमा जापानमा विशेष साँगीतिक कार्यक्रम सम्पन्न

जापान । जापानमा सुर्य कर्पोरेसनको 'साकुरा नाईट २' सम्पन्न भएको छ। कार्यक्रममा न त कुनै बिशेष औपचारिकता, सुरूवातमा न खादा न ब्याज, सिधा कार्यक्रम।  

सुर्य कर्पोरेसनको साकुरा नाईट २ अरु भन्दा फरक यो मानेमा रह्यो कि यसपालि अन्य भन्दा पृथक गरि दर्शकको मर्मलाई बिचार गर्दै, डेड दुई घन्टा लामो औपचारिक कार्यक्रममा खर्चिने समयलाई मनोरन्जनात्मक कार्यक्रममा जोडिन खोजेको राम्रो आभास 'साकुरा नाईट २' मा देखियो। 

जापानीहरुले मनाउने एक विशेष चाड गोल्डेन विकको  अवसरमा जापानका नेपालीहरु माझ सुर्य कर्पोरेसनद्वारा साकुरा नाईट २ जापान नामक ४ मुख्य शहरहरूमा यस बर्ष पनि बृहत् सांस्कृतिक कार्यक्रम सम्पन्न भएको हो। 

मे महिनाको पहिलो हप्तामा पर्ने गोल्डेन विकको अवसर पारि सुर्य कर्पोरेसन र ग्रिष्मा ईन्टरटेन्डमेन्टले हरेक बर्ष जापानको मुख्य शहरहरुमा सांस्कृतिक कार्यक्रम गर्दै आईरहेको छ। सुर्य कर्पोरेसनका ब्रयान्ड एम्बेसडर समेत रहेका निकै चर्चित संचारकर्मी नरेश भट्टराईको उत्कृष्ट उदघोषणमा संचालित साकुरा नाईन २ मा चर्चित गायक प्रमोद खरेलले विशेष सांगीतिक प्रस्तुती दिएका छन्। 

त्यस्तैगरि हाँस्य कार्यक्रम ह्वाट द फ्लपका प्रस्तोता तथा हाँस्य कलाकार सन्दिप क्षेत्रीले दर्शहरुलाई मेट मिची मिची हाँस्न बाध्य बनाए। १४ वर्षपछि दोस्रो पटक जापान आएकी गायिका नलिना चित्रकारले दर्शकहरुलाई एकपछि अर्को प्रस्तुति राख्दै भरपुर मनोरञ्जन दिइन्। 

‘चाँहिदैन हिरा र मोती’,’सिमसिमे पानीमा’,’सालको पात टपरी गाँसेर’, ‘बाँझो खेतमा छड्के सलाम छ मायालाई पहिलो भेटमा’ लगायतका गीत गाउँदै उपस्थित युवायुवतीहरुलाई छमछमी नचाईन्। कार्यक्रम आयोजनाबाट भएको आम्दानी असाह्यको सहारा बन्दै आईरहेको नेपालको मानब सेवा आश्रमलाई सहयोग गरिने सुर्य कर्पोरेसनका डाईरेक्टर बाशुदेव लामिछानेले जानकारी दिएका छन्।

त्यस्तैगरि आगामी मे १४ का दिन आईतवार सांझ ६ बजेदेखि १२ बजेसम्म टोक्यो रोधी क्लबमा पुन टोक्योमा एक साँझ हुने भएको छ। जुन कार्यक्रममा गायक प्रमोद खरेलको विशेष प्रस्तुती रहने छ।  नेपालमा यस अघि ईन्डियाका टप गाएक मिका सिंगको कन्सर्ट पनि ग्रिस्माले नै गरेको थियो।

अघिल्लो बर्षको साकुरा नाईटमा नेपालका अति चर्चित सदावाहार गायक रामक्रृण्ण ढकाल, आधुनिक गायनका नयाँ आयाम तथा युवामनको ढुकढुकी हिमाल सागर, चर्चित गायिका मिलन अमात्य, कमेडी किंग जितु नेपाल मुन्द्रे, नेपालका बहुचर्चित डिजे राजु र कार्यक्रम प्रस्तोता नरेश भट्टराईले जापानवासी नेपालीलाई निकै मनोरञ्जन प्रदान गरेका छन्।
