मलेसियामा शान्ति पद यात्रा सम्पन्न 

क्वालालम्पुर । विगत वर्षमा जस्तै  यस वर्ष पनि क्वालालाम्पुर मलेसियामा बौद्ध बिहार हुँदै २१ किलोमिटर पदयात्रा सम्पन्न  गरिएको छ । 
२५६१ औं बुद्ध जयन्तीको अवसरमा सो पदयात्रा गरिएको हो । बुद्ध नेपालमा जन्मेका हुन् भिजिट नेपाल भन्ने नारा दिएर २५६१ औं बुद्ध जयन्ती मलेसियामा पनि मनाइएको छ ।  

गैर आवासिय नेपाली संघ मलेसिया तथा नेपाल आदिवासी जनजाति महासँघ मलेसियाको आयोजकमा सो पदयात्रा गरिएको हो । सो पदयात्राको सह-आयोजकमा तामाङ समाज मलेसिया, शेर्पा किदुक मलेसिया, नेपाल मगर संघ मलेसिया, तमु समाज मलेसिया, तामाङ बौद्ध महासंघ मलेसिया, घले समाज मलेसिया, प्रबासी थारु सेवा समाज मलेसिया, सुनुवार सेवा समाज मलेसिया, किरात याक्थुङ चुम्लुङ, किरात राई आयोख्या, धिमाल जाती विकास प्रवास मलेसिया, नेपाली व्यवसायी समाज मलेसिया, नेपाली काङ्ग्रेस जनसम्पर्क समिति मलेसिया, नेपाली जनप्रगतिशिल मंञ्च मलेलिया, नेपाली श्रमिक मंच मलेसिया, अन्तर्राष्ट्रिय नेपाली समाज मलेसिया, ताप्लेजुङ प्रवास समिति मलेसिया, ओखलढुंगा एकता सेवा समाज मलेसिया, सुदुर पश्चिम सेवा समाज मलेसिया, प्रवासी सितोरियो कराते संघ मलेसिया, भोजपुर सेवा समाज मलेसिया, खोटाङ सेवा समाज मलेसिया रहेका छन् ।

कार्यक्रममा बुद्ध वाज वर्न ईन नेपाल लेखिएको टिसर्ट लगाई २४ वटा सँघ-सँस्थाका प्रतिनिधि तथा नेपालीहरुले मे १०, २०१७ को दिन बिहान ७ बजे देखि बौद्ध बिहार ब्रेकफिल्डमा पुजापाठ गरि बेलुकी ७ बजेबाट बुद्ध जयन्ती पदयात्रा गरेका थिए । 

शान्ति पदयात्रामा सयौँ नेपालीहरुको उपस्थिती रहेको थियो ।  लोरिमा बुद्धको मुर्तिलाई सजिसजावट गरेर २१ किलो मिटर पदयात्रा गरिएको थियो । र्यालीमा मलेसिया, जापान, चीन, हङकङ, थाइल्यान्ड, नेपाल, म्यानमार, भारत, कोरिया, सिङ्गापुर, लाओस, श्रीलंका, भुटान, क्याम्बोडिया, बर्मा लगाएतका प्रतिनिधिले पनि सहभागिता जनाएका थिए ।
