नेपाली बुद्ध भिजन ओमान को आयोजनमा मस्कटमा सांस्कृतिक कार्यक्रम हुँदै

मस्क्ट,ओमान- २५६१ औं बुद्द जयन्तीको शुभकामना आदानप्रदान सहित ओमान मा क्रियाशिल रहेको  संस्था नेपाली बुद्ध भिजन ओमान ले आउँदो शुक्रबार मई १९ तारिख मा सांस्कृतिक कार्यक्रम को आयोजना गर्ने भएको छ ।  उत्त कार्यक्रम संस्थाको ओमान मा नौ औं प्रस्तुति हो ।

 बिगतमा पनि संस्थाले  बुद्ध नेपाल मा जन्मेका  हुन् साथै सेवा नै धर्म हो   तथा भगवान गौतम बुद्ध को अर्ति,उपदेशलाई अन्तर्राष्ट्रिय जगतमा   फैलाउने उद्धेश्यका साथ विभिन्न कार्यक्रमहरुको आयोजना गर्दै आईरहेको छ ।

सो कार्यक्रममा बिदेशी भुमि मा रहेर पनि नेपाली कला संस्कृतिलाई माया गर्दै नेपाली गित संगित को क्षेत्रमा निरन्तर अगाडि बढिरहेका ओमानमा कार्यरत नेपाली कलाकारहरुले आफ्नो विशेष प्रस्तुति प्रस्तुत गर्ने भएका छन् ।

कार्यक्रमको सबै तयारी लगभग अन्तिम चरणमा पुगिसकेको संस्थाले जानकारी गराएको छ । साथै ओमान मा कार्यरत सम्पुर्ण नेपाली दाजुभाइ दिदिबहिनीहरुलाई उपस्थित भई कार्यक्रमको शोभा बढाईदिन संस्थाले आग्रह गरेको छ । कार्यक्रमलाई नेपाली अनलाइन मिडीया डिसी नेपालले प्रत्यक्ष प्रसारण गर्ने भएको छ ।

उक्त कार्यक्रममा आफ्नो प्रतिभा प्रस्तुत गर्न चाहाने कलाकारहरुले कृस्ण लामा ९५८९३१०६ र ओमकार तामाङ ९९४१३४९७ लाई सम्पर्क गरि नाम दर्ता गराउन पनि अनुरोध गरिएको छ ।
कार्यक्रम  मस्कट स्थित अलमाहा इन्टरनेशनल होटेल को सभाहल मा बिहान ११ बजे बाट शुरु हुँदै छ ।
