नेपाली जन प्रगतिशील मञ्च कुवेतको केन्द्रिय भेला सम्पन्न

माधव शाही, कुवेत । माओवादी केन्द्रको वैदेशिक भातृ संगठन नेपाली जन प्रगतिशील मञ्च कुवेतको केन्द्रिय भेला सम्पन्न भएको छ ।

कुवेतको खैतान स्थित राजधानी रेस्टुरेन्टको शभाहलमा आयोजित भेलालाई नेकपा माओवादी केन्द्रका उपाध्यक्ष नारायण काजी श्रेष्ठले सम्वोधन गरेका थिए ।

कुवेतस्थित नेपाली राजदूतावासका राजदूत यज्ञबहादुर हमाल, प्रथम महिला रिता हमाल, बिभिन्न राजनितिक दलका भातृ संगठनका प्रतिनिधिहरु, एनआरएनएर राष्ट्रिय समन्वय परिषदका उपाध्यक्ष रबि बन्जाडे, पत्रकार महासंघ वैदेशिक शाखा कुवेतका अध्यक्ष हरिकृष्ण न्यौपाने लगायतको बिशेष आतिथ्यतामा सम्पन्न सभामा बिभिन्न संघ संस्थाका प्रतिनिधिहरु, पत्रकार, बुद्दिजिबी, समाजसेवी लगायत माओवादी समर्थित नेपालीहरूको बाक्लो उपस्थिति रहेको थियो।

प्रमुख अतिथि, बिशेष अतिथिहरुलाई लाली गुराँस साँस्कृतिक परिवारका सदस्यहरुले पन्चेबाजा सहित स्वागत गर्दै कार्यक्रम स्थल सम्म पुर्याएका थिए ।

मञ्चका अध्यक्ष दावा थोकर तामाङको सभापतित्वमा सम्पन्न कार्यक्रमको सन्चालन युवक राई र आनन्द आचार्यले पालैपालो गरेका थिय ।

अतिथिहरूलाई स्वागत मन्तव्य भने तारा पौडेल र सल्लाहकार हर्क आङ्बो लिम्बूले गरेका थिए भने ठाकुर प्रसाद पौडेलले जन प्रगतिशील मञ्च कुवेतको गतिविधी बारेमा प्रष्ट पारेका थिए।

शुभकामना व्यक्त गर्नेहरुमा पत्रकार महासंघ वैदेशिक शाखा कुवेतका अध्यक्ष हरीकृष्ण न्यौपाने, जन सम्पर्क समितिका सल्लाहकार कल्याणकुमार श्रेष्ठ, प्रवासी नेपाली मञ्च कुवेतका उपाध्यक्ष युवराज गैरे, अन्तराष्ट्रिय नेपाली समाज (नयाँ शक्ति) का संयोजक नारायण पोखरेल, गैर आवासिय नेपाली संघ (एनआरएनए) र राष्ट्रिय समन्वय परिषद कुवेतका उपाध्यक्ष रबि बन्जाडे लगायतका वक्ताहरु रहेका थिए ।  

राजनीतिक दलका प्रतिनिधीहरु लगायत अन्य संघ संस्थाका प्रतिनिधिहरुले कुवेतका नेपालीहरुले भोग्नु परिरहेको समस्याका बारेमा जानकारी गराएका थिए । साथै उनीहरुले नेपालमा हुने स्थानिय लगायत अन्य सबै प्रकारका चुनावमा आफूले कुवेतमै बसेर भाग लिन पाउनुपर्ने माग गरेका छन् ।  साथै उनीहरुले नेपालमा श्रम गर्दा झेल्नु पर्ने समस्या ,घरेलु कामदारहरुको समस्यालाई समाधान गर्न पहल गर्नु पर्ने, नेपाल सरकारले पीडित नेपालीहरुको न्यायको लागी वकिलको व्यवस्था गर्नु पर्ने  लगायतका मागहरु प्रस्तुत गरेका थिए। विभिन्न कम्पनीहरुमा नेपाली कामदारहरुले बिगत केही महिना देखि तलब नपाएको र अलपत्र लगायत बिरामी परेको समस्याहरुको जानकारी गराईएको थियो ।

केन्द्रिय भेलामा अन्य पार्टीबाट  ६२ जना कार्यकार्ताहरु पार्टी प्रवेश
भुवन रोक्का, उपेन्द्र चौधरी, कुलबहादुर राना, अमीर कुँवर, बुद्दि गुरुङ, राजु धिमाल, ओम तामाङ, ज्योती बुढा, एक राज पौडेल, शंकर नेपाल, पदमप्रसाद भण्डारी, मोहन खड्का, शम्मुप्रसाद थारू, गोविन्दप्रसाद एम सी, जीवन थनेट, सन्त मगर, बिरेन्द्र कुमार शाह, विकाश सापकोटा, मनबहादुर शाह, तेज बहादुर चौधरी, गणेश चौधरी, निमा शेर्पा, राम बिलाश यादब, सुमिता थापा, मणि कला शारु मगर, कमलेश कुमार पासवान, इन्द्र कुमार गिरी, तेज लाल चौधरी, युवराज हजरी, इन्द्रबहादुर चन्द, सन्तोषकुमार यादब, बिजय कुमार यादव, रामानन्द राम, राम आशिस राम, अनिल राउत, मिथिलेश पण्डित, पुरत पासवान, सन्तोष राई, रोशन चौधरी, अस्मा मोहमद शाह, उपेन्द्र महत, हरी सहनी, श्रीप्रसाद पासवान, बाबु जी शाह, कपिलेश राय, महेश यादव, शुरेश पण्डित, उपन किसन यादव, लालु बाबु राउत, भरत बहादुर मगर, दोर्जे आङ घिसिङ, पुष्कर धामी, अमृत राई, पर्वत राई, डेन्डी शेर्पा, पासाङ ङिमा शेर्पा, हिरा मणि रोक्का, जयबहादुर सुनार, जीवन सुनार, शिव सुनार, कृष्ण सुनार, सन्तोष सुनार, सुरेश कुलुंग राई रहेका छन् । नव प्रवेशी कार्यकर्ताहरुलाई प्रमुख अतिथि नारायण काजी श्रेष्ठले खादा ओढाई पार्टी प्रवेश गराएका थिए ।
कार्यक्रमका सभापति दावा थोकर तामाङको ले सबै अतिथिहरुलाई धन्यबाद दिई कार्यक्रम समापन भएको घोषणा गरीयको थियो ।
