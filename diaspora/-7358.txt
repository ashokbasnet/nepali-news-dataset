ओमानमा पीडामा परेकी निमा शेर्पा दूतावास को संरक्षणमा, नेपाल फर्काउने प्रक्रिया चल्दै 

मस्कट ,ओमान- ओमानमा पीडामा परेकी नेपाली महिला निमा शेर्पाको उद्दारको लागि मस्कटस्थित नेपाली दूतावासले विशेष पहल शुरु गरेको छ ।

रोजगारीका लागि दुबई पठउने भन्दै झुक्याएर ओमानमा पुर्‍याईएकी शेर्पा पीडामा परेको समाचार बाहिर आएपछि दूतावासले उनको उद्दारको लागि विशेष पहल शुरु गरेको हो ।  
     
आठ महिना अघि उनलाई नेपालबाट गोपाल ढुंगाना ,रबि राई र सोनाम मगरले घरेलु कामदार को रूपमा दुबई पठाएका थिए । तर उनलाई दुबई मा केही दिन नेपाली एजेन्ट दिपा बिक को साथमा राखिएको थियो । उनै दिपा बिकले नै थाहा नदिई शोर्पालाई ओमान  पुर्याएकि  थिईन ।

आफूलाई ओमान पुराई बेच्ने योजना नेपाल देखि नै बुनिएको तर्क शेर्पाको रहेको छ ।  उनले आफूलाई अलपत्र पार्ने  एजेन्टहरुलाई  कारबाही गरिनुपर्ने भन्दै राजदूतावास मार्फत नेपाल सरकार संग माग गरेकि छन् ।यसमा गोपाल ढुंगाना ,रबि राई, सोनाम मगर र दिपा बिक सबैको हात रहेको उनको आरोप छ  ।

आठ महिना  अघि  दुबई बाट उनलाई ओमान को सुब्री भन्ने ठाउँमा स्थानीय ओमानी नागरिक को घरमा काम को लागि  पठाईएको थियो  ।  तर उनलाई घर मालिक ले १ घरमा मात्रै नभई उनीहरुको आफन्त को घरमा पनि काम गर्न पठाउने ,अत्यधिक समय सम्म काम गराउने,तलब नदिने तथा अनावश्यक रूपमा गाली,गलौज गर्दै धम्की दिइरहने जस्ता समस्या ले उनी पीडामा परेकी थिईन। आफू घरमा फर्कन चाहेको र तुरुन्तै  घर फर्कने वातावरण मिलाउन घर मालिक संग आग्रह गर्दा उल्टै गाली दिंदै विभिन्न यातना दिने गरेको थियो  ।
 
उनले शुरुमा आफ्नो यो समस्या  मलेसिया मा कार्यरत   मिङ्मा शेर्पालाई    बताकीए थिईन् ।   गाउँले दाजु मिङमाले निमा शेर्पालाई उद्दार को निम्ति पहल गरिदिन भन्दै  मलेसिया बाट फेसबुक मार्फत अनुरोध गरेपछि  पिडित निमा  डिसी नेपाल ओमान संवाददाता बिनेश खनाल संग फोन सम्पर्कमा पुग्न सफल भएकी थिइन ।  आफ्नो पीडा सुनाई तुरुन्तै आफुलाई यो ठाउँ बाट निकाली नेपाल पठाईदिनका लागि दूतावास संग पहल गरिदिन उनले रुंदै आग्रह गरेकी थिइन्।

पीडित शेर्पाको पीडालाई उदृतगर्दै सम्बाददाता खनालले डिसी नेपाल अनलाइन मिडियामा समाचार पठाएका थिए । उनको समस्या को बारेमा तत्कालै  नेपाली राजदूतावास ओमानका  कार्यबाहक राजदुत रोजिना ताम्राकार र  गैर९ आवसिय मध्यपूर्ब क्षेत्रीय संयोजक डिबि क्षेत्रीलाई जानकारी गराउंदै उद्दार को निम्ति तुरुन्तै पहल गरिदिन जानकारी गराईएको थियो । 
 
ताम्राकार र क्षेत्री शेर्पाको उद्दारका लागि लागिपर्ने प्रतिवद्दता व्यत्त गर्दै उनको उद्दार  प्रक्रियामा निरन्तर  लागिपरेका थिए । यधपी पिडित को मोबाइलन नम्बर पछि अफ भएपछी उनी कार्यरत घर मालिक समक्ष  दूतावासका कर्मचारीलाई पुग्न समस्या परेको थियो ।

शुक्रबार पिडित शेर्पा स्वयंमे दूतावासको सम्पर्कमा आएकाी थिईन् । अहिले उनी  सुरक्षित रूपमा नेपाली  राजदुतावास मस्कट को आवासमा रहेको दूतावासले जानकारी गराएको छ । उनको स्पोन्सर संग सम्पर्क को लागि प्रयास भैरहेको हुनाले सवै प्रक्रिया पुर्याएर उनलाई  जतिसक्दो छिटो नेपाल फर्काइने जनकारी दूतावासले गराएको छ ।     
 
 उनलाई यहाँसम्म  पुर्याउने एजेन्टहरुको पनि खोजी कार्य  भैरहेको  नेपाली राजदुतावास  मस्कटका कार्यबाहक राजदुत रोजिना ताम्राकारले डिसी नेपाललाई जानकारी गराएकी छन्।
