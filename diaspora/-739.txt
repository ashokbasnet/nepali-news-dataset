कुवेतमा आयोजित  चितवन धमाकामा प्रिती आले र शिव विकको धमकेदार प्रस्तुती

कुवेत, १४ फागुन - चितवन सेवा समाज कुवेतले आयोजना गरेको अनाथ बालबालिकाहरुको सहयोगार्थको लागि च्यारीटी शो  'चितवन धमाका २०१७' मा चर्चित लोकगायिका तथा बेली डान्सर प्रिती आले मगर र चर्चित डान्स निर्देशक नेपाली माईकल ज्याक्सन भनेर चिनीने शिव  विकले निकै उत्कृष्ट कला प्रदर्शन गरेका छन्।

चितवन सेवा समाजका अध्यक्ष नबिन लोप्चनको सभापतित्व तथा नेपाली दुतावास कुवेतका द्धितिय सचिव  भोगेन्द्र लिगंदेनको प्रमुख आतिथ्यमा आयोजित सांगीतिक धमाकामा कुवेतमा कृयाशिल संघ संस्थाका प्रतिनिधि, पत्रकार, कलाकार, समाजसेवीका साथै  कुवेतवासी नेपालीहरुको बाक्लो उपस्थिति रहेको थियो।

समाजका सल्लाहकार नागेन्द्र सापकोटाले स्वागत मन्तब्य राखेको कार्यक्रम माधव शर्माले संचालन गरेका थिए। जब 'म त मर्छु कि क्याहो ठुली'  बोलको गीतमा चर्चित बेली डान्सर प्रिती आले मगर र चर्चित नृत्य निर्देशक शिव विकको प्रस्तुतीले  दर्शक दिर्घालाई जुरु जुरु बनाएको थियो।

गायिका आले मगरको फुल्यो बामरी, पसिना आई रहेछ, चौतारी  वर पिपल  र अब हेर मेरो बेली डान्स गीतको बोलको  प्रस्तुति  विशेष बनेको थियो भने नृत्य निर्देशक  नेपाली माईकल ज्याक्सन भनेर चिनीने शिव विकले दमदार नृत्य प्रस्तुत गरेका थिए।
