युएईमा ३५औं मगर दिवस भव्यरुपमा सम्पन्न

केहर सिंह श्रीसमगर
२६ फेब्रुअरी, युएई । युएईको राजधानी आबुधाबीको मुरुर कर्नेशपार्कमा प्रथम सहिद लखन थापा मगरको १४०औं स्मृति एवं ३५औं मगर दिवस भव्यरूपमा सम्पन्न गरिएको छ ।

नेपाल मगर संघ युएईको आयोजनामा गरिएको सो कार्यक्रम गत २४ फेब्रुअरी शुक्रवार मनाइएको हो ।
कार्यक्रमलाई विशिष्ट व्यक्तित्वहरुको उपस्थितीमा संयुक्त रुपमा उद्घाटन गरिएको थियो ।

संघका उपाध्यक्ष राम थपामगरले स्वागत मन्तव्य दिएको कार्यक्रमलाई महासचिव केहर सिंह श्रीसमगर र सचिव बाल बिकास थापामगरले संचालन गरेका थिए ।

कार्यक्रममा प्रथम सहिद थापाप्रति भावपूर्ण श्रद्धाञ्जली अर्पण गरिएको थियो । कार्यक्रममा उपस्थित विभिन्न विशिष्ट व्यक्तित्वहरुले आ–आफ्ना मनत्व दिएका थिए ।
