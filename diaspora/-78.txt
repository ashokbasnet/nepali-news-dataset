बेलायतमा गोर्खा रेजिमेन्टका यातायात विभागले प्रेम दिवश मनाए

रोशन मेवाहाङ्ग, लण्डन, फाल्गुन ४ । केन्ट फोक्स्टनस्थित दोस्रो गोर्खा रेजिमेन्टका यातायात विभागले डोभर नेप्लीज कम्युनिटी हलमा प्रेम दिवशको उपलक्ष्यमा भव्य कार्यक्रम सम्पन्न गरेका छन् ।

प्रेमका कारण मृत्युवरण गरेका सन्त भ्यालेन्टाइनको स्मृतिमा विश्वभरका प्रेमी प्रेमिकाहरुले फेब्रुवरी १४ तारिखका दिन भ्यालेन्टाइन डेलाई प्रेम दिवसका रूपमा मान्ने गर्छन् । यसै अवसरमा यातायात विभागले बार्षिकत्सव कार्यक्रम गर्दै  ‘प्रेम दिवश’ मनाएको हो । भ्यालेन्टाइन डे पश्चिमी देशका संस्कृति भएपनि बेलायतमा रहेका नेपाली समुदायमा निकै लोकप्रियता बढ्दै गईरहेको छ ।

उक्त रेजिमेन्टका आतायात प्रमुख सहसेनानी कृष्ण लोकसमको सभापतित्वमा सम्पन्न कार्यक्रममा विशेष अतिथि वारेन्ट अफिसर सन्तोष राई र कृष्ण योङ्गहाङ्ग साथै दुई दर्जन भन्दा बढि युगल जोडीहरुको उपस्थिती रहेको थियो । कार्यक्रममा उपस्थित जोडीहरुले भ्यालेन्टाइन रंङ्गिचंङ्गी फुल र सोहि अनुरुपको रंङ्गले हललाई सजाईएको देख्दा खुशी व्यक्त गरेका थिए ।

कार्यक्रमको मध्यतिर विभागका सार्जन्ट रिचर्ड गुरुङ्ग, कर्पोल रमेश तामाङ, सोहि कम्पनीका वारेन्ट अफिसर कृष्ण योङ्गहाङ्गलाई पदोउन्नति  भएकोमा यातायात प्रमुख सहसेनानी लोकसमले बधाई ज्ञापन गरेका थिए । उनले सार्जन्ट तामाङले व्रिगेड अफ गोर्खाजलाई दिएको योगदानको कदर गर्दै २२ बर्ष कार्यअवधि पूरा गरी आगामी महिना अवकाश लिईरहेकोमा अफिसर लोकसमले शुभकामना दिएका थिए ।

सार्जन्ट चित्र तामाङ्ग सेकेन्ड बटालियन द रोयल गोर्खा राइफल्सको यातायात विभागको सेकेन्ड ईन कमाण्ड गरिरहेका थिए । संखुवासभा स्यावुन गाविस ७ ओत्तेनमा जन्मिएका तामाङ्गले जील्लाका चर्चित गाविस धुपुको जन ज्योति माध्यमिक विद्यालयबाट पहिलो श्रेणिमा प्रवेशीका उतिर्ण गर्न साथ वि।स। २०५१ सालमा व्रिगेड अफ गोर्खाजमा भर्ति भएका हुन् ।

सार्जन्ट तामाङका व्याजीहरु वि.स. २०५१ सालमा व्रिगेड अफ गोर्खाज भर्ति भएर बेलायत अल्डरसटस्थित तालिम केन्द्र चर्चकु्रखममा पहिलो तालिम गर्ने ईन्टेक हुन् । यस अघि व्रिगेड अफ गोर्खाजको तालिम केन्द्र हङ्गकङ्गमा थियो ।

सन् १९९९ मा भर्ति भएका ईन्टेक ९९ले उक्त स्थानमा अन्तिम तालिम गरेका थिए । उक्त बर्ष तालिम केन्द्रको उत्कृष्ट स्थानको उपाधी वान प्लटुन वान सेक्सन्ले चुमेको थियो भने टेनिङ्ग राईफलम्यान नविन गुरुङ्गले च्याम्पियन रेगरुटको उपाधी चुमेका थिए ।

तामाङका व्याजीहरु १५३ मध्ये उच्च अधिकृत पदमा दोस्रो गोर्खा रेजिमेन्टका सखुवासभा निवासी छत्र लिङ्गथेप र ईलाम निवासी नवल किरण याख्खा गत साल सहसेनानी पदमा पहिलो चरणमा पदोन्नती भएका छन् ।
