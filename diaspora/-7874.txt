कुवेतमा उधौली पर्व भब्यरुपमा मनाइयो 

कुवेतमा उधौली पर्व भब्यरुपमा मनाइयो किरात राई यायोक्खा कुवेतले किरातहरुको महान पर्व "उधौली पर्व येलेदोङ ५०७७" कुवेतको जिलिब स्थित पपिन्स हलमा कार्यक्रम गरि भव्यरूपमा मनाईएको छ । किरात राई यायोक्खा कुवेत शाखाको आयोजनामा सम्पन्न उभौलीको साथमा प्रथम अधिवेशन पनि सम्पन्न भएको छ । अधिवेशनले मन्जित चाम्लिङ राईको अध्यक्षतामा ६१ सदस्यिय नयाँ कार्य समिति समेत चयन गरेको छ ।

कार्यवाहक अध्यक्ष नैनकला राईको सभापतित्वमा सम्पन्न कार्यक्रममा नेपाली दूतावास कुवेतका कार्यबाहक राजदूत श्रीमती विन्दिराशंकर जोशीको प्रमुख अतिथ्यता र विशेष अतिथि नेपाली दूतावासका द्वितीय सचिव भोगेन्द्र लिङ्देनको साथमा कुवेतमा क्रियाशिल संघ संस्थाका प्रतिनिधिहरुको अतिथिको साथमा बुद्धिजीवी ,समाजसेवी ,खेलाडी ,पत्रकार , कलाकारको साथमा कुवेतमा रहेका नेपाली हरुको उल्लेख्य उपस्थिति रहेको थियो । उक्त कार्यक्रमलाई उपाध्यक्ष कोशराज राई र महासचिव सुधीर राईले संचालन गरेका थिए । स्वागत मन्तव्य यायोक्खाका सदस्य माया साम्पाङ राईले दिएकी थिईन् । स्वागत मन्तव्यको क्रममा किरातहरुको पर्व उभौली र उधौलीको बारेमा केही कुरा प्रष्ट पारेकी थिइन् ।

वैशाख शुक्ल पुर्णिमा को दिन, किराँती समुदायले उभौली पर्व धुमधाम संग मनाउँने गर्दछन | उभौली पर्व किराँत समुदायभित्रका राई, लिम्बु, सुनुवार र याक्खा जातिको मुख्य पर्व हो । तथापि किरात राइ हरुले यो चाडलाई मुख्य रुपमा मनाउने गरेका छन | वसन्त ऋतुमा लगाइएको अन्नबाली सप्रियोस्, राम्रो दाना लागोस् र खाद्यान्नको अभाव नहोस् भन्दै यो चाड मनाउने गरिएको पाइन्छ। साथै किराँत समुदायमा सवैलाई सुख शान्ति एवम सु-स्वास्थ्यको कामना र दैविप्रकोप खेप्नु नपरोस् भन्दै चण्डी नाच्ने प्रचलन छ । उभौलीका दिन प्रकृति, देवीदेवता र भूमीको पूजा पनि गरिन्छ। उभौली साकेला चाडमा राईहरू आफ्नो जातीय पहिरनमा चिटिक्कै सजिएर गोलो घेरामा रही साकेन्वा सिली नाच्छन् | साकेला हातमा चौरीको पुच्छर, सिल्लिमो, पोमी, चमर र सिम्कौली सेउली लिएर नाचिन्छ । स्याउला, ढोल, झ्याम्टा, बिनायो तथा हारी छातीमा झुन्ड्याएर उनीहरू आफूलाई सजाउँछन् । गोलाकार घेरामा रहेर नाचिने रमाइलो साकेला नाचमा अहिले सबै जातीका युवायुवतीको सहभागिता बढ्दो छ ।बालकेदखि वृद्धसम्म एउटै लहरमा सामूहिक रूपमा नाचिने साकेला साकेन्वा नृत्यले यो आदिवासी जातिको सामूहिक भावना प्रदर्शन गरेको पाइन्छ। हात-खुट्टाको चाल हाउभाउद्वारा पङ्क्तिबद्ध रूपमा जीव-जनावरको नक्कल गरी ढोल-झ्याम्टाको तालमा नाचिने सामूहिक नृत्य नै साकेला साकेन्वा हो। किराँत राईहरूले साकेला साकेन्वा नाच्दा प्रस्तुत गर्ने शरीरको हाउभाउ र अभिनयमा खोरिया फाँडेको, अन्नबाली लगाएको, गोडमेल गरेको र बाली उठाएको जस्ता कृषि कार्य प्रदर्शन गरिन्छ ।

कार्यक्रममा प्रमुख अथिति तथा सभापतिले सामुहिक दीप प्रज्जलन गर्दै नेपाली राष्ट्रीय गीतबाट कार्यक्रमको सुरूवात गरिएको थियो । कार्यक्रममा तमु समाज कुवेतका अध्यक्ष खोप गुरुङ, नेपाल पत्रकार महासंघ कुवेतका अध्यक्ष हरिकृष्ण न्यौपाने , कुवेतनेपाल डट्कमका प्रधानसम्पादक जय आले , तामाङ घेदुङ कुवेतका अध्यक्ष अमृत तामाङ, सुनुवार सेवा समाजका सल्लाहकार टिकारम सुनुवार लगायतले शुभकामना मन्तव्य दिएको थिए । बिशेष अतिथि नेपाली राजदूतावासका दित्तिय सचिव भोगेन्द्र लिङदेन, प्रमुख अतिथि तथा कार्यवाहक राजदूत श्रीमती विन्दिराशंकर जोशीले शुभकामना मन्तव्य दिदै यायोक्खा कुवेतले गरेको सामाजिक कार्यहरुको प्रशंसा गर्दै आउने दिनमा पनि निरन्तर अगाडी बढ्न शुभकामना दिएर किरात समुदायको यस चाडले बोकेको महत्त्व र पारुहाङ सुम्निमाको बिछोड प्रेमको पनि चर्चा पनि गर्नु भएको थियो ।

नेपालको पुर्वमा प्रचालित साकेला सिली नाच यायोक्खाका कलाकारहरुले नाचका साथै कलाकारहरु सौगात राई, कविता राई र सविन दुमी राई र नेहा राईले युगल नृत्य तथा राजकुमार आठपहरिया राई र राजु थापामगरले एकल गीत प्रस्तुत गर्दै कार्यक्रममा उपस्थित हरुलाई मनोरञ्जन प्रदान गरेका थिए । यायोक्खाका संरक्षक तथा संस्थापक अध्यक्ष अमीत चाम्लिङ राईले किरात समुदायको इतिहास र ५०७७ वर्षको बारेमा प्रष्ट पार्दै राज्य सत्ताले विभिन्न कालखण्डमा किरात समुदाय माथि भएको दमन र त्यस विरुद्धको प्रतिगमनको चर्चा गर्दै अहिले संघीय लोकतान्त्रिक गणतन्त्र आइसक्दा पनि आफ्नो हक अधिकार सुनिस्चित र संविधानमा प्रष्ट रुपमा ब्याख्या नभएको तर्क प्रस्तुत गरे । उनले अहिले देशमा स्थानीय निकायको चुनाव चलिरहेको भएपनि सरकारले सिंहदरबार गाउँमा आएको घोषणा गरेको अवस्थामा पनि किरातीहरुको हक र अधिकार सुनिश्चि हुन नसकेको र लाखौं नेपाली विदेशिन वाध्य भएको उल्लेख गरे । सोही अवसरमा यायोक्खा कुवेतलाई हरेक तह तप्कामा रहेर अहोरात्र खटी यायोक्खालाई योगदान दिने पदाधिकारी , कलाकार , खेलाडी लगायतलाई कदारपत्र र सम्मानपत्र सहित दोसल्ला ओढाएर सम्मान गरिएको थियो ।

कार्यक्रमको अन्त्यमा उपस्थित पाहुनाहरुलाई धन्यवाद दिदै कार्यक्रमको समापन सभापति नैनकला राईको मन्तव्यसँगै घोषणा गरिएको थियो । नव निर्वाचित कार्य समिति:
१) संरक्षक / सस्थापक श्री अमीत चाम्लिङ राई ।
२) प्रमुख सल्लाहकार श्री रमेश किराती (चट्याङ)
३) सल्लाकार श्री राज कुमार राई
४) सल्लाहकार श्री उमेश राई
५) अध्यक्ष श्री मन्जित चाम्लिङ राई
६)उपाध्यक्ष श्रीमती नैनकला राई
७) उपाध्यक्ष श्री कोशराज राई
८) उपाध्यक्ष श्री उमेश राई ।
९) महासचिव श्री सुधीर बन्तवा राई
१०) सचिव श्री पर्वत चाम्लिङ राई ।
११) सह-सचिव श्रीमती कबिता बन्तवा राई
१२) कोषाध्यक्ष श्री अमृत राई
१३) सह-कोषाध्यक्ष सुश्री माया साम्पाङ राई
१४) खेल प्रमुख श्री मोहन नाछिरिङ राई ।
१५) उप-प्रमुख श्री रविन थुलुङ राई
१६) सांस्कृतिक कलाकार प्रमुख सुश्री निर्मला राई
१७) उप-प्रमुख श्री रिदम बिखिम राई ।
१८) साकेला सिली संयोजक श्री पर्वत चाम्लिङ राई
१९) उपसंयोजक श्री सौगात राई / श्री प्रकाश चाम्लिङ राई
२०) संगठन विभाग प्रमुख श्री मीन चाम्लिङ राई
२१) उप-प्रमुख श्री राजन चाम्लिङ राई ।

सदस्यहरु :-
२२) दिल कुमारी राई
२३) बिष्णु नाछिरिङ राई
२४) कबिता लोहोरुङ राई
२५) माया कोयु राई
२६) अनिता खालिङ राई
२७) माया कोयु राई
२८) सुनिता रुपाबुङ राई
२९) नुमा राई
३०) सविन दुमी राई
३१) राजन राई
३२) सुरज राई
३३) भरत राई
३४) सुमन राई
३५) दिक्षा राई
३६) निशा राई
३७) संगिता राई
३८) गिता चाम्लिङ राई
३९) निरु छिलिङ राई
४०) समिक्षा राई
४१) बिनु बोखिम राई
४२) कमला राई
४३) एकराज राई
४४) राजकुमार आठपरिया राई
४५) युबराज राई
४६) प्रेम बन्तवा राई
४७) चण्डीराज राई
४८) महेन्द्र राई
४९) नेहा राई
५०) भुमिराज राई
५१) सुरेश राई
५२) दिल कुमार राई
५३) मणिकुमार राई
५४) सत्यकला राई
५५) दशरथ राई
५६) कुमारी राई
५७) सुजता राई
५८) जुना राई
५९) माया चाम्लिङ राई
६०) शान्ति राई
६१) प्रकाश थुलुङ राई
