 दिल्लीमा पहिलो अन्तर्राष्ट्रिय नेपाली कविता सम्मेलन सम्पन्न

२२/०५/२०१७

साउथ एसियन यूनिवर्सिटी भारतमा अध्ययनरत विद्यार्थीहरुको आयोजनामा पहिलो अन्तर्राष्ट्रिय नेपाली कविता सम्मेलन द्दण्ज्ञठ सम्पन्न भएको छ। नेपाली साहित्य जगतको कविता विद्यालाई विश्वमा नै फैलाउने र यस क्षेत्रमा लागेका नयाँ श्रष्टाहरुलाई अघि बढना,प्रोहत्सान दिने उद्देश्यले यसको आयोजना गरिएको युवा कवि तथा कार्यक्रम संयोजक कृष्ण शर्मा 'संघर्ष'  र राम श्रेष्ठले बताए।

कार्यक्रममा नेपाली साहित्य जगतका ख्याति प्राप्त कविहरुको उपस्थिति थियो। नेपाली साहित्य जगतका चिर-परिचित कवि तथा साहित्यकार, नेपाली संगीत तथा नाट्य प्रज्ञा प्रतिष्ठानका कुलपति सरु भक्त, नेपाली प्रसिद्ध कवि अभि सुवेदी, कवि नवराज लम्साल(रेडियो नेपाल), मदन पुरस्कार विजेता कवि रामलाल जोशिको लगाएतका दर्जनौं कविहरूले नेपालबाट सहभागीता जनाएका थिए।  

त्यस्तै गरी कवि राजेन्द्र भण्डारी सिक्किम देखि, कवि देवकी तिमिल्सेना आसम, राजा पुनिअनि दार्जिलिंग, कवि भुपेन्द्र अधिकारी, अध्यक्ष भारतीय साहित्य परिषद देरादुन, कवि विष्णु गुरुङ (अल इन्डिया रेडियो नेपाली सेवा इंचार्ग), जोगेन दर्लन दार्जिलिंग लगायत प्रसिद्ध कविहरुका साथै दर्जनोे युवा कविहरुको सहभागिता थियो। साथमा चाइना, इजरायल, अमेरिका, अफगानिस्तान, नर्वे, बंगलादेश देशबटा पनि कविता वाचनका साथै दक्षिण एशियाली देशका अलग-अलग भाषामा कविता प्रस्तुत गरिएको थियो।

८ तालिकामा विभाजित गरिएको कविता सम्मेलनमा नेपाल बाहिरको नेपाली साहित्य (कविता), कविता चिन्तन, संचार माध्यम र अध्यापनमा नेपाली साहित्य (कविता), नेपाली कविताको समसामयिक सन्दर्भ मुख्य विषयमा प्यानल छलफल गरिएको थियो। यो साँझ कविता माँझमा भारत तथा नेपालका नव कविहरुको आफ्नो प्रस्तुतिले वातावरणलाई अति सुमधुर र साहित्यक बनाएको थियो।

कविता ए. शर्मा, अध्यक्ष,साउथ एसियन यूनिवर्सिटी र दीपकुमार उपाध्या भारतका लागि नेपाली राजदूतको स्वागत मन्तव्यबाट कार्यक्रम सुरु गरिएको थियो। सम्मेलनलाई सफल बनाउन प्रो. युवराज पोखरेल लगायत युनिवर्सिटीका सम्पूर्ण टिमहरुको पनि मुख्य भूमिका थियो। विभिन्न संघ संस्थाका दर्जनौं प्रतिनिधीहरू र साहित्य प्रेमी महानुभावको उल्लेखनिय उपस्थिति रहेको देखिन्थ्यो।
