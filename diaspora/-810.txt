भारतमा श्री पशुपति सम्पर्क मंचको आयोजनामा रक्तदान कार्यक्रम सम्पन्न 

सुवास बस्नेत/भारत पौड्याल, नयाँ दिल्ली, १५ फागुन - रक्तदान जिवनदान भन्ने नारालाई सफल पार्दै भारतको राजधानी दिल्लीमा श्री पशुपति सम्पर्क मञ्चले रेडक्रस सोसाईटिको सहकार्यमा यही मिति२०७३फागुन १५ गतेका दिन रक्तदान शिविरको सफल आयोजना गरेको छ ।

कार्यक्रममा रक्तदानका साथै अपांगहरुलाई १० भन्दा बढी ह्विल चियर, १५० बैशाखी, ८ स्टेचर, गरिब तथा जेहेन्दार विद्यार्थीहरूलाई ड्रेस तथा कपि-किताबको व्यवस्था र ब्लाईन्ड स्कुलका करिब ५० विद्यार्थीहरूको लागि सालभरको खाद्य सामग्री मुफ्त वितरण गरिएको थियो ।

आम नेपालीहरु भारतमा सहजरुपमा रगत प्राप्त गर्न नसकेर अकालमा मृत्युको मुखमा पुगेको अवस्थालाई मध्यनजर गर्दै असहाय नेपालीहरुलाई मुफ्तरुपमा रगतको सहयोग गर्ने मनसायले करिब आधा दसक देखि रेडक्रस सोसाईटिको सहयोगमा रक्तदान शिविरको आयोजना गर्दै आएको संस्थाका महासचिव श्री रमेश शर्मा लम्सालले बताए ।

 कार्यक्रममा रक्तदानका लागि २०० भन्दा बडीको उपस्थिति थियो साथै बिशाल भण्डारामा करिब २००० सर्वसाधारणका लागि खान-पानको व्यबस्था थियो । संस्थाका अध्यक्ष श्री तुल्सी ढकालको अध्यक्षता र महासचिव श्री रमेश शर्मा लम्सालको संयोजकत्वमा सम्पन्न कार्यक्रममा नेपाली दुतावासका वरिष्ठ उपनिरिक्षक तथा परामर्शदाता श्री यादवराज खनाल प्रमुख अतिथि थिए । नेपाल हिन्दु राष्ट्र पुर्नस्थापना मंचका अध्यक्ष बिष्णु बराल, ग्लोबल हेल्थ एण्ड हेल्पका कृष्ण राज गैह्रे र नेपाली दुतावासका सांस्कृतिक बिभाग प्रमुख श्री कृष्ण पन्थ विशिष्ठ अतिथिहरुमा थिए ।
