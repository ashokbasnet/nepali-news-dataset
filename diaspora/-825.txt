विवेकशील नेपाली दल ओमानको बैठक सम्पन्न

बिनेश खनाल, मस्क्ट, ओमान  - विवेकशील नेपाली दल ओमानको बैठक आज घाला पार्कमा सम्पन्न भएको छ । विवेकशील दलका ओमान  ब्यवस्थापिका संयोजक जि बन कार्किको अध्यक्षतामा बैठक सम्पन्न भएको थियो ।

बैठकले मासिक बैठक, नियमित रूपमा गर्नु पर्ने, संगठनमा निष्क्रिय साथिहरुलाई सक्रिय बनाउनको लागि आवश्यक पहल गर्नै, नयाँ सदस्य बितरण गर्ने, जस्ता निर्णय गरेको छ ।

त्यसगरी आंउदो मार्च १० तारिकका दिन नेपाली महिला समूह ओमान ले १०७ औं अन्तराष्ट्रिय महिला दिवसको अवसरमा आयोजना गर्न लागेको महिला जागरण तथा अन्तरक्रियामा आफ्नो संस्थाले आवश्यक सहयोग गर्ने र त्यस कार्यक्रममा पिउने पानी पनि उपलब्ध गराउने भएको छ ।

 साथै मार्च १७ मा चिया पान कार्यक्रम को पनि आयोजना गर्ने भएको छ । उत्त कार्यक्रममा ओमान स्थित राजदुतावासका राजदुत,विभिन्न नेपाली संस्थाहरूका प्रतिनिधि सबैको उपस्तिथि रहने हुंदा ओमानमा कार्यरत सम्पुर्ण लाई सो कार्यक्रममा उपस्तिथ भैईदिनुहुनको लागि विवेकशील दलले आगह्र गरेको छ ।
