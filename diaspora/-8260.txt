अमेरिकामा बप्‍पी लहरीले भने-म सँधै नेपाल र नेपालीको सच्चा साथी हुँ

वासिंटन। अमेरिकाको विभिन्न सहरमा आफ्नो सांगीतिक यात्रामा आएका भारतका चर्चित र वरिष्ठ गायक बप्पी लहिरी एटलान्टामा भने आश्चर्य चकित  र  हर्षित भए। कार्यक्रमको मध्यान्तरमा आयोजक समितिले प्रायोजक र सहयोगीलाई मञ्चमा बोलाएर सम्मान गरेका थिए।

साे अवसरमा नेपाल र नेपालीहरुकातर्फबाट पर्यटन-दूत राजा घलेद्वारा मायाको चिनाे स्वरुप एक प्लाक (धातुको पाता) गायक बप्पी लहिरीलाई प्रदान गर्दा अचम्मित हुनुको साथै निकै हर्षित भएका थिए।

उनले भने ” म नेपाल गएको छु र म सँधै नेपाल र नेपालीको सच्चा साथी हुँ| म नेपालका लागि अवैतनिक राजदूत पनि हुँ।' नेपाल र नेपालीले सम्झेको खण्डमा कुनै पनि बेला  अाउने  प्रतिबद्दता जनाए।

गत शनिबार मे २० तारिखमा बप्पी लहिरीको कन्सर्ट गुजरात समाज अफ एटलान्टाको भवनमा एटलान्टा इभेन्ट एण्ड प्लान्नरका संस्थापक रामजान बिरानीद्वारा आयोजित कार्यक्रम  भब्य रुपमा सम्पन्न भएकाे थियाे।
