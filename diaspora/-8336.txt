संघीय समाजवादी फोरम नेपालको प्रवास संगठन इजरायल च्यप्टरको निमन्त्रणा         

इजरायल- संघीय समाजवादी फोरम नेपालको प्रवास संगठन 'नेपाली संघीय समाज, इजरायल' को चौथो स्थापना दिवसको उपलक्ष्यमा  इजरायलमा बसोबास गरिरहेका नेपाली दाजुभाइ तथा दिदीबहिनीहरुलाई उपस्थितीको लागि समाजले अनुरोध गरेको छ ।

"पहिचानवादीहरुको एकता आजको आबश्यकता,अधुरो र अपुरो संविधान संशोधन अपरिहार्यता” पहिचान र अधिकार सम्बृद्ध नेपालको मूलआधार,सम्भव छ हाम्रै पालामा,अरु गर्छन् कुरा हामी गर्छौं पुरा” भन्ने मुख्य नाराहरु सहित आउँदो १६ जुन २०१७ सुक्रबारका दिन साँझ ५ बजे बेनीबारख-१६ तेलअविमा विशेष कार्यक्रमको आयोजना हुने भएकोले इजरायलमा रहुनुभएका सम्पूर्ण नेपाली दिदीबहिनी तथा दाजुभाइहरुलाई उक्त एतिहासिक कार्यक्रममा  उपस्थिती जनाइदिनुहुन अनुरोध सहितको निमन्त्रणा नेपाली संघीय समाज, इजरायलका महासचिव पासाङनुर्बु शेर्पाद्धारा प्रेशित विज्ञप्तीमा जनाईएको छ। 

उक्त एतिहासिक स्थापना दिवस कार्यक्रम इजरायलमा स्थापित भई क्रियासिल राजनीतिक ,सामाजिक, धार्मिक संघसंस्था र संगठनहरु, इजरायल बाट संचालित विभिन्न अनलाईन मेडियाका संचारकर्मी लगायत सबैलाई  संगठनबाट  अधिकारिक पत्रचार गरि निमन्त्रणा गरिने जानकारी पनि समाजले दिएको छ । 

सबै नेपालीबीच भाईचाराको समधुर सम्बन्धलाई अझ प्रगाढ बनाई इजरायलमा नेपाली एकताको शुभसन्देश दिने उद्देश्यका साथ कार्यक्रम आयोजना हुन लागेकोले इजरायलमा बसोबास गर्नुहुने सम्पूर्ण नेपालीलाई उक्त दिन ५ बजे समयमा नै उपस्थित भैदिन समाजले सबैमा अनुरोध गरेको छ ।  । साथै उक्त दिन अन्य विभिन्न संघ,संस्थाहरुको पनि महत्वपूर्ण कार्यक्रमहरु भएकोले कार्यक्रम तोकिएको ठिक ५:०० बजे समयमा नै सुरु हुने जानकारी पनि समाजले गराएको छ ।
