पूर्ब राजदूत डा. शंकर शर्मालाई बाल्टिमोरमा मोनाको स्वागत

अमेरिकाको लागी पूर्ब नेपाली राजदूत डा. शंकर प्रसाद शर्मालाई बाल्टिमोर शहरमा स्वागत गरिएकाको छ ।

अमेरिकाको चार बर्षे कार्यकाल पुरा गरी नेपाल फर्केका राजदूत डा.  शर्मालाई मे २५ तारिख बिहीबार साँझ बाल्टिमोरको व्हाईट मार्श स्थित पार्कर्स रेस्टुरेन्टको ब्यांगक्वेट हलमा रात्रिभोज आयोजना गरेर स्वागत गरिएको थियो ।

नेपाल सरकारका महाबाणिज्यदूत प्रेमराजा महत, बीबीसी नेपाली सेवाका पूर्व पत्रकार नारायण श्रेष्ठ, मोर्गन स्टेट युनिभर्सिटीका प्राध्यापक डा। भिम कट्टेल, जोन्स हप्किन्स युनिभर्सिटीका प्राध्यापक डा. चक्र बुढाथोकी लगायत अन्य संघसंस्थाका पदाधिकारीहरु कार्यक्रममा ऊपस्थित थिए।

डा. शर्मा संग ऊपस्थित नेपालीहरुले प्रश्नहरु गरे र बिदेशमा रहेका नेपालीहरुले नेपालमा संचालन गर्न सक्ने आयमुलक ब्यबसायहरु स्थापना गर्नको लागी नेपाल सरकारले दिन सक्ने भन्सार छुट, भ्याट कटौती, कर छुट र सरकारले गरिदिने सब्सीदाईज्स लगायतका कानुनी ब्यबस्था बारेमा नेपालीहरुले छलफल गरेका थिए ।

कार्यक्रम आयोजक संस्था म्याग्दीबासीहरुको अन्तरास्ट्रिय संजाल म्याग्दी प्रबाशी नेपाली संघ मोना को नर्थ अमेरिका क्षेत्रीय ऊपाध्यक्ष मोहन थापाको स्वागत मन्तब्य पछी अन्तरक्रिया कार्यक्रम संचालन भएको थियो। म्याग्दीबासी डा. महाबिर पुनको सक्रियतामा म्याग्दी जिल्लालाई पहिलो वाई फाई फ्री जिल्ला घोषणा गराऊनको लागी मोना ले रु १,००,००,०००. (एक करोड) नगद चन्दा संकलन गरिसेको छ।
 
म्याग्दी जिल्ला ताकम धारापानी घर भई अमेरिकामा एक सफल युबा ब्यबसायी मोहन थापा संचालक रहेको रेस्टुरेन्ट, बार, ब्यांगक्वेट हल भएको पार्कर्सको स्पोन्सर मा ऊपस्थित ६२ जना लाई निशुल्क रात्रिभोज गराइएको थियो।

शर्माका साथै श्रीमती कल्पना शर्मा र सुपुत्री डा. सिल्पा शर्मा पनी रात्रिभोजमा सहभागी थिए।

मोनाको युएस कन्ट्री डाईरेक्टर खेम भट्टचन र नर्थ अमेरिका क्षेत्रीय उपाध्यक्ष मोहन थापाको संयोजनमा पूर्ब राजदूत डा। शर्मासंग रात्रिभोज सहितको भेटघाट कार्यक्रम आयोजना भएको थियो।

जुन २ तारिखमा डा. शंकर शर्मा संग हार्भर्ड बिश्वोबिध्यालयले अन्तरक्रिया कार्यक्रम राखेको छ।
