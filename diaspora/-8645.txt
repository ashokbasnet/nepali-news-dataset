कोलोराडोमा कवि तुलसी दिवसलाई अभिनन्दन गरिने

कोलोराडो, अमेरीका । नेपाली साहित्यका बिद्धान कवी तुलसी दिवसलाई कोलोराडोमा एक समारोह बीच अभिनन्दन गरिने भएको छ ।

अन्तराष्ट्रिय नेपाली साहित्य समाज कोलोराडो च्याप्टरको आयोजनामा आगामी जुन १० तारिक शनिवारका दिन कवि गोष्ठि समारोहमा कवी दिवसलाई अभिनन्दन गर्न लागिएको संस्थाका अध्यक्ष कृष्णमुरारी ढुङ्गेलले बताएका छन् ।

नेपाली लोक संस्कृतीका वरिष्ठ अभियन्ता एवं नेपाल प्रज्ञा प्रतिष्ठानका आजिवन सदस्य प्राध्यपक तुलसी दिवसलाई आफ्नै घर आगनमा भेट्न र उनका सारगर्भित कविता प्रत्यक्ष श्रबण गर्न पाउने अवसरमा सहभागी भइदिन अध्यक्ष ढुङ्गेलले कोलोराडोमा बसोबास गर्ने सबै नेपाली तथा साहित्य अनुरागीहरुलाई आग्रह गरेका छन् ।

त्ससैगरी सोही समारोहमा स्थानीय कवी ,कवयत्री तथा सर्जकहरुलाई आ–आफ्ना सृजना प्रस्तुत गर्ने अवसरका साथै साहित्यकार केनी पाण्डेद्धारा लिखित अदर साईड अफ प्याराडाईस पुस्तकको विमोचन कार्यक्रम समेत हुने बताईएको छ ।

हामी जहाँ जसरी रहेपनि नेपाल र नेपालीको भाषा संस्कृती जोगाई राख्नु पर्दछ भन्ने उद्धेश्य लिई “भाषा चाहिन्छ भेष चाहिन्छ सिर उठाई बाच्न आफ्नो देश चाहिन्छ” भन्ने मुल मन्त्रका साथ विश्वको ७३ देशमा शाखा र सयौं च्याप्टरमा फैलिएको अन्तराष्ट्रिय नेपाली साहित्य समाज कोलोराडो च्याप्टरको आयोजनामा प्रत्येक महिना कवि गोष्ठीको आयोजना हुने गर्दछ ।
