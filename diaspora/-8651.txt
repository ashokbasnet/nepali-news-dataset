'साउथ अस्ट्रेलिया नेपाली डान्सिङ्ग स्टार' प्रतियोगिता  सम्पन्न

एडीलेड । यहि मे २८ तारिकको दिन एडीलेडमा ूसाउथ अस्ट्रेलिया नेपाली डान्सिङ्ग स्टारू प्रतियोगिता सम्पन्न भएको छ ।

एडीलेड नेपाल संस्थाको आयोजनामा भएको उक्त प्रतियोगितामा रितु राना डान्सिङ्ग स्टार भएकी छन् ।

 सिनियर तर्फ आशिक राईले रनर अप र भर्सटाईल डान्सरको उपाधि पाएका छन् भने सेकेन्ड रनर अप एलिसा श्रेष्ठ र जुरी अवार्ड इमेज शाहीले पाउन सफल भएका छन् ।

 सिनियर ग्रुपको प्रगीयोगिता दुई चरणमा भएको थियो जसमा प्रस्तिस्प्रधि बाट फाईनल राउण्डमा ६ जाना गएका थिए ।

दिउसो ११ बजे देखि मेरियन आरयसल क्लबको हलमा भएको सो कार्यक्रममा बालबालिकाको ग्रुपमा नोमिका खनाल प्रथम , आर्शिका पोख्रेल दोस्रो र अन्वेशा लम्सालले तेस्रो स्थान पाउन सफल भएका थिए । बालबालिकाको जुनियर ग्रुपमा १२ वर्ष मुनिका बालबालिकाहरुले सहभागिता लिएका थिए भने सिनियर ग्रुपको प्रतियोगितामा १३ वर्ष भन्दा माथिको उमेर समूहले सहभागिता जनाएका थिए ।

अस्ट्रेलियामा नेपाली कला संस्कृतिलाई संवर्धन गर्दै यहाँ रहेका कलाकारहरुमा लुकेर रहेको अन्तर निहित प्रतिभालाई प्रस्फुटन गर्न मंच उपलब्ध गराउने उद्देश्यले कार्यक्रम आयोजना गरिएको आयोजकले जानकारी गराएको छ । साथै आगामी वर्षहरुमा पनि यस कार्यक्रमलाई निरन्तरता दिने घोषणा आयोजकले गरेको छ ।

बिजेताहरुलाई आकर्षक पुरष्कार राखिएको उक प्रतियोगिताको निर्णायक प्यानलमा चर्चित म्युजिक भिडियो निर्देशक तथा संचारकर्मी प्रदिप निरौला, द नेक्स्ट ग्रुपका चर्चित डान्सर अमित बज्राचार्य र सुरक्षा थापा रहेका थिए ।

सानो समुदाय भित्र पनि लुकेर रहेका प्रतिभाहरुलाई प्रतियोगितामा देख्दा आफु धेरै खुसि भएको संचारकर्मी प्रदिप निरौलाले बताए । उनले भने- सहभागी डान्सरहरुमा धेरै क्षमता छ यसलाई अझै उजागर गर्नु आवश्यक छ ।  साथै यहाँ हुर्कदै गरेको दोस्रो पुस्ताले पनि सोचे भन्दा राम्रो प्रस्तुति दिएको छ।

उनले स्टेज बाट बोल्दै अभिभावकलाई बच्चाहरुको कलालाई घरमा मात्र सिमिति नराख्न सुझाब दिए।
