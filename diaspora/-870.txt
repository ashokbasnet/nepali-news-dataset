कुवेतमा एक नेपालीको मृत्यु

माधब शाही, कुवेत । कुवेतमा एक नेपाली युवाको मृत्यु भएको छ ।

बैदेशिक रोजगारका लागि कुवेतमा रहेका बाँके नौबस्ता-२ पिपमारी स्थाइ घर भएका सन्दीप थापाको मृत्यु भएको हो ।

बिगत ६ वर्षले कुवेतस्थित एक निर्माण कम्पनीमा काम गर्दै आएका थापा गत शनिबार मृत्य अवस्थामा फेला परेका थिए ।

शनिबार बिहान थापाको कोठामा उनी मुखबाट फिज आएको आवस्थामा भेटिएका थिए । मुखबाट फिज बगेको शरीर निलो भएको अवस्था थापाको शव उनकै कोठामा पाइएको जानकारी स्थानियले दिएका छन् ।

थापाको सब परिक्षणका लागि कुवेतस्थित अदान अस्पतालमा राखिएको छ भने स्थानिय प्रहरीले घटनाको छानविन सुरु गरेको छ । 

साथै घटना बारे कुवेतस्थित नेपाली दुतावासलार्इ समेत जानकारी गराइएको मध्य पश्चिम सेवा समाज कुवेतका अध्यक्ष गणेश रावतले जानकारी गराएका छन् ।
