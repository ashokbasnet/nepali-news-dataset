अमेरिका नेपाल सोसाइटी ५० वर्ष पुग्यो, मनायो स्वर्ण महोत्सव

वाशिंगटन डीसी । नर्थ अमेरिका महादेशकै सवैभन्दा जेठो संस्था अमेरिका नेपाल सोसाइटी ५०  वर्ष पुगेको उपलक्ष्यमा स्वर्ण जयन्ति ऊत्सब मनाएको छ ।

५० बर्ष अगाडी १९६७ मा नेपालका लागी तत्कालिन अमेरिकन राजदुत एल्सवर्थ बंकरले नेपाल र अमेरिका बीच मैत्री सम्बन्ध स्थापना गर्ने हेतुले अमेरिका नेपाल सोशाईटी स्थापना गरेका थिए।

स्वर्ण जयन्ति समारोहका  प्रमुख अतिथी अमेरिकाका लागी नेपाली राजदुत डा. अर्जुन कुमार कार्कीले संस्थाका पुर्ब अध्यक्षहरु खेम भट्टचन, प्रेम संग्रौला, बिजया शाह, डा. अनुप पहाडी र डा. ठाकुर पुडासैनीलाई खादा, तक्मा र प्रशंसापत्रले अभिनन्दन गरे।

स्वर्ण जयन्तिको उपलक्ष्यमा साँस्कृतिक कार्यक्रमहरु नृत्य ,गीत तथा नाचगानको समेत आयोजना गरिएको थियो । साँस्कृतिक सांगीतिक कार्यक्रमको मुख्य संयोजन प्रभा भट्टराई देउजाले गरेकी थिइन् । उक्त साँस्कृतिक कार्यक्रमको सबैले प्रशंसा गरेका थिए ।

अमेरिका नेपाल सोसाइटीका पदाधिकारी ,स्वयम्सेवक तथा शुभ चिन्तकको बिशेष सहयोगमा कार्यक्रम भव्य र सभ्य रुपमा सम्पन्न भएको छ ।

कार्यक्रममा अमेरिकन सिनेटर ,सांसद तथा अन्य बिदेशीहरुले समेत शुभकामनाको साथै मन्तब्य राखेका थिए ।

स्वर्ण जयन्तिको अवसरमा कार्यक्रम सुरु गर्नु अगाडी रक्तदान कार्यक्रम राखिएको थियो जसमा ३९ जनाले रक्तदान गरेको सान की अध्यक्ष मंजु कार्की संग्रौलाले जानकारी गराएकी छिन् ।

यसै गरि ५० बर्ष पुगेको अवसरमा एएनएस हेरिटेज फोटो कन्टेस्ट नामक प्रतियोगिताको आयोजना समेत गरिएको थियो ।  उक्त प्रतियोगिताको संयोजन नेपाली दुताबासका छायाँ चित्रकार पत्रकार तथा वृतचित्र निर्माता तथा निर्देशक कुमार श्रेष्ठले गरेका थिए ।

उक्त प्रतियोगितामा प्रथम स्थानमा बज्रपानी नृत्य को तस्बिर बनाउने किजन शाक्य , दृतिय स्थानमा धौलागिरी हिमाल बनाउने संकल्प केसी तथा तृतीय स्थानमा नेपालको भूकम्प जानु अगाडी खिचेको तस्बिर बनाउने पाटन दरबार बनाउने मेरिना डंगोल भएका छन् । बिजेताहरुलाई क्यामेरा  प्रदान गरिने छ ।  उक्त कार्यक्रममा डीसीका प्रशिद्ध चित्रकार राजेन्द्र केसीको एकल प्रदर्शन पनि रहेको थियो ।

कार्यक्रममा सांस्कृतिक कार्यक्रममा सहभागी हुने सम्पूर्ण सहभागी कलाकार, स्वयम्सेवक तथा सहयोग गर्नेलाई प्रशंसा पत्र प्रदान गरिनुको साथै डीसीका कराते खेलाडी उज्ज्वल ठकुरी तथा भारोत्तोलक रुप कार्कीलाई समेत सम्मान गरिएको थियो । कार्यक्रमको सभापतित्त्व अध्यक्ष जीवन तिवारीले गरेका थिए ।
