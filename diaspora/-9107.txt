अतिरिक्त सदस्य शुल्क वृद्धि समबन्धमा एनआरएन मध्यपूर्व संयोजकको प्रेस बिज्ञप्ति

गैरआवसीय नेपाली संघ अन्तरास्ट्रिय समन्वय परिषदको ५६ औं बैठकले भवन निर्माणार्थ सहयोगको लागि निर्णय गर्दै गैरआवसीय नेपाली संघ रास्ट्रिय समन्वय परिषदहरुलाई प्रती सदस्य  १० डलर अतिरिक्त सहयोगको लागि अपिल जारी गरिएको सम्बन्धमा गैर- आवसिय नेपाली संघ मध्यपुर्व ले व्यापक छलफल तथा बहस गरि अतिरिक्त प्रती सदस्य १० डलर सहगार्थमा एन आर एन  अन्तरास्ट्रिय  मध्यपूर्व समन्वय परिषद पुर्ण   रूपमा सहमत हुन नसक्ने भएको छ ।   

जुन ०३ मा गैर आवसिय नेपाली संघ मध्यपूर्व क्षेत्रीय संयोजक डि: बि क्षेत्री ले एक बिज्ञप्ति जारी गर्दै उक्त  कुरा बताएका छन । संयोजक क्षेत्री द्रारा जारी बिज्ञप्ति मा भनिएको छ "  मध्यपूर्व बिशेष मजदुर एन: आर:एन हरुको भएकाले यहाँका रास्ट्रिय  समन्वय परिषदलाई यहाँ भित्र नै ठूलो जिम्मेवारी छ । तसर्थ अतिरिक्त प्रती सदस्य १० डलर सहयोगार्थमा पूर्ण रूपमा सहमत हुन नसक्ने अवस्थालाई मध्यनजर गर्दै, मध्यपूर्व क्षेत्रीय संयोजकको मध्यस्थतामा रास्ट्रिय समन्वय परिषदहरुकै सुझाव अनुसार मध्यपूर्वलाई एन आर एन ए  को गौरवको योजना मा सहभागी पनि गराउने आर्थिक भार कम पनि कम पार्ने उपाय स्वरुप आई सि सि को उक्त अपिललाई ५७ औं बैठकले  परिमार्जित गर्दै मध्यपूर्व,मलेसिया  र अफ्रिकन मुलुकका रास्ट्रिय  समन्वय परिषदहरुले भवन निर्माणार्थ सहयोग को लागि प्रती सदस्य अतिरिक्त शुल्क ५ डलर मा सहमति भएको छ ।
    
साथै क्षेत्री ले आफू मध्यपूर्व संयोजक को हैसियतले नेपाली दाजुभाई तथा दिदिबहिनीहरुलाई  बुंदागत रूपमा निम्न बिषयहरुमा बिशेष अपिल समेत गरेका छन् ।
 
- २४ महिनामा ५ डलर एउटा रणनीतिक  र एतिहाँसिक महत्व बोकेको भवनलाई दिन नसक्ने मध्यपूर्ववासी हामी होइनौं । हाम्रो गहन जिम्मेवारी भनेको स्वतफुर्त रुपले सदस्यता ग्रहण गरि यस संस्था लाई मजबुत बनाउँदै जाने हो ।

- विकसित रास्ट्रहरुमा रहने मित्रहरू शैक्षिक,आर्थिक  तथा बौद्धिक स्तरले सम्पन्न हुनुहुन्छ तर हामी नेपाल को आर्थिक  बिकासको साझेदार हुँदै गर्दा मध्यपूर्व बिशाल  मानवसागर र मानवीयतामा अग्रज भुमिका छौँ  यसको समायोजन गराउनु नै नेपाल र नेपाली को हितमा छ  । त्यसैले हामी हातमा हात काँधमा काँध मिलाएर बराबरी रूपमा अगाडि बढ्न सक्छौं भन्ने तथ्यलाई सावित गर्नुपर्नेछ ।

- यस संस्थालाई नेपाल र नेपालीको भलो नचाहनेहरुबाट  ठूलो प्रहार हुदैछ । संस्था आफैमा नराम्रो हुदैन  यसका केही अपवाद पात्र र अपबित्र सोच राख्ने ब्यत्तिहरुको प्रहार यस संस्था माथि अघि बढेको छ ।जस्तै धनिको संस्था भन्ने,गरिवलाई सदस्य बन्न नदिने भन्ने गलत भनाईलाई चिर्दै तपाईं हामी जस्ता आम नागरिकले संस्थाको सदस्यता लिएर यसको शुद्धता र बिकाशलाई अगाडि बढाउनै पर्छ ।

- असल र स्वच्छ चरित्र भएको ब्यक्तीले संस्थाको नेतृत्व नलिएमा खराब आचारण र भ्रष्ट ब्यक्तीहरुले नेतृत्व गर्नेछन् । यसर्थ असल ब्यक्तीहरु नेतृत्वमा आउनु पर्छ भन्ने मान्यता राख्दै सवैलाई सहभागीताको लागि अपिल पनि गर्दछु ।
