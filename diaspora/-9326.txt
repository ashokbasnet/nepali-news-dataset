नाटक जिगीषा (जित्ने ईच्छा) वर्मिघममा फेरी मन्चन हुने 

कृष्ण देवकोटा युके विगत केहि महिना अगाडी वेलाएतका विभिन्न सहरहरुमा सफल मन्चित भएको नेपाली नाटक जिगिषा पुन: देखाईन भएकोछ । सागर खत्री र तुलक रेग्मीको सकृयतामा आगामी जुन १२ तारिकका दिन वर्मिंघमको राई फंसन हलमा नाटक देखाईने भएको हो । नेपालमा भएको लामो द्वन्दकालिन अवस्था झल्काउने नाटक जिगीषा वेलाएतमा सर्वाधिक मन पराईएको थियो ।

वर्मिंघममा वसोवास गर्ने नेपालीहरुको माँग अनुसार नाटक जीगिषा देखाईन लागेको र त्यसै दिन नाटक देखाउनु अघी नौमती वाजा तथा नेपालवाट आएका राजु ढकालको पनि वेजोड प्रस्तुति रहने संयोजक सागर खत्रीले वताए । कार्यक्रम आयोजना गर्न वर्मिघमवाट तुलक रेगमी ,शान्ति नेपाली समाजका अध्यक्ष कृष्ण ढकाल,टिका अधिकारी,तेज खत्री,अजय सुवेदीलाई सक्रिय रुपमा लागीपरेकाछन् । सनम कुमार वैराग द्वारा लिखित तथा निर्देसीत उक्त नाटकमा धुर्व दत्त, सुरेश श्रेष्ठ,प्रसुना कंडेल,सुस्मिता थापा र अतिथिकलाकारमा मनिस श्रेष्ठको भूमिका रहेको छ भने निर्माण तेन्जिगं पाख्रिन र दिल घलेले गरेका हुन् ।
