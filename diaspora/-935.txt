युएर्इमा पहिलो पटक शिवरात्री पूजा सम्पन्न

ओमकार पोख्रेल, युएइ । हिन्दुहरुको महान पर्व महाशिवरात्रीको अवसरमा स्याङ्जा सहयोग समाज युएइले बृहत शिवरात्री पूजा कार्यक्रम सम्पन्न गरेको छ ।

बिगतमा विभिन्न सामाजिक तथा साँस्कृतिक कार्यक्रम आयोजना गर्दै युएइमा छुट्टै पहिचान बनाउन सफल स्यांग्जा सहयोग समाज युएइले यसपाली धार्मिक कार्यक्रमको आयोजना गर्दै हिन्दु धर्म प्रति आस्थावान नेपालीहरुलाई प्रवासमै शिव पूजा गर्ने अवसर मिलाएको हो ।

फागुन कृष्ण त्रयोदशी महाशिवरात्री कै दिन पारेर युएइको बरदुबई स्थित होटेल एभरेस्टको हलमा आयोजना गरिएको उक्त कार्यक्रमामा पण्डित द्वय नारायण प्रसाद न्यौपाने तथा लेखनाथ न्यौपानेद्वारा पूर्ण पूजा विधिका साथ सम्पन्न गरिएको उक्त बृहत शिवरात्रि पूजा कार्यक्रम नेपाली राजदूतावास युएर्इका कार्यबहाक राजदूत नेत्र बहादुर टन्डनद्वारा किताब पूजा गरि सुभारम्भ गरिएको थियो ।

युएइमा रहेका विभिन्न संघ सस्थाका प्रतिनिधि समाजसेवी, पत्रकार, कलाकार, ब्यबसायी तथा विभिन्न क्षेत्रमा कार्यरत नेपाली गरि करिब ४०० जना भक्तजनहरुले फूलपाती तथा दक्षिणा सहित शिव पुजा गरेका थिए । भने उपस्थित सम्पूर्णलाइ टिका ग्रहण लगतै पन्चामृत, सेलरोटी तथा हलुवा सहितको नौबेद वितरण गरिएको थियो ।

शिव पूजा तथा कथा बाचन सकिएसँगै शुरु भएको शिव भजन उपस्थिति सम्पूर्ण भक्तजनहरुको नाचगान नेपालकै झल्को मेटाउने खालको थियो ।

स्याङ्जा सहयोग समाज युएइका महासचिव तथा लोकदोहोरी गायक हरि डुम्रेको नेतृत्वमा रहेको भजन टोलिले उपस्थिति सबैलार्इ भरपुर मनाृञ्जन गरएका थिए ।
