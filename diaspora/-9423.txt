  गजलको बार्षिक उत्सब मनाउँदै नेपाल जापान सांस्कृतिक प्रतिष्ठान  

टोकियो। नेपाल जापान सांस्कृतिक प्रतिष्ठानद्वारा टोकियोको शिनओकुबोमा सञ्चालित नमस्ते गित गजलले आफ्नो प्रथम बार्षिक उत्सव मनाउने भएको छ। नेपाली तथा जापनिज समुदायका प्रतिनिधिद्वारा सञ्चालित उक्त गित गजलले यही जुन १० र ११ मा मनाउने उत्सवमा भरतीय टेलिभिजनको रियालिटी शो सारेगम, अन्ताक्षेरी र भारत किसनमा सहभागी भई उत्कृष्ट स्थानमा पुग्न सफल नेपाली सागीतिक आकासका युगल जोडी बबिता मानन्धर र सुरेश मानन्धरका साथमा अन्य स्थानीय कलाकारहरुको प्रस्तुति रहने आयोजकले जनाएको छ।

नमस्ते ब्याण्डका भोकलिस्ट इश्वर गुरुङ संरक्षक सल्लाकार रहेको उक्त प्रतिष्ठानमा बोर्ड डाइरेक्टर रबिन शेरचन, अभिभावक सल्लाहकार विजय थकाली, बोर्ड मेम्बर अमर गुरुङ, सुदिन गुरुङ, र कुमार लामा छन्। यसैगरी शेयर होल्डरहरुमा मिनामी हिरोयुकी, तेराकादो मित्स्यु, विष्णु अर्याल र सिताराम केसी रहेका छन्। 

कमल खत्रीसँगको चर्चित गीत ‘आत्मामा आत्मामा’ बाट थप चर्चा बटुलेकी बबिता मानन्धर र उनका श्रीमान् शुरेस मानन्धरको विशेष आकर्षक प्रस्तुति रहने उक्त कार्यक्रममा जापानमा छरिएर रहेका नेपाली र जापानी समुदायको बाक्लो उपस्थिति रहने युवा व्यवशायी तथा प्रतिष्ठानका बोर्ड मेम्बर सुदिन गुरुङले जानकारी दिए। 

त्यस्तै प्रतिष्ठानका बोर्ड मेम्बर तथा कार्यक्रका व्यवस्थापक अमर गुरुङ, बरिष्ठ बासुरी बादक खड्का पुन र स्थानीय चेली रञ्जना सापकोटाको पनि कार्यक्रममा प्रस्तुती रहने बताइको छ।
