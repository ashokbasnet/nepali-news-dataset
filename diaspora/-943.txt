क्यानडाको ब्राम्प्तनमा महाशिवरात्री पर्व मनाईयो

उत्तम मकाजु, टोरोन्टो, क्यानडा ।  महाशिवरात्री पर्वको उपलक्षमा नेपलीज  क्यनेडिएन हेरिटेज एसोसिएसनले  नेपाली  समुदायको पशुपति नाथ मन्दिरमा  विविध कार्यक्रम सहित बिधिवत् रुपमा मनाएको छ ।  कार्यक्रमको शुरुवात भगवान शिवको  प्रार्थना  पूजा बाट गरिएको थियो भने तत्पस्चात रुद्रि पूजा र भक्तजनबाट  भगवान शिवलाई क्षीर अर्पण गरिएको थियो ।

त्यस्तै गरि भगवान् शिवलाई बेलपत्र अर्पण गरि हवन कार्यक्रम गरिएको थियो । हवन कार्यक्रमपछि भगवान शिवको आरती गरिएको थियो । बिधिव्त कार्यक्रमको बेला पण्डितहरुको मन्त्रोच्चारण र स्लोक वाचनले पूजा स्थल पशुपतिमय भएको भक्तजनहरुले बताए । सो पूजा कार्यक्रम बिधिवत् रुपमा  पण्डित जगदिश गैरे र पन्डीत डा. श्याम खनालले सञ्चालन गरेका थिए ।

सन २०१२ मा स्थापित नेपलिज क्यानेडिएन हेरिटेज एसोसिएसनको अथक प्रयास र नेपाली समुदायको सहयोगमा गत बर्ष सो मन्दिर स्थल खरिद गरि नियमित रुपमा मन्दिर सन्चालन गर्दै आएको छ भने दाताहरुको सहयोगमा निकट भबिष्यमा नेपालको पशुपतिनाथ मन्दिरमा रहेको शिव लिङ्ग कै आकारको शिब लिङ्ग नेपालबाट ल्याई शिघ्र प्रतिस्ठापन गरिने भएको छ ।
