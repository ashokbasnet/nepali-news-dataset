सिकागोमा एन.आर.एन.को भेला हुने

सुमन वस्ती । आगामी मार्च ५ तारिख आइतबारका दिन एन.आर.एन. इलिनोई च्याप्टरले अन्तर्राष्ट्रिय महिला दिवसको अवसर पारेर एन.आर.एन. अमेरीकाका बर्तमान केन्द्रिय अध्यक्ष, बरिष्ठ उपाध्यक्ष लगायत विभिन्न पदाधिकारी तथा एन.आर.एन. का अभियन्ताहरुको उपस्थितिमा सिकागोमा एक भब्य कार्यक्रमको आयोजना गर्ने भएको छ ।

एन.आर.एन. को सदस्यता नबिकरण तथा नया सदस्यता दर्ताको समय पनि परेकोले यो कार्यक्रमलाई बिशेष महत्वका साथ हेरिएको छ । वर्तमान सन्दर्भमा एन.आर.एन. को भूमिका, यसको महत्व र आगामी कार्यक्रमका बारेमा इलिनोईबासीसंग प्रत्यक्ष सम्वाद गराउने उद्धेश्यले सो कार्यक्रमको आयोजना गर्न लागिएको कुरा एन.आर.एन. इलिनोई च्याप्टरका सचिब सत्य नारायण चौधरीले बताए ।

कार्यक्रमलाई उपलब्धि मूलक बनाउन सिकागोका सम्पूर्ण स्थानिय संघ संस्था तथा बिभिन्न पेशा, वर्ग र समुदायका नेपाली दाजुभाई तथा दिदि बहिनीहरुलाई विभिन्न माध्यमबाट आह्वान गरिएको र सो कार्यक्रममा भाग लिन छिमेकी राज्यबाट समेत एन.आर.एन. हरुको उपस्थिती रहने जानकारी प्राप्त भएको कुरा सचिव चौधरीले बताए ।

सो कार्यक्रम 1020 W Bryn Mawr Ave Chicago, IL 60660  अवस्थित प्रेसबाइटेरिअन चर्चको सभाहलमा दिउसो १ बजे शुरू हुनेछ ।
