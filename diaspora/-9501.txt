स्याङ्जा सहयोग समाज कतारको ईफ्तार कार्यक्रम सम्पन्न

कतार । रोजगारिको शिलशिलामा कतारमा रहेका स्याङ्जाबासिहरुको साझा सँस्था स्याङ्जा सहयोग समाज कतारले इश्लाम धर्मावलम्बिहरुको पबित्र महिना रमजानको अवसरमा ण्ड जुन द्दण्ज्ञठ का दिन शुभकामना आदानप्रदान तथा ईफ्तार कार्यक्रमको आयोजना गरेको छ । गल्फ गार्डेन रेष्टुरेण्ट मामुरामा उल्लेख्य मुस्लिम तथा गैर मुस्लिम स्याङ्जाबासिहरुको उपस्थितिमा कार्यक्रम सम्पन्न भएको हो ।

बहु भाषिक बहु साँस्कृतिक बहु धार्मिक तथा बहु सामाजिक रुपमा समाज कायम रहनु पर्ने उद्धेश्य सम्पूर्ण स्याङ्जाबासिहरुको साझा धारणा हो र यसमा सबै पर्बहरुलाई उत्तिकै महत्वका साथ मनाइने साथै यस प्रकारका कार्यहरुले समाजप्रती सबै धर्म जाति भाषा सँस्कृति र समुदायले अपनत्व महशुष गर्न सक्ने हुँदा बिगतका बर्षहरुमा जस्तै यस बर्ष पनि महत्वका साथ कार्यक्रम आयोजना गरिएको समाजका अध्यक्ष धनञ्जय लम्सालले बताए ।

कार्यक्रमका प्रमुख अतिथि गुरुनारायण रानाभाटले रमदान आर्थिक , आध्यात्मिक, स्वास्थ्य तथा कार्यगत हिसबाले समग्रमा फलदायी रहेको बताउँदै रमदानको महिनामा अवलम्बन गरिने नियम तथा अनुशाशनलाई निरन्तरता दिईए साँच्चिकै जिवनमा सफल भईने बिश्वास ब्यक्त गर्दै शुभकामना दिए ।

विशेष अतिथि टुकराज अर्यालले समाजको सबै धर्म सँस्कृति र समुदाय प्रति उदार नीति तथा आत्मिय ब्यवहारले समाजलाई अगाडि बढाउन थप उर्जा मिलेको बाताउँदै शुभकामना ब्यक्त गरे ।

समाजका उपाध्यक्ष अजमत अलिले रमदानको महिना, यसको आधर, महत्व तथा रमदानको महिनाको फाईदा बारे प्रकाश पार्दै यश कार्यक्रमले स्याङ्जाबासि मुस्लिम दाजुभाइ को समाज सँग सम्बन्ध साथै समाज प्रति अपनत्व बढेको महसुस भएको बताउदै समाज कतारलाइ धन्याबाद ज्ञापन गरे ।

समाजका अध्यक्ष धनञ्ज लम्साल को सभापतित्व, सँस्थापक सदस्य तथा बर्तमान सल्लाहकार गुरुनारायण रानाभाटको प्रमुख आतिथ्यता, पुर्ब अध्यक्ष टुकराज अर्याल, सँस्थापक सदस्य भेषराज पराजुली, पुर्ब कोषाध्यक्ष कमलराज रेग्मी, जिङ्गदि मुस्लिम समाज कतारका अध्यक्ष सिकन्दर अलि लगायतको विशेष आतिथ्यता तथा समाजका बिभिन्न ईकाईहरु साथै बिभागहरुको आतिथ्यता रहेको थियो ।

समाजका साचिब अर्जुन घिमिरेले सँचालन गरेको कार्यक्रम मा समाजकै केन्द्रिय सदस्य शेख नजर मियाँ ले कुरान तेलावत गरि औपचारिक उद्घाटन गरिएको थियो, भने समाजका उपाध्यक्ष हेम रानाले स्वागत मन्तब्य राखेका थिए ।
