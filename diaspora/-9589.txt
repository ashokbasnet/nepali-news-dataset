मेड्रीडमा मैत्रीपूर्ण फुटबल खेल सम्पन्न

NRNA मेड्रीडले आयोजना गरेको मैत्रीपूर्ण फुटबल खेल हर्षोल्लासको साथ विभिन्न कार्यक्रमका साथ सम्पन्न भएको छ। मेड्रीडकै मुटु मानिने रमणीय पार्क रेतिरोमा भएको उक्त मैत्रीपूर्ण खेलमा मेड्रीडबासिहरुको असंख्य मात्रामा उपस्थिति रहेको थियो।

युवाहरूलाई लक्षित गरि आयोजना गरिएको उक्त फुटबल खेल,मेड्रीडमा बसोबास गर्दै आएका युवाहरू बिच ४ वटा टिम बनाइ खेलाइएको थियो।
उक्त खेलको उद्घाटन NRNA अन्तर्राष्ट्रिय समन्वय परिषद स्पेनका सदस्य श्री एकराज गिरीज्यूको तर्फबाट  खुट्टाले बल हानी खेलको आकर्षण तथा शोभा बढाईदिनु भएको थियो।

खेलको समापन गर्दै खेलकुदको माध्यम बाट नेपाली समुदायहरु बीच आपसी भाइचारा तथा आत्मियता वृद्धि गर्ने उद्देश्य रहेको जानकारी गराउँदै NRNA MADRID का अध्यक्ष श्री उत्तर राईले उत्साहित खेलाडी तथा उपस्थित मेड्रीडबासी सम्पुर्ण दाजुभाइ,दिदीबहिनीहरुलाई धन्यवाद दिदैं आगामी दिनहरूमा अझै व्यवस्थित र भब्यताको साथ खेलकुद तथा अन्य कार्यक्रमहरु आयोजना गर्दै जाने प्रतिबद्धता गर्नु भएको थियो।
