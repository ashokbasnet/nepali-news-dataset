दिल्लीमा एभरेष्ट चेम्बर अफ कमर्स एण्ड इन्डस्ट्रिजद्वारा जीएसटी संबन्धि प्रशिक्षण सम्पन्न

नयाँ दिल्ली । भारतको राजधानी नयाँ दिल्लीस्थित नेपाली व्यवसायीहरुको संस्था एभरेष्ट चेम्बेर अफ कमर्स एंड इन्डस्ट्रिजले आईतवार जी. एस. टी. सम्बन्धि सेमिनार तथा प्रशिक्षण सम्पन्न गरेको छ ।

भारत सरकारले लामो समयको विचार विमर्श पछि ल्याएको जीएसटी बिल यहि १ जुलाई २०१७ देखि लागु हुदैछ ।  साना, मझौला तथा ठुला व्यापारि गरि हजारौं नेपाली व्यापारीहरू भारतिय व्यापारिक क्षेत्रमा आवद्ध छन् । 

आगामी १ जुलाई देखि यि व्यापारीहरुले पनि जीएसटीको नियमलाई पालना गर्नु पर्ने हुन्छ  । तसर्थ व्यवसायिहरुमा देखापर्ने समस्याहरूलाई समयमा नै निरकारण गरी र केहि जानकारि दिने उदेश्यले सेमिनार तथा प्रशिक्षण को आयोजना गरेको एभरेष्ट चेम्बेर अफ कमर्स एंड इन्डस्ट्रिजका महासचिव डा। मोहन कार्की ले बताए ।

के हो त जी. एस. टी. ?

जी. एस. टी. को पुरा नाम हो गुड्स एण्ड सर्भीस ट्याक्स जसलाई हामी बस्तु एवंम् सेवा करको नामले पनी चिन्छौं ।  यसमा लगाइने केन्द्रिय र राज्य गरी करीब २० भन्दा बढी ट्याक्सहरु समावेश छन् । जीएसटी यही जुलाई १ गते देखि भारतमा लागु हुँदै छ ।

यो लागु भएपछि वस्तु तथा सेवामा लाग्ने केहि ट्याक्स स्वतह समाप्त हुने छ ।  जीएसटी कार्यान्वयन पश्चात मुख्यतया सेन्ट्रल एक्साइज ड्यूटी, सर्विस टैक्स, अडिशनल कस्टम ड्यूटी, स्पेशल अडिशनल ड्यूटी अफ कस्टम, भ्याट, सेल्स ट्याक्स, सेन्ट्रल सेल्स ट्याक्स, मनोरन्जन ट्याक्स, इन्ट्री ट्याक्स, परचेज ट्याक्स, लक्ज़री ट्याक्स जस्ता ट्याक्सहरु स्वतः निष्क्रिय हुने छन् । 

जीएसटी कार्यन्वयन भए पश्चात यहाँ मुख्यतया तिन किसिमका ट्याक्सहरु असुलीने छन्। पहिलो हो सिजीएसटी जुन केन्द्रिय सरकारले असुल्ने छ।  दोस्रो एसजीएसटी अर्थात् राज्य जीएसटी जुन राज्य सरकार द्वारा लगाइने छ । र तेस्रो कुनैपनि दुई राज्यबीच गरिने कारोबारमा लगाईने ट्याक्स अर्थात् इंन्टिग्रेटेड जीएसटी जुन केन्द्र सरकारले असुल्ने छ र यसलाई समानुपातिक रूपले दुबै राज्यलाई भागबन्डा गरिदिने छ ।  यसबाट अनावश्यकरूपमा तिर्नु पर्ने दोहोरो, तेहेरो कर देखी उपभोक्ताहरूलाई राहत मिल्ने अनुमान गरिएको छ । 

जीएसटी ट्याक्स सुधारको प्रभावित माध्यम रहेको अर्थशास्त्रीहरुको मान्यता छ । यसले जीडीपी मा वृद्धि हुनुका साथै रोजगारीमा पनि वृद्धिदर ल्याऊने अर्थविदहरूको भनाइ छ ।  विश्वमा अहिलेसम्म करिब १६० देशमा जीएसटी लागु भईसकेको छ।  भारतमा रहेका नेपाली व्यवसायीहरुलाई पनि यसको प्रत्यक्ष तथा अप्रत्यक्ष लाभहरु मिल्ने विश्वास गरिएको छ । 

तर नेपाल जस्तो विकाशोन्मुख देशमा यो प्रथा कहिले लागुहुने हो भन्ने यकिन हुन सकेको छैन ।  वर्तमान नेपालको संरचना र आँकडालाई हेर्ने हो भने जीएसटी प्रणाली छिटै नै नेपाल भित्रीनु पर्ने तर्क अर्थशास्त्रीहरुको रहि आएको छ।
