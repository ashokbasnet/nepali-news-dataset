कोरियामा राईको द बर्ड एण्ड नेच एकल चित्रकला प्रदर्शनी हुने

धन गुरुङ, सिओल कोरिया । दक्षिण कोरियामा युवा चित्रकार एलविक्रम राईको एकल चित्रकला प्रदर्शनी हुने भएको छ । ललितकला मञ्च दक्षिण कोरियाको आयोजनामा स्थानीय लुम्बिनी रेष्टुरेन्टमा राईको चित्रहरु प्रदर्शनीमा राखिने भएको हो ।

"द बर्ड एण्ड नेच" नाम दिएको प्रदर्शनीमा राईद्धारा कोरिएका करिब ३१ वटा चित्रहरु प्रदर्शनीमा राखिने चित्रकार राईले जानकारी दिए । जुन २ मा औपचारिक उद्घाटन हुने प्रदर्शनी करिब १५ दिनसम्म चल्ने छ । प्रकृति र चराविचको प्रेमलाई दर्साउन खोजिएको चित्रहरुमा वाटर कलर र एक्रोलिक कलरको मिश्रण हुने राईले बताए । "प्रकृति र चरा एकाअर्काको परिपुरकजस्तै हुन कुनै एकको अभावमा अर्कोको कल्पना हामी गर्न सक्दैनौं यहि सन्देश मैले मेरा चित्रमा चित्रण गर्न खोजेको छु राईले भने ।"

नेपाली कलासंस्कृतिको जगेर्ना र उत्थान गर्ने उद्देश्यले आयोजित प्रदर्शनीलाई किराँत राई यायोक्खा दक्षिण कोरियाले मुख्य प्रयोजन र उदयपुर सेवा समाज दक्षिण कोरियाले सह–प्रयोजन गरेको छ । प्रदर्शनीलाई कोरियामा रहेका ५ सयभन्दा बढी चित्रकला पारखीहरुले अवलोकन गर्ने अनुमान गरिएको चित्रकार राईले जानकारी दिए । कोरियामै पहिलो चित्रकला प्रदर्शनी गरेर हौसिएका राईले पहिलो प्रदर्शनीबाट मिलेको सफलताले दोस्रो चित्रकला प्रदर्शनी गर्न लागिएको बताए ।

कोरियामा राईको यो दोस्रो एकल चित्रकला प्रदर्शनी हो । गतवर्ष पनि राईले ू थ्री ईन वानू एकल चित्रकला प्रदर्शनी गरेको थियो । रोजगार अनुमति प्रणाली ९ ईपीएस० अन्तर्गत ४ वर्ष अघि कोरिया आएका उदयपुर कटारीका राईले कामको बाबजुद बाँचेको समयलाई सदुपयोग गर्दै विभिन्न चित्रहरु कोर्ने गरेको बताए । राईले नेपालमै रहँदासमेत दर्जन बढी प्रदर्शनीहरुमा आफ्नो कला प्रदर्शन गरीसकेको छन ।
