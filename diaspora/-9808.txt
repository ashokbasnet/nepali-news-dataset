प्रवासी नेपाली संघ भारतको पहलमा नेपालीले पनि पाउने भए सहज र सुलभ स्वास्थ्य उपचार सुबिधा

नयाँ दिल्ली। प्रवासी नेपली संघ भारतको पहलमा नयाँ दिल्लीस्थित एक अस्पतालले भारतमा बसोबास गरिरहेका नेपाली लगायत नेपालबाट भारतमा उपचार गर्न आउनेलाई ठूलो मात्रामा छुट दिने भएको छ । यसलाई प्रवासी नेपाली संघ भारतले एक ऐतिहासिक उपलब्धि मानेको छ ।

स्वदेशमा अनेकौ अस्पताल भए पनि उपचारमा सबैको पहुँच पुग्न नसकिरहेका बेला प्रवासी नेपाली संघ भारतको यो पहललाई सबैले प्रसंशा गरेका छन् । राम्रो तथा गुणस्तरीय उपचारका लागि हरेक दिन हजारौं नेपालीहरु भारत लगायतका अन्य मुलुकमा जाने क्रम दिन प्रतिदिन बढिरहेका बेला आएको यो पहलले हजारौ नेपलीले फाइदा लिन सक्ने अनुमान गरिएको छ ।

गुणस्तरीय र सुबिधा सम्पन्न अस्पतालहरु महँगा सुल्क लिनुका साथै अन्तर्राष्ट्रिय सेवा शुल्कको नाममा थप बढी शुल्क लिइरहेका छन् ।

 सन् १९४९ को नेपाल भारतबीच भएको सन्धिलाई अध्ययन गर्ने हो भने भारतीय अस्पतालहरुले नेपालीबाट अन्तर्राष्ट्रिय शुल्क असुल गर्न पाउँदैनन् । तर यस प्रति सबैजना बेखवर छन् र कसैले ध्यान दिएको देखिदैन ।

यी यावत समस्याहरुलाई केहि मात्रामा भए पनि समाधान गर्नका लागि प्रवासी नेपाली संघ भारतका केन्द्रिय अध्यक्ष लोकनाथ भण्डारी र मदन भण्डारी स्पोर्ट एकेडमीका इन्चार्ज गोपाल थापाको पहलमा विमहंस प्राईमामेड सुपर स्पेशलिटी अस्पताल, नयाँ दिल्लीका प्रबन्ध निर्देशक डा राजिव के शर्मा बीचमा एक ऐतिहासिक सम्झौतामा हस्ताक्षर गरिएको छ ।

सम्झौता अनुसार अब नेपालीहरुले भारतमा सस्तो र सुलभ शुल्कमा उपचार गर्न पाउने भएका छन् । उक्त पहललाई कोशे ढुंगाको रुपमा साबित हुने आशा गरिएको छ ।

उपचारमा सुविधा लिनका लागि भने प्रवासी नेपाली संघ भारत, मदन भण्डारी स्पोर्ट एकेडमी भारत र भारतस्थित नेपाली दूताबासको सिफारिस आवश्यक पर्ने छ ।

संझौता पत्रमा उल्लेख भएअनुसार ओपीडी परामर्शमा ५० प्रतिशत, एमआरआईमा ४० प्रतिशत, सीटीस्क्यानमा ३० प्रतिशत, कनै पनि ल्याब टेष्टमा ३० प्रतिशत, लगायतका अनेकौ सेवा तथा जाँचमा ठूलो मात्रामा छुट पाइने छ । साथै अरु अस्पतालको तुलनामा करिव २० प्रशित सस्तो शुल्कमा बिरामीले गुणस्तरीय सेबा सुबिधा पाइरहेको जानकारी पनि गराइएको छ । यसका साथै नेपालबाट रोग उपचरका लागि भारत आउने बिरामीहरुलाई सहज होस् भन्ने उद्धेश्यले चाँडै नै नेपाली भाषी सम्पर्क सेलको पनि स्थापना गर्ने  आश्वासन अस्पतालले दिएको छ ।
