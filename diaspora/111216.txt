एनआरएन उपाध्यक्षमा ओलीको उम्मेदवारी
सिड्नी । गैरआवासिय नेपाली संघ एनआरएनएको उपाध्यक्ष पदमा अस्ट्रेलियामा बसोबास गर्ने भवानी ओलीले उम्मेदवारी दिनु भएको छ । सिड्नीमा आइतवार आयोजित नेपाली समुदायका प्रतिनिधिहरुको भेलामा ओलीले एनआरएनएको उपाध्यक्ष पदमा उम्मेदवारी घोषणा गर्नु भएको हो । । एनआरएनएको पाँचौ सम्मेलन आगामी अक्टोबर १९ देखि २२ तारिखसम्म काठमाण्डौमा हुँदैछ ।
ओलीले आफू निर्वाचित भएमा एक पटकको नेपाली सधैको नेपाली कायम गराउन पहल गर्ने, सामुहिक लगानीको क्षेत्रमा ठूलो सहागिता बढाउने, द्वन्दमुखि संागठनिक संरचनाबाट रचनात्मक संगठनिक स्वरुप तर्फ संघलाई रुपान्तरण गर्ने लगायतका मुख्य योजना रहेको वताउनुभयो ।
कार्यक्रमका एनआरएन अस्ट्रेलियाका अध्यक्ष महेन्द्र ओलीले घोषण पत्रमा उल्लेख भएका कार्यक्रमहरुको कार्यान्वयन तथा निर्वाचनको लागि शुभकामना दिनु भएको थियो । कार्यक्रममा नेपाली समुदायका प्रतिनिधिहरुले उम्मेदवारीका बारेमा विविधि जिज्ञासा र र सुझावहरु दिएका थिए । एनआर अभियानमा अस्ट्रेलियाबाट निकै सक्रिय हँुदै आएका ओली २००९ देखि २०११ सम्म अन्तराष्ट्रिय युवा संयोजकको रुपमा एनआरएन आइसिसिको विधान संसोधन समितिमा बसेर काम गरिसक्नु भएको छ ।


