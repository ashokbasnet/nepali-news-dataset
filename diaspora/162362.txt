गोरखाको एक बिद्यालयलार्इ छात्रबृत्तिका लागि कोरियाबाट अक्षयकोष स्थापना
सउल । दक्षिण कोरियामा कार्यरत गोरखा जिल्लाबासीहरुले एक बिद्यालयलाई छात्रबृत्तिका लागि अक्षयकोष स्थापना गरिदिएका छन् । गोर्खाको धन्सिरा माध्यमिक विद्यालय घ्याल्चोक-४ का लागि दुई लाख ४७ हजार तीन सय पन्ध्र रुपैयाँको अक्षयकोष स्थापना गरिदिएका हुन् ।
उक्त विद्यालयलाई सोही गाविसबाट कोरियामा कार्यरत नेपालीहरूको विशेष अगुवाईमा रकम सङ्कलन गरिएको गोर्खा परिवार कोरियाका सदस्य मीन गुरुङले जनाएका छन् । सो विद्यालयमा अध्यनरत असहाय ,अनाथ ,गरिब तथा जेहेन्दार विद्यार्थीलाई छात्रवृत्ति प्रदान गर्ने उदेश्यले उक्त अक्षयकोषको स्थापना गरिएको गुरुङ्गले बताए ।
उक्त रकम गोरखा समाज दक्षिण कोरियाका निवर्तमान सह-सचिव धर्मेन्द्र गुरुङले एक कार्यक्रमका बिच विद्यालयका प्रध्यानाध्यापक तिलबहादुर गुरुङलाई हस्तान्तरण गरिएका थियो । सोही अवसरमा बोल्दै विद्यालय व्यवस्थापन समितिका अध्यक्ष खुमन बहादुर तामाङले शैक्षिक असमानतालाई कम गर्न र शिक्षामा समाजका हरेक वर्ग र समुदायको पहुँच बढाउन यस्तो किसिमको सामाजिक कार्यले उल्लेख्य भूमिका खेल्ने भन्दै अक्षयकोष स्थापना गर्न सहयोग गर्नु हुने सम्पूर्ण सहयोगदाताहरुलाई धन्यवाद दिएका थिए ।


