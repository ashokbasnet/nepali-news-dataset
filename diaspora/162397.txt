कुबेतमा ‘दी हिमालयन म्युजिकल शो’ (फोटोफिचर)
नबराज पन्थी
कुबेत सिटी । नेपालका चर्चित कलाकारहरु आधुनिक गायक रामकृष्ण ढकाल, गायिका अन्जु पन्त, लोकगायक पशुपति शर्मा, हास्यकलाकार मनोज गजुरेल र नायिका केकी अधिकारीको साथमा कुबेतमा दी हिमालयन म्युजिकल सो भब्यरुपमा सम्पन्न भएको छ । बैंकिङ कारोबारमा कुबेतमा कहलिएको र पुरानो अल्मुला एक्सचेन्जको लगानी एबम् आयोजना र कोसेली समुहको संयोजनमा भएको कार्यक्रम कुबेतस्थित मैदान हबेलीको अमेरिकन स्कुलमा सम्पन्न भएको थियो ।
नेपाली समाजसँग सम्बन्ध सुमधुर बनाउँदै नेपाली समुदायलाई आकर्षण गर्ने उद्देस्यले नेपालीको लागि आयोजना गरेको दोस्रो निशुल्क कार्यक्रमको शुक्रबार अल्मुल्ला एक्स्चेन्जका जिएम राजेश गौरिल्ला, कोसेली ग्रुपका प्रबन्धक तथा कार्यक्रम संयोजक सुजन केसी समाजसेवी राजेन्द्र तामाङ र एनआरएनए कुबेतका अध्यक्ष धर्मराज गिरीले संयुक्तरुपमा दिप प्रज्वलन गरी उद्घाटन गरेका थिए। धन्नै २५ सय दर्शकको उपस्थितिमा भएको कार्यक्रममा कुबेतका लागि कार्यबाहक नेपाली राजदूत बिशाल भट्टराई राजेन्द्र तामाङले शुभकामना मन्तब्य दिएका थिए भने राजेश गौरिल्ला र सुजन केसीले उपस्थित सबैलाई मन्तब्यबाट स्वागत गरेका थिए। त्यसलगत्तै सांगीतिक माहोल सुरु भयो ।
स्टेजमा प्रस्तुत भए सदाबर गायक रामकृष्ण ढकाल बिहान उठ्ने बित्तिकै हिमाल देख्न पाइयो भन्ने गीतबाटमलार्इ यो जिन्दगीले कहाँ पुर्यायो ?,दैब तेरो मायाको खेलले, मन पराउने हजार भेटिन्छन् ,पहाडको छुक छुके रेल, माया गर्नेको, ओराली लागेको हरिणको ताल भो जस्ता दर्जन गीत गाएर सबैलाई भावनामा डुबाएका थिए । लगत्तै स्टेज आएकी चर्चित गायिका अन्जु पन्तले जीन्दगी यो फूलै-फ़ुल के थुँगो हुँदैन, तोडिएको मनको, नबजाउ बाँसुरी, नबिर्से तीमीलाई-नपाएँ तिमीलाई, कसले चोर्यो मेरो मन,कहाँ भेटिएला, तिमी भन्दा म पहिले मरु है, तिर्खा लाग्यो पानी खाएँ मैले के बिराएँ, जस्ता गीतहरुले सबैको मन जित्न सफल भएकी थिइन् ।उता नेपाली चलचित्रकी नायिका एबम मोडल केकी अधिकारीले बनमा फुल्यो फुलै फ़ुल, बेहोशी पछि होसमा आउँदा क्या दामी भो, अन्जु पन्तको गायकीमा तिर्खा लाग्यो पानी खाए मैले के बिराएँ गीतमा अत्यन्तै आकर्षक नृत्य गरेर दर्शकको वा वा लुट्न सफल भईन ।
हास्य कलाकार मनोज गजुरेलले सन्यासीको रुपमा एमाओबादी अध्यक्ष प्रचण्डको नक्कल गरेर दर्शकलाई पेट मिचिमिची हास्न बाध्य पारेका थिए। उनलाई पत्रकार अर्जुन बस्नेतले साथ दिएका थिए । उता लोकदोहोरी क्षेत्रका चर्चित गायक  पशुपति शर्मा स्टेज चढनासाथ दर्शकको माहोल तातियो, चिन्ता छैन केही मलार्इ अमेरिका यही, एबिसिडी पढ भने बाले, झ्याम झ्याम दर्कियो पानी जस्ता चर्चित गीत गाएर दर्शकलाई उफार्न समेत उफारेर भरपूर्ण मनोरन्जन दिए। 
गायक ढकाल, गायिका पन्त, नायिका अधिकारी, हास्य कलाकार गजुरेल, आफ्ना प्रस्तुतिका दुई चरणमा स्टेजमा पुगे तर समय अभावको कारण लोकगायक शर्मा दोश्रो चरणमा स्टेज जान भ्याएनन । दर्शकले पशुपतिको प्रस्तुति कुरेर अन्त्यसम्म बसेका थिए। दर्शकको गुनासो एउटै रह्यो पशुपति गीत सुनेर धोको फेरेर नाच्न पाईएन। सोही कार्यक्रमा पत्रकार तोयानाथ दाहालको प्रवासका सुस्केराहरु नामक कबिता संग्रह बिमोचन गरिएको थियो भने स्थानीय कलाकार सोम रसाइली, मंजु बराईली पत्रकार नबराज पन्थीले आकर्षण नृत्य गरेका थिए ।
कार्यक्रम तोयानाथ दाहाल र राजन रिमालले संचालन गरेका थिए। कार्यक्रम हेर्नको लागि अल्मुला एक्स्चेन्जबाट पैसा पठाएबापत निशुल्क प्रबेश पास अर्थात टिकट उपलब्ध गराईएको थियो।




तस्बीर सौजन्य-सुरेश गुरुङ


