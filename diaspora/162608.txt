एनआरएन अध्यक्ष घलेलाई हङकङमा नौमती बाजाले स्वागत
९ असार, हङकङ । गैरआवासीय नेपाली संघका अध्यक्ष शेष घेलेलाई हङकङमा नेपाली परम्परागत नौमति बाजाले स्वागत गरिएको छ ।
हङकङ, मकाऊ, चीन लगायत यस क्षेत्रमा रहेका नेपालीहरुस“ग अन्तरक्रिया गर्न आउनुभएका अध्यक्ष घलेलाई गैरआवासीय नेपाली संघ हङकङले आइतबार सा“झ स्वागत गर्दै गैरआवासीय नेपाली अभियानबारे अन्तरक्रिया पनि ग¥यो ।
तीन दिनदेखि यो क्षेत्रमा रहनुभएका घलेले यहाँ आयोजित बिभिन्न अन्तरक्रिया कार्यक्रममा भाग लिनुभयो भने गैरआवासीय नेपाली संघको काठमाण्डौमा बन्न लागेको भवनका लागि सहयोग संकलनका लागि छलफलसमेत गर्नुभयो ।
सम्मान कार्यक्रमलाई सम्बोधन गर्दै अध्यक्ष घलेले संसारभर छरिएर रहेका एनआरएनहरुले दिएको म्यान्डेट अनुसार आफु दत्तचित्त भएर इमान्दारिताका साथ काम गरिरहेको बताउनुभयो ।
‘काठमाण्डौमा एनआरएनको आफ्नै भवन बनाउनु र बिदेशमा काम गर्ने नेपाली श्रमिकको उद्दारका लागि राहत कोष बनाउनु मेरा दुई मुख्य कार्ययोजना हुन्’ घलेले भन्नुभयो–‘यी काममा धेरै उपलब्धी हा“सिल भइसकेका छन् ।’
भवन निर्माणका लागि १५ करोड रुपैयाँ आबश्यक पर्ने जानकारी दिँदै उहाँले पहिलो कर आफ्नै घर भन्ने भावनाले संसारभर छरिएर रहेका एनआरएनले आफ्नै भवन बनाउन दिल खोलेर सहयोग गर्न आह्वान गर्नुभयो ।
नेपाली नागरिकताको निरन्तरता लगायतका गैरआवासीय नेपालीका माग र एजेण्डा कार्यन्वयन गर्न आफुले सरकारी तथा गैरसकारी तहमा तिब्र लविङ गरिरहेको घलेले जानकारी दिनुभयो ।
कार्यक्रममा एसिया प्रशान्त क्षेत्रका गैरआवासीय नेपाली, हङकङका गैरआवासीय नेपाली, स्थानीय नेपाली ब्यबसायी लगायतको उलेख्य उपस्थीति थियो ।
सो अबसरमा घलेलाई मघर संघ हङकङले परम्परागत नौमति बाजा बजाएर स्वागत गरेको थियो ।










