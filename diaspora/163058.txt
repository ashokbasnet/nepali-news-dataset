एनआरएन बेल्जियमको परोपकारी राहतकोषमा थप सहयोग
बिष्णु सापकोटा
बेल्जियम । गैर आवासीय नेपाली संघ बेल्जियमको परोपकारी राहत कोषमा थप रकम जम्मा हुने क्रम अन्तर्गत गैर आवासीय नेपाली संघ अन्तराष्ट्रिय समन्वय परिषदका उपाध्यक्ष भवन भट्टद्वारा कोषमा दुई हजार यूरो सहयोग स्वरूप प्रदान भएको छ ।
 स्पेनको बार्सिलोना शहरमा गैर आवासीय संघ अन्तराष्ट्रिय समन्वय परिषद्को सातौ यूरोपीयन बैठक तथा पाँचौ महिला क्षेत्रीय भेलामा सहभागी भई यूरोपका अन्य देशहरुको भ्रमण तथा भेटघाटको क्रममा  बेल्जियम आएका उपाध्यक्षद्वय भवन भट्ट र टी. बी. कार्कीको प्रमुख आतिथ्यमा एन आर एन बेल्जियमले एक अन्तरक्रिया कार्यक्रमको समेत आयोजना गरेको थियो। कार्यक्रममा उपाध्यक्ष द्वयले एनआरएनका अत्यन्त महत्वपूर्ण बिषय बस्तुमा समेत छलफल गरी छिटै कार्यन्वयनमा ल्याउने समेत प्रतिबधता जाहेर गरेका थिए ।
एनआरएन बेल्जियम अन्तर्गत भएको सराहनीय कार्यको बिशेष चर्चासहित परोपकारी कार्यको बारेमा चर्चा गरिएको थियो । प्रवासको बसाई अन्तर्गत बेल्जियम बसोबास गर्ने नेपाली हरुले आफ्नो प्रगतिलाई अगाडी बढाएकोमा प्रशंशा व्यक्त गरेका थिए । उपाध्यक्ष भट्ट तथा एनआरएन यूरोप संयोजक अर्जुन कुमार श्रेष्ठको संयूक्त लगानीमा बेल्जियममा नया होटल व्यवासय उदघाटन समाप्त पश्चात गैर आवासीय नेपाली संघ बेल्जियमले आयोजना गरेको अन्तरकृया कार्यक्रममा सरिक हुन पाएकोमा खुशी व्यक्त गर्दै बेल्जियम नेपालीहरुका माझ नजिक हुने एउटा अवसर सृजना भएको उपाध्यक्ष भट्टले बताएका थिए ।
एनआरएन बेल्जियमद्वारा प्रवासमा रहेका नेपाली हरुमा आईपर्ने आकष्मिक सहयोगका लागी  “राहत कोष” परोपकारी कार्यको निमित्त साथै नेपालमा नेपाल र नेपाली लाई आई पर्ने बिबिध समस्या अन्तर्गत खास गरी दैविक प्रकोप लगाएत मानवीय सहयोग हेतु स्थापित गरिएको हो । एनआरएन बेल्जियमका अध्यक्ष प्रेम गुरुङको मुख्य परिकल्पनाकार रहेका यस राहत कोष अन्तर्गत गैर आवासीय नेपाली संघ अन्तराष्ट्रीय समन्वय परिषद्का अध्यक्ष शेष घले लगायत अन्य केन्द्रीय सदस्यहरुको प्रमुख आतिथ्यमा गत बर्ष बेल्जियमको आन्त्रोपेन शहरमा एक भब्य साँस्कृतिक च्यारीटी कार्यक्रमको आयोजना गरी राहतकोषमा आर्थिक सहयोग संकलनको शुरुवात गरिएको थियो ।
परोपकारी राहतकोषमा बेल्जियमका विशिष्ट व्यक्तित्वहरु लागएत अन्य बेल्जियमस्थित नेपालीहरु तथा अन्य यूरोप राष्ट्र एनआरएनका विशिष्ट व्यक्तित्वहरुद्वारा समेत राहत कोषमा आर्थिक सहयोग प्रदान गरेका  छन् । हाल आएर यसको कोषमा करिव तीस हजार यूरो जम्मा भएको जनाईएको छ भने यसलाई कम्तिमा पनि ५० हजार यूरो अक्षयकोषमा रहने गरि योजना अगाडी बढाईएको छ । कम्तिमा पनि दुइ हजार यूरो सहयोग गर्ने दाता लाई यस कोष संचालनार्थ बनेको समितिको आजीवन संरक्षक रहने समेत नियमावलीमा उल्लेख गरेको छ ।


