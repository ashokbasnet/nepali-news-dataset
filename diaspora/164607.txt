एमाले महाधिवेशनका लागि अमेरिकाबाट सात प्रतिनिधि नेपालमा
विजय थापा
भर्जिनिया । नेकपा एमालेको नवौ राष्ट्रिय महाधिवेशनका लागि अमेरिकाबाट सात सदस्यीय टोली नेपाल गएको छ । महाधिवेशनको लागि नेपाल प्रस्थानको लागि प्रवाशी नेपाली मंचका अध्यक्ष सञ्जय थापाको नेतृत्वमा गएको प्रवासी नेपाली मंचका महासचिब प्रभुराम थापाले जनाएका छन् ।
 महाधिवेसनमा उत्तर पूर्वी अमेरिकाबाट संजय थापा तथा सीता खरेल रहेका छन् भने डिसी महानगर क्षेत्रबाट राजेन्द्र ओली तथा जानकी कार्की, मध्य पश्चिम क्षेत्रबाट टेकराज राई छन् भने दक्षिण पश्चिम क्षेत्रबाट भिम कार्की तथा यमुना भट्टराई रहेका छन्।
 अमेरिकाबाट चार पुरुष तथा तीन महिला गरी सात प्रतिनिधि छनौट भएका हुन् । उक्त प्रतिनिधि मध्येमा सीता खरेल बाहेक अन्य जम्मै केपी शर्मा ओलीको पक्षधर रहेको बताईएको छ । महाधिवेशनमा देशभरबाट करिब दुई हजार प्रतिनिधि तथा विदेशबाट ३ सय पाहुना सहभागी हुने आशा गरिएको छ ।

