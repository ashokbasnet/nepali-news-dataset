व्यापारी समाज मलेसियाको अध्यक्षमा लिम्बु
रामचन्द्र नेपाल
क्वालालम्पुर । नेपाली व्यापारी समाज मलेसियाको तेस्रो अधिवेशन क्वालालम्पुरमा सम्पन्न भएको छ । अधिवेशनले इन्द्र लिम्वुको अध्यक्षतामा १७ सदस्यीय नयाँ कार्य समितिको चयन गरेको छ । समितिको उपाध्यक्षमा कृष्ण कुरुम्वाङ, सचिवमा रुक्साहाङ चेम्जोङ, सहसचिवमा विपिन राई र कोषाध्यक्षमा देवि गुरुङ रहेका छन् ।
यसैगरी समितिको सदस्यमा शान्ति थापा, जीतमान लिम्वु, हाकिम श्रेष्ठ, निरज गौली, कालु गुरुङ, बलवहादुर गुरुङ, शिव थापा, इश्वरलाल श्रेष्ठ, कृष्ण आङदेम्वे, दिल कुमार केरुङ, सोनाम लामा र मनोज महतो रहेका छन् । अधिवेशनको उद्घाटन गर्दै नेपाली दूतावासका द्वितिय सचिव अरुण महतले विदेशमा सवै मिलेर व्यापार व्यावसायलाई अगाडि वढाउनु पर्नेमा जोड दिए ।
कार्यक्रममा गैरआवासिय नेपाली संघका महासचिव सुनिल चालिसे, प्रगतिशिल प्रवासी श्रमिक मञ्चका महासचिव प्रेम पाण्डे, आदिवासी जनजाति महासंघका मलेसियाका अध्यक्ष सुन्दर आले, पत्रकार रामचन्द्र गिरी, व्यवसायी बलवहादुर गुरुङलगायतकाले शुभकामना मन्तब्य राखेका थिए ।
अधिवेशन तयारी समितिका संयोजक इन्द्र लिम्वुको सभापतित्वमा सम्पन्न कार्यक्रममा संस्थाको वारेमा दिपक वोगटी प्रकाश पारेका थिए । कार्यक्रममा रुक्साहाङ चेम्जोङले स्वागत तथा कार्यक्रमको सञ्चालन दिल केरुङले गरेका थिए ।

