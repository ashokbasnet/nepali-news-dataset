सरकारी प्रतिनिधिलाई एनआरएनए ओमानको ज्ञापन

१६ असार, काठमाडौं । ओमान भ्रमणमा रहेको मन्त्री तथा प्रधानमन्त्रीको कार्यालयको टोलीलाई एनआरएनए ओमानले ज्ञापनपत्र बुझाएको छ ।
टोलीमा रहेका उपसचिवद्धय जयनारायण आचार्य, मुकेश रेग्मी तथा शाखा अधिकृत कृष्णप्रसाद सापकोटा र प्रतिमा ढकालसँग भएको भेटका क्रममा एनआरएन ओमानका प्रतिनिधिले एनआरएनले भविष्यमा वैदेशिक रोजगारीलाई सुरक्षित, मर्यादित र सम्मानित बनाउन ज्ञापनपत्र बुझाएको छ । ओमानमा ६ महिना अघि मात्रै दुतवास स्थापना भएको थियो । दूतावास स्थापना हुनुअघि ओमानमा एनआरएनएले नेपालीका समस्या सम्बोधन गर्दैर् आएको थियो ।
एआरएनए ओमानका अध्यक्ष डिबि क्षेत्री आफूहरुले उठाएका केही विषय ओमानको समसामायिक मुद्दा भएका र केहीले वैदेशिक रोजगारीका समग्र समस्यलाई समेटेका बताउँछन् । अनलाइनबाट एमआरपी बनाउँदा छाटो समयमै उपलब्ध गराउन्, वैदेशिक रोजगारमा अंगभंग भएकालाई सरकारबाट मासिक भत्ता दिनुपर्ने, वैदेशिक रोजगारीमा मृत्यु हुने व्यक्तिका परिवारका एक सदस्यलाई क्षमताअनुसार रोजगारी दिनुपर्ने र वैदेशिक रोजगारीमा रहेकालाई सरकारको मातहतमा कोष स्थापना गर्नुपर्ने ज्ञापनपत्रमा माग गरिएको छ ।
त्यसैगरी वैदेशिक रोजगारीमा रहेका नेपालीको वीमा बढाइनुपर्ने, श्रम सम्झौता गनुपर्ने, बैदेशिक रोजगारसँग सम्बन्धित नियम लागू गर्दा अगि्रम सूचना दिनुपर्ने, सरकारबाट मान्यता प्राप्त संस्थालाई दर्ता हुन दिए अनुमतिपत्र प्रदान गनुपर्ने, नेपालको कुटनीतिक नियोगमा प्रयाप्तमात्रमा कर्मचारी नियुक्त गनुपर्ने र नेपाली मजदुरको पारिश्रमिक सम्बन्धित देशसँग सम्झैता गरी तोकिनुपर्ने र ओमानमा यथाशीघ्र आश्रयगृह बनाउनेपर्ने माग गरिएको छ ।
२७ जुनमा ओमानका ९ वटा संघ संस्थाले गरेको अन्तरक्रिया कार्यक्रममा भ्रमण टोलीका प्रमुख जयनारायण आचार्यले एनआरएनएको मागबारे सरकारीतहमा छलफल गर्ने बताए ।
पिबि श्रेष्ठ


