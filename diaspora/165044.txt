तमुधीसँग पत्रकार महासंघ युकेले सहकार्य गर्ने
लण्डन । नेपाल पत्रकार महासंघ बेलायत शाखाले तमुधी युकेको आयोजनामा हुने नेपाली मेलालाई सफल बनाउन सहकार्य गर्ने भएको छ । मेलालाई सफल पार्ने उद्देश्यले आइतवार तमुधी युकेका अध्यक्ष कमल गुरुङ र नेपाल पत्रकार महासंघ युके शाखा अध्यक्ष चिरन शर्माबीच छलफल भयो ।
अल्डरशटमा भएको छलफलमा अध्यक्ष शर्माले तमुधी युकेको आयोजनामा हुने नेपाली मेलाको गतिविधि नेपाली सञ्चार माध्यममार्फत् आम नेपाली समुदायमा पुयाउने प्रतिबद्धता जनाए । उनले विदेशी भूमिमा हुने अन्य कार्यक्रममा भन्दा नेपाली मेलाको महत्व छुट्टै रहेको बताउँदै आगमी दिनमा नेपाली सञ्चार माध्यममा थप प्रचार–प्रसार गर्नुपर्ने अल्याए ।
छलफलमा अध्यक्ष गुरुङले नेपाली सञ्चार क्षेत्रले विगतमा पुयाउँदै आएको सहयोगप्रति आभार ब्यक्त गरे । उनले अगामी दिनमा दुवै संस्थाबीच सहकार्य गरेर अगाडी बढ्ने प्रतिबद्धता जनाए । नेपाली मेलामा नेपाल पत्रकार महासंघले नेपाली मिडिया प्रदर्शनीको आयोजना गर्ने लागेको औपाचारी जनाकारी अध्यक्ष गुरुङलाई शर्माले गराएका थिए ।
तमुधी युकेका उपाध्यक्ष तथा नेपाली मेला आयोजक समितिका संयोजक ज्ञान गुरुङले नेपाल पत्रकार महासंघ युकेको आयोजनामा हुने सो नेपाली मिडिया प्रर्दशनीलाई आवश्य पर्ने भौतिक तथा अन्य सहयोग उपलब्ध गराउने प्रतिबद्धता जनाए । उनले पत्रकार महासंघले पहिलो पटक औपाचारिक रुपमा सहकार्य गर्न राखेको प्रस्ताव स्वागतयोग्य भएको बताए ।
सोही अवसरमा रेडियो कान्तिपुरका यूरोप संयोजक रुपेश सिलवालको समेत उपस्थिति थियो ।

