नेदरल्यान्ड्समा स्वर्गीय गिरिजाप्रसाद कोइरालाको जन्मजयन्ती मनाइयो
अाम्सर्टरडम । नेपाली जनसम्पर्क समिति नेदरल्यान्डसले स्वर्गीय गिरिजाप्रसाद कोइरालाको जन्मजयन्ती मनाएको छ । अाम्सर्टरडममा स्वर्गीय गिरिजाप्रसाद कोइरालाको ९१ अाैँ जन्मजयन्ती भब्य रुपमा मनाइयो हो ।
 कार्यक्रमको सभापतित्व समितिका अध्यक्ष दिपक रेग्मीले गर्नुभएको थियो । स्व. कोइरालाको ब्यक्तित्व र कोइरालाको योगदानका बारेमा प्रकाश पार्दै गैरअवासिय नेपाली संघ नेदरल्यान्ड्सका अध्यक्ष कृष्णराज अधिकारीले आफ्ना सान्दर्भिक मन्तब्य राख्नु भएको थियो ।
त्यसैगरी सबैलाई एकजुट बनाउँदै राष्ट्रलाई शान्ति कायम गराउन कोइरालाको सफल नेतृत्व प्रमुख कारण रहेको स्मरण गर्दै राज्यले असल अभिभावक गुमाएकोमा दुखी हुँदै जनसम्पर्क समितिका संस्थापक अध्यक्ष नारायण आचार्यले आफ्ना अभिब्यक्ती राख्नुभएको थियो।
 कार्यक्रमको सन्चालन समितिका महामन्त्री उतम कँडेलले गर्नुभएको थियो । राष्ट्रियता,लोकतन्त्र र समाजवादप्रती आस्थावान प्रबासी नेपालीहरुको उल्लेख्य मात्रामा उपस्थिति रहेको थियो।

