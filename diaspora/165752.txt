जनसम्पर्क समिति डेनमार्कको आयोजनामा मैत्रीपूर्ण फुटबल
 कोपनहेगन । जनसम्पर्क समिति डेनमार्कको आयोजनामा मैत्रीपूर्ण फुटबल सम्पन्न भएको छ । डेनमार्कमा रहेका नेपालीबीच भएको ‘जेएसएस कप’  मैत्रीपूर्ण सेभेन-ए साइड फुटबल प्रतियोगिताको उपाधि हिमालयन ब्वाइजले उचालेको छ ।
  फाइनल खेलमा हिमालयन ब्वाइजले एनआरएन टिमलार्इ ९-१ को भारी अन्तरले हराउँदै उपाधि जितेको हो । नकाउट अनुसार खेलाइएको खेलमा १२ वटा टिम सहभागी भएका थिए ।
 शनिबार भएका पहिलो दिनका आठ खेलबाट आयोजक जनसम्पर्क समिति, एनआरएन, हिमालयन बोइज र हिमालयन योङ्ग टिम सेमिफाइनलमा प्रवेश गरेका थिए । एनआरएनले जनसम्पकर्क समितिलार्इ हराउँदै फाइनलमा प्रवेश गरेको थियो । हिमालयन ब्वाइजले हिमालयन योङ्ग टिमलार्इ ३-२ ले पराजित गर्दै फाइनलमा प्रवेश गरेको थियो ।
 प्रतियोगिताका उत्कृष्ट खेलाडी तेजेन्द्र पौडेल घोषित गरेका थिए । प्रतियोगिताका उच्च गोलकर्ता सुमित खड्का र प्रचण्ड लामा भए । उत्कृष्ट गोल किपर कृष्ण घोषित भए ।

