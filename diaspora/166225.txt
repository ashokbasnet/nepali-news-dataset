एनआरएनद्वारा प्रधानमन्त्री कोइरालाको स्वास्थ्य लाभको कामना
काठमाडौ । गैरआवासिय नेपाली संघ (एनआरएन)ले प्रधानमन्त्री सुशील कोइरालाको स्वास्थ्य लाभको कामना गरेको छ ।
एनआरएनका तर्फबाट अध्यक्ष शेष घलेले शुक्रवार विज्ञप्ति जारी गरी अमेरिकाको न्युयोर्कस्थित मेमोरियल स्लोन केटरिङ क्यान्स अस्पतालमा फोक्सोको विकिरण पद्धातिबाट उपचार गराइरहेका प्रधानमन्त्री कोइरालाको शिघ्र स्वास्थ्य लाभको कामना गरेका हुन् ।
‘अहिले उहाँको काँधमा नेपालको नयाँ संविधान जारी गर्ने तथा मुलुककलाई समृद्धीतर्फ उन्मुख गर्ने ठूलो जिम्मेवारी रहेको र यस कार्यमा उहाँले सबै राजनीतिक दलहरुसंग संवाद, समन्वय र सहकार्य गरेर अगाडी बढनेमा हामी विश्वस्त रहेका छौं, विज्ञप्तिमा भनिएको छ ।’ संसार भरी छरिएर रहेका गैरआवासीय नेपालीहरुको शुभेच्छुक र अभिवाकको रुपमा प्रधानमन्त्री कोइरालालाई पाएको घलेले उल्लेख गरेका छन् ।
गैरआवासीय नेपालीहरुका सरोकारका विविध विषयहरुमा प्रधानमन्त्री कोइरालाले सधै संवेदनशिल रही व्यक्तिगतरुपमा क्रियाशिल रहनुका साथै नेपाल सरकारलाई सहयोगी भूमिका निभाउन अभिप्रेरित गर्दै आएको विज्ञप्तिमा उल्लेख छ ।

