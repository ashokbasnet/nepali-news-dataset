अमेरिकामा नेपालीको जेष्ठ नागरिक क्लब स्थापना हुने
भर्जिनिया । अमेरिकामा रहेका नेपाली जेष्ठ नागरिकहरुका लागि क्लब बन्ने भएको छ । यसको सुरुवात भर्जिनियाको आर्लिङटन र मेरिल्याण्डको मन्गोमेरी काउन्टीबाट गरिने भएको छ ।
नेपाल सिनियर्स कल्चर सेन्टर नाम दिइएको उक्त परियोजनाको संचालन नेपाली अमेरिकन नर्स एशोसिएशन-सान) अमेरिकन नेपाली सिनियर्स क्लब र नेपाल पासा पुच अमेरिकायबीचको समन्वयमा हुन लागेको छ । नेपाली जेष्ठ नागरिकका समस्याहरु प्रति कसैको ध्यान नदिइरहेको अबस्थामा समुदायका अगुवा कार्यकर्ताहरुको पहलमा यो कार्यको शुरु गर्न लागिएको हो । सानका सल्लाहकार रिता तिवारीले दिएको जानकारी अनुसार नौ जनाको एक समुहद्धारा यो परियोजना संचालन गर्न लागिएको हुो ।
यी नौ जना बोर्ड अफ डाइरेक्टर्सले फरक फरक जिम्मेवारी लिएर क्लबको ब्याबस्थापन गर्ने छन । उक्त बोर्ड अफ डाइरेक्टरमा रिता तिवारी,सरोज प्रजापति, प्रेम संग्रौला, मन्जु संग्रौाला,शान्ति श्रेष्ठ, मगन श्रेष्ठ, राम मालाकारलगायतको संलग्नता रहेको छ । यसरी बन्ने क्लबको आफ्नो थलो, आफ्नै भाषा र संस्कृति र नेपाली खानपीनको ब्यबस्था गरिने लक्ष्य रहेको तिवारी बताउनु हुन्छ ।
उक्त कुराको जानकारी दिन एशोसिएसन अफ नेप्लिज इन अमेरिका(एएनए)को ३२ औं महाँसभामा एक कार्यशालाको आयोजना गरी यसबारेमा जानकारीमा गराइएको थियो ।




