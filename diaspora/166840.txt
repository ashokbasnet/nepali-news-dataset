पाल्पाली जनसेवा समाज युएईको बिशेष भेला सम्पन्न
गीता मणि पाण्डे
अबुधावी । रोजगारीको सिलसिलामा युएर्इ पुगेका पाल्पाबासी नेपालीहरूको संस्था पाल्पाली जनसेवा समाज युएईको विशेष भेला सम्पन्न भएको छ । शुक्रवार युएईको बर दुबईमा पाल्पालीहरुको बिशेष भेलाले २ महिना आगाडी गठन भएको यो समाजलाई रिक्त पदाधिकारीहरुको मनोनयन गरेर पूर्णता दिएको छ ।
गीता मणि पाण्डेको संयोजकमा गठन गरिएको पाल्पाली जनसेवा समाजले खुम बहादुर आले , कृष्ण आचार्य ,बिकाश थापा मगरलाइ उपाध्यक्षको जिम्मा तोकेको छ । राजु सिंजाली महा सचिवको कार्यभार सम्हालेका छन् भने सचिवमा खेमराज कोटी चयन भएका छन् ।
मन सारु र ओम कुमारी क्रमस सह सचिब र महिला संयोजक मनोनयन गरिएको छ । एसियाको सबै भन्दा ठुलो त्रिसुल रहेको पाल्पाको भैरब स्थान मन्दिर, पर्यटकीय स्थल रानीमहल, श्रीनगर, धार्मिक छेत्र रिडी, रम्भा देवी, सत्यवती जस्ता महत्व बोकेका स्थानहरुको परिचय गराउने उद्धेश्य बोकेर गठन गरिएको यो समाजको सदस्यहरुमा प्रेम देगा मगर, कुलबहादुर, बिष्णु घर्ति , नरेन्द्र दिस्वा , झमान सिंग , मुक्त गाहा, मान बहादुर, जित बहादुर,जोति लाल गैरे , लाल बहादुर , मुरारी पौडेल र राज गैरे रहेका छन् ।
विदेशको भूमिमा आफ्नो श्रम बेचिरहेका पाल्पालीहरुको हक हित र समस्याहरुलाई सम्बोधन गर्ने उदेश्य राखेर गठन गरिएको यो समाजले आगामी दिनमा पाल्पालीहरुवीच मित्रता कायम गर्ने , स्वदेश तथा बिदेशमा विभिन्न कारणबाट बिपत्तिमा परेका मानबिय हितका लागि प्रतक्ष्य वा परोक्ष रुपमा सक्रिय रहेको छ ।


