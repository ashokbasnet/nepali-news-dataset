एनआरएनए दक्षिण अफ्रिकामा नयाँ नेतृत्व
इष्टलण्डन । गैरआवासिय  नेपाली संघ ( एनआरएनए) ,राष्ट्रिय समन्वय समिति दक्षिण अफ्रिकाको हालै सम्पन्न साधारण सभाले नयाँ राष्ट्रिय कार्य समितिको गठन गरेको छ ।
दक्षिण अफ्रिकाका लागि नेपालका महामहिम राजदूत अरुणप्रसाद धितालको बिशेष समुपस्थितिमा सम्पन्न भेलाले समितिमा डा.पुष्पराज भट्टराई अध्यक्ष , श्रीमती बिमला रायमाझी उपाध्यक्ष , डा. गोपाल ज्ञवाली महासचिब, डा. कृष्ण गैरे सचिब , डा. दिनेश केसी. कोषाध्यक्ष , श्रीमती कल्पना थापा महिला संयोजक र सदस्यहरुमा डा.गुलाब काजी श्रेष्ठ ,षडानन्द पाण्डे ,श्रीमती श्यामकला पोखरेल र डा. अभय कार्की निर्बाचित गरेको छ ।
त्यसैगरी समितिका सल्लाहाकारहरुमा डा. खिमानन्द एस. गैरे , डा. नारदमुनी पाण्डे , डा. हरिगोपाल वैध , डा. रामेश्वर नाथ गंगोल र अबतार गुरुङ रहनु भएको छ ।
एनआरएनएका अफ्रिका क्षेत्रिय संयोजक हिक्मत थापाका अनुसार दक्षिण अफ्रिकामा रहनु भएका सबै भन्दा पुराना र सम्मानित एनआरएन प्रोफेसर डा. खिमानन्द एस . गैरेले अध्यक्षता गनुभएको भेलाको संयोजन एनआरएनएका पूर्व आइसीसी सदस्य डा. साधुराम पाण्डेले गर्नु भएको थियो ।

