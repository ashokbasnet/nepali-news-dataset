नेपाली राजदूतावासद्वारा ओमानमा बैदेशिक रोजगार प्रवर्द्धन कार्यक्रम
ओमान । नेपाली राजदूतावास, मस्कटले ओमानको सलाला शहरमा हालै वैदेशिक रोजगार प्रवर्द्धन सम्बन्धी कार्यक्रम सम्पन्न गरेको छ ।ओमानका लागि नेपालका कार्यवाहक राजदूत झविन्द्र अर्यालले राजदूतावासका अन्य कर्मचारीहरुका साथ सालालामा रोजगारदाता र रोजगार प्राप्त नेपाली समुदायवीच छलफल तथा अन्तरक्रिया कार्यक्रम गर्नु भएको थियो।
कार्यक्रममा अर्यालले ओमानलाई एक सुरक्षित, व्यवस्थित र मर्यादित गन्तव्य बनाउने विषयमा दुवै पक्षवीचमा नेपाल सरकारले अवलम्बन गरेको प्रक्रिया र यसमा राजदूतावासले प्रदान गर्ने सेवा तथा सहजीकरणका बारेमा प्रकाश पार्नु भएको थियो। यसै अवसरमा तीन दिनसम्म सलाला सहर तथा त्यस वरपर रहेका नेपालीहरुलाई राजदूतावासले कन्सुलर सेवा पनि प्रदान गरेको थियो।
राजदूतावासको कार्यमा गैरआवासीय नेपाली संघ क्षेत्रीय समन्वय परिषद, सलाला, ओमानका प्रतिनिधिहरुले स्वयं सेवकको रुपमा सहयोग पुर्‍याएका थिए। उक्त कार्यक्रमको संचालन राजदूतावासका सहचारी देवदूत ढकालले गर्नु भएको थियो।

