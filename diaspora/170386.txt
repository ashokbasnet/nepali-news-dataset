मताधिकारबारे अमेरिकाबाट सुझाव संकलन

डिसी । निर्वाचन आयोगले मताधिकारको अधिकारबारे अमेरिकाबाट सुझाव संकलन सुरू गरेको छ । निर्वाचन आयोगका कार्यवहाक प्रमुख आयुक्त दोलख बहादुर गुरुङले डिसी महानगर क्षेत्रका नेपाली समुदायसंग छलफल गर्दै विदेशमा रहेका नेपालीलाई कसरि मताधिकार गर्न दिने भन्ने बिषयमा सुझाव संकलन गरेका हुन् । कार्यक्रम नेपाली दुतावास तथा गैर आवासीय नेपाली संघ अमेरिकाको तत्वाधानमा सम्पन्न भएको थियो ।
कार्यवहाक प्रमुख आयुक्त दोलख बहादुर गुरुङले बिदेशमा रहेका नेपालीहरुलाई कसरि मताधिकार दिने भनि आयोगको दीर्घकालिन योजना रहेकोले चार वटा मुलुकको भ्रमण गर्ने बताए l सुझाब संकलन गर्न पहिले अमेरिकालाई छनौट गरेको भन्दै उपस्थित सबैमा नेपालको परिवेशमा उपयुक्त सुझाब,राय आउने विश्वास लिएको गुरूङले बताएका थिए । उनले सुझाब र सल्लाहले आयोगलाई थप नैतिक बल र उत्साह मिल्ने भन्दै गत निर्वाचनमा झन्डै ८० प्रतिसत नेपाली जनताले मत खसालेको बताए ।
उक्त कार्यक्रममा प्रतिनिधि मण्डलका उपसचिबहरु द्वय दिपक कुमार श्रेष्ठ तथा सुभाष राईले नेपालमा बदर मतको प्रतिशत घटेको, नेपालले अस्ट्रेलिया, भारत तथा दक्षिण कोरियासंग निर्वाचन सम्बन्धि एमओयु (सम्झौता ज्ञापन पत्र ) गरेको बताए । उनीहरूले नेपालीहरु १०९ देशमा न्युनतम संख्या १८ हजार देखि ६ लाख सम्म रहेकोले कसरि उनीहरुलाई मताधिकारमा सहभागी गराउने भन्ने आयोगले यस्तो अन्तरक्रिया कार्यक्रम गरि सुझाब संकलन गर्न आएको बताए l
उक्त कार्यक्रममा प्रश्न उत्तर राखिएको थियो भने कार्यवहाक प्रमुख आयुक्त दोलख बहादुर गुरुङले जवाफ दिएका थिए । नेपाली दुतावासका कार्यबाहक राजदुत ऋषि राम घिमिरेले यस्तो अवसर पाएकोमा खुसी व्यक्त गर्दै नेपाली समुदाय तथा नेपालबाट पाल्नु भएको कार्यवहाक प्रमुख आयुक्त दोलख बहादुर गुरुङ लगायत प्रतिनिधि मण्डललाई धन्यबाद दिएका थिए ।

