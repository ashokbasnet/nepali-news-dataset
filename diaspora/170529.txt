अष्ट्रेलियामा रञ्जित कर्णले गरे जलस्रोत र पर्यटन विकासका कुरा
 ३२ असार, अष्ट्रेलिया । नेपाली काग्रेसका सभासद रंजित कर्णले बर्तमान संविधान सभाको उदेश्य मुलुकको आर्थिक विकास भएको बताएका छन । आर्थिक विकासबीना मुलुक अगाडी वढ्नै नसक्ने ठोकुवा गर्दै उनले संविधानसभालाई सोही अनुसार प्रयोग गर्नुपर्नेमा जोड दिए ।
केही दिनको अस्ट्रेलिया  भ्रमणका लागी आएका कर्णले विगतमा संविधानसभाको विघटन भएकै कारण नेपाली जनताले सोचेजति मुलुकमा आर्थिक विकास हुन नसकेको वताए । हरेक मुलुकको संविधानले उक्त देशलाई कस्तो खालको दिशामा लैजाने भन्ने कुराको निर्देशित गरिराखेको हुन्छ, उनले भने, –‘हाम्रो मुलुक संविधानविहीन र बिगतको संविधानवाट सरकारले आर्थिक वाटो निर्धारण गर्न सकेन, त्यसकारण नयाँ संविधानमा आर्थिक एजेन्डा सहितको निर्माण गर्नुपर्छ ।’
नेपाली समुदायहरुले आयोजना गरेको भेटघाट तथा अन्तरक्रिया कार्यक्रममा नेपाल विद्यार्थी सघंका अध्यक्षसमेत रहेका सभासद् कर्णले मुलुकमा वढ्दै गएको वेरोजगारी समस्या समाधान गर्न गुणस्तरीय र शिपमुलक शिक्षालाई पनि प्राथमिकतामा राखेर  अगाडी वढ्नुपर्नेमा जोड दिए । सोमवार अस्ट्रेलियाको  एडिलेड आईपुगेका उनले नेपालीहरुसँगको भेटमा नेपालको जलस्रोत, पर्यटन, वेराजगारी समस्या लगायतका विषयमा पनि छलफल गरेका थिए ।
शो भेटमा सचांर, समावेशी समाज, बहुसस्कृती, युवा तथा स्वयंसेवा मन्त्री जोई वेटिसन तथा मल्टी कल्चर अफयर्स कमिसनका प्रमुख हेईउ भन लिओ साथै युवा, लगायत विभीन्न कुटनितीक व्यक्तीहरुसँग पनि भेटघाट भएको थियो ।
गैरआवाशीय नेपाली सघं साउथ अस्ट्रेलियाको आयोजनामा  सम्पन्न कार्यक्रममा नेपाली युवा अभियन्ता नविन पन्तले युवाहरुको शशक्तीकरण, ज्ञान र सिपको हस्तान्तरण, नेपाली उत्पादनको अस्ट्रेलिया  बजार  प्रवर्दन, प्रावास तथा नेपालमा सामुहिक लगानी, गैर आवासीय नेपालीले विदेशमा सिकेका सिपलाई नेपालमा हस्तान्तरणका साथै नेपालमा भित्रने रेमिट्यान्सको सहि तरिकाले सदुपयोग गर्नुपर्ने लगायतका विषयमा आफ्नो भनाई राखेका थिए ।
सोही अवसरमा गोकुल घिमीरेले धेरै नेपाली  बिद्यार्थीहरु समस्यामा रहेको बताउदै त्यसको समाधान गर्न पहल गर्न कर्णलाई आग्रह गरेका थिए।  स्थानिय नेत्री जोङ्गलीले नेपालको पर्यटनको बारेमा चर्चा गरेकी  थिईन ।


