सहयोग उत्थान मञ्च दुबई क्षेत्रिय समिति गठन
बिनोद श्रेष्ठ
अबुधावी । ‘मानविय भेदभावको अन्त्य गरौँ, शिक्षा र समानताको लागि एकजुट हौँ ‘ भन्ने मुल नाराका साथ दुबईको मुसल्ला टावरस्थित एक रेस्टुरेन्टमा दुबईमा कार्यरत पछाडी पारिएका समुदायहरुको सक्रिय युवाहरुको उपस्थितिमा देउबहादुर विश्वकर्माको अध्यक्षतामा १३ सदस्यीय सहयोग उत्थान मञ्च दुबई क्षेत्रिय समिती गठन गरेको  छ ।
 सहयोग उत्थान मञ्च युएईका उपाध्यक्ष फर्सबहादुर विश्वकर्माको अध्यक्षता तथा सहयोग उत्थान मञ्च अन्तर्राष्ट्रिय सहसंयोजक बाबुराम विश्वकर्माको प्रमुख आतिथ्यमा सम्पन्न उक्त भेलाले निम्न पदाधिकारीहरू चयन गरेको हो । जसको प्रथम उपाध्यक्ष श्रीमती हेमा सुनार, द्वीतिय उपाध्यक्ष रामजी घताने ,सचिव ठगेन्द्रबहादुर सुनार, सहसचिव दुजमान सुनार, कोषाध्यक्ष जीतबहादुर विश्वकर्मा रहेका छन् । यसैगरी सदस्यहरूमा किशन बिसी, कमल विश्वकर्मा, कृष्ण विश्वकर्मा, मेघराज गहतराज, श्रीमती रीमा सुनार, बाल सिंह सुनार, बिक्रम सुनार छन्।
समितिको पहिलो बैठक अगस्त ८ तारीख बस्ने र उक्त बैठकले ४ जना सदस्यहरु र ३ जना सल्लाहाकारहरु मनोनयन गर्ने निर्णय पनि गरेको छ ।यसैगरी सहयोग उत्थान मञ्च युएईका कोषाध्यक्ष दुर्गा सुनारले मानव जिवनमा शिक्षाको प्रमुख भुमिका रहने हुनाले संगठनको मुख्य लक्ष्य पनि शिक्षा नै भएको जानकारी दिए । सहयोग उत्थान मञ्च युएईका अध्यक्ष रामचन्द्र परियारको सक्रियतामा नवगठित कार्यसमितिलाई उनले बधाई तथा शुभकामना दिए ।
आगामी अक्टोबर ३ तारिखमा आयोजना गरिने दशैँ शुभकामना तथा प्रथम वार्षिकोत्सब कार्यक्रममा सक्रिय भुमिका निभाउने र मञ्चको लक्ष्य र उद्देश्यको निम्ति आफु र सम्पुर्ण पदाधिकारीहरु व्यवस्थित रुपमा निरन्तर लागि रहने नवनियुक्त अध्यक्ष देउ बहादुर बिश्वकर्माले प्रतिबद्धता जनाए ।
उपस्थित सम्पुर्णलाई धन्यवाद नवगठित कार्यसमितिलाई शुभकामना दिँदै कार्यक्रमका अध्यक्ष पारसले कार्यक्रमलाई सम्पन्नताको साथ समापन गरे ।  कार्यक्रम सहयोग उत्थान मञ्च युएईका कोषाध्यक्ष दुर्गा सुनारले सन्चालन गरेका थिए।


