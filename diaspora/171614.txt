कोलोराडोमा समर पिकनिक सम्मन्न
नातिबाबु भट्ट

कोलोराडो । अमेरीका स्थित कोलोराडोमा रहेका नेपालीहरुले समर पिकनिक सम्पन्न गरेका छन् । नेपाली-नेपालीबीचको भेटघाट गर्ने तथा एक आफसमा समन्वय र सद्भाब बढाउने उद्धेश्यले शनिबार पिकनिकको आयोजना गरिएको थियो ।
नेपालीघर र रकी माउन्टेन फ्रेन्डस् अफ नेपालको संयूक्त आयोजनामा कोलोराडोको नर्थग्लेन सिटी स्थित रमणीय पार्कमा सम्पन्न पिकनिक कार्यक्रममा झण्डै ६ सय भन्दा बढि नेपालीहरुको उपस्थिती रहेको थियो ।
बिगतका बर्षहरुमा दुबै संस्थाले छुट्टाछुट्टै गर्ने गरेको समर पिकनिक गतबर्ष देखि दुबै संस्थाले संयुक्त आयोजना गर्न थालेका हुन ।
बाल बालिका, बृद्ध, बृद्धा, युवा युवती सबै उमेरका ब्याक्तिको उलेख्य उपस्थिती रहेको उक्त कार्यक्रममा नेपाली पहिरन लगाएर आउनेहरुको उपस्थिती भने कम थियो । ठूलो तालको नजिक रमणीय स्थानमा आयोजित कार्यक्रमामा सहभागीहरु एक आपसमा भलाकुसारी गर्दै सुरीलो नेपाली संगीतका साथ रमाई रहेको देख्दा आफुलाई नेपालमै भए जस्तो भान हुन्थ्यो ।
कार्यक्रममा सहभागीहरुलाई थप मनोरन्जनका दिन बाल बालिका, महिला, तथा पुरुष बिच छुट्टाछुट्टै तातो आलु, बोरा दौड तथा डोरी तान्ने खेल प्रतियोगीता आयोजना गरिएको थियो ।
त्यसैगरी सोही कार्यक्रममा नेपालीघर र रकी माउन्टेन फ्रेन्डस् अफ नेपालले संयूक्तरुपमा आयोजना गरेको नयांबर्ष कार्यक्रममा सहभागी कलाकारहरुलाई रकी माउन्टेन फ्रेन्डस् अफ नेपालका अध्यक्ष शरद आचार्यले प्रसंसा पत्र प्रदान गरेका थिए ।

