एम्बुलेन्स र शबबहान संचालन गर्न कुबेतमा च्यारिटी सो हुँदै
नबराज पन्थी
कुवेतसीटी । झापा जिल्लामा एम्बुलेन्स र शब बाहान संचालन गर्न सहयोगार्थ झापाली समाज कुबेतले दुई दिने “च्यारिटी सो” को आयोजना गर्ने भएको छ । च्यारिटी सोका लागि नेपालका चर्चित कलाकारहरु कुबेत आउने पक्का भएको छ  । हास्यक्षेत्रका  अहिलेका  चर्चित र हास्य टेलीसिरियल मेरी बास्सैमा फरक फरक भूमिकामा प्रस्तुत भई सबैको मन जित्न सफल सिताराम कट्टेल “धुर्मुस” सहितको टोली  च्यारिटी सोको लागि आउँदो जुलाई २८ तारिख कुबेत आइपुग्ने समाजका महासचिब अर्जुन बस्नेतले अनलाइन खबरलाई बताएका छन्  ।
 सधै टेलिभिजनको स्क्रिन र युटुबमा हेरी धुर्मुसको  हास्य प्रस्तुतिबाट मनोरञ्जन लिइरहेका कुबेतबासी नेपालीलाई  प्रत्यक्ष भेट्ने र उनको प्रस्तुति हेर्ने मौका झापाली समाज कुबेतले दिलाएको छ।  साथमा मेरी बास्सै टिमका कुन्जना घिमिरे “सुन्तली”  सुरज चापागाई “बान्द्रे”को हास्य प्रस्तुतिले कार्यक्रम हासोमय बनाउनेछ ।
उता आफ्ना स्वरबाट कुबेतबासी नेपालीलाई फेरि नचाउँन उफार्न चर्चित पप आधुनिक गायक प्रमोद खरेल पनि आउँदै छन् ।  गायिका एबम नृत्यांगना तृप्ति खड्काको नृत्यले कार्यक्रमलाई थप आकर्षण बनाउने कुरामा आयोजक ढुक्क देखिएको छ।  साथमा स्थानीय कलाकार केपी सिटौलाले पनि आफ्नो प्रस्तुति पस्किने छन् र मनोरञ्जन प्रदान गर्ने छन् ।
च्यारीटी सो आयोजना गर्नुको मुख्य उद्देस्य र कार्यक्रमको बारेमा जानकारी गराउँदै शनिबारदेखि कुबेतमा क्रियासिल ४२ वटा संघ संस्थाका अध्यक्ष, समाजसेवी, बुद्दिजिबि र ब्यबसायीहरुलाई प्रत्यक्ष भेट्न घर दैलो कार्यक्रम समेत शुरु  गरिएको कार्यक्रम संयोजक धुर्वकुमार संग्रौला”कुमार झापाली”ले अनलाइन खबरलाई  बताउँदै हालसम्म धन्नै ४०० धेरै टिकट बिक्रि भईसकेको जानकारी गराउनु भएको छ।
 युएई एक्सचेन्ज, फलाई दुबई र ट्राभल क्लब बिशेष सहयोगी रहने कार्यक्रममा  एनआरएनए लगायत नेपाली संघ संस्था र ब्यबसायीहरुले ब्याक्तिगत  रुपमा कार्यक्रम सफल बनाउन तन मन धनबाट सहयोग पुर्याउने आसपासन दिएकोले झनै आफुहरुको हौशला बढेको कुरा संयोजक संग्रौलाले बताए।
जुलाई २८ तारिख अथिति कलाकारहरु नेपालबाट कुबेत आईपुग्ने छन्।  २९ तारिख आराम गरेर ३० तारिख कुबेतको जिलिब स्थित वेडिंग हलमा हुने पहिलो सोमा सहभागी हुनेछन, जहाँ कुबेतमा क्रियाशील नेपालीसंघ सस्था समाजसेवी बुद्दिजिबी लगायतका अथितिहरुलाई  समेत आमन्त्रण गरिएको छ।अगस्ट १ तारिख शुक्रबार मंगाफ स्थित क्याम्ब्रिज इंगलिस स्कुलमा हुने दोस्रो सो मा भने ३ केडी तिरी टिकट लिने दर्शकहरुको लागि मात्र प्रबेसको ब्यबस्था मिलाइने आयोजकले जानकारी गराएको छ।
कुबेतमा कार्यरत झापालीहरु एकजुट  भई झापा जिल्लाको बिकासको लागि समाज गठन गरेको छोटो समय मै सामाजिक कार्य गरी नमुना प्रस्तुत गर्दैछन् ।   च्यारिटी सो बाट बचेको रकम झापामा जिल्लामा एम्बुलेन्स र शबबहान खरिद गर्नको लागि जम्मा गरिने आयोजकले जानकारी गराउँदै  यसअघि उक्त कार्यको लागि ब्याक्तिगत रुपमा रकम  दिने घोषणा गरेका समाजका संरक्षक सल्लाहकार पदाधिकारीहरुले च्यारिटी सो मै हस्तान्तरण गर्ने बुझिएको छ ।

