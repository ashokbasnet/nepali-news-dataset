पत्रकार महासंघ युरोप शाखाको दोस्रो अधिबेसन बेल्जियममा हुने
-डिल्ली राम अंमाई
आन्त्वेर्पेन । नेपाल पत्रकार महासंघ युरोप शाखाको अधिबेसन सेप्टेम्बर १४ मा हुने भएको छ । अधिवेशन बेल्जियमको आन्त्वेर्पेन शहरमा हुनेछ ।
आइतबार बसेको पत्रकार महासंघको औपचारिक बैठकले अधिवेशनको मितिलाई औपचारिकता दिँदै पत्रकार महासंघ युरोप शाखाका पार्सद ओम शर्माको संयोजकत्मा अर्थ तथा ब्यबस्थापन समिति, महासचिव प्रकाश ढकालको संयोजकत्वमा अतिथि ब्यवस्थापन समिति र अध्यक्ष महेश थापाको संयोजकत्वमा बिधान तथा अधिवेशन आचारसंहिता समिति लगायत आवश्यक सहयोग समितिहरु निर्माण गरेको छ ।
युरोप भर रहेका सम्पूर्ण संघ संस्थाहरुलाई सार्वजनिक रुपमा अधिवेशनमा उपस्थितिको लागि हार्दिक आमन्त्रण गर्दै नेपालबाट पत्रकार महासंघका अध्यक्ष डा.महेन्द्र विष्टलाई प्रमुख अतिथिको रुपमा बोलाउने निर्णय भएको छ।  बैठकले सम्बन्धित देशका महासंघमा आवद्ध प्रतिनिधिहरुले अधिवेसनको ब्यवस्थापनको लागि आर्थिक, नैतिक र सम्पर्कसहित आआफ्नो कार्य क्षेत्रमा महत्वपुर्ण जिम्मेवारी बहन गर्न निर्देशन दिएको छ ।


