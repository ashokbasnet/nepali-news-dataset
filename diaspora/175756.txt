भोटेकोशी नदीले पुर्‍याएको मानविय क्षतिप्रति जनसम्पर्क समिति बेल्जियमद्वारा दु:ख व्यक्त
बेल्जियम । नेपाली जनसम्पर्क समिति बेल्जियमले सिन्धुपाल्चोकको राम्चे-५, जुरेमा शनिवार भोटेकोशी नदीमा गएको पहिरोबाट भएको मानविय क्षतिप्रति गहिरो दुःख व्यक्त गरेको छ ।
 पहिरोमा परि ज्यान गुमाउनेहरूप्रति चिरशान्तिको कामना गर्दै घाइतेहरुको उपचार र वेपत्ता भएकाहरुलाई प्राथमिकताका साथ उद्धार गर्नको लागि नेपाल सरकार र सवै सरोकारवालाहरु प्रति जोडदार माग समेत समितिले गरेको छ ।
भोटेकोशीमा पहिरोबाट बनेको ताल फुट्न सक्ने र त्यसले सुनकोशी तटका सवै बासिन्दाहरुलाई सम्वेदनशिल रहेर बैकल्पिक व्यवस्थापनको व्यवस्था गर्न समेत अनुरोधसमेत गरेको छ । समितिले एक विज्ञप्ति जारी गरी दैवी प्रकोपबाट उत्पन्न असहज परिस्थतिलाई सक्दो आर्थिक सहयोग गरिने उल्लेख गरेको छ ।
डायस्पोरामा रहेका सवै नेपाली समुदायलाई समेत यस दुःखको क्षण आआफ्नो स्थानबाट सहयोग गर्नको लागि जनसम्पर्क समिति बेल्जियमले हार्दिक अपिल गरेको छ ।


