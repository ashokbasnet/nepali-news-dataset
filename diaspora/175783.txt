कुवेतमा दुर्इ दिने सांगीतिक साँझ (फोटोफिचर)
नबराज पन्थी 
कुवेतसीटी । झापामा एम्बुलेन्स तथा शब वाहन सहयोगार्थ झापाली समाज कुवेतले आयोजना गरेको दूई दिने च्यरिटी सो भब्य रुपमा सम्पन्न भएको छ । कुबेतमा आयोजित उक्त सांगीतिक कार्यक्रममा नेपालका ख्याती प्राप्त हास्य कलाकारहरु सिताराम कट्टेल “धुर्मुस”, कुन्जना घिमिरे “सुन्तली” र सुरज चापागाई “बान्द्रे”ले सबैलाई ब्यङ्यात्मक सन्देशहरुका साथ पेट मिचिमिची हँसाए भने चर्चित पप आधुनिक गायक प्रमोद खरेल र गायिका एबम नृत्यांगना तृप्ति खड्काले आफ्ना चर्चित गीतहरु र स्टेज प्रस्तुतिहरुबाट भरपूर्ण मनोरञ्जन प्रदान गर्न कुनै कसर राखेनन् ।
स्थानिय कलाकारहरु केपी सिटौला आफ्ना स्वरबाट र बाल कलाकार ऋतिमा मगर उत्कृष्टको प्रस्तुतिले सबैको साथ पायो । पहिलो सो मा केपी ओली र मुस्कान पासाको भूमिकामा प्रस्तुत भएका कार्यक्रमका मुख्य आकर्षक सिताराम कुन्जनाले दोश्रो सोमा “धुर्मुस सुन्तली” र खड्का जीको अभिनयबाट दर्शकलाई हासोको फोहोरा फुटाउन सफल भए धुर्मुस सुन्तली स्टेजमा हुँदासम्म दर्शकको हासो रोकिएको थिएन भने सुरज चापागाई बान्द्रेले मेरी स्वास्नी नामक व्यंग्यात्मक कबिता बाचनसंगै खड्का जीलाई साथ दिएका थिए ।
उता नेपाली गीतसंगीतको बजारका अहिलेका चर्चित पप आधुनिक गायक प्रमोद खरेलले दुवै कार्यक्रममा हंगामा मच्चाउन सफल भए। प्रमोदको गीत संगै दर्शक नाच्ने, हुटिंग गर्ने र वान्स मोरले हल गुन्जायमान गराएका थिए।  अल्झेछ मेरो पच्छ्यौरीबाट सांगीतिक प्रस्तुती सुरु गर्दै मलाई जसले पनि किन रुवाउँछ, उसले जति माया तिमीलाई मैले पनि दिन्थे होला, डुबायो पापी मायाले, म बिना कसै-कसैलाई र मेरो नेपाल जस्ता बहुचर्चित गीत गायर उपस्थित सबैलाई भरपूर्ण मनोरञ्जन दिन सफल भए ।
गायिका तृप्ति खड्काले पनि लोकपप र आधुनिक गीत र आफ्नो पछिल्लो एल्बम बैंशले मात्तिदा गीतले सबैलाई नचाएकी थिइन् । पोखरा जाँदा नृत्यले दर्शकको मन जित्न सफल भएकी थिइन् तृप्तिले आयोजकलाई नेपाली ढाका टोपीले सम्मान समेत गरेकी थिइन् । गत बुधबार सम्पन्न कार्यक्रमको सभापतित्व कार्यक्रम संयोजक धुर्वकुमार
संग्रौलाले गरेका थिए भने नेपाली दूताबास कुबेतका कार्यबाहक राजदूत  बिशाल भट्टराई प्रमुख अथिति रहनु भएको थियो । शुक्रबार सम्पन्न कार्यक्रमको सभापतित्व अध्यक्ष आइपी भट्टराईले गरेका थिए भने नेपाली दूतावासकी महिला श्रमसहचारी श्रीजना तिवारी प्रमुख अथिति हुनुहुन्थ्यो ।
दुवै कार्यक्रममा नेपाली दूताबास नेपाली संघसंस्था समाजसेवी बुद्धिजिबी पत्रकार लगायत ठुलो संख्यामा दर्शकको उपस्थिति रहेको थियो । आयोजकका तर्फबाट उत्कृष्ट समाजसेवीको रुपमा जनजागृति युवा समाजका अध्यक्ष दिपक क्षेत्रीलाई सम्मान गरिएको थियो । अथिति कलाकार स्थानीय कलाकारको साथमा फलाई दुबई, ट्राभल क्लब र बिइसी एक्सचेन्जलाई सम्मानको साथ मायाको चिनो प्रदान गरिएको थियो। उता एनआरएनएले कुबेतको नेपाली राष्ट्रिय फुटबल टोलीलाई सम्मान गरेको थियो । अति नै भब्य र शान्त बातावरणामा सम्पन्न दुवै दिनको कार्यक्रमको नवप्रतिभा युवा समाजले स्वयंसेवक परिचालनको जिम्मा लिएको थियो ।



तस्बीर सौजन्य :  सुरेश गुरुङ

