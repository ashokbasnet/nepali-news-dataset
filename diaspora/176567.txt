प्रवासी महिला कामदारको हितमा एनआरएन र युएन वुमनवीच सहकार्य
काठमाडौँ । बिदेशमा कार्यरत नेपाली महिलाको हितका लागि काम गर्न संयुक्त राष्ट्रसंघीय महिला नियोग-युएन वीमन) र गैरआवासीय नेपाली संघ -एनआरएन)वीच सम्झौता भएको छ । मंगलबार काठमाण्डौमा आयोजित एक कार्यक्रममा एनआरएनका अध्यक्ष शेष घले र युएन वीमनका प्रतिनिधि जियाद शेखले सम्झौतापत्रमा हस्ताक्षर गरे ।
सम्झौता पत्रमा उल्लेख भए अनुसार दुवै संस्थाले महिलाहरुको चेतना बृद्धि गरी जागरुप गराई लैगिंक समानता र महिला शसक्तिकरणलाई प्रबर्द्धन गर्ने छन् । दुवै संस्थाहरु महिलाहरुको आर्थिक शसक्तिकरणले उनीहरुको अधिकारलाई सुरक्षित गर्दै राष्ट्रको विकास तथा आर्थिक समृद्धिमा उल्लेखनिय टेवा पुराउनेमा विश्वस्त छन् । हरेक समाजिक परिवेशमा महिलाहरु भित्र रहेका विद्यमान क्षमतालाई अभिबृद्धि गरी उनिहरुको सहभागिताको लागि उपयुक्त वातावरण सहित योगदान तथा नेतृत्व गर्ने अवसरहरु प्रदान गरी पूँजी परिचालनमा महिलाहरुको पहुँच बृद्धि गरेमा लैगिंक समानता र अधिकारलाई सुरक्षित गर्न ठूलो सहयोग पुग्ने छ ।
गैरआवासीय नेपाली संघले व्यावसायिक क्षेत्रसंगको सहकार्यमा लैंगिक समानता तथा महिला हितका लागि प्रभावकारी रुपमा पूँजी परिचालन गर्न महत्वपूर्ण भूमिका खेल्न सक्दछ । महिला शसक्तिकरणको लागि पूँजी परिचालनमा संघले समन्वयात्म भूमिका निर्वाह गरी महिलाहरुलाई समान अवसर प्रदान गर्न मद्दत गर्नेछ ।
युएन वुमनले महिला शसिक्तिकरणका विशेषज्ञहरु मार्फत लैगिंक समानता मैत्रि लगानीका अवसरहरुका बारेमा वकालत गर्नेछ । यी दुवै संस्थाहरुले वैदेशिक रोजगारमा रहेका महिला कामदारहरुले भोगेका चुनौतीहरुका बारेमा नेपाली ड्यासफोरालाई सूसूचित गर्दै उनिहरुले बिदेशमा आर्जेका ज्ञान र अनुभवको नेपालमा सदुपयोग गर्न प्रेरणादायी भूमिका निर्वाह गर्ने छन् ।
‘नेपालले महिला जागरण तथा शक्तिकरणको लागि आफ्नो प्रतिबद्धतामा निरन्तरता व्यक्त गरेकोे छ । तैपनि निकै चुनौतिहरु बाँकि नै रहेका छन् । -युएन वुमन नेपालका प्रतिनिधि जियाद शेखले भने- ‘महिलाहरुलाई अझ धेरै उपयुक्त रोजगारीका अवसरहरु सृजना गर्दै उनिहरुले नेपालको आर्थिक बिकासमा पुराएको योगदानको कदर गर्नु पर्दछ । हामीहरुले उपयुक्त कार्यक्रमहरु मार्फत उनिहरुको सहभागिता बृद्धि गर्न लगानीका अवसरहरु प्रदान गर्न सक्नु पर्दछ । युएन वुमन गैरआवासीय नेपाली संघसंगको यस सहकार्यलाई स्वागत गर्दै नेपालको प्राथमिकतामा सहकार्य गर्न चाहन्छ  ।’
‘हामीलाई युएन वुमनसंग सहकार्य गर्न पाउँदा धेरै खुशी लागेको छ र लैगिंक समानता मैत्रि लगानी प्रति हामी प्रतिवद्ध छौं ।’  एनआरएनका अध्यक्ष शेष घलेले भने-‘व्यवसायीक क्षेत्रलाई प्रेरणा दिने बिज्ञका सुझावहरु तथा स्रोतले महिलाहरुको आर्थिक समृद्धिमा सहयोग पुग्नेमा संघ विश्वस्त रहेको छ र संघले आफ्नो क्षमता यसका लागि खर्चनेछ । हामीलाई आशा छ, हाम्रा साझेादारीले दिर्घकालिन रुपमा हामीलाई लैगिंक समानता मैत्रि लगानीका वातावरणहरु सृजना गर्न मद्दत गर्ने तथा महिला शसिक्तकरणमा ठूलो सहयोग पुर्‍याउने छ ।’

