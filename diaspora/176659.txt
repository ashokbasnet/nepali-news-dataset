पहिरो पीडितलार्इ स्विजरल्याण्डमा राहत संकलन सुरू

स्विजरल्याण्ड । कसको मन मा खुसि छाएको छ र ? विदेश मा रहने धेरै को ध्यान अहिले घटेको सिन्धुपाल्चोक को दुखद घटनामा बगिरहेको छ । गत श्रावन १७ गते एक बगिरहेको खोला नै थुनिने गरेर पहिरो गई धनजन को क्षति प्रति गहिरो समबेदना गर्दै एन आर एन स्विजरल्याण्डले आर्थिक सहयोग जुटाउन लागि लागिपरेको छ ।
यस दुखद प्रकोपबाट धेरै मानिसहरुले ज्यान गुमाएका छन् । कयौं व्यक्ति घरबारविहीन भएका छन् । केहि अझै हराई रहेको खबर छ भने हराई रहेकाहरुको खोजि तथा पीडितहरुको उद्दारको कार्य जारी रहेको छ ।
एक्कासी आएको दैबी प्रकोप अर्थात् अकल्पनीय तरिकाले आएको यस घटनाबाट जनधनको क्षति तथा घाईतेहरुको उपचार, उद्दार तथा राहत कार्यका लागी सहयोग स्वरूप एन आर एन स्विजरल्याण्ड लागि परेको एन आर एन स्विजरल्याण्डका महासचिब सुवास पोख्रेलले जानकारी दिए । यस अकल्पनीय प्राकृतिक प्रकोपमा परि घरबार बिहीन हुन पुगेका परिवारजनलाइ सहयोग गर्नु आफैमा मानवीय धर्म हुने भएकोले सुनकोशी पीडित परिवारको राहतको लागि संकलन गरिन लागिएको आर्थिक सहयोगको अभियानमा यथासक्दो सहयोग गर्न पनि पोखरेलले नेपालीमाझ अग्रह गरेका छन् ।
बिजय शर्मा दर्पण 

