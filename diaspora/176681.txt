अब मलेसियामा किनेको सामान घर-घरमा पुर्‍याउने सुबिधा
रामचन्द्र नेपाल
२० साउन, क्वालालम्पुर । रोजगारीको लागि मलेसियामा रहेका नेपाली श्रमिकहरुलाई लक्षित गरेर मलेसियामा कुरियर सर्भिस कम्पनीको स्थापना भएको छ । आईएम एक्स (IMEx) अर्थात आइएम एक्सप्रेश (I am Express) नामक कम्पनी स्थापना भएको हो । उक्त कम्पनीले नेपालमा घरदैलो सेवा दिन शुरु गरिसकेको छ ।
छिटो छरितो सेवा र लाभदायी रेटमा आईएमएक्स (IMEx) ले मलेशियाबाट नेपालमा सामान डेलिभर गर्ने सुविधा प्रदान गर्ने कम्पनीले जानकारी गराएको छ । तत्कालका लागि मलेशियामा बस्ने नेपालीहरुका लागि मात्र उक्त सेवा उपलब्ध गराइएता पनि छिटै नै आईएमएक्सलाई अन्तराष्ट्रियकरण गरिने कम्पनीका बजार व्यवस्थापक विभु सेनले वताए ।
आईएमएक्सले हाल नेपालका ११ जिल्ला र मलेशियाका ९ स्थानमा प्रतिनिधिहरु तोकिसकेको छ । हाल काठमाडौं, पोखरा, बुटवल, हेटौडा, जनकपुर, भरतपुर, नेपालगञ्ज, विर्तामोड, विराटनगर, विरगञ्ज र धनगढीका प्रतिनिधि निकायहरुबाट घर घरमै उक्त सेवा लिन सकिने कम्पनीले जनाएको छ ।
निकट भविश्यमै नेपालका ७५ जिल्लावाट घरदैलो सेवा उपलब्ध गराउने कम्पनीले जनाएको छ भने मलेसियाको पनि प्रत्येक स्थानमा प्रतिनिधि राखिने बताइएको छ ।

