गुल्मी सेवा समाज कतारले तीज बिशेष कार्यक्रम गर्ने
कुमार अविरल पन्थी
दोहा । गुल्मी सेवा समाज कतारले हिन्दु नारीहरुको महान पर्व हरितालिका तीजको अवसर पारेर’तीज विशेष कार्यक्रम २०१४’ को आयोजना गर्ने भएको छ ।
 प्रवासमा रहेर पनि नेपाली संस्कृतिको पहिचान, नेपाली रिती रिवाज तथा मौलिक परम्पराको जगेर्ना गर्दै विशेष गरी कतारमा रहेका महिला दिदी बहिनीहरुलाई मध्यनजर राख्दै यो कार्यक्रम गर्न लागिएको हो । प्रवासमा रहेका सम्पुर्ण नेपालीहरुलाई स्वच्छ मनोरञ्जन दिने यस कार्यक्रमको लक्ष्य रहेको कार्यक्रम संयोजक मिना खड्काले बताउनु भयो।
 आगामी २२ अगष्ट शुक्रवारका दिन सल्वा रोड स्थित क्वालिटी हाईपर मार्केटको सभाहलमा हुन गईरहेकोतीज विशेष कार्यक्रममा भब्य साँस्कृतिक प्रस्तुतिसंगै तीजको दर खाने व्यवस्था समेत गरिने भएको छ । उक्त कार्यक्रममा चर्चित लोक दोहोरी गायक डोलराज परियार, अविरल अजित लगायत स्थानीय कलाकारहरुको बेजोड प्रस्तुति रहने बताइएको छ ।


