प्रबासी नेपाली मन्च स्पेनले नेपाली चेलीलार्इ तीजको दर खुवाउने
बसन्त रानाभाट 
बार्सिलोना।  हरितालिका तीजको अवसरमा दिदीबहिनीहरुले यसपाली मन्जुइक पार्कमा दर खाने भएका छन् ।  प्रबासी नेपाली मन्च स्पेनले तीजको अबसरमा अगस्ट २७ मा बार्सिलोनामा दर खुवाउने भएको हो । 
हरेक बर्ष तीजको बेला आयोजना गर्दै आएको मन्चलेयसपाली भने कार्यक्रम निशुल्क राख्ने निर्णय गर्दै हलको अभाबले गर्दा मन्जुइक पार्कमा दर खुवाउने लागेको हो । मन्चको बिहीबार बसेको  नियमित बैठकले कार्यक्रम सफल पार्न महासचिब दिनेश गुरुङको संयोजकत्वमा मूल आयोजक समितिका साथै बिभिन्न उप-समितिहरु समेत गठन गरेको छ।
जस अन्तर्गत आर्थिक उपसमितिमा दिपक खरेल, खानपिन ब्यबस्थापनमा हेमन्त रानाभाट, मन्च ब्यबस्थापनमा लक्ष्मण शर्मा र चिठ्ठा  ब्यबस्थापनको लागि रामप्रसाद कडेंललाई संयोजकको जिम्मेबारी दिएको छ ।
बैठकले हरेक बर्ष प्रकाशित गर्दै आएको स्पेन सन्देशलाई पूर्ण तयारी गर्दै अभिलम्ब प्रकाशन गर्ने निर्णय समेत गरेको छ । मन्चका अध्यक्ष मुक्त्तबहादुर गुरुङको अध्यक्षतामा बार्सिलोनामा सम्पन्न बैठकले नबौ महाधिबेशमा सहभागी जनाई बार्सिलोना फर्किएका संस्थापक अध्यक्ष पुष्पराज तिमिल्सिनाले गरेको कामको उच्च प्रशंसा गरेको छ । 

