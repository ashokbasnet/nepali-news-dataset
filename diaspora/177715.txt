चलचित्र झोला अब कोरियामा
सउल । नेपाली कथानक चलचित्र झोला दक्षिण कोरियामा प्रर्दशन गरिने भएको छ ।
कोरियामा आपत् बिपतमा परेका नेपालीहरूलाई बास दिँदै आएको पाथिभरा हाउसको सहयोगार्थ झापा मिलन समाज कोरियाले आगमी अगस्ट २४ तारिख आइतबार राजधानी सउलस्थित जोङ्गाक स्टेसन नजिकै रहेको जोगेसा हलमा प्रर्दशन लागेको हो ।
चलचित्रलाई कोरियाका विभिन्न क्षेत्रमा देखाउने तयारीमा रहेको पनि झापा मिलन समाज कोरियाका अध्यक्ष मीनप्रकाश उप्रेतीले बताए ।
कृष्ण धराबसीको चर्चित कथा झोलामा आधारित चलचित्र झोलामा आज भन्दा १०० वर्ष अगाडी नेपाली समाजले नारीलाई हेर्ने दृष्टिकोणलाई सरल तरिकाले उतारिएको छ भने यसका अवशेषलाई कसरी हटाउन सकिन्छ भन्ने देखाइएको छ ।


