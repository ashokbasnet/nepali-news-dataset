अन्तर यूएई स्तरीय खुल्ला कविता प्रतियोगितामा सरोज पहिलो

दुबई । २०० औं भानु जन्म जयन्तीको अवसरमा युएर्इमा अन्तर यूएई स्तरीय खुल्ला कविता प्रतियोगिता सम्पन्न भएको छ ।
विश्व नेपाली साहित्य महासंघ यूएई शाखाद्वारा शुक्रबार बरदुबईमा आयोजित अन्तर युएर्इ स्तरीय खुल्ला कवितामा सरोज पाहाङ्गो पहिलो भएका छन् भने टपन घर्तिमगर दोस्रो र साजन रार्इ तेस्रो भएका छन् । युएइमा रहेका कवि तथा कवियत्रीहरुले सम-सामयिक बिषयमा कविताहरु प्रस्तुत गरेका थिए ।
मनकुमार लावती समदर्शी काइलाको प्रमुख अथित्वमा सम्पन्न भएको प्रतियोगिताको निर्णायक मण्डलमा साहित्यकारहरु दलवीर सिंह बराइली घायल, निमेष गिरी तथा दिपराज नियोहांग थिए ।
कार्यक्रममा जनजाति महासंघ युएइका अध्यक्ष डेर राज गूरूङ, नेपाली समाज युएर्इका अध्यक्ष ज्ञानेन्द्र कार्की, पथरी समाज युएइका अध्यक्ष कृष्ण पौडेल, किरात याक्थुंग चुम्लुङ्गका अध्यक्ष पी।एस। लिम्बु, नेपाल मगर संघ युएर्इका पूर्वअध्यक्ष गिरमान थापामगर लगायतका बक्ताहरुले शुभकामना मन्तब्य राखेका थिए ।
नेपाली साहित्यमा कविता एक महत्वपूर्ण विधा रहेको र हालसालै अन्य विधाको तुलनामा कविता त्यति अघि बढन नसकेकाले यस्तो प्रतियोगिता को आयोजना गरिएको भन्दै विश्व नेपाली साहित्य महासंघ यूएईका अध्यक्ष मुम्छे राइले र भविश्य पनि यस्ता प्रतियोगिताहरु गरिने बताए ।
-शेखर चापागाईं

