यूएईमा अन्तर स्तरिय खुल्ला कबिता प्रतियोगिता सम्पन्न
शेखर चापागाईं/लाल बहादुर ढेंगा
अबुधावी । २००औँ भानु जन्म-जयन्तीको अवसरमा युएर्इमा अन्तर यूएई स्तरिय खुल्ला कबिता प्रतियोगिता सम्पन्न भएको छ । विश्व नेपाली साहित्य महासंघ यूएई शाखाले शुक्रबार बरदुबईमा आयोजना गरेको अन्तर युएर्इ स्तरिय खुल्ला कवितामा क्रमश सरोज पाहाङ्गो प्रथम भएका छन् । यसैगरी टपन घर्तिमगर द्वीतिय र साजन रार्इ तृतीय भएका छन् ।
युएइमा रहेका करिब एक दर्जन कवि/कवियत्री हरुले भाग लिएको उक्त कार्यक्रममा समसामयिक बिषयमा कविताहरु प्रस्तुत् गरेका थिए ।मनकुमार लावती “समदर्शी काइला” को प्रमुख अतिथ्यतामा सम्पन्न भएको प्रतियोगिताको निर्णायक मण्डलमा साहित्यकारहरु दलबीरसिंह बराइली “घायल”, निमेष गिरी तथा दिपराज नियोहांग रहेका थिए ।

कार्यक्रममा जनजाति महासंघ युएर्इका अध्यक्ष डेर राज गूरुङ, नेपाली समाज युएर्इका अध्यक्ष ज्ञानेन्द्र कार्की, पथरी समाज युएर्इका अध्यक्ष कृष्ण पौडेल, किरात याक्थुंग चुम्लुङ्गका अध्यक्ष पी.एस. लिम्बु, नेपाल मगर संघ युएर्इका भुतपुर्ब अध्यक्ष गिरमान थापामगर लगायतका बक्ताहरुले शुभकामना मन्तब्य राखेका थिए ।

नेपाली साहित्यमा कविता एक महत्वपूर्ण विधा रहेको र हालसालै अन्य विधाको तुलनामा कविता त्यति अघि बढन नसकेकाले यस्तो प्रतियोगिताको आयोजना गरिएको र भबिश्यमा पनि यस्ताखालका प्रतियोगिताहरु गरिने विश्व नेपाली साहित्य महासंघ यूएईका अध्यक्ष मुम्छे रार्इले बताउनुभयो ।

