अमेरिकामा एभरेष्ट तेक्वान्दोलाई दुर्इ स्वर्ण
विकास राज न्यौपाने
वाटरफोर्ड । अमेरिकाको मिचिगन राज्यमा वाटरफोर्डस्थित सन २००१ मा स्थापित ज्योति एभरेष्ट तेक्वान्दो एसोसियनका तीन जना खेलाडीहरुले २ स्वर्ण, १ रजत, १ कास्य सहित ४ वटा पदक पाउन सफल भएका छन् । भर्खरै आयोजना भएको १० औँ अन्तर्राष्ट्रिय ओपन फ्रेन्डशिप तेक्वान्दो प्रतियोगिताको अवसरमा लण्डनमा आयोजित उक्त प्रतियोगितामा ३ जना खेलाडीले उक्त पदक ल्याउन सफल भएका छन् ।
 पुम्से र स्पाएरिङ्ग तर्फको इभेंटमा अनमोल गोर्खालीले २ स्वर्ण पदक प्राप्त गर्न सफल भएका छन् भने स्पाएरिङ्ग तर्फकै अन्य वजन समुहमान्युयोर्क निवासी दुर्गा गुरुङ र शिकागो निवासी गणेश थापा ले कास्य पदक प्राप्त गर्न सफल भएका छन। ३७५ खेलाडीहरुले भाग लिएको उक्त प्रतियोगितामा १६ वटा देशका खेलाडी प्रतिनिधिहरुले सहभागीता जनाएका थिए।
२ दिन सम्म आयोजना भएको उक्त प्रतियोगिता यही जुलाई २६-२७ तारिखको दिन वेशिंगटन शहरको लन्डन मा भव्यताका साथ सम्पन्न भएको थियो भने अब ११ औ संस्करण पुन अमेरिका को पोर्टल्याण्ड ओरेगनमा आयोजना हुने घोषणा सो प्रतियोगितामा गरिएको थियो। उक्त प्रतियोगितामा अमुल गोर्खालीले कोचको भूमिका निर्बाह गरेका थिए भने सोही संघका अध्यक्ष लब प्रसाद गोर्खालीले अन्तर्राष्ट्रिय निर्णायकको भूमिका निर्बाह गरी प्रतियोगितालाई सफल बनाएका थिए ।

