नेपाल चलचित्र ‘झोला’ कोरियामा प्रदर्शन हुने  
सउल ।  नेपाली कथानक चलचित्र ‘झोला’ दक्षिणकोरियामा प्रर्दशन गरिने भएको छ । कोरियामा आपत बिपतमा परेका नेपालीहरूलाई बास दिँदै आएको पाथिभरा हाउसको सहयोगार्थ उक्त चलचित्र झापा मिलन समाज कोरियाले आगामी अगस्ट २४ तारिखमा राजधानी सउलस्थित जोङ्गाक स्टेसन नजिकै रहेको जोगेसा हलमा   प्रर्दशन लागेको हो ।  
राजधानी सउलमा प्रर्दशन गर्न लागिएको उक्त चलचित्रलाई त्यसभन्दा अघि र पछि कोरियाका विभिन्न क्षेत्रमा देखाउने तयारीमा रहेको झापा मिलन समाज कोरियाका अध्यक्ष मीनप्रकाश उप्रेतीले बताए । कृष्ण धाराबसीको चर्चित कथा झोलामा आधारित  नेपाली कथानक चलचित्र झोलामा आज भन्दा १०० वर्ष अगाडि नेपाली समाजले  नारीलाई  हेर्ने दृष्टिकोणलाई सरल तरिकाले उतारिएको छ । झोला चलचित्रमा अभिनय गरे बापत नाईका गरिमा पन्थले सार्क फिल्म फेस्टिभलमा सार्ककै  उत्कृष्ट  अवार्ड पाएकी थिइन ।
अन्तराष्ट्रिय नेपाली साहित्य समाज दक्षिण कोरिया च्याप्टरका अध्यक्ष कमलप्रसाद अर्यालले साहित्यानुरागीहरु झोला चलचित्र हेर्ने   अवसरबाट बिमुख हुने छैनन्  भन्ने प्रतिक्रिया व्यक्त गरेका छन् । नेपाली इतिहास बोकेको उक्त चलचित्र हेरि पाथीभरा हास सञ्चालनमा सहयोग गरिदिन कोरियामा रहेका सम्पूर्ण सङ्घ सस्थाका प्रतिनिधि पत्रकार, साहित्यकार, बुद्धिजीव, बिद्यार्थीश्रमिक लगायतलाई झापा मिलन समाज कोरियाले अनुरोध गरेको छ ।

