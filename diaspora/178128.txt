 क्यानडाको भ्यानकुभरमा नेपालीहरूको पनि बाँधे रक्षा बन्धन 


भ्यानकुभर । क्यानडाको भ्यानकुभरमा नेपालीहरूले यस वर्षको ऋषि तर्पणी र रक्षा बन्धन कार्यक्रम भव्यताका साथ मनाएका छन् ।
भ्यानकुभर क्यानडाका नेपालीहरुले यस बर्षको ऋषि तर्पणी र रक्षा बन्धन कार्यक्रमआइतवार वियरक्रिक पार्कमा दियो, कलश,गणेशको पूजा एवं सप्त ऋषिहरुको पूजा र तर्पण कार्यक्रम गरी विहान ९ वजे देखि दिउँसो १ वजेसम्म मनाएका छन् ।
पूजाको कार्यक्रम समाप्त भएपछि तागाधारीहरुले नयाँ जनै लगाएका थिए भने उपस्थित सबैले रक्षा बन्धन र प्रसाद ग्रहण गरी परदेशमा  पनि  नेपाली  धार्मिक  संस्कृति  मनाएका  थिए ।  कार्यक्रममा करिव एक सयजनाको सहभागिता भएको थियो ।  कार्यक्रको आयोजना पशुपतिनाथ बौद्धनाथ मन्दिर निर्माण तदर्थ समितिले गरेको थियो ।
समितिले अगष्ट १६ मा सरेसेन्टर लाईब्रेरीमा मन्दिर निमार्ण क्रिया  अगाडि  बढाउन  अन्तरक्रिया  कार्यक्रमको आयोजना गरेको छ ।
भोलिपल्ट अगष्ट  १७, २०१४ तारिखका  दिन सरेको वियरक्रिक पार्कमा श्रीकृष्ण जन्माष्टमि मनाउने कार्यक्रम राखेको छ ।

