एनआरएन प्रतिनिधि मण्डलद्वारा सुनकोशीमा गएको पहिरोको स्थलगत निरिक्षण
काठमाडौं । गैरआवासीय नेपाली संघ अन्तर्राष्ट्रिय समन्वय परिषदका उपाध्यक्ष टिवि कार्कीको नेतृत्वमा गएको एक प्रतिनिधि मण्डलले सुनकोशी नदी किनार अवस्थित राम्चेमा गएको पहिरोका पीडितहरुको लागि सहयोग गर्ने उद्देश्य अनुरुप स्थलगत भ्रमण गरेको छ ।
टोलीले जिल्ला दैवी प्रकोप उद्धार समितिका अध्यक्ष सिन्धुपालचोकका प्रमुख जिल्ला अधिकारी तथा सदस्य सचिव स्थानीय विकास अधिकारी संग भेट गरी के कस्तो किसिमको सहयोग गर्न सकिन्छ भन्नेबारेमा समेत छलफल गरेको छ ।
सो अवसरमा जिल्ला दैवी प्रकोप उद्धार समितिका अध्यक्षले आवश्यक दैनिक उपभोग्य बस्तुहरु विभिन्न निकायहरुबाट प्राप्त भई वितरण भईरहेको जानकारी गराउनु भयो । उहाँले गैरआवासीय नेपालीहरुले आफ्नो मातृभूमीमा आएका विपत्तिहरुमा सधै सहयोग गर्दै आएकोमा धन्यवाद दिंदै संघलाई जिल्ला दैनिक प्रकोप उद्धार समितिसंग समन्वय गर्दै पुनर्वासमा सहयोग गर्न आग्रह समेत गर्नु भयो ।

