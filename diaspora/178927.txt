टेक्सासको ड्यालासमा जनैपूर्णिमा मनाइयो
बिकाश राज न्यौपाने
 टेक्सास । नेपालीहरुको बाक्लो बसोबास रहेको अमेरिकाको टेक्सास राज्यको ड्यालास शहरमा निर्मित नेपाली मन्दिरमा हिन्दू धर्मावलम्बीहरूले वैदिक मन्त्रोच्चारणका साथ रक्षाबन्धन बाँधेर आइतबार जनैपूणिर्मा पर्व मनाएका छन् ।
 रक्षाबन्धन बाँधिदिन मन्दिरमा प्रमुख गुरु शेखर पण्डितको नेतृत्वमा अन्य ३ ब्राह्मणहरू हातमा पहेंलो धागो र रातो टीका लिएर बिहानैदेखि बसेका देखिन्थे। विशेष चहलपहल हिजो नेपाली मन्दिर झन्डै ५/६ सयको संख्यामा भक्तजनहरु आएको बताउनुभयो । नेपाली समाज टेक्सासका प्रोग्राम इन्चार्ज छाबिमणि चापागाईले।
 महिलालाई बायाँ र पुरुषलाई दायाँ नाडीमा दैत्यराज बलिको दानशील र सत्यनिष्ठा स्मरण गराउने मन्त्र वाचन गरेर बाँधिएको धागो तिहारमा लक्ष्मीपूजाको दिन गाईको पुच्छरमा बाँधिदिने चलन छ।
नेपालबाट आएर हाल कोपेल निवासी शोभा सुबेदी,ओक्लोहामामा  विद्यार्थी जीवन बिताई रहनु भएको बिशाल शर्माले अमेरिकामा पनि नेपालमा भन्दा अझ श्रद्धा पूर्बक सम्पूर्ण हिन्दू चाड पर्ब मानेको देखेर निकै खुशी लागेको र आफूले नेपालमा रहँदा अमेरिकामा पनि यति ठूलो र ब्यबस्थित नेपाली समाज होला भनेर नसोचेको बताउनुभयो ।


