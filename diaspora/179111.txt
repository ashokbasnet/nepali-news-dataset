सातशिखर पर्वतारोही महिलालार्इ क्यालिफोर्नियामा पाँच लाख सहयोग  
विजय थापा 
२९ साउन, भर्जिनिया । अमेरिकाको क्यालिफोर्नियाको बर्कलीमा अगष्ट १० मा नेपाली महिला विश्व सञ्जाल क्यालिफोर्नियाको पहलमा सात शिखर पर्वतारोही महिलालाई आर्थिक सहयोग जुटाइएको छ ।
रक्तदान कार्यक्रम गरेर करिब पाँच लाख नेपाली रुपैयाँ (५ हजार१ सय ४५ डलर ) संकलन गरिएको एनडब्लुजीएन क्यालिफोर्नियाकी अधक्ष्य बिष्णु गुरुङ ‘एकता’ ले बताइन् ।
गुरुङको अध्यक्षतामा भएको कार्यक्रममा प्रमुख अतिथि आरोही डा. अर्लेन ब्लुम तथा बिशेष अतिथिमा बरिष्ठ समाजसेवी ओल्गा मुर्री थिए । उक्त कार्यक्रममा बे-क्षेत्रका संघसंस्थाका प्रतिनिधि, बरिष्ठ समाजसेवी,लस एन्जलसका अतिथि, सम्प्रेषण टोली  तथा समाजका सदस्यहरुको सहयोगबाट छोटो समयको कार्यक्रम सफल भएको थियो ।
कार्यक्रममा सिन्धुपलान्चोकमा दिबंगत हुनेहरुलाई श्रद्दाञ्ली दिइएको थियो । माया गुरुङ र पेमा डिकी शेर्पाले सेभेन समिट वुमेन टिमका उदेश्य, अनुभव र आर्थिक सहयोगको बारेमा आफ्ना मन्तब्य राखेपछि प्रश्नोत्तर पनि राखिएको थियो ।
आयोजक संस्थाबाट सातशिखर महिला पर्वतारोहीलाई सामुहिक उपलब्धि पदकबाट सम्मान गरियो । वक्ताहरुले सात शिखर पर्वतारोही महिला टोलीलाई शुभकामना दिएका थिए ।


