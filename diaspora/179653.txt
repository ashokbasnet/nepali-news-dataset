एनआरएन चीनद्वारा सुनकोशी बाढी पहिरो पीडितलार्इ ८ लाख रूपैयाँ सहयोग

काठमाण्डौं । गैरआवासीय नेपाली सघं राष्ट्रिय समन्वय परिषद चीनले सिुन्धपाल्चोकको सुनकोशी बाढीपहिरो पीडितहरुलाई राहत स्वरुप आठ लाख रूपैयाँ सहयोग गरेको छ ।
एनआरएन चीनले गैरआवासीय नेपाली संघको मानवीय हित तथा परोपकारी परियोजना अन्तर्गत सुनकोशी बाढी पहिरो पीडितहरुलाई राहत स्वरूप ८ लाख रूपैयाँको चेक लामोसाँगु भ्याली समाज नामक स्थानीय समाजसेवी संस्थाका प्रतिनिधिहरुलाई शुक्रवार हस्तान्तरण गरेको हो ।
 गैरआवासीय नेपाली संघको सचिवालयमा आयोजित हस्तान्तरण कार्यक्रममा गैरआवासीय नेपाली संघ चीनका तर्फबाट प्रतिनिधित्व गरेका अन्तर्राराष्ट्रिय समन्वय परिषदका सदस्य डा. राजीव केसरीले लामोसाँगु भ्याली समाजका अध्यक्ष बलदेव श्रेष्ठलाई सहयोग रकम हस्तान्तरण गर्नु भएको हो । 
 उहाँले गैरआवासीय नेपालीहरुले राष्ट्रमा आईपरेका यस्ता बिपत्तिहरुमा सधै सहयोग गर्दै आएको स्मरण गराउँदै राहत रकम सहि ठाँउमा उपयोग होस र लामोसाँगु भ्याली समाज समाजसेवा र मानवीयसेवाको कार्यमा सबल र प्रभावकारी बन्न सकोस भन्ने कामना ब्यक्त गर्नु भएको थियो ।  
 गैरआवासीय नेपाली सघं राष्ट्रिय समन्वय परिषद चीनको सुनकोशी बाढी पहिरो पीडितको स्वास्थ्य, शिक्षा, खानपान, दैनिक जिबन यापनमा सहयोग गर्ने लक्ष्य अनुरुप सहयोग गरेकोमा कृतज्ञता ब्यक्त गर्दै एनआरएन चीनको उदेश्य पुरा गर्न लामोसाँगु भ्याली समाज परिवार प्रतिवद्ध रहेको समाजका अध्यक्ष बलदेव श्रेष्ठले वताउनुभयो ।
 कार्यक्रममा गैरआबासीय नेपाली सघं राष्ट्रिय समन्वय परिषद चीनका संस्थापक सदस्य मिनबहादुर श्रेष्ठ तथा शिब श्रेष्ठ र एनसीसी चीनका युवा प्रतिनिधि निर्मल चौलागाईंको उपस्थिति रहेको थियो ।




