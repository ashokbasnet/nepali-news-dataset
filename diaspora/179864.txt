एनआरएनको भवन बनाउन लस एन्जलसमा ३० र बोष्टनमा १५ लाख संकलन

काठमाडौं । गैरआवासीय नेपाली संघ (एनआरएन)को काठमाडौंमा आफ्नै घर बनाउने अभियानमा लस एन्जलस र बोष्टनमा बसेका नेपालीहरूले पनि सहयोग गरेका छन् ।
‘हाम्रो घर, हाम्रै दायित्व’ भन्ने अभियानसहित अमेरिकामा पुग्नुभएका एनआरएनअध्यक्ष शेष घलेको उपस्थितिमा अमेरिकामा तीनवटा शहरमा बिभिन्न कार्यक्रमभएको छ । ती सवै ठाउँमा नेपालीहरुको उत्साहजनक उपस्थीतिवीच करिव ६६ लाख रुपैयाँ संकलन भइसकेको  छ । सियाटलमा १५ लाख संकलनको लक्ष्यराखिएकोमा २१ लाख रुपैयाँ जम्मा भएको एनआरएनले जनाएको छ ।
लस एन्जलसमा आयोजितकार्यक्रममा ३० लाख रुपैयाँ संकलन भएको छ । लस एन्जलसबाट १५ लाख रुपैयाँकोलक्ष्य थियो । अगष्ट १३ मा आयोजित कार्यक्रममा गैरआवासीय नेपाली संघ अमेरिका तथा लसएन्जलस क्षेत्रका नेपाली संघसंस्थाका प्रतिनिधिको बाक्लो उपस्थिति थियो ।
यसैगरीअगष्ट १५ तारिखमा बोष्टनमा आयोजित कार्यक्रममा १५ लाख रुपैयाँ संकलन भएको छ। गैरआवासीय नेपाली संघका अध्यक्ष घलेको प्रमुख आतिथ्यमा आयोजितकार्यक्रममा एनआरएन अमेरिकाका अध्यक्ष खगेन्द्र जिसी, भुवन गुरुङ, बिष्णुमाया परियार लगायतका एनआरएन अगुवाहरुको उपस्थिति थियो ।
घले हाल उत्तर अमेरिका भ्रमणमा हुनुहुन्छ र उक्त क्षेत्रमा आयोजना हुनेबिभिन्न कार्यक्रममा सहभागी हुने कार्यक्रम छ । उहाँ अगष्ट १६ तारिख आइतवार एनआरएनक्यानडाले टोरन्टोमा आयोजना गर्ने कार्यक्रममा सहभागी हुनुहुनेछ भने १८तारिखमा सिकागो, २० तारिखमा टेक्सास, २२ तारिखमा वासिङटन डीसी र २४ तारिखमान्यूयोर्कमा आयोजित कार्यक्रममा सहभागी हुनुहुनेछ ।
‘यो क्षेत्रका गैरआवासीय नेपाली साथीहरुको उत्साह र साथ पाएर निकै उर्जामिलेको छ’ एनआरएन अध्यक्ष घलेले भन्नुभयो-‘एनआरएन भवनमा आफ्नो स्वामित्वलिने उहाँहरुको चाहना निकै प्रसंसायोग्य छ ।’ एक डलर नै किन नहोस् बढिभन्दाबढि गैरआवासीय नेपालीको स्वामित्व हुनेगरी एनआरएन भवन बनाउने घलेको अठोट छ ।
यसअघि अष्ट्रेलियामा भएका बिभिन्न कार्यक्रममा २ करोड रुपैयाँ संकलनभइसकेको छ भने एनआरएन हङकङ, चीन, मकाउ लगायतका देशमा पनि रकम संकलन अभियानसंचालन भइसकेका छन् । करिव १५ करोड लागतमा बन्ने भवनको शिलन्यास आगामी ‘एनआरएन डे’ अर्थात् अक्टुवर ११ तारिखमा गर्ने योजना छ ।
खुला बिश्वबिद्यालयसम्बन्धी अन्तरक्रिया
अध्यक्ष शेष घलेले नेपालमा खुला बिश्वबिद्यालय स्थापनाकाअबसर र चुनौतीहरुबारे पनि अन्तरक्रिया गर्नु भएको छ । गैरआवासीयनेपाली संघ र नेपाल सरकारको साझेदारीमा नेपालमा खुला बिश्वबिद्यालय स्थापनागर्न लागिरहेको सन्र्दभमा अध्यक्ष घलेले क्यानडा र अमेरिकाका दुईबिश्वबिद्यालयका बिज्ञहरुसँग अन्तरक्रिया गर्नुभयो ।
अगष्ट ८ तारिखमा क्यानडाको भ्यानकोभरस्थित ब्रिटिश कोलम्बिया इन्टिच्यूट अफटेक्नोलोजीमा आयोजित कार्यक्रममा अध्यक्ष घलेले त्यहाँको आथाबस्कायुनिभर्सिटीका अधिकारी र नेपाली प्राज्ञिक ब्यक्तित्वहरुसँग छलफल गर्नुभयो ।
यसैगरी अध्यक्ष घले अगष्ट १३ तारिखमा लसएन्जलसस्थित क्यालिफोर्नियास्टेट युनिभर्सिटीमा आयोजित गोष्ठीमा नेपाली प्राज्ञिक ब्यक्तित्व रबिश्वबद्यालयका प्राज्ञिक नेतृत्वसँग छलफल गर्नुभयो ।
करिव ३ घण्टा चलेको कार्याशालामा अध्यक्षसँगै अमेरिकामा रहनुभएका नेपालीबिज्ञहरु डा. जीत जोशी, डा. शम्भु ढुंगाना, डा. अम्बिका अधिकारी र नेपालकोसंबिधानसभाका सभासद् जीवन परियार पनि सहभागी हुनुहुन्थ्यो ।

