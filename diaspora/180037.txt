प्रवासी नेपाली मञ्च कतारको संयुक्त अधिवेशन

१ भदौ, कतार । प्रवासी नेपाली मञ्च इलाका नं. १ र २ को संयुक्त अधिवेशन दोहाको टपर्फम रेष्टुरेन्टमा शुक्रबार सम्पन्न भएको छ ।
सो संयुक्त अधिवेशनबाट इलाका नं. १ मा बालकृष्ण भित्रीकोटको नेतृत्वमा १५ सदस्यीय कार्यसमिति र एक सदस्य सल्लाहकारसमेत चयन भएको छ । इलाका नं. २ मा मनबहादुर कुवेरको नेतृत्वमा ११ सदस्यीय कार्यसमिति र तीनजना सदस्य चयन गरेको प्रवासी नेपाली मञ्च कतारका उपाध्यक्ष चानक पोखरेलले जानकारी दिए ।
अधिवेशनको सभापतित्व कमल आचार्यले गरेका थिए भने प्रमुखअतिथि प्रवासी नेपाली मञ्चका अध्यक्ष दिलकिरण खुजुमले गरेका थिए । अधिवेशनमा चानक पोखरेल, कमलमणी गुरागाई, छविलाल प्युठानी, हरि बस्नेत, अमृत गुरुङ, रामहरी गैरे, चुडामणी कार्कीसहित विभिन्न संघ संस्था तथा व्यक्तित्वहरुको बाक्लो उपस्थिति थियो ।
कार्यक्रममा बोल्दै वक्ताहरुले एमालेका एरिया कमिटीहरुलाई अझ जुझारु र सशक्त रुपमा अगाडि बढ्न र अन्य ठाउँमा समेत संगठन बिस्तारसहित कतारमा श्रमिकको हितमा काम गर्न शुभकामना दिएका थिए ।

