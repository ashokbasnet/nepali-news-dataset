एनआरएन अधक्ष्य शेष घलेद्वारा अमेरिकाका विशिष्ठ व्यक्तिहरुसँग भेटघाट 

भर्जिनिया  । अमेरिकाको भ्रमणमा रहेका गैर आवासीय नेपाली संघ अन्तर्राष्ट्रिय परिषदका अधक्ष्य शेष घलेले विशिष्ठ व्यक्तिहरूसँग भेटवार्ता गरेका छन् । नेपालमा निर्माण हुन् लागेको एनआरएन भवनका लागि कोष संकलन गर्ने क्रममा वाशिंगटन डिसीमा अमेरिकन सरकारका राज्य विभागका विशिष्ठ व्यक्तिहरूसँग भेटघाट गरेका हुन् ।
भेटघाटको क्रममा मुलुक कै हित तथा एनआरएनले लिएर हिडेको उदेश्यका बारेमा जानकारी गराएको लाउडन काउन्टी डेमोक्रेटिक ​ (प्रजातान्त्रिक) दल,डलस डिस्ट्रिक​​का सभापति हरि शर्माले जानकारी दिए ।
भेटघाटमा अमेरिकाका राष्ट्रपति बाराक ओबामाका वरिस्ठ सल्लाहकार शेखर नरसिंह,अमेरिकन सरकारका राज्य विभाग तथा नेपाल,बंगलादेश तथा भुटान मामला हेर्ने एरिक कोलिन्स तथा एरिक एयिडसँग फाटका बिषयमा आवाज उठाइएको थियो । अमेरिकामा आपतकालीन समयमा प्रचलनमा रहेको ९११ को ढाचा जस्तै नेपालमा १०८ या १०४ कल (बोलावट) गर्दा आकस्मिक सेवाको लागि प्रयोग हुने एम्बुलेन्स प्रहरी तथा वारुण यन्त्र समुदायको हितको लागि उपलब्ध गराउने विषयमा पनि छलफल भएको एनआरएन अन्तरराष्ट्रिय परिषदका अमेरिकाका लागि सल्लाहकार राम चन्द्र खरेलले बताए l
अध्यक्ष घलेले वाशिंगटनस्थित नेपाली दुतावासमा कार्यबाहक राजदुत ऋषि राम घिमिरेसँग पनि भेटघाट गरेका छन्  ।
विजय थापाबाट 

