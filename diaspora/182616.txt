कुवेतमा नेपाली नारीले मनाए तीज (फोटो फिचर)
नबराज पन्थी 
कुबेत । नेपाली नारीहरूको महान चाड हरितालिका तीजमा कुबेतमा सांस्कृतिक कार्यक्रमको गरी मनाईयो । नेपाल कुबेत सांस्कृतिक मञ्चको आयोजनामा शुक्रबार जिलिबस्थित वेडिंग हलमा सम्पन्न कार्यक्रममा अथिति कलाकार गायिका स्वरुपा रसाइलीको साथमा स्थानीय कलाकारले मनोरञ्जन प्रदान गरे ।
 कार्यक्रमका प्रमुख अथिति नेपाली दुताबास कुबेतका कार्यबाहक राजदूत बिशाल भट्टराईको साथमा बिशेष अथितिहरुले संयुक्तरुपमा दीप प्रज्वलन गरी कार्यक्रम उद्घाटन गरेका थिए । शुभकामना दिदै कार्यक्रम सफलताको कामना गर्नेहरुमा प्रमुख अथिति बिशाल भट्टराई, श्रम सहचारी श्रीजना तिवारी, धर्मराज गिरि, रंजित पील्लाई,  सुजन केसी, तारा पौडेल थिए ।
श्रम सहचारी सिर्जना तिवारीले घरेलु महिला कामदार समस्यामा पर्नुको प्रमुख कारण र दुई महिनादेखि घरेलु महिला कामदार कुबेत आगमनलाई बन्द गर्नुको जड केलाउँदै दिएको चोटिलो मन्तब्यले हलमा स्वागत पायो । मन्चका अध्यक्ष टिकाराम आचार्यको अध्यक्षतामा सम्पन्न कार्यक्रम मन्तब्यबाट महासचिब माधव शर्माले उपस्थित सबैको स्वागत र  पत्रकार नबराज पन्थीले उद्घाटनसत्र चलाएका थिए ।
 तीजसम्बन्धी गीत गाएर कलाकार माया न्यौपाने लगयातबाट शुरु सांगीतिक धमाकामा बालकलाकार रिदिमा मगरले नृत्य गरेकी थिइन् । गीता तिवारी, नेहा राई, सिमा घिमिरे, सुस्मा बराल मिरा कुमारी पौडेल, तारा पौड्याल कल्पना राई लगायतको एकल तथा सामुहिक नृत्य थप माहोल तताएको थियो ।
 कार्यक्रमको मुख्य आकर्षण र सबैको केन्द्रबिन्दू अथिति कलाकार स्वरुपा रसाइलीले तीजका गीतहरुले सबैलाई नाच्न बाध्य बनाएकी थिइन् । अन्त्यमा गायिका स्वरुपाले फूल फुलेर पहेलै, झ्याम झ्याम पानी स्थानीय गायक माधव शर्मासँग लोकदोहोरी गीत गाउँदा सबै जना दिल खोलेर नाचे ।
दर्शकको बाक्लो उपस्थिति रहेको कार्यक्रममा कुबेतका तीनवटै सांस्कृतिक सस्था नेपाल कुबेत सास्कृतिक मन्च, लाली गुराँस सास्कृतिक परिवार र अन्तरास्ट्रिय कलाकार समाजमा आबद्द कलाकारहरुको जोडदार प्रस्तुति रहेको कार्यक्रममा लोकगायक माधव शर्मा, बीबी मल्ल,डीबी लोप्चन, डोलराज न्यौपाने, पप आधुनिक गायक केपी सिटौला, अनिल रसाइली, गोबिन्द बराल, गायक जोडी गुप्ता नेपाली, खेम ठकुरी सागर खड्का, अनिल गुरुङ लगायले उपस्थित सबैलाई मनोरन्जन दिन सफल भए ।
हाँस्य कलाकार नबिन श्रेष्ठको ए बा किन्देउन भटभटे गीतको नृत्यले पेट मिचिमिची हाँस्न बाध्य बनाएको थियो । जीबन सुनार र बिजयले पनि सामुहिक नृत्यमा साथ् दिदै उत्कृस्ट नृत्य प्रस्तुत गरेका थिए ।
युएई एक्सचेन्जको बिशेष सहयोगमा सम्पन्न कार्यक्रममा अथिति कलाकार स्वरुपालाई नेपाली संघसस्थाका प्रतिनिधिहरुले दोशल्ला ओढाएर सम्मान गरेका थिए । आयोजकले कलाकार एबम् सहयोगीलाई प्रमाणपत्र र सिडी प्रदान गरेको थियो । विभिन्न विधामा छनोट गर्दै किरण आलेद्वारा सौजन्य गरिएका साडी समेत मन्चमा बँडियो ।
कार्यक्रम सफल बनाउन स्वयम् सेवकको महत्वपूर्ण जिम्मेवारी नबप्रतिभा युवा समाज कुबेतले लिगेको थियो । दोश्रो चरणको कार्यक्रम महासचिब  माधव शर्मा गायक अर्जुन तामाङ्ग र नृत्य कलाकार उषा बरालले संयुक्त रुपमा संचालन गरेका थिए । महिलालाई निशुल्क प्रवेश मिलाईएको कार्यक्रममा झिलिमिली साडीमा सजिएका दिदीबहिनीहरु मात्र नभएर पुरुषहरुको पनि उत्तिकै उपस्थित रहेको थियो हल खचाखच भरिएको थियो ।

  

