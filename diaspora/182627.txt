युएईमा चितवन समाजको तीज विशेष कार्यक्रम
मनोज अर्याल
युएई ।’जहाँ नेपाली त्यहाँ नेपालीपन’ स्वदेशमा होस या विदेशमा नेपालीले  पर्ब मनाउँदै आएका छन्। आपसी सहयोग र सहकार्यको मध्यमू र ‘हाम्रो चितवन राम्रो चितवन स्वर्ग जस्तो रमणीय चितवन’ भन्ने नाराका साथ युएईमा  चितवन समाजले छोटो तीज बिशेष सांस्कृतिक कार्यक्रम गरेको छ ।
कार्यक्रममा प्रमुख अतिथिमा चितवन समाजका संस्थापक अधक्ष्य अरुण सुबेदी थिए । कार्यक्रमको अध्यक्षता चितवन समाज युएईका अध्यक्ष मित्र पाण्डेले गरेका थिए । अन्य अतिथिहरुमा विभिन्न संघ संस्थाका प्रतिनिधिहरु, समाजसेवी र पत्रकार थिए ।
जगत क्षेत्रीको  सञ्चालनमा भएको कार्यक्रममा  बिमला सापकोटाले  शुभकामना मन्तव्य दिइन् । कार्यक्रम तीन  चरणमा भएको थियो । पहिलो चरण औपचारिक थियो । दोस्रो चरणको कार्यक्रम दर खाने र तेस्रो चरणमा नाचगान र रमाइला दोहारी कार्यक्रम थियो ।
सो अवसरमा  संस्थाका अधक्ष्य मित्र पाण्डेबाट राम्रो प्रस्तुति गर्ने दिदि बहिनीलाई सिंगारका सामग्री दिएका थिए । साथमा कार्यक्रम सफल पार्नविभिन्न ठाउँबाट सहयोग पुर्याउने सबैलार्इ धन्यवाद दिएपछि कार्यक्रमको समापन भएको थियो ।
  

