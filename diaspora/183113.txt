गैरआवासीय नेपाली संघद्वारा बाढी पीडितलाई कम्बल प्रदान
१० भदौ, काठमाडौं । गैरआवासीय नेपाली संघले बाढी पहिरो पीडितका लागि २ लाख रुपैयाँ बराबरको चार सय २० थान कम्बल प्रदान गरेको छ । ती कम्बल एभिन्जयूज टेलिभिजनका अध्यक्ष भाष्करराज राजकणिर्कारलाई हस्तान्तरण गरिएको हो ।
कम्बल हस्तान्तरण गर्दै राष्ट्रिय समन्वय परिषद् रसियाका सदस्य धनराज मोक्तानले यसअघि पनि संघले तत्काल राहातको लागि लामोसाँघु भ्याली समाजलाई ८ लाख रुपैयाँ हस्तान्तरण गरेको बताए । संघले हस्तान्तरण गरेको सहयोग पीडितहरुसम्म पुर्‍याईदिन आग्रह गदैं मोक्ताले सहयोगलाई निरन्तरता दिइरहने बताए ।
एभिन्जयूज टेलिभिजनका अध्यक्ष भाष्करराज राजकणिर्कारलेे गैरआवासीय नेपाली संघलाई धन्यवाद दिँदै सामान पीडितहरुमा पुर्याउने प्रतिवद्दता जनाए ।
हस्तान्तरण कार्यक्रममा गैरआवासीय नेपाली संघ अन्तर्राष्ट्रिय समन्वय परिषदकी महिला उपसंयोजक रजनी प्रधान, युरोपका पूर्वक्षेत्रीय उपसंयोजक रविन्द्रमान श्रेष्ठ र सचिवालयका सददस्य सहभागी थिए ।

