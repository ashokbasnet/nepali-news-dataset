लन्डनमा नेपाली विद्यार्थीको अभूतपूर्ण कीर्तिमान

लण्डन । बेलायतको रेडिङस्थित प्रस्पेक्ट स्कुलमा अध्ययनरत नेपाली छात्रा स्वेच्छा बास्तोलाले नयाँ कीर्तिमान बनाएकी छन् । १६ वर्षकी स्वेच्छाले जीसीएस्सीमा इलेभेन ए स्टार ल्याएर सो स्कूलमा नयाँ कीर्तिमान बनाएकी हुन् । सन् २००४ मा आफ्ना आमा बाबुसंग बेलायतमा पुगेकी बास्तोला सानै उमेरदेखि मेघावी थिइन ।
बाबु रमेश बास्तोला तथा आमा रुचिला बास्तोलाको साथमा राम्रो पारिवारिक शिक्षा तथा हेरचाह पाएकोले नै पढाईमा आफु अब्बल भएको स्वेच्छाले बताईन । उनले भविश्यमा मेडिसिनबारे पढ्ने चाहना रहेको बताइन् ।
इलेभेन ए स्टार ल्यायर विद्यालयको इतिहासमै उत्कृष्ट बनेकी छात्रा स्वेच्छा यतिखेर मेन स्टि्रमका अखबारहरुको प्राथमिकतामा परेकी छिन् । स्कूलको इतिहासमा नै अहिलेसम्म कसैले त्यस्तो ल्याउन नसकेको जानकारी आफुहरुले पाएको स्वेच्छाका बाबु रमेश बास्तोलाले बताए ।
छोरी पढाईमा लगनशिल थिइन तर यति धेरै राम्रो गर्लिन भन्ने चाहिं आफुहरुलाई नलागेको बास्तोलाले बताए । छोरी प्रगति देखेर धेरै खुसी भएको उनको भनाई छ ।

