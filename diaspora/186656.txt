नेपालको पत्रकारिताबारे मलेसियामा छलफल (फोटो फिचरसहित)

रामचन्द्र नेपाल
२० भदौ, क्वालालम्पुर । नेपालको पत्रकारिताबारे पत्रकार तथा गैरआवासीय नेपालीहरुबीच मलेसियामा छलफल भएको छ । नेपाल ब्यवसायी समाज मलेसियाको आयोजनामा वुधवार क्वालालम्पुरमा अन्तरक्रियामा नेपाली पत्रकारिताको साथै पत्रकार प्रेम बानियाँले तयार पारेको वृत्तचित्रकोबारेमा छलफल भएको थियो ।
पत्रकार प्रेम वानियाले आफूले टेलिभिजनमा काम गर्दा भोगेका अनुभवहरुलाई समेटेर वृत्तचित्र तयार पारेका थिए । उनी न्युज ट्वान्टीफोर टेलिभिजनमा कार्यरत छन् ।

मुगु जिल्लामा रहेको रारा तालको सौन्दयर्ता र त्यहाँ गर्न सकिने लगानी, डोल्पाको फोक्सुडोताल, छाउपडी प्रथा तथा पूर्वराजा ज्ञानेन्द्रसंग लिइएको अन्तर्वार्ता तथा सिमानको खोजी र सरकारी लगानीमा विदेश गई पलायन भएकाहरुको सन्दर्भमा वृत्तचित्रमा समेटिएको छ ।
कार्यक्रममा पत्रकार वाँनियाले राष्ट्रियताकोबारेमा सञ्चार क्षेत्रका साथै सवैले आ-आफनो ठाउँवाट आवाज उठाउनुपर्नेमा जोड दिए ।

कार्यक्रममा गैरआवासीय नेपाली संघका आईसीसी सदस्य भवानीशंकर तिवारी, गैरआवासीय नेपाली संघ मलेसियाका महासचिव सुनिल चालिसे, आदिवासी जनजाति महासंघ मलेसियाका अध्यक्ष सुन्दर आले, नेपाली खवरका प्रवन्ध निर्देशक पासाङ लामा, ताजा वहस पत्रिकाका सम्पादक मानछिरिङ तामाङ, नेपाली ब्यापारी समाजका उपाध्यक्ष दीपक वोगटी, लाली गुराँस रेष्टुरेष्टका प्रोपाईटर कृष्ण आङदम्वे, ब्यवसायि सूर्य कार्की, वुद्धिजिवी धिरेन्द्रप्रसाद कोइराला लगायतले आ-आफना विचारहरु राखेका थिए ।


