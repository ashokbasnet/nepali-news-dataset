बाढीपहिरोपीडितलाई अस्ट्रेलियामा रकम संकलन
पर्थ (अस्ट्रेलिया) । अस्ट्रेलियामा बसेका नेपालीहरुले सिन्धुपाल्चोकमा गएको पहिरोमा परी पीडित भएका परिवारलाई राहत प्रदान गर्न रकम संकलन गरेका छन् । गत अगस्ट ३० देखि च्यारिटी शो गरी रकम संकलन गरिएको हो ।
अस्ट्रेलियामा रहेका नेपाली समुदायमा क्रियाशिल नेपाली एसोसिएसन अफ वेष्र्टन अस्ट्रेलिया (नावा), एनआरएन ए वेष्टन अस्ट्रेलिया, फ्रेन्डस अफ नेपाल, पर्थ नेपाल, हाम्रो पर्थ, सनाइज इन्क, अस नेपाल र हावाइन्टरटेनमेन्टको संयुक्त आयोजनामा भएको कार्यक्रममा ६ हजार १ सय अस्ट्रेलियन डलर संकलन भएको छ ।
संकलित रकम पहिरोपीडितलाई प्रदान गर्न एनआरएन राष्ट्रिय परिषद अस्ट्रेलियालाई हस्तान्तरण गरिएको छ ।

