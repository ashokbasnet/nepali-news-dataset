अमेरिकामा मनाइयो दसैं

भर्जिनिया । अमेरिकामा रहेका नेपाली मुलका सबै प्रवासी नेपालीहरुले हर्सोउल्लासको साथ दशैं मनाएका छन् । आफ्नो संस्कृति र परम्परालाई कायम राख्दै दौरा सुरुवाल र महिलाहरुले नेपाल जस्तै गरेर चुरा ,पोते ,तिलहरी बिभिन्न रंगका फरिया लगाएका थिए ।
आफु भन्दा मान्यजनहरु संग टिका थापेका थिए भने आफु भन्दा सानालाई आशिर्बाद दिई टिका लगाई दिएका थिए ।  यस बर्ष दशमी शुक्रबार कामको दिन परेको भएता पनि कामको सुबिधा अनुसार बिहान १०.१५ मिनेट को साइतमा नै टिका लगाएका थिए भने समय नभ्याएकाहरुले टिका सांझ सम्म लगाएका थिए ।l टिका कार्यक्रम बिहान देखि राति सम्म चलेको थियो ।
बालबालिकाहरु बिसेष रुपमा नया कपडामा देखिन्थे भने अधिकांस नेपालीले ढाका टोपी तथा दौरा सुरुवाल आफन्तका आवत जावत गरेको देखिन्थ्यो ।
कामको दिनमा दशमी परेकोले अमेरिकामा नेपालीहरुको पोसाक ,रातो टिका निधारमा र बिभिन्न पहिरनमा समुहमा आवत जावत गरेको बिदेशीहरुले देखेर अभिरुची पुर्वक दशैंको बारेमा जिज्ञाशा राखेको डिसी बासी एक नेपालीले जानकारी गराए ।
नेपाली समुदायले पक्कु ,खल्पिको अचार ,रायोको साग ,सेल रोटि ,चिउरा ,कलेजो ,भुटेको भित्र्यास आदि खान पाएकोमा नेपाल पुगेको अनुभूति गरेको अधिकांस नेपालीहरुले बताए । टिका लगाउनुको साथै जमरा कानमा भिरेर यत्र तत्र नेपालीहरुको चहल पहल बढेको देखिएको थियो । केहि नेपालीहरुले नेपाल जस्तो चंगा उदाउन र लिङ्गे पिङ्ग खेल्न अमेरिकामा नपाईने भएकोले जे जस्तो भएता पनि दशैंमा मात्री भुमिको धेरै याद आएको बताए ।
विजय थापाबाट

