नर्वेमा नेपालीले मनाए दसैं

ओस्लो । नेप्लिज स्टुडेन्ट कम्युनिटी इन ओस्लो (नेस्को) ले नर्वेको राजधानी ओस्लोमा बडा दसैं भव्यताका साथ मनाएका छन् । विजया दशमीको दिन सोग्न स्टुडेन्ट भिलेजको एक हलमा सहभागी भएका १ सय १५ जना नेपालीहरुले एक कार्यक्रमका बीच बडा दसैं मनाएका हुन् ।
नेस्को नर्वेले प्रत्येक वर्ष विजया दशमीको दिन एक कार्यक्रम गरी दसैं राष्ट्रिय पोशाक लगाएर टीका लगाउने गर्दै आएका छन् ।
कार्यक्रममा नेपाली विद्यार्थी तथा नर्वेमा रहेका नेपालीहरूको सहभागीता रहेको थियो ।
दसैंको टीका गोरख चन्दका आमा जानकी चन्दले लगाइदिएकी थिइन् । उक्त अवसरमा विभिन्न सांस्कृतिक कार्यक्रम पनि सम्पन्न भएको थियो ।


