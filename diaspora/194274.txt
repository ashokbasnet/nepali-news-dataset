हङकङमा सहारा साँझ

हङकङ– नेपालीहरुको महान चाड बडादसैंको अवसरमा हङकङमा सांगितिक कार्यक्रम सम्पन्न गरिएको छ । चर्चित गायिका अन्जु पन्त तथा गायक यशकुमारको ‘दशैको शुभकामना’ बोलको गीतबाट आफनो प्रस्तुतीको सुरुवात गरे ।
सहारा एकेडेमीको सहयोगार्थ सहारा क्लब हङकङ र सहारा क्लब पोखराले दोस्रो पटक गरेको ‘सहारा साझ’ ले हङकङमा रहेका नेपालीहरुलाई दसैं विर्सायो । दीपेन्द्र श्रेष्ठको उद्घोषण संगै सुरु भएको कार्यक्रममा ‘सागर सरी चोखो माया’ बोलको गीतमा अन्जुलाई यशकुमारले साथ दिएका थिए ।
अन्जुले कसले चो¥यो मेरो मन, तिर्खा लाग्यो पानी खाए, नबिर्से तिमीलाई लगायतका गीत गाउदा कार्यक्रमको माहौल तातिएको थियो । उनका सबै गीतलाई दर्शकले ताली पिटेर साथ दिए । केही गीत उनलाई दर्शकले दोहोराएर गाउन समेत अनुरोध गरे ।
चार वर्षको अन्तरालपछि दोस्रो पटक हङकङ पुगेकी गायिकाले नेपाली दर्शकको अपार साथ पाईन । दर्शकको मायाले उत्साह पैदा गराएको उनले बताइन् । केही समयअघि मात्रै हिन्दु धर्मसँग सम्बन्धित गीत नगाउदा विवादित बनेकी अन्जुले हङ्कङ्मा भने दसैं सम्बन्धित गीत गाएर सुरुवात गरिन् ।
त्यस्तै १२ वर्षको अन्तरालपछि आफनो प्रस्तुती दिन हङकङ पुगेका गायक यशकुमारले पनि दर्शकको मन राखे । उनले म कहिले हाँसेको थिए, तिम्ले छोएको, बाटोमुनिको फुल लगायतका गीतले मनोरञ्जन दिए ।
राष्ट्रिय महिला भलिबल खेलाडी तथा गुरुङ फिल्मकी नायिका सिपोरा गुरुङ कार्यक्रमको आकर्षण बनिन । उनले दुई गीतमा आकर्षक नृत्य प्रस्तुत गरिन ।
त्यस्तै गुरुङ पहिरनमा सजिएर दशैको शुमकामना दिइन । त्यस्तै उनले छोटो र सटिक उद्घोषण कला पनि प्रस्तुत गरिन । कार्यक्रममा कुनै बेलाको चर्चित पोखरेली ब्यान्ड बफिन्स नाईटी एईटका गायक संजीव गुरुङले नेपाली पनको झझल्को दिलाए ।
त्यस्तै द अर्थ ब्यान्डका गायक शिव लामिछानेले पनि कार्यक्रमलाई थप रोचक बनाए । उनका गीतलाई पनि दर्शकले मन पराए । उनले तिम्रो आमगनले चाहे माया गर, गीतले मनोरञ्जन दिएका थिए ।
कार्यक्रममा प्रमुख अतिथि सहारा युकेका अध्यक्ष नविन गुरुङले कार्यक्रम सफलताको शुमकामना दिए भने क्रार्यक्रम संयोजक तथा क्लबका उपाध्यक्ष रेनुका गुरुङले क्लबबारे जानबारी दिएकी थिइन् ।
अघिल्लो वर्ष कार्यक्रमबाट २० लाख रुपैया संकलन भएकोमा दस लाख एकेडेमी संचालनका लागी अक्षय कोषका लागि हस्तान्तरण गरिएको हङकङ सहाराका अध्यक्ष दिपक गुरुङले बताए । अहिले सम्म एकेडेमीलाई ३३ लाख रुपैया सहयोग हस्तान्तरण गरिसकिएको पनि उनले जानकारी दिए ।
पोखरा १७, दोविल्लामा २ करोडको लागतमा हालै संचालनमा आएको सहारा एकेडेमिमा कठिन परिस्थिति एवं विपन्न वर्गका वालकहरु सम्मिलित सहारा एकेडेमीमा हाल १२ जिल्लाका २२ जना वालकहरु रहेका छन । क्लवले उक्त एकेडेमीमा ३० जना वालकहरु पुराउने लक्ष्य राखेको छ ।
यस्तै, सहारा साझमा आफनो प्रस्तुती दिएका गायिका अन्जु पन्त र यशकुमारले पनि सहारा एकेडेमीका लागि एक लाख रुपैंयाँ सहयोग प्रदान गरेको आयोजकले जनाएको छ ।

