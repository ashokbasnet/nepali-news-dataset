दसैं मनाउँदै बाढीपीडितलार्इ सहयोग

स्वीट्जरल्याण्ड । नेपालीहरुको महान पर्व विजयदशमी देश विदेशमा रहेका नेपालीले धुमधामले मनाएका छन् । स्वीट्जरल्याण्डमा रहेका नेपालीले भने नेपालका बाढीपीडितलार्इ सहयोग गर्ने उद्देश्यका साथ मनाएका छन् ।
स्वीट्जरल्याण्डको राजधानी वेर्नमा रहेको नेपालीहरुको संगठन नेपाली सरोकार मंच नेस्कोफको आयोजनामा गत शनिवार वेर्नमा भव्य रुपले मनाए । नेस्कोफले नेपालमा रहेका सुनकोशी बाढीपिडीतहरुलाई सहयोग पुरयाउने उद्देश्यका साथ दशैं मनाएका हुन् ।
चर्चित गायक हेमन्त शर्मा विशेष आकर्षण रहेको थिए । शर्माले मुल हौ भने रसाइदेउ, नाँच नाँच लगायतका चर्चित गीतहरु गाएका थिए । त्यस्तै स्विट्जरल्याण्डमै बसोबास गर्दै आएका दृष्टिविहीन दाजुभाई सुदिप र संजयको प्रस्तुतीले कार्यक्रमको माहोल एककासी भावुक बन्न पुगेको थियो ।

कार्यक्रममा स्थानीय कलाकारहरुको समेत बेजोड प्रस्तुती रहेको थियो । कलाकारहरु राजेन्द्र व्यञ्जनकार, नवराज घिमिरे “दुखिलाल” स्वीस नागरिक झिल्के दाईको प्रस्तुतीले कार्यक्रम हलमा रहेको सबै सहभागीहरुलाई नेपालमै रहेको महसुस गराउन सफल भएका थिए ।
सहभागीहरुलाई केन्द्रित गरी राधा सिहंले आफ्नै हातबाट तयार पारेको लाल मोहन मिठाई र गाजरको हलुवा वितरण गरिएको थियो ।
दसैं कार्यक्रमको प्रायोजकमा स्वीट्जरल्याण्डमै रहेको पुरानो संस्था स्वीस नेपाली समाज रहेको थियो भने कार्यक्रम सञ्चालनका लागि एनआरएन स्वीट्जरल्याण्ड लगायत अन्य संघसस्थाहरुले सहयोग गरेका थिए । कार्यक्रममा सहभागीहरूले बाढीपिडीतहरुका लागि सहयोग गरेका थिए । संकलित सहयोगलार्इ केही समयपछि नेपालमा पठाउने नेस्कोफले जनाएको छ ।



जंगम खड्काबाट

