अमेरिकामा महजोडीको सम्मान
विकास राज न्यौपाने,

अमेरिका । अमेरिकाको टेक्सासमा रहेका नेपालीहरुले नेपाली हाास्य विधाका सम्राट मदनकृष्ण श्रेष्ठ र हरिबंश आचार्यलाई सम्मान गरेका छन् । टेक्सासमा महजोडीको साथमा विभिन्न सांगितिक कार्यक्रमको पनि आयोजना गरिएको थियो ।
‘मह सााझ’ नाम दिइएको उक्ता कार्यक्रममा कलाकारहरू बसुन्धरा भुसाल, किरण केसी, शिवहरी पौडेल, मोहित आचार्य, यमन श्रेष्ठलगायतले आ-आफ्नो प्रस्तुती देखाएर मनोरञ्जन प्रदान गरेका थिए ।
‘मह साँझ’ कार्यक्रममा मदन कृष्ण श्रेष्ठ तथा हरिबँश आचार्यसँग नेपालका उच्च कोटीका कलाकारहरू बसुन्धरा भुसाल, किरण केसी, शिवहरी पौडेल, मोहित आचार्य, यमन श्रेष्ठको प्रस्तुति रहेको थियो । कार्यक्रममा अतिथि कलाकारहरुको प्रस्तुतिको फोटो खिच्न तथा भिडियो रेकर्ड गर्न प्रतिबन्ध लगाइएको थियो ।
डालस एभरेष्ट लायन्स क्लबका सचिव बीएन पन्त र रवि लामिछानेले सन्चालन गरेका थिए । उक्त कार्यक्रमको अन्तमा क्लबका अधक्ष्य खेमराज बास्तोलाले सम्पूर्ण दर्सकहरुलाई धन्यवाद तथा कलाकारहरुलाई सम्मानपत्र सहित धन्यवाद दिएको कार्यक्रमको इभेन्ट संयोजन गर्दै आएका प्रभात दीक्षितले बताए ।
नेपाली समाज टेक्साससँगको सहकार्यमा डालस एभरेष्ट लायन्स क्लबको आयोजनामा अक्टोबर ५ मा भएको उक्त कार्यक्रम टेक्सास राज्यमा नै अभूतपूर्ब रहेको प्रकाश गौतमले बताए । कार्यक्रममा झन्डै २० हजार डलर भन्दा बढी आर्थिक रकम मुनाफा भएको कुरा कार्यक्रम आयोजक क्लबका पूर्व अधक्ष्य महेन्द्र पौडेलले बताए ।
त्यसैगरी अक्टोबर ६ का दिन बिहान युनिभर्सिटी ऑफ टेक्सास नेपाली विद्यार्थी समूहले ‘महसँग अन्तरकृया’ कार्यक्रमको आयोजना गरेको थियो । उक्त कार्यक्रममा १२० भन्दा बढीको सङ्ख्यामा नेपाली विद्यार्थीहरू सहभागी थिए ।
सोही दिन दिउसो मह जोडीलाई नेपाली आध्यात्मिक एवं सास्कृतिक समाजका संयोजक डा.मुरली अधिकारीले नेपालीहरू द्वारा निर्मित आफ्नै १६ हजार वर्ग क्षेत्रको नेपाली मन्दिर तथा स्कुलको भ्रमण गराए । उक्त भवनका मुर्तिहरुको अवलोकनपछि हरिबँश आचार्यले पशुपति मन्दिरमा नै गएको अनुभव गरेको प्रतिक्रिया दिए । सोही साँझ नेपाली समाज टेक्सासको आयोजनामा ‘मह सम्मान’ कार्यक्रमको आयोजना गरिएको थियो ।
नेपाली समाज टेक्सासका महासचिव विजयराज भट्टराईले सञ्चालन गरेको मह सम्मान कार्यक्रममा उनले नेपाली समाजद्वारा स्थापित उच्च तहको सम्मान ‘पर्पल रिबन अवार्ड’ नेपाली हास्यव्यंगमा मात्र सीमित नभएर सामाजिक परिवर्तनका सम्बाहक बनेका कलाकार द्वय महलाई प्रदान गर्न लागिएको जानकारी गराएका थिए ।
नेपाली समाज टेक्सासका कार्यबाहक अध्यक्ष तारा भुसालको सभापतित्वमा सम्पन्न उक्त कार्यक्रममा समाजका पूर्व अध्यक्षहरु गौरीराज जोशी, राम पोखरेल तथा डा. प्रेमराज अधिकारीले समाजका तर्फबाट नेपाली हास्य विधाका मुर्धन्य कलाकारहरू मदनकृष्ण श्रेष्ठ तथा हरिबंश आचार्यलाई पर्पल रिबन अवार्ड, तथा अन्य कलाकारहरू बशुन्धरा भुसाल, किरण केसी तथा शिबहरि पौडेललाई सम्मान पत्र प्रदान गरिएको थियो ।
नेपाल समाज टेक्सास बासीको चिनो ‘काउ ब्वाइ टोपी’ मह जोडीलाई तारा भुसालले पहिर्याइ दिए भने समाजको पिन -लोगो) पूर्व अध्यक्ष डा. प्रेम अधिकारीले लगाइदिएका थिए ।

