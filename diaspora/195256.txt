विविध कार्यक्रम गरि ‘एनआरएन डे’ मनाइदै
२४ असोज, काठमाडौ । गैरआवासीय नेपाली संघले आफ्नो संघ स्थापनाको अवसरमा साताब्यापी विभिन्न कार्यक्रमहरु जारी राखेको छ ।
नेपाल सरकारले नै अक्टोबर ११ लाई गैरआवासीय नेपाली दिवस (एनआरएन) डे घोषणा गरेपछि हरेक अक्टोबर ११ तारिखमा गैरआवासीय नेपालीहरुले एनआरएन डे मनाउँदै आएका छन् ।
गैरआवासीय नेपाली दिवस अन्तर्गत उनीहरुले यही अक्टोबर ५ तारिखदेखि विविध कार्यक्रमहरु जारी राखेको गैरआवासीय नेपाली संघका प्रवक्ता मन केसीले जानकारी दिए ।
उनका अनुसार शुक्रवार काठमाडौको शंखमूल घाटमा एनआरएन गार्डैनको शिलान्यास गरिदैछ । ‘एनआरएन डे’ मूल समारोह समितिका शनिवार प्रधानमन्त्री सुशील कोइरालाले होटल याक एण्ड यतीमा दिउँसो २ बजे कार्यक्रमको उद्घाटन गर्ने कार्यक्रम छ ।
यस्तै, शनिवार दिवसका दिन स्वयम्भु र पशुपतिमा पूजा, गैरआवासीय नेपालीको लगानीमा निर्माणधिन शेराटन काठमाडौं होटलको शिलान्यास एवं विभिन्न परोपकारी कार्य हस्तान्त्रण गरिने पनि प्रवक्ता केसीले जानकारी दिए । यसका अतिरिक्त बाढी पिडितलाई सहयोग, खुला विश्वविद्यालय सम्बन्धि कार्यपत्र, एनआरएन लगानी, पर्यटन प्रवद्र्धन, वैदेशीक रोजगार सम्बन्धि उद्धार कार्यक्रम, गैरआवासीय नेपालीको अनुभव, ज्ञान, सीपको रुपान्त्रण, विज्ञान तथा प्रविधि सम्बन्धि कार्यपत्रहरुमा छलफल समेत गरिने एनआरएनले जनाएको छ ।
एआरएन दिवस संसारभर छरिएर रहेका नेपालीहरुले आफु रहेका सम्बन्धित देशमा समेत मनाउने गर्दछन् । एनआरएन प्रवक्ता केसीले विज्ञप्ति जारी गर्दै ‘एनआरएन डे’ सफल बनाउन गैरआवासीय नेपाली संघ विश्वभर छरिएर रहेका सवै नेपालीहरुलाई आग्रह गरेका छन् ।

