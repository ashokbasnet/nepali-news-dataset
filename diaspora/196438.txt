कुमारीको चर्चा लिस्बनमा
लिस्बन । पोर्चुगलकी लेखिका इजाबेल ब्राजले आफ्नो एक पुस्तकमा नेवार समुदायको भगवानको रुपमा मान्ने कुमारीको चर्चा गरेपछि पोर्चुगलमै कुमारीको चर्चा हुन थालेको छ ।
पोर्चुगलकी लेखिका इजाबेलले आफ्नो पुस्तकमा कुमारीलाई नेपालको सानो भगवान भन्ने उपमा दिएर तयार पारेको पुस्तकको नाम पनि “PEQUENAS DEUSAS” अर्थात् साना भगवान राखेकी छन् ।
उनले आफ्नो पुस्तकमा कुमारीको बारेमा बिस्तृत बर्णन गरेकी छिन् भने नेपालको रहनसहन कला र संस्कृतिका चाखलाग्दा पाटालाइ आफ्नो बृतचित्रमा समेत कैद गरेकी छिन ।
आफ्नो तीन पटकको नेपाल भ्रमणलाई नेपालको कला र संस्कृतिको अध्यन अनुसन्धानमा खर्च गरि इजाबेलले उक्त पुस्तक तयार पारेकी हुन् ।
इजाबेलले आफ्नो नेपाल भ्रमणका क्रममा नेपालको कला र संस्कृतिलाइ बिस्वमा नै अनौठो र निकै नै चाख लाग्दो ढंगबाट आफ्नो पुस्तकमा प्रस्तुत गरेकी छिन् ।
पोर्चुगली लेखिका इजाबेलले पोर्चुगिज भाषामा नेपालको कला र संस्कृतिमाथि लेखेको यो पुस्तकले नेपाली कला संस्कृतिलाई विश्वसामु चिनाउन मद्दत पुग्ने विश्वास गरिएको छ ।
कुमारीकोबारेमा लेखिएको उनको यो पुस्तक पोर्चुगलको राजधानी लिस्बनमा प्रदर्शनसमेत गरिएको छ । यो पुस्तकको पोर्चुगलमा रहेका नेपालीहरुका लागि मात्र नभई त्यहााका नागरिकहरुका लागि पनि निकै चर्चाको विषय बनेको हो । पुस्तक प्रदर्शनीको क्रममा सहभागीहरुले इजाबेलको किताब र नेपाली कलासंस्कृतिबारे तयार पारेको वृत्तचित्र उत्सकताका साथ अवलोकन गरेका थिए ।

