नेपालमाथिको आर्थिक विकासको लागि दवाव स्वभाविकः अर्थसचिब शर्मा
विजय थापा
२८ असोज, भर्जिनिया । अर्थसचिब सुमनप्रसाद शर्माले चीन र भारतको उच्च आर्थिक वृद्धिले नेपाललाई दबाब पर्नु स्वाभाविक भएको बताएका छन् ।
सचिव शर्मा विश्व बैंक तथा अन्तरराष्ट्रिय मुद्रा कोषको बार्षिक साधारणसभामा सहभागी हुन यहा आएका हुन् । चीन र भारतको उच्च आर्थिक वृद्धिसागै नेपालको आर्थिक वृद्धिको लागि सरकार गम्भीर भएर लागेको उनले बताए ।
 करिब अढाई बर्षको अवधिमा ४- ५ वटा मन्त्रालयमा छिटो छिटो सरुवा भएको बिषय तथा एक मन्त्रालयको कुरा बुझ्न नपाउदै अर्को मन्त्रालयमा सरुवा हुदा व्यवस्थापन गर्न भने समस्या भएको उनले स्वीकार गरे ।
क्षेत्रीय प्रशासकमा करिब ९ महिना र महालेखामा पनि ९ महिना बिताई संचार सचिब ३ महिना काम गरेर अर्थ मन्त्रालयमा भर्खरै सरुवा भएको भन्दै सचिव शर्माले प्रारम्भिक चरणमा केहि अप्ठ्यारो भएता पनि चुनौती र अवसर दुवै भएको बताए ।
सन् २०२२ सम्म नेपाललाई अल्पबिकशित राष्ट्रबाट विकासशील राष्ट्रमा रुपान्तरित गर्ने लक्ष्य रहेको उनले बताए ।  औसतमा दैनिक डेढ अरब रुपैया भित्रिने भएकोले विप्रेषणले राष्ट्रको ठुलो अर्थतन्त्रलाई थेगेको चर्चा गर्दै अझ यसलाई वृद्धि गर्ने कुरामा जोड दिए ।
जलश्रोतको लागि छिमेकी मुलुक भारतलाई अत्यधिक उर्जा आवस्यकता पर्ने भएकोले उर्जाका भोका भएकालाई पुराउन सके नेपालको अर्थतन्त्र बलियो हुने उनको भनाई थियो ।
 चीन र भारतको आर्थिक सम्वृद्धिसंगै उनीहरुको जीवन शैली उच्च हुदै गएकोले एक्स्कुसिव प्रोडक्ट  बिशिस्ट उत्पादन निकाशी गर्ने, अर्गानिक उत्पादनको अत्यधिक मांग भएकोले यसतर्फ बिशेष कदम चाल्नु पर्ने कुरामा जोड दिए । पारवहन सेवा तथा पारवहन व्यवस्थापनले मुलुकको अर्थतन्त्रमा परिवर्तन आउने कुरामा विश्वस्त रहेको बताए ।
 कार्यक्रममा बिदेशमा बस्ने नेपालीहरुले संबिधान बन्छ कि बन्दैन भन्ने कुरामा शंका उपशंका रहेको भन्दै प्रवासी नेपालीहरुले अर्थसचिव शर्मासमक्ष जिज्ञासा राखेका थिए ।

