बार्सिलोना र रियल मड्रिडको भिडमा नेपाली फुटवल हुने

बार्सिलोना । बार्सिलोना र रियल मड्रिड जस्ता महारथी फुटबल क्लबहरु रहेको स्पेनमा बसोबास गर्ने नेपालीहरुबीच फुटबल प्रति चासो र रुचि बढ्नु स्वभाबिक हो । प्रायजसो सिजनका सबै खेलहरु हेर्दै फुटबलको मज्जा लिने नेपालीहरु अब भने आफै मैदानमा भिड्ने भएका छन् । गैरआबासीय नेपाली संघ राष्ट्रिय समन्वय परिषद स्पेनले ‘दिपावली कप फुटबल प्रतियोगिताको’ आयोजना मैदानमा भिड्ने मौका जुराएको छ।
गत बर्षदेखि शुरु गरिएको प्रतियोगितालाई शुभ-दिपावलीको अवसरमा यस बर्ष पनि निरन्तरता दिएको संघले जनाएको छ।
फुटबल हेर्दै हुर्केका नेपाली बालबालिकाहरुलाई पनि उनीहरुको प्रतिभाको सम्मान गर्दै पहिलो चरणको प्रतियोगितामा समाबेश गरिने भएको छ । पहिलो चरणको प्रतियोगितामा १४ बर्ष मुनिका खेलाडीहरु बीच प्रतिस्पर्धा हुने भएको छ ।
अर्कोतर्फ दोस्रो चरणको प्रतियोगिता खुल्ला रहने छ, जसमा उमेरको रोकतोक नहुने आयोजकले जनाएको छ । आ- आफ्नो संघ सस्थाको प्रतिनिधित्ब गर्दै प्रतियोगितामा समाबेश गर्ने गर्छन्।  गत बर्ष ७ समुहको सहभागिता रहेको थियो भने यस बर्ष सहभागिता झन् बढ्ने अनुमान गरिएको छ।
संघका कोषाध्यक्ष एबम तयारी समितिका संयोजक हेमन्त रानाभाटले सबै नेपाली समुदायलाई खेलमा सहभागिता जनाउन र प्रतियोगिता सफल पार्न अनुरोध गरेका छन् । बिजेतालाई ३०१ युरो र उपविजेतालाई १५१ युरो नगदका  साथमा ट्रफी र प्रमाणपत्र दिइने उनले बताए ।
नोभेम्बर २ तारिक आईतबार बार्सिलोनामा हुने प्रतियोगिताको खुल्ला तर्फको समुह दर्ता शुल्क ९० युरो राखिएको छ। केहि समय अघि मात्र दशै तिहार बिशेष सास्कृतिक कार्यक्रम सम्पन्न गरेको संघले चाडपर्ब र समय सान्दर्भिक कार्यक्रम साथमा आपत(विपतको घडीमा रकम संकलन लगायतका सामाजिक कार्यक्रमलाई निरन्तरता दिदै आएको छ।
बसन्त रानाभाट

