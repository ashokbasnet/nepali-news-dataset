लगानीमैत्री वातावरण भए एनआरएनको लगानी बढ्छः एसी शेर्पा
३१ असोज, काठमाण्डौं । गैरआवासीय नेपाली संघ यूएसेका सदस्य एसी शेर्पाले सरकारले लगानीमैत्री बातावरण बनाउन सके गैरआवसीय नेपालीहरुले लगानी बढाउने बताएका छन् । काठमाण्डौंमा आयोजित एक कार्यक्रममा बोल्दै उनले देशमा लैगानीमैत्री वातावरण भएमा खण्डमा गैरआवासीय नेपालीहरुले खेलेर नेपालमा लगानी गर्ने दावी गरे । सरकार नै अलमल्ली रहेको बेला ढुक्क भएर लगानी गर्न पनि गैरआवासीय नेपालीहरु ईच्छुक नभएको शेर्पाको भनाई छ । उनले एनआरएन सीमित क्षेत्रमा मात्र नभई पिछडा क्षेत्रमा रहेका नेपालीहरुको हितमा लाग्ने बताए ।
एसी शेर्पा
उनले नेपालका कयौं र्दुगम र पिछडा क्षेत्रका जनताहरु अझैपनि स्वास्थ्य शिक्षा र रोजगारी जस्ता अत्यावश्यक विषयहरुबाट बन्चित रहेकाले त्यस क्षेत्रको अवलोकन गरी एनआरएनले आवश्यक सहयोग गर्ने प्रतिवद्धता जनाए ।
७० राष्ट्रको पर्यटनक्षेत्र क्षेत्रको प्रशिक्षक समेत रहेका शेर्पाले अव एनआरएन नेपालका कयौं युवा पुस्ता रोजगारीको खोजिगर्दै बाहिरि मुलुक गईरहेकाले त्यस्तो अवस्थालाई रोक्न गैरआवासीय नेपाली संघने नेपालमै रोजगारीको सृजना उपलब्ध गराउदै जाने उल्लेख गरे ।
भर्खर मात्रै एनआरएनका अध्यक्ष शेष घलेले निर्माण गर्न लागेको होटलको संकेत गर्दै यस्ता प्रयास सुरुवाती मात्रै भएको शेर्पाको भनाई छ । उनले पर्यटन क्षेत्रले मात्रै नेपालको अर्थतन्त्रमा ७० प्रतिशत हिस्सा ओगटेको बताए ।
झण्डै ४० करोडको लागतमा निमार्ण हुने उक्त भवनका लागि ४० आना जग्गा तयार भैसकेको छ । लगानी गर्न कयौं गैरआवासीय नेपालीहरु तयारी अवस्थामा रहे पनि राज्यले लगानीमैत्री वातावरण निमाण गर्न नसकेको उनको भनाई थियो ।
उनले आफूले शिक्षा र स्वास्थ्य सेवाबाट बन्चीत बन्ने गरेको भन्दै सोलुखुम्बु र आसपास जिल्लाका जनतालाई लक्षित गरी सोलुखुम्बुको ३३ गाविसमा दुई वटा ठूला मेडिकल डेन्टल भिजनको निर्माण गर्न लागेका छन् । उक्त डेन्टल सर्भिस निमार्णका लागी सेभेन समिट फाउन्डेसनले दुई करोड ५० लाखको योगदान गरेको उनले बताए ।
गैरआवासीय नेपालीहरुले पर्यटन क्षेत्रकै लागि नेपालमा हरेक बर्ष अरवौं रुपैया खर्चेपनि सरकारले नेपालको पर्यटन विकासको क्षेत्रमा प्रयाप्त ध्यान दिन नसकेको उनको ठम्याई छ ।


