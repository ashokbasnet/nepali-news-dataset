स्पेनमा एमअरपीको कागजी प्रकृया मिलाउन अस्थायी कार्यालय

बार्सिलोना । नेपाली जनसम्पर्क समिति स्पेनले एमआरपी पासपोर्टको फारम भर्न लगायत अन्य कागजी प्रकिया सहज बनाउन अस्थायी कार्यालय खोलेको छ।  स्पेनमा राजदुताबास नहुदा पेरिसस्थित नेपाली दूताबासमा पासपोर्ट लगायतका अन्य कागजात पेश गर्दा फारम नमिल्ने,गलत भरेर पठाउदा फिर्ता हुने लगायतका समस्यालाई निराकरण गर्न अस्थायी कार्यालय शुरु गरेको समितिले जनाएको छ।
बार्सिलोनाको काईया ओरियन्ट-९ मा अक्टोबर १८ तारिखदेखि संचालन गरेको सम्पर्क कार्यलयमा कम्युटर, प्रिन्टर, स्कानिङ्ग, फोटोकपीलगायतका सामग्री राख्दै काम शुरु गरि सकेको समितिले बताएको छ । आफूलाई परेका समस्या लगायत अबैधानिक रुपमा रहेका नेपालीलाई ३ बर्षको समय पुगिसकेपछि बैधानिक बन्न आवश्यक परामर्श लिन वा प्रकिया कसरी अगाडी बढाउने भनी सहयोग चाहेमा पनि कार्यलयमा पुगी छलफल गर्न सकिने भएको छ ।
नेपाली जनसम्पर्क समितिका नवनिर्बाचित अध्यक्ष शालिकराम डुम्रेले अहिलेलाई अस्थायी कार्यलयबाट काम शुरु गरे पनि यसलाई स्थायी रुपमा संचालन गर्न आफूहरु प्राबिधिक तयारीमा जुटेको बताएका छन्। डुम्रेले भने “हामी आर्थिक समस्यामा परेकाहरुलाई निःशुल्क रुपमा नै  फारम भर्ने लगायत सबै प्रक्रियामा सघाउछौ तर आर्थिक रुपमा सक्षम हुनुहुन्छ र सेबाबापत केही शुल्क दिनुहुन्छ भने पनि त्यही कार्यलय खर्चका लागि प्रयोग गर्छौ।”
समितिको हालै सम्पन्न चौथो अधिबेशनबाट बनेको नयाँ कार्यसमितिको दोश्रो नियमित बैठकले निर्णय गर्दै अस्थायी कार्यलय राखी काम शुरु गरेको हो।
नियमित बैठकले तिन सदस्यीय सल्लाहकार समिति समेत चयन गरेको महामन्त्री पदम दवाडीले जानकारी दिए ।
यसअघि समितिको अध्यक्ष पदमा रही काम गरिसकेका पुष्पराज भण्डारी, एकराज गिरी र चिन्तामणि सापकोटालाई सल्लाहकार समितिमा राखेको छ।
बसन्त रानाभाटबाट

