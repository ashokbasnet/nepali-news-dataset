टेक्सासमा म्हःपूजा र नयाँ नेपाल सम्बतको खुशीयाली
विकासराज न्यौपाने
अमेरिका  । नेपाल नेवा: एसोसियसनको आयोजनामा सामुहिक म्ह: पूजा तथा नयाँ वर्षको स्वागत गरेका छन् ।  अर्विंगस्थित भियतनामी बुद्धिस्ट मन्दिरको हलमा भएको कार्यक्रममा नेपाल सम्बत ११३५ को अवसरमा सम्पूर्ण नेपालीलाइ एसोसियसनका तर्फबाट शुभकामना ब्यक्त गरिएको थियो ।
कार्यक्रमको संचालक प्रमेश श्रेष्ठले म्ह: पूजाको महत्वबारे जानकारी दिएका थिए । साथै म्ह पूजाको मण्डप पूजाको शुरुवातदेखि अन्तसम्म सबै बिधिको बिस्तृत बयान अंग्रेजी, नेपाली तथा नेपाल भाषामा अनुबाद समेत गरिएको थियो ।
विभिन्न भाषामा जानकारी गराइएकोले अमेरिकामा जन्मेका केटाकेटीदेखि अमेरिकन पाहुनाहरुले खुशी भए । ज्ञानेस्वर अमात्यको नेवा: गीतले कार्यक्रममा झन् सुनमा सुगन्ध थपेको थियो ।
एसोसियसनका कजीराम गमालले यो पुच: मा आ-आफ्नो जिम्मेवारी सबैले धर्यताका साथ भित्र मनबाट गरेकाले हरेक कार्यक्रम भब्य हुने गरेको बताए ।
यस्तै,  स्वयम्भू शाक्यले पुच: मा अफूहरूको कुनै पनि पोस्टहरुबिना सबै साथीहरु गुठिको कन्सेप्टमा पुच: अगाडी बढी रहेको र आउदो बर्षदेखि यो संस्था झन् सस्थागत र बृहत हुने कुरामा विश्वास ब्यक्त गरिन् । अफूहरूको भाषा, सस्कृति र परम्परालाइ बचाई राख्नको लागि सस्था अझ बढी सशक्त हुन जरुरी भएको बताइन् ।
कार्यक्रम सफल बनाउन महेन्द्र मानन्धर, बिजय बज्राचार्य,  अनिल मानन्धर, बिनय तुलाधर युमेश श्रेष्ठ र सम्पूर्ण भाउजुहरु र परिवार तथा सबै स्पोंसोर, हल प्रदान गर्ने बुद्ध मन्दिरका भन्तेहरुलाइ,  स्वादिस्ट खाना उपलब्ध गराई दिने रमाइलो रेस्टुरेन्टलाइ र सबै भोलुण्टेरहरुलाइ धन्यबाद दिइएको थियो ।
(फोटो: स्वयम्भू शाक्य)
 
 

