नेवारी परिकार खाँदै अमेरिकामा नयाँ नेपाल सम्बत मनाइयो
विजय थापा 

भर्जिनिया । नेपा पास पुचः अमेरिकायेको आयोजनामा डिसी महानगर क्षेत्रको म्यारिल्याण्डमा नेपाल सम्बत ११३५ प्रारम्भ भएको अवसरमा शुभकामना कार्यक्रम सम्पन्न भएको छ ।

उक्त नेपाल सम्बत् ११३५ तथा एनपीपीएको २३ औ बार्षिकोत्सवमा नेवारी प्रसिद्ध खाजा समय बजी तथा परम्परागत रूपमा एकै लहरमा बसी खाइने नेवारी खानाको व्यवस्था गरिएको थियो ।

यस बर्ष “युवा सशक्तिकरण नेवाह संस्कृतिको रक्षाको लागि”भन्ने नारा तय गरिएको थियो l संस्थाको तर्फबाट नेवारी समुदायका  संस्थापक निष्ठानन्द बज्रचार्य, सिद्धिदास मकाजु, जगतसुन्दर मल्ल, योगबिर सिंह कासा तथा हरेक बर्ष निस्कने स्मारिका दबु पत्रिका अन्य दुई साहित्यकार धर्मदित्य धर्माचार्य तथा शुक्रराज जोशी शास्त्रीप्रति समर्पित गरिएको थियो ।

स्मारिकाको बिमोचन गर्दै अमेरिकाका लागि कार्यबाहक राजदूत ऋषिराम घिमिरेले एनपीपीएले विदेशमा रहेका नेपालीलार्इ पनि जुटाएर अपसमा खुशी साट्ने मैका दिएको भन्दै खुशी ब्यक्त गरे । महाबाणिज्य दूत प्रेमराजा महतले नेपाली संस्कृति संरक्षणका लागि एनपीपीएको भूमिकाको प्रशंशा गरे ।

नेपालबाट आएकी मुख्य वक्ता डा. अनुजा गुरुमाले धर्मले नै नेपालीलार्इ एकतामा गाँसेको उल्लेख गर्दै धर्मको रक्षा गर्नेलार्इ धर्मले पनि रक्षा गर्ने बताइन् ।
म्यारिल्याण्ड पशुपति बुद्ध मन्दिरको निर्माणमा सहभागिता जुटाउने उदेश्यले कार्यक्रमको अयोजना गरिएको थियो । पण्डित श्रीधर ज्ञवालीले  ” एक दिन, एक घर , एकै डलर , मन्दिर बनाउन चल्यो है रहर” भन्ने अफूहरूके नारा रहेको जानकारी दिए ।
नेपाल संवत शुरु गर्ने शंखधर साख्वाका बारेमा चर्चा परिचर्चा भएको थियो भने कार्यक्रममा परम्परागत नेवारी नृत्य, अन्य स्थानीय कलाकार तथा बालबालिकाहरुले बिभिन्न प्रतिभा देखाएका थिए । कार्यक्रममा राजु जोशीले सबैलाई धन्यबाद दिएका थिए भने कार्यक्रमको सभापतित्व सरोज प्रजापतिले गरेकी थिइन् ।

