न्यूयोर्क विश्वविद्यालयका ३८ डाक्टरद्धारा निशुल्क दन्त शिविर
बौद्धस्थित तीनचुले पीपलबोट नजिकै स्रोङक्षेन भृकुटी बोडिङ स्कुलमा एकहप्ते निशुल्क दन्त शिविर शुरु भएको छ ।
आरोही एसी शेर्पाद्धारा स्थापित सेभेन समिट फाउण्डेसन र न्यूयोर्क यूनिर्भसिटीका ३८ जना वरिष्ठ दन्त चिकित्सकहरुको संयूक्त आयोजनामा शिविरको हिजो उद्घाटन भयो ।
भृकुटी स्कुलका ६ सय विद्यार्थी तथा शिक्षकहरुका लागि निःशुल्क दन्त स्वस्थ्य शिविरको आयोजना भएपनि फाउण्डेसनका सदस्य र सञ्चारकर्मीका लागि निःशुल्क गरिएको छ ।
हिमाली भेगका विद्यार्थीहरु अध्ययनरत स्कुलमा न्यूयोर्क यूनिर्भसिटीबाट आएका ३८ जना वरिष्ठ दन्त चिकित्सकहरुद्धारा निशुल्क चेकजाँच गरिनेछ ।
दन्त स्वस्थ्य शिविर आइतबारदेखि शुक्रबारसम्म विहान ८ बजेदेखि बेलुकी ५ बजेसम्म रहने आयोजक सञ्था सेभेन समिटका अध्यक्ष एसी शेर्पाले बताए ।

