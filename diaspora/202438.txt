प्रवासी नेपाली राष्ट्रवादी समाजका सल्लाहकारको बिदाइ
दोहा । राप्रपा नेपालको बैचारिक संगठन प्रवासी नेपाली राष्ट्रबादी समाज दोहाका संस्थापक सल्लाहकार तथा वर्तमान उपाध्यक्ष राहुल पोख्रेलको एक कार्यक्रमकाबीच बिदाइ गरिएको छ ।
समाजका अध्यक्ष रविचन्द्र पौडेलको अध्यक्षतामा दोहाको गोल्डेन फोर्क रेस्टुरेन्टको सभाहलमा सम्पन्न बिदाइ कार्यक्रमका बिशेष अतिथि समाजका संरक्षक ध्रुबराज खनियाले राहुल पोखरेलले समाजको उन्नति र प्रगतिको लागि गरेको योगदानको प्रशंसा गरेका थिए ।
राहुलको १० बर्षे बैदेशिक रोजगारका क्रममा आफूले सिकेको सीप र ज्ञान नेपाली भूमिमा फैलाउन समाजका प्रवक्ता गौतम रिजालले शुभकामना दिए ।
समाजका महासचिब राजन कार्की, दीपेश थापा, सुजन ठकुरी, मनोज पाण्डे, तीर्थनारायण श्रेष्ठ लगायतले शुभकामना दिएका थिए ।
राहुलको विदाइका साथै वैदेशिक रोजगारीको क्रममा पुर्रयाएको योगदानको उच्च कदर गर्दै सम्मान पत्र प्रदान गरिएको थियो । विदाइ कार्यक्रमपछि पोख्रेलको सम्मानमा रात्रिभोजको पनि आयोजना गरिएको थियो ।

