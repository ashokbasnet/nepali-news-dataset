कतारमा लोकगायक बस्याल सम्मानित
दोहा । स्याङ्गजा सहयोग समाज नवप्रतिभा साास्कृतिक विभागले लोक गायन क्षेत्रमा ख्याती प्राप्त गायक स्याङ्गजाका बुद्धीसागर बस्याललाई सम्मान गरेको छ ।
सल्वारोडस्थित गि्रन्स रेष्टुरेन्टमा आयोजित कार्यक्रममा १० बर्षदेखि सांगितिक क्षेत्रमा क्रियाशील गायक बस्यालले नेपालको सांस्कृतिको विकासमा पुर्याएको योगदानको कदर गर्दै सम्मान गरिएको हो ।
प्रमुख अतिथि स्याङ्गजा सहयोग समाजका अध्यक्ष रामु बस्यालले नेपालको सांस्कृतिक क्षेत्रको जग्रेना गर्दै राष्ट्रप्रतिको जिम्मेवार पुरा गर्न गायक बस्याल सफल रहेको बताए ।
गायक बस्यालले आफ्ना चर्चित गीतहरु डाँफे नाचेर फूल कहाँ फुल्छर हाङ्गै भााचेर, बाजेका पालामा मोहोर पाथी सुन, छमछम पाउजुले जस्ता गीत गायर थप मनोरञ्जन प्रदान गरे । स्याङ्गजाको मालुङ्गामा जन्मेका उनी हाल क्यानडामा बस्दै आएका छन ।
प्रदेशबाट बाबाआमाको सम्झनामा बुढेसकालैमा नामक एल्बम निकालेका उनले छोरा नाती कनकन गर्छन, बुहारीले आाखा तर्छन बुढेसकालैमा’ बोलको गीतमार्फत अवार्ड समेत पाएका थिए । उनले प्रवासी नेपालीको बेदनालाई समेटेर लाहुरे नामक एल्बमको तयारीमा छन ।
गायक बस्याल गत शुक्रबार सम्पन्न नेपाल र फिलिपिन्सका राष्ट्रिय खेलाडीहरुवीचको मैत्रीपूर्ण खेलमा हौसला प्रदान गर्न आयोजना गरिएको साास्कृतिक कार्यक्रमका लागी कतार आएका थिए ।
कार्यक्रममा स्याससका संस्थापक सचिव कमल न्यौपाने, निर्वतमान अध्यक्ष टुकराज अर्याल, सल्लाहकार गुरुनारायण रानाभाट लगायतले शुभकामना मन्तव्य राखेका थिए । स्याङ्जालीहरुको सहभागिता रहेको उक्त कार्यक्रमपछि रात्रिभोजको पनि आयोजना गरिएको थियो ।
घनश्याम पराजुली (कृष्ण) बाट

