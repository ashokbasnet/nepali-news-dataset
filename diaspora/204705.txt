विदेशीको अनुभवबाट नेपाली उद्दमी उत्साहित
विजय थापा 

भर्जिनिया । अमेरिकाको राजधानी वाशिंगटन डिसीस्थित राज्य बिभागले अमेरिकाको ओक्लाहोमा बिश्व बिद्यालयमा भएको पाँच हप्ते व्यवसायिक अनुभव आदान प्रदान कार्यक्रममा सहभागी नेपालका ६ युवा उद्यमी नेपाल फर्केका छन् । विभिन्न देशका उद्दमीहरूको व्यवसायिक अनुभव सुनेर नेपाली युवा उद्दमीहरू उत्साहित भए ।
 भ्रमण टोलीका सदस्य तथा युवा उद्दमी राजिवधर जोशीले युवाहरूले स्वदेशमै गएर ब्यवसाय गर्नुपर्नेमा जोड दिए । उनले विदेशमा सीप सिकेर युवाहरू स्वदेश फर्किनुपर्ने सुझाए । युवा पिढी बाहिरिएको कारण जनशक्तिको ठूलो अभाव भएको जोशीले बताए ।
 अर्का उद्यमी मानिस झाले नेपाल सुनौलो युगमा प्रवेश गरि सकेकोले युवाहरूले स्वदेशमै केही इलम गर्नुपर्ने उल्लेख गरे ।
स्वास्थ्य सम्बन्धी क्षेत्रबाट प्रतिनिधित्व गर्ने अर्का उद्यमी डा बिशाल ढकालले कार्यक्रममा नेपाली उद्यमीले राखेको अवधारणा सफल भएको बताए ।
भ्रमण दलका सदस्य तथा अर्का उद्यमी महेश महतोले ब्यबसायिक आदान प्रदानबाट उर्जा मिलेको बताए ।
युवा उद्यमी जुना माथेमाले आफू बिज्ञापन तथा अनुसन्धान क्षेत्रमा संलग्न भएको बताउदै नेपाल र अमेरिकामा उस्तै प्रकारको काम गर्न पाएको बताइन् ।
अर्की महिला युवा उद्यमी इशिता लोहियाले अमेरिका प्रबिधिमा धेरै अगाडी रहेको उल्लेख गर्दै नेपाललार्इ सहयोगको खाँचो रहेको बताइन् । उक्त कार्यक्रममा विश्वका २५ राष्ट्रबाट २०५ जना सहभागी थिए  ।
यसैगरि नेपालका ६ युवा उद्यमीसंग वाशिंगटन डिसीस्थित वाशिंगटन नेपाल फोरमले एक अन्तरक्रियात्मक कार्यक्रमको आयोजना गरिएको थियो ।

