अष्ट्रेलियामा गोरखा समाज, डिसेम्बर ६ मा भेला गरिने
सिड्नी । गोरखा जिल्ला स्थाई घर भई अष्ट्रेलियाको बिभिन्न शहरमा बसोबास गर्दै आएका नेपालीहरूले गोरखा समाज अष्ट्रेलिया गठन गरेका छन् । ब्यक्तिहरुलाई एउटै छातामुनि समेटेर बिभिन्न सामाजिक कार्यहरु गर्ने अभिप्रायले गोरखा समाज अष्ट्रेलियाको तदर्थ समिति गठन गरिएको समितिको संयोजकमा प्रकाश बस्ताकोटीले बताए ।
सिड्नीको एसफिल्ड पार्कमा सम्पन्न भेलाले गरेको गोरखा समाज अष्ट्रेलिया तर्दथ समितिको संयोजकमा बस्ताकोटी छन् भने कार्य समिति सदस्यहरुमा शिब बन्जारा, सन्जित श्रेष्ठ, ईश्वर दाहाल तथा ध्रुव पोखरेल छन् ।
यसैगरी, अन्य सदस्यहरुमा आनन्द श्रेष्ठ, कृष्ण भट्टराई, जयबाबु श्रेष्ठ, अमर श्रेष्ठ, सुरेन्द्र दवाडी, राजु पोखरेल, निरज जोशी, अनिल पाण्डे तथा आशिष श्रेष्ठ रहेका छन् । समाजले छिट्टै बृहत कार्ययोजना तय गर्ने संयोजकमा प्रकाश बस्ताकोटीले बताए । दीर्घकालीन कार्यक्रमहरुको छलफल तथा घोषणा गर्ने उद्देश्यले आगामी डिसेम्बर ६ गते शनिबारका दिन बेलुका ५ बजे एसफिल्ड पार्कमा पुनः अर्को भेला आयोजना गरिएको जनाइएकाे छ ।
सेवा मुलक उद्वेश्यका साथ प्राकृतिक आपत विपतमा परेकालाई सक्दो सहयोग र सेवामुलक सामाजिक कार्यमा तदारूक्तासाथ अगाडी वढ्ने हेतुले गठित गोरखा समाज अष्ट्रेलियालाई आ–आफ्नो स्थानवाट सुझाव र सहयोगको अपिल गरिएको छ ।

