ब्रिटिस गोर्खा भूपू सैनिक संघको नयाँ नेतृत्मा पदम लिम्बू
आसफोर्ड । ब्रिटिस गोर्खा भूतपूर्व सैनिक संघ (बिगेसो)को नयाँ नेतृत्वमा पदम सुन्दर लिम्बु निर्वाचित भएका छन् । संघको दोश्रो राष्ट्रिय महाधिवेशनले लिम्बुलाई अध्यक्षमा निर्वाचित गरेको हो ।
सन्तोष थलङको अध्यक्षतामा आशफोर्डको सेन्टरपिस चर्चमा भएको भेलाको पहिलो सत्रमा महासचिव डा. रामनारायण कन्दङवाले संस्थाको सांगठानिक र कोषाध्यक्ष देवी तुम्वाहाम्फेले आर्थिक प्रतिवेदन प्रस्तुत गरेका थिए ।
दोस्रो सत्रमा महासचिवको प्रतिवेदन उपर गम्भीर छलफल भएको थियो । संस्थागत निर्णयविना गोर्खा सत्याग्रहमा सहभागी भएको तथा नेतृत्वमा देखिएका वैचारिक र नीतिगत विचलनका कारण संस्थाको उद्देश्य अनुसार ठोस कार्यहरु गर्न नसकेको भन्दै प्रतिनिधिहरुले नेतृत्वप्रति आक्रोस ब्यक्त गरे ।
भूपू बि्रटिश गोर्खाहरुको समानताको आन्दोलन पूरा गर्न ठोस रणनीति तजुर्मा गरी सबै गोर्खाहरु एकीकृृत भएर मात्र सम्भव हुने र त्यसका लागि नयाँ नेतृत्व मौका दिनुपर्ने सहभागीहरुको आम धारणा राखेका थिए ।
यस्तै, दिलकुमार सम्वाहाम्फे र रविन्द्र तुम्वाहाम्फे उपसभापति, छिरिङ शेर्पा महासचिव, नरबहादुर मेन्याङवो उपमहासचिव, शहरमान यक्सो कोषाध्यष र प्रेमदोर्जी शेर्पा सकोषाध्यक्षमा चयन भएका छन् भने धन लिम्बू संस्थाको प्रवक्ता र उत्तम राई विदेश विभागमा चयन गरिएको छ ।
पाँच महिलासहित अन्य विभिन्न क्षेत्रहरुवाट सदस्यीय कार्यसमिति गठन गरीयो । कार्य समितिका अन्य सदस्यहरुमाप्ादमसुन्दर राई, शशी शुब्बा थापा, पूर्ण गुरुङ, काजीमान गुरङ, खड्कजंग आङवुहाङ, दुर्गा पाङ्मा, निमर्ल पतंगवा, डम्वर लिवांग, अञ्जना राई, गौबहादुर गुरुङ, कल्पना आङवुहाङ, शरणकुमार पंधाक, बलबहादुर लिम्बू, मुक्ति लिम्बू, निरकुमार राई, मानबहादुर लिम्बू, नरेन्द्र मावो, खेम गुरुङ, महानन्द चङवाङ लिम्बू रहेका छन् ।
संस्थाका प्रवक्ता तथा महाधिवेशन सदस्य नरेन्द्रराज काम्वाङद्वारा प्रस्तुत ८ वुँदे कार्यपत्रलाई सर्वसंवतले पारित गरिएको छ । कार्यपत्रमा बेलायतदेखि नेपालसम्मका आन्दोलनरत गोर्खाजन्य संघसंस्था, एनआरएन, जातीय तथा क्षेत्रीय संघसंस्था, राजनीतिक पार्टी, मानवअधिार संघसंस्था, वुद्धिजीवी, कानुनविद्, पत्रकार, नागरिक समाजलाई गोर्खाहरुका न्यायोचित आन्दोलनमा सहभागी गराउन आहृवान गर्दै दुई मुलुकको सरकारलाई कुटनीतिक दबाव दिने कार्यक्रमहरु छन् । प्राप्त उपलब्धीहरुको रक्षा गर्दै विगतका कमिकमजोरीप्रति समिक्षा गर्दै अवको आन्दोलन संझौताविहिन हुनुका साथै सँधैका लागि स्थायीरुपमा समस्या सामधान गर्ने लक्षमा केन्द्रीत हुने प्रवक्ता काम्वाङले स्पष्ट पारे ।
कार्यक्रममा संस्थाका उपाध्यक्ष कृष्णबहादुर राई, एनआरएन युकेका उपाध्यक्ष सुर्यकुमार नेम्वाङ, केन्द्रीय सदस्य टक गुरुङ, धन लिम्बू, नागरिक समाजका दिल सम्वाहाम्फे, संघीय समाजवादी पाटीका उपाध्यक्ष राजेन्द्र खिम्दिङ, निरकुमार राई, केवासीका केन्द्रीय अध्यक्ष काजीमान यक्सो लगायतले गोर्खा आन्दोलनप्रति ऐक्यवद्धता जाहेर गरेका छन् । अधिवेशनका प्रमुख अथिति पूर्ण लक्समले संस्थाको नीति तथा कार्यक्रमको सफलताको कामना गरेका थिए ।
–छिरिङ शेर्पाबाट

