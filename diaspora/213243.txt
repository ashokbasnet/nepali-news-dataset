‘एनआरएनलार्इ नयाँ संबिधानमा बिशिष्ट स्थान दिइने’

विजय थापा 
भर्जिनिया । नेपाली काग्रेसका उपसभापति रामचन्द्र पौडेलले गैरआवासीय नेपाली संघलाई अब बन्ने संबिधानमा बिशिष्ट स्थान दिइने बताएका छन् । पौडेलसँग अमेरिकामा भएको एक अन्तरक्रिया कार्यक्रममा उनले अबको संविधानमा एनआरएनलार्इ बिशिष्ट स्थान बताएका हुन् ।
उनले निर्धारित समयमै संविधान जारी हुनेमा अमेरिकाका नेपालीहरूलार्इ आश्वस्त पारे । पौडेलसँग अमेरिकामा भएको एक अन्तरक्रिया कार्यक्रममा अत्यधिक सवाल र जवाफ गरिएको थियो ।
”नेपालमा संबिधान लेखन प्रक्रियामा के हामी सहि बाटोमा छौ” भन्ने मूल नारामा केन्द्रित अन्तरक्रिया कार्यक्रम रहेता पनि अन्य बिबिध बिषयमा जिज्ञासा आएको र सबैको सवालको जवाफ पौडेलले दिएका थिए ।
अमेरिकाको जर्जियाको एटलाण्टा स्थित नासा (नेपालीज एसोसिएसन इन साउथ इस्ट अमेरिका)ले संचार प्रणालीको माध्यमबाट आयोजनामा गरेको उक्त अन्तरक्रिया कार्यक्रममा गैरआवासीय नेपाली संघ अमेरिकाका वरिष्ठ उपाध्यक्ष लोकनाथ तिवारीले आगामी बन्ने संबिधानमा बिदेशमा बस्ने प्रवासीहरुको लागि नागरिकताको सवाल सहित माघ ८ मा संबिधान जारी हुन् असम्भव भए जनमत गराउने हो कि भनि राखेको सवालको जवाफमा पौडेलले छोटो प्रक्रियाका माध्यमबाट भए पनि निर्धारित मितिमा नयाँ संविधान जारी गर्न सकिने बताए ।
उपसभापति पौडेलले थप जवाफ दिदै जनमत र जनताबाट नै सभासद भै जनताकै प्रतिनिधित्व गरेको हुनाले संबिधान अब तार्किक बिन्दुमा पुग्न आटेको बताउदै नेपाली जनतालाई निर्धारित समयमा नै संविधान दिनुपर्ने उल्लेख गरे । सहमतिकै माध्यमबाट मुलुकमा नयाँ संविधान जारी हुनुपर्छ भन्ने नै नेपाली काँग्रेसको स्पष्ट अवधारणा रहेको पनि उपसभापति पौडेलले स्पष्ट पारे ।
नासाका जनसम्पर्क समितिका सभापति नरकाजी गुरुङ (विद्या वारिधि )ले हालै सार्क सम्मेलनमा भारतीय प्रधानमन्त्री नरेन्द्र मोदीले संख्याका पछि नलाग्न र सहमतिकै माध्यमबाट संविधान जारी गर्न राखेको अभिव्यक्ति सम्बन्धि जिज्ञासामा नेता पौडेलले भने, ‘काँग्रेस सहमतिको प्रयासबाट निकास निकाल्ने कुरामा विश्वास गर्छ । उनले अझै पनि सहमतिकै माध्यमबाट नेपाली जनतालाई संविधान दिन सकिन्छ भन्नेमा आफु विश्वस्त रहेको उल्लेख गरे ।
 कतार, क्यानाडा र अमेरिकाका विभिन्न राज्यहरुबाट करिब दुई सय भन्दा ज्यादा सहभागीहरु रहेको कार्यक्रम संचालक नरकाजी गुरुङ (विद्या वारिधि )ले जानकारी गराए ।
 उक्त कार्यक्रममा संस्थाका सभापति रामचन्द्र बराल (विद्या  वारिधि)ले सहभागी तथा अतिथि नेपाली काग्रेसका उप सभापति रामचन्द्र पौडेललाई स्वागत गरेका थिए ।
कांग्रेस हदै सम्म लचकतामा जाने छ तर आफ्नो दलको सहमतिको नाममा लोकतन्त्र, राष्ट्रिय सार्वभौमिकता, मानव अधिकारमा कहिले सम्झौता नगर्ने  र  साम्प्रदायिकमा समावेश गर्न इच्छुक नहुने बताए ।  प्राध्यापक नरकाजी गुरुङले कार्यक्रम संचालन गरेका थिए । पौडेल अमेरिकाको जनसम्पर्क समितिको अधिवेसनबाट फर्किसकेका छन् ।

