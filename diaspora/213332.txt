एनआरएनए स्पेनका उपाध्यक्ष पोख्रेलको कारबाही फुकुवा
बसन्त रानाभाट 
बार्सिलोना । गैरआवासीय नेपाली संघ रास्ट्रिय समन्वय परिषद् स्पेनका उपाध्यक्ष निरजकुमार पोख्रेल माथि लगाईएका सम्पूर्ण कारबाही  फुकुवा भएको छ ।
छानबिनका लागि गठित अनुशासन समितिले कुनै पनि किसिमको अनियमितता नगरेको ठहर गर्दै  प्रतिबेदन पेश गरेपछि संघले पोख्रेलको कारबाही फुकुवा गरेको हो । गत सेप्टेम्बरमा पोख्रेललाई उपाध्यक्षको जिम्मेवारीबाट निष्कृय राखिएको थियो ।
बार्सिलोनामा गत जुनमा सम्पन्न युरोपियन क्षेत्रीय बैठक तथा महिला सम्मेलन चलिरहेकोबेला पोख्रेलका सहोदर भाई स्पेन आएपछि  पोखरेललार्इ निलम्बन गरिएको हो । उपाध्यक्ष पोख्रेलले निजी भ्रमणमा दुबईमा कार्यरत आफनो भाई स्पेन आएर फर्किसकेको बताएपछि उनी विवादमा मुछिएका थिए । निलम्बनमा परेका पोखरेलकोबारेमा अध्ययन गर्न उपाध्यक्ष अर्जुन आचार्यको संयोजकत्वमा समिति गठन गरिएको थियो ।
आफूले समयमा नै समितिले मागेका सम्पूर्ण कागतपत्र जुटाउन नसकेकोमा बैठकमा नै पोख्रेलले माफी मागेको अनुशासन समितिका  सदस्य दिनेश गुरुङले जानकारी दिए।
 आर्थिक पारदर्शिता भए,नभएकोबारे छानबिनका लागि गठित समितिका संयोजक गोपाल रेग्मीले डिसेम्बर १४ सम्ममा प्रतिबेदन तयार भईसक्ने बताएका छन्। बिभिन्न शिर्षकमा भएका खर्चहरुको बिल भर्पाइको रुजु गर्नुका साथै सोधपुछ चलिरहेको रेग्मीले बताए।
 तत्कालिन समयमा गठित सात संघसस्थाहरुको संजाल अन्तर समन्वय संगठन समितिको संयोजक बन्दै छानबिनको माग गरेका जनसम्पर्क समिति स्पेनका निबर्तमान अध्यक्ष समेत रहेका चिन्तामणी सापकोटाले बुझाइएका कागतपत्र किर्ते भए–नभएको कुनै आधार नभई निर्णय गर्नु गलत भएको प्रतिक्रिया दिएका छन् । निर्णयबाट टुंगाउन खोजे पनि सत्यताबारे स्पेनबासी नेपाली समुदायमा अझै अन्यौलता कायम रहेको उनको जिकिर छ ।
बैठकमा उपस्थित आईसीसी सल्लाहकार पुष्पराज तिमिल्सिना, आईसीसी सदस्य दिपक खरेल, नेपाली जन सम्पर्क समिति स्पेनका अध्यक्ष शालिकराम डुम्रे, प्रवासी नेपाली मन्चका अध्यक्ष मुक्तबहादुर गुरुङ, नेपाली जनप्रगतिशील मन्च (एमाओबादी) अध्यक्ष महेश्वर कंडेल, नेपाली जनप्रगतीशील मन्च (नेकपा-माओबादी) अध्यक्ष ईश्वर शर्मा, तमु समाज स्पेनकी अध्यक्ष ज्योति गुरुङ, संघका सल्लाहाकार बिष्णु रिजाल लगायत कार्यसमितिका पदाधिकारी एबम् सदस्यहरुले अनुशासन समितिको प्रतिबेदनबारे धारणा राखेका थिए।




