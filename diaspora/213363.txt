अन्तराष्ट्रिय नेपाली कलाकार समाज भारतमा पनि
नयाँ दिल्ली । नेपाली कलाकार र साहित्यकारहरुको विश्वव्यापि संजाल अन्तराष्ट्रिय नेपाली कलाकार समाजको शाखा भारतमा पनि गठन भएको छ। नेपाली गीत, संगीत र साहित्य लेखनमा आफूलाई समर्पित गर्दै आएका कलाकार युधिष्टर शाहको अध्यक्षतामा २१ सदस्यीय समिति  गठन गरिएको हो । यस संस्थाको केन्द्रिय समितिले दिल्ली-भारतको शाखालाई गत २८ नोभेम्बरको बैठकबाट अनुमोदन गरेको हो ।
नवगठित समितिको उपाध्यक्षमा बिशाल लामा, बसन्त खाती र अमन तामाङ् छन् भने सुरेशकुमार शंकर महासचिव, श्विजय लामा सचिव, द्वारिका शाह कोषाध्यक्ष, र नोमी खाती सह-कोषाध्यक्षमा चयन भएका छन् ।
कार्यकारी सदस्यमा  प्रतिमा रसाइल, राहुल कालिकोटे, पन्चम लामा, रजनी बस्नेत, अरुण अलक्षेन्द्र, दुर्गा शंकर, मोहन बशिष्ठ, अभिशेक कुमार, अभिशेक लामा, करन दुतराज र  अनिश दर्नाल चयन भएका छन् ।
नवगठित शाखामा इण्डियन आइडलका उपविजेता चर्चित गायक कपिल थापा र कला र संगीतमा अभिरुचि राख्ने चर्चित व्यक्ति राजु सल्लाहकार छन् ।
भारतको यो शाखालाई भारतका सबै राज्यहरुमा इनास गठन गर्ने र इनासको दक्षिण एसिया क्षेत्रीय समिति बनाउने जिम्मेवारी समेत सुम्पिएको जानकारी इनास एशिया प्रमुख निता श्रेष्ठ र इनास युएईका अध्यक्ष मोहराज शर्मा ´मोहन´ ले बताए ।
विभिन्न महादेशहरुमा महादेशस्तरीय  क्षेत्रीय समितिहरु निर्माण  भैसकेको चर्चा गर्दै दक्षिण एसियामा रहेका नेपाली कलाकार तथा साहित्यकारहरुलाई समेत समेटेर इनासको दक्षिण एशिया क्षेत्रीय समिति बनाइने तयारीमा संस्था रहेको बताइएको छ।
इनासको नवगठिन दिल्ली-भारत शाखाले गत २८ तारिकको दिन इनासका प्रतिनिधि राजेश घतानीको उपस्थितिमा दिल्लीको इण्डिया गेटमा दीप प्रज्वलन गरेर आफ्नो कार्य सुभारम्भ गरिसकेको छ।

