एनआरएन भवनको लागि एनआरएनए एनसीसी यूएईबाट २ लाख सहयोग
दुबइ । काठमाडौमा निर्माण हुन गईरहेको एनआरएन भवनको लागि एनआरएनए एनसीसी यूएईले २ लाख रुपैयाँ प्रदान गरेको छ ।
एनआरएन युएईका उपाध्यक्ष तथा युएईको लागि भवन निर्माण रकम संकलन समितीका संयोजक सुदीप कार्कीले दिएको जानकारी अनुसार युएई एनसीसीले प्रतिबद्धता गरेको ५ लाख रुपैयाँ मध्ये हाललाई संकलन भएको २ लाख रुपैयाँ जम्मा गरिएको र बाँकी ३ लाख रुपैयाँ निकट भबिष्यमा नै पठाइने छ ।
एनआरएन महासचिब गोपाल कंडेलले गत १९ नोभेम्बरका दिन उक्त रकम काठमाडौस्थित एनआरएनएको सचिवालयमा गई हस्तान्तरण गरेका थिए । यूएई प्रबक्ता नवराज बस्नेतले एनआरएनएको आफ्नो भवन हुनु गर्वको कुरा भन्दै यो अभियानमा साथ दिन सबैसँग आव्हान गरेका छन ।
यसैबीच नेतृत्वले समितिका पदाधिकारीहरुलाई जानकारी नगराई पैसा पठाएको भन्दै केही पदाधिकारीहरुले असन्तुष्टी समेत जनाएका छन । एनआरएनएले काठमाडौमा आफ्नो कार्यालय प्रायोजनको लागि एनआरएनए भवन निर्माण गर्ने योजना बमोजिम विश्वभरी रहेका गैर आवासीय नेपालीहरुसँग सहयोग संकलन गरिरहेको छ ।
एनआरएनए मध्यपूर्ब संयोजक चन्द्रबहादुर रोकायाले एनआरएन भवन निर्माणमा अरब खाडीमा पसिना बगाउने नेपाली कामदारहरुको सहयोग अन्य जुनसुकै देशको भन्दा उच्च हुने भन्दै सहयोग गर्ने सबैलाई धन्यवाद दिएका छन् ।

