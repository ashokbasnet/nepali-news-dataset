कोरियाबाट फर्केर नेपाली युवाहरू कफीमा
१८ मंसिर, काठमाडौ । कोरियामा झण्डै पाँच वर्ष काम गरेर फर्किएका यहाँका नेपाली युवाहरु कृषि ब्यवसायमा आकषिर्त भएका छ । रोजगार अनुमति प्रणाली (ईपीएस) मार्फत कोरिया गएका उनीहरु स्वदेश फर्किएर कफी ब्यवसायमा लागेका हुन् ।
कोरिया काम सकेर फर्किएका उनीहरु आफ्नै देशमा लगानी गर्ने उद्देेश्यले ४९ जना युवाहरू मिलेर योङ स्टार ग्रुप नामको संस्था खोलेर कफी ब्यवसायमा लागेका छन् ।
कोरियाबाट फर्किएका युवाहरु कोरियाबाटै कफी आयात गरी नेपाली बजारमा विस्तार गर्न सुरु गरेका छन् । कोरियाबाट स्प्रेजा ब्राण्डको थ्री ईन वान कफी आयात गरेर नेपाली बजारमा बिक्री गर्नुका साथै नेपाली कफी कोरिया निर्यात गर्ने काम पनि गरिरहेको योङ् स्टार ग्रुपका अध्यक्ष यम श्रेष्ठले बताए ।
कोरियामा कृषि काम गरी फर्किएका उनीहरुले बिस्तारै नेपालमा पनि कफी कल्चर बनाउन लागेका छन् । नेपालका कफीको भविष्य निकै राम्रो भएको श्रेष्ठ बताउछन ।
हालमा संस्थाले कफी आयात र निर्यात गरिराखेको छ र निकट भविष्यमै काभ्रे, सिन्धुपाल्चोक, पोखरामा लगायतका ठाउहरुमा कफी खेती गर्न लागि परेको युवाहरु बताउँछन् । नेपालको हिमाली हावापानीमा उत्पादित कफी विश्व बजारमा माग धेरै छ ।

