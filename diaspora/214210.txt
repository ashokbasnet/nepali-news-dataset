कांग्रेस नेता पान्डेलार्इ टेक्सासबाट विदाइ
टेक्सास । नेपाली जनसम्पर्क समिति अमेरिकाको दोस्रो महाधिवेशनमा सहभागी हुन आएका नेपाली कांग्रेसका केन्द्रीय सदस्य सुरेन्द्रराज पाण्डे दुई साता लामो टेक्सास बसाई सकाएर कालिफोर्निया  गएका हुन् ।
बुधवार साँझ ड्यालसमा एक समारोहबीच स्थानीय नेपालीहरूले पान्डेलाई बिदाइ गरेका हुन्। नेजस अमेरिकाका नव निर्वाचित केन्द्रीय उपाध्यक्ष भगवान् मैनाली, केन्द्रीय सस्दयहरु सर्वश्री सुभेन्द्र रानाभाट, ज्ञानेन्द्रराज कार्की, हरिबोल भण्डारी, कृष्ण लामिछाने, सुन्दर कर्माचार्य, दिनेश शर्मा, दीपक घिमिरे, सुन्दर कर्माचार्य, अमृत सापकोटा लगायतको उपस्थिति थियो ।
यसअघि नेजस वेस्ट टेक्ससको आयोजनामा स्टेफनभीलमा पाण्डेलाई सम्मान एवं बिदाइ गरिएको थियो । उक्त अवसरमा  स्थानीय समाजसेवी कपिल अधिकारी, सरोज जोशी लगायत २ दर्जन भन्दा बढी नेपालीहरुको उपस्थित थिए ।
उनले भ्रमण गरेका पूर्ववर्ति यूरोप, एसियाका अन्य मुलुकहरूभन्दा भिन्दै अवस्थामा पाएको बताउदै यहाँका नेपालीहरू बढि जागरुक र क्रियाशील रहेको र सबैमा एकताको भावना अन्यत्रभन्दा बढी रहेको पाएकोले आफू निकै प्रभावित भएको बताए । उनी अमेरिकाका अन्य राज्यहरूमा रहेको नेपालीसँग भेटघाट गरी आउदो डिसेम्बर २३ तारिख स्वदेश फर्कनेछन् ।
विकास राज न्यौपानेबाट

