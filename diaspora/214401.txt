अप्रवासन कानूनबारे टेक्सासमा अन्तरक्रिया 
टेक्सास । अमेरिकाको टेक्सासस्थित ड्यालसमा अप्रवासन कानूनबारे नेपालीहरूबीच अन्तरक्रिया गरिएको छ । नेपाली समाज टेक्सास (एनएसटी) आयोजनामा ड्यालसको अर्विङ्गमा  भएको अन्तरक्रिया कार्यक्रममा अप्रवासनबारे कानूनी अवधारणा बिनोद रोकाले प्रस्तुत गरेका थिए ।एर्टनी एट ल विनोद रोकाले ड्यालसमा अमेरीकी अद्यागमन कानूनका बिषयमा निःशुल्क सेवा प्रदान गरेको चौथोपटक हो।
कार्यक्रममा बोल्दै समाजसेवी देवी आचार्यले प्रस्तोता कानुनविद बिनोद रोक्का तथा कार्यक्रमकोबारेमा प्रस्ट पारे ।दिउसो ३ बजेदेखि सांझ ६ बजेसम्म आयोजना गरिएको उक्त कार्यक्रममा न्युर्योकका एर्टनी एट ल विनोद रोकाले विशेषत अमेरीकाको अप्रवासन कानून तथा गत नोभेम्वर २०मा अमेरीकी राष्ट्रपति बाराक ओबामाले जारी गरेको कार्यकारी आदेशबाट अमेरिकीमा रहेका निश्चित वर्गका कागजबिहिन आप्रवासीहरुले तीनबर्षका लागि अस्थायी रुपबाट बस्न र काम गर्न पाऊने सुविधाका बारेमा जानकारी गराएका थिए ।
एनएसटिले नोभेम्बर ३० आईतबारका दिन आयोजना गरेको सो कार्यक्रममा अमेरीकी अद्यागमन कानुन र हालै जारी भएकोआदेशबाट कस्ता आप्रवासीहरिुले सुविधा आउछन भन्ने विषयमा जानकारी लिन चाहनेहरुको उत्साहपूर्ण सहभागिता रहेको थियो। अन्तरक्रियामा लगभग ६०/७० जना परिवारका सस्दयहरु तथा यूएस नागरिकको सहभागिता रहेको थियो । महासचिब विजयराज भट्टराईले  संयोजन तथा सञ्चालन गरेको उक्त कार्यक्रममा उपमहासचिब उत्तम लामिछानेले स्वागत मन्तब्य दिएका थिए ।
अमेरीकाको सिनेटले पारित गरेको सुधारात्मक अद्यागमन विल २०१३ लाई रिपव्लीकनहरुको बहुमत रहेको अमेरीकी कांग्रेसले पारित नगरेको अवस्थामा राष्ट्रपति ओबामाले जारी गरेको कार्यकारी आदेशबाट नेपाली समाजले लिन सक्ने फाईदा र राम्ररी नबुझिकन अनधिकृत व्यक्तिहरुले दिएको सहयोग र जानकारीका आधारमा सुविधा लिदा पर्न सक्ने समस्याकाबारेजानकारी गराइएको थियो।
कार्यक्रमको निस्शुल्क कानूनी सल्लाहको लागि ड्यालस वरपरका सहरहरु फोर्ट वर्थ, फ़्रिस्को, प्लानो, मिकिनी, टेम्पल, वेको बाट नेपाली दाजुभाई, दिदिबहिनीहरुले कानूनी सल्लाह लिइएको थियो। एनएसटिका अध्यक्ष भुवन आचार्यको सभापतित्वमा सम्पन्न उक्त कार्यक्रममा पूर्व अध्यक्षहरु राम पोख्रेल, डा प्रेम अधिकारी, नेपाली संस्कृतिक एवंम् आध्यात्मिक केन्द्रका अध्यक्ष डा मुलारीअधिकारी, एनअरएन अमेरिकाका केन्द्रीय कोषाध्यक्ष बेदराज बस्नेत तथा नवरस साप्ताहिक पत्रिकाका प्रकाशक भरत पन्तले धारणा राखेका थिए ।
बिकाश राज न्यौपानेबाट  

