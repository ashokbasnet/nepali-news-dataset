अमेरिकाको टोलेडो ओहायोमा नेपालीले गरे रक्तदान
अमेरिका । अमेरिकाको टोलेडो ओहायोमा रहेका पाँच नेपालीहरुले रक्तदान गरेका छन् । रक्तदान कार्यक्रममा डा. लीलाराज दाहाल, हेम खत्री, ओम थापा, खगेन्ऽ भण्डारी तथा रञ्जिता नेपाल (भण्डारी) पाँच जनाले रक्तदान गरेका हुन् ।
अमेरिकामा रहेका नेपालीहरुद्वारा अमेरिकाभर रक्तदानलाई प्रवर्धन गर्ने उद्देश्यले गतवर्ष स्थापित Blood Donors of America ( BDA) नामक संस्थाको ओहायो च्याप्टरका संयोजक डा. लीलाराज दाहालको संयोजनमा स्थानीयटोलेडो विश्वविद्यालयका नेपाली बिद्यार्थीहरुको संगठन Nepalese Student Organization at University of Toledo समेतको सहभागितामा सो रक्तदानकार्यक्रम सम्पन्न भएको थियो ।
गत जुन महिनाको १४ तारिखमा पहिलोपटक ८ जनाले रक्तदान गरेर सुरु गरेयताको टोलेडो ओहायोको तेश्रो रक्तदान कार्यक्रम गरिएको हो । ‘रक्तदान जीवनदान’ भन्ने मुल नारासहित स्थापित नेपालीहरुको संस्था बीडीए हालसम्म अमेरिकाका ४६ वटा राज्यहरुमा बिस्तार भैसकेको छ र चाँडै ५० वटै राज्यहरुमाबिस्तार हुने क्रममा छ ।
हालसम्म यो संस्थाद्वारा न्यूयोर्क तथा क्यालिफोर्निया जस्ता धेरै नेपालीहरु वसोवास गर्ने राज्यहरुमा सञ्चालित रक्तदान कार्यक्रममा एकपटकमाकरिब १०० जनासम्मको सहभागिता भएको छ । टोलेडो ओहायोमा रक्तदान भएको नोभेम्वर २९ कै दिन पनि टेक्सास राज्यको लभक क्षेत्रमा रहेका १४ नेपालीहरुले बीडीएकाे समन्वयमा रक्तदान गरेका थिए ।


