अमेरिकन परेडमा नेपाली सांस्कृतिक झाँकी प्रदर्शन 
डिसी । अमेरिकाको डिसी महानगर क्षेत्रको भर्जिनियाको मनासस शहरमा हरेक बर्ष क्रिसमस (ईसाई दिवस)को अवसरमा मनाईने परेडमा अमेरिकाको जेष्ठ संस्था अमेरिका नेपाल सोसाईटीले आफ्नो पहिचान, नेपाली संस्कृती र भेषभुषालाई झल्काउदै बिभिन्न देशका सांस्कृतिक झाँकी साथ सहभागिता जनाएको छ l
उक्त परेडमा पुरुषहरुले दौरा सुरुवाल, महिलाहरुले रातो फरिया र नेपालको झन्डासहित पहिलोपटक उक्त सांस्कृतिक झाँकीमा नेपालको तर्फबाट प्रतिनिधित्व गरिएको थियो ।
सांस्कृतिक परेडमा बिभिन्न देशका गरि एक सय १० समूहहरुको सहभागिता रहेको थियो भने उक्त जुलुसमा नेपालका चर्चित गीतहरु आँधी खोला उर्लेर आउदा, च्याङ्वा है च्याङ्वा तथा अन्य गीत घन्काई शहर परिक्रमा गरिएको थियो ।
अमेरिका नेपाल सोसाईटीका सभापति जीवन तिवारीको नेतृत्वमा भएको कार्यक्रममा समितिका सदस्य तथा अन्य अतिथिहरुको सहभागिता रहेको थियो ।
–विजय थापाबाट

