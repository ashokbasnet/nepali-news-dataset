किराँत समुदायले सिड्नीमा उधौंली पर्व मनाए
सिड्नी । अष्ट्रेलियाको सिड्नीमा रहेका नेपाली किराँती समुदायले आपसमा शुभकामना साटासाट गरी उधौंली पर्व मनाएका छन् ।
अष्टे्रेलियाको सिड्नीमा रहेका किराँत समुदायले सिड्नीस्थित टेम्पो रिजर्भ पार्कमा कार्यक्रम गरि उधौंली पर्व मनाएका हुन् । किराँत समाज अष्ट्रेलियाको आयोजनामा भएको कार्यक्रममा सिड्नीका विभिन्न ठाउँमा रहेका किराँत समुदायका नेपालहरुको उपस्थिती रहेको थियो ।
मेलबर्नबाट निमन्त्रणा गरिएका किराँत समुदायका अतिथिहरुको उपस्थितीहरुको सो कार्यक्रममा अतिथिहरुलाई किराँती मौलिक परम्परा अनुसार नै स्वागत गरिएको थियो ।
पत्रकार, कलाकार, बुद्धिजीवी, विभिन्न संगठनका प्रतिनिधिहरुको सहभागिता रहेको सो कार्यक्रममा उनीहरुले नेपाली कला संस्कृतिलाई विभिन्न चाडपर्वको माध्यामबाट विदेशी भूमिमा रहेकाहरुले संरक्षण गर्दै आउने र नयाँ पुस्तामा हस्तान्तरण गर्दै जानुपर्नेमा जोड दिए ।
हरेक ६/६ महिनामा उधौंली र उभौंली पर्वको रुपमा सिड्नीमा मनाउने गर्दछन् । कार्यक्रममा उपस्थितहरुलाई किराँत समुदायको सगुनका रुपमा रहने मदीरापान गराइएको थियो ।
आ-आफ्नो संस्कृति झल्किने किसिमका भेषभुषामा सजिएर किराँती समुदायका मानिसहरुको सहभागीता रहेको यो कार्यक्रममा नेपाली आदिवासी मञ्च अष्टेलियाका नव निर्वाचित अध्यक्ष चित्रबहादुर तुम्बाहाम्फेलाई बधाई समेत दिइएको थियो ।

