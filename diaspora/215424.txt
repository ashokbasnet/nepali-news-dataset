अमेरिकामा नेपाली समुदायलाई निःशुल्क दाँत उपचार
डिसी । अमेरिकाको बोस्टनका नेपाली समुदायलाई एक नेपाली संस्थाको पहलमा निःशुल्क दन्त्य उपचार शिविर सञ्चालन गरिएको छ ।
नेपाली महिला बिश्व संजाल (नेपाली वुमन ग्लोबल नेटवर्क) को पहलमा निःशुल्क दन्त्य स्वास्थ्य शिबिर सम्पन्न गरिएको हो । दन्त्य उपचार स्वास्थ्य शिबिर कार्यक्रममा डा. गंगा सुबेदी पहाडी तथा डा. समीरा सलारीले करिब ६० जना दाँत सम्बन्धि समस्या भएकाहरुलाई जाँच गरिएको थियो ।  स्वास्थ्य शिबिर बिहान ११ बजे देखि दिउसो ३ बजे सम्म चलेको एनडब्लुर्इएनका सभापति रुकमणि कार्कीले बताइन् ।
कार्यक्रममा बिमा संस्थाका तर्फबाट बिमा तथा अप्रवासन समस्याबारेमा जानकारी दिइएको थियो । उपचार गराएर फर्किएका सहभागीले उक्त दन्त्य शिविर हरेक वर्ष आयोजना गर्न तथा अतिरिक्त शिविर चलाउन सुझाव दिएका थिए ।
सभापति रुकमणि कार्कीले अमेरिकामा दन्त्य उपचार निक्कै महंगो पर्ने भएकोले संस्थाले यस्तो कार्यक्रमको आयोजना गरि नेपाली समुदायले फाईदा उठाउन भन्ने उदेश्यले गरिएको बताइन् ।
–विजय थापाबाट 
 
 
 
 
 

