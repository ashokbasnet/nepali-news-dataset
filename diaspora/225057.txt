जनसम्पर्क समिति बेल्जियमले मनायो मेलमिलाप दिवस
बिष्णु सापकोटा
बेल्जियम । नेपाली जनसम्पर्क समिति बेल्जियमले गत मंगलबारका दिन आन्त्रोपेन शहरमा ३९ औं मेलमिलाप दिवस मनाएको छ । मेलमिलाप दिवसकै अवसरमा अन्तरक्रिया कार्यक्रम सम्पन्न गरिएको छ । कार्यक्रममा नेपाली कांग्रेसका केन्द्रीय सदस्य गुरुराज घिमिरेको  प्रमुख अतिथि तथा नेपाल तरुण दलका केन्द्रीय सदस्य टेकराज पौडेलको आतिथ्यतामा कार्यक्रम सम्पन्न भएको थियो  ।
नेपाली कांग्रेसका केन्द्रीय सदस्य गुरु राज घिमिरेले बीपीको राष्ट्र,  राष्ट्रीयता, प्रजातन्त्र प्रतिको चिन्तन तथा मेलमिलापको नीति अहिले पनि उत्तिकै रहेको बताएका थिए ।  साथै बीपी आफू निर्वासनमा रहँदा तात्कालिन परिस्थितिलाई मध्यनजर गरी राष्ट्र रहे नेपाली रहने भन्ने सिद्धान्तलाई आत्मसाथ गरि मेलमिलापको नीति लिएर नेपाल फर्केको र बर्तमान परिस्थितिमा पनि उत्तिकै खाँचो रहेकोले नेपाली कांग्रेसले यही मेलमिलापको नीतिले अगाडी बढे बीपीको सपना पुरा हुने समेत उनले बताए ।
हाल नेपालमा भैरहेको राजनैतिक घटना क्रम अन्तर्गत संबिधान लेखन सम्वन्धमा नेपाली कांग्रेसले स्पष्ट धारणा जनताका माझ सबिधान सभाको चुनाबी धोषणा पत्र जारी अनुसार नै नेपाली जनताले काग्रेसलाई चुनेर पठाएको र सोही बमोजिम जनतालाई लोकतान्त्रीक संबिधान दिन कटिबद्ध रहेको बताए ।
 बिदेशमा रहेको सम्पूर्ण नेपाली हरुको चिन्ता नै नेपाल समुन्नत रहेको देख्न चाहेको र राष्ट्रको ठूलो उर्जा स्वरूप रहेका यूवा पिँढी बिदेशीई रहेको लाई रोक्न बेलैमा संबिधान जारी गरि राजनैतिक निकाश दिने कुरामा पार्टी अग्रसर रहेको बताए ।  नेपाली काग्रेस भित्र या देश को लागी पनि अहिले यूवाहरु अग्रसरता बढेको समेत बताए ।
त्यसैगरि नेपाली नेपाल तरुण दलका केन्द्रीय सदस्य टेकराज पौडेल नेपाली जनसम्पर्क समिति जर्मनीका पूर्व अध्यक्ष दिल गुरुङले समेत आफ्नो मन्तब्य राखेका थिए । नेपाली जनसम्पर्क समिति बेल्जियमका अध्यक्ष सुभाष जोशीको अध्यक्षतामा भएको उक्त कार्यक्रममा आफ्नो आसन नेपाली कांग्रेस निबर्तमान अध्यक्ष गंगाधर गौतम, नेपाल तरुणदल पूर्व महिला केन्द्रीय उपप्रमुख सीता सापकोटा लगायत जनसम्पर्क समिति सदस्यहरुको उपस्थिति थियो ।

