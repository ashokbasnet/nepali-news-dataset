एनआरएन अध्यक्षद्वारा छात्रबृत्तिका लागि ५ लाख सहयोग 
काठमाडाैं । गैरआवासीय नेपाली संघका अध्यक्ष शेष घलेले काठमाण्डौको एक सामुदायीक बिद्यालयमा अध्ययनरत जेहेन्दार छात्रछात्राको छात्रबृत्तिका लागि ५ लाख रुपैयाँ सहयोग गर्नुभएको छ ।
गत हप्ता काठमाण्डौको टौदहस्थित शुभकामना माध्यमिक बिद्यालयमा आयोजित बिशेष कार्यक्रममा अध्यक्ष घलेले ‘एमआईटी च्यारिटी’का तर्फबाट सो रकम प्रदान गर्ने घोषणा गर्नुभएको हो ।
गैरआवासीय नेपाली संघका संस्थापक उपाध्यक्ष डा. देवकाजी डंगोलको सहयोगमा स्थापना भएको सो बिद्यालयका बिद्यार्थीले एलएलसीमा डिस्टिङ्सन र फस्ट डिभिजनसहित सतप्रतिशत नतिजा हात पार्दै आएका छन् ।
बिद्यालयको बार्षिक उत्सवका अबसरमा प्रमुख अतिथिका रुपमा उपस्थीत अध्यक्ष घलेलाई बिद्यालय ब्यबस्थापनले सम्मानसमेत गरेको थियो ।
सो अबसरमा अध्यक्ष घलेले बिचमै पढाई छाडेर रोजगारीमा जाने प्रबृत्तिलाई रोक्दै शिक्षालाई जोड दिनुपर्ने बताउनुभयो । शिक्षा नै सम्बृद्धिको आधार भएकाले आफूले छात्रबृत्तिमार्फत् सहयोग गरेको बताउनुभयो ।

