टेक्सासमा स्वस्थानी ब्रत
बिकाश राज न्यौपाने
टेक्सास । धर्मशास्त्र अनुसार हरेक वर्षको पौष शुल्कपूर्णिमाका दिनदेखि सुरु भई माघ शुल्क पूर्णिमाका दिन सम्म एक महिना लगातार रूपमा पूजा गरी समापन गरिने श्रीस्वस्थानी ब्रत गर्नाले हरेक व्यक्तिको मनोकांक्षा पूरा भई भाबी दिनहरूमा सुख शान्ति प्राप्त हुने, पारिवारिक  आनन्द, धनधान्य हुने तथा मनमा शान्ति भई परलोकमा स्वर्ग प्राप्त हुने धार्मिक बिश्वास रही आएको छ ।
यसै धार्मिक विश्वासलाई मनन् गरी सम्पूर्ण नेपालीहरूको महत्वकांक्षा पूर्ण होस् , सुख शान्ति प्राप्त होस, पारिवारिक आनन्द प्राप्त हाेस् भन्ने हेतुले नेपालीहरूद्वारा टेक्सासमा निर्मित आफ्नै पशुपति मन्दिरमा हरेक आइतबार मध्यान्ह हुने  नित्य पूजा आरधानामा भने समाजसेवी कपिल अधिकारी, सरोज जोशी, हरिबोल भण्डारी लगाएत सम्पूर्ण वेस्ट टेक्सासबासीहरुको अगुवाइमा गरिएको थियो । साँझ ६ बजे स्वस्थानीको कथा बाचन गरी पूजा गर्ने कार्यक्रम रहेको हुनाले सम्पूर्ण धर्मालम्बी भक्तजन दैनिक पूजाको प्रायोजनको निमित्त अनुरोध समेत गरेको छ।
यसैक्रममा आइतबार प्रथम दिनको स्वस्थानी पूजाको प्रायोजन नेपाली समाज (NST) का महासचिव विजयराज भट्टराई तथा सबिता सुबेदीले गरेका थिए । बिहान तथा साँझको गरी पूजामा झन्डै १५० भक्तजनहरुको उपस्थिति थियो। विगतका वर्षहरूमा भन्दा भक्तजनहरुको मन्दिरमा उपस्थितिमा भने कमी आएको छ।

