संविधान निर्माणका लागि कतार नेपाली समाजको दवाव
उद्धव मगर
दोहा । कतार नेपाली एकता समाजले संविधानसभाबाट तोकिएको समयमा संविधान निर्माणका लागि कतारबाटै नेपाली राजनीतिक दलका नेताहरुलाई दबाब दिएका छन् ।
संविधान निर्माणका लागि दवाब दिन उनीहरुले ‘लोकतान्त्रिक संविधान निर्माण र प्रवासी नेपालीहरुको अधिकारको प्रश्न’ विषयक अन्र्तक्रिया कार्यक्रम गरे ।
समाजका अध्यक्ष लुमाकान्त पुनको अध्यक्षता र कतार नेपाली एकता समाजका सदस्य डम्बर कार्कीको सञ्चालनमा भएकाे कार्यक्रममा अन्तर्राष्ट्रिय नेपाली एकता समाजका महासचिव अर्जुन थापा प्रमुख अतिथि थिए ।
उपाध्यक्ष लक्ष्मीकुमार गुरुङ्गले स्वागत तथा सचिवालय सदस्य हेमन्त वाईवाले कार्यक्रमको उद्देश्य र औचित्यबारे प्रष्ट्याएका थिए ।
त्यस्तै नेपाली जनसम्पर्क समितिका विमल सुवेदी, जनसम्पर्क समितिका सन्नी वली, नेपाली प्रवासी मन्चका गणेश परियार (शिवा) एनआरएनएन आइसीसीका मक्सुद आलम, लगायतले राजनीतिक परिस्थितिबारे टिप्पणी गरेका थिए ।

