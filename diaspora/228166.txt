क्यान्सर पीडित बालबालिकाहरुलाई सहयोग  
टोक्यो । तमु धीं जापान र कास्की पोखरा समाज जापानले क्यान्सर पिडित तथा अनाथ बालबालिकाहरुलाई आर्थिक सहयोग प्रदान गरेको छ ।
टोक्यो “एभरेस्ट एशियन डाईनिङ्” उईनोमा एक कार्यक्रम गरी क्यान्सर पीडित तथा अनाथ बालबालिकाहरुका लागि आर्थिक सहयोग गरिएको हो । शनिवार एक कार्यक्रमकाबीच गायिका पूजा गुरुङलाई सो रकम हस्तान्तरण गरिएको थियो ।
गायिका पूजाले ४३ जना क्यान्सर तथा अनाथ बालबालिकाहरुको पालनपोषण गर्दै आएकी छन् । क्यान्सर पीडित बालबालिकाहरुको बीपी कोईराला अस्पताल भरतपुरमा उपचार भइरहेको छ ।
कार्यक्रममा तमु धीं जापानका अध्यक्ष भीम गुरुङ र कास्की पोखरा समाज जापानका अध्यक्ष जेपी पण्डितले गायिका पूजा गुरुङलाई खादा लगाई समेत गरेका थिए ।
सोही कार्यक्रम मार्फत तमु धीं जापानका बरिष्ठ उपाध्यक्ष तथा एक्स बगर युथ क्लबका संस्थापक श्री गुरुङ, तमु धीं जापानका उपाध्यक्ष पदम गुरुङ गुरुङले पनि क्यान्सरपीडितहरूका लागि आर्थिक सहयोग गरेका थिए ।
उक्त कार्यक्रममा तमु धीं जापानका उपाध्यक्ष अनिता गुरुङ, महासचिब अमर गुरुङ, कोषाध्यक्ष प्रकाश गुरुङ, आजिवन सदस्य तथा सल्लाहकार यामा गुरुङ (शेरचन), बिमला गुरुङ, बिष्णु गुरुङ, माया गुरुङ, मदन गुरुङ, गंगा थापा लगायतले पूजालार्इ खादा लगाई सम्मान गरेका थिए ।
तमु धीं जापानका अध्यक्ष भीम गुरुङले गायिका पूजाले गरेको अभियानको सम्मान गर्दै आगामी दिनहरुमा तमु धीं जापान तथा आफ्नो व्यक्तिगत तर्फदेखि सक्दो सहयोग गर्ने आश्वासन दिए ।


