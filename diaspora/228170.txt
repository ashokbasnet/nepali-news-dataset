कोरियामा नेपालीहरुले सांगितिक महामेला गर्दै
मीनप्रकाश उप्रेती 
सउल । दक्षिण कोरियामा नेपालीहरुले सांगितिक महामेला गर्ने भएका छ । नेपाल हाउस सञ्चालनका लागि एनआरएन कोरियाले कोरियन पर्व सालनालमा कार्यक्रम गर्ने अनुमति लिएर सांगितिक महामेला गर्न लागेको हो ।
कोरियाकै ईतिहासमा नेपालीहरूले पहिलो पटक कार्यक्रम गर्न लागेका हुन् । फेब्रुअरी १८मा बुसान क्षेत्रमा र फेब्रुअरी १९ मा सउल क्षेत्रमा कार्यक्रम अायोजना गरिने एनआरएन कोरियाका अध्यक्ष बिनोद कुँवरले बताए ।
उक्त कार्यक्रममा हाउस ब्यवस्थापनका लागि दश करोड वनको अक्षयकोष स्थापना गर्ने लक्ष्य राखिएको एनआरएन कोरियाका संरक्षक तथा समाजसेवी रुद्र शर्माले बताए । बरिस्ठ हाँस्य कलाकारद्वय मदनकृष्ण श्रेष्ठ र हरिबंश आचार्यको प्रमुख अकर्षण रहने अायोजकले जनाएको छ ।
यसैगरि लोक गायिका विष्णु माझी, गायक प्रमाेद खरेल, र्रयाप गायक यम बुद्ध, नायिका छुल्ठिम गुरुङ, गायिका रेजिना रिमाल लगायतको प्रस्तुति रहने छ ।
नेपाल हाउस ब्यवस्थापनका लागि समाजसेवी रुद्र शर्माले  १५ लाख वन, गोमा सापकोटाले पाँच लाख वन, झापा मिलन समाज  पाँच लाख वन, भक्त सेरचनबाट पाँच लाख वन र जनसम्पर्क समितिबाट दस लाख वन, म्याग्दी समाजले १५ लाख दिने घोषणा गरेको संयोजक भरत तुलाचनले जनाएका छन्।

