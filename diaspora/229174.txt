दोहामा स्याङ्जा सम्पर्क मञ्चले गर्यो सांगितिक कार्यक्रम
याम बीसी
दोहा । नयाँ बर्ष २०१५ को अवसरमा दोहामा स्याङ्गजा सम्पर्क मञ्च दोहा, कतारले सांगितिक कार्यक्रम सम्पन्न गरेको छ । मञ्चका अध्यक्ष भेषराज पराजुलीलेको सभापतित्व तथा एनआरएनए आइसीसीका उपाध्यक्ष टीबी कार्कीको प्रमुख आतिथ्यतामा सल्वा रोडस्थित क्वालिटी हाइपर मार्केटमा सांगितिक कार्यक्रम गरिएको हो ।
कार्यक्रममा बरिष्ठ लोकदोहोरी गायक पुरुषोत्तम न्यौपाने तथा गायिका कला पंगेनीले गीतहरु प्रस्तुत गरेका थिए । म त हिँडे पोखरा, मायाँ हिड्यो दाङ्गको बसैमा गीतबाट दर्शकहरु निकै हौसिएका थिए । पुरुषोत्तम न्यौपानेको सरसरर पानी घट्टामा, मिर्मी मुनि पानी थुनेको जस्ता गीतहरुले दर्शकहरुलाई निकै मोहित पारे ।
त्यस्तै गायिका कला पंगेनी निकै आकर्षक डे्रसमा सजिएर जवानीको जोस गाउँदा भने कतारको चिसो मौसमलाई निकै तताउँदै युवाहरुको मन आफूतिर तान्न सफल देखिएकी थिइन् ।
स्थानीय कलाकार धु्रव बीसीको संयोजकत्वमा रहेका कलाकारहरु रमा अर्याल ऋषी पौडेल मोहन शाह, रितकुमार श्रेष्ठ, विष्णु शर्मा, इन्दिरा शाह, हेमन्त लामा, ह्रृदम राई, बामदेब भाट, शिव पौडेल, मधुसुदन डाँगी, इसा घतानी, समीक्षा श्रेष्ठ, कुन्दन क्षेत्री, सुरज बीसी लगायतका कलाकारहरुले आ-आफ्नै प्रस्तुती देखाएका थिए ।
कार्यक्रममा एनआरएनए आइसीसीका गल्फ सहसंयोजक पूर्ण केसी, आइसीसी सदस्य उमेश अधिकारी, एनसीसी प्रमुख सल्लाहकार गुरुनारायण रानाभाट, सल्लाहकार आरके शर्मा, प्रवासी नेपाली मञ्चका अध्यक्ष रामहरी गैह्रे, जनप्रगतिशिल मञ्चका अध्यक्ष होमनाथ शर्मा, तनहुँ सम्पर्क मञ्चका अध्यक्ष भीमबहादुर थापा लगायत विभिन्न संघ/सस्थाका प्रमुखहरुको सहभागिता रहेको थियो ।

