स्यासस क्याक्मी ईकाईको नेतृत्वमा राना निर्वाचित
दोहा । स्याङ्जा सहयोग समाज  क्याक्मी ईकाई समिति कतारको प्रथम साधारणसभा समालको पब्लिक गार्डेनमा सम्पन्न भएको छ  ।
साधारणसभावाट हेम रानाको नेतृत्वमा  ११ सदस्यीय  नयाँ कार्य समिति निर्बिरोध चयन गरेको हो । जसमा प्रथम उपाध्यक्ष शेषबहादुर बिक, द्वितिय उपाध्यक्ष  दलबहादुर थापा, सचिब डोल बहादुर गोतामे, सहसचिव पदम मानन्धर, कोषाध्यक्ष  पदम हमाल, सह कोषाध्यक्ष  रिमबहादुर थापा चयन भएका छन् ।
त्यस्तै सदस्यहरुमा श्रीराम सुबेदी,खुम बहादुर क्षेत्री, धमनारायण मानन्धर र अरुण आले र्निविरोध चयन भए ।संस्थाका  कार्यबाहक अध्यक्ष हेम रानाले सभापतित्व गरेको कार्यक्रममा  प्रमुख अतिथी स्याङ्जा सहयोग समाज कतारका कार्यबाहक अध्यक्ष  गोप सुनार रहेका थिए ।
त्यस्तै  क्यक्मी इकाईका संरक्षक याम  केसीको विशेष अतित्थ्य तथा स्याङ्जा सहयोग समाजका संस्थापक उपाध्यक्ष पूर्ण केसी, बरिष्ठ सल्लाहकार  गुरु नारायण रानाभाट, प्रमुख सल्लाहकार टुकराज अर्याल,कानुनी सल्लाहकार बिल गुरुङ, बाणिज्य बिभाग प्रमुख  कमल थापा, सल्लाहकार सदस्य भेषराज पराजुली, दीपक डुम्रे, रत्नखर ढकाल, अजिज अलि, एबम् लोकदोहोरी गायिका कला पंगेनी, दुर्गा पंगेनीका साथै उल्लेख्य मात्रामा स्याङ्गजावासीहरुको   उपस्थिति रहेको थियो । गायक ध्रुव विसी र गायिका कला पंगेनीले दोहोरी घन्काएका थिए ।


