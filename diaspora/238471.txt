नमस्ते नेपालको पहिलो अन्तर्राष्ट्रिय शाखा कतारमा
कतार । नमस्ते नेपाल हातेमालाे सामाजिक संस्थाले कतारमा अाफ्नाे पहिलाे अन्तर्रास्ट्रिय शाखा स्थापना गरेकाे छ । ‘मनोरञ्जन, परोपकार र लगानीको क्षेत्र पहिचान, हातेमालो सामाजिक संस्थाको अभियान’ भन्ने मुल नाराका साथ २६ जना पदाधिकारीहरुबाट नमस्ते नेपाल सन् २०१३ मई १३ मा स्थापना भएको हो ।
अन्तराष्ट्रिय क्षेत्रमा समेत आफ्नो गठन विस्तार गर्ने उद्देश्य अनुरुप कतारमा पहिलो अन्तराष्ट्रिय शाखा स्थापना गरिएको संस्थाका केन्दि्रय उपाध्यक्ष हिमलाल शर्माले बताए ।
लोक गायिका देबिका केसीको प्रमुख आतिथ्यतामा भएको कार्यक्रममा कार्यसमिति सदस्यहरुले सामाजिक सेवामा रहेर प्रवासमा रहेका नेपालीहरुको सेवामा लाग्ने प्रतिवद्धता जनाए ।
ईश्वर काफ्लेको अध्यक्षतामा गठन भएको कतार शाखामा उपाध्यक्षमा निसान उप्रेती, सचिब अनिल बाँनिया, सहसचिव पूर्णचन्द्र र कोषाध्यक्षमा रमेश दर्नाल चयन भएका छन् । सदस्यमा हिमलाल शर्मा, मायाँ गुरुङ लगायत छन ।
परोपकार अक्षयकोषमा रकम जम्मा गर्ने सदस्यहरुलाई सम्मान गर्दै संस्थाका बारेमा सचिव बानियाँले जानाकारी गराएका थिए ।
कलाकार डोलराज परियार, मधुसुदन डाँगी, अन्तराष्ट्रिय नेपाली कलाकार समाजका महासचिब सन्देश शर्मा, कलाकार मोहन शाह लगायत गीतसंगीत प्रस्तुत गरेको महेन्द्रप्रसाद पोखरेलले जनाए ।

