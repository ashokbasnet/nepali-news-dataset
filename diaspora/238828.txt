जनसम्पर्क समितिको  कतारको अगुवा कार्यकर्ता भेला सम्पन्न
दोहा । नेपाली जनसम्पर्क समिति कतारको दोस्रो अगुवा कार्यकर्ता भेला सम्पन्न भएके छ । दोहा भन्दा धेरै टाढा रहेको अल रुवेस पार्कमा भएको भेलामा संस्थाको सांगठनिक  सुध्रिकरण तथा वर्तमान कार्यकालको समीक्षा गरिएको थियो । नेपाली जनसम्पर्क समितिको वनभोज कार्यक्रमको साथमा अगुवा कार्यकर्ता भेला गरिएको संस्थाका सभापति सभापति बिमल सुवेदीले बताए ।
कार्यक्रममा संस्थाका प्रमुख सल्लाहकार बद्री पाण्डे, संस्थापक सभापति तथा पार्टी एवं अनुशाशन विभाग प्रमुख नरेन्द्र भाट, समन्वय विभाग प्रमुख भूपति भट्टरइ, बिधान मस्यौदा समिति संयोजक क्रान्ति सिंह, नेपाली कांग्रेस महासमिति सदस्य युवराज पाठक, महाधिवेशन प्रतिनिधि अर्जुन खड्का, सल्लाहकार इन्जिनियर प्रदिप झा, सल्लाहकार सरिता भाट, व्यवसायी नबिन पोख्रेल लगायत कार्यसमितिका पदाधिकारी, सदस्य, भात्रृसंगठन प्रमुखहरु उपस्थित थिए l
संस्थाले तेश्रो अधिवेशनबाट बनेको कार्यसमितिकको  डेढ बर्षे कार्यकालमा गरिएका कामहरुको समिक्षा गरिएको थियो ।
गर्नुका साथै संबिधान सभा चुनावका लागि नेपाली कांग्रेस केन्द्रीय कार्यालयलाइ आर्थिक सहयोग पठाउदै सुरु गरेको मौजुदा कार्यसमितिले संविधानसभा सदस्यकालागि समानुपातिकतर्फ कतारबाट दुइजना उमेद्ववारको नाम सिफारिस समेत गरेको थियो ।
संस्थाको डेढ वर्षे अवधिमा अनिश खालिङ्ग राइको जीवन बचाउ अभियान, कास्कीका मृतक राजु गुरुङ्गको परिवार, शिबगंज निवासी मृगौला पिडित सुमिना, सुनकोशी  दैविक प्रकोपमा परेका बाढीपीडितलाइ प्रधानमन्त्रि राहतकोष मार्फत सहयोग, ब्रेन ट्युमरको उपचार गराई रहेका प्रेस युनियनका सचिव सुर्य क्षेत्रीलाइ  आर्थिक सहयोग गरेको छ भने  दोहामा स्थापित एनआरएनए लगायत अन्य संघ संस्थाहरुको अभियानहरुमा पनि समन्वय र सहयोग गरेको जनाएको छ ।
भेलामा सांगठानिक गतिबिधिका बारेमा सबैले आआफ्नो धारणा राख्दै हालसम्म भएका कार्यहरु बिगतमा भन्दा उल्लेखनीय रहेको निष्कर्षसहित आगामी दिनहरुमा अझै द्रुतगतिमा लैजाने  प्रतिबद्धता व्यक्त गरेका थिए l
सांगठानिक कमीकमजोरीलाइ सुध्रिणिकरण गर्दै प्रवासमा हुने सबै खाले सामाजिक गतिविधिमा सक्रियता अझै बढाउने समेत भेलाले निर्णय गरेको छ । महामन्त्री धिरज चामलिंग राइ र सहमहामन्त्री मोहम्मद अजिज अलिले कार्यक्रम संचालन देखि प्रतिबेदन लगायत बिबिध बिषयको  छलफलमा सहजीकरणको भूमिका निर्वाह गरेका थिए  ।


