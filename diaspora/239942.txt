पैंयू फूल फुल्ने उत्सवमा एनआरएन अमेरिकाको अधिवेसन
विजय थापा 
डिसी । गैरआवासीय नेपाली संघ राष्ट्रिय समन्वय समिति अमेरिकाको वार्षिक साधारण सभाको तयारी तीब्र पारिएको छ । अधिवेसन आगामी मार्च २१ र २२ तारिखमा हुँदैछ ।
अधिवेशन ऐतिहासिक सफल बनाउन युद्धस्तरमा काम भइरहेको अधिवेसन मुख्य संयोजक तथा वरिष्ठ उपाध्यक्ष लोकनाथ तिवारीले जानकारी दिए ।
एनआरएन अमेरिकाका उपाध्यक्ष लाेकनाथ तिवारी
यो बार्षिक साधारणसभामा विधान संसोधन मुख्य कार्यसूची रहेको भएता पनि एनआरएन अभियानमा लागेका अन्तर्राष्ट्रिय चर्चित ब्यवसायीहरुले आफ्ना सफल कथा सुनाई उत्प्रेरणामुलक होस् भन्ने हेतुले त्यसकाे तारतम्य मिलाईएको तिवारीले बताए ।
विश्वमै सबै भन्दा बढी सदस्य भएको मुलुक अमेरिका बन्न सफल भएपछि एनआरएन अमेरिकाको महत्व बढ्नुको साथै गरिमा उच्च भएको अवस्थामा एनआरएन आइसीसीका पूर्व अध्यक्षहरु, पदाधिकारीहरु, वर्तमान अध्यक्ष शेष घले लगायत विश्वभरका गरी एक हजार बढी अतिथिहरु नाघ्न सक्ने सम्भावना रहेको उनले बताए ।
यसलाई मध्ये नजर गर्दै एन आर एन अधिवेसनको लागि सबै वर्गलाई समेट्दै ५१ सदस्यीय एक मुल समारोह समिति बनाई सकिएको छ भने अधिवेसनमा रौनक ल्याउन नेपालका ख्याती प्राप्त कलाकारहरुको प्रतिस्पर्धात्मक साँस्कृतिक कार्यक्रमको साथै युवा वर्गलाई प्रोत्साहन गर्न बिभिन्न खेलकुद कार्यक्रमको आयोजना समेत गर्ने भएको छ ।
अधिवेसनमा महिला कार्यक्रम, स्वास्थ्य सम्बन्धि कार्यक्रमको साथै एनआरएन आवाज नामको स्मारिकाको तयार गरिएको छ ।  समाजमा नेपाल र नेपालीको हितमा काम गर्ने उत्कृष्ट व्यक्तित्वहरुलाई पुरस्कृत गर्ने योजना पनि रहेको अयोजकले जनाएको छ ।
द्वितीय बिश्व युद्धमा अमेरिकाले जापानलाई युद्धमा पराजित गरेपछि, दुई देशबीच सम्बन्ध अझ मजबुत होस् भन्ने उदेश्यले जापानका नगर प्रमुखले वाशिंगटन डिसीका नगर प्रमुखलाई कोसेली स्वरुप चेरी (पैंयु)को फूल उपहार दिएको हुनाले हरेक वर्ष वसन्त ऋतुको आगमनसँगै वाशिंगटन डिसीमा राष्ट्रिय (चेरी )पैंयू फूल फुल्ने उत्सव मनाउने हुनाले पनि पर्यटक अउने समय भएकाले पनि एनआरएनको अधिवेसनमा बाहिरबाट आउने अतिथिहरुका लागि अवसर हुने संयोजक तिवारीले बताए ।
अधिवेसनमा सहभागी हुनेहरुले १ सय डलर तिरेपछि दुई दिवाभोज र दुई रात्रीभोजको साथै एक सांस्कृतिक कार्यक्रममा सुबिधा उपभोग गर्न पाउनेछन् l
त्यस्तैगरी पाहुनाहरुको लागि अतिथि गृहको एक रातको १ सय ९ डलर बिहानीको खाजा समेत सुबिधा उपलब्ध गराईने छ ।

