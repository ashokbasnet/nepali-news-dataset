स्याङ्जा सहयोग समाज स्पेनको अधिबेशनको तयारी पूरा
बार्सिलोना ।  स्याङ्जा सहयोग समाज स्पेनको पहिलो अधिबेशनको सम्पूर्ण  तयारी पुरा भएको छ। स्याङ्जा जिल्ला स्थायी घर भई हाल स्पेनमा बसोबास गर्दै आएका नेपालीहरुले समाज गठन गर्दै अधिबेशन आयोजना गर्न लागेका हुन्। बार्सिलोनामा हुने पहिलो अधिबेशनले नयाँ कार्य समिति चयन गर्दैछ ।
यसअघि सम्पन्न भेलाले वेनबहादुर गुरुङको संयोजकत्वमा ५१ सदस्यीय तदर्थ समिति गठन गरेको थियो। नयाँ कार्यसमिति बिस्तारको लागि भन्दै  फेब्रअरी १५ तारिकमा पहिलो अधिबेशन गर्न लागेको हो ।
समाजले जिल्लाका तीन क्षेत्रका तिन विद्यालयमा  गरिब तथा जेहेन्दार विद्यार्थीहरुको पहिचान गरी पोशाक तथा सामाग्रीहरु बितरण गर्ने योजना बनाएको छ। सामाजिक कोषको स्थापना गर्दै थप सामाजिक कार्यमा समेत अग्रसर रहने जनाएको छ । अहिले सम्म कोषमा करिब एक हजार युरो संकलन भईसकेको छ।
तदर्थ समितिका उपसंयोजक हेमन्त रानाभाटले राम नवमीको अवसर पारेर बालबालिकाहरुको लागि फुटबल प्रतियोगिता आयोजना गर्न लागेको जानकारी दिए । उनले १५ बर्ष मुनिका खेलाडीहरुले भाग लिन सक्ने गरी बार्सिलोनामा मार्च २३ तारिख प्रतियोगिता राखिएको जानकारी दिए ।
बसन्त रानाभाटबाट 

