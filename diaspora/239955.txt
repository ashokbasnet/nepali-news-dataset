स्पेनको कोस्टा ब्लान्कामा नेपाली भाषा कक्षा संचालन 
स्पेन । नेपाल स्पेन समाज बेनिडर्मको आयोजनामा स्पेनको कोस्टाब्लान्का क्षेत्रमा बसोबास गर्ने नेपाली बालबालिकाहरुका लागि नेपाली भाषा र संस्कृतिको परिचय गराउने उद्देश्यले नेपाली कक्षाका साथै अन्य अतिरिक्त क्रियाकलापहरु संचालन हुने भएको छ।
९ फेव्रुअरी, शुक्रबारका दिन बसेको समाजको बैठकले यसै महिना फेब्रुअरी १५ आइतबारदेखि प्रत्येक आइतबार १२ बजेदेखि नेपाली भाषा तथा अतिरिक्त कक्षा संचालन गर्ने निर्णय गरेको छ।
कोस्टा ब्लान्का क्षेत्रमा सबै भन्दा धेरै नेपालीहरुको बसोबास रहेको शहर बेनिडर्मस्थित युरोप बसपार्क टिकट काउन्टर नजिकैको स्थानमा नेपाली भाषा कक्षा संचालन गरिने नेपाल स्पेन समाज बेनिडर्मले जनाएको छ ।
स्पेनको कोस्टा ब्लान्का क्षेत्रमा रहेका नेपाली समुदाएको हितमा काम गर्ने उदेश्यले सन् २००९ तिर स्थापना भई विभिन्न नेपाली कार्यक्रमहरु गरि बीचका बर्षहरुमा निस्क्रिय रहेको नेपाल स्पेन समाज पुन: सन् २०१४ देखि नेपाली समुदायको हितमा विभिन्न गितिबिधिहरु संचालन गर्दै आएको छ ।
प्रकाश तिवारीबाट

