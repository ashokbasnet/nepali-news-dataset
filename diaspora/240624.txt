अमेरिकामा नेपालीलाई १० करोडको चिठ्ठा
चन्द्र शिवाकोटी (बाँया)
१ फागुन, काठमाडौं । अमेरिकाको टेक्सासमा मिनी स्टोर चलाउँदै आएका नेपाली नेपाली चन्द्र शिवाकोटीले करिब १० करोड रुपैयाँको चिठ्ठा जितेका छन् ।
टेक्सासको पि्रन्स्टनस्थित शिवाकोटीले संचालन गरेको एप्पल ट्री फुडमार्टबाट बिक्री गरिएको चिठ्ठाले पुरस्कार जितेपछि त्यसको कमिसन स्वरुप उनले सो रकम जितेका हुन् ।
उनको स्टोरबाट बेचिएकामध्ये चार जना बिजेता बनेका थिए । उनीहरुले झण्डै ५ करोड ६४ लाख मेरिकी डलर जितेका छन् । नियमअनुसार त्यसको हिस्साबापत उनले १ मिलियन अमेरिकी डलर अर्थात करिव १० करोड रुपैयाँ पाउने सीएनवीसी टीभीले जनाएको छ ।
चिठ्ठा सञ्चालक टेक्सास लोटरीका अनुसार बिक्रेता स्टोरहरूले सम्बन्धित राज्यमा बिक्री भएका चिठ्ठा रकममध्ये १ प्रतिशत पाउने प्रावधान अन्तर्गत शिवाकोटीले यो रकम जितेका हुन् । यो चिठ्ठा अमेरिकाकै पाँचाै ठूलो भएको बताइएको छ ।

तर, शिवाकोटीलाई बिहीबार बिहानसम्म पनि आफु करोडपति बनेको कुरा थाहा थिएन् । स्टोर खोल्न पुग्दा त्यहाँ पहिले नै मिडियाकर्मीको भीड लागिसकेको थियो ।
सुरुमा उनी अचम्म परे के भइरहेको छ भनेर । तर, जब उनले चिठ्ठा जितेको कुरा थाहा पाए उनले पनि परिवार र साथीभाईसँग खुसी बाँडन थालिहाले ।
यो स्टोर चन्द्र शिवाकोटी र उनका दाजु कुमार शिवाकोटीले सन् २००७ देखि संचालन गरिरहेका छन् । चिठ्ठा बेचेर यति ठूलो रकम नेपालीले आर्जन गरेको अमेरिकामा यो पहिलोपटक हो ।
हेर्नुहोस भिडियो


