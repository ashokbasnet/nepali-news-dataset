अमेरिकामा वर्षका उत्कृष्ट युवा पुरस्कारबाट नेपालीहरू सम्मानित हुँदै
विजय थापा 
डिसी । डिसी महानगर क्षेत्रमा स्थापना भएको नेपाल स्पोर्ट्स एण्ड कल्चरल ईन्टरनेसनलले आगामी मेमोरियल दिवसको अवसरमा वर्षका उत्कृष्ठ युवा पुरस्कारबाट नेपालीहरूलार्इ सम्मानित गर्ने भएको छ ।
अमेरिकाका ५० औ राज्यहरुमा रहेका विशेष गरी अमेरिकामा दोश्रो पुस्ताका युवाहरुलाई नेपालको संस्कृति तथा परम्परालाई रूपान्तरण गर्ने मुख्य उद्देश्यले सम्मान गर्न लागिएकको हो ।
हरेक वर्षको मेमोरियल डे को अवसरमा अमेरिकामा खेलकुद, नेपाली कला तथा सस्कृतिको संरक्षण र सम्वर्द्धनको लागि विविध कार्यक्रमहरु संचालन गर्दै समारोहमा ९ देखि १२ कक्षा सम्मका अमेरिकाका पचास राज्यहरुबाट ३५ जना अन्य विधामा उत्कृष्ट हुने र १५ जना खेलकुदबाट छनौट गरि पुरस्कार वितरण गर्ने संस्थाकी सभापति सीता पाण्डेले जानकारी गराईन् ।
संस्थाका महा सचिव बिनय अर्यालले यो कार्यक्रमले निक्कै महत्व राख्ने बताउदै सबै समुदायको ठूलो भूमिका रहने अपेक्षा गरेको बताए ।  उपाध्यक्ष मीलन राईले अमेरिकामा यस्तो कार्यक्रम पहिलो भएकोले दोश्रो पुस्ताकोलाई हौसला हुने उल्लेख गरे ।

