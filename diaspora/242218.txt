अमेरिकामा एमआरपी फर्म वितरणमा नेपाली संस्थाहरूको सक्रियता
अमेरिका । टेक्सास । नेपाली समाज टेक्सास (एनएसटी) को आयोजनामा समाजकै कार्यालय भवनमा एमआरपी फर्म वितरण कार्यक्रमको सम्पन्न गरिएको छ ।
अमेरिकाको टेक्सास राज्यको ड्यालस -फोर्टवर्थ मेर्टोप्लेक्समा मात्र झन्डै ३० हजार भन्दा बढी तथा टेक्सास राज्यमा ५० हजारको हाराहारीमा नेपालीहरु बसोबास गरिरहेको अनुमान गरिन्छ।
एनएसटीको अग्रसरता तथा नेपाली दूतावासबाट टेक्सास राज्यको निमित्त एमआरपी फोकल पोइन्ट सम्पर्क व्यक्ति बेदराज बस्नेतको सहयोगमा नेपाली दूतावासबाट प्राप्त फर्म वितरण गरिएको हो।
२० हजारप्रति भन्दा बढी फर्म माग रहेको टेक्सास नेपाली समाजमा जम्मा एक हजारप्रति मात्र फर्म उपलब्ध भएको र फर्म लिन आएकाहरुलाई रित्तो हात फर्काउनु परेको हुँदा नेपाली दूतावाससँग सम्पर्क गरी थप फर्म उपलब्ध गराउन पहल गर्ने कार्यक्रमका संयोजक तथा नेपाली समाजका महासचिब विजयराज भट्टराईले जानकारी दिए ।
फर्म भर्ने कार्यमा एनआरएन अमेरिकाका कोषाध्यक्ष बेदराज बस्नेत स्वयंम उपस्थित भर्इ परामर्श दिएका थिए । फर्म वितरणमा नेपाली समाज टेक्सस पूर्व अध्यक्ष  राम सी. पोखरेल, कार्यकारिणी सदस्य केदार तिम्सिना,  इन्द्रेणी संस्कृती संघका अध्यक्ष नेत्र पाण्डे तथा नेपाल अमेरिका पत्रकार संघका (नेजा) क्षेत्रीय संयोजक विकासराज न्यौपानेले सहयोग गरेका थिए ।
नेपाली दूतावासले पटक पटक हस्तलिखित पासर्पोट नविकरण गरी एमआरपी बनाउन नेपालीलाई आव्हान  गर्दै आएको छ ।
विकास राज न्यौपानेबाट



