पोखरेली युवाहरुको कतारमा रमझम
घनश्याम पराजुली (कृष्ण)
दोहा । पोखरेली युवाहरुले कतारमा वनभोज तथा सांस्कृतिक कार्यक्रम गरी रमाइलो गरेका छन् । कास्की आदर्श सेवा समाज कतारको आयोजनामा भएको वनभोजमै युवाहरुले नेपाली गीतसंगीतमा सांस्कृतिक कार्यक्रमका साथ नाचगान गरी रमाइलो गरेका हुन् ।
पिकनिकका लागि उनीहरु कतारको राजधानीबाट ६० किमी टाढा रहेको रमणीयस्थल दोसरी गार्डेन पुगेका थिए । कार्यक्रममा कतारका स्थानीय कलाकारहरुले समेत सांगितिक कर्याक्रम प्रस्तुती गरेका थिए । राष्ट्रिय गानसहित मनप्रसाद रानामगर, केशव लामा लगायतले “जाग चक्क लम्क हे नौ जवान हो” बोलको राष्ट्रिय गीतबाट कार्यक्रम प्रारम्भ गरिएको थियो ।
कार्यक्रममा कतारका स्थानिय कलाकारहरुको प्रस्तुती पोखरा हो हाम्रो घर, नेपालीलाई हतार न त नेपाल न कतार, खोजी आउँ पहिले सरकारी जाँगिर जस्ता संगीतले रौनक थपेको थियो ।
त्यस्तै तिमी मन माग मन दिन्छु, तिमी ज्यान माग ज्यान दिन्छु बोलको गीतमा आशिका परियार र अजय परियारले नृत्य प्रस्तुत गरेका थिए । फेवा साँस्कृतिक परिवारका गायक रोशन बस्नेतले देउरालीको भट्टी पसल, तुम्बा र छ्याङ्ग भन्दा नी साहुनीको बोली असल बोलको दोहोरी तथा रेशम गुरुङ्को सालैजो भाकामा उपस्थित दर्शक छमछमी नाँचे ।
त्यस्तै संस्थाका महासचिव मनप्रसाद रानामगरले रानामगरले सुरिलो भाकामा हिउँ भन्दा चिसो, आगो भन्दा तातो तिम्रो हाम्रो साईनो रैछ रगत भन्दा रातो बोलको गित गाएका थिए ।
कार्यक्रममा गायक तुलबहादुर परियारले नेपालको राजनीतीक अवस्थालाई गित मार्फत प्रस्तुत गर्दै सधै हाम्लाई टार्ने न त बैठक न त लेख्छौ संविधान मिती मात्रै सार्ने बोलको गित गाए । त्यस्तै कतारकी चर्चित गायिका ईन्दिरा शाह र गायक प्रदीप अधिकारीको दोहोरी घम्साघम्सीले सबैलाई नचाउन सफल भयो । उनीहरुले माया चन्चले लाज लागे मुख छोप गम्छाले बोलको गितमा दोहोरी प्रस्तुती गरेका थिए ।
संस्थाका अध्यक्ष आशबहादुर गुरुङ्गको सभापतित्वमा भएकोे कार्यक्रमलाई महासचिव मनप्रसाद रानामगरले सन्चालन गरेका थिए । कार्यक्रममा दोसरी गार्डेनका प्रमुख मोहम्मद अल दोसरीले नेपालीहरुले हरेक हप्ता आयोजना गर्ने कार्यक्रमबाट आफुलाई खुसी मिलेको भन्दै यहाँका चिडियाघर र संग्रालयहरुको अवलोकन गर्न आग्रह गरे ।
कार्यक्रममा गैरआवासीय नेपाली संघ अन्तराष्ट्रिय सम्वन्य परिषदका उपाध्यक्ष टीबी कार्कीको पनि विशेष उपस्थिति रहेको थियो ।
कार्यक्रममा एनआरएनए गल्फ उपसंयोजक पूर्ण केसी, एनआरएनएका सल्लाहकार नरेन्द्र भाट, संस्थाका सल्लाहकार संयोजक हंसराज ढकाल, पूर्व अध्यक्षहरु बिलबहादुर गुरुङ्ग, बलराम सापकोटा, बरिष्ठ सल्लाहकार बिमल सुबेदी, एनआरएन आईसीसी सदस्य उमेश अधिकारी, एनआरएनए कतारका महासचिव बिनोद भट्टराई, नेपाली जनसम्पर्क समिति कतारका उपसभापति देवराज अवस्थी, प्रवासी नेपाली मन्च कतारका महासचिव हरी बस्नेत, समाजसेवी चानक पोख्रेल, क्रान्ति सिंह, लगायत विभिन्न संघ संस्थाका प्रमुख तथा प्रतिनिधीहरु रहेका थिए ।
कार्यक्रममा संस्थाले लोक बहादुर नेपाली , कृष्ण कार्की र कुस बहादुर परियारलाई सम्मान गरेको थियो । कतार बसाईलाई विट मार्दै नेपाल र्फकन लागेकी कतारकी चर्चित गायिका ईन्दीरा शाहालाई संस्थाले दोसल्ला ओढाएर सम्मान तथा बिदाई गरेको थियो ।

