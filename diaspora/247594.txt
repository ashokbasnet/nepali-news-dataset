एनआरएन भवन बनाउन जापानको नागोयामा १४ लाख संकलन

नागोया । जापान भ्रमणमा रहेका एनआरएनका  अध्यक्ष शेष घलेले आइतवार साँझ नागोयाबासी नेपाली समुदायसंग भेटघाट तथा अन्तरक्रिया गरेका छन् ।
कार्यक्रममा प्रमुख अतिथि अध्यक्ष घलेले काठमाडौँमा निमार्णधिन एन आर एन भवनको आवश्यकता र योजनाका  बारेमा जानकारी गराएका थिए । घलेले आफुले नेतृत्व लिदा गरेका प्रतिबद्दता अनुसार नै भवन को आवश्यकतालाइ प्राथमिकता दिँदै हिडेको र यो अब लगभग पुरा हुने स्थितिमा पुगेकोले अव आफु अर्को अभियानमा लाग्ने बताए ।  आफ्नो दोश्रो अभियानको बारे जानकारी दिदै उनले ९ तारिक भवनको शिलान्यास पछि कल्याणकारी कोष निर्माणको कार्यमा लागि पर्ने बताए ।

कार्यक्रममा एनआरएनका उपाध्यक्ष एबम बिशेष अतिथि भवन भट्ट , एसिया प्यासिफिकका निवर्तमान संयोजक त्रिलोक गुरुङ , एशिया प्यासेफिकका उपसंयोजक रोविन्द श्रेष्ठ , आइ सी सी सदस्य ओम गुरुङ ,एन आर एन जापानका संरक्षक डा.सुदिप अधिकारी लगाएत विभिन्न संघ सस्थाका प्रतिनिधिहरुको उपस्थित रहेको थियो| कार्यक्रममा सहभागिहरुले राखेका विभिन्न जिज्ञासालाई अध्यक्ष घलेले जवाफ दिएका थिए ।
अध्यक्ष घलेले एनआरएन भवन  निर्माणको औचित्य र यसको उधेश्य बारे जानकारी गराएपछि सहभागीहरुले आफुहरु पनि यो अभियानलाई आफ्नो इच्छा अनुसारको सहयोग गर्ने बचन बद्दता ब्यक्त गरेका थिए | सोहि अनुसार सो अन्तरक्रिया कार्यक्रममा मात्र जापानीज येन र नेपाली रुपैया गरी करिब १४ लाख संकलन भएको एनआरएन जापानका प्रवक्ता सन्देश पोखरेलले जानकारी दिए ।
स्वच्छिक अर्थ संकलनकै क्रममा अध्यक्ष घलेका कुरा ध्यानपूर्वक सुन्दै बसेकी ७५ वर्षीय बृद्दा चित्रकुमारी थापाले माइक समाउदै “अहिले सम्म बोल्ने मान्छे मात्र देखेको थिए तर आज बोलेको काम पुरा गर्ने घलेको कुराले म बिना आम्दानीको मान्छेलाई पनि सहयोग गर्न मन लाग्यो एन आर एन घरलाई मेरो पाँच हजार येन” भन्दै सहयोग गरेकी थिइन ।

