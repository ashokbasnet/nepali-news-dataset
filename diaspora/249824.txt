स्याङ्जा सहयोग समाज कतारको साधारणसभा सम्पन्न
दोहा । स्याङ्जा सहयोग समाजको चाहाना, विशुद्ध सामाजिक सेवाको भावना भन्ने नाराका साथ सन् २००५ सालमा कतारमा स्थापना भएको स्याङ्जा सहयोग समाज कतारले आफ्नो १० औं बाषिर्कोत्सव तथा पाँचौं साधारणसभा सम्पन्न गरेको छ ।
सहानियाको दोशरी गार्डेनमा सम्पन्न सभालाई संस्थाका अध्यक्ष रामु बस्यालले सभापतित्व गरेका हुन । संस्थापक उपाध्यक्ष तथा गैरआवासिय नेपाली संघ मध्यपुर्व उप-संयोजक पूर्ण केसीको प्रमुख आतिथ्यमा सम्पन्न कार्यक्रमलाई सचिव चिरन्जिवी ढकालले सन्चालन गरेका हुन् ।
संस्थाको पाँचौ साधारणसभाबाट गोप सुनारको नेतृत्वमा २७ सदस्यीय नयाँ कार्यसमिति निर्विरोध चयन भएका हुन् । सभाबाट प्रथम उपाध्यक्षमा धनन्जय लम्साल, उपाध्यक्षमा दिल गोदार र अवुवक्कर अली, सचिव हरी अर्याल, सह-सचिव हरी लुईटेल, कोषाध्यक्ष खड्गबहादुर नेपाली र सह-कोषाध्यक्ष सूर्य अर्याल चयन भएका छन् ।
त्यस्तै सदस्यहरुमा लेखबहादुर कुँवर, दौमया गुरुङ्ग, बमबहादुर कार्की, नारायण काफ्ले, कल्याण पौडेल, हेम राना, भगिरथ पौडेल, पूर्णबहादुर बिक, याम भुषाल, उत्तम भट्टराई, प्रकाश परियार, दीपक खड्का, माधव लुईटेल, अज्मत अली, ध्रुव बिसी, राजन बिक, धनश्याम अर्याल, कृष्णप्रसाद ढकाल र नेत्र अधिकारी चयन भए ।
कार्यक्रममा गोप सुनारले स्वागत मन्तव्य राखेका थिए भने नवप्रतिभा सांस्कृतिक परिवारले सांगितिक प्रस्तुति पस्केको थियो । कार्यक्रममा गायक ध्रुर्व बिसीले आफ्नै एल्बम वालिङ्गमा भेट्नलाई बाट “धेरै भयो प्रतिक्षा गरेको आज बल्ल भेट्ने साईत परेको, यो मनको तिर्सना मेट्नलाई आज मेरी मायालु आउदै छन बुटवल बस चढेर बालिङ्गमा भेट्नलाई” प्रस्तुत गरे । स्याङ्गजा जिल्लालाई समेटिएको यस गीतमार्फत उपस्थित दर्शकहरु धोको पुरयाएर नाचे । कार्यक्रममा घन्केको पन्चेबाजाले कार्यक्रमलाई थप रौनक थप्यो । दोहोरी गीतसँगै पन्चेवाजाको तालमा नाच्ने दर्शकहरुको भरिभराउ थियो ।
राष्ट्रिय गानसँगै उद्घाटन गरिएको कार्यक्रममा संस्थाको दशौं बाषिर्कोत्सवलाई हर्षोउल्लासका साथ मनाईयो । १० वटा मैनबत्ती बाली कार्यक्रममा केक समेत काटिएको थियो । स्याङ्गजा सहयोग समाज कतारको एकल प्रयासमा जिल्लास्थित अन्तराष्ट्रिय सम्वन्य समितिको नाममा रहेको १५ लाखको अक्षयकोषलाई बृद्धी गर्ने बाषिर्क कार्ययोजना अन्तरर्गत संस्थाले २ लाख ५० हजार हस्तान्तरण गरेको छ ।
कार्यक्रममा अक्षयकोषको लागि सहयोग रकमकाबारेमा जानकारी गराईएको थियो । संस्थाका प्रमुख सल्लाहकार टुकराज अर्यालको संयोजकमा उक्त अक्षयकोष स्थापना भएको हो । कार्यक्रममा संस्थालाई विभिन्न तह र तप्कामा रहेर सहयोग गरेका व्यक्तित्वहरुलाई सम्मान गरेको थियो । एक दर्जन भन्दा बढी सहयोगीहरुलाई संस्थाले खादा ओढाएर सम्मान पत्र र प्रशंसा पत्र प्रदान गरेको थियो ।
कार्यक्रममा विशेष अतिथीहरु संस्थापक सचिव कमल न्यौपाने , संस्थापक सदस्य तथा बरिष्ठ सल्लाहकार गुरुनारायण रानाभाट, प्रमुख सल्लाहकार टुकराज अर्याल, विधान संसोधन समितिका संयोजक तथा कानुनी सल्लाहकार बिल गुरुङ्ग, लेखा समिति संयोजक तथा सल्लाहकार मोहम्दअजिज अली, सल्लाहकारहरु भेषराज पराजुली, पूर्णाखर ढकाल र रत्नाखर ढकाल, एनआरएन आईसीसी सदस्य उमेश अधिकारी, एनआरएनए कतारका अध्यक्ष मक्सुद अलाम, जनसम्पर्क समिति कतारका सभापति बिमल सुबेदी , प्रवासी मञ्च कतारका अध्यक्ष रामहरी गैह्रे, जनप्रगतिशील मन्च कतारका अध्यक्ष होमनाथ शर्मा, पत्रकार महासंघका अध्यक्ष गणेशप्रसाद बन्जाडे, समाजसेवी दिलकिरण खजुम, चानक पोख्रेल, क्रान्ति सिं, चुडामणी कार्की, शिव खड्का, आशबहादुर गुरुङ् लगायत विभिन्न संघ संस्थाका प्रमुख तथा प्रतिनिधी साथै उल्लेख्य मात्रामा स्याङ्गजावासीहरुको उपस्थिति थियो ।
–घनश्याम पराजुली (कृष्ण) बाट

