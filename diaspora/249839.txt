दुबईमा नेपालीहरुले होली मनाए
दुबई । रंगहरुको पर्व होली शुक्रबार यूएईको दुबईमा पनि विभिन्न नेपालीहरुले बिभिन्न कार्यक्रम गरि मनाएका छन् । यूएईको दुबईमा संघ सस्थाका प्रतिनिधि संचारकर्मी लगायतका अन्य संस्थाहरुले होलीको रंग खेलेर होली पर्व मनाएका छन् ।
सहभागिहरुले एक आपसमा खुशी साटासाट गर्दै रंग लगाएर आत्मीयता प्रकट गरेका थिए । कार्यक्रममा सहभागिहरु रंग साटासाट गर्दै होलीको मनोरंजन लिदै अब आउने दिनहरु राम्रोसंँग बितोस्, छिटो संविधान बनोस् भन्ने धारणा राख्दै थिए ।
बिदेशमा रहेर पनि येसरी होली पर्ब मनाउन पाउँदा नेपालीहरु नेपाल छोडेर बिदेश आएको अनुभव नभएको बताउँछन् । होलीको मनोरंजन लिन संचारकर्मी ब्यबसायीहरु, समाजसेवी, बुद्धिजीवीहरु मेट्रो पार्कमा भेला भएका थिए ।
–गीतामणि पाण्डेबाट

