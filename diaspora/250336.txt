नेपाली टोलीले जिते अमेरिकाको राष्ट्रिय पुरस्कार
लुजियाना । अमेरिकाको लुजियानामा नेपाली विद्यार्थी टोलीले राष्ट्रिय पुरस्कार जितेकाे छ ।
लुजियाना राज्यको लेक चाल्र्सस्थित म्याकनिज स्टेट विश्वविद्यालयमा बीई मेकानिकल इन्जिनियरिङ विषयमा सिनियर लेवलमा अध्ययनरत नेपाली विद्यार्थी धनकुटा घर भएका सन्देश थापा र पवनकुमार यादवको टोलीले सन् २०१४ को इन्जिनियरिङसँग सम्बन्धित अमेरिकाको राष्ट्रिय पुरस्कार जितेको हो ।
सन्देश र पवनको टोलीले ओसियन एक्सप्लोसन ट्रष्ट नामक संस्थाले आयोजना गरेको ‘२०१४ ओसियन एक्सप्लोसन ट्रष्ट न्युटिलस इन्जिनियरिङ डिजाइन च्यालेन्ज’ मा अमेरिकाकै विश्व विख्यात स्ट्यान्फोर्ड, जर्ज वासिङगटन युनिभर्सिटी लगायतको टोलीलाई पछि पार्दै उक्त पुरस्कार जितेको हो ।

