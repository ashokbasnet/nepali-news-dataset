नेपालीलाई दक्षता अनुसार रोजगारी-ओन्टारियो प्रिमियर
टोरोन्टो । टोन्टारियो प्रान्तिय सरकार प्रमुख (प्रिमियर) क्याथलिन विनिले नेपालीलाई सीप, दक्षत र अनुभव अनुसारको रोजागरी उपलब्ध गराइउने प्रतिवद्धता जनाएकी छन् । उनले  विभिन्न संघ सस्था तथा एजेन्सि मार्फत नेपालमै अर्थात क्यानाडामा आर्जन गरेको सीप र दक्षता अनुसारनै काम दिइने आफ्नो सरकारको प्राथमिकता रहेको प्रष्ट पारिन् । क्यानाडामा संचालन हुन लागेको क्यानाडा टिभी नेपालको पहिलो अंकमा अन्तर्वार्ता दिदै प्रिमियर क्याथलिनले सो कुरा बताएकी हुन् ।
त्यस्तै १०५ औ अन्तराष्ट्रिय नारी दिवसको अवसरमा नेपालिज् क्यानेडियन वुमन एसोसिएसनद्धारा आयोजित गत शनिवारको एक विषेश कार्यक्रममा उनले क्यानाडामा घरेलु हिंसा, महिला तथा बालबालिकामाथि हुने गरेको यौनिक हिंसालाई अन्त्य गर्न सबै समुदायलाई सहयोग गर्न अनुरोध गरिन् । प्रिमियर क्याथलिनले यौनजन्य हिंसा निर्मुल गर्ने प्राथमिक तहदेखिको पाठ्यक्रममा यौन शिक्षालाई विषेश जोड दिने तयारी भएको बताइन् ।
ओन्टारियो सरकारकी पहिलो प्रमुख महिला क्याथलिन नेपालीले आयोजना गरेको पहिलो कार्यक्रम सहभागी भएकी हुन् । सो कार्यक्रममा नेपाली राजदुत कालिप्रसाद पोखरेल, क्यानेडियन इमिग्रेसन तथा सिटिजनसिपकी प्रतिनिधि आशा रजक, स्मृति ज्ञवालीले यस अवसरमा महिला सशक्तिकरणको विशेष जोड दिएका थिए । साथै नेपाली नृत्यमा क्याथलिनले पनि नाचेकि थिइन् ।
नेपाल टिभी क्यानाडाले क्याथलिनसंग गरेको अन्तर्वार्ता आउदो १४ मार्च शनिवार विहान रोजर १० च्यानलबाट प्रशारण हुने छ ।
संसारका विभिन्न समुदायका नागरिक क्यानाडामा आप्रवासन हुने तिव्र रुपमा बढेको हुनाले यहाको सरकारलाई महिलाजन्य हिंसा निर्मूल गर्न चुनौति बन्दै आएको छ । त्यसलाई निवारण गर्न प्राथमिक तहमै यौन शिक्षा समावेस गरिने तयारिको सर्वत्र आलोचना समेत  हुदै आएको छ । कार्यक्रमको अन्यतमा प्रिमियर क्याथलिन सहित विषेश अथितिहरुलाई आयोजक सस्थाले कदर स्वरुप सम्मान गरेको थियो ।


