एनआरएन नाईट सिड्नीमा ‘हट डान्स’
सिड्नी । अष्ट्रेलियाको राजधानी सिड्नीमा भएको ‘एनआरएन नाईट सिड्नी’ मा नेपाली कलाकारहरूको प्रस्तुतीसँगै नेपालीहरू कम्मर मर्काइ मर्काइ नाँचे । झन्डै चार घन्टाको सांगितिक कार्यक्रममा गायिका कोमल ओली र गायिका ईन्दिरा जोशीका चर्चित माैसमी गीतहरूमा दर्शकहरूले हट डान्स गरे ।
सांगितिक कार्यक्रममा गायिका कोमल ओलीले आफ्ना प्रस्तुतिमा दोहोरी गीत पनि गाइन् । अविवाहित कोमलको प्रस्तुती दर्ककहरूलार्इ नचाउने खालकै थियो ।
यसैगरी गायिका ईन्दिरा जोशीले आफ्ना हिट नम्बरहरुमा उपस्थित दर्शकलाई नाँच्न बाध्य बनाइन् । गायिका कोमल र ईन्दिराका साथ हाँस्य अभिनेता भुपेन्द्र चुडाल, सिड्नीका विभिन्न गायिक गायिकाहरुले मेरो देशको झण्डा गीत प्रस्तुत गरे भने अन्य नेपाली नृत्य पनि प्रस्तुत गरे ।
गायक राजकुमार गोश्वामी, नरेन कुलुंग, सुजाता उपाध्याय मानन्धर, ईश्वर पोखरेल, राजेश केसी लगायतले भर्खरै रिलिज गरिएको चर्चित गीत मेरो देशको झण्डा प्रस्तुत गरे ।
पाथीभरा श्रद्धाश्रम निर्माणमा सहयोगार्थ भएको कार्यक्रममा ८० वर्षीय संगीतकार गोपालनाथ योगीले भ्वाईलिनको माध्यमबाट मनोरञ्जन दिलाए । सविता लामा र टिमले वारी तुँवालो पारी तुँवालो बोलको गीतमा नृत्य प्रस्तुत गरेकी थिइन् । हाँस्य अभिनेता भुपेन्द्र चुडालले आमाको माया नामक एकांकी प्रस्तुत गरे ।
सिड्नीवासी नेपाली समूदायका सदस्यहरुले पाथीभरा श्रद्धाश्रमको निम्ति सहयोग पनि गरेका छन्। एनआरएन अष्ट्रेलियाका उपाध्यक्ष हरी राम्जालीको स्वागत मन्तब्यसँगै सुरू भएको कार्यक्रममा पाथीभरा श्रद्धाश्रमका विषयमा तयार पारिएको रिपोर्ट प्रस्तुत गरिएको थियो ।
एनआरएन नाईटमा आफ्नो प्रस्तुत दिन नेपालबाट आएका कलाकारहरु कोमल ओली र ईन्दिरा जोशीलाई न्यू साउथवेल्सका लागि अवैतनिक महावाणिज्य दूत दीपक खड्का, एनआरएन संरक्षक ईन्द्रा बन, समाजका अग्रज नारायण प्रधान, एनआरएन अष्ट्रेलियाका अध्यक्ष महेन्द्र ओलीले सम्मान गरेका थिए ।

