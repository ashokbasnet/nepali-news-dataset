अमेरिकाकाे टेक्सासमा ‘किडनी पदयात्रा’
विकास राज न्यौपाने
अमेरिका । अमेरिकाकाे टेक्सासमा ‘किडनी पदयात्रा’ कार्यक्रमको आयोजना गरिएको छ । मानव जीवनको सबै भन्दा महत्वपूर्ण अंग मिर्गौलाको समस्या बढ्न थालेको भन्दै टेक्ससको युलेशपार्कमा ‘किडनी पदयात्रा’ आयोजना गरिएको हो ।
‘आरोग्य फाउन्डेसन’ का माध्यमबाट मृगौला रोगीको समस्याले पीडित असक्त महिला पूर्ण उपचार पुर्याउने उद्देश्यले ‘विश्व मृगौला दिवस’ को अवसर परेर लायन्स क्लबको किडनी प्रोजेक्टका संस्थापक प्रा प्रभात दीक्षितको नेतृत्व तथा पूर्व अध्यक्ष इरा आचार्यको संयोजकत्वमा डालस एभरेस्ट लाइन्स क्लव टेक्सासले आइतबारका ‘किडनी पदयात्रा’ कार्यक्रमको आयोजना गरिएको हो । “महिलाद्वारा महिलाको लागि” नाराका साथ गरिएको यस कार्यक्रमको सञ्चालन यशोधा खतिवडाले गरेकी थिइन् ।
कार्यक्रममा डीएफडब्लु क्षेत्रमा बसोबास गर्ने करिब तीन सय नेपाली तथा स्थानीय अन्य समुदायका व्यक्तिहरूको सहभागिता रहेको थियो । पदयात्रा कार्यक्रमको सुभारम्भ प्रमुख अतिथि युलेश सहर कि मेयर लीन्डा मार्टिन  ले अघि लागेर गराइएको थियो।
कार्यक्रममा नेपाली समाज टेक्सास, इन्द्रेणी सांस्कृतिक सङ्घ, स्थानीय ब्लड डोनर्स संस्था, प्रवासी नेपाली मञ्च, जनसम्पर्क समिति, युनिकोन लगायतका संस्थाहरूको सक्रिय उपस्थिति थियो।
कार्यक्रममा नेपाली बाजा तथा जुम्बा डान्सबाट मनोरन्जन समेत गराइएको थियो। यस कार्यक्रमका लागि विभिन्न समाजसेवी तथा सहभागीहरूबाट गरी दुर्इ हजार डलर अर्थ सङ्कलन भएको क्लबका पूर्व अध्यक्ष इरा आचार्यले जानकारी दिइन् ।
 केही वर्ष यता नेपालीहरूमा यसको मिर्गौलाको समस्या बढ्न थालेको र नेपालमै सहज उपचार गर्ने उपकरण तथा अस्पतालको कमीले गर्दा धेरै नेपाली विदेशमा ठूलो रकम खर्च गरेर यो रोग उपचार गर्न बाध्य छन्।

