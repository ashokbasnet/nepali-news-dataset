अमेरिकाको टेक्सासमा होलीको राैनक  
विकास राज न्यौपाने
अमेरिका । अमेरिकाको टेक्सासमा रहेका नेपालीहरूले अपसमा रंग खेलेर होली पर्व मनाएका छन् । अमेरिकाको टेक्सासमा झन्डै तीन सयको संख्यामामा भेला भएका नेपालीहरू र केही अमेरिकन नागरिकहरू रंग खेलेर होली मनाएका हुन् ।
अघिल्लो हप्ता सम्म ‘वेदर फोर्कास्ट’ अनुसार आजको दिन घमाइलो देखाए पनि एकाएक मौसम परिवर्तनले दिन सोचे जस्तो उज्यालो भएन तथापी घाम नलागे पनि तापक्रम भने झन्डै ५५-६० फ़ोरेनहाईट रहनुले खुल्ला पार्कमा रंग खेल्न बाधा पुगेन।
होलीका लागि ग्रेपभायिन लेक १ बजेदेखि होलीको रंगमा डुबेको थियो । खुल्ला पार्कमा एकले अर्कालाई अबिर दल्दै अंकमाल गरिरहेका दृश्य निकै रौनकमय थियो। नेपालमा हिमाल, पहाड र तराईकाले एकै दिन मनाउने यो पर्व विदेशी माटोमा  मनाउन पाउनुमा सबै गौरवान्वित देखिन्थे।
७ वर्षअघि स्थापना भएको इन्द्रेणी संस्कृतिक संघ ड्यालसले स्थापना भएदेखि होली मनाउँदै आएको संघका अध्यक्ष नेत्र पाण्डेले मिडियालाई बताउनु भयो।  होलि कार्यक्रमको समापन साँझ ६ बजे गरिएको गरिएको थियो ।
 

