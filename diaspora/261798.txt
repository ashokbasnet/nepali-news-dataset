कोरियाका नेपालीहरूले नयाँ वर्ष मनाउँदै  
सउल । दक्षिण कोरियाका नेपालीहरू २०७२ सालको नयाँ वर्ष मनाउने  तयारीमा जुटेका छन् । फेन्तेक प्रवासी मजदुर सहयोग केन्द्र(माईग्रेन सेन्टर) नेपाली समुदायको आयोजनामा  नयाँ वर्ष  मनाउने  तयारीमा जुटेका हुन ।
आगमी अप्रिल १२ तारिख आइतबार सो सेन्टरको आफ्नै भवनमा उक्त नयाँ वर्षको  कार्यक्रम  गर्न लागिएको हो । उक्त दिन १ बजेदेखि संचालन हुने  नयाँ वर्षको शुभकामना आधान प्रधान कार्यक्रममा नेपाली परिकारका खानाको प्रबन्ध गरिएको सेन्टरका अध्यक्ष बृजुबिक्रम थापाले बताए ।
नेपाली सांस्कृतिक कार्यक्रम सहित मनाउन लागिएको सो कार्यक्रममा कोरियाका स्थानीय कताकारहरुको प्रस्तुति रहने  फेन्तेक प्रवासी मजदुर सहयोग केन्द्र सांस्कृतिक विभागका प्रमुख भक्त थापाले जनाएका छन्  ।
कोरियामा स्थापना कालदेखिनै बहुसंख्य नेपालीहरूको साझा संस्थाको रूपमा स्थापित फेन्तेक माईग्रेन सेन्टरमा हाल पाँच सय बढी नेपालीहरू आबद्ध रहेका छन् । यस संस्थाले आपत् बिपतमा परेका दैनिक दर्जनबढि नेपालीहरूलाई खान बस्न सहितको आश्रय दिदै आएको छ।
(मीनप्रकाश उप्रेतीबाट)

