अतिरिक्त शुल्कको मलेसियाका ब्यवसायीद्वारा विरोध
रामचन्द्र नेपाल
क्वालालम्पुर । नेपाल-मलेसिया वैदेशिक रोजगार संघले मलेसियामा श्रमिकहरुलाई पठाउदा लिने अतिरिक्त शुल्कको विरोध जनाएको छ । क्वालालम्पुरको होटल ग्राण्ड कन्टिनेण्टलमा आयोजित पत्रकार सम्मेलनमा वोल्दै अध्यक्ष कमलप्रसाद गौतमले एउटै श्रमिकलाई स्वास्थ परीक्षण नेपालमा र मलेसियामा दुई ठाउँमा गर्ने भएकाले थप समस्या परिरहेको वताए ।
उनले भने- ‘दोहोरो मेडिकल हुदा श्रमिकहरुको लागत खर्च वढिरहेकेा छ यसलाई सरकारले वेलैमा सोच्नु पर्छ ।’ केही समय अगाडि स्थापना भएको नेपाल-मलेसिया वैदेशिक रोजगार समन्वय संघलाई केन्द्रले आधिकारिता प्रदान गरेको र सोही संघले मजदुर र श्रमिकका हितका लागि काम गर्ने समेत अध्यक्ष गौतमले जानकारी गराए । सवै समस्याको समाधान त गर्न नसकिए पनि समस्या न्युनिकरण गर्ने काम हुने उनले बताए ।
संघका सचिव रोजन खड्काले मलेसियामा वैधानिक रहेकाहरु समेत अवैधानिक भएको भन्दै नेपाल र्फकन थालेपछि ब्यवसायीहरुलाई निकै अपठ्यारो परेको भन्दै दूतावासले यात्रा अनुमति पत्र दिँदा आवश्यक ध्यान पुरयाउनु पर्नेमा जोड दिए ।
संघका सदस्य चोलाकान्त पंगेनीले ब्यवसायीहरु इमान्दार हुने हो भने धेरै समस्याको समाधान गर्न सकिने र संघले त्यसलाई कार्यान्वयन गराउन तर्फ भूमिका खेल्ने वताए ।

