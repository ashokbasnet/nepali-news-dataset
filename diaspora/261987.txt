आगलागीपीडित परिवारलाई कोषबाट राहत उपलब्ध 
गुल्मी । पिपलधारा चौतारी सम्पर्क समिति विश्व संजाल गुल्मीको माताहातमा रहेको परोपकारी तथा मानव कल्याणकारी कोषले अग्नीपीडितलार्इ अर्थिक सहयोग प्रदान गरेको छ ।
कोषका संयोजक कृष्णप्रसाद खनालको अध्यक्षतामा भएको बैठकले पिपलधारा गाविस-९, बराजास्थित घनबहादुर थापाको गोठमा भएको  क्षतिको मूल्यांकन गर्दै संस्थाको परोपकारी तथा मानव कल्याणकारी कोषबाट तीस हजार रूपैयाँ पीडित परिवारलाई राहात स्वरूप उपलब्ध गराएको हो । घनबहादुर थापाको केही दिनअघि निधन भएको हो ।
रकम हस्तान्तरण कार्यक्रममा संस्थाका विदेशस्थित सल्लाहकार चेतनाथ खनाल, तेजबहादुर खत्री तथा पिपलधारा गाविस नागरिक समाजका अध्यक्ष शिवहरि खनाल,  राजनीतिक दलका प्रतिनिधि नविन जीसी, हरीबहादुर थापा,  रत्नप्रसाद खनाल,  टानबहादुर केसी लगायतको उपस्थिति थियो ।
यस्तै, ज्ञानोदय मा.वि प्रधानाध्यापक हुकुम महत,  जयनेपाल प्रावि प्रधानाध्यापक तिलक खनाल,  जनकल्याण प्रावि प्रधानाध्यापक कृष्ण केसी, लगायतको उपस्थिति थियो ।
संस्थाको तर्फबाट युएई उप-समितिका अध्यक्ष टोपबहादुर गौतम नेतृत्वको युएई उप-समिति एवं मलेशिया उप-समितिका अध्यक्ष दिपक महत नेतृत्व मलेशिया उप-समिति, वेलायत र कोरियाबाट र अन्य देशबाट यस कोषमा सहयोग आउने क्रम जारी भएपनि हाल  संस्थाको कोषमा प्रर्याप्त रकम नभएकोले तल्काल संस्थामा पीडित परिवारका निवेदनका आधारमा नभएर संस्थाका प्रतिनिधि र स्थानिय सल्लाहकारको घटनास्थल विवरण र मुल्यांकन अनुसार राहत उपलब्ध गराउने कोषाध्यक्ष रामप्रसाद घिमिरेले बताए ।



