क्यानडाबाट नेपाली पत्रिका प्रकाशन सुरु
क्यानडाको एडमन्टन सहरमा नेपाली मासिक पत्रिका नेपाली पेपरको प्रकाशन सुरु भएको छ। ट्याब्लोइड आकारमा निस्किने नेपाली पेपर मासिकको नमूना अंक भर्खरै यम घिमिरेको सम्पादन र सुभाष सुबेदीको प्रकाशनमा बजारमा आएको छ।
१६ पेजमा सम्पूर्ण रंगीन पत्रिकाको रुपमा आएको नेपाली पेपर मासिक आकारप्रकार र ब्यबसायिक ढाँचाकाँचाका हिसाबले क्यानडामा प्रकाशित हुने नेपाली भाषाको पहिलो पत्रिका हो । हामीले अन्य समुदायको जस्तै हाम्रो नेपाली भाषामा पनि एउटा पत्रिका हुनुपर्छ भन्ने ठान्यौं”, नेपाली पेपरका सम्पादक यम घिमिरेले बताए ।
नेपाली समुदायको सङ्ख्या पनि बढिरहेको, काम, घरबार, पढाइ सबैतिर नेपालीले बिस्तारै आफ्नो पहिचान बढाउँदै गएको छ ।
‘अब हामीलाई पनि हाम्रो आफ्नै भाषामा स्थानीय समाचार, सूचना पढ्न सकिने, नयाँ मुलुकमा नेपाली कला, प्रतिभा, सिर्जनाहरुलाई उजागर गर्ने र नेपालीलाई एकताको सुत्रमा बाँध्न भूमिका खेल्ने एउटा नेपाली साझा मन्च चाहिन्छ भन्ने ठहर भयो र यो जन्मियो’ सम्पादक घिमिरेले थपे ।
क्यानडामा विभिन्न देशका मानिसहरु बस्ने भएकोले यहाँ सबै समुदायका आ-आफ्नै  भाषाका पत्रपत्रिका छापिने गर्छन्। यहाँ पन्जाबी, गुजराती, चिनियाँ, भियतनामी, युक्रेनी, फिलिपिनो, रसियन, पोलिसलगायत अन्य थुप्रै भाषामा समुदाय बिशेषका आ-आफ्नै पत्रपत्रिका छापिन्छन् ।



