टेक्सासको डालसमा हनुमान जयन्ती
अमेरिका । अमेरिका टेक्सास राज्यको डालस शहरमा रहेको हरिहर शक्ति मन्दिरमा हनुमान जयन्ती मनाएका छन् । हनुमान भक्तहरुका र रामभक्तहरुका लागि पनि यो दिनको महिमा अपार छ। मन्दिरमा विहानैदेखि हनुमानको दर्शन र पूजाका लागि भक्तजनहरुको आवागमनले विशेष रौनक़ छाएको थियो।
विहान ११ बजे हनुमानजीको विशेष पूजा र आरती पश्चात सामूहिक रुपमा हनुमान चालीसा १०८ पटक पाठ गरिएको थियो। भक्तहरुले मन्दिरमा बसेर मन्त्रजप, स्तोत्रपाठ र सुन्दरकाण्ड पाठ गरेर हनुमानजीको उपासना गरे।
बेलुका ८ बजे सायं क़ालीन पूजा आराधना गरेर भजनकीर्तन र नृत्यद्वारा हनुमानजीको जन्मोत्सव मनाइयो। पण्डित तुलसी राम शर्माद्वारा हनुमानजीको जन्मकथा, अनुपम रामभक्ति, ब्रह्मचर्यपालन, स्वामिभक्ति, अजेय वीरताको विषयमा प्रवचन गरिएको थियो। समाजसेवी हरि थापाद्वारा हनुमानजीको जन्म सम्बन्धी भजनबाट बेलुकाको कार्यक्रम प्रारम्भ गरिएको थियो।

