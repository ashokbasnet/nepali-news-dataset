बोक्सी प्रथा विरुद्धको नेपाली सिनेमा मलेशिया पुग्यो
क्लालालम्पुर । बोक्सी प्रथा विरुद्धको चलचित्र ‘रक्तभोग’ले ९ लाख नेपाली रहेको मलेशियाबाट विदेश यात्रा शुरु गरेको छ । नेपालका विभिन्न ठाउँमा प्रर्दशन भइरहेको चलचित्र रक्तभोगले मलेशियाबाट विदेशमा समेत प्रर्दशन शुरु गरेको हो ।
क्वालालाम्पुरमा रहेको द खुुकुरी रेष्टुरेन्टमा सोमवार साँझ चलचित्रको विशेष प्रदर्शनी गरिएको थियो । चलचित्र हेर्न नेपाली ब्यवसायी विभिन्न नेपाली संघ संगठनका प्रतिनिधि तथा पत्रकारहरुको सहभागिता रहेको थियो ।
चितवनको माडीमा २ वर्ष अगाडि बोक्सीको आरोप लगाएर आफ्नै आफन्तद्वारा निर्मम तरिकाले कुटपिट गरी जिउँदै जलाएर हत्या गरिएकी महिला ढेगनीदेवी महतोको सत्य घटनामा आधारित भएर निर्माण गरिएको चलचित्र रक्तभोग हेर्न विभिन्न देशमा रहेका नेपालीहरुबाट माग भएकोले मलेशियाबाट विदेशमा प्रर्दशन शुरु गरिएको रक्तभोग निर्माण पक्षले जनाएको छ ।
मलेशियामा चलचित्र रक्तभोग क्वालालम्पुरमा पहिलो पटक देखाईएको र अव नेपाली कामदार धेरै रहेका जोहर, पेनाङ, बालाकोङलगायकतका क्षेत्रमा देखाईनेे निर्माता रामचन्द्र लम्सालले बताए ।
नेपालमा विभिन्न समुदाय र विद्यार्थी वर्गमा चलचित्र प्रर्दशन भैरहेको भए पनि चलचित्र नियमित प्रदर्शनका लागि अहिलेसम्म रिलिज भएको छैन । बीबी फुँयालको निर्देशनमा वनेको चलचित्रमा सारिका घिमिरे, रामचन्द्र लम्साल, पोदराजपौडेल, शैलेस पौडेल, रचनापौडेल, भुवन नेपाली, स्वस्तिका तिमिल्सेना रहेका छन् ।
-रामचन्द्र नेपालबाट

