वैदेशिक रोजगार प्रवर्द्धन वोर्डको नाम नै अनुपयुक्तः प्रकाश
रामचन्द्र नेपाल
क्वालालम्पुर । एकीकृत नेकपा माओवादीका उपाध्यक्ष नारायणकाजी श्रेष्ठ ‘प्रकाश’ले वैदेशिक रोजगार प्रवर्द्धन वोर्डको नाम नै उपयुक्त नभएको बताएका छन् ।
पार्टी प्रवासी संगठनको कार्यक्रमका लागि केही दिनदेखि मलेसियामा रहेका प्रकाशले मंगलवार साँझ क्वालालम्पुरमा भएको एक अन्तरक्रिया कार्यक्रमम प्रवर्द्धन बोर्डको ब्यवस्थापन हुनुपर्ने र विदेश जाने प्रवृतिलाई निरुस्साहित गर्नुपर्ने वताए ।
उनले विदेशमा कमाएर आर्जन नेपालमा लगानी गर्नसमेत आग्रह गरे ।
संक्रमणकालिन अवस्थालाई दोष दिएर नेपालका कुनै पनि राजनैतिक दलहरु उम्कन नपाउने उनले वताए । उनले विकासको आधारभुत आवश्यकतामा सवै दलहरु एक हुनुपर्नेमा जोड दिए । ‘सिद्धान्तनिष्ठ आ-आफना ठाउँमा होलान तर नेपाललाई सम्मुनत वनाउने कुरामा सवै दलहरुको एक मत हुनुपर्छ ।’- उनले भने ।
नेपालीहरुले विदेशी भूमिमा काम गरिरहनु परेको अवस्था देख्दा एक जिम्मेवार दलको जिम्मेवार नेता भएको नाताले आफूलाई निकै दुःख लागेको वताउदै विदेशमा श्रम गर्नु पर्ने रहर नभएर वाध्यता भएको नेता प्रकाशको भनाइ छ । नेपालमै रोजगारीको सृजना गर्नको लागि सवै दलहरुको साझा एजेण्डा वनाउनुपर्ने उनले बताए । नेपाल र मलेसिया विचश्रम संझौता चाडै हुनुपर्नेमा उनको जोड थियो ।
क्वालालम्पुरमा भएको अन्तरकि्रया कार्यक्रममा मलेसियाका लागि नेपाली राजदूत डा.निरन्जनमान सिं वस्न्यात, माओवादी नेता गणेश रेग्मी, गैरआवासीय नेपाली संघका अध्यक्ष लगायत पदाधिकारीहरु, ब्यापारीहरु, श्रमिकहरुको उपस्थिति रहेको थियो ।

