मेरो उम्मेदवारी फिर्ताको प्रचार भ्रामकः नगेन्द्र पौडेल
वासिंगटन डीसी । गैरआवासीय नेपाली संघ राष्ट्रिय समन्वय समिति अमेरिकाको आसन्न निर्वाचनमा अध्यक्षका प्रत्यासी नगेन्द्र पौडेलले आफूले उम्मेदवारी फिर्ता नलिने स्पष्ट पारेका छन् ।
अध्यक्षका अर्का प्रत्यासी डा. केशव पौडेललाई समर्थन गर्दै नगेन्द्रले उम्मेदवारी फिर्ता लिने तयारी गरेको भन्ने चर्चालाई नगेन्द्रले भ्रामक भएको बताए ।
‘केही विरोधीहरुले मेरो समर्थनबाट अत्तालिएर झुठो प्रचार गरिरहेका छन्,’ नगेन्द्रले अनलाइनखबरसँग भने, ‘नियोजित ढंगबाट अध्यक्ष पदका अर्का प्रत्यासीलाई छोड्ने भ्रामक कुराहरु सामाजिक संजालहरुमा देख्ने गरेको छु, म यसको घोर भत्र्सना गर्दछु ।’
एनआरएन अमेरिकाको अध्यक्षका प्रवल दावेदार पौडेलले विभिन्न राज्यहरुमा निर्वाचन प्रचारलाई तीब्र बनाएका छन् । उनी केही दिनअघि न्युयोर्कको चुनावी प्रचारप्रसारपछि म्यारिल्याण्ड पुगेका थिए ।
पौडेलको चुनाब प्रचार तथा प्रसारसँग सम्बन्धित कार्यक्रम अन्तर्गत प्रचारप्रसार र घरदैलो अभियानमा लागिरहेका छन् । प्रचारप्रसारकै कार्यक्रम अन्तर्गत विहीबार नेजाले आयोजना अन्तरक्रियाका लागि सन फ्रान्सिस्काे, शुक्रवार नेपालीज अमेरिकन युथ एसोसिएसन न्युयोर्क, अप्रिल ११ मा सम्प्रेसनले आयोना गरेको कार्यक्रम तथा अप्रिल १२ तारिख नेजाले डालस टेक्सासमा आयोजना गर्ने कार्यक्रममा भाग लिने पौडेलले बताए । उनले आफ्नो जित सुनिश्चित रहेको दावी गरेका छन् ।
पौडेलले विश्वब्यापी रुपमा आप्रवासीका समस्याका बारेमा सचेत र तिनको समस्या समाधानका लागि तत्पर रहने प्रतिवद्धता समेत जनाएका छन् । एनआरएन अमेरिकाको नेतृत्वका लागि आधा दर्जन बढी प्रत्यासी देखिए पनि नागेन्द्र पौडेल र डा. केशव पौडेलबीच नै तीव्र प्रतिष्पर्धा हुने देखिएको छ । एनअारएन एनसीसीकाे निर्वाचन अागामी अप्रिल १६ तारिखमा हुँदैछ ।

