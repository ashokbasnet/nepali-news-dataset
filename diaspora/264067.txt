टेक्सासमा नेपालीहरूको नयाँ वर्षको पिकनिक
बिकाश राज न्यौपाने
अमेरिका । “ग्रेटर अस्टिन नेपाली सोसाइटी” ले आयोजना गरेको नयाँ वर्ष २०७२ को  वनभोज तथा खेलकूद कार्यक्रम टेक्सासको  राजधानी अस्टिनमा सम्पन्न गरेको छ ।
गत अप्रिल ४ शनिवारका दिन गरिएको कार्यक्रममा ड्यालस, वाको, टेम्पल, लगायत विभिन्न सहरहरुबाट उल्लेख्य सहभागिता रहेको थियो ।
कार्यक्रममा लोक तथा  दोहोरी गीतले भरिपूर्ण मनोरञ्जन लिएका थियो भने  खेलकुद तर्फ भने फुटबलमा आठ वटा समूहका खेलाडीहरू र भलीवलमा पाँचवटा समूहका खेलाडीहरूले भाग लिएका थिए ।

नोर्थ अस्टिन फुटबल समूहले प्रथम स्थानमा विजयी प्राप्त गरेका छ भने हिमाली फुटबल नर्थ लमार समुहले दोस्रो स्थान हात पारेको थियो  ।

त्यसैगरी भलिबलमा हिमालयन टाइगर किल्लिन समूहले प्रथम स्थान हासील गरेका थिए भने सिस्ने हिमाल रिभरसाईदले दोस्रो स्थान हासिल गरेको थियो ।

विजयी हुने खेलकुद समूह र खेलाडीहरूलाई संस्थाका अध्यक्ष गेहेन्द्र केसी र उपाध्यक्ष माधव भण्डारीले पुरस्कार र प्रमाणपत्र हस्तान्तरण गरेका थिए ।

