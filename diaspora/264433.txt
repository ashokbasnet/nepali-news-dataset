तामाङ समाज कतारको अध्यक्षमा थार्चा
दोहा । नेपाल तामाङ समाज कतारको शुक्रबार दोहामा सम्पन्न छैठौ अधिवेशनले थार्चा लामालाई अध्यक्ष पदमा सर्बसम्मत चयन गरेको छ । २७ सदस्यीय कार्यसमितिको प्रथम उपाध्यक्षमा तीर्थ थिङ तामाङ, द्वितीय उपाध्यक्षमा तेजबहादुर मोक्तान, महासचिवमा इन्द्रबहादुर पाख्निन, सचिब कमल योन्जन, कोषाध्यक्ष प्रकाश माम्बा तामाङ र सह-कोषाध्यक्षमा सन्देश तामाङलाई चयन गरेको हो ।
त्यसैगरी सदस्यहरुमा नरबहादुर तामाङ, इन्द्र तामाङ, श्याम मोक्तान, सुकमान मोक्तान, शिशिर तामाङ, दुर्गा तामाङ, अमृत घिसिङ, ज्ञानबहादुर तामाङ, किरण तामाङ, राजेन्द्र बहादुर तामाङ, नेत्रकुमार वाइबा, सम्बा बोम्जन, सुनबहादुर तामाङ, श्याम मोम्बा तामाङ र धिरेन तामाङलाई चयन गरेको छ । बाँकी ५ सदस्य कार्यसमितिले पछि चयन गर्नेछ ।
जनजाती महासंघका कतार शाखाका महासचिब पुरुषोत्तम सुनुवारको प्रमुख अतिथ्यमा तथा गैरआवासीय नेपाली संघ कतारका उपाध्यक्ष सुकबहादुर तामाङको बिशेष आतिथ्यतामा सम्पन्न अधिबेशनमा नेपाल पत्रकार महासंघ कतार शाखाका सचिब मोहम्मद अजिज अलि, तमु समाजका अध्यक्ष कृष्ण गुरुङ, किराँत राई योयक्खाका एकराज राई, मगर संघका महेन्द्र थापा, महिला समाजका रेखा राई, धनकुटा सेवा समाजका दुर्गा तामाङ, ओखलढुंगा सेवा समाजका अशोक सिङदेन, हिमालय युवा समाजका शुकमान तामाङ, गैरआवासीय मजदुर यातायात संघका पूर्ण लोप्चन लगायतले अधिबेसनको सफलताको शुभकामना ब्यक्त गरेका थिए ।
तामाङ समाज कतारले आफ्नो समुदायको नागरिकको शैक्षिक उन्नतिका लागि स्थापना गरेको शैक्षिक बिकाश कोषको रकम बढाएर १० लाख पुर्याउने निर्णय गरेको छ । हाल उक्त कोषबाट एसएलसीमा उत्कृष्ट नतिजा ल्याउने तामाङ समुदायको एक छात्र तथा एक छात्रालाई नगदसहित सम्मनपत्र प्रदान गर्दै आइरहेको छ ।
तामाङ जातिको आर्थिक उन्नतिका लागि सामुहिक लगानीको अबधारणा अनुरुप समाजले काठमाण्डौमा छिमेकी मार्ट सुपरमार्केट सन्चालनमा ल्याएको छ । उक्त सुपरमार्केटको दुई दर्जन शाखा सञ्चालन भइरहेको दीपक पुडासैनले जानकारी दिए ।

