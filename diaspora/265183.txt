क्यानाडाका नेपालीले नयाँ वर्ष मनाए
अटवा (क्यानाडा) । नेपालीहरुमा नेपाली नयाँ वर्ष भन्दा अंग्रेजी नयाँ वर्षप्रतिको मोह बढीरहे पनि विदेशमा रहेका नेपालीहरुले भने विक्रम संवतको नयाँ वर्ष भब्य रुपमा मनाइरहेका छन् ।
देश बाहिर रहेका प्रवासी नेपालीहरुले विक्रम सम्बतको नयाँ वर्ष मनाइरहेका छन् । क्यानडाको राजधानी अटवामा रहेका नेपालीहरूले विविध साँस्कृतिक कार्यक्रमका साथ नेपाली नयाँ बर्ष मनाए ।
सोही सांस्कृतिक कार्यक्रमको अवसरमा अन्तर्राष्ट्रिय नेपाली साहित्य समाज क्यानडा अटवाद्वारा प्रकाशित प्रतिध्वनी भाग-२ को लोकार्पण गरिएको छ । क्यानडाका लागि नेपाली राजदूत कालीप्रसाद पोख्रेलले लोकार्पण गरेका थिए ।

