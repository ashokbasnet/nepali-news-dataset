एनअारएन स्वीडेनले मनायो नेपाली नयाँ वर्ष
स्टकहोल्म । ग़ैरआवासीय नेपाली संघ, स्विडेनले नेपाली नयाँ वर्ष २०७२ को अवसरमा “शुभकामना आदान प्रदान” तथा बिबिध सांस्कृतिक कार्यक्रम राजधानी स्टकहोल्ममा सम्पन्न भएको छ ।
एनआरएन स्विडेनले बर्षेनी नयाँ वर्ष पर्बका रूपमा मनाई बिदेशी भूमिमा रहेर पनि विक्रम संवतको स्मरण गर्ने गरेको छ ।
संस्थाका तर्फबाट एनआरएन स्वीडेनका महासचिब चिरन्जिबी खरेलले स्वागत तथा शुभकामना मन्तब्य ब्यक्त गरे भने कार्यक्रमको संचालन गोविन्द तिवारी (बासु) ले गरेका थिए ।
महिलाको तर्फबाट सोमा अधिकारी, समाज सेबी एबं संस्थापक उपाध्यक्ष प्रबेश कुंबर, संस्थापक अध्यक्ष नबिन थपलियाले नयाँ बर्षको शुभकामना मन्तब्य दिए ।
शुभकामना मन्तब्यकै क्रममा युबा ब्यापारी राजकुमार ॐसन (शिव) ले बर्तमान एनआरएन भित्र देखिएको बिबादले प्रत्यक्ष फुट ल्याएकोले  नेपालीहरूमा ठुलो असर पुर्याएको बताए ।

कार्यक्रमको अन्त्यमा आयोजक संस्थाका उपाध्यक्ष एवं का.बा. अध्यक्ष नवराज रेग्मीले नयाँ पर्बको शुभकामनाका साथै संस्था गुट, उपगुटमा लाग्नु भन्दा सबै जना मिलेर अगाडि बढ्दा हामीले चाएको र खोजेको एनआरएन स्वीडेन प्राप्त गर्न सकिने भन्दै उपस्थित सम्पूर्ण महानुभाबहरुलाई धन्यवाद दिए ।
पहिलो प्रस्तुतिको रुपमा नृत्यङगाना सैला आचार्य श्रेष्ठको एकल नृत्य “कसरी भनु म मनको कुरा यो” बोलको गीतबाट मनोरन्जन दिइएको थियो । क्रमश: बिन्दा खरेल, उषा गौतमको सुन्दर नृत्यमा सबैले ताली बजाएर साथ दिएका थिए । चुडामणी भट्टराईको पञ्चे बाजाले स्वदेशमा बिहे, वर्तमनमा नाचेको गाएको झल्को दिलाएको थियो ।

गाएनकै क्रममा बाल प्रतिभा भाई उत्कृष्ट खरेलको हिन्दी गीत “तु ही तु” ले सबैको मन जित्न सफल भएको थियो । यसरी १ दर्जन गीत र   नृत्य अनी बिच बिचमा कबिता र मुक्तकले पनि दर्शक दिर्घा लाई थप मनोरन्जन प्रदान गरेको थियो । सांस्कृतिक कार्यक्रम पश्चात रात्रीभोजको अयोजना गरिएको थियो ।

–दिनेश श्रेष्ठबाट

