एनआरएन युकेमा ६५ सदस्यीय सल्लाहकार चयन
लण्डन । नयाँ नेतृत्व चयनमा लागि चुनावी सरगर्मी शुरु हुनै लाग्दा गैरआवासीय नेपाली संघ युकेले सल्लाहकारहरु नियुक्त गरेको छ । आगामी सेप्टेम्बर ६ मा नयाँ निर्वाचन घोषणा गरिसकेपछि अध्यक्ष महेन्द्र कंडेल नेतृत्वले सल्लाहकारहरु नियुक्त गरेको हो ।
एनआरएनए युकेको लामो विदादपछि केही महिनाअघि मात्र आइसीसीको निर्देशनमा अध्यक्ष बनेका महेन्द्र कंडेलले आफू निकटमा व्यक्तिहरुलाई सल्लहाकारमा चयन गरेको आरोप लगाइएको छ ।
अध्यक्ष महेन्द्र कंडेलले आफु संरक्षक रहेको प्रगतीशील नेपाली समाजका पुर्ण लोक्सम, नविन सापकोटा, श्याम शेरचन, रणबहादुर केसी, कर्णबहादुर शाही लगायतलाई एनआरएनए युकेको सल्लाहकारमा चयन गरेका छन् ।
यसैगरी आफु निकट रहेका नेपाली कांग्रेस समर्थकहरु विज्ञान प्रसाई, विनोद मोक्तान, शिवजी श्रेष्ठ, चेतनाथ खनाल, युवराज गुरुङ, शान्तविनोद लामिछाने, भोज प्रसाद गुरुङ, तेज राई लगायतलाई सल्लाहकार चयन गरिएको छ ।
यसअघि तीन सय पाउण्डका दरले सल्लाहकार चयनको विरोध भएपछि तत्कालिन कार्यसमितिले म्याग्दीको गलेश्वरमा निर्माणाधिन बृद्धाश्रमको सहयोगार्थ सहयोग संकलन गरिएको जनाएको थियो । यद्यपी ति सल्लाहकारहरुको दुई बर्षे कार्यकालका बारेमा यस कार्यसमितिले केही उल्लेख नगरेको बताइएको छ ।

