डा. केसीलार्इ इन्टरनेसनल नेप्लिज ब्लड डोनर्सको सम्मान
विजय थापा 
वाशिंगटन डिसी । त्रिभुवन विश्वविद्यालय शिक्षण अस्पतालका हाडजोर्नी विशेषज्ञ प्रा. डा. गोविन्द केसीलाई अमेरिकामा स्थापना भएको ‘इन्टरनेसनल नेप्लिज् ब्लड डोनर्स”ले ५० हजार नगदसहित कदर पत्रले सम्मान गरेको छ ।
चिकित्सा क्षेत्रलाई माफियातन्त्रबाट मुक्त पार्ने अभियानका महान अभियन्ता तथा भ्रष्टहरूको जालोले थला पारिसकेको भ्रष्टचार विरूद्ध सत्याग्रह चलाउएको भन्दै संस्थाले डा.केसीलार्इ काठमाडौँमा एक कार्यक्रम गरी सम्मान गरेको हो ।
डा. केसीलार्इ कान्तिपुर दैनिकका स्वास्थ्य पत्रकार अतुल मिश्रले डा केसीलाई हस्तान्तरण गरेका थिए ।
केसीले सम्मानित भएकोमा धन्यवाद व्यक्त गर्दै कुनै परोपकारी कार्यमा लगाउन आग्रह गर्दै नगद पुरस्काकार कान्तिपुरका पत्रकार मिश्रलाई नै फिर्ता दिएका छन् ।
अमेरिकाको न्युयोर्कमा लामो समयदेखि बस्दै आएका इन्टरनेसनल नेप्लिज् ब्लड डोनर्सका अध्यक्ष अर्जुनप्रसाद मैनालीले ‘डा. केसीले नेपाल र नेपाली जनताको हितका लागि अतुलनीय योगदान पुर्‍याएकोमा सम्मान गरेको बताए । नयाँ वर्षको अवसर पारेर नगद तथा कदरपत्र अमेरिकाबाट नेपाल पठाएइएको थियो ।
मैनालीले रक्तदानलाई नेपाली समुदायमा बिश्व ब्यापी रुपमा प्रचार गर्न पटकपटक आफै भ्रमण गर्ने र हौसलास्वरुप पुरस्कार समेत प्रदान गर्दै आएका छन् । रक्तश्रावबाट पीडित दुर्गम भेगका सुत्केरी, असाहय तथा बिरामीलाई सहयोग गर्दै अएका मैनालीले दुई वर्ष अगाडि बाजुराका चिकित्सक झपेन्द्र पोख्रेल तथा चिकित्सक रौतहटका सुभास चौधरीलाई जनही १० हजार नगद तथा कदरपत्रले सम्मान गरेका थिए ।
यसैगरि गत वर्ष जुलाई २०१४ मा नेपालका सक्रिय रक्तदाता मध्ये ३ जनालाई जनही ५० हजार रुपैयाँ तथा कदरपत्र उपराष्ट्रपतिको हातबाट सम्मान गरेका थिए ।
यसैगरि गत बर्ष कान्तिपुर दैनिकका वरिष्ठ पत्रकार अतुल मिश्रलाई पनि स्वास्थ्य तथा रक्तदान सम्बन्धि कलम अविरल रुपमा चलाएकोले उनलाई पनि उपराष्ट्रपतिको हातबाट २५ हजार नगदले सम्मान गरिएको मैनालीले बताए ।
अन्तर्राष्ट्रिय नेपाली रक्तदाताका अध्यक्ष अर्जुन मैनालीले सन् १९८७ अगष्ट २० मा बिशाल बजार लायन्स क्लबले आयोजना गरेको कार्यक्रममा पहिलो पटक रगत दान गरेको बताए भने हाल सम्म मैनालीले १ सय ३६ पटक रगत दान गरिसकेका छन्  ।

