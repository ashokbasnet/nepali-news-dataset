स्पेनमा नेपाली बालबालिकाको भविष्य खोजिँदै
वसन्त रानाभाट 
बार्सिलोना । स्पेनमा नेपाली बालबालिकाको भविष्यकाबारेमा छलफल हुने भएको छ । कास्की सेवा समाजले “स्पेनका बालबालिकाको भविष्य र चुनौती यसमा सरोकार वला संघ-संस्थाहरुले निभाउन सक्ने भूमिका र अभिभावकको दायित्व” विषयक अन्तरक्रिया कार्यक्रमको आयोजना गर्ने भएको छ ।
समाजले स्पेनस्थित संघ संस्थाहरुका प्रतिनिधिहरु लगायत नेपाली बालबालिकाहरुको उपस्थितिमा अन्तरक्रिया कार्यक्रम गर्ने भएको हो। आगामी मे १० तारिख आईतबार बार्सिलोनामा पहिलो पटक गर्न लागेको औपचारिक कार्यक्रममा सबै बालबालिकाहरुलाई लिएर उपस्थित हुन अभिभावकहरुलाई अनुरोध गरिएको छ ।
कार्यक्रममा आफ्नो अफिसियल वेभसाईटको औपचारिक उद्घाटन पनि गर्ने समाजले जनाएको छ। कार्यक्रम सफल पार्नको लागि समाजका सदस्य पुष्प केसीको संयोजकत्वमा एक उपसमिति समेत गठन गरिएको छ।
यस्तै, समाजको बिधानबारे आगामी नियमित बैठकमा छलफल गरि अनुमोदन गर्ने निर्णय भएको छ। बैठकले हालै स्याङ्जा सहयोग समाज स्पेनले बार्सिलोनामा आयोजनामा गरेको फुटबल प्रतियोगीतामा कास्कीले दोस्रो स्थान प्राप्त गरेकोमा खेलाडीहरु तथा टोलीको संयोजन गरेका समाजका सचिव बिशाल  ढुंगानालाई बधाई तथा शुभकामाना प्रस्ताब पारित गरेको छ। समाजको तेस्रो नियमित बैठक अध्यक्ष दिननाथ भण्डारीको अध्यक्षतामा सम्पन्न भएको थियो।

