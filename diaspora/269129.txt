अर्घाखाँची सेवा समाज कतारले जुनमा अधिवेशन गर्ने
दोहा- अर्घाखाँची सेवा समाज कतारले अगामी जुनमा अधिवेशन गर्ने भएको छ । संस्थाको २९ औ मासिक नियमित बैठकमा जुन १२ मा दोस्रो अधिवेशन गर्ने निर्णय गरिएको हो । दोहाको मुन्तजा पार्कमा युवराज पाण्डेको सभापतित्वमा भएको वैठकले सदस्यहरूको कार्य विभाजन गरेको छ ।
बैठकमा संस्थाको सदस्यता नबीकरण, नया सदस्यता, आजिवन सदस्यता वितरण, अधिवेशन, सहयोग संकलन लगायतका विषयमा छलफल भएको थियो ।
बस्नेतको सहयोगार्थ संकलित रकम हस्तान्तरण गरिने 
बैठकमा सचिब केशब भुसालले दुबै मृगौला खराब भएका पीडित बाँगी ७ निवासी रामबहादुर बस्नेतको सहयोगार्थ उठाउदै गरिएको रकम संस्थागत रुपमा बन्द गरिएको र उठेको रकम यथासक्य पीडितलाइ नेपाल पठाउने गरी सम्पुर्ण रकम र सहयोगीहरुको नामावली सामाजिक संजालमा प्रकाशित गरिने बताए ।
वैठकमा संस्थाका अध्यक्ष युवराज पाण्डे, उपाध्यक्ष ठाकुरकुमार परियार, महासचिव केदारनाथ भुसाल सचिव केशव भुसाल, कोषाध्यक्ष टेकराज थापा, सदस्यहरु कृष्ण साह, बोमबहादुर बस्नेत, घनश्याम न्यौपाने, बिष्णुबहादुर कुवँर, कृष्णप्रसाद श्रेष्ठ, सल्लाहकार बेदराज अधिकारी, कृष्णबहादुर कुवँर, निर्मल पौडेल, दीपक नेपाली, लगायत जिल्लावासीहरुको उपस्थिति रहेको केशव भुसालले जानकारी दिए ।

