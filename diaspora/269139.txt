जनसम्पर्क समिति नर्दन क्यालिफोर्नियाको अध्यक्षमा पूर्ण शेर्पा विजयी  
सान फ्रान्सिस्को । नेपाली जनसम्पर्क समिति अमेरिका, नर्दन क्यालिफोर्निया च्याप्टरको पाँचौ अधिवेशनबाट अध्यक्षमा पूर्ण शेर्पा विजयी भएका छन् । शेर्पाले ८१० मत प्राप्त गरी बिजयी भए भने उनका प्रतिद्वन्द्वी प्रतिक पाण्डेले ५४६ मत प्राप्त गरे । पदाधिकारीसहित १७ सदस्य समितिमा बहुमत सदस्य शेर्पाकै प्यानलका छन् ।

पूर्ण शेर्पा
समितिको उप-सभापति तारा बराल र लक्ष्मी कार्की, सचिव हरी भट्ट, सह-सचिव तेजप्रसाद पौडेल (बिनोद), कोषाध्यक्ष गोमा लिम्बु छन् । सदस्यहरु नारायण खनाल, दीपक प्रधान, नबिन बुढाथोकी, सुनिल पौडेल, शिल्पा शाक्य, गोपाल बस्नेत, पुष्पराज राना, राम कुवँर (सन्दिप), ध्रुब दाहाल, पुष्पराज गौतम, सनी लामा रहेका छन् ।

जनसम्पर्क समिति अमेरिकाका केन्द्रिय सभापति आनन्द बिष्टको प्रमुख आतिथ्य तथा निवर्तमान सभापति चन्द्र धितालको सभापतित्वमा सम्पन्न अधिबेशनमा केन्द्रिय प्रतिनिधि धर्म श्रेष्ठ, नेपाली काँङ्ग्रेस महासमिति सदस्य बेद खरेल उपस्थित थिए ।

अतिथिको रुपमा नेपाली जनसम्पर्क समिति अमेरिका केन्द्रीय वरिष्ठ उपसभापति धनन्जय नरसिंह  केसी, उप-सभापति चेतप्रसाद पौडेल, त्रैलोक्यप्रताप सेन, विद्यासागर योन्जन, नविन पोखरेल, केन्द्रिय सचिव इश्वर सापकोटा, केन्द्रिय सदस्य ओम भट्टराई, किलन राई, गोकुल ढकाल, पूर्व केन्द्रिय सदस्य डा अनुप श्रीवास्तव, लस एन्जलस च्याप्टरका पूर्व सभापति टिका चौधरी, पूर्व केन्द्रीय सदस्य हेमराज भट्ट, भक्त थापा, नान्स तथा एनसीसी तथा वानाका अध्यक्ष उत्तम कार्की, स्थानीय संघ संस्थाका अध्यक्ष लगायत अधिबेशनमा सहभागी भएका थिए।

जनसम्पर्क समिती अमेरिका नर्दन क्यालिफोर्निया च्याप्टरका पूर्व सभापति बिनोद भट्टले सञ्चालन गरेको नर्दन क्यालिफोर्निया च्याप्टरको यस अधिबेशनमा प्रमुख निर्वाचन आयुक्त विश्वनाथ भण्डारी, निर्वाचन आयुक्त डा. आमोद पोखरेल, हरिहर दाहाल च्याप्टरका संस्थापक सभापति बैकुण्ठ खनाल, पूर्व सभापति ज्ञानदीप लामा, सल्लाहकार हेमा पनेरु, च्याप्टरका पूर्व सल्लाहकार मणी नेपाली पनेरु, नेपाली काङ्रेसका नेताहरु बिष्णु शाह तथा दिपक थापा, पत्रकार सुमन गैरे, समाजसेवी विश्व भट्ट, युवराज भट्ट लगायत महत्वपूर्ण व्यक्तित्वहरुको उपस्थिती थियो ।


