खाजा खर्च कटाएर चीनका नेपाली विद्यार्थीबाट १३ लाख संकलन
चिनियाँ थ्रि ग्रजेज, यिचाङमा अध्ययनरत नेपाली विद्यार्थीले प्रधानमन्त्री दैवीप्रकोप उद्धार कोषमा जम्मा गर्नका लागि १३ लाख ६२ हजार १२१ चीनस्थित नेपाली राजदूतावासमा हस्तान्तरण गरेका छन् ।
विदेशी विद्यार्थी स्वयम्सेवक समूहका रेखदेखकर्ता अनिल सुवेदीको नेतृत्वमा ‘नेपालका लागि सहयोगी हात’नाराका साथ खाजा खाने रकम कटाएर सो रकम सङ्कलन गरिएको थियो ।
त्यसमा चिनियाँ सर्वसाधारण र शिक्षकले पनि योगदान गरेको चिकित्सा विद्यार्थी ओमप्रसाद अधिकारी( देवीघाट,नुवाकोट)ले इमेलमार्फत जानकारी दिए ।


