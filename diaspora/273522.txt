अष्ट्रियामा भूकम्पपीडितका लागि सहयोग संकलन सुरु
भियना । नेपालमा गएको विनाशकारी भूकम्पमा परी घाइते भएका नेपालीहरुको लागि एनआरएन अष्ट्रियाको पहलमा विभिन्न संघसंस्थाको सहकार्यमा राहत रकम संकलन तीब्रताका साथ अगाडि बढाइएको छ ।
अष्ट्रियाको राजधानी भियनामा बसोबास गर्ने नेपालीहरुले स्टेफन प्लाजदेखि स्टेटओपेरा सम्मको लगभग पााच सय मिटर ब्यापारिक क्षेत्रमा मैनबत्ती शहीद शान्तियात्रा आयोजना गरिएको छ । नेपालीले सहयोग स्वरूप एनआरएन अष्ट्रियाले सहयोग आहृवान गरेको बैंक खातामा लगभग २८ लाख नेपाली रुपयाा जम्मा भैसकेको एनआरएन कोषाध्यक्षले जानकारी दिए ।
स्टेटओपेरामा जम्मा भई दिवंगत भएकाको शान्ति र घाइतेहरुको सीघ्र स्वास्थ्य लाभको कामना गर्दै शान्तिदीप प्रज्वलन गरिएको थियो ।
सो कार्यक्रममा एनआरएन अष्ट्रियाका महासचिव डा. दीपक ढुंगानाले अस्टि्रयन मिडियालाई नेपालको वर्तमान स्थिति र अहिले हुादै गरेका उद्दारका काम साथै अहिले नेपालको बर्तमान अवस्थाको बारेमा विवरण साथै अहिलेको विषम परिस्थितिमा नेपाललाई अष्ट्रिया सरकार र अष्ट्रियाबासीको साथ आवश्यक रहेको बताए ।
कार्यक्रममा अष्ट्रियामा रहेका विभिन्न संघ संस्थाका प्रतिनिधिहरुले पनि नेपालको अहिलेको संकटको घडीमा विश्वसमुदायको साथ आवश्यक रहेको विषयमा प्रकाश पारेका थिए ।
भियनामा बसोबास गर्ने अधिकांश नेपालीहरु स्वतःस्फूर्त रुपमा सामेल हुनुका साथै अस्टि्रयन नागरिकहरुको पनि बाक्लो उपस्थिति थियो ।
लगत्तै अर्को दिन मे १ को दिन भियानाको अर्को पर्यटकीय केन्द्र प्रातरमा पनि नेपालको भूकम्प र यसले पारेको प्रभाव, नेपालका विभिन्न उद्धारकर्मीले गरेका स्रहानीय उद्दारकार बारेमा नेपालको अवस्थाको बारेमा अष्ट्रियन जनतालाई जानकारी गराउने उद्देश्यले इन्फो डेस्क स्थापना गरिएको थियो ।
–सागर सुबेदीबाट

