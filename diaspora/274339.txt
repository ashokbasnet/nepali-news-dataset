दक्षिण कोरियाका नेपालीबाट रसुवाका पीडितलाई राहत
२३ वैशाख, रसुवा । महाभुकम्पमा परी पिडित भएका परिवारहरुलाई दक्षिण कोरियामा कार्यरत नेपालीहरुले राहत बाँडेका छन् ।
राहत वितरण गर्न दक्षिण कोरियामा कार्यरत उमेश न्यौपाने -रसुवा), जुना गुरुङ्ग -नवलपरासी), गोमा गैरे -रुपन्देही), अस्मिता लामा -काठमाण्डौ), रोहिनी सुब्बा (पाँचथर) र तेह्रथुमकी लक्ष्मी ढुङ्गेलले राहत बाँडेका हुन् । उनीहरुले रसुवाको धैबुङ्ग गाविसका पीडित परिवारहरुलाई राहत वितरण गरेका हुन् ।
सरकारले वितरण गरेको राहत अपूग भएको र पीडितहरुले तत्काल राहत नपाएकाले अति पीडितहरुलाई राहत वितरण गरिएको स्थानीय समाजसेवी रमेश न्यौपानेले जानकारी दिए ।
यस कार्यलाई सहानीय मान्दै अझ अरुहरुले पनि यस्तै सहयोगको काम गर्नुपर्ने, नेपालीले नेपालीहरुले दुःख हटाउनुपर्ने भन्दै नेपाल रेडक्रस सोसाईटी नेपाल धैबुङ्ग उपशाखामा कार्यरत एञ्जिल ओझाले आभार प्रकट गरे ।
उक्त राहत समाजसेवी टंकप्रसाद ढकाल, समाजसेवी सीता अधिकारी र पूर्व सभासद प्रेमबहादुर तामाङको हातबाट वितरण गरिएको थियो ।

