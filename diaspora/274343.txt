अल माया कतारका कामदारबाट २ लाख ३७ हजार सहयोग
घनश्याम पराजुली (कृष्ण)
दोहा । नेपालमा गएको महाभुकम्पमा परेका नेपालीहरुको सहयोगार्थ अल माया ईन्टरनेशनल कम्पनीमा कार्यरत कर्मचारी तथा कामदारहरुले राहात संकलन गरी नेपाल पठाएका छन ।
कम्पनीमा कार्यरत नेपालीहरुको पहलमा २ लाख ३७ हजार ४ सय चौसठ्ठी रुपैया प्रधानमन्त्री राहात कोषमा पठाएका हुन । उक्त भुकम्पबाट हजारौ संख्यामा मानविय तथा अर्बौको भौतिक क्षति भएको छ भने कैयौं नेपालीहरु घाईते तथा घर परिवारविहिन बन्न पुगेका छन ।
पीडितहरुको सहयोगार्थ अल माया कम्पनीमा कार्यरत बलराम केसी, रबि पौडेल, भद्र पोख्रेल, दीपक भण्डारी र गणेश भण्डारीको सकृयतामा उक्त रकम संकलन गरी पठाईएको हो । कम्पनीमा कार्यरत सबै कर्मचारीहरुले स्वतस्र्फुत रुपमा सहयोग गरेका थिए ।
सोही कम्पनीमा कार्यरत आनन्द सुबेदीले आफ्नो मासिक आम्दानीबाट ७ दिनको तलब भूकम्प पीडितको सहयोगका लागि छुट्टाएका थिए । नेपालको यस जटिल परिस्थितीमा कम्पनीमा कार्यरत विभिन्न देशका नागरिकहरुले समेत सहयोग गरेका थिए ।
कम्पनीका जनरल म्यानेजर बासुदेव मुलचन्दनीले भुकम्पबाट ज्यान गुमाएका नेपालीहरुप्रति समबेदना प्रकट गदै सहयोग प्रदान गरे । उक्त कम्पनीमा ८० प्रतिशत भन्दा बढी नेपाल कामदारहरु कार्यरत रहेका छन ।

