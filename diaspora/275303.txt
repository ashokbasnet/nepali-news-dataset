मलेसियाको कम्पनीबाट पीडित नेपाली श्रमिकलाई राहत
रामचन्द्र नेपाल
क्वालालम्पुर । मलेसियामा रहेको एक कम्पनीले भूकम्पमा पीडित वनेका नेपालीहरुलाई राहत रकम प्रदान गरेको छ । जोहोरवारुको सेनाईमा रहेको ट्रेन क्याम एसडीएन वीएचडीमा कार्यरत १९ जना नेपालीहरुलाई प्रतिब्यक्ति एक हजार रिगेट (करीव २९हजार) का दरले सहयोग गरेको हो ।
कम्पनीमा १ सय ५२ जना नेपालीहरु कार्यरत रहेकोका भूकम्पवाट पीडित वनेकाहरुको खोजी गरी उक्त रकम प्रदान गरेको होमनाथ अधिकारीले जानकारी दिए । भूकम्प पीडितहरु अधिकांश गोरखा र धादिङका रहेका छन् ।
‘नेपालीहरुले गर्दा हाम्रो कम्पनी आजको अवस्थामा आईपुगेको हो हामीले उनीहरुको दुःखलाई आफ्नै दुःख सम्झेर राहत प्रदान गरेका हौं’, कम्पनीका जिएम एनडी लिमले भने, ‘हामीले दिएको सानो रकमले उनीहरुको परिवारलाई ठूलो राहत मिल्नेछ ।’
कम्पनीले यसअघि पनि वाढीपहिरोले पीडित वनेका सुर्खेतका प्रेम बजगाईलाई राहत तथा आउने जाने टिकटको ब्यवस्था गरेको थियो । कम्पनीमा इलेट्रोनिकका सामानहरु उत्पादन हुने गर्दछ ।

