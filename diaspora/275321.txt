मृतकको सम्झनामा कतारमा शोकसभा र दीप प्रज्वलन
घनश्याम पराजुली (कृष्ण)
दोहा । गोर्खा सेवा समाज कतारले नेपालमा गएको भूकम्पमा परी ज्यान गुमाउनेहरुको सम्झनामा श्रद्धाञ्जलीसभा तथा दीप प्रज्वलन गरेको छ । भूकम्प गएको १३ औं दिनमा गोर्खा सेवा समाज कतारले १०८ दीप प्रज्वलन गरेर श्रद्धाञ्जली सभा गरेको हो ।
दीप प्रज्वलन कार्यक्रममा भूकम्पपीडितको सहयोगार्थ संस्थाले सहयोग अभियान आर्थिक संकलनको वारेमा पनि जानकारी दिइएको थियो । शोकलाई शक्तिमा बदल्दै आगामी दिनमा यस्तो किसिमको विपत्तिमा क्षति कम गर्न सजकता अपनाइनुपर्नेबारेमा वक्ताहरुले जोड दिए ।
राहतको सही सदुपयोग तथा वास्तविक पीडितहरुको पहिचान गरी संकलित राहत वितरण गर्नुपर्ने उनीहरुले बताए ।
कार्यक्रममा रेगिस्थानी कवि तिर्थसंगम राईले भुकम्पमा च्यापिएर हराईरहेका नेपालीहरुको भड्किरहेको आत्माबारे कविता सुनाए ।
सोही कार्यक्रममा नेपाल फर्किन लागको गोर्खा सेवा समाज कता तथा तमु समाज कतारका सदस्य ईबी गुरुङ्गलाई विदाई गरिएको थियो । गुरुङ भूकम्पले अत्याधिक प्रभावित रहेको गोर्खा लाप्राकका बासिन्दा हुन् ।
सनैयाको स्ट्रेट नंं ४३ मा आयोजित कार्यक्रम संस्थाका कार्यवाहक अध्यक्ष सुदर्शन भट्टको सभापतित्वमा भएको शोक सभामा संस्थाका संरक्षक बुधबल गुरुङ्ग, प्रमुख सल्लाहकार श्रीकृष्ण भट्टराई, बुद्धिजिवी बिल गुरुङ्ग, तमु समाज कतारका अध्यक्ष कृष्ण गुरुङ्ग, अन्तराष्ट्रिय साहित्य समाज कतारका अध्यक्ष तीर्थ संगम राई कतारमा कार्यरत गोर्खालीहरुको उपस्थिति थियो ।

