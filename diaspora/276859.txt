पत्रकार खेमराज खनाललाई यूएर्इबाट बिदार्इ
दुबई । नेपाल पत्रकार महासंघ यूएई शाखाको संयोजकत्वमा पत्रकार खेमराज खनाललाई सामुहिक बिदाई तथा सम्मान गरिएको छ ।
कार्यक्रमका प्रमुख अतिथि नेपाली समाज यूएईका अध्यक्ष ज्ञानेन्द्रबहादुर कार्कीले पत्रकारहरुले निडर भएर निरन्तर सत्य कुराहरुमा आफ्नो कलम चलाई राख्नु पर्ने कुरामा जोड दिनुका साथै कुनै पनि समस्या अाई पर्दा यूएईका सबै नेपाली संघ संस्थाहरु एकजुट भएर काम गर्नुपर्ने जोड दिएका थिए । यूएईमा कार्यरत नेपालीहरुमा समस्या परेका बेला एकताबद्ध भएर अगाडि बढ्ने आशा ब्यक्त गरे ।
कार्यक्रममा बोल्दै पत्रकार खेमराज खनालले यूएईमा गर्नु परेको संघर्षले धेरै कुरा सिकेको बताउदै अब नेपालमा निरन्तर पत्रकारिता गरिरहने बताए । खनालले अनुशाशित भएर सँधै सत्यको पक्षमा कलम चलाएर समाचार सम्प्रेषण गर्ने प्रतिवद्धता व्यक्त गर्दै यूएईमा समस्या परेका बेला साथ दिने सँघसंस्था, बुद्धिजिवी, समाजसेवी सबैलाई धन्यबाद दिए ।
नेपाल पत्रकार महासंघ यूएईका अध्यक्ष अर्जुन दाहालको सभापतित्वमा भएको कार्यक्रमको संचालन नेपाल पत्रकार महासंघ यूएईका उपाध्यक्ष त्रिलोचन कोईरालाले गरेका थिए ।
कार्यक्रममा एकेन्द्रबहादुर थापा, दीपक पौडेल, डिराज गुरुङ, मणी भुर्तेल, दीपा पाण्डे, लक्ष्मण भण्डारी, हरी चापागाईँ, सूर्य गिरी, खुमबहादुर आलेमगर, खेम भुर्तेल, नारायण लम्साल, लोकेन्द्र बम, उपेन्द्र राणा मगर, दिनेश पाण्डे, विद्दुत रावत, बिष्णु सुबेदी, राजन अधिकारी, मोती राई लगायत थिए ।
पत्रकार बुद्धिजिवी र समाजसेवीको बाक्लो उपस्थिती रहेको नेपाल पत्रकार महासंघको संयोजकत्वमा भएको उक्त कार्यक्रममा खनाललाई नेपाली समाज यूएई, रुपन्देही समाज यूएई, गुल्मी सेवा समाज यूएई, लुम्बिनी वेल्फेयर सोसाइटी यूएई, पर्वत सेवा समाज यूएई, पाल्पाली सेवा समाज यूएई, सुदूर पश्चिम सेवा समाज यूएई. लगायत दर्जनौ सामाजिक संघ सस्थाहरुले स-सम्मान बिदाई गरेका थिए |
६ महिना अगाडि पत्रकार अर्जुन दाहाल, राम ढुङेल र खेमराज खनाललाई एक नेपाली ब्यबसायीले समचार लेखेको भनेर यूएईको अदालतमा मुद्दा लगाए पनि अदालतले  तिनै जनालाई निर्दोष भएको प्रमाणित गरेको थियो ।
–मानबहादुर केसी ‘मुस्कान’बाट

