गैरआवासीय नेपाली संघ ओमानद्वारा १२ लाख सहयोग
ओमान । गैरआवासीय नेपाली संघ ओमानले नेपालका भूकम्प पीडितहरुका लागि १२ लाख रुपैयाँ सहयोग पठाएको छ ।
गैरआवासीय नेपाली संघ राष्ट्रिय समन्वय परिषद ओमानले १२ लाख एक सय १५ रुपैयाँ आवासीय नेपाली संघको आकस्मिक राहत कोषमा जम्मा गरेको छ ।
ओमान सरकारले पनि केही दिनअघि आकस्मिक ४० जनाको सेनाको उद्धार टिम पनि नेपाल पठाएको थियो ।
ओमानमा अस्तित्वमा रहेका बिभिन्न संघसंस्था तथा बिभिन्न दाताहरुको सहयोगमा नेपाली दूतावास ओमानले १७ लाख २४ हजार प्रथम संकलन स्वरुप प्रधानमन्त्री राहत कोषमा जम्मा गरेको छ ।
दाताहरुद्वारा दूतावासमा लगभग ओमानी रियाल २४ हजार अर्थात ६३ लाख १२ हजार रुपैयाँ संकलन भएको दूतावास श्रोतले जानकारी दिएको छ ।
नेपाल सरकारद्वारा तत्काल राहत र उद्धार पुग्न ढिलाई भएका र भूकम्पबाट अति प्रभावित केही जिल्लालाई गैरआवासीय नेपाली संघद्वारा उद्धार र राहत वितरण गरिँदै आएको छ ।

