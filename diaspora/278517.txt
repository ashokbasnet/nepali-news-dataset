बिदेशिएका युवा शक्तिलाई देश निर्माणमा लगाउँ
मीनप्रकाश उप्रेती 
देशले लामो समयदेखि निकास खोजिरहेको छ  तर पाउन सकेको छैन ।  निकास पाउनुको सट्टा देश झनझन थिलथिलो हुँदै गइरहेको छ । आन्तरिक द्वन्द्वले तहसनहस भएको आलो घाउमा खाटासम्म बस्न पाएको छैन । राजनैतिक दाउपेचकैबीच मुलुकमा थेग्नै कठिन हुने  महाबिपत्ति थपिएको छ ।
मीनप्रकाश उप्रेती
मुलुकले भोग्नु परेको यो महाबिपत्तिको सामना गर्दै   देश पुनःनिर्माण  गर्न कसरी सकिन्छ भन्ने बहस देशविदेशमा रहेका नेपालीहरुमा चलिरहेको छ । यतिबेला सहजै अनुमान गर्न सकिन्छ म के दिन र गर्न सक्छु देशकालागि भन्ने कुराले प्रत्येक नेपाली युवाहरूको रगत उम्लिएको छ ।
यो महाबिपत्तिमा  देश निर्माण र पुनर्निर्माणलागि चाहिने ठूलो युवा शक्ति  विदेशमा छ । देशले भोग्दै गरेको बिवत्तिले उनीहरूमा चयन छैन । विदेशका चोकचोक र  गल्ली गल्लीमा भेट भएका नेपालीहरुमा एउटै मात्र कुरा चल्ने गर्छ अब देश कसरी बनाउन सकिन्छ भन्ने ।
अल्पकालिन रुपमा पसिना बेच्दै गरेको आना सुकि जम्मा गर्दै महाबिपत्तिले पिल्सिएका घाउहरुमा मलमपट्टि लगाउने काम  विश्वमा छरिएका नेपालीहरूले गरिरहेका छन् ।

देशको बर्गिकरण र पारिश्रमिकको प्रकृति हेरि गरिने यस किसिमको आवहानलाई आत्मसाथ गर्न प्रवासी नेपाली युवाहरू तयार देखिएका छन् । फलाम तातैकैबेला पिट्नसके आकार दिन सक्छ ।

अहिले पार्टी, जात, धर्म, क्षेत्र र वर्ग केही नभनी नेपाल बनाउने एउटै आवाजमा बिदेशिएका नेपाली युवाहरू जुर्मुराएका छन् । अरबैा रुपैयाँ विदेशमा रहेका नेपालीहरूले सहयोग स्वरूप पठाई सकेका छन् । स्वर्स्फुत रूपमा आर्थिक सङ्कलन गरी पठाउने क्रम जारी छ ।
अहिलेको अवस्थामा यसरि पठाएको सहयोगले खुल्ला आकाश मुनि बसेको एक नेपालीलाई अोत मिल्न सक्छ, तिर्खाएको मुखले प्यास मेट्न सक्छ र भोको पेटले एक छाक खाना पाउन सक्छ ।  अल्पकालिन रूपमा यो ठुलै कुरा भएपनि यसले नेपालको पुनःनिर्माण हुन सक्दैन ।
देश  पुनःनिर्माण र विकाशकालागि दिगो र विश्वासिलो सरकारले देश विदेशमा रहेका युवा शक्ति परिचालन गर्न दीर्घकालीन कार्यक्रम ल्याउनु सक्नु पर्छ ।
विदेशमा रहेका युवा शक्तिहरूलाई अाउ अब सबै मिलि देश निर्माणमा जुटाैं भनेर बोलाउन सक्नुपर्छ, कि त मुलुकलाई मजबुत बनाउन तोकेरै आर्थिक सहयोगको आवहान गर्न सक्नुपर्छ । देशको बर्गिकरण र पारिश्रमिकको प्रकृति हेरि गरिने यस किसिमको आवहानलाई आत्मसाथ गर्न प्रवासी नेपाली युवाहरू तयार देखिएका छन् । फलाम तातैकैबेला पिट्नसके आकार दिन सक्छ ।

मागेको भिक्षा र ऋण जति नै  जम्मा गरे पनि देशलाई ऋणी र मगन्तेबाहेक केही बनाउन सक्दैनौ ।

यो अवस्थामा पनि  बिदेशीहरुसँग मात्र हात फैलाएर बसिरहने हो भने दीर्घकालीन रूपमा देशमाथि उठ्न सक्दैन र नेपाली युवाहरुमा राष्ट्रियताप्रतिको बोध कम हुन जान्छ । यस्ता धेरै देशहरू छन्, जो आफ्नै परिश्रम र मेहनतले माथि उठेर हामीहरुलाई रोजगार दिँदै आएका छन् । अहिले पनि उनीहरूका सन्ततिहरुले गैारव साथ भन्ने गर्छन् हाम्रो देशलाई यो प्रगतिमा ल्याईपुर्याउने हाम्रा पुर्खाहरू हुन् भनेर ।
हामी विदेशी डलरको आशामुखी नबनाै । युवाशक्ति जस्तो ठूलो डलर अरू कुनै छैन । यो शक्तिलाई परिचालन नगरेसम्म नेपालको निर्माण र विकास सम्भव छैन । मागेको भिक्षा र ऋण जति नै  जम्मा गरे पनि देशलाई ऋणी र मगन्तेबाहेक केही बनाउन सक्दैनौ । आफ्नै परिश्रमले जोह गरेको कुराको जति मूल्य र मान्यता हुन्छ पराईले रास नै थुपारिदिए पनि त्यति मूल्य किमार्थ हुन सक्दैन ।
–सउल  (दक्षिण काेरिया)

