नेपाली दम्पत्ती बने बेलायतमा टाउन काउन्सिलर

८ जेठ, काठमाडौं । संयुक्त अधिराज्य बेलायतको स्वान्ली टाउन काउन्सिलरमा नेपाली दम्पती निर्वाचित भएका छन् । गुल्मी रुपाकोटका शंकर गैरे र उनकी श्रीमती लक्ष्मी गैरेले पूर्ण अंग्रेज बस्तीमा निर्वाचित भएका हुन् ।
मे ७ तरिखका दिन काउन्सिलको चुनावमा गैरे दम्पती निर्वाचीत भएका हुन् । उनीहरुले बुधबार राती नवनिर्वाचित मेयर जोन ब्रेन्सबाट सपथ ग्रहण गरे । टाउन काउन्सिलरमा विजयी भएपछि शंकरले डेपुटी मेयरको पद ग्रहण गरेका छन भने लक्ष्मी टाउन कान्सीलर बनेकी छन् ।
नेपाली महिला टाउन कान्सीलर बनेको यो पहिलो पटक हो । दुवै श्रीमान श्रीमती कञ्जरभेटिभ पार्टीबाट उम्मेदवार बनेका थिए । बेलायतमा एउटै परिवारका श्रीमान श्रीमती एकैपटक निर्वाचित भएको यो पहिलो पटक भएको नवनिर्वाचित डेपुटी मेयर गैरेले बताए ।
आउँदो वर्ष मेयर बन्ने प्रवल सम्भावना भएको गैरको भनाई छ । ‘यहाँको व्यवस्थाअनुसार डेपुटी काउन्सीलर भइसकेको एक वर्षपछि मेयर हुन पाउने व्यवस्था छ’ उनले भने- ‘रोलक्रम पनी लागु गरिन्छ ।’

शंकरले १ हजार ३ सय २ भोट ल्याएर जितेका हुन । लक्ष्मीको कार्यकाल ५ वर्षका लागि हुनेछ । लक्ष्मीले १ हजार भोट ल्याएर विजयी भएकी हुन् । लण्डनमा आएर मेहनेत गरेपछि आफु काउन्सीलर बन्न सकेकोमा खुसी व्यक्त गर्दै उनले आफन्ो नशानशामा नपाली रगत बगेको बताइन ।
गैरेले बुटवल बहुमुखी क्याम्पसबाट शिक्षा शंकायमा स्नातक र त्रिभुवन विश्वविद्यालयबाट समाजशास्त्रमा स्नातकोत्तर अध्ययन गरेका छन् । उनी साहित्य परिषद् बेलायतको ३ कार्यकाल सहअध्यक्ष रहिसकेका छन् भने आधादर्जन भन्दा धेरै सामाजिक संघसस्थामा आवद्ध छन् ।

