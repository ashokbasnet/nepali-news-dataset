टेनिस सोसाइटी हङकङद्वारा तीन जिल्लामा राहत वितरण
काठमाडौं । हङकङ नेप्लिज टेनिस सोसाइटी हङकङले नेपालका भूकम्पपीडितलाई सहयोग उपलब्ध गराएको छ । सिन्धुपाल्चोक, ललितपुर र नुवाकोटका पीडितलाई राहत सामग्री वितरण गरिएको हो ।
सिन्धुपाल्चोकमा २ सय परिवारलाई थाल, गिलास, कम्बल र लत्ताकपडा, ललितपुर ललितपुर लुभुका ६० र नुवाकोटका २२ परिवारलाई, चामल, दाल, तेल, नुन, साबुन, झुल, कम्बललगायतका दैनिक उपभोग्य सामग्री राहतस्वरूप उपलब्ध गराइएको संस्थाका सचिव बज्रकुमार थुलुङ राईले जानकारी दिए ।
सिन्धुपाल्चोकको एक दलित बस्ती पुनर्वासका लागि १ लाख रुपैयाँ प्रदान गरिएको पनि उनले जानकारी दिए ।
त्यस्तै, अपांग तथा बालबच्चालाई हृवील चेयर र लत्ताकपडासमेत उपलब्ध गराइएको हङकङ नेप्लिज टेनिस सोसाइटी अध्यक्ष मगेन्द्र राईले बताए । जेठ २ गतेदेखि संस्थाका प्रतिनिधि राम (होम) नेपालको प्रत्यक्ष सहभागितामा राहत वितरण थालिएको सो संस्थाले जनाएको छ ।

