नेपाली दूतावास कुवेतले पठायो एक करोड १८ लाख
कुवेत । कुवेतस्थित नेपाली दूतावासले भूकम्प पीडितहरुका लागि एक करोड १८ लाख ३४ हजार दुई सय ८६ रुपैयाँ आर्थिक सहयोग प्रदान गरेको छ ।
पीडित नेपालीहरुका लागि नेपाली दूतावास कुवेतको नेशनल बैंक कुवेतमा संकलन भएको ३५ हजार १ सय ४९ कुवेती दिनार बैंक ट्रान्सफर गरी प्रधानमन्त्री दैवी प्रकोप उद्धार कोषमा जम्मा गरिएको दूतावासले जनाएको छ ।
दूतावासले रकम सहयोग गर्ने ब्यक्ति, संघ संस्था तथा कम्पनीको विवरण पनि सोही साथ पठाइएको छ ।
यसअघि वैशाख २९ सम्म दूतावासको राहत कोषमा संकलित भएको रकम दुई पटक गरी ५१ लाख ६८ हजार ३ सय ४ रुपैयाँ प्रधानमन्त्री कोषमा जम्मा गरिसकिएको जनाइएको छ ।

