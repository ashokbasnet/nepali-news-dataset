शान्तिको सन्देशसहित अमेरिकामा सद्भावना सम्मेलन हुँदै

विकास राज न्यौपाने
अमेरिका । बुद्धको शान्तिको सन्देश र सद्भावलाई विश्वभर फैलाउने उद्देश्यले आगामी जुन २० र २१ तारिखमा सद्भावना सम्मेलन-२०१५ हुने भएको छ । युनिभर्सल मानव धर्म अफ यूएसएको आयोजनामा सम्मेलन हुने भएको हो ।
यूएसएको टेक्सस राज्यको र्फट वर्थ सहरस्थित ओड वाट हाईस्कुलमा आयोजना गरिने सम्मेलनमा सतपालजी महाराजले जीवन उपयोगी दर्शन तथा ज्ञानमय सन्देश दिनेछन् ।
उक्त विशेष समारोहमा दिव्य विभूतिहरुको उपस्थिति रहने र आत्मअनुभवी सन्त/महन्तहरुले समेत प्रवचन दिने आयोजकले जनाएको छ ।
जून २० तारिख शनिबार मध्यान्ह १२ बजेदेखि ७ बजेसम्म र २१ तारिख आइतबार ११ बजेदेखि दिउँसो ३ बजेसम्म दुई दिनसम्म चल्ने सम्मेलनमा भक्तिमय भजन तथा विविध सांस्कृतिक कार्यक्रमसमेत गरिनेछन् ।

