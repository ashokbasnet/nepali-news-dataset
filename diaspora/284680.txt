भूकम्पपीडितलार्इ सहयोग गर्न च्यारिटि कार्यक्रम
स्वीट्जरल्याण्ड । भूकम्पपीडितको सहयोगका लागि स्वीट्जरल्याण्डमा च्यारिटि कार्यक्रम सम्पन्न भएको छ । विभिन्न संस्थाको सहभागितामा र सहकार्यमा स्वीस नेपाली भूकम्प राहत अभियानद्वारा आयोजित कार्यक्रम से अस्पतालको कन्फेरेन्स केन्द्रमा भएको थियो ।

उक्त कार्यक्रम स्वीट्जरल्याण्डका लागि नेपाली राजदूत दीपक धितालको प्रमुख आथित्य र जुरीख युनिभरसिटि हस्पिटलका भूतपूर्व डाइरेक्टर प्रोफेसोर डा. मेड. एम. लुटोल्फको बिषेश उपस्थितिमा सम्पन्न भएको थियो। कार्यक्रममा आफ्नो मन्तव्य व्यक्त गर्दै राजदूत धितालले नेपाल एउटा बिषेश परिस्थितिबाट गुज्रिदै गरेको र सम्पुर्ण मित्र राष्ट्रहरुको नेपाल लाई सहयोगको खाचो रहेको बताए।
त्यसै अवसरमा प्रोफेसर डा. लुटोल्फले नेपाल जस्तो राष्ट्रमा स्वास्थ्य सुबिधाको न्यायपूर्ण बितरण हुनु पर्नेमा जोड दिए। आयोजकहरुको तर्फबाट स्वीट्जरल्याण्डका आठ ओटा संघ-संस्थाको प्रतिनिधित्व गर्दै बासेल समाजका अध्यक्ष सन्तोष राईले स्वागत मनतव्य व्यक्त गरे। स्विस-नेपाली भूकम्प राहत अभियानका संयोजक पितम गुरूङले बिनासकारी भूकम्पका कारण नेपालको अर्थतन्त्रमा पर्ने प्रभाव र उक्त अभियानको लक्ष्य एवं उदश्येका बारेमा प्रकाश पारेका थिए।
उक्त चारिटि कार्यक्रमको अवसरमा स्वीट्जरल्याण्डवासी नेपाली युवा गायक सुवाष सुन्दास, जर्मनि निवासि प्रतिभाशालि नृत्यङगा रमिता महर्जन र स्वीस संगितकार थोमस निग्गेलि र श्रीरंग मिराजकारको सास्कृतिक कोशेलिहरु प्रस्तुत गरिएको थियो। सांस्कृतिक कार्यक्रम पश्चात तिलक थापा, मणिराम तामाङ, तेम्पा गुरुङ र कुल श्रीष द्वारा तयार गरिएको स्वादिष्ठ नेपाली खानाको व्यवस्था गरिएको थियो। उक्त च्यारिटि कार्यक्रमाको औपचारिक सत्र हिरावल गुरुङ र गुण राज शर्माले संचालन गरेका थिए। त्यसै गरि सांस्कृतिक कार्यक्रम उद्घोषण आशा स्टुकिले गरेकि थिइन।

कार्यक्रमको अन्यत्यमा अभियानक संयोजक पितम गुरूङले उक्त कार्यक्रम आयोजना गर्न सहयोग गर्ने सि हस्पिटल किल्खबर्ग र अन्य महानुभावहरु लाई धन्यवाद ज्ञापन गर्दै उक्त अभियानको भूकम्प पीडित राहत कोषमा लगभग २० हजार स्वीस फ्रान्क संकलन भईसकेको बताए।
हिरालाल श्रेष्ठबाट



