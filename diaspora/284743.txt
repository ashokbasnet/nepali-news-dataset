बाल्टिमोर एशोसियसनबाट २५ हजार डलर सहयोग
बाल्टिमोर । भूकम्पपीडितका लागि अमेरिकाको बाल्टिमोर एसोसिएसन अफ नेपाली इन अमेरिका (वाना)ले संकलन गरेको २५ हजार अमेरिकी डलर दूताबासलाई बुझाएको छ ।
बानाले अमेरिकाका लागि नेपाली राजदूत डा. अर्जुन कार्कीलाई समारोहबीच हस्तान्तरण गरेको बानाका उपाध्यक्ष सतिस चापागाईँले बताए । सहयोग हस्तान्तरणमा बोल्दै राजदूत डा कार्कीले देश प्राकृतिक विपत्तिमा परेको बेला सबै नेपालीले आआˆना ठाउँबाट सघाउनुपर्ने बताए ।
अमेरिकाका लागि अवैतनिक महावाणिज्यदूत प्रेमराजा महतले मुलुकप्रतिको सदभावकै कारण विदेशमा बस्ने नेपालीहरुले आफ्नो गास कटाएर सहयोग गरेको उल्लेख गरे ।
कार्यक्रममा मेरिल्यान्ड राज्यका प्रतिनिधि क्रिट मेलीले नेपालमा परेको विपद्मा राहत, निर्माण, पुनःनिर्माण तीन चरणमा गरिने कार्यका लागि राज्य र केन्द्रीय सरकारको सहयोग रहने बताए ।
दूतावासले आर्थिक संलकनका लागि दूतावासको नाम र प्रधानमन्त्री दैवीप्रकोप राहत कोषका नाममा सिटी बैंकमा खाता खोलेको छ ।

