कोरियामा  “मोक्पो चौतारी नेपाल” पुर्नगठन 

मोक्पो (दक्षिण कोरिया) । नेपालबाट रोजगारिको शिलशिलामा कोरियाको मोक्पो भन्ने ठाउँमा पुगेका युवायुवतीहरु संगठित भएका छन् । उनीहरूले मिलेर आईपर्ने समस्या र समाजमा परिवर्तन गर्ने योजना का साथ “मोक्पो चौतारी नेपाल” गठन गरेका छन्।
उनीहरूको भेलाले चुनावी प्रक्रियामार्फत नै पदाधिकारी चयन गरेको राजु खड्काले जानकारी दिए । गुल्मी-साउथकोरिया संपर्क समितिका बरिष्ठ उपाध्यक्ष रहेका रोशनकुमार पौडेलको अध्यक्षतामा २४ सदस्यीय कार्यकारी समिति गठन भएको छ।
समितिको बरिष्ठ उपाध्यक्ष्य राजाराम चालिसे, उपाध्यक्ष्य तिलक खत्री, सुन्दर केसी, गायक दावा लामा, महासचिबमा बिष्णु ज्ञवाली, सचिव अर्घाखाँचीमा आधुनिक शिक्षाका कोरिया प्रतिनिधि अरुण सेजवाल, अर्का सचिबमा गोपाल खतिवडा, सह-सचिब राजेन्द्र गौतम, निर्मल न्यौपाने, कोषाध्यक्ष सुजिन ताम्राकार, सह-कोषाध्यक्ष्यमा सुरेश दुवाल चुनिएका छन् ।
यस्तै सदस्यहरूमा सन्दिप अधिकारी, सुबास तामाङ, सूर्य लामा, शेरचन राना, सन्तोष सुबेदी, राजन त्रिपाठी, स्टार कार्की, हिराकाजी राना मगर, प्रकाश कार्की, यम खड्का, कृष्ण बराल, दिपक सुबेदी छन् ।
मोक्पो चौतारीकै तर्फबाट वैशाख १२ गते नेपालमा गएको विनाशकारी भूकम्पबाट पीडितहरुलाई ३ लाख रुपैया बराबरको राहत सामग्री वितरण गरिसकिएको र हालसम्म संकलित झन्डै ८ लाख रुपैया पनि सम्बन्धित पक्षलार्इ छिट्टै दिने सेजवालले जानकारी दिए।


