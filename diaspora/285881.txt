भुकम्प पीडितका लागि अमेरिकामा निमा

नातिबाबु भट्ट, अमेरिका
भुकम्प पीडितको सहयोगार्थ कोलोराडोमा शनिबार ‘निमा रुम्वा साँझ’ सम्पन्न भएको छ । कोलोराडो नेप्लीजद्धारा प्रस्तुत कार्यक्रममा निमा रुम्वा, लाईभ व्याण्ड र स्थानीय कलाकारहरुको जोडदार प्रस्तुती थियो । डेनभर स्थित थ्रोन्टन हाई स्कुलमा सम्पन्न कार्यक्रममा ३ सय ५० भन्दा बढी नेपाली तथा नेपालप्रति माया र सद्भाव राख्ने अमेरिकी र भारतीय नागरिकको उपस्थिती थियो ।
नेपालमा भूकम्प गएपछि पीडितको सहयोगार्थ विभिन्न कार्यक्रम गर्दै आएको नेपाल राईजिङको सकृयतामा उक्त कार्यक्रम सम्पन्न भएको थियो । रकी माउन्टेन फ्रेन्ड्स अफ नेपाल, नेपाली घर, बिआरटी नेपाल डटकम, अन्तराष्टिर््रय नेपाली साहित्य समाज, अन्तरराष्ट्रिय नेपाली कलाकार मञ्च, ग्लोवल भुटनिज कम्युनिटी अफ कोलोराडो लगायतका संस्थाले सहयोग गरेका थिए ।
निमाले नेपालको वर्तमान अवस्था नाजुक भएको भन्दै सवैलाई सक्दो सहयोग गर्न आग्रह समेत गरे । कार्यक्रममा उनले एक दर्जन भन्दा बढी गीत गाएका थिए ।
यसैगरी कार्यक्रममा भारतका मितेश गौर लगायत स्थानीय कलाकारहरु विजय अधिकारी, आकृती राई अधिकारी, नीलम श्रेष्ठ, भुटानी समुदायका शरण गुरुङ लगायतले गीत गाएका थिए ।
प्रती व्यक्ति प्रवेश शुल्क १५ डलर रहेको उक्त कार्यक्रमबाट संकलित सबै रकम भुकम्प पिडितको सहयोगार्थ नेपाल पठाईने आयोजकले जनाएको छ ।

