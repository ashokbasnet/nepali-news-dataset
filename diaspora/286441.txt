कतारबाट नेपाली कामदारले पठाए एक करोड १२ लाख
कतार । कतारस्थित सीसीआइसी कम्पनीमा कार्यरत नेपाली मजदुरहरूले भूकम्पपीडितहरूका लागि एक करोड १२ लाख रूपैयाँ पठाएका छन् ।
भूकम्पपीडितहरूका लागि सहयोगार्थ नेपाली कामदारहरूले संकलन गरेको कतारी रियाल ४ लाख १ हजार ६ सय ८९ अर्थात एक करोड १२ लाख ४७ हजार २ सय ९२ रूपैयाँ पठाइएको हरिषचन्द्र शर्माले जानकारी दिए ।
उक्त रकम कतारस्थित नेपाली राजदूतावासमार्फत प्रधान मन्त्री राहतकोषमा जम्मा गरिएको उनले टेलिफोन गरी जानकारी दिए ।


