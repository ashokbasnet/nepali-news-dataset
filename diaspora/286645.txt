पोखरेल अमेरिकाकालागि इकोनोमिक काउन्सलरमा नियुक्त
काठमाडौं । नेपाल सरकारले हालै नेपाली दूतावास अमेरिकाकालागि इकोनोमिक काउन्सलरको पदमा अर्थ मंत्रालयका अन्तरराष्ट्रिय महाशाखामा कार्यरत उपसचिव कैलाशराज पोखरेललाई नियुक्त गरेको छ ।
२८ वर्षदेखि निजामति सेवामा कार्यरत निज पोखरेल अर्थ मंत्रालयमा लामो समय कार्यरत रहँदा बैदेशिक सहायता सम्वन्धमा अन्तरर्राष्ट्रिय क्षेत्रसँग काम गर्नसक्ने एक कुशल विज्ञको रुपमा चिनिन्छन् ।
पाेखरेलले विश्व वैंकको मुख्यालय वासिड्गटन डीसीमा कार्यकारी निर्देशकको सल्लाहकार भएर काम गरिसकेका छन् ।
त्यसअघि उनीसँग संयुक्त राष्ट्र संघमा प्रोफेसनल पदमा काम गरेको अनुभव पनि छ ।  अर्थशास्त्रमा गोल्ड मेडालिस्ट पोखरेल पूर्व प्रधानमन्त्री तथा एमाले नेता माधवकुमार नेपालका बहिनी ज्वाइँ हुन् ।

