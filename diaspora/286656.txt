पोर्तुगलमा केन्द्र लिम्बुको नेतृत्वमा लिम्बु समाज

पोर्तुगल । पोर्तुगलमा लिम्बु समाजको गठन भएको छ । एले तङ्गबे ५०७४ को अवसरमा आयोजना गरिएको याक्वा तंग्नाम (उभौली) कार्यक्रममा केन्द्र लिम्बु अध्यक्ष रहेको किराँत याक्थुङ चुम्लुङको घोषणा गरिएको हो ।
सहभागीहरुले जातीय पहिचान र संस्कृतिको संरक्षण र संवर्द्धनका लागि जातीय  खोलिनु सह्रानीय काम भएको बताए । कार्यक्रमका प्रमुख अतिथि कान्छा शेर्पाले महासंघले हातेमालो गर्दै चुम्लुङसँग समन्वय र सहकार्य गरिने बताए ।
गैरआवासीय नेपाली संघ पोर्तुगलका अध्यक्ष रमेशकुमार गुरुङ, शेर्पा किदुग अध्यक्ष सोम शेर्पा, मगर समाज अध्यक्ष लालबहादुर पुन, शेर्पा समाज युरोप उपाध्यक्ष पेम्बा शेर्पा, तामाङ समाजका उपाध्यक्ष राजु लामालगायतले नवगठित समितिका पदाधिकारीलाई बधाई र याक्वा तंग्नामको अवसरमा शुभकामना दिए ।
कार्यक्रममा जातीय पहिचान झल्किने भेषभूषासहितका लिम्बुहरुले परम्परागत साँस्कृतिक नृत्यहरु पनि प्रस्तुत गरेको योगेन्द्रमिलन छन्त्यालले जानकारी दिए ।
कार्यक्रम रोबोट लिम्बुले अध्यक्षता, समाजका संरक्षक अर्जुन लिम्बुले स्वागत तथा मिलन लिम्बुले संचालन गरेका थिए ।

