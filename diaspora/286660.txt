अमेरिकामा बस्ने भारतीयबाट भूकम्पपीडितका लागि ३० लाख संकलन

भर्जिनिया । नेपालमा गएको बिनाशकारी भूकम्पपीडित नेपालीका लागि अमेरिकामा रहेका भारतीय अमेरिकन समुदायको पहलमा स्थापित एसियन इन्डियन्स अफ हयाम्पटन रोड्सले अमेरिकाको भर्जिनियामा एक कार्यक्रम गरि रकम संकलन गरेको छ ।
नेपाली समुदायको पातलो बस्ती रहेको उक्त क्षेत्रमा आयोजित कार्यक्रमको संयोजन अमेरिकामा बसोबास गर्ने भारतीयहरुले गरेका थिए ।
नेपाल डिजास्टर रिलिफ प्रोग्राम कार्यक्रमबाट संकलित ३० हजार अमेरिकी डलर मध्य प्रधानमन्त्री राहत कोषमा जम्मा गर्ने गरी १० हजार अमेरिकी डलर आयोजकले नेपाली दूतावासका मिनिस्टर कन्सुलर नारायणप्रसाद मैनालीलाई हस्तान्तरण गरेका छन् । बाँकी रकम पछि हस्तान्तरण गरिने आयोजकले जनाएको छ । कार्यक्रममा नेपालको भूकम्पकाबारेमा तयार पारिएको बृत्तचित्र देखाइएको थियो ।
अमेरिकाको भर्जिनियामा कार्यरत सपना जोशीका अनुसार राहत संकलनका लागि बुद्ध, सगरमाथा अंकित पि्रन्टेड टिसर्ट बिक्री गर्ने तथा सांस्कृतिक कार्यक्रम सञ्चालन गरी अभियान चलाइएको छ ।
कार्यक्रममा बोल्दै कन्सुलर नारायणप्रसाद मैनालीले नेपालीलाई बिपत्ति परेको बेला बिदेशमा रहेर पनि भारतीय अमेरिकन समुदायले गरेको सहयोगप्रति आभार ब्यक्त गरे ।
नेपलिज कम्युनिटी अफ हयाम्पटन रोड्सका नेपाली प्रतिनिधि गंगा भण्डारीले नेपाल आमा अहिले दुःखमा परेको बेला नेपाल आमाका सन्ततीले पुरापुर सहयोग गर्नुपर्ने बताए ।

