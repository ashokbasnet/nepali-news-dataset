एनआएनए कतारको महासचिवमा ढुङ्गानाको उम्मेदवारी
घनश्याम पराजुली (कृष्ण)
दोहा । गैरआवासीय नेपाली संघ राष्ट्रिय समन्वय परिषद कतारको आगामी कार्यकालका लागि महासचिव पदमा एनआरएनए कतारका परिषद सदस्य नन्दप्रसाद ढुङ्गानाले उम्मेदवारी घोषणा गरेका छन् ।
कतारमा कार्यरत नेपालीहरुलाई एकतावद्ध बनाई एनआरएनए कतारलाई नयाँ उचाईमा पुर्‍याउनका लागि आफूले युवाहरुको प्रतिनिधित्व गर्ने उनले बताएका छन् ।
ढुंगाना मातृभूमिका लागि युवा अभियान नेपालका संस्थापक सह-सचिवको जिम्मेवारी सम्हाल्दै विभिन्न सामाजिक संस्थाहरुमा अग्रसर रहदै आएका छन् ।
उनी कतारको प्रतिष्ठित कम्पनी अरवियन एमईपीको स्वास्थ्य, सुरक्षा तथा वतावरण अधिकृतको रुपमा विगत आठ वर्षदेखि कार्यरत छन् ।
सबै जाती, धर्म, क्षेत्र तथा लिङ्ग लगायत कतारमा रहेका गैरआवासीय नेपालीहरुको साझा उम्मेदवारमा आफूलाई उनले बताए । एनआरएनए कतारमा २०१५-२०१७ का लागि लगभग ३ हजार परिषद सदस्यको आवेदन परेका छन् ।

