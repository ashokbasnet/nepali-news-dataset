भूकम्प पीडित विद्याथीलाई राहत वितरण

काठमाडौं । हेल्प फर नेपालको संयोजन तथा जर्मन नागरिक सोपिया माफिर र आन कारोलिङको सहयोगमा भूकम्पपीडित विद्यालयका विद्यार्थीहरुलाई राहत वितरण गरिएको छ ।
बुधवार भक्तपुरको नगरकोटस्थित तौथली प्राविका विद्यार्थीलाई स्टेशनरी समानसहित विद्यालयलाई खेलकुद समान प्रदान गरिएको हो । हेल्प फर नेपालले ५० जना विद्यार्थीलाई झोलासहित स्टेशनरी समान हात–हातमा उपलब्ध गराइएको छ ।
संस्थाले विद्यालयका प्रअ समान उपलब्ध उद्धवप्रसाद लामिछानेलार्इ भलिवलसहितका खेलकुद सामग्री हस्तान्तरण गरेको जनाएको छ ।
विद्यार्थीलाई एक सातालाई पुग्ने खाजाको प्याकेट पनि उपलब्ध गराइएको संस्थाले जानकारी दिएको छ । हेल्पफर नेपालका संयोजक रामबहादुर पाण्डे, सदस्य श्रीकृष्ण गौली एवम सहयोगी विदशी जर्मन नागरिक सोपिया र कारोलिङले संयुक्त रुपमा विद्यार्थी र विद्यालयका प्रअलाई राहत समान हस्तान्तरण गरेका थिए ।

