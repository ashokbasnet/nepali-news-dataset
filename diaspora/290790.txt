एनआरएनए कतारको प्रथम उपाध्यक्षमा गुरुङ्गको उम्मेदवारी
घनश्याम पराजुली (कृष्ण)
दोहा । गैरआवासीय नेपाली संघ राष्ट्रिय समवन्य परिषद कतारको आगामी कार्यकालका लागि परिषद सदस्य प्रविन गुरुङ्गले प्रथम उपाध्यक्ष पदमा उम्मेदवारी घोषणा गरेका छन् ।
चितवनको चित्रवन नगरपालिका ९ गुन्जनगरका गुरुङ्ग झण्डै ६ वर्षअघिदेखि कतारमा व्यवसाय गर्दै आएका छन् । विभिन्न सामाजिक संघसंस्थामा आवद्ध रहदै कतारका धेरै क्षेत्रमा उल्लेख्य सहयोग गर्दे आईरहेका उनले युवाहरुलाई एकवद्ध बनाई अघाडी बढ्नका लागी आफ्नो उम्मेदवारी आजको आवश्यकता रहेको बताए ।

सन् २०११ सालमा एनआरएनए कतारको पुँजिकृत सदस्यता लिएका उनले कतारमा रहेर युवा जमातको प्रतिनिधित्व गर्दै आएका छन् । उनले एनआरएनएले उठाएको नेपालको पुनर्निर्माण कार्यलाई कतारबाट प्रतिनिधि बनेर देखाउने जनाएका छन् ।
कतारमा नेपाली समुदायबीच ध्रुविकरण हँुदै गइरहेकोले नेपाली समुदायलाई एकताबद्ध गर्ने उनले उम्मेदवारी घोषणासँगसँगै आफ्नो प्रतिवद्धता जनाएका छन् । एनआरएनए कतारमा भएको आर्थिक चलखेलहरु रोक्ने आफ्नो पहिलो एजेण्डा भएको पनि उनले बताए ।
कतारमा आफैले ब्यवसाय चलाउँदै आएका उनको ग्रीन ग्रास ट्रेडिङ्ग एण्ड कन्ट्याक्टिङ्ग, ह्वाईट कार्पेट क्लिनिङ्ग एण्ड हस्पिटालिटी र हृवाईट मुन क्लिनिङ्ग एण्ड हस्पिटालिटी नामक कम्पनीहरु सन्चालनमा छन् ।

