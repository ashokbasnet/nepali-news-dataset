अष्ट्रेलियामा तनहुँ समाज गठन

सिड्नी । आप्रवासन, रोजगारी तथा अध्ययनका लागि अष्ट्रेलिया पुगेका नेपालीहरुले ‘तनहुँ समाज अष्ट्रेलिया’ गठन गरेका छन् । आइतबार सिड्नीको एशफिल्ड पार्कमा भएको भेलाले समाज गठन गरेको हो ।
समाजले तनहुँका विभिन्न स्थानमा मूलघर भएकाहरुले एक आपसमा भातृत्वको विकास र तनहुँको विकासमा एकजुट भएर लाग्ने उद्देश्य लिएको छ ।
समाजको स्थापनामा सक्रिय नेतृत्व लिएका पर्शुराम अधिकारीलाई अध्यक्ष चुनिएको छ । भेलाले राम श्रेष्ठ र मेघराज पौडेललाई उपाध्यक्ष चयन गरेको छ ।

त्यसैगरी समाजमा गोपी सुवेदी महासचिव, सचिव सूर्य खनाल र कोषाध्यक्ष महेन्द्र घिमिरे रहेका छन् । आइतबारको एशफिल्ड भेलाले नविन राना, दिनेश खनाल, सुदिप ढकाल, दामोदर अधिकारी, बसुन्धरा भट्टराई, कमल ढकाललाई सदस्य चुनेको छ ।
तनुगेंहरुले समाजलाई राजनीतिबाट मुक्त राख्ने बताएका छन् ।
पछिल्लो समय अष्ट्रेलियामा स्थायी तथा अस्थायी बसोबास गर्ने नेपालीहरु आफ्नो थातथलोसँग जोडिएर एकजुट हुनेक्रम बढेको छ । नेपालबाट आप्रवासन, अध्ययन तथा रोजगारीमा विश्वका विभिन्न देशमा पुगेका नेपालीहरुले विभिन्न आधारमा आफ्नो समुह खोल्ने गरेका छन् । यस्ता समुहहरु उनीहरुको मूलघर रहेको जिल्ला तथा नेपालका विभिन्न स्थानको विकासमा सहयोगी पनि हुने गरेका छन् ।

