एनआरएन तान्जानियामा रोशन थापा

तान्जानिया । गैरआवासीय नेपाली संघ, राष्ट्रिय समन्वय परिषद् (एनआरएनए) तान्जानियाको दोस्रो अधिवेशनले रोशन थापाको अध्यक्षतामा नयाँं कार्यसमिति चयन गरेको छ ।
समितिमा उपाध्यक्ष प्रेमबहादुर गुरुङ, महासचिव पुष्पराज भट्टराई, सचिव सञ्जित थापा, कोषाध्यक्ष नवीन पण्डित छन् । कार्यसमिति सदस्यमा विष्णु लामिछाने, कृष्ण सुनार, राम चौधरी, विरु रायमाझी, गंगे दमाई, सल्लाहकारमा शिव अर्याल चयन भएको एनआरएनए एनसीसी तान्जानियाले जनाएको छ ।
अधिवेशनले युवा संयोजकमा दीपक लामिछाने, महिला संयोजक तारा खनाललाई चयन गरेको छ । आइसीसी सदस्यमा भने सर्वेश जोशी चयन भएका छन् ।
आइसीसी प्रतिनिधिमा रमेश पौडेल, विकास अधिकारी र बसन्त उप्रेती चयन भएको जानकारी परिषद्का निर्वतमान महासचिव सर्वेश जोशीले दिए । नेपालीहरुको कम गतिविधि हुने तान्जानियामा नेपालीलाई एकजुट बनाएर नेपालमा विभिन्न सहयोगका कार्यक्रमहरु सञ्चालन गर्ने संघले जनाएको छ ।
अपि|mकामा नेपालीको संगठन मजबुद बनाउदै नेपालमा आइपर्ने अप्ठ्यारा तथा सृजनात्मक गतिविधीमा सहयोग गर्न समिति सक्रिय रहने जानकारी अध्यक्ष थापाले दिए ।
अफ्रिकी मूलुक तान्जानियामा बस्ने नेपालीहरुको आइतबारको वृहत भेलामा अफि्रकी मूलुकमा नेपालीहरुले भोगेका समस्याका बारेमासमेत छलफल भएको थियो । अधिवेशनको प्रमुख अतिथी अफि्रकाको क्षेत्रीय उपसंयोजक एकनाथ खतिवडा थिए ।
अधिवेशन लगत्तै बसेको नयाँं कार्यसमितिको बैठकले देशमा उत्पन्न अप्ठ्यारो अवस्थामा सक्दो सहयोग गर्ने र सृजनात्मक अभियानमा सहभागी हुने निर्णय गरेको छ ।
महाभूकम्पका कारण हालसालै भएको ठूलो क्षतिमा सहयोग गर्न एनआरएन तान्जानियाले भूकम्प गएको दुईदिनभित्रै १४ लाख रुपैयां सहयोग जुटाएको थियो ।

