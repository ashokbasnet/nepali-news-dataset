यूएईका नेपालीले ४३ लाख सहयोग गर्ने

अबुधाबी । यूएईका नेपालीले भूकम्पपीडित नेपालीकालागि नेपाली रूपैँया ४३ लाख ६ हजार ३ सय ३८ सहयोग प्रदान गर्ने भएका छन् । नेपाली दूतावास अबुधाबीमा आयोजित साँस्कृतिक कार्यक्रमबाट संकलित उक्त रकम भूकम्पपीडितलार्इ प्रदान गर्ने भएका हुन् ।
१ लाख ५३ हजार ९ सय ६५ दिराम्स अर्थात नेपाली रूपैयाँ करिब ४३ लाख ६ हजार ३ सय ३८ प्रधानमन्त्री राहत कोषमा आगामी शुक्रबारसम्म पठाइसक्ने कार्यक्रमका संयोजक कृष्ण भुसालले जानकारी दिए ।
कार्यक्रमबाट उठेको १ लाख ८८ हजार दिराम आम्दानी रकममध्ये ३४ हजार ३५ खर्च विवरण यूएईका लागि नेपाली राजदूत धनन्जय झालार्इ बुझाए । आर्थिक समितिले प्रस्तुत गरेको आम्दानी खर्च विवरण अनुसार कार्यक्रमका प्रायोजकहरुबाट यूएई दिरहम्स २३ हजार उठाउन बाँकी रहेको देखिएको छ ।
आर्थिक समितिका संयोजक बालकृष्ण खड्काका अनुसार प्रायोजकबाट लिन बाँकी रहेको रकम आगामी बिहीबारसम्म संकलन हुने र त्यसपछि एक मुष्ठ रकम प्रधानमन्त्री राहत कोषमा जम्मा गरिनेछ ।
बाँकीरहेको रकम संकलन हुन ढिला भएमा आयोजकले नै रकम थप गरेर भए पनि शुक्रबार ४३ लाख ६ हजार ३ सय ३५ रूपैयाँ समितिले प्रधानमन्त्री राहतकोषमा जम्मा गर्ने खड्काले बताए ।
नेपालमा गएको विनासकारी भूकम्पका कारण देशमा गएको धनजनको क्षतिमा सहयोग गर्ने उद्देश्यले १२ जुन अबुधावीको अल नहादा नेशनल स्कुलको हलमा “नेपाली भूकम्पपीडित नागरिकको सहयोगार्थ” साँस्कृतिक कार्यक्रमको आयोजना गरिएको थियो ।
नेपाली दूतावासको संरक्षकमा भएको उक्त कार्यक्रममा गैरआवासीय नेपाली संघ, यूएईका अध्क्षय कृष्ण भुसालको संयोजनमा यूएईका बहुसंख्यक संघसंस्थाको संलग्नता एवं सहकार्यमा सम्पन्न भएको थियो ।
कार्यक्रममा नेपालका ख्यातिप्राप्त कलाकार राजेश हमाल, दीपकराज गिरी, दीपाश्री निरौला, तेरीया फौजामगर, तिलक बम, ईन्द्र जिसी सम्झना लामिछानेमगर, आस्था राउत र प्रजिता गेलाल लगायतले विना पारिश्रमिक कार्यक्रममा सहभागिता जनाएका थिए ।



