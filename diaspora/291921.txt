अष्ट्रेलियामा रहेका तनहुँबासी जुटे

सिड्नी । आप्रवासन, रोजगारी तथा अध्ययनका लागि अष्ट्रेलिया पुगेका तनहुँबासीहरु संगठित भएका छन् ।
तनहुँबाट अष्ट्रेलिया आएका तनहुँवासीहरु आफ्नो थातथलोको आधारमा संगठित हुँदै गएका हुन् । सिड्नीमा रहेका तनुगेंहरुले सिड्नीमा रहेका तनहुँबासीलाई एकत्रित पारेका हुन् । आइतबार सिड्नीको एशफिल्ड पार्कमा तनहुँबासीहरुको भेला गरिएको थियो ।
तनहुँका विभिन्न स्थानमा मूलघर भएकाहरु एक आपसमा भातृत्वको विकास र तनहुँको विकासमा एकजुट भएर लाग्ने उद्देेश्यका साथ भेलाले ‘तनहुँ समाज अष्ट्रेलिया’ गठन गरेको छ ।
समाजको स्थापनामा सक्रिय पर्शुराम अधिकारीको नेतृत्वमा समाज गठन गरिएको हो । समाजको उपाध्यक्षमा राम श्रेष्ठ र मेघराज पौडेल तथा महासचिवमा गोपी सुवेदी, सचिव सूर्य खनाल र कोषाध्यक्ष महेन्द्र घिमिरे चुनिएका छन् ।
आइतबारको एशफिल्ड भेलाले नविन राना, दिनेश खनाल, सुदीप ढकाल, दामोदर अधिकारी, बसुन्धरा भट्टराई, कमल ढकाललाई सदस्य चुनेको छ ।

