आबुधाबीमा जारी भलिबल खेलमा नेपाली टिमको सहभागिता
युएई । युएईको अबुधाबीस्थित आर्मी अफिसर क्लबको आयोजनामा २३ जुनबाट सुरु भएको भलिबल खेलमा नेपाली टिमले पनि सहभागिता जनाएको छ ।
युएईमा नेपालीको कुनै क्लब तथा संघ संस्था बिधिवत रुपमा दर्ता नभएको हुादा युएईको मरिना क्लबमा आबद्ध भएर खेल खेल्दैछन् । पूर्व भलिबल खेलाडी दानबहादुर जीसी प्रशिक्षक रहेको नेपाली टिममा नेपाल प्रहरीका पूर्व खेलाडी प्रेम भण्डारीले कप्तानी सम्हालेका छन् ।
यस्तै, टोलीमा झोम थापा, ईश्वर धमाल, प्रेम शाही, प्रताप खवास, ज्ञान मल्ल, सन्तोष गुरुङ, बम थापा, थमन शर्मा, राजु हमाल, अमर राज गिरी र नरेश चन्द रहेका छन् ।
सात टिमको सहभागिता रहेको उक्त प्रतिस्पर्धामा दुई समूह छ । जसमा नेपाली टोली समूह बीमा परेको छ । ग्रुप ए मा ४ टिम र ग्रुप बी मा ३ टिम रहेका छन् ।
बुधवार भएको खेलमा नेपाली टिमले प्यालेस्टाइन टिमलाई सोझो सेट २६-२४ र २५-२० ले हराएका थिए । खेलमा प्रथम हुने टिमले एक लाख ५० हजार, दोस्रोले एक लाख र तृतीय हुने टिमले ४० हजार युएई दिराम पाउने छन् ।
– नवराज बस्नेतबाट

