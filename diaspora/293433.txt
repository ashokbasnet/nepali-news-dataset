भूकम्पपीडितको सहयोगका लागि बार्सिलोनामा ‘फेशन शो’

बार्सिलोना । नेपालका भूकम्पपीडितहरुको सहयोगार्थ आर्थिक संकलन गर्ने उद्देश्यले बार्सिलोनामा बस्ने नेपालीहरुले ‘फेशन शो’ कार्यक्रम गरेका छन् ।
फिरिरि युरोपले नेपाली दुतावाससँगको सहकार्यमा नेपालका भूकम्पपीडितको सहयोगार्थ बार्सिलोनामा फेशन शो कार्यक्रम आयोजना गरिएको हो ।
नेपालका सांस्कृतिक तथा परम्परागत भेषभुषाको झल्को दिने गरी फेशन शो गरिएको थियो । शोलाई फिरिरि डिजाइनर मार रोड्रीग्युजले गर्मीको कलेक्सन स्वरुप डिजाइन गरेका हुन् । फेशन शो सांस्कृतिक रुपमा नेपालको सिर्जना र विविधताका लागि उदाहरण बनेको थियो ।
कार्यक्रममा फरिरिका प्रमुख कार्यकारी निर्देशक राजु थापाले मानव हितकालागि यस्ता कार्यक्रमहरुलाई निरन्तरता दिइने बताए ।
नेपालीहरु साहस र मिहिनेत उत्तिकै रहेकाले सबै नेपालीहरु एकजुट भई पक्कै यो विपतको घडीमा नेपालको पुर्ननिमार्ण जुट्ने निर्देशक लौरा राबोटले विश्वास ब्यक्त गरिन् ।
उक्त शोमा रंगिबिरंगी फिरिरिका उत्पादनहरु फिरिरि स्ट्यान्डमा राखिएको थियो । २० प्रतिशत उत्पादन भने नेपाली दूतावासलाई हस्तान्तरण गरिएको थियो ।

