अमेरिकाका नेपालीलार्इ टीपीएस सेवा

विकासराज न्यौपाने
अमेरिका । अमेरिकी सरकारले नेपाल त्यहाँका नेपालीहरूलार्इ टेम्पोररी प्रोक्टेक्ट स्टाटस (टीपीएस) दिने भएको छ । अमेरिकाको यो निर्णयसँगै नेपाल १२ औ टिपीएस प्राप्त मुलुक हुन गएको छ।
गत वैशाख १२ मा विनाशकारी भूकम्प गएपछि अमेरिकामा रहेका नेपालीहरूलाई टिपीएस दिने निर्णय गरेको हो। ३५० डलरमा टीपीएस कानूनी सेवा प्रदान गरिने जनाइएको छ ।
टेम्पोररी प्रोक्टेक्ट स्टाटस टीपीएस एप्लार्इ गर्नेबारे “अमेरिकी कानूनमा नेपालीका लागि प्रदान गरिएको कानूनी सुबिधा र सो प्राप्त गर्ने कानूनी प्रक्रिया”  का सम्बन्धमा बिशेष जानकारी राख्ने अनुभवी बरिष्ठ अधिवक्ता खगेन्द्र जीसीद्वारा जानकारी गराउने उद्देश्यले अन्तरक्रिया कार्यक्रमको आयोजना गरिएको जानकारी एनआरएन केन्द्रीय कोषाध्यक्ष बेदराज बस्नेतले दिए ।
गैरआवासीय नेपाली संघ अमेरिका, टेक्सास च्याप्टरको नेतृत्वमा टेक्सासको ड्यालस क्षेत्रमा रहेका अन्य १४ संघ संस्थाहरुको अयोजनामा “अमेरिकी कानूनमा नेपालीका लागि प्रदान गरिएको कानूनी सुबिधा र सो प्राप्त गर्ने कानूनी प्रक्रिया”  का सम्बन्धमा बिशेष जानकारी दिने उद्देश्यले कार्यक्रम अयोजना गरिएको हो ।
अन्तरक्रिया कार्यक्रममा  बि-१/बि-२, विद्यार्थी, एसाइलम लगायत बिभिन्न स्टाटसमा रहेका व्यक्तिहरुलार्इ टीपीएसमा एप्लाई गर्दा के हुन्छ, यसमा कसरी एप्लाई गर्ने जस्ता बिबिध प्रकारका समस्याहरुको जानकारी अधिवक्ता जीसीले  प्रदान गरेका थिए ।
यसअघि पनि ड्यालसमा टीपीएस सेमिनार गरिएको थियो । यद्यपी नेपालीभाषी  अधिवक्ताबाट जानकारी दिइने भएकाले टेक्सासको इर्विंग शहरमा रहेको नेपाली सांस्कृतिक तथा अध्यात्मिक केन्द्र (नेपाली मन्दिर) भवनमा नेपालीहरूको उल्लेख्य उपस्थिति थियो।
ड्यालस क्षेत्रमा टिपीएस सेवाग्राही निकै रहेको अनुमान गर्न साकिने र तिनको सहयोगको लागि अझ धेरै सेवामुलक कार्यक्रम गर्न सम्पूर्ण संघ संस्थाहरु मिलेर अघि बढ्नुपर्ने नेपाली समाजका महासचिब विजयराज भट्टराईले बताए ।
यस कार्यक्रममा नेपाली समाज टेक्ससका निबर्तमान अध्यक्ष डा प्रेम अधिकारी लगायत सम्पूर्ण आयोजक संघ संस्थाहरुको अध्यक्ष अथवा प्रतिनिधिहरुको समेत उपस्थिति थियो। कार्यक्रम एनआरएन टेक्सास च्याप्टरका अध्यक्ष उत्तम लामिछानेको सभापतित्वमा भएको थियो।
त्यस्तै टेक्सासको  अर्कों ठूलो शहर अस्टिनमा जुलाई ४ शनिवारका दिन एनआरएन च्याप्टरको संयोजकत्वमा ग्रेटर अस्टेनको सक्रियतामा विभिन्न संघ संस्थाहरूको संयुक्त पहलमा एनआरएनका निवर्तमान अध्यक्षको प्रमुख आतिथ्यमा टीपीएसकोवारेमा छलफल गरिएको थियो ।

