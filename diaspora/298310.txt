कोरियामा अटिजम बालबालिकाबारे अन्तरक्रिया गरिँदै
सउल । दक्षिण कोरियामा अटिजम बालबालबालिकाबारे छलफल तथा अन्तरक्रिया गरिने भएको छ । अटिजम बालबालिका सहयोग अभियान दक्षिण कोरियाले एक अन्तरक्रिया कार्यक्रमको आयोजना गर्ने भएको छ ।
नेपालका अटिजम बालबालिकाहरुको लागि काम गर्दै आएको उक्त अभियानले आगामी जुलाई १९ तारिख आइतबार १२ बजे उक्त कार्यक्रम गर्न लागेको हो ।
सउल नजिक तुङ्देमुनस्थित नेपाल हाउसमा गर्न लागिएको उक्त अन्तरक्रिया कार्यक्रममा अटिजमबारे जानकारी गराईने, अभियानको उद्देश्य प्रस्ट पारिने तथा अटिजम सम्बन्धी चेतनामूलक डकुमेन्ट्री देखाईने कार्यक्रमका कोरिया संयोजक बिक्रम ठकुरीले जनाएका छन् ।
नेपालमा अटिजम बालबालिकाहरु समन्धि काम गर्दै आएको संस्था एसएसडीआरसीकी संचालिका सबिता उप्रेतीले कोरियाबासी नेपालीहरूलाई सम्बोधन गरेकोको भिडियो क्लिप उक्त कार्यक्रममा देखाईने ठकुरीले बताए ।
यसैगरी उक्तदिन कोरियामा आˆनो कार्यकाल पुरागरी नेपाल र्फकन लाग्नुभएका कोरियास्थित नेपाली दूतावासका उपनियोग प्रमुख राजाराम वर्तौलालाई बिदाई गरिने आयोजकले जनाएका छन् ।

