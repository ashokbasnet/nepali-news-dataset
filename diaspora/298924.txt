टीपीएस लागू गरेकोमा अमेरिकाका नेपालीहरु उत्साहित

अमेरिका । अमेरिका सरकारले भूकम्प प्रभावित नेपालका लागि टीपीएस लागू गरेको भन्दै अमेरिकाका नेपालीहरु उत्साहित भएका छन् ।
गैरआवासीय नेपाली संघ अमेरिका मिचिगन राज्यच्याप्टरले मिचिगन राज्यको वाटरफोर्डस्थित कोम्प्फोर्ड इनहोटेलमा गरेको कार्यक्रममा एनआरएन अमेरिकाका अध्यक्ष डा. केशव पौडेलले अमेरिका सरकारले भूकम्प प्रभावित नेपालकालागि टीपीएस लागू गर्नु धेरै नेपालीका लागि सौभाग्यको विषय भएको बताए ।
उनले भूकम्पपीडित नेपालीहरुका लागि एनआरएन अमेरिकाले सहयोग गरिरहेको र गर्दै जाने उल्लेख गरे । कार्यक्रममा एनआरएन अमेरिकाको मिचिगन च्याप्टरले २ वर्षभत्र गर्ने कार्यक्रमको रुप प्रस्तुत गरिएको थियो । च्याप्टरको भावी कार्ययोजना, नेपालमा गएको भूकम्पपीडितकालागि स्थापना गर्न लागिएको राहत कोषको सम्वन्धमा कार्यक्रममा छलफल गरिएको थियो ।
सो अवसरमा एनआरएन अमेरिकाका क्षेत्रीय उपाध्यक्ष रामसी पोखरेलले नेपालमा एनआरएनले भूकम्पपीडितहरुमाझ सहयोग गरेको बिषयमा आˆनो अनुभबको बारेमा चर्चा गरे ।
त्यस्तै, एक दसकदेखि मिचिगनमा चिकित्सा क्षेत्रमा सक्रिय डा. राजेश पोखरेलले एनआरएन मिचिगन च्याप्टर गठन भएकोमा खुशीव्यक्त गर्दै च्याप्टरको भावी निःशुल्क स्वास्थ्य परिक्षण कार्यक्रममा आफूहरुले सहकार्य गर्ने बताए ।
कार्यक्रममा जनसम्पर्क समिति मिचिगन च्याप्टर अध्यक्ष रामप्रसाद वस्याल, केन्ऽीय सदस्य अमृत भट्टराई तथाडा. मारोहङ लिम्बु लगायतले वोल्दै एनआरएन मिचिगनच्याप्टरलाई सहयोग गर्ने प्रतिवद्धता व्यक्त गरे ।
डा. हेम रेग्मी र समाजसेवी शरणवादे श्रेष्ठलगायतको उपस्थिति रहेको औपचारिक कार्यक्रममा च्याप्टरका उपाध्यक्ष पुण्यवहादुर पराजुलीले स्वागत तथा सचिब सरोज पराजुलीले संचालन गरेका थिए ।
यसैबीच, च्याप्टरको भुकम्पपिडित राहत कोषमा स्थानीय प्रदिप रिसालको पहलमा ४१ हजार २ सय ५०, विरेन्ऽ भारी, कविनाभारीको समूहले ४१ हजार ४ सय ५० आर्थिक सहयोग प्रदान गरेका थिए ।

