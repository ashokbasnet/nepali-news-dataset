नयाँ संविधानमा एनआरएनलाई दोहोरो नागरिकताको ब्यवस्था गर्न सुझाव

विजय थापा
वाशिंगटन डिसी । गैरअवासीय नेपालीहरूले अफूहरूले नयाँ संविधानमा एनअरएनलार्इ दोहोरो नागरिकताको ब्यवस्था गर्न सुझाव दिएका छन् ।
नेपालको निर्माणाधीन संबिधान मस्यौदामाथि विदेशमा रहेका नेपालीहरूसँग सुझाव लिने क्रममा उनीहरूले दोहोरो नागरिकताको ब्यवस्था गर्न सुझाव दिएका हुन् । नेपालको निर्माणाधीन संबिधान मस्यौदामा सुझाब दिन आब्हान गरिएपछि विदेशमा रहेका नेपालीहरूले सुझाव दिन थालेका छन् ।
अमेरिकामा रहेका नेपालीहरूसँग वाशिंगटन डिसी दुतावासले संविधानको मस्यैदामाथि सुझाव दिन आब्हान गरेपछि नेपालीहरूले धमाधम सुझाव दिइरहेका छन् ।
अमेरिकाको जर्जियाको एटलाण्टास्थित नासा (नेपालीज एसोसिएसन इन साउथ इस्ट अमेरिका)ले पहिलो सुझाव दिएको थियो । नासाले अन्तरक्रिया कार्यक्रमको आयोजना गरी राजदुत डा अर्जुनकुमार कार्कीलाई सुझाब दिएको हो ।
नयाँ संविधानको मस्यैदामा सुझाव संकलनका लागि ग्रिन्स बोरोमा अयोजित अन्तरक्रियामा नासाका पदाधिकारी तथा उपस्थित नेपालीले राजदुत डा कार्कीलाई सुझाब दिए ।
गैरआवासीय नेपाली संघले नेपालको समग्र आर्थिक विकासमा ठूलो योगदान पुर्याएको उल्लेख गर्दै एनआरएनलाई दोहोरो नागरिकता दिनुपर्ने कुरामा बिशेष जोड दिएको सभापति डा रामचन्द्र बरालले बताए ।
उक्त कार्यक्रममा संबिधान लेख्न करिब ८ वर्ष लागेको तर केवल १ हप्तामा नै जनतालाई सुझाब दिन आग्रह गरेकोमा यो न्यायोचित नभएको कुरा भन्दै करिब १ महिनाको समय दिन सके राम्रो संग सल्लाह र सुझाब दिन सकिने कुरा राखिएको थियो ।
कार्यक्रममा धर्म र जातियताको आधारमा देश टुक्रिनु नहुने, राज्य कुनै जात र वर्गको आधारमा नभै भूगोलको आधारमा हुनुपर्ने सुझाब उनीहरूले दिए ।
केही सहभागीले देशलाई धर्म-निरपेक्षता घोषणा गर्नु नहुने बताए भने अधिकांशले धर्मकै कारण भविष्यमा विवाद हुने अवस्था नअउने गरी संविधान लेखिनुपर्ने बताए ।
संबिधान लेख्न मात्र ८ बर्ष खर्च गरिएकोले कहिले सम्म हामीले विश्वास गर्ने भन्दै संबिधानले सबैलाई खुशी बनाउन अझ नसक्ने भएकोमा चिन्ता व्यक्त गरेका थिए ।

