एनआरएनए एनसीसीको चुनावी लहर सबैतिर
दोहा । गैरआवासीय नेपाली संघ (एनआरएनए) राष्ट्रिय समन्वय परिषद (एनसीसी)को निर्वाचनको लहर सबैतिर छाएको छ ।
एनआरएन गठित सबै मुलुकमा यतिबेला अधिवेशनको लहर चलिरहेको छ । केही मुलुकमा निर्वाचन सम्पन्न भइसकेका छन् भने केही मुलुकमा अधिवेशन नजिकिएको छ । अधिवेशन नजिकिएका मुलुकहरुमा उम्मेदवारी घोषणाको लहर चलेको छ भने प्रचारप्रसार पनि तीब्र पारिएको छ ।
एनसीसीबाट नै एनआरएनको आईसीसीमा पुग्न बाटो खुल्ने भएकाले पनि एनसीसी कार्यसमितिमा पुग्न दौडधुप छ ।
कतारमा पनि एनआरएनको चुनावी लहर बढ्यो 
अन्य मुलुकहरुमा जस्तै कतारमा पनि चुनावी लहर बढेको घनश्याम पराजुली (कृष्ण) ले जनाएका छन् ।

 
क्रमशः प्रविन गुरुङ्ग, नन्दप्रसाद ढुङ्गाना र सन्जय रजक
संघको राष्ट्रिय सम्वन्य परिषद कतारको २०१५- २०१७ कार्यकालका लागि कतारमा पछिल्लो पटक रुपन्देहीका सन्जय रजकले सचिव पदका लागि उम्मेदवारी घोषणा गरेका छन ।
यसअघि प्रविन गुरुङ्गले प्रथम उपाध्यक्ष पदमा तथा महासचिव पदमा एनआरएनए कतारका परिषद सदस्य नन्दप्रसाद ढुङ्गानाले उम्मेदवारी घोषणा गरिसकेका छन् ।

