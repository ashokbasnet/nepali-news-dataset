एनआरएन जापानमा चुनावी रौनक बढ्यो

टोकियो । गैरआवासीय नेपाली संघ (एनआरएन) राष्ट्रिय समन्वय परिषद (एनसीसी) जापानको आसन्न अधिवेशनको रौनक बढेको छ । एनआरएन एनसीसीको विभिन्न मुलुकमा जस्तै जापानमा पनि चुनावी रौनक बढेको हो ।
एनआरएन जापानको नयाँ नेतृत्वका लागि अहिलेसम्म चार जनाले उम्मेदवारी घोषणा गरेका छन् ।
अध्यक्षका लागि चिरञ्जीवी थापा, सुदन थापा, नरबहादुर थापा र तुल्सीराम खरेलले उम्मेदवारी घोषणा गर्दै चुनाव प्रचारप्रसारमा दौडिएका छन् । चिरञ्जीवी एनआरएन जापानको कार्यकारी अध्यक्ष भई काम गरिसकेका हुन् भने सुदन र नरबहादुर वर्तमान कार्यसमितिको उपाध्यक्ष छन् ।
सुदन, नरबहादुर र तुल्सीराम झण्डै दुई साताअघि अध्यक्ष पदमा उम्मेदवारी घोषणा गरी प्रचारप्रसारमा दौडधुप छ भने चिरञ्जीवीले पछिल्लो पटक अध्यक्षको उम्मेदवारी घोषणा गरेका हुन् ।
यस्तै, आगामी कार्यकालका लागि तीन उपाध्यक्ष पदमा अहिलेसम्म पाँच जनाको उम्मेदवारी घोषणा गरेका छन् । उपाध्यक्ष पदमा देवीलाल भण्डारी, संगीता अधिकारी, ऋद्धिन्द्र गिरी, तासी लामा र हर्क थापाले उम्मेदवारी घोषणा गरेका छन् ।
एक महासचिवका लागि तीन जनाले उम्मेदवारी घोषणा गरेका छन् । महासचिवमा अनुज थापा, सरोज खत्री र जयप्रकाश पण्डितले उम्मेदवारी घोषणा गरेका छन् ।
यस्तै, सचिव पदमा अहिलेसम्म दुई जनाले उम्मेदवारी घोषणा गरेका छन् । बिष्णुप्रसाद घिमिरे र भवानी पन्तले सचिवका लागि उम्मेदवारी घोषणा गरेका छन् ।
एनआरएन जापानको आसन्न अधिवेशनमा एक कोषाध्यक्ष पदमा अहिलेसम्म दुई जनाको उम्मेदवारी घोषणा गरेका छन् । कोषाध्यक्षका लागि सुमी केसी र राजेन्द्र श्रेष्ठले उम्मेदवारी घोषणा गरी प्रचारप्रसारमा जुटेका छन् ।
एनआरएन जापानको अधिवेशन आगामी अगष्ट ३० तारिखका लागि तय गरिएको छ । नजिकिएको अधिवेशनको मनोनयन दर्तासम्म आइपुग्दा पदाधिकारीका लागि मात्रै दुई दर्जन बढीको उम्मेदवारी पर्ने सम्भावना देखिएको छ ।
अहिले नै उम्मेदवार बन्ने औपचारिक घोषणा घोषणा नगरेका धेरै नयाँ कार्यसमितिमा आकांक्षी देखिएका छन् ।

