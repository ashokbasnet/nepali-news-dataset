क्यालिफोर्नियाका दुई लायन्स क्लबको अध्यक्ष चयन
क्यालिफोर्निया । क्यालिफोर्नियाको लायन्स क्लब अफ बर्क्ली अन्नपूर्णका लागि ध्रुव थापा  र फ्रिमोन्ट सगरमाथाको लायन्स क्लबको अध्यक्षमा शंकर कार्की निर्वाचित भएका छन् ।
लायन्स क्लब अफ बर्क्ली अन्नपूर्णका लागि ध्रुव थापा तथा लायन्स क्लब अफ फ्रिमोन्ट सगरमाथाका लागि शंकर कार्की अध्यक्षको रूपमा निर्वाचित भएका हुन् ।
लायन्स कल्ब अफ बर्क्ली अन्नपूर्णाको दशौं ऐतिहासिक पदस्थापना तथा लायन्स कल्ब अफ फ्रिमंट सगरमाथाको दोश्रो पदस्थापना कार्यक्रम संयुक्त रुपमा बर्क्ली मारिनास्थित हिज लार्ड्सिप रेस्टुरामा भएको थियो ।
उक्त कार्यक्रममा लायन्स क्लब अफ बर्क्ली अन्नपूर्णका लागि ध्रुव थापा तथा लायन्स क्लब अफ फ्रिमोन्ट सगरमाथाका लागि शंकर कार्की अध्यक्षको रूपमा निर्वाचित भए । नव निर्वाचित अध्यक्षहरूलाई लायन्स क्लब इन्टरनेश्नलका पूर्व अर्न्तराष्ट्रिय निर्देशक बिल आनाकोनले सपथ ग्रहण गराएका थिए ।
‘हामी सेवा गर्छौं’ भन्ने मूल मन्त्र बोकेको विश्वको सर्वाधिक ठुलो सामाजिक संस्था लायन्स क्लब इन्टरनेश्नलको छाता मुनि रहेर नेपाली र स्थानिय समाजलाई रचनात्मक सेवा पुर्याउँदै आएको पवित्र संस्था लायन्स क्लब अफ बर्क्लीले नयाँँ क्लब फ्रिमंट सगरमाथासित मिलेर गरिएको यो पहिलो पदस्थापना कार्यक्रम हो।
संयुक्त रुपमा आयोजित यस कार्यक्रममा लायन्स क्लब ४ सी ३ का गवर्नर लियो मासियास, भूतपूर्व अन्तरास्ट्रिय डाइरेक्टर डा. बिल आनकोनी, निवर्तमान डिस्ट्रिक्ट गभर्नर भिन्स लिपिन्सकी सेकेन्ड भाइस डिस्ट्रिक गवर्नर राजेन थापा, पिडिजी डेनी ग्रोटेरियन, पिडिजी लिंडा ग्रिफिन, बर्कली होस्ट क्लब का अध्यक्ष बिभिन्न संघ संस्थाको प्रतिनिधिहरु, नेपालका दुईजना भूतपूर्व गवर्नरहरु, दुवै क्लबका सदस्यहरु लगायत उल्लेखनीय नेपाली समुदायको उपस्थिति रहेको थियो ।
रात्रिभोजसँगै आयोजित बिबिध सांस्कृतिक झलकहरु प्रस्तुत गरिएको सो कार्यक्रममा लायन्स क्लब अफ बर्क्ली अन्नपूर्णका पास्ट प्रेसिडेन्ट, निवर्तमान जोन चिअर तथा चार्टर सेक्रेटेरी लायन मणी नेपाली पनेरुले बिस्तृतरुपमा क्लबको गतिविधिहरु प्रस्तुत गरेका थिए भने सोही अनुसार फ्रिमंट क्लबको तर्फबाट पनि सचिवको प्रतिबेदन प्रस्तुत गरिएको थियो।
प्रमुख अतिथि पास्ट इन्टरन्याश्नल डाइरेक्टर बिल आनाकोनले सो क्लबका चार्टर सेक्रेटरी तथा निवर्तमान जोन चिअर मणी नेपाली पनेरुलाई निवर्तमान इन्टरन्याश्नल प्रेसिडेन्ट जो प्रेस्टनबाट प्राप्त सर्टिफिकेट अफ एक्सिलेन्स प्रदान गरे । त्यसैगरी फ्रिमान्टक अध्यक्ष राजन बर्तौलालेपनि आफ्नो कार्यकालको गतिबिधि प्रस्तुत गर्दै मायाको चिनो क्लबको सयबर्षे पिन प्रदान गरेका थिए।

