नेपाल घुम्न इजरायलीलाई नेपाली दूतावासको निम्तो

इजरायल । वैशाख १२ को विनासकारी भूकम्पले ठूलो क्षति पुर्याएको नेपालका पर्यटकीय क्षेत्रहरु सुरक्षित रहेको भन्दै इजरायलमा रहेका नेपालीहरुले इजरायलीहरुलाई नेपाल भ्रमणको निम्तो दिएका छन् ।
भूकम्पपछि प्रभावित भएको नेपालको पर्यटन क्षेत्रको प्रवर्द्धन गर्ने उद्देश्यले इजरायलको तेलअभिवमा नेपाली दूतावासले कार्यक्रम गरी नेपाल भ्रमणको निम्तो दिएकाे हाे । भूकम्पले नेपालका अधिकांस पर्यटकीय क्षेत्र सुरक्षित रहेकोले निर्धक्कसँग नेपाल भ्रमण गर्न दूतावासले इजरायलीहरुलाई अपिल गरेको छ ।
ईजरायलबाट बाषिर्क रूपमा ८ हजार भन्दा बढी पर्यटकहरू नेपाल भ्रमणमा आउने गर्दछन् । यसलाई निरन्तरता र पर्यटकीय क्षेत्रमा थप टेवा पुगोस भन्ने हेतुले ईजरायलमा रहेका बिभिन्न ट्राभल एजेन्सी तथा पर्यटन क्षेत्र तथा नेपाली समुदायलाई पनि प्रचारप्रसारमा सहयोग गर्न दूतावासले आग्रह गरेको छ ।
‘नेपाल सुरक्षित छ, नेपाल भ्रमण गरौं’ भन्ने नारासहित आयोजित कार्यक्रममा ईजरायलका लागी नेपाली राजदुत प्रल्हाद कुमार प्रसाई, पर्वतारोही तथा नेपालकेा पर्यटकिय क्षेत्र प्रर्वदनका लागी नियुक्त गरीएका अवैतानिक ए.च्.इ नादब वेन यहुदा , पर्यटन ब्यवसायी तथा लेखक दानी अब्राहमिम लगायत दर्जन उच्च अधिकारीहरुको उपस्थिति थियो ।
कार्यक्रममा राजदुत प्रसाईले बिनासकारी भुकम्पले नेपालका ७५ जिल्ला मध्य १० वटा जिल्लामा मात्र प्रभाव पारेकेा र बाकी ६५ वटा जिल्ला घुम्नका लागी सुरक्षित रहेकेा जानकारी दिए ।
त्यसैगरि १० वटा राष्ट्रिय निकुुन्ज मध्य एउटा मात्र प्रभावित ३५ वटा पदमार्ग मध्य २ वटामात्र अति प्रभावित भएर बन्द गरिएको हवाई बायुसेवा निन्तर सन्चालित, युनेस्कोको सम्पदा सुचीमा रहेकेा ८ सुन्दर स्थान मध्ये ३ स्थानमा क्षति पुगेको, ९० प्रतिशत होटलहरू सुरक्षित रहेको साथै सञ्चार तथा स्वास्थ्य सुविधाका कुनै कमी नआउने पनि जानकारी दिइएको थियो ।
अवैतानिक एचई नादब वेन यहुदाले भिजुअलमार्फत नेपालमा बिगतमा भएका घटना, बिनासकारी भूकम्पले पारेको असर र सुरक्षित र पर्यटकीयस्थलका बारेमा जानकारी गराएका थिए ।
यस्तै, पोखरा, लुम्बिनी, चितवन लगायतका स्थान, साहसिक खेलहरू बन्जी जम्प प्याराग्लाइडिङ, र्याफ्टिङ र हवाई क्षेत्रका साथै नेपाल जादाँ पर्यटकले लिनु पर्ने प्रवेेशाज्ञा, लगायत पद यात्रा र साना होटल ब्यवसायदेखि ५ स्टार होटलकाबारेमा जानकारी गराएका थिए ।
-पुष्प श्रेष्ठबाट

