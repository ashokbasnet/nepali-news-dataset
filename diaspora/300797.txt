एनआरएन युएईको अधिवेशन दुबईमा हुने

दुबई । गैरआवासीय नेपाली संघ राष्ट्रिय समन्वय परिषद् युएईको अधिवेशन आगामी सेप्टेम्बर ४ तारिखमा दुबईमा हुने भएको छ ।
गत् ११ जुलाई २०१५ शनिबारका दिन बसेको एनआरएन एनसीसी यूएईकोे साईबर बैठकले दुबईलाई अधिवेशनस्थल छनौट गरेको हो । हल तथा समयको विवरण केहीदिनमै टुंगो लगाउने एनआरएन युएईका महासचिव गोपाल कँडेलले जानकारी दिए ।
यसअघिको विशेष पदाधिकारीहरुको बैठकले अबुधाबीमा अधिवेशन गर्ने निर्णय गरेको थियो ।
सोही साइबर बैठकले विविध विषयमाब्यापक छलफल गरी कार्य विभाजनसमेत गरेको छ । आर्थिक विभागको जिम्मा कपिल खड्का र दधिराम पाठकलाई दिइएको छ भने यातायातको जिमेवारी बिकास अधिकारी र प्रकाश पौडेललाई सुम्पिएको छ ।
त्यसरी नै पत्राचारमा गोपाल कँडेल, लेखनाथ न्यौपाने र रविरमण अधिकारीलाई राखिएको छ । अधिवेशनमा पाहुनाको सत्कारको जिम्मेवारी नवराज बस्नेत, गोकुल कुँइकेललाई दिइएको छ भने ब्याचबनाउने काममा अमृता सिग्देल र रेखा घिमिरेलाई खटाइएको छ । ब्यानर तथा हल ब्यबस्थापनमा सुदिप कार्की, दामोदर दाहाल, राजेन्ऽ रोस्यारा रहेका छन् । बैठकले स्वयमसेवकको व्यवस्थापनमा रामकुमार ढुङ्गेल, ऋृषि पाठक, धर्म सुबेदी, कृष्ण गिरी,राजुराज फुँयाललाई तोकेको छ ।
सम्पूर्ण समुहलाई परिचालनगर्न अधिबेसन संयोजन मूल समितिको संयोजकमाएनसीसीका वर्तमान् अध्यक्ष कृष्ण भुसाल रहने निर्णय पनि सोही बैठकले गरेको छ ।
त्यसरी नै विधान संसोधनको लागि वर्तमान महासचिव कँडेलको संयोजकत्वमा नेपाल आदिवासी जनजाति महासंघका अध्यक्ष डेरराज तमु र लेखक तथा नेपाल पत्रकार महासंघ का सल्लाहकार निमेश गिरी रहने गरी तीन सदस्यीय समिति बनाइएको छ ।
बैठकले सम्पूर्ण समिति तथा उपसमितिहरुलाई आफ्नो काम सुरुवातगर्नको लागि अनुरोध गरेको छ । आगामी अगस्टभित्रमा सातै वटा क्षेत्रीय समितिहरुको अधिवेशनगर्नका लागि समयसीमा तोकिएको छ । सो अनुरुप काम गर्न गर्न गराउन बैठकले अपिल गरेको छ ।
यसैबीच सबै क्षेत्रीय समितिहरुको अधिवेशनको मिति तोकिएको निर्वाचन समितिका संयोजक उत्तम अधिकारीले जानकारी दिएका छन् । अधिकारीकाअनुसार आगामी जुलाई ३१ मा फुजेरा र रास अल खेमा, अगस्ट ७ मा सारजहा र एअऐन, अगस्ट १४ मा अबुधाबी र २१ अगस्टमा दुबईको क्षेत्रीय अधिवेशनको मिति निर्धारण गरिएको छ ।
यसैवीच एनआरएन एनसीसीकै पदाधिकारीबीच एकले अर्कालाई दुस्मनको जस्तो व्यावहार गरेको र त्यो विवाद मिलाउन नेतृत्व उदासीन भएको आरोप लगाउँदै एनआरएन एनसीसी सचिव रविरमण अधिकारीले आफ्नो पदबाट राजीनामा दिएका छन् ।

