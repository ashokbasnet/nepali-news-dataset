यूएईका नेपालीलाई युरोपजस्तै लाग्छ दुबई

यूएई । वैदेशिक रोजगारीका लागि सर्वसाधारण नेपालीहरुको सुलभ गन्त्वय यूएईमा करिब ३ लाख नेपालीहरु छन् । सामान्य श्रमिकको बाहुल्य रहेको यहाँ मल्टि नेसनल कम्पनीका उच्च तहमा काम गर्ने नेपालीहरुको संख्या पनि दिनानुदिन बढिरहेको छ ।
पछिल्लो समयमा प्राविधिक तर्फ नेपाली इन्जिनियरहरु आउने क्रम जारी छ भने बजार व्यवस्थापन, होटल, सेक्युरिटीको क्षेत्रमा कार्यरत नेपालीहरुले मासिक न्युनतम ६० हजारदेखि १ लाखको हाराहारीमा कमाई गरिरहेका छन् । करिब २ सय भन्दा बढी कम्पनीका मालिक त नेपालीहरु नै छन् । वैदेशिक रोजगारीका शिलशिलामा यूएई आइपुगेका अधिकांश नेपालीहरु खुशी देखिन्छन् ।
खाडीका खन्य मुलुकको तुलनामा यूएई राम्रो रहेको उनीहरुको बुझाई छ । दक्ष कामदारका लागि मात्र नभई यूएई आउने अधिकांश नेपालीलाई दुबई युरोप समान लाग्ने गरेको छ । के छ दुबईबारे नेपालीको बुझाई ? दुबईका विभिन्न स्थानमा भेटिएका नेपालीसँग अनलाइनखबरले लिएको प्रतिक्रिया ।
दक्ष कामदारका लागि युरोप समान छ दुबई
सरस्वती पौडेल, ब्युटिसियन
भैरहवा, हालः दुबई
खाडी देश यूएईको विषयमा जे सुनेकी थिएँ, यहाँ आउँदा विल्कुल फरक पाएँ । यहाँको हरियालीले म प्रभावित भएँ । प्रकृतिले नदिए पनि यहाँको सरकार र विदेशी कामदारका कारण यो देशले प्रकृतिलाई चुनौती दिएर हरियाली कायम गर्न सकेको छ । यहाँका बाटो भरी पाइने कलात्मक गार्डेन, मानवनिर्मित पार्क, समुद्रीकिनार, यहाँको भौतिक विकास र सडक सञ्जाल पनि विश्वमा चर्चित छ ।
बालुवाघारीलाई यहाँका मानिसहरुले स्वर्ग बनाएका छन् । नेपालमा सबैथोक भएर पनि उपयोग हुन सकिरहेको छैन, यहाँ बालुवाघारीमा सबैथोक छ ।
पैसा कमाउने जो सपना छ, त्यो पूरा भएको छैन । रहरले कोही बिदेसिदैन । रहरहरुको पनि सीमा हँुदैन । विदेशमा पैसा फल्दैन रहेछ । हो, यहाँ दुःख गर्दा अनि त्यो रकम नेपाल पुग्दा अलि बढेर जान्छ । त्यही सपना देखेर लाखौं नेपालीहरुझै म पनि विदेश आएकी हँु । तर, युएई त सोचेभन्दा फरक छ । स्वतन्त्रता छ । कामको चाप बढी छ । दक्ष तथा प्राविधिक काम गर्नेहरुलाई यही छ युरोप, यही छ अमेरिका ।
सरसफाइपनिमनयोग्य छ । पछिल्लो समयमा सडकमा जथाभावी थुकेमावाफोहोर गरेको पाइएमाजो कोहीलाई देशनिकालागर्न नियमबनेको भन्ने सुनेको छु । यहाँको सुरक्षाव्यवस्थाएकदमै राम्रो पाएँ । जुनसुकै समयमापनि हिँड्डुल गर्न सकिने, लाग्छ यहाँ रातपर्दैन। चोरी हुने डर छैन । नेपालभन्दा सुरक्षा छ यहाँ । यहाँ सबैले कानूनको पालना गर्छन् । कानुनको सम्मान गर्छन् । त्यसरी नै, यहाँकार्यरत विदेशीमानिसहरु सारै सहयोगी पाएकी छु । स-साना गल्तीमा पनि क्षमायाचना गर्ने उनीहरुको बानी साँच्चै अनुकरणीय छ ।
नेपालको विकाशको लागि विदेशी एक्सपर्ट चाहिन्छ
सुरज घिमिरे, सेक्युरिटी अफिसर
दमक, झापा हालः अबुधाबी
यूएई आएपछि मैले आफ्नो देश नेपाल र परिवारको मायालाई प्रत्यक्ष अनुभव गर्न पाएँ । स्वाभावैले पैसा कमाउने चाहना बोकेर बिदेसिने हो ।
यो पैसाको चक्करमा परेर मैले मेरो परिवार र देशलाई मिस गरिरहेको छु । घरबाट टाढा पुगेपछि मात्र अनुभव भयो कि घर भनेको के हो भनेर । घरबाहिरको संसार र यो संसारमा बाँच्नका लागि निर्वाह गर्नुपर्ने भूमिका अनि संघर्ष । मान्छेले मान्छे बन्न र आफू र देशलाई चिन्न एक पटक विदेश जानुपर्ने रहेछ ।
मैले नेपालको प्राकृतिक सम्पदालाई चिन्न यहाँ आउनुपर्यो । पानी, वन, जडिबुटी र पर्यटनमा धनी देश उपभोगबिना त्यसै खेर गइरहेको छ । नेताहरुलाई देशको विकासभन्दापनिकुर्सी प्यारो छ । नेपालका ६०१ ज्ाना सभासद्हरुले करोडौं कुम्ल्याएर पनि संविधानदिन सकेका छैनन् ।
विदेशी सीप, ज्ञान र प्रविधिलाई नेपालले स्वीकार गर्न सकेको छैन । खोक्रो राष्ट्रियताले देश बन्दैन । राष्ट्रियता त जनता अल्मल्याउने नारा मात्र रहेछ । नेपाली जनतालाई चाहिएको ग्यास, चामल, बिजुली, सडक, शिक्षा र उपचार हो, राष्ट्रियताले भोको पेट भरिन्न ।
यूएईले प्राइभेट सेक्युरिटीको लागि क्यानडाको सेक्युरिटी प्रणालीलाई आत्मसात गरी आफ्नो देश अनुकूल बनाएको छ । त्यसकै कारण आज करिब ७० हजार नेपालीहरुले मासिक ५० देखि ९० हजार कमाइरहेका छन् । यो त एक उदाहरण मात्र हो । यूएईले देशको विकासका लागि बाहिरी सीप र ज्ञानको भरपुर उपभोग गरेको छ । तर पनि राष्ट्रियता झनै दरिलो भएकै छ । सबै जनता सुखपूर्वक जीवननिर्वाह गरिरहेका छन् । नेपालले पनि आफ्नो साधन र स्रोतको उपभोग गर्न विदेशी एक्सपर्टलाई स्वागत गर्ने हो भने हामीले बिदेसिनु पर्ने थिएन भन्ने मेरो अनुभव छ ।
नेपाली महिलाहरु नेपाली पुरुषहरुबाटै शोषणमा छन्
अनिता न्यौपाने, सेल्स एक्सुकेटिभ
बुटवल, हालः  दुबई
जब म पहिलो पटक यूएई आएँ, यहाँको बहुराष्ट्रिय समाज र वातावरणले अनौठो तरिकाले प्रभावित भएँ । यहाँ कुल जनसंख्याको ८० प्रतिशत मानिसहरु अन्य देशहरुबाट काम गर्न आएको पाएँ । कमाइको दृष्टिले धेरै उत्तम रहेछ यो देश ।
यहाँ मासिक २० हजार दिराम्स –नेपाली ५ लाख ४० हजार रुपैयाँ) कमाइगर्ने नेपालीहरु पनि धेरै रहेछन् । त्यसो त ५ सय देखि १२ सय दिराम काम गर्ने नेपालीहरुको संख्या यहा धेरै छ र समस्या पनि न्यून कमाइ गर्ने नेपालीहरुमै धेरै छ । सामान्य श्रमिकले १२ घन्टा आउट डोर काम गर्दा पनि उचित पारिश्रमिक पाएका छैनन् ।
पछिल्लो समयमा नेपाली महिलाहरुको संख्या गुणात्मक रुपमा बढिरहेको छ । नेपालमा पारिवारिक, आर्थिक या विभिन्न समस्यामा परेका युवती तथा महिलाहरु यूएई आएको पाइन्छ । केही महिलाहरुले रहर हो या बाध्यताले गर्दा आफ्नो इजजतमा दाग लाग्ने गरी काम गरिरहेका छन् । सामान्य उपहार पाएको भरमा आफ्नो अस्मिता लुटाइरहेका छन् ।
सबैभन्दा दुःखलाग्दो कुरा त भारतीय, बंगाली र पाकिस्तानीहरुसँग हिँडेको पनि देखिन्छ । प्रत्यक्ष वा अप्रत्यक्ष रुपमा नेपाली महिलाहरु नेपाली पुरुषहरुबाटै शोषणमा परिरहेका छन् । दोष पुरुषहरुको मात्र छैन, महिलाले पनि आफूलाई आत्मविश्वासका साथ प्रस्तुत गर्न सक्नुपर्छ । यौनहिंसाको शिकार भएका छन् महिलाहरु आफ्नै कारणले । यहाँको कानून महिलामैत्री छ । तर, स्वतन्त्रताको दुरुपयोग गर्दै केही नेपाली दिदीबहिनी र दाजुभाइले जात्रा देखाइरहेका छन् ।
युरोप पुगेको महसुस भयो दुबईमा
चित्र पौडेल, पोलियो संक्रमितविश्व साइकलयात्री
यूएई (विश्व भ्रमणको सिलसिलामा)
नेपालीहरुको सजिलो श्रम गन्तव्य यूएई विश्वकै एक टुरिज्म गन्तव्य हो । यहाँको भौतिक संरचना र विकासले विश्वलाई चकित तुल्याएको छ । यहाँ नेपालीहरु पनि विभिन्न क्षेत्रमा निकै प्रसंशनीय काम गरिरहेका छन् । यहाँको रोड सुविधा निकै अत्याधुनिक र वैज्ञानिक छ । यहाँको कानूनले सबैलाई सम्मान गरेको छ ।
यो मेरो दोस्रो भ्रमण हो । पहिला यूएई आउँदा निकै रमाइलो भएको थियो । म यहाँको नेपाली समुदायप्रति आभारी छु । यहाँ रहेका नेपाली समुदायले हामीलाई विभिन्न तरिकाले सहयोग गरेका छन् । गायक प्रकाश पौडेल र पत्रकार उत्तम अधिकारी, ओम राई लगायत यहाँका अन्य पत्रकार तथा नेपालीहरुले मेरो अभियानलाई सहयोग गरिरहनु भएको छ ।
नेपाली दूताबासले साइकल राख्नका लागि स्थान दिएर सहयोग गरेको छ । मलाई निकै रमाइलो अनुभूति भएको छ । यहाबँाट ओमन, बहराइन, कतार र कुवेत जाने योजना छ । म पोलियोबाट संक्रमित भए पनि साङ्ग भन्दा कम छैन, अपाङ्गहरुलाई अवसरको खाँचो भन्ने सन्देश फैलाउदै नेपाल र नेपालीको नाम उच्च राख्न चाहन्छु । यसै सिलसिलामा यूएईमा आइपुग्दा युरोपको कुनै देशमा पुगेको महसुस गरिरहेको छु ।
(प्रस्तुतिः रामप्रसाद ढुंगेल)

