भानुलार्इ सम्झिँदै विश्व नेपाली साहित्य महासंघको स्थापना दिवस मनाइयो

इजरायल । बिश्व नेपाली साहित्य महासंघ इजरायलले अदिकवि भानुभक्त अचार्यको सम्झना गर्दै संस्थाको स्थापना दिवस मनाएको छ । मातगानको पार्क लुमीमा २०१ औं भानु जयन्तीको अवसरमा महासंघको स्थापना दिवस मनाएको हो ।
इजरायलका लागि नेपाली राजदूत प्रल्लादकुमार प्रसाईंको प्रमुख आतिथ्यमा सम्पन्न कार्यक्रममा साहित्यकार तथा साहित्य अनुरागीहरुले कविता गज़ल, मुक्तक, गीत र भानुभक्त सम्बन्धि रचनाहरु वाचन गरिएको थियो । राजदुत प्रसाईंले कार्यक्रमको समीक्षा गर्दै भानुले साहित्य क्षेत्रमा पारेको योगदानबारे चर्चा गरेका थिए ।
सचिव गणेशश्री गौतम “सागर”को सञ्चालन र सहसचिव कल्पना पौडेल जिज्ञासुको स्वागत तथा बरिष्ठ उपाध्यक्ष दीपेन्द्र थापा संस्थाको गतिविधिबारे प्रष्ट्याएका थिए ।
कार्यक्रममा अनेसास इजरायल शाखाका अध्यक्ष कृष्णपक्ष थापा, हिन्दुजागरण नेपाल अभियान इजरायलकी सुमित्रा आचार्य लगायतले शुभकामना मन्तब्य प्रष्तुत गरे ।
कार्यक्रममा सावित्रा लुइँटेल घिमिरे, दीपेन्द्र थापा, गणेश गौतम ‘सागर’, कल्पना पौडेल ‘जिज्ञासु’, बसु श्रेष्ठ, अम्बिका याम्फु, केशु पोखरेल, सुमित्रा आचार्य लगायतका साहित्यिक रचनाहरू बाचन गरेका थिए ।
 
 

