कोलोराडोमा नेपालीहरुको समर पिकनिक

अमेरिका । अमेरीकाको कोलोराडोमा रहेका नेपालीहरुले आपसमा रमाइलो गर्दै समर पिकनिक मनाएका छन् । आपसमा भेटघाट तथा सद्भाव बढाउने उद्देेश्यले समर पिकनिक आयोजना गरिएको थियो ।
रकी माउन्टेन प|mेन्डस् अफ नेपालको आयोजना तथा नेपाली घरको सहयोगमा कोलोराडोको नर्थग्लेन सिटीस्थित रमणीय पार्कमा सम्पन्न कार्यक्रममा झण्डै ७ सय भन्दा बढि नेपालीहरुको उपस्थिति थियो ।
पिकनिक कार्यक्रमलाई मनोरञ्जन प्रदान गर्न आयोजक संस्थाको संयोजनमा अन्तराष्ट्रिय साहित्य समाज कोलोराडो च्याप्टरले कवि गोष्ठीको आयोजना गरेको थियो ।
पतंजली योग समिती नेपालका योग गुरु ललित शंकर योगीको विशेष उपस्थितिमा आयोजित गोष्ठीमा झण्डै दुई दर्जन कवि कवयत्रीले आ-आफ्नो रचना पाठ गरेका थिए । आदिकवि भानुभक्तको २०२ औं जन्मजयन्तीको अवसर पारेर आयोजना गरिएको कार्यक्रम आदिकविप्रति समर्पित थियो ।
कार्यक्रममा ज्ञानेन्द्र गदाल, पदम विक, देव भट्टराई, दिनेश कार्की संझना अर्याल,लगायतका कवि कवयत्रीहरुले कविता वाचन गरेका थिए भने वसन्त लम्साल, उषा किरण अधिकारीले सुरीलो भाकामा गीत गाएर श्रोता तथा दर्शकको मन जित्न सफल भएका थिए ।
कार्यक्रमा डा. विजयराज शर्मा, प्रमीला शर्मा, योगगुरु ललितशंकर योगी लगायतका वक्ताले भानुको देनप्रति प्रकाश पारेका थिए ।
त्यसैगरी सोही कार्यक्रमा रकी माउन्टेन फ्रेण्डस् अफ नेपालको समन्यय तथा कवि ज्ञानेन्द्र गदालको सहयोगमा निवन्ध लेखन प्रतियोगिता आयोजना गरिएको थियो ।
त्यस्तै आयोजक संस्थाको समन्वयमा सञ्चालन भएको खेलकुद प्रतियोगिता सकर, गल्फ, टेनिस, टेबुल टेनीस, भलीबल बाई साईकल रेस लगायतका खेलकुदका बिजयी प्रतियोगीहरुलाई योग गुरु ललित शंकर योगी, समाज सेवी बिष्णु श्रेष्ठ, संस्था अध्यक्ष शरद आचार्य, डा. बिजयराज शर्मा लगायतका विभिन्न अतिथीहरुबाट संयुक्तरुपमा ट्रफी तथा प्रशंसा पत्र प्रदान गरि सम्मान गरिएको थियो ।
आयोजकले कार्यक्रमस्थलमा भूकप्पपीडितको सहयोगार्थ डोनेसन बक्स राखि सहभागीहरुलाई यथासक्य सहयोग गर्न आग्रह गरिएको थियो ।
-नातिबाबु भट्टबाट

