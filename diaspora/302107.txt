समुन्द्री किनारमा मोसु समाज कतारको इद

घनश्याम पराजुली (कृष्ण)
दोहा । मोरङ् सुनसरी सेवा समाज कतारले इस्लाम धर्मावलम्वीहरुको मनाहपर्व ईद उल फित्रको अवसरमा बनभोज तथा परिचयात्मक कार्यक्रम सम्पन्न गरेको छ ।
कतारको राजधानी दोहाबाट ६० किमी टाढा होमसाईडको सिलाईनवीच रिसोर्ट पुगेर मोसुले बनभोज कार्यक्रम गरेको हो । संस्थाका सहसचिव तेज कटुवालको अगुवाई तथा गणेश कटुवालको सहकार्यमा बनभोज कार्यक्रम आयोजना गरिएको थियो ।
कतारको रमणीयस्थलमा पुगेर मोसु कतारका सल्लाहकार तथा पदाधिकारीहरुले ईदको अवसरमा उक्त कार्यक्रम गरेका हुन । ईदको अवसरमा कतारमा हुने छुट्टीलाई सदुपयोग गर्दै कैयौ नेपालीहरु उक्त ठाउँमा घुम्न तथा रमाईलोका लागि पुग्ने गर्छन् ।
सामाजिक कार्यमा अग्रणी स्थानमा रहेको मोसु कतारले संस्थामा आवद्ध रहेर सकृय रुपमा संस्थाप्रती भूमिका निर्वाह गरिरहेका पदाधिकारीहरुको मनोरञ्जनका लागि उक्त स्थान रोजेको थियो । नेपालबाट कतार आई कार्यरत मोरङ्ग र सुनसरीका विभिन्न ठाउँका संस्थामा आवद्ध व्यक्तिहरुसँग परिचयात्मक कार्यक्रम समेत गरिएको थियो ।
उपस्थित पदाधिकारीहरुले भलिवल, फुटवल तथा नाचगान गरेर मनोरन्जन लिए । कार्यक्रममा बोल्दै संस्थाका अध्यक्ष टीएन बरालले नितान्त मनोरन्जनका लागी कार्यक्रमको आयोजना गरिएको र आगामी दिनहरुमा पनी यसलाई निरन्तरता दिने बताए ।
कार्यक्रममा संस्थाका उपाध्यक्ष योगेन कार्की, सचिव चिरन्जीवी तिम्सिना, सहसचिव तेज कटुवाल, कोषाध्यक्ष प्रदीप राई, सहकोषाध्यक्ष सोेम राई लगायतका पदाधिकारीहरुको उपस्थिति थियो ।
त्यस्तै कार्यक्रममा सल्लाहकारहरु बिनोद भट्टराई, कुमार कार्की, चानक पोख्रेल, सुवास गौतम, राजु भट्टराई र मीलन खत्री लगायतको उपस्थिति थियाे ।

