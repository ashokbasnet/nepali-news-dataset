अमेरिकामा नेपाली घरका पदाधिकारीलाई स्वागत

अमेरीका । अमेरिकाको कोलोराडोमा सक्रिय नेपालीहरुको साझा संस्था नेपाली घरको नव निर्वाचित पदाधिकारीहरुको स्वागत तथा जिम्मेवारी हस्तान्रण गरिएको छ ।
कार्यक्रमका विशेष अतिथि साहित्यकार गोपाल जी नेपालीले नव निर्वाचित पदाधिकारीहरुलाई खादा ओढाएर सम्मान गरेका थिए । बु्रमफिल्डस्थित मिनी ईन्डिया रेस्टुरेन्टमा भएको कार्यक्रममा स्थाानीय संघ संस्थाका पदाधिकारी तथा बुद्धिजीवीहरुको उपस्थिति थियो ।
निवर्तमान अध्यक्ष नारायण श्रेष्ठको अध्यक्षतामा भएको कार्यक्रममा निर्वाचन समितिका सदस्य जगन्नाथ गौतमले निर्वाचित पदाधिकारी नाम पढेर सुनाएका थिए भने संयोजक सुशील त्रिपाठीले प्रमाण पत्र वितरण गरेका थिए ।
त्यसैगरी नेपाली जनसम्पर्क समिति अमेरीकाका उपाध्यक्ष धर्मराज श्रेष्ठ, अन्तर्राष्ट्रिय साहित्य समाजका अध्यक्ष पदम बिक, रकी माउन्टेन फेन्ड्स अफ नेपालका अध्यक्ष शरद आचार्य, तमुधी कोलोराडो च्याप्टरका अध्यक्ष चन्द्रबहादुर गुरुङ, नेपाली जनसम्पर्क समिति कोलोराडो च्याप्टरका गणेश भण्डारी, एनआरएन कोलोराडो च्याप्टरका अध्यक्ष बासुदेव खनाल, डा. सुदीप प्याकुरेल, अन्तर्राष्ट्रिय कलाकार समाजका महासचिव निशा घिमिरे लगायतका वक्ताहरुले निर्वाचित पदाधिकारी सवैलाई स्वागत गर्दै नेपालीघर आफ्नो लक्ष्यमा अगाडि बढे साथमा साथ दिई सक्दो सहयोग गर्ने प्रण गरे ।
जिम्मेवारी हस्तान्तरण कार्यक्रमका सभापती एवम् निवर्तमान अध्यक्ष नारायण श्रेष्ठले नयाँ कार्यसमितिलाई स्वागत तथा बधाई दिँदै नेपालीघर निर्माणको लागि गठित संस्था जुझारु तथा यूवा नेतृत्वलाई हस्तान्तरण गर्न पाउँदा खुशी लागेको बताए ।
उनले संस्थाले स्थापना कालदेखि नेपालीघर निर्माणको लागि हरेक वर्ष देउसीभैलो खेल्दै जम्मा गरेको रकम मध्ये भूकम्पपीडितलाई पाँच हजार सहयोग गरेको र बाँकी २८ हजार नयाँ कार्य समितिलाई जिम्मा लगाउने तयारी भएको बताए ।
त्यसैगरी नव निर्वाचित अध्यक्ष योगराज गौतमले पदभार ग्रहण गर्दै सबैको आशाको केन्द्र विन्दु नेपालीघर निर्माणको लागि आफू र आफ्नो टिम लागि पर्ने प्रण गर्दै यसमा सबैको साथ र सहयोगको खाँचो पर्ने बताए ।
यसरी निर्वाचित भई पदभार ग्रहण गर्नेहरुमा अध्यक्ष पदमा योगराज गौतम, पब्लिक रिलेसन अफिसरमा कुमार कार्की, टेक्नीकल अफिसर निर्मल श्रेष्ठ, कम्युनीकेसन अफिसरमा नातिबाबु भट्ट रहेका छन् । महिला प्रतिनिधि बन्दना कार्की, क्षेत्रीय प्रतिनिधिहरुमा जगदिशचन्द्र ढकाल, लिला ढुंगाना र दिनेश श्रेष्ठ रहेका छन् ।
कार्यक्रममा निवर्तमान उपाध्यक्ष मोहन मिश्रले स्वागत तथा वर्तमान कोषाध्यक्ष जगदिशचन्द्र ढकालले संचालन गरेका थिए ।

