एनआरएन महिला समिति बेल्जियमले भूकम्पपीडित महिलालाई सहयोग गर्ने
बेल्जियम । एनआरएन महिला समिति बेल्जियमले नेपालका भूकम्पपीडित महिलाहरुलाई सहयोग गर्ने भएको छ । भूकम्पपीडित महिलाहरुको सहयोगार्थ एनआरएन महिला समितिले लुभेन केसेलेको कासाब्लान्का पार्कमा आईतबारका च्यारिटीएवल बारबिक्यू कार्यक्रम आयोजना गरिएको थियो ।
कार्यक्रममा गैरआवासीय नेपाली संघ अन्तराष्ट्रिय समन्वय परिषदकी महिला संयोजक शपिला राजभण्डारी, बेल्जियम नेपाली कन्सुलर रोजर दी ग्रुन उपसंयोजक रजनी प्रधान, यूरोप संयोजक अर्जुनकुमार श्रेष्ठ, एनआरएनए बेल्जियमका अध्यक्ष प्रेम गुरुङ, आईसीसी जानकी गुरुङ, शिवकुमार बरुवाल सल्लाहकार सीता सापकोटा, सीपी भट्ट लगायत बिभिन्न संघ सस्थाका प्रतिनिधिको उपस्थिति थियो ।
गैरआवासीय नेपाली संघ अन्तराष्ट्रिय समन्वय परिषदकी महिला संयोजक राजभण्डारीले भूकम्पपीडितहरुलाई राहत सहयोग बितरणमा आफू प्रत्यक्ष सहभागी भइ लागिपरेको बताइन् । उनले संसारभरिका गैरआवासीय नेपालीहरुको सहयोगले राहतमा सहयोग पुगेको उल्लेख गरिन् ।
एनआरएनए बेल्जियमका अध्यक्ष प्रेम गुरुङले बेल्जियमका बिभिन्न संघसस्था तथा नेपालीहरुबाट संकलित रकम नेपालका भूकम्पपीडितलाई संकलन गर्न सहयोग गरेको भन्दै धन्यवाद दिए ।
महिला संयोजक यसोदा थापाले संचालन गरेको छोटो औपचारिक कार्यक्रममा गत महिना एनआरएन स्वीसद्वारा आयोजना गरिएको यूरोप स्तरीय फूटबल प्रतियोगितामा प्रथम हुन सफल भएको चहलपहल यूवा समुहलाई बिशेष सम्मान गरिएको थियो । साथै उपस्थित महानुभावहरुले बारबिक्यूबाट भरपुर आनन्द लिएका थिए ।
उक्त च्यारीटी अन्तर्गतको बारबिक्यू कार्यक्रममा लंङ् मीट सप्लायर, गो प|mेसका पास्कल, दुन्युङ, रारा बीभीबीएका कृष्ण खतिवडा (आन्त्वेर्पेन), ओरका फिसले प्रायोजनको साथै अर्जुनकुमार श्रेष्ठ, सीपी भट्ट, बिनोद धिताल, खड्क केसी, सानु गुरुङ लगायतले सहयोग स्वरूप नगद रकम प्रदान गरेका थिए ।

