नेप्लिज एसोसियशनमा बिशालको उम्मेद्वारी
काठमाडाैं । अमेरिकामा हुने नेप्लिज एसोसिएशनको सम्मेलनमा विशाल भारतीले उपाध्यक्षका लागि उम्मेद्वारी घोषणा गरेका छन् । आउदो सेप्टेम्बर ४ देखि ६ तारिख सम्म अमेरिकामा हुने नेप्लिज एसोसियशन दक्षिण अमेरिकाको एघारौ सम्मेलनमा अमेरिकाको प्रतिष्ठित बैंक ‘वेल्स फर्गो’को ‘स्टार म्यानेजर अफ दि इयर’को एवार्ड प्राप्त गर्न सफल भारतीले कार्यकारी उपाध्यक्ष पदका लागि उम्मेद्वारी घोषणा गरेका हुन् ।

अमेरिकामा पहिलो पटक नेपाली युवाले प्रतिष्ठित बैंकको उत्कृष्ट म्यानेजरको एवार्ड जितेपछि केही गर्ने हाैसला बढेको भन्दै उम्मेद्वारी घोषणा गरेको भारतीले बताए । उनले ९ हजार भन्दा बढी शाखाका हजारौ कर्मचारीलाई पछि पार्दै उत्कृष्ट म्यानेजरको एवार्ड जितेका थिए ।
सामाजिक सेवाको इच्छाले उम्मेद्वारी घोषणा गरेको भन्दै उनले ८ बुदे प्रतिबद्दता गरेका छन्  । आफु एसोसियसनको कार्यकारी उपाध्यक्ष पदमा बिजयी भए सदैब नेपाल र नेपालीको पक्षमा रहेर काम गर्ने भारतीले बताए ।
देशमा गएको विनासकारी भूकम्पका कारण आफ्नो पहलमा कार्यरत बैंक बाट देशलाई करिब १ करोड रुपैया सहयोग गरेको बताउदै नेपालको पुनर्निर्माणमा सकृय भूमिका निर्बाह गर्ने प्रतिबद्दता गरेका छन् साथै उनले कला साहित्य, मनोरंजन र खेलकुदका साथै हरेक सामाजिक कार्यमा आफ्नो उपस्थिति रहने प्रतिबद्दता गरेका छन् ।

