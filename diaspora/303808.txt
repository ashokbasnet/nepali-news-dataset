नेपाली समाज यूएईले सिल्भर जुब्ली मनायो
रामप्रसाद ढुंगेल
यूएई । यूएईको पहिलो सामाजिक संस्था नेपाली समाज, यूएईले सिल्भर जुब्ली मनाएको छ । २५ औ  वार्षिकउत्सवको उपलक्ष्यमा संस्थाका संस्थापक सदस्य स्थापनादेखि अहिलेसम्मका कार्यसमिति समितिका पदाधिकारी, पार्षद् संस्था, सल्लाहकार तथा आजीवन सदस्य र समाजलाई सहयोग गर्नेहरुलाई सम्मान समेत गरिएको छ ।
समाजका अध्यक्ष चन्द्रप्रसाद सापकोटाको अध्यक्षता तथा पूर्वअध्यक्ष रोवर्ट विल्सनको प्रमुख आतिथ्यमा उक्त सम्मान कार्यक्रम भएको थियो ।
विगतमा निश्क्रिय समाज सापकोटा नेतृत्वमा आएदेखि सक्रिय देखिन्छ ।
सोही समाजको नामका विदुर राउतले सामाजिक कामहरु गरिरहेपछि आफ्नो क्रियाशिलता र आधिधारिकता प्रमाणित गर्न यो कार्यक्रम लगभग सफल आयोजकको ठम्याइ छ ।
पत्रकारितामार्फत समाजका गतिविधि प्रचारप्रसारमा सहयोग गरेको भन्दै नेपाल पत्रकार महासंघ युएईमा आबद्ध केही पत्रकारलाई पनि सम्मान गरिएको थियो ।
कार्यक्रममा नेपाली चेली रेणु शर्माको उपचार सहयोगका लागि भन्दै सालिक सुवेदीले समाजका अध्यक्षलाई एक हजार दिराम सहयोग हस्तान्तरण गरेका थिए । नवलपरासीकी सामान्य नेपाली महिला रेणु अचानक बिरामी भई करिब २३ लाख खर्च गरेपछि उनले नयाँ जीवन पाएकी छन् । नेपाली समाजले रेणुको अस्पतालको ३० हजारभन्दा बढीको बिल तिरिदिने बाचा गरेको छ ।

