अधुरो क्रान्ति सम्पन्न गरिन्छ : विप्लव
यूएई । नवगठित नेकपा माओबादीका महासचिव नेत्रविक्रम चन्द ‘विप्लव’ले अधुरो रहेको नेपाली क्रान्ति आफ्नो पार्टीले सम्पन्न गर्ने दाबी गरेका छन् ।
आफ्नो पार्टीको यूएईमा क्रियाशील प्रवासी संगठन नेपाली जनप्रगतिशील मोर्चाको तेस्रो अधिवेेशनलाई सम्बोधन गर्दै उनले क्रान्ति पूरा गरेरै छाड्ने बताए ।
आफ्नो पार्टीको तर्फबाट नेपाल गरिएकै दिन दुबईमा प्रवासी नेपालीलाई सम्बोधन गर्दै उनले अधुरो क्रान्ति सम्पन्न गर्ने जिम्मा युवाहरुको काँधमा आएको बताए ।
अधिवेशनले नेपाली जनप्रगतिशील मोर्चा यूएईमा विराट लामिछानेको नेतृत्वमा ३३ सदस्यीय कार्यसमितिको गठन गरेको छ । तीन जना उपाध्यक्षहरुमा ज्ञानु लम्साल, मनोज काउछा, र दिल निसानीमगर रहेका छन् भने महासचिवमा पृथीछक बुढा मगर छन् ।
तीन जना सचिवहरुमा सचिव दिनेश नेपाल, केदार लम्साल र नारायण खनाल तथा कोषाध्यक्षमा विवश लिम्बु चयन भएका छन् ।
सदस्यहरुमा मधुकर बेलबासे, बिष्णु भण्डारी, केबी गुरुङ, रमाकान्त बास्तोला, देवसिंह विष्ट, हिक्मत रोका मगर, कैलाश पुन मगर, भुवन बुढा मगर, दिप बुढा मगर, कृष्ण रेग्मी, राजु रोका, बिकास परियार, चित्र थापा, भुपेन्द्र खनाल, थानप्रसाद डुम्रे, माया गुरुङ, दुर्गा थापा, संजय क्षिितज, विनोद अधिकारी, ईश्वर सिंखडा बिशाल विक्रम श्रेष्ठ, नेत्र लामा, बिनोद भट्ट, प्रवेश लिम्बु लगायत छन् । सल्लाहकारमा समर खत्री, रामशरण कडरिया र सालिक सुबेदी चयन भएका छन् ।

