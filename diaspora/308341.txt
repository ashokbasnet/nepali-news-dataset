एनआरएन युरोप उपसंयोजकमा दीपक खरेलको उमेद्वारी घोषणा
वसन्त रानाभाट
बार्सिलोना । गैरआवासीय नेपाली संघको युरोपियन क्षेत्रीय उप-संयोजक पदका लागि दीपक खरेलले उमेद्वारी घोषणा गरेका छन्। संघको आगामी अक्टोबर १४ देखि १७ तारिखसम्म काठमाडौमा हुने विश्वसम्मेलन नजिकिदै गर्दा खरेलले उमेद्वारी घोषणा गरेका हुन् ।
गैरआवासीय नेपाली संघ अन्तराष्ट्रिय समन्वय परिषदका बर्तमान सदस्य समेत रहेका खरेलले अझ थप जिम्मेबार भएर एनआरएनको अभियानमा लाग्नको लागि आफूले उमेद्वारी घोषणा गरेको बताए। उनी गैरआवासीय नेपाली संघ राष्ट्रिय समन्वय परिषद स्पेनका संस्थापक कोषाध्यक्ष समेत हुन्।
” देश बिकासको लागि युरोपबाट सामुहिक लगानीको अबधाराणा ल्याउँन जरुरी छ यसको लागि प्रत्यन्न गर्नेछु।” खरेलले अनलाईनखबरसँग भने, ”देश पुनर्निमाणमा लाग्न सम्पूर्ण गैर आबासीयहरुलाई प्रेरित गर्न, एनआरएनले तय गर्ने मूल: अभियानमा रहेर साथ दिनेछु ।”
दशक अगाडि युरोप आएदेखि नै नेपालीहरुको हितमा लागेको बताउँदै उनले एनआरएनको स्थापनापछि पनि यही अभियानमा समय गुजारेकोले, अब झन् थप जिम्मेबारी पूर्ण भूमिका लिन आँफू ईच्छुक भएको सुनाए।
उनले दशौ हजार नेपालीहरु बसोबास गर्ने स्पेनमा अझै पनि राजदुताबास स्थापना हुन नसकेको परिपेक्षमा,एनआरएनको जिम्मेबारी ठाउँमा पुगेर स्पेनका नेपालीहरुको मागलाई पुरा गर्न पनि आँफू लागि पर्ने प्रतिबद्दता ब्यक्त गरे।
अहिले आफू आईसीसी सदस्य भई रहदा पनि राजदुताबासको माग गर्दै नेपाल सरकारलाई ज्ञापनपत्र बुझाउँदा, राष्ट्रपति, प्रधानमन्त्री, परराष्ट्रमन्त्री लगायत उच्चपदस्थ व्यक्तित्वहरुसँगको भेटवार्तामा सहभागि बनेको जानकारी दिए ।  उनले स्पेनबासी नेपाली समुदाय लगायत समग्र युरोपबासी नेपालीहरुको आग्रहमा नै आँफूले उपसंयोजक पदका लागि दावी गरेको बताएका छन् ।
एनआरएनहरुको विश्व सम्मेलन नजिकिदै गर्दा बिभिन्न पदहरुमा उमेद्वारी घोषणा गर्ने क्रम शुरु भएको छ। यसअघि बेलायतबाट पनि युरोप उपसंयोजक पदका लागि थर्क सेनले उमेद्वारी घोषणा गरिसकेका छन्। उपसंयोजककै लागि बेल्जियमबाट शिब बरुवालको नाम पनि चर्चामा छ। युरोप संयोजकका लागि भने सोम सापकोटा र कुल आचार्यको नाम बढि चर्चामा रहेको छ।

