एनआरएन मलेसियाको अध्यक्षमा शाह र भट्टराई भिड्दै
रामचन्द्र नेपाल
क्वालालम्पुर । गैरआवासीय नेपाली संघ मलेसियाको अगष्ट २२ तारिखमा हुने अधिवेशनका कारण यतिबेला मलेसियाका नेपालीहरुवीच चुनावी सरगर्मी बढेको छ ।
यही अधिवेशनले नयाँ नेतृत्वसमेत चयन गर्ने छ । जसका लागि शनिवार क्वालालम्पुरमा एनआरएनको कार्यालयमा अध्यक्षमा महेन्द्रजंग शाह र हरि भट्टराईले उम्मेदवारी दर्ता गराएका छन् ।
यसैगरी उपाध्यक्षमा सुकमाया गोमार सि(शान्ती),मिमलाल शर्मा (राजु),र राजवहादुर रानाको उम्मेदवारी परेको छ ।
यसैगरी महासचिवमा लालवहादुर आले (सुन्दर),सचिवमा सुभद्रा लिङदेन, कोषाध्यक्षमा श्यामकला तिवारी र युवा संयोजकमा किरणजीत वहादुरको उम्मेदवार परेको छ ।
यसैगरी सदस्यहरुमा रन्जीत कुमार क्षेत्री, विनोद पाण्डे, कृष्णप्रसाद नेपाल, टेकवहादुर टोमटा, टेकवहादुर घर्ती, ज्ञानेन्द्रवहादुर सिँह, हरिप्रसाद कोईराला, राजेन्द्रवहादुर साउद, देवीकुमारी खड्का(टमोटा)यज्ञप्रसाद कुवँर र वीरवहादुर रानाभाटको उम्मेदवारी परेको छ ।
आईसीसी सदस्यहरुमा खगेन्द्र न्यौपाने र रमेशप्रसाद तिवारीको उम्मेदवारी दिएका छन् । करीव ८ लाख नेपालीहरु रहेको मलेसियामा गैरआवासीय नेपाली संघमा ७३१ जना सदस्यहरु रहेका छन भने ५४९ जना सदस्यहरुले मात्र मतदानमा भाग लिन पाउने छन् ।

