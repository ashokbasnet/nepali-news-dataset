कास्कीका पहिरोपीडितलाई एनआरएनए कतारद्वारा ५० हजार सहयोग
घनश्याम पराजुली (कृष्ण)
दोहा । कास्कीको लुम्ले र भदौरेका पहिरोपीडितलाई एनआरएनए कतारले ५० हजार सहयोग उपलब्ध गराएका छन् । गैरआवासीय नेपाली संघ, अन्तराष्ट्रिय समन्वय परिषदको आहृवानमा राष्ट्रिय सम्वन्य परिषद कतारले रु ५० हजार १५ सहयोग पठाएको हो । रकम आईसीसीको आपतकालिन राहात कोषमा जम्मा भईसकेको छ ।
कतारबाट आईसीसीमार्फत उक्त रकम हस्तान्तरण गर्ने गरी पठाईएको महासचिव बिनोद भट्टराईले जानकारी दिए ।
लुम्ले र भदौरे गाविसमा गत साउन १३ गते गएको भीषण पहिरोमा परी ३ दर्जनले ज्यान गुमाएका थिए भने थुप्रै घरहरु बगाएको थियो । प्राकृतिक प्रकोपले कास्कीका २ गाविसमा क्षती पुर्याएको थियो ।
मातृभूमीको प्राकृतिक विपतमा प्रवासमा रहेका नेपालीहरुबाट सहयोग जुट्दै आईरहेको छ । यसै प्राकृतिक विपतलाई मध्यनजर गर्दै एनआरएनए कतारले समेत काँस्कीबासीहरुको दुःखमा मल्हम लगाउने प्रयास गरेको महासचिव भट्टराईले बताए ।

