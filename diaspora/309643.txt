जनकपुरका नेपाली भए क्लिनरदेखि मालिकसम्म
घनश्याम पराजुली (कृष्ण)
दोहा । बैदेशिक रोजगारीको शिलशिलामा खाडी मुलुक कतार आउने नेपालीको संख्या ४ लाख भन्दा बढी छ । अधिकांश नेपालीहरुको न्युन तलव छ । तर कतारमा केही यस्ता नेपाली छन्, जो ४ सय रियाल तलवमानमा क्लिनरको काम गरेर आज कतारको सफल व्यवसायी बन्न पुगेका छन् ।
क्लिनरको काम गर्ने जनकपुरका २९ बषर्ीय अब्दुल बासिद आज कतारीको कम्पनीसँग टक्कर गर्दैछन् । नेपालबाट उनी वेटरको कामका लागि ६० हजार तिरेर सन् २००५ मा कतार छिरेका थिए । उनको मेहनत र लगनशिलताले आज उनी कतारको एक सफल व्यवसायीको रुपमा अगाडि बढी रहेका छन ।
उनका भाईहरु अब्दुल हाफिज र अब्दुल कादिरले उनलाई साथ दिईरहेका छन् । नेपालमा दैनिक गुजारा चलि नै रहेको थियो । प्सल टु उतीर्ण गरेपछि विदेश आएका उनले शुरुका दिन होटलमा भाडाँ माझ्ने काम गरे । भाँडा माझ्ने क्रममा कतारमा नै जुस बनाउन सिके । होटलमा आउने ग्राहकले टिप्स दिएको एकदुई रियालले महिना भरीको खर्च चलाउने गर्दथे ।
तलव पनि थोरै भएका कारण उनी १ बर्षपछि नेपाल फर्किए । नेपालमा बुबासँग मिलेर क्याटरिङ्गको व्यवसाय शुरु गरे । त्यो व्यवसायले पनि साथ नदिएपछि उनले सन् २००७ सालमा आफ्नो भाई अब्दुल हाफिजलाई सेल्सम्यानको काममा कतार पठाए ।
अब्दुल बासिद पुनः सन् २००८ मा कतार प्रवेश गरे । बिनायोजना फेरि कतार फर्किएका उनले यहाँका स्थानीय कम्पनीहरुसँग मिलेर काम गर्न थाले । बाहिर दिनभरी घुमेर काम खोज्न थाले । उनले १ बर्षसम्म काम सिक्नका लागि मेहनत र लागत खर्चिनु पर्यो । आफूसँग पुँजी नभएका कारण आफैले खोजेको काम अरुलाई दिनुपर्ने थियो । विस्तारै बजारको अनुभव लिदै गएपछि आफैले ब्यवसाय गर्ने योजना बनाए ।
कतारमा प्रायः नेपालीहरुले लेवर सप्लाईको काम गर्छन् तर उनले फरक सोच बनाए । सन् २०११ म्ाा अब्दुल हाफिसले टे्रडिङ्ग एण्ड कन्ट्रयाक्टिङ्ग कम्पनी खोले । उनले यहाँको स्थानीय मार्केटबाट नगदमा निमार्ण सामाग्री खरिद गरेर उधारोमा बेच्न थाले ।
उनको आफ्नै कमाईले कम्पनी खोलेका थिए तर त्यो व्यवसायबाट समेत नोक्सान बेहोर्नु परेयो । अफिसको भाडा समेत तिर्न पुगेन । उनले फेरि मेसिनरी टुल्सको काम शुरु गरे । यो व्यवसायले केही राहात मिल्यो । विदेशमा हुने व्यवसायिक सेमिनारहरुमा भाईलाई पठाउने गर्थे । अन्य देशहरुमा पुग्ने क्रममा भाईले रिपि|mजेरेटर र एयर कन्डिसनको व्यवसाय शुरु गर्ने सोच बनाएर कतार फर्के ।
उनी भन्छन ‘कम्पनी खोल्दा हामीसँग केही थिएन् तर हामीसँग सबै थोक थियो त्यो हो आँट’ व्यवसाय शुरु भयो । यहीँको स्थानीय बजारबाट सामान किनबेच शुरु भयो । ग्राहकको माग कसरी पुरा गर्ने कुरामा कसरत हुँदै गयो । कतारको बजारमा नेपाली भनेर विश्वास गरेनन् ।
उमेर सानो भएकाले आफ्नै कम्पनी छ भन्दा कसैले विश्वास गरेन । अब्दुल भन्छन्- ‘फोन मार्फत कम्पनीमा पुगेर म्यानेजरसँग भेट्न साह्रै गाह्रो हुन्थ्यो । पटक पटकको प्रयासपछि विश्वास दिलाउने काम भयो । कर्ममा विश्वास गर्ने हामीलाई विस्तारै कतारमा धेरैले विश्वास गर्न थाले ।
पहिलो पटक चीनबाट सामान ल्याउँदा दोधार भएको थियो । अहिले महिनाको ३/४ कन्टेनर सामान आउँछ । हामीसँग आफ्नै ब्राण्ड ‘किङ्गकुल युएसए’ बजारमा छ ।’ कतारमा ४ सय तलवमा काम गर्न आएका बासिद आज कतारका कम्पनीहरुसँग प्रतिष्पर्धी छन् । उनीहरुको आफ्नौ ब्राण्ड छ । उनको यस सफलतामा दुई भाइले राम्रै साथ दिएका छन् ।
कतारका गगनचुम्बी महलदेखि यहाँको विमानस्थलसम्म उनको कम्पनीले काम गरिरहेको छ । उनका अहिले ३ वटा कम्पनी सञ्चालनमा छन् । उनी सामाजिक काममा समेत अग्रसर हुन थालेका छन् । कतारस्थित नेपाली दुतावासमा ७ लाख बराबरको ३ वटा कुलर दिएका छन् । कम्पनीको कामले पटक पटक दुतावास पुगेका उनले कतारको गर्मीमा घन्टौ लाईनमा बसेका नेपालीहरुको पसिना देखेका थिए ।
भुकम्प आउनु भन्दा पहिला उनले दुतावास पुगेर कुलर लगाउने प्रस्ताव गरे तर दुतावास स्थान्तरण हुदैछ भन्ने जानकारी पाएपछि रोकिए । गर्मी बढिरहेको थियो । नेपालीले दुःख पाउन थालेको समाचार बाहिर आउन थालेपछि पुनः दुतावास पुगेर उनले सहयोग गरे ।
एनआरएनमा उम्मेदवारी
अब्दुल अहिले एनआरएनए कतारको आसन्न अधिवेशनमा कोषाध्यक्ष पदमा उम्मेदवारी दिएका छन् । सानो नोकरीबाट सफल ब्यवसायी बनेका उनी अहिले कतारमा गैरआवसीय नेपालीहरुको हकहितमा काम गर्न भन्दै कार्य समितिमा आउन चाहेका हुन् ।
लगनशिलता र मेहनतले जो ४ सय रियालमा जागिर गर्न कतार छिरेका उनी आज समाजका लागि उदाहरणीय पात्र बनेका छन् । कतारमा उद्योग खोलेर आफ्नै ब्राण्ड बनाउने तर्खरमा छन् उनी । आफू जन्मेको जनकपुरको बिन्दीपुर भन्ने ठाउँको नामलाई चिनाउने उद्देेश्यका साथ आफ्नो ब्राण्डको सामान नेपाली बजारसम्म पुर्याउने योजना रहेको उनले सुनाए ।

