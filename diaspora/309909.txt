धादिङ समाज यूएर्इले ल्यायो बिमा योजना
दुबई । धादिङ समाज युएईले बैदेशिक रोजगारमा रहेका धादिङबासीहरुको सुरक्षार्थ सहायता बीमा योजना ल्याएको छ । दुवईको सिन्ध पञ्जाव रेष्टुरेन्टमा बसेको वैठकले वैदेशिक रोजगारीमा ल्याएका नेपालीहरूका लागि सहायता वीमा योजना अघि सारेको हो ।
उक्त योजना अन्र्तर्गत धादिङ जिल्लाबाट रोजगारीको सिलसिलामा मृत्यु भएका कुनै पनि नागरिकको लागि एक लाख रुपैया र अंगभंग भएको अवस्थामा पचास हजार रुपैया आर्थिक सहयोग गर्ने जनाइएको छ ।
समाजका संरक्षक भुवन गुरुङद्वारा प्रस्तुत योजनाको विषयमा छलफल गर्दै संस्थापक लेकबहादुर योञ्जन, उपाध्यक्ष धन पाठक, कोषाध्यक्ष विकास गुरुङ, सदस्य मान खाती, निशा घले, रिता तामाङ, प्रदिप लोहनी, विनोद अधिकारी, योगेन्द्र माइला थापा, दीपक अधिकारी, धन सिम्खडा, अन्जन न्यौपाने, राम सिम्खडा लगायतले उक्त नमुना योग्य र स्वागतपूर्ण भएको भन्दै सम्पुर्ण संघ संस्थाहरुको लागि मार्गदर्शन हुने बताएका थिए ।
सेप्टेम्बर २५ मा महाधिवेशन 
यस्तै, धादिङ समाज यूएर्इले सेप्टेम्बर २५ मा महाधिवेशन गर्ने घोषणा गरेको छ । समाजका अध्यक्ष भीमकुमार अधिकारीको अध्यक्षतामा बसेको वैठकले महाधिवेशन गर्ने निर्णय समेत गर्दै युएईमा छरिएर वसेका धादिङबासीहरुलाई सदस्यता लिनसमेत आग्रह गरेको छ । बैठकले महाधिवेशनको लागि समाजका संस्थापक लेकबहादुर योन्जनको संयोजकत्वमा धन पाठक र मान खाती सदस्य रहने गरि निर्वाचन समितिको समेत निर्माण गरेको छ ।

