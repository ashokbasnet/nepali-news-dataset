उदयपुरका युवकको मलेसियामा मृत्यु
रामचन्द्र नेपाल
क्वालालम्पुर । मलेसियामा सोमवार एक नेपालीको मृत्यु भएको छ । मैनामैनी गाविस वडा न ६ उदयपुर घर भई शाहआलममा रहेको इमरलिङक टेक्सटाईलमा कार्यरत २२ वषर्ीय धनेन्द्र राईको उपचारको क्रममा क्वालालम्पुर अस्पतालमा मृत्यु भएको हो ।
राई १४ महिना अगाडि रोजगारीको सिलसिलामा मलेसिया आएका थिए । चार दाजुभाईका कान्छा भाई धनेन्द्र अन्यन्तै मिलनसार र अविवाहित रहेको मलेसियामै कार्यरत मृतकका सहोदर जेठा दाई यामकुमार राईले जानकारी दिए ।
राई केही दिनदेखि विरामी परेका थिए । वारम्वार उपचार गराउदासमेत निको नभएपछि उनलाई क्वालालम्पुर अस्पतालमा भर्ना गरिएको थियो । राईको शव नेपाल पठाउने तयारी भैरहेको छ ।

