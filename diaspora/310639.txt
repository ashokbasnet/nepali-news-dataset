विदेशीएका नेपालीबाट सहयोग रोकिएन, न्यूयोर्कबाट थप ११ लाख सहयोग 

न्यूयोर्क । वैशाखमा गएको विनासकारी भूकम्पबाट पीडित भएका नेपालीहरूलार्इ रोजगारीका लागि विदेश गएका नेपालीहरूबाट सहयोग अझै जारी छ । खाडीदेखि युरोपसम्मका नेपालीले सहयोग जुटाएर पठाउने क्रम जारी नै रहेको छ ।
पछिल्लो पटक अमेरिकाको न्यूयोर्कमा रहेका नेपालीहरूले भूकम्पपीडितका लागि ११ लाख भन्दा बढी सहयोग जुटाएर पठाएका छन् । लँग आइल्याण्ड नेपाली समाज न्युयोर्कले आइतबार एसियानावर पार्क लँग आइल्याण्ड न्युयोर्कमा बनभोज कार्यक्रमको आयोजना गरी भूकम्पपीडित नेपालीहरुका लागि सहयोग जुटाएको हो ।
नेपाली दूताबासको न्युयोर्क कन्सुलेटका कार्यबाहक महाबाणिज्य दूत नारायण मैनालीको प्रमुख आतिथ्यमा सम्पन उक्त बनभोज कार्यक्रममा न्युयोर्कबासी  नेपालीहरुको उल्लेख्य उपस्थिति थियो।
भूकम्पपीडितको सहयोगार्थ गरिएको बनभोज  कार्यक्रममा लँग आइल्याण्ड नेपाली समाजले अहिलेसम्म सङ्कलन गरेको लगभग ११ लाख  २५ हजार रूपैयाँ अर्थात ११ हजार २ सय ५५ डलर नेपाली दुताबास न्युयोर्क कन्सुलेटका बाणिज्यदुत कृष्ण कुमार  सुबेदी ,सहायक बाणिज्यदूत प्रविन भट्टराईमार्फत  नेपाल सरकारको प्रधानमन्त्री राहत कोषमा हस्तान्तरणमा जम्मा गरेका हुन् ।
कार्यक्रममा लँग आइल्याण्ड नेपाली समाजका अध्यक्ष दुर्गेश कार्की, उपाध्यक्षहरु टीका ढकाल, कल्पना थापा, महासचिब परमानन्द खनाल, सचिब रबि दाहालसहितका कार्यसमिति सदस्यहरूको सहभागिता थियो ।
बनभोज कार्यक्रममा इन्टरनेसनल बर्ल्ड डोनर्स एसोसियसनका अध्यक्ष तथा लँग आइल्याण्ड समाजका सल्लाहकार अर्जुन मैनाली, एनआरएन अमेरिकाका क्षेत्रीय उपाध्यक्ष्य बन्दना कोइराला, जनसम्पर्क समिति अमेरिकाका महासचिब मुनेंद्र नेवाङ्ग, डेमोक्रेट पार्टी अमेरिका युवा डेमोक्रेटका केन्द्रीय सचिव ह्यारी भण्डारी साथै जनसम्पर्क समिती लँग आइल्याण्ड च्याप्टरका अध्यक्ष बिश्वराज बास्तोला, जनसम्पर्क समिति न्यूयोर्क च्याप्टरका अध्यक्ष रोसन ढुंगाना, जनसम्पर्क समितिलँग आइल्याण्ड च्याप्टरका उपाध्यक्ष्यहरु बिनोद थापा, होम गौतम चित्र केसी, एनआरएन न्यूयोर्क च्याप्टरका युवा संयोजक सोमनाथ हुमागाई लगायतको उपस्थिति थियो।

