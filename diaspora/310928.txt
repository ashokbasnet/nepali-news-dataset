दुबईको विकास हेर्न आए बुटवलका ब्यवसायी
दुबई । खाडीको सानो मुलुक भएर पनि अप्रत्याशित रुपमा विकाश गरेको यूएईको विकास हेर्न रुपन्देहीका ब्यवसायीहरु दुबई आइपुगेका छन् । रुपन्देही उद्योग संघको अगुवाईमा जिल्लाका २१ जना ब्यवसायीको समूह यूएई भ्रमणमा आएको हो ।
टोलीमा संघका अध्यक्ष बोलिन पिया र टोलीका संयोजक गणेश अधिकारी लगायतका छन् । नेपालमा लगानीको बारेमा उक्त भ्रमण टोलीले युएईमा रहेको चेम्बर अफ कमर्ससँग छलफल गरेको दुबईबाट गीतामणि पाण्डेले जानकारी दिए ।
चेम्बेर अफ कमर्सका पदाधिकारीहरुले यूएईका केही प्रतिष्ठित उद्योग कलकारखानाको अवलोकन गराउने कार्यक्रम तय गरिएको टोलीका संयोजक अधिकारीले बताए ।
यूएईमा भएको विकास परियोजनालाई अवलोकन गर्दै नेपालमा पनि केही सुधार गर्न सकिने र युएईको विभिन्न ठाउँमा भ्रमण गरिसकेपछि जिल्लामा बिकासका पूर्वाधार तयार गर्न सजिलो हुने भ्रमण टोलीको विश्वास छ ।
नेपालमा पनि नयाँ प्रबिधिको विस्तार गर्न सकेमा आगामी २० वर्षमा समृद्ध नेपाल बन्न सक्ने भ्रमण टोलीका सदस्यले आत्मविश्वास बढाए ।

