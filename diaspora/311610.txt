भूकम्पले भत्काएको खानीपानी ट्याङकी इटालीका नागरिकले बनाए
२८ साउन, धादिङ । गत बैशाखमा विनासकारी भूकम्पले भत्काएको धादिङ्को सल्यानटारको खानीपानी ट्याङ्की इटालीका नागरिकको सहयोगमा निर्माण गरिएको छ ।
सल्यानटार गाविसस्थित खानेपानी ट्याङ्की इटालीको ओष्टा भ्यालीस्थित ‘हामी र नेपाल’ नामक संस्थाले उपलब्ध गराएको करिब ५ लाख रुपैयाको आर्थिक सहयोगमा निर्माण सम्पन्न भएको हो ।
‘हामी र नेपाल’ संस्थाका सदस्यहरु जर्ज गाल र राजन बुर्लाकोटीको सक्रियतामा खानीपानी ट्याङ्की निर्माण गरिएको छ । ट्याङ्की निर्माण कार्य सम्पन्न भएपश्चात खानेपानी ब्यवस्थापन समिति तथा सल्यानटारका बासिन्दाले एक कार्यक्रम गरी बुर्लाकोटी र जर्ज गाललाई सम्मान गरे ।
ओष्टा भ्यालीका समाजसेवी गालूले खानेपानी ट्याङ्की निर्माणका साथै सोही ठाउँको रानीपौवा उच्च माविमा पुस्तकालय स्थापनार्थ गर्न पनि सहयोग पुर्याएका थिए ।
गालले सल्यानटार उच्च माबिका ८ जना बालबालिकाहरुलाई छात्रवृत्ति स्वरुप बार्षिक ६ हजार २ सय रुपैयाँका दरले बुर्लाकोटी मार्फत गत बर्षदेखि सहयोग प्रदान गरिँदै आएका छन् ।

