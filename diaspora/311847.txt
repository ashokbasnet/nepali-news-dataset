एनअारएनए मलेसियामा तीब्र असन्तुष्टी, समानान्तर एनअारएन गठन गर्ने चेतावनी
रामचन्द्र नेपाल
क्वालालम्पुर । गैरआवासीय नेपाली संघ मलेसियाका ८ जना उम्मेदवारले आफनो उम्मेदवारी फिर्ता लिदै चाैथाे अधिवेशन वहिस्कार गरेका छन् । आउँदो अगष्ट २२ तारिखका दिन हुन लागेको अधिवेशनका लागि २२ जनाको उम्मेदवारी परेकोमा ८ जनाले उम्मेदवारी फिर्ता लिएका हुन् ।
फिर्ता लिनेमा अध्यक्षका प्रत्यासि हरिप्रसाद भटटराई, उपाध्यक्षका प्रत्यासी मिमलाल शर्मा (राजु), युवा संयोजक किरण जीत वहादुर, आईसीसी उम्मेदवारका प्रत्यासी रमेशप्रसाद तिवारी र सदस्य पदका प्रत्यासीहरु यज्ञप्रसाद कुवँर -योगेन्द्र) कृष्णप्रसाद नेपाल, विनोद पाण्डे र वीरवहादुर रानाभाट रहेका छन् ।
हरी भट्टरार्इ
अध्यक्ष पदका प्रत्यासी हरि भटराईले एनआरएन जस्तो संस्थालाई एकलौटी रुपमा राजनैतिककरण गरी पार्टीगत रुपमा अगाडि वढाउन थालेको भन्दै सवैलाई समेटेर समानान्तर एनआरएन गठन गर्ने वताए ।
‘केहि दिनभित्रमा समानान्तर एनआरएन वनाउने छौ, त्यसमा सवै तह र तप्काकालाई समेट्ने छौ’, भट्टराईले भने, ‘स्थानिय जो पहिलादेखि मलेसियामा रहनु भएका साथीहरु हुनुहुन्छ उहाँहरु समेतलाई हामी समेटने छौ ।’
अध्यक्ष पदका अर्का प्रत्यासी महेन्द्रजंग शाह टेलिफोनमा भने, ‘मैले कुनै पनि राजनिति गरेको छैन साथीहरुले मलाई योग्य देख्नुभयो र उठाउनुभयो मैले हिजोका दिनमा भन्दा पनि अझ वढि सवैलाई समेटेर एनआरएनलाई अगाडि वढाउने छु । ‘
गैरआवासीय नेपाली संघ निर्वाचन समितिले आठै जनाले वुधवारका दिन दिएको उम्मेदवारी फिर्ता लिएको जनाएको छ ।

