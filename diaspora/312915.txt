क्यान्सर पीडित बालकलाई साउदीबाट सहयोग
साउदी अरब । रक्त क्यान्सरबाट पीडित एक बालकको उपचारका लागि साउदीबाट आर्थिक सहयोग प्राप्त भएको छ । बालकको उपचारका लागि साउदीमा क्रियाशिल नेपाली संस्था फ्रेण्ड्स अफ नेपाल साउदी अरेबियाले आर्थिक सहयोग प्रदान गरेको हो ।
रक्त क्यान्सरबाट पीडित भई हाल काठमाण्डौं शिक्षण अस्पतालमा उपचाररत पर्सा जिल्लास्थित निर्मल बस्तीका ४ बर्षीय रिहान श्रेष्ठको उपचारका लागी फे्रन्ड्स अफ नेपालले ३६ हजार २ सय ६१ रुपैयाँ नगद आर्थिक सहयोग प्रदान गरेको हो ।
सहयोग रकम बैदेशिक रोजगारीका लागि साउदीमा रहेका पीडित बालकका पिता रेशमबहादुर श्रेष्ठ लाई संस्थाका प्रमुख सल्लाहकार राम श्रेष्ठले एक कार्यक्रमकाबीच हस्तान्तरण गरेका हुन् । आर्थिक अभावमा पीडित बालकको उपचार नरोकीयोस् भन्ने उद्देेश्यले सानो मात्रमा भएपनि आर्थिक सहयोग प्रदान गरिएको संस्थाले जनाएको छ ।
–एनपी प्रधान (भरत)बाट

