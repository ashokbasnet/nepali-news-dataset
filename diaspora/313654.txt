एनआरएन स्वीट्जरल्याण्डमा हिराबाल गुरुङ निर्वाचित
जुरिच । गैरआवसीय नेपाली संघ -एनआरएनए) स्वीट्जरल्याण्डको अध्यक्षमा हिराबाल गुरुङ निर्वाचित भएका छन् । अध्यक्ष पदका लागि हिराबल गुरुङले तेन्जिङ् शेर्पालाई मात्र ३ भोटको झिनो अन्तरले पराजित गरेका थिए । स्विटजरल्याण्डको जुरिचमा भएको एनआरएनए स्विटजरल्याण्डको चौंथो महाधिवेसनबाट गुरुङ अध्यक्षमा निर्वाचित भएका हुन् ।
नयाँ कार्य समितिको उपाध्यक्षमा श्याम घले र सीमा गौतम अर्याल, महासचिवमा भूमिराज गुरुङ, सचिबमा फणिन्द्र पन्त र कोषाध्यक्षमा शुक्र श्रेष्ठ निर्वाचित भए ।
यस्तै अधिवेशनले एआरएन आइसीसीमा बिनय श्रेष्ठ र तेन्जिङ शेर्पा तथा युवा संयोजकमा अर्जुन बास्ताकोटी चुनिएका छन् । यसैगरी कार्यसमिति सदस्यमा बिजय शर्मा दर्पण, प्रेम सापकोटा, राम परियार, प्रदिप कुमार बस्नेत, लाल सुनार, किरणकुमार गुरुङ, ठाकुर प्रसाद निर्विरोध निर्वाचित भएका छन् ।
आइतवारका स्विटजरल्याण्डको जुरिचमा सम्पन्न एनआरएनए स्विटजरल्याण्डको चौंथो महाधिवेसनको स्विट्जरल्याण्डका लागि नेपाली राजदुत दीपक धितालले उद्घाटन गरेका थिए भने पर्यबेक्षकका रुपमा जर्मनीका आईसीसी सदस्य दावा ग्याल्जेन शेर्पा थिए ।
धर्म गुरुङको अध्यक्षतामा भएको अधिवेशनमा प्रमोद भट्टद्वारा संशोधिन विधान प्रस्तुत तथा विष्णु थापाको संयोजकत्वमा पाँच सदस्य निर्वाचन मण्डल बनाइएको थियो ।

