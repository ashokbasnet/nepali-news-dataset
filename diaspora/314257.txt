कुवेत एनआरएनमा ६ जनाको उम्मेदवारी
नबराज पन्थी
कुवेत । गैरआवासीय नेपाली संघ (एनआरएनए) कुबेतको भावी नेतृत्वका लागि अहिलेसम्म ६ जनाले उम्मेदवारी घोषणा गरेका छन् ।
एनआरएन एनसीसी कुवेतको चौथो कार्यकालको लागि ध्रुवकुमार संग्रौला, अर्जुन तामाङ्ग, अर्जुन बहादुर बस्नेत, बिष्णु परियार, मन्जित राई र राजन बमले अध्यक्षमा उम्मेदवारी घोषणा गरेका छन् ।
संग्रौला जनप्रगतिशील मन्च कुबेतका पूर्व अध्यक्ष हुन् भने एनआर एनए कुबेतका सस्थापक सदस्य हुदै दुई कार्यकाल उपाध्यक्ष सम्हाली सकेका घेदुङ् तामाङ्ग घेदुङ्का उपाध्यक्ष हुन् ।
अध्यक्षका अर्का आकांक्षी बस्नेत समाजसेवी हुन् भने परियार जनसम्पर्क समितिका सचिब तथा राई जनसम्पर्क समितिका उपाध्यक्ष एबम खोटाङ्ग-कुबेत सम्पर्क मन्चका अध्यक्ष हुन् । यसैगरी एनआरएनए कुवेतका सस्थापक सदस्य बम कुशल भलिबल खेलाडीसमेत हुन् ।
आगामी सेक्टेम्बर ४ तारिख हुने चौथो अधिबेसनका लागि चुनाबी रौनक सुरु भएको छ । सामाजिक संजाल र स्थानीय मिडिया मार्फत उमेद्वारी घोषणाको लहर चलेको छ । बर्तमान अध्यक्ष धर्मराज गिरीलाई अधिबेसन एबम् निर्बाचन समितिको संयोजक तथा शिव कोईराला र अमृत तामाङ्ग सदस्य छन् ।
निर्वाचन आचारसंहिता नियमावली सार्वजनिक
निर्बाचन समितिले आचारसंहिता नियमावली सार्वजनिक गरेको छ । आचारसंहित नियमावली अनुसार आउदो अगष्ट २२ तारिखमा उमेद्वारी दर्ता गर्ने अन्तिम मिति तय गरिएको छ ।
उमेद्वारी दर्ता गर्ने अन्तिम मितिसम्म अध्यक्ष पदमा उमेद्वारी दिनेको सख्या बढ्ने अनुमान गरिएको छ । हिजोआज कुनै संस्थाको पद ओगट्नु नै सबै भन्दा ठूलो ठानेर हामफाल्ने फेशन जस्तै भएको छ ।
कुबेतबासी नेपालीले एनआरएनए कुबेतको तीन कार्यकालको मूल्यांकन गरिसका छन् । अब आउने नेतृत्वले फैलिएको सबै भ्रम हटाउदै उदाहरणीय कार्य गरेर देखाउनु पर्ने एनआरएनहरु बताउँछन् ।
मध्यपूर्व उपसंयोजक पदमा गिरीको उमेद्वारी
आगामी एनआरएनएको अन्तर्राष्ट्रियय सम्मेलन नजिकिदै गर्दा विभिन्न पदहरुमा उमेद्वारी घोषणा गर्ने क्रम पनि जारी रहेको छ । यसै क्रममा कुबेतका चर्चित समाजसेवी एबम एनआरएनए कुबेतका निबर्तमान अध्यक्ष धर्मराज गिरीले मध्यपूर्व उपसंयोजक पदमा उमेद्वारी दिने घोषणा गरेका छन् ।
खेलकुदमा उत्तिकै चासो राख्ने गिरी माउन्ट एभरेष्ट क्लबका अध्यक्ष एनआरएनए कुबेतको उपाध्यक्ष हुदै एक कार्यकाल अध्यक्षको जिम्मेवारी समेत समालिसकेका छन् ।

