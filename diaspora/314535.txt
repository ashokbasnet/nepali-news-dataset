मितेरी सांस्कृतिक धमाकामा खुमन अधिकारीको विशेष प्रस्तुति
घनश्याम पराजुली (कृष्ण)
दोहा । चर्चित लोकदोहोरी गायक खुमन अधिकारीले कतारमा रहेका नेपालीहरुलाई नचाउने भएका छन् । मितेरी साँस्कृतिक समूहले आयोजना गरेको मितेरी साँस्कृतिक धमाकाका नेपालीलाई नचाउन खुमन कतार आउने भएको आयोजकले जनाएको छ ।
आगामी २८ अगष्मा सल्वारोडको क्वालिटी हाईफर मार्केटको सभाहलमा हुने कार्यक्रममा नेपाल र कतारमा कार्यरत ख्याती प्राप्त कलाकारहरुको प्रस्तुती रहनेछ । नेपालबाट बहुचर्चित लोकदोहोरी गायक खुमन र गायिका लक्ष्मी ढकाल कतार आउनेछन ।
त्यस्तै कार्यक्रममा डान्सर मीना तामाङ्ग , नेपाली तारा २०१५का रनरअफ सुरेश लामा र लोकदोहोरी गायिका सुलिना गुरुङ्गको बेजोड प्रस्तुती रहने संयोजक सुमन भारतीले जानकारी दिए ।
कार्यक्रममा कतारमा रहेका लोकदोहोरी गायक रितकुमार श्रेष्ठ र चितवन आईडल २०७०का सेकेन्ड रनअरअफ नवराजको प्रस्तुतीसमेत रहनेछ ।
कतारमा कार्यरत नेपाली कलाकारहरु नानु घले, संगिता लामा, बिनोद लामा, विजय रनपाली, रुविना लामा, सोविता आचार्य र पुष्पा बिसी लगायतले पनि आ-आफ्नो प्रस्तुती दिनेछन् ।
मितेरी साँस्कृतिक समुहले सन् २०१०मा प्रदेशको जिन्दगी नाम ठूलो पर्दाको चलचित्र दोहा र नेपालमा प्रदर्शन गरिसकेको छ । कला र सँस्कृतीको उत्थान गरौ, नेपाल र नेपालीको पहिचान गराऔ भन्ने मुल नाराका साथ सन् २००७ मा कतारमा स्थापना भएको यस संस्थाको चौंथो प्रस्तुती हो ।

