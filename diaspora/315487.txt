एनआरएन बेज्लियम सचिवमा अर्जुनकुमार श्रेष्ठको उम्मेदवारी
बेल्जियम । आगामी अक्टोबर महिनामा हुन लागेको गैरआवासीय नेपाली संघ अन्तर्राष्ट्रिय समन्वय परिषदको सम्मेलन नजिकिदै जाँदा यस संस्थाको केन्द्रीय पदहरुमा उम्मेदवारी दिने क्रम पनि बढ्दै गएको छ ।
यसैक्रममा केन्द्रीय सचिव पदमा बेल्जियम निवासी अर्जुनकुमार श्रेष्ठले उम्मेदवारी दिने घोषणा गरेका छन् । गैरआवासीय नेपाली संघमा लामो समयदेखि आवद्ध रहेका श्रेष्ठले संस्थागत कार्यमा निकै लामो अनुभव रहेको छ ।
नेपाल ब्यवसायिक संघ बेल्जियमको अध्यक्षको रुपमा कार्य सम्पन्न गरिसकेका श्रेष्ठले विगतमा लगातार दुई पदावधिसम्म एनआरएनए बेल्जियमको आइसीसी सदस्यको पदमा रहेर निकै राम्रा कामहरु गरिसकेका छन् ।
अहिले एनआरएन युरोप क्षेत्रीय संयोजकको रुपमा कार्यरत रहेका श्रेष्ठलाई उनको कार्य कौशलता र सबैसँग उनले देखाएको सहयोगी भावनाकै कारण गत केन्द्रीय अधिवेशनताका नै केन्द्रीयय भूमिकामा आउनुपर्ने ठूलो दवाव आएको थियो ।
तर त्यसबेला केन्द्रीय तहमाभन्दा क्षेत्रीय तहमै रहेर काम गर्ने सोच बनाएका उनले युरोप क्षेत्रीय संयोजक पदमा उम्मेदवारी दिएका दिइ बिजयी भएका थिए ।

