कतारमा एकल नृत्य प्रतियोगिताको मेमोरी राउण्डमा १० जना भिड्दै
घनश्याम पराजुली (कृष्ण)
दोहा । कतारमा सम्पन्न एकल नृत्य प्रतियोगिताको अडिशन सकिएको छ । प्रतियोगिताका लागि २० जनाको आवेदन दिएका थिए भने १९ जनाले प्रतियोगितामा भाग लिएका थिए । गत ३१ जुलाई र १४ अगष्टका दिनमा दुई पटक गरी नृत्यको अडिशन लिईएको थियो । प्रतियोगिताको निर्णयकमा किरण गुरुङ्ग र बिनोद लामा रहेका छन् ।
‘हाम्रो कला र सास्कृतीको जर्गेना गरौं, आफ्नो प्रतिभालाई अगाडि बढाऔ’ भन्ने नाराका साथ सन् २०१४ मा कतारमा स्थापना भएको रिदम कला केन्द्र कतारले एकल नृत्य प्रतियोगिताको आयोजना गरेको हो ।
अडिसन सकिएकाले मेमोरी राउण्डको लागि तयारी गरिरहेको रिदम कला केन्द्रका नृत्य निर्देशक गजेन्द्र मल्लले जानकारी दिए । अडिसनबाट शेखर घलान, पुष्पा बिसी, कमल सुनार, सन्जु राई, टेकबहादुर थापा, रामप्रकाश यादब , धर्मेन्द्र कुमार , सुभाष तामाङ्ग , सुवन खवास र राजन विश्वकर्मा मेमोरी राउण्डका लागि छनोट भएका छन् ।
प्रतियोगितामा सहभागीमध्ये राजनकुमार परियार, शंकर लम्साल, बिनोद ठक्वार, चन्द्र सुनवार, सोम लामा, छैनमनी तामाङ्ग र प्रकाश श्रेष्ठ अडिसनबाट बाहिरिएका थिए ।
मेमोरी राउण्डका लागि प्रतिष्पर्धीहरुलाई नृत्य गर्ने गीत उपलब्ध गराईसकिएको छ । आगामी ४ सेक्टेम्बरका दिन बिहान ११ बजेबाट दोहाको सल्वा रोडस्थित क्वालिटी हाईफर मार्केटको सभाहलमा मेमोरी राउण्ड हुने भएको छ । प्रवासमा लुकेर रहेका प्रतिभालाई उजागर गर्ने उद्देेश्यका साथ प्रतियोगिता आयोजना गरिएका नृत्य निर्देशक मल्लले बताए ।
एकल नृत्य प्रतियोगिताका विजेतालाई पहिलो पुरस्कार रु १ लाख १ हजार १ सय ११ , दोश्रो पुरस्कार ५० हजार १ सय ११ , तेश्रो पुरस्कार २५ हजार १ सय ११ र सान्तवना पुरस्कार प्रदान गरिने आयोजकले बताएको छ ।

