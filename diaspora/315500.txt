पैसाको तागत देखाउन देबिका कतारमा
घनश्याम पराजुली (कृष्ण)
दोहा । महिलाहरुको महान चाड नजिकिदै गर्दा कलाकारहरुलाई पनि तीजको चटारो शुरु भएको छ । महिलाहरुको चाड भए पनि आजकल पुरुष कलाकारहरुले समेत महिलाहरुलाई साथ दिदै आएका छन् ।
यस भिडमा तीजको गित गाउन व्यस्त गायिका हुन देबिका केसी । ‘संसारमै ठूलो के हो बल्ल अहिले जाने दुनिया लडाउने पैसो, दुनियाँ मिलाउने पैसो’ भन्दै लोकदोहोरी गायिका कतार आईपुगेकी छन् । गितमा जस्तै उनलाई पैसाको तागतले कतार तानेको छ ।
उनको परिवार कतारमा बस्दै आएकोले नेपलमा तिजको चटारो सकेर उनी खाडीतिर नै फर्किईन । उनको व्यवसाय भएकाले कतार फर्केकी हुन् । उनले गाएका तीज गितहरुलाई कतारबाट पनि प्रचार गरिरहेकी छन् । उनको तीजको गित पैसोले बजार तताईरहेको छ ।
हरितालिका तीजको अवसर पारेर उनी तीज मनाउन कतारबाट क्यानडा पुग्ने भएकी छन् । ‘जती तीज नजिकिदै जान्छ उती हामी व्यस्थ हुन्छौ, महिलाहरुको विशेष चाड भएकाले प्रवासमा समेत यसको छुट्टै महत्व छ । जहाँ नेपाली त्यहाँ हाम्रो कला र संस्कृती ।
त्यसैले चाडबाड आएपछि हामी नेपाली भएको देशमा पनि पुग्नुपर्ने हुन्छ’, उनी भन्छिन् । तीज र तिहार असाध्यै मन पर्ने बताउने उनले बर्षौ दिनको प्रतिक्षापछि दुःख सुख साटासाट गर्ने पाईने बताउँछिन् ।
गायिका केसीले भर्खर बजारमा ल्याएको दुनिया लडाउने पैसो नामक तीज गितमा चर्चित गायक पशुपति शर्माले साथ दिएका छन । पशुपति शर्माको लय तथा बब्बु थापाले निर्देशन गरेको म्युजिक भिडियोमा पशुपति शर्मा, निरु खड्का र उनी आफैले अभिनय गरेकी छिन् ।
त्यस्तै ‘रातो सारी लाएर नाँच माया छमछम’ बोलको अर्को तीज गितमा गायक सन्दिप न्यौपाने र गायिका केसीले स्वर दिएका छन् । सुजन लम्सालमो लय/शब्द रहेको गितमा ‘मेरो मायालाई दिलमा सजाउँला , ढाका टोपी लगाएर नाच माया छमछम म त हेरेर ताली बजाउला’ जस्ता शब्दहरु रहेका छन् ।
प्रकाश भट्टले निर्देशन गरेको उक्त गितको भिडियोमा सन्दीप, देबिका र रोशनीको अभिनय रहेको छ । टि टाईम म्युजिकले उक्त गितलाई बजारमा ल्याएको हो ।
त्यस्तै चर्चित गायक खुमन अधिकारी, शरद पाण्डे र देविका केसीले ‘मोबाईल चाहियो फेसबुक चल्ने खाले’ बोलको गित गाएका छन् । बहराईनमा कार्यरत तुलसा आचार्यको पहिलो प्रस्तुतीमा बसन्त फिल्मस् प्रालिले तीजको गित बजारमा ल्याएको हो । उक्त गितको म्युजिक भिडियोमा विजय थापा र रश्मि तामाङ्गले अभिनय गरेका छन् ।
गायिका देविका केहीलाई नेपाल बसाईको केही दिन भ्याई नभ्याई भयो । उनले ‘जुगाँ उम्रेको’ बोलको गितमा स्वर दिन भ्याईन् । देविका र सन्दिपको स्वर रहेको उक्त गितमा एकनारायण भण्डारीको शब्द संकलन रहेको छ । उक्त गितमा ‘घुम्रेको केशै राम्रो हो, घर राम्रो पोतेर खेत राम्रो जोतेर तिमी त तेसै राम्रो हो ‘ जस्ता शब्दहरु छन् ।
गायिका केसी कतारमा रहेर पनि आफ्नो गायन क्षेत्रलाई निरन्तरता दिदै आईरहेकी छन् । प्रायः नेपाल र कतार गरिरहने उनी कतारमा आयोजित कार्यक्रममा समेत सहभागी भएर प्रस्तुती राख्छिन् ।
अन्य विभिन्न देशमा आयोजना हुने सांस्कृतिक कार्यक्रममा उनको प्रसस्तै माग हुने गर्छ । अमेरीका, क्यानडा, जापान र यूरोपका धेरै देशहरुमा पुगिसकेकी उनी यसपालीको तीजमा क्यानडा जादैछिन् । विगत १३ बर्षदेखि निरन्तर गायन क्षेत्रमा सकि्रय उनले दर्जनौ गित गाईसकेकी छन् ।

