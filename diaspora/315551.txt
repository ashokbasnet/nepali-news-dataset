एनआरएन मलेसियाको अध्यक्षमा शाह निर्विरोध

रामचन्द्र नेपाल
क्लालालम्पुर । गैर आवासिय नेपाली संघ मलेसिया (एनआरएन) को अध्यक्षमा महेन्द्रजंग शाह निर्विरोध निर्वाचित भएका छन् ।
एनआरएनए मलेसियाको चौथो अधिवेशनले शाहको नेतृत्वमा नयाँ कार्यसमिति घोषणा भएको हो ।
उपाध्यक्षमा सुकमाया गोमार सिं (शान्ति) महासचिवमा लालवहादुर आले (सुन्दर),सचिवमा सुभद्रा लिङदेन, कोषाध्यक्षमा श्यामकला तिवारी निर्विरोध भएका छन् ।
सदस्यहरुमा रन्जितकुमार क्षत्री, टेकबहादुर धिक्त (टमाटा), टेकबहादुर घर्ती, ज्ञानेन्द्रबहादुर सिं, हरिप्रसाद कोइराला, राजेन्द्रबहादुर साउद र देविकुमारी खड्का (टमाटा) तथा अन्तराष्टिय समन्वय समिति सदस्यमा खगेन्द्र प्रसाद न्यौपाने निर्विरोध भएका छन् ।

शनिबार क्वालालम्पुर भएको अधिवेशनमा निर्वाचन समितिका संयोजक धिरेन्द्र प्रसाद कोइरालाले उक्त घोषणा गरेका हुन । निर्वाचन समितिमा रामचन्द्र गिरी र राजेन्द्र श्रेष्ठ सदस्य रहेका थिए ।
अधिवेशनमा प्रमुख अतिथि एनआरएनका एसिया क्षेत्रिय संयोजक गंगाराज राईले नेपालआमाको मुहार फेर्नको लागि सवै एनआरएनहरु एक हुनु पर्नेमा जोड दिए । ‘हामीले केही गर्न सक्दैनौं भन्ने मान्यतालाई तोडेर हामी केही गर्न सक्छौ भन्ने अठोट लिएर अगाडि वढ्यौं भने नेपाललाई राम्रो वनाउन सकिन्छ’ उनले भने ।
ब्यक्तिभन्दा संस्था ठुलो भएको भन्दै उनले संस्थालाई अगाडि वढाउन लागि ब्यक्तिगत कुरा त्यागेर अगाडि वढ्न सुझाव दिएका छन् ।
कार्यक्रममा अन्तराष्ट्रिय समन्वय समितिका सदस्य भवानीशंकर तिवारीले विदेशमा रहेका नेपालीहरुलाई एनआरएनले एक वनाएको भन्दै यो क्रम निरन्तर चलिरहेको बताए । उनले भने-हामीले नेपालको लागि केहि राम्रो काम गर्नैपर्छ ।’

कार्यक्रममा नेपाली दूतावासका द्वीतिय सचिव लक्ष्मण कोइरालाले विदेशमा रहेका एनआरएनहरुलाई सहयोग र सहकार्य गर्न दूतावास तयार रहेको वताए ।
गैर आवासिय नेपाली संघ मलेसियाका निवर्तमान अध्यक्ष तथा अधिवेशनका सभापति शंकरबहादुर पौडेललेे नेपालमा केहि समय अगाडि भएको भनिएको पत्रकार सम्मेलनमा मलेसिया एनआरएनको कुनै पनि संम्लनता नरहेको स्पष्ट पारे । नेपाली दूतावाससँग सहकार्य र सरसल्लाह गरेर अगाडि वढनु पर्नेमा जोड दिँदै उनले आउँदो केन्दि्रय अधिवेशनको लागि अध्यक्षमा शेष घलेलाई विजय वनाउन सवै लाग्नु पर्नेमा जोड दिए ।
उपाध्यक्ष विश्व राईले संस्थाले गरेको गतिविधिबारे प्रकाश पार्दै संस्थालाई सवै मिलेर अझ राम्रो बनाउनु पर्नेमा जोड दिए ।
रमेश मल्ल तथा यमुना रानाको संचालनमा भएको कार्यक्रममा नेपाल एयरलाइन्सका कन्ट्री मेनेजर सुजन श्रेष्ठ लगायतकाले शुभकामना मन्तब्य राखेका थिए । कार्यक्रममा अतिथिहरुलाई उपाध्यक्ष खगेन्द्र प्रसाद न्यौपानेले स्वागत गरेका थिए ।
कार्यक्रमको विचविचमा सास्कृतिक कार्यक्रमका साथमा एकै पटक छ वटा कलमले उल्टो सुल्टो लेख्न सक्ने वहुप्रतिमा भएका मनोज कुमार चन्दको प्रस्तुति समेत थियो ।

