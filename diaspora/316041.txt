अमेरिकामा प्रथम नेपाली गल्फ प्रतियोगिता सम्पन्न 

अमेरिकाको राजधानी वाशिंङ्टन डि.सी.मा  प्रथम नेपाली गल्फ प्रतियोगिता सम्पन्न भएको छ ।
नेपालमा हालै गएको विनाशकारी भूकम्पबाट भएको क्षतिको पुनर्निर्माणमा सहयोग गर्ने  उद्देश्यले  नेपाल स्पोर्टस एण्ड कल्चर इन्टरनेसनलले आयोजना गरेको प्रतियोगिताको अमेरिकाका लागि नेपाली राजदूत डा. अर्जुनकुमार कार्कीले उद्घाटन गरे ।

मेरिल्याण्ड स्थित ब्लू माश गल्फ कोर्समा संचालन भएको प्रतियोगितामा पर्ल रेग्मी, प्रकाश राना, क्रिस घिमिरे र मुनान्चु पौडेलको टोलि प्रथम भएको थियो ।
राजदूत डा. अर्जुन कार्की स्वयमले पनि करिब चार घण्टासम्म प्रतियोगितामा भाग लिएको प्रतियोगितामा गल्फ संयोजक तथा आयोजक संथाका कोषाधक्ष्य केमिका भण्डारी र तरुण पौडेलको टोली दोस्रो भएको थियो ।
प्रतियोगितामा अमेरिकाको इन्डियन हेड सहरको उप नगर प्रमुखमा हालै मात्र निर्वाचित भएका किरण सिटौलाले पनि विशेष अतिथिको रुपमा भाग लिएका थिए । उनको टोली तेश्रो भएको थियॊ l तेस्रो हुने समूहका अन्य सदस्यहरूमा प्रकाश नेपाल, बिमल खड्का (नेपालबाट भाग लिन पुगेका नेपाल च्याप्टरका अध्यक्ष) र ओजस्वी पाण्डे थिए ।

प्रतियोगितामा आयोजक संस्थाका अध्यक्ष सीता पाण्डेले सम्पूर्ण सहभागीहरूलाई स्वागत गरेका थिए । स्पोर्टस पर्यटकको माध्यमबाट नेपालको बिकासमा सघाउ पुर्याउन सकिने उनले बताइन्र ।
प्रतियोगितामा एनआरएन यूयसएका उपाधक्ष्य रबिना थापा, बानाका अध्यक्ष कुलमणि आचार्य, नेपाली राजदूताबासका आर्थिक सल्लाहकार कैलाशराज पोखरेल, राजदूत पत्नी गौरी कार्की ठकुरी, वरिष्ठ पप सम्राट ओम बिक्रम बिस्ट, आन्वाका निबर्तमान अध्यक्ष बिष्णु कुमारी थापा, कास्की समाजका अध्यक्ष नारायण थापा, कपिल सिटौला, राहुल रिसाल लगायत थुप्रै खेलाडीहरुको सहभागिता रहेको थियो ।
प्रतियोगिताको ट्रफी रियाल्टर ब्यबसायी क्रिस घिमिरेले प्रयोजन गरेका थिए भने सम्पूर्ण बिजेता तथा सहभागीलाई प्रमुख अतिथि राजदूत डा. कार्कीले प्रमाणपत्र वितरण गर्दै आयोजकहरुलाई धन्यबाद दिए ।
संस्थाकी अध्यक्ष सीता पाण्डेले अर्को बर्ष अझ ब्यापकता र भव्यताका साथ गल्फ प्रतियोगिता आयोजना गरिने जानकारी दिए ।
 


