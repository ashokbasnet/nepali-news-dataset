नवराज पोखरेल चौंथो पटक एनआरएन रोमानियाको अध्यक्ष निर्वाचित
विजय थापा
रोमानिया । गैरआवासीय नेपाली संघ (एनआरएन) रोमानियाको अध्यक्षमा नवराज पोखरेल चौथो पटक निर्वाचित भएका छन् । एनआरएन एनसीसी रोमानियाको राजधानी बुखारेष्टमा सम्पन्न चौंथो अधिवेशनले पोखरेललाई पुनः निर्वाचित गरेको हो ।
एनआरएन रोमानियाको तीन कार्यकाल नेतृत्व सम्हालेका पोखरेल चौथो अधिवेशनबाट पनि सर्वसम्मत चुनिएका हुन् । महाधिवेशनले सर्वसम्मत रुपमा १५ सदस्यीय नयाँ कार्य समिति चयन गरेको छ । अन्तर्राष्ट्रिय समन्वय परिषद सदस्य भने कार्यसमितिले पछि तोक्ने निर्णय गरेको छ ।
यस्तै आगामी कार्यकालका लागि निर्वाचित नयाँ कार्यसमितिको उपाध्यक्षमा आलोक साह, महासचिवमा श्रीकृष्ण पुरी, सचिवमा खगेन्ऽ अधिकारी, कोषाध्यक्षमा खुमलाल भुसाल निर्वाचित भएका छन् ।
यस्तै, युवा संयोजकमा रितेश कर्माचार्य तथा महिला संयोजकमा रीता थापा निर्वाचित भएको निर्वाचन समितिले जनाएको छ ।
कार्य समिति सदस्यमा डा.अमित रिजाल, मुक्तिराज कोइराला, राजन केसी, गीता तामाङ्, जेनी गुरुङ, बीरेन्द्र सिंह, होमबहादुर परियार तथा सुशन बर्देवा निर्वाचित भएका छन् ।
समितिका अध्यक्ष नवराज पोखरेलले आफू सन १९८६ देखि रोमानियाको बुखारेस्ट शहरमा बसोबास गर्दै आएको र विभिन्न औपचारिक कार्यक्रमहरुमा नेपाल सरकारको नेतृत्व गर्दै दुई देशबीचको बैदेशिक सम्बन्धलाई नजिक बनाउदै आएको जानकारी गराएका थिए ।
संघको राष्ट्रिय महाधिवेशनको सफलताका लागि गैरआवासीय नेपाली संघ अन्तराष्ट्रिय समन्वय परिषद यूरोपका संयोजक अर्जुन श्रेष्ठले शुभकामना पठाएका थिए । सन् २००९ मा एनआरएनए रोमानियाको स्थापना भएको थियो ।
नेपाल र रोमानियाबीचको मैत्री सम्बन्ध सन १९६८ को अपि्रल २० तारेखदेखि शुरू भएको हो । हालसम्म दुबै राष्ट्रबीच मैत्री सम्बन्ध कायम भएता पनि नेपाली कुटनैतिक संस्थाको स्थापना नभएको कारणले मस्कोस्थित नेपाली राजदूताबासमार्फत नेपाल सरकारसँग रोमानियाको मैत्रीसम्बन्ध कायम हुदै आएको छ ।

