एनआरएनको सचिवमा गणेश केसीको उम्मेदवारी, युवा संयोजकमा गिरीको दाबेदारी
सिड्नी । गैरआवासी नेपाली संघ (एनआरएन)को सचिवमा गणेश केसीले उम्मेदवारी घोषणा गरेका छन् । एनआरएनको युवा संयोजकमा भने कृष्ण गिरी आफ्नो दाबेदारी प्रस्तुत गरेका छन् ।
करिब दुई दशकदेखि एनआरएनएको अभियानमा निरन्तर लागेका केसीले संघको आगामी कार्यकालका लागि सचिव पदमा उम्मेदवारी घोषणा गरेका हुन् ।
आगामी अक्टोवरमा गैरआवासीय नेपाली संघ -एनआरएनए) को सातौ अन्तर्राष्ट्रिय सम्मेलन हुँदैछ । सिड्नीमा भएको उमेद्वारी सम्बन्धि एक अन्तरक्रिया कार्यक्रममा केसीले सचिवमा उम्मेदवारी घोषणा गरेका हुन् ।
अधुरा काम पूरा गर्न घलेकै नेतृत्व हुनुपर्नेमा जोड
केसीले दुई वर्षे कार्यकालमा घलेको नेतृत्व प्रशंसनीय भएको भन्दै आगामी नेतृत्व पनि उनले नै सम्हाल्नुपर्नेमा जोड दिए । घलेको नेतृृत्वमा वर्तमान कार्यसमितिले गर्न बाँकी रहेको काम पूरा गर्न पनि घलेको नेतृत्व आवश्यक पर्ने उनले औल्याए ।
सन् २००७ देखि एनआरएन अष्ट्रेलिया कार्यसमिति सदस्य भएर कार्य सम्पादन गर्दै अनुभव बटुलेका केसीले एनएसडब्लु स्टेट संयोजक, एनआरएनए अष्ट्रेलिया अध्यक्ष, वर्तमान आईसीसी सदस्य भएर काम गरी सकेका छन् ।
केसीले एनआरएनए अष्ट्रेलियाको अध्यक्ष भएका बेला सामाजिक कल्याण कोषमा नेपाली एक करोड भन्दा बढी आर्थिक संकलन, एनआरएनए सातौ क्षेत्रीय सम्मेलनको सफल आयोजना लगायत काठमाण्डौमा एनआरएनएको भवन निर्माणका लागि अष्ट्रेलियाबाट एक करोड नेपाली रकम संकलन लगायतका कार्य गरेका थिए ।
सोही अन्तरक्रिया कार्यक्रममा बोल्दै एनआरएनए आईसीसी यूवा उपसंयोजक कृष्ण गिरीले आफूले यूवा सम्बन्धि अघि सारेका परियोजना लगायतका अधुरा कार्य पूरा गर्न यूवा संयोजकमा आफ्नो दावेदारी प्रस्तुत गरे । गिरीले पनि संघको आगामी नेतृत्वमा भने घलेकै आवश्यकता औंल्याए ।
हाल एनआरएनए आईसीसीको यूवा सम्वन्धी गतिविधि तथा ँडलर १ कापी र कलमू परियोजनामा कार्य सम्पादन गर्दै आएका गिरी एनआरएनएमा बोल्ने भन्दा बढी काम गर्नेमा पर्दछन् ।
गिरीले एनआरएनए अष्ट्रेलियाकोकार्यसमिति सदस्य, आईटी संयोजक, एनआरएनए सातौ क्षेत्रीय सम्मेलन, सिड्नी नेपाल फेस्टिभल आयोजना,एनआरएनए भवन निर्माण आर्थिक संकलन, सामाजिक कल्याण कोष स्थापना तथा आर्थिक संकलन लगायतका परियोजनामा कार्य सम्पादन गरेका छन् । हाल एनआरएनए आईसीसीका यूवा सम्बन्धि गतिबिधि सबै गिरीले नै हेर्दै आएका छन् ।
नेपालको पुनःनिर्माणमा शेष घलेले अघि सारेका परियोजनालाई सार्थक पार्न एनआरएनए आईसीसीको अध्यक्षमा पुन शेष घलेले उम्मेद्वारी दिनुपर्ने अधिकांशको जोड थियो । सचिवमा केसी र युवा संयोजकमा गिरीलाई साथ दिने अधिकांशले प्रतिवद्धता जनाएका थिए ।
ओशियाना उपसंयोजक भूमा लिम्बू, एनएडिएफका अध्यक्ष तथा भर्खरै निर्बाचित आईसीसी सदस्य बाल चन्द्र भट्टराई, व्यवसायी धर्मराज अधिकारी, नयाका अध्यक्ष कोमल राज पाठक, पत्रकार महासंघका पूर्व कोषाध्यक्ष हेमन्त काˆले, जनसम्पर्क समिति अधिबेशन तयारी समितिका संयोजक प्रेम सापकोटा लगायतले केसी र गिरीलाई साथ दिने प्रतिबद्धता दिएका थिए ।
करिब तीन घण्टा सम्म चलेको सो कार्यक्रमको संचालन आईसीसी सदस्य तथा पूर्व ओशियाना उपंसयोजक निरजश्रेष्ठले संचालन गरेका थिए ।

