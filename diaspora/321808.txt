सहमतिमै चुनियो एनअारएन युकेको नेतृत्व, अध्यक्षमा मुछेत्र गुरूङ

लन्डन । गैरआवासीय नेपाली संघ बेलायतको नेतृत्व अन्ततः सहमतिमै चुनिएकोे छ । अध्यक्षमा मुछेत्र गुरूङलार्इ सर्वसम्मत चयन गरिएको हो । व्लु अर्किड रेन्टुरेन्टमा शनिबार भएको सर्वपक्षीय भेलाले गुरूङलार्इ अध्यक्ष चयन गर्दै उपाध्यक्षका दुर्इ पदलार्इ बढाएर चार बनाएको छ । उक्त चार पदमा अध्यक्षका उम्मेदवारहरू हिराधन राई र योगकुमार फगामी, उपाध्यक्षका उम्मेदवार दासुराम पाण्डे र राष्ट्र राईलाई चयन गरिएको छ ।
त्यस्तै महिला उपाध्यक्षको पनि कोटा बढाएर कुमारी गुरुङ र शान्ति थापा कुँवरलाई चयन गरिएको छ ।
समितितको महासचिवमा विजयविक्रम लिङदेन सर्वसम्मत भएका छन् । महासचिवका अर्का प्रत्यासी खुशीमान लिम्बुलाई प्रवक्ता चयन गरिएको छ । सहमहासचिव पद सिर्जना गर्दै अर्जुन कटुवाललाई चयन गरिएको छ । यसअघि, सचिवमा कृष्ण तिवारी निर्विरोध भैसकेका थिए । तर, अनपेक्षित सहमतिमा फडिन्द्र भट्टराई र बुद्धिराम थापालाई थपिएको छ । यसअघि निर्विरोध भएका कोषाध्यक्ष दीपक श्रेष्ठको मुनि रहने गरी उपाध्यक्षका उम्मेदवार ललित न्यौपानेलाई सहकोषाध्यक्ष राखिएको छ ।
निर्विरोध भएका युवा संयोजक हरिकृष्ण आचार्यको मातहतमा युवा उपसंयोजक पद सिर्जना गर्दै रिचर्ड गुरुङलाई ल्याइएको छ । यसअघि महिला संयोजक शुशिला राई निर्विरोध भैसकेकी छिन् ।
अध्यक्षका प्रत्यासी विश्वासदीप तिगेलालाई आइसिसी सदस्यमा लगिएको छ ।अब आइसिसीमा बेलायतबाट प्रतिनिधित्व गर्ने सदस्यहरुको संख्या पाँच पुगेको छ ।
जसमा कृष्ण तिमिल्सेना, संगीता मरहट्ठा, सुस्मा राई र पशुपति भण्डारी छन् ।
त्यस्तै कल्पना आङवुहाङलाई सल्लाहकारमा राख्ने सहमति भएको छ । सहमतिमै च्यारेटी विभाग प्रमुख पद सिर्जना गरी उपाध्यक्ष पदका उम्मेदवार सनत गुरुङलाई जिम्मा दिइएको छ ।
सदस्यहरुमा सुरज मास्के, पद्म रावल, नारायण पौडेल, यमबहादुर घले, क प्रसाद छन्त्याल, सालिकराम सापकोटा, राजेश पाठक, मिन रानाभाट र मिलन गुरुङ निर्विरोध निर्वाचित भैसकेका छन् ।
सहमति पछि चयन भएका पदाधिकारीहरू


