विदेशमा रहेका चितवनवासीहरु एकजुट
घनश्याम पराजुली (कृष्ण)

दोहा । चितवन जिल्लाबाट विश्वका विभिन्न देशहरुमा छरिएर रहेका चितवनवासीद्धारा प्रवासमा स्थापित संघसंस्थाहरु एकजुट हुने भएका छन । प्रवासमा रहेका नेपालीहरुका समस्या समाधान, भाईचारको विकास र मातृभूमी प्रतीको कर्तव्य निभाउनका लागि संस्थागत रुपमा अघि बढ्ने तयारी भइरहेको बताइएको छ ।
यसका लागि कतारमा स्थापीत चितवन यूवा समूहबाट पहलकदमी शुरुवात गरिएको थियो । कतारबाट विभिन्न देशमा रहेका चितवनवासीहरुसँग सम्पर्क गरी संस्थागत रुपमा अघाडी बढाउन सुरु गरिएको हो । चितवनवासीहरुलाई एकजुट बनाउन बृहत छलफल गरी अन्तराष्ट्रिय चितवन समाज समन्वय समीतीको औपचारीक प्रारम्भिक गतिबिधी सुरु गरिएको छ । हाल ४ देशका ५ वटा संस्थाहरु यसमा आवद्ध भईसकेका छन ।
अन्तर्राष्ट्रिय चितवन समाज समन्वय समीतिको ११ सदस्यीय तर्दथ समिती गठन गरी यसलाई अघाडी बढाईएको छ । तदर्थ समितिलाई कतारबाट समिर खत्रीले संयोजकको भूमिका खेल्ने छन । त्यस्तै सदस्यहरुमा चितवन युवा समूह कतारबाट भुमिराज कार्की र प्रकाश अर्याल, चितवन सेवा समाज बहराईनबाट क्षेत्रप्रसाद देवकोटा र बेद प्रसाद पौडेल, चितवन समाज इजराईलबाट शान्ता ज्ञावली अधिकारी र सरिष्मा बराल, चितवन मैत्री समाज आबुधावी अलेनबाट रत्नकुमार मानन्धर र आषिश धिमिरे, चितवन समाज यूएईबाट गणेश न्यौपाने र रामु पौडेल रहेका छन । संस्थाहरुले लिखित रुपमा अन्तराष्ट्रिय चितवन समाज समन्वय समीतीसँग सम्वन्य गर्ने प्रतिबद्धता समेत गरेको संयोजक खत्रीले बताए ।
‘चितवनको विकास र सामाजिक भावना , समाजको एकता र समृद्धीको चाहाना’ भन्ने नाराका साथ समन्वय समीतीको तर्दथ समिती गठन भएको हो । यस समितीले जिल्लामा भेला बोलाएर नयाँ कार्यसमीती गठन गर्ने छ । आगामी कार्तिकमा चितवनमा हुने भेलामा विश्वभरी रहेका चितवनवासीहरुको सहभागीताका लागि आवह्वान गरेको छ । विजया दशमीको समयमा प्रवासबाट धेरै जना नेपाल र्फकने हुदा उक्त महिना भेलाका लागी उचित रहेको र विभिन्न देशका प्रतिनिधीहरुको उपस्थित रहने संयोजक खत्रीले बताए ।
‘रोजगारीको शिलशिलामा संसारभरी छरिएर रहेका चितवनवासहिरुको साझाँ संस्थाको रुपमा स्थापना गर्न लागिएको अन्तराष्ट्रिय चितवन समाज समन्वय समीतीले प्रवासमा भईपरी आउने समस्याहरु दुर्घटना , बैदेशिक रोजगारमा देखिएका समस्याहरु साथै समग्र चितवनको विकासका लागी प्रवासबाट सामूहिक अग्रसरता देखीने गरी संस्थाले एक प्रतिनिधित्वको भुमिका निभाउने छ ‘, संयोजक खत्रीले भने । समाजीक कार्यमा जिम्मेवारी र दायित्वलाई बहन गर्ने उद्धेश्य रहेको यस संस्थाले अन्य देशमा रहेका सामाजिक संस्थाहरुलाई सम्वन्य समितीसँग आवद्ध रही सहकार्य तथा सम्वन्य गर्न आग्रह गरेको छ । विश्वभरी छरिएर रहेका चितवनबासीहरुको साझा मञ्चको रुपमा यसलाई स्थापना गरिने छ ।
अन्तराष्ट्रिय चितवन समाज समन्वय समीती गठन गर्नुको उद्धेश्यबारे प्रष्ट पार्दै संयोजक खत्रीले भने ‘मानिव सामाजिक प्राणी हो त्यसैले समाजलाई हामीले केही दिनुपर्छ , प्रवासमा रहेका हामी एकजुट भयौ भने अवश्यपनी मातृभूमी प्रतीको कर्तव्य निभाउन सहज हुनेछ।’ दशै पश्चात गठन हुने नयाँ समितीले कार्यभार सम्हाले लगत्तै यसको व्यापक कार्ययोजना बनाईने उनले बताए ।

