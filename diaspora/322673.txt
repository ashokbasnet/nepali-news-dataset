अष्ट्रेलियाका नेपाली महिलाले दर खाएर तीज मनाए

सिड्नी । यो वर्ष नेपालमा महाभूकम्प गएपछि तीजको रौनक कम देखिए पनि विदेशमा रहेका नेपाली चेलीहरु तीज मनाउन शुरु गरिसकेका छन् । शनिवार नर्थ अष्ट्रेलियाका महिलाहरु सामुहिक दर खाएर तीज मनाए ।
नर्थस्वर नेप्लिज कम्युनिटीले पहिलो पटक अष्ट्रेलियाको हन्सवी आरएसएल क्लवमा तीज गीत कार्यक्रम गरी महिलाहरुलाई तीजको सम्झना दिलाएको हो । शनिवार सम्पन्न तीज गीत प्रतियोगितामा नेपाली महिलाहरुको ठूूलो संख्यामा उपस्थिति रहेको थियो ।
पहिलो पटक आयोजना गरिएको तीज गीत प्रतियोगितामा नेपाली महिलाहरुको उपस्थिति देखेर आश्चार्यचकित परेको संस्थाका अध्यक्ष विकास केसीले बताए ।
अष्ट्रेलियाको अन्य स्थानमा भन्दा नर्थमा नेपालीहरुको बसोबास कम रहे पनि कार्यक्रममा उल्लासपूर्ण उपस्थितिसँगै नेपालीहरुले आपसमा तीजको शुभकामना बाँडे ।
भर्खरै स्थाना भएको नथस्वर नेप्लिज कम्युनिटीले गएको अगष्ट १६मा बालबालिका तथा युवाहरुका लागि खेलकूद तथा बार्बिक्यू कार्यक्रम आयोजना गरेको संस्थाका अध्यक्ष केसीले बताए ।
एनएसडब्लुका लागि महावाणिज्य दूत दीपक खड्काको प्रमुख आतिथ्यतामा भएको कार्यक्रममा संस्थाका सल्लाहकार गणेश केसी, प्रेम सापकोटा, सुदीप कार्की, नीता केसी, एनआरएनए आईसीसी युवा उपसंयोजक कृष्ण गिरी लगायतले शुभकामना ब्यक्त गरेका थिए । ३ सय ५० भन्दा बढी महिलाहरुको उपस्थिति रहेको तीज कार्यक्रममा तीजको दर खान १५ डलर तोकिएको थियो ।




