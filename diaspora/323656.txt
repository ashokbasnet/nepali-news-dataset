टेक्सासमा कृष्ण जन्माष्टमी मनाइयो, अमेरिकामै गौराकाे राैनक
विकास राज न्यौपाने
अमेरिका । ड्यालस-फोर्टवोर्थका नेपालीहरुले संधै झैँ यसपाला पनि धार्मिक-साँस्कृतिक पर्व कृष्ण जन्माष्टमी पर्व मनाएका छन् । नेपाली साँस्कृतिक तथा आध्यामिक केन्द्र (नेपाली मन्दिर) र हरिहर शक्ति मन्दिरमा हिन्दु धर्मावलम्बिहरुको उल्लेख्य उपस्थिति थियो ।
नेपाली मन्दिरमा  सुदुरपश्चिम नेपालको विख्यात गौरा नाच, साई भजन टोलीको भजन एवं झुलन कार्यक्रम समेत समावेश थियो ।
शक्ति केन्द्र ड्यालसमा बेलुका ८ वजे सामुहिक पुजन,  झुलन एबं माखन-मिस्रि वितरण तथा कृष्ण जन्मोत्सवको झाँकी प्रदर्शन गरिएको थियो । सयौको संख्यामा भक्तजनहरु उपस्थित भएका थिए र हर्षोल्लासपूर्वक नाचगान गरेका थिए ।
पण्डित तुलसीराम कंडेल (शर्मा)का  अनुसार गएको जनवरी १ तारिखदेखि संचालनमा आएको शक्ति केन्द्र ड्यालसले विभिन्न धार्मिक एबं साँस्कृतिक कार्यक्रमको आयोजना गर्दै आएको छ र आउँदा दिनहरुमा पनि   यस्ता आयोजनहरु भइरहने छन् । “कुनै पनि गुट फुटमा नलागि निस्वार्थ भावले आफ्नो काम गर्ने गरे सबैको स्नेह पाइन्छ” पंडित शर्माले बताए ।


