मलेसियामा घाइते भेटिएका ढकालको निधन
रामचन्द्र नेपाल
क्वालालम्पुर । मलेसियाको केलाङको वसपार्क नजिकै घाइते भेटिएका चितवनका एक नेपालीको उपचारको क्रममा मृत्यु भएको छ ।
रोजगारीको शिलशिलामा मलेसिया आएका चितवन जिल्ला मेघौली घर भएका अन्दाजी ३० वर्षका दिपक ढकालको शुक्रबार मृत्यु भएको परिवारले जनाएका छन् ।
गएको आईतवार क्वालालम्पुर जाने भनी होस्टलवाट वाहिरिएका उनी आईतवार साँझ अचानक केलाङको वसपार्क नजिकै घाइते अवस्थामा भेटिएका थिए ।
स्थानीय तथा सँगै बस्ने नेपाली साथीहरुले ढकाललाई तत्काल केलाङ अस्पताल पुरयाएका थिए । उनको टाउकोको बायाँतिरको भागमा गम्भीर चोट थियो ।
ढकाल तीन वर्ष अगाडि रोजगारीको लागि ह्वाईटस्पेश म्यानपावरवाट पोटकेलाङमा रहेको सामसुङ इलेक्ट्रोनिक कम्पनीमा आएका थिए । ढकालको शव नेपाल पठाउने तयारी भइरहेको सोही कम्पनीमा कार्यरत नेपाली श्यामप्रसाद खतीवडाले जानकारी दिए ।

