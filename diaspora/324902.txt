कतारमा १५० औं मोती जयन्ती तथा अनेसासको पाँचौ अधिवेशन सम्पन्न

घनश्याम पराजुली/ दीलिप पराजुली 
दोहा । अन्तर्राष्ट्रिय नेपाली साहित्य समाज कतार च्यापटरको पाँचौ अधिवेशन सम्पन्न भएको छ । दोहाको टपर्फम रेष्टुरेन्टमा अनेसास कतारको अधिवेशन, १५० औं मोती जयन्ती समारोह-२०१५, खुल्ला गजल प्रतियोगिता तथा अनेसास नबोदित साहित्यिक वाचन श्रृंखलाको ४९ औं डबली एकै साथ आयोजना गरिएको थियो ।
अनेसासका अध्यक्ष तीर्थसंगम राईको सभापतित्वमा सम्पन्न कार्यक्रममा प्रमुख अतिथीमा नेपाल पत्रकार महासंघ कतार शाखाका अध्यक्ष गणेशप्रसाद बन्जाडे रहेका थिए ।
अन्तर्राष्ट्रिय नेपाली साहित्य समाज कतार च्यापटरको शुक्रबार सम्पन्न पाँचौ अधिवेशनबाट पुनः तीर्थसंगम राई निर्वाचित भएका छन् ।
प्रथम उपाध्यक्षमा श्यामराज रानाभाट , द्धितिय उपाध्यक्षमा प्रेम प्रसाद भट्टराई , महासचिवमा सिताराम थापा , सचिवमा निरन्जन प्रभात लुईटेल, कोषाध्यषमा मणी पौडेल र सह-कोषाध्यक्षमा ईनोसेन्ट राजन निर्वाचित भएका छन ।
त्यस्तै, सदस्यहरुमा महेश्वर नेपाल, लेख कार्की, विन्देश्वर ठाकुर र हरिबिनोद अधिकारी निर्वाचित भएका छन् । पाँचौ अधिवेशनलाई सम्पन्न गर्नका लागि निर्वाचन समितिमा संयोजक बिल गुरुङ्ग साथै सदस्यमा क्रान्ति सिं र कुमार कार्की सदस्य रहका थिए । निर्वाचन समितीले नयाँकार्यसमितीको घोषणा गर्दै बधाई तथा शुभकामना दिएको थियो ।
राष्ट्रिय विभूती युवाकवि मोतीराम भट्टलाई कतारमा साहित्य अनुरागीहरुले सम्झे । नेपाली साहित्यको श्रीवृद्धिका लागि महत्वपुर्ण योगदान पुर्याएका युवाकवि भट्टले नेपाली साहित्य श्रृङ्गार रसलाई गजल बिधा र गद्यय कविता मार्फत भित्राएका थिए । उनै युवाकवि मोतीराम भट्टको १५० औं मोती जयन्तीको अवसरमा खुल्ला गजल प्रतियोगिता समेत आयोजना भयो ।
गजल प्रतियोगितामा २० जना सहभागी मध्ये रुप रसाईलीको गजल प्रथम भएको छ । उनले रु १० हजार नगद पुरस्कार र प्रमाण पत्र हात पारेका छन् ।
त्यस्तै दोश्रो स्थानमा ईश्वर शाही , तेस्राे स्थानमा खगेन्द्र खिलाफी, चौथो स्थानमा मणी पौडेल र पाँचौ स्थानमा टिका खड्काले वाचन गरेका गजल छानिए । उनीहरुले क्रमशः रु ७ हजार , ५ हजार , ३ हजार र २ हजारका दरले नगद पुरस्कार हात पारे । गलज प्रतियोगितामा सहभागी २० जनालाई प्रमाण पत्र दिईएको थियो ।
कार्यक्रम प्रमुख अतिथी गणेश प्रसाद बन्जाडेले मोती जयन्तीको बारेमा बोल्दै अनेसासको नयाँ कार्यसमितिलाई शुभकामना दिए । प्रवासमा रहेका साहित्यिक अनुरागीहरुको उच्च मुल्याङ्कन भईरहेको बताउदै गजल प्रतियोगितामा विजय हुने गजलकारहरुलाई बधाई दिए । उनले प्रवासमा रहेर पनि आफ्नो प्रतिभालाई सबैमाझ प्रस्फुटन गर्नुपर्ने बताए । सभापति राईले कार्यक्रम समापन गर्दै सबैलाई धन्यवाद दिए ।
कार्यक्रममा नबोदित साहित्यिक बाचनालयका अध्यष रबिन्द्र श्रेष्ठले’उठाएर देशको झण्डा भन म नेपाली हो’ गजल बाचन गर्दै मोतीको बारेमा प्रष्ट पारे ।
प्रेमप्रसाद भट्टराईले सन्चालन गरेको कार्यक्रममा जनसम्पर्क समितिका बिमल सुबेदी , प्रवासी नेपाली मन्चका निवर्तमान उपाध्यक्ष चानक पोख्रेल , जनप्रगतीशील मन्चका सनीकुमार वली, आदिवासी जनजाती महासंघका सियाराम चौधरी लगायत कतारका साहित्यिक अनुरागीहरुको बाक्लो उपस्थिति रहेको थियो ।

