मलेसियाका नेपालीहरुले तीज मनाए
रामचन्द्र नेपाल
क्वालालम्पुर । हरितालिका तीजको अवसर पारेर मलेसियामा रहेका स्थानीय नेपाली समुदायले भब्यरुपमा तीज मनाएका छन् । शुक्रवार साँझ स्थानीय नेपालीहरुको वसोवास रहेको ठाउँ रावाङमा तीज मनाएका हुन । नेपालकै झल्को दिने किसिमले महिलाहरु सारी, चोली अनि छड्के तिलहरीमा सजिएका थिए ।
नेपालको राष्ट्रिय गान गाउँदै कार्यक्रमको शुरुवात भएको थियो । हामी जहाँ भए पनि हाम्रो पूर्खा नेपाली हो र नेपाललाई कहिल्यै पनि विर्सन सक्दैनौं भन्दै पहिलो गीत सयौंथरी पाईला एउटै चाल भन्ने गीत गाउँदा विदेशमा वस्ने नेपालीहरुलाई नेपालप्रतिको माया कति रहेछ भन्ने स्पष्ट देखिन्थ्यो । यो गीत गाउँदा उनीहरु सवैले साथ दिएका थिए ।
त्यस लगत्तै चियावारीमा हो चियावारी, लहनाले जुरायो कि भन्ने नाँचमा उनीहरु निकै रमाएका थिए । चलचित्र गोर्खा पल्टनको शीर्ष गीत गोर्खा पल्टनमा भन्ने गीत गाउँदा दर्शकहरुसमेत नाँच्दै गाएका थिए ।

तीज कार्यक्रमको उदघाटन गर्दे मलेसियाका लागि नेपाली राजदूत डा.निरञ्जन मानसिं वस्न्यातले विदेशमा वसेर पनि नेपालको धर्म कला संस्कृतिलाई सम्झिएको भन्दै खुशी ब्यक्त गरे ।
नेपालीहरु जहाँ रहे पनि उनीहरुको पूर्खा नेपाली नै रहेकाले संस्कृतिलाई छाड्न नहुने वताए । उनले भने, ‘विदेशी नागरिक भैसक्दा धेरै समस्याहरु छन, मलेसियाको संस्कृतिलाई पनि अगाल्नु पर्यो अनि नेपालको संस्कृतिलाई विर्सनु भएन ।’
मलेसिया नेपाल गोर्खा एसोसियनको आयोजनामा भएको कार्यक्रममा संस्थाका अध्यक्ष रोशबहादुर राना, सल्लाहकार कृष्णबहादुर राना लगायतकाले कला र संस्कृति जोगाउनका लागि यस्ता कार्यक्रमहरु अबका दिनमा गर्दर्ै जाने वताए ।
कार्यक्रममा सहभागिता जनाउनेहरुको लागि उनीहरुले चिठठाको आयोजना समेत गरेका थिए । उपहार विजेताहरुलाई मलेसियाका लागि नेपाली राजदुत डा.निरन्जन मान सि वस्यात, संस्थ्ााका अध्यक्ष रोशन वहादुर राना, संस्थाका सल्लाहकार कृष्ण वहादुर राना ब्यवसायी हरी भट्टराई लगायतकालेे प्रदान गरेका थिए ।
कार्यक्रममा हिन्दुको मन्दिर वनाउनको लागि समेत सहयोग रकम संकलन गरेका थिए ।

