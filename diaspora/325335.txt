एनआरएन यूएईको नयाँ समितिद्वारा पदभारग्रहण
रामप्रसाद ढुंगेल
यूएई । गैरआवासीय नेपाली संघ, यूएईको नयाँ कार्य समितिले पदभार सम्हालेका छन् । एनआरएनए यूएईले अबुधाबीस्थित नेपाली दूतावासमा कार्यक्रम गरी औपचारिक रुपमा पदभार ग्रहण गरेका हुन् । गत सेप्टेम्बर ४ मा एनआरएन यूएईको अधिवेशन सम्पन्न भएको थियो ।
सुदीप कार्कीको नेतृत्वको एनआरएन, युएईको नयाँ कार्यसमितिले पद तथा गोपनीयताको सपथ लिई पदभार सम्हालेका हुन् । निवर्तमान समितिका अध्यक्ष कृष्णप्रसाद भुसालले नवनिर्वाचित समितिका सदस्यहरुलाई सपथ ग्रहण गराएका थिए ।
कार्यक्रममा निबर्तमान कार्यसमितिले २०१३-२०१५ को आर्थिक तथा प्रगति विवरण सहितको प्रतिबेदन र खातापाता नयाँ कार्यसमितिलाई हस्तान्तरणसमेत गरेको छ ।
त्यस्तै निर्वाचन समितिका संयोजक उत्तम अधिकारीले नवनिर्बाचित समितिका कोषाध्यक्षलाई वर्तमान पन्जिकृत सदस्यहरुको शुल्क, उम्मेद्वारी शुल्क र प्रतिनिधि शुल्क गरेर जम्मा भएको रकममा अधिबेशनमा भएको खर्च कटाएर बचत रहेको ९४ हजार दिराम हस्तान्तरण गरेका थिए । उक्त रकम मध्ये पन्जिकृत सदस्य र अन्य गरेर केही रकम एनआरएन युएईले संघको आइसीसीलाई बुझाउने बताइएको छ ।
कार्यक्रममा कार्यक्रममा निबर्तमान अध्यक्ष कृष्ण भुसाल, निवर्तमान महासचिब गोपाल कँडेल, निवर्तमान कार्यसमितिका उपाध्यक्ष विकास अधिकारी लगायतले नयाँ कार्यसमितिलाई बधाई ज्ञापन गरेका थिए ।
नवनिर्वाचित कार्यसमितिका तर्फबाट अध्यक्ष सुदीप कार्कीले चुनाबी प्रकृयाका भएका मनमुटाबलाई बिर्सिदै नयाँ समिति सबैसँग सहकार्य र सहयोग लिएर अघि बढ्ने प्रतिबद्धता जनाए । कार्यक्रममा नेपाली जनसम्पर्क समितिका अध्यक्ष चित्र केसी लगायत अन्य बिभिन्न संघसंस्थाका प्रतिनिधिहरुको उपस्थितिे थियो ।

