एनआरएन जापानको अध्यक्षमा सुदन थापा निर्वाचित
टोकियो । गैरआवसीय नेपाली संघ (एनआएनएनए) जापानको अध्यक्षमा सुदन थापा निर्वाचित भएका छन् । एनआरएनए सातौं राष्ट्रिय समन्वय परिषदको नयाँ कार्यकालका लागि भएको निर्वाचनबाट थापा अध्यक्षमा चुनिएका हुन् ।
थापाले ८ सय ९२ मत ल्याएर निर्वाचित भएका हुन् । अध्यक्षका प्रतिष्पर्धी चिरञ्जीवी थापाले ७ सय २७ मत तथा नरबहादुर थापा ५ सय ७९ मत तथा प्राप्त गरे ।
उपाध्यक्षमा देबीलाल भण्डारी, टासी वाङ्दी लामा र टंकप्रसाद गैरे निर्वाचित भए । उपाध्यक्षका प्रत्यासी टासीले सबैभन्दा बढी एक हजार एक सय ८२ मत प्राप्त गरेका थिए ।
महासचिवमा अनुज थापा निर्वाचित भए । उनले १ हजार १ सय १९ मत पाए । सचिवमा बुद्धिराज घिमिरे र कोषाध्यक्षमा दीपक थापा निर्वाचित भएका छन् ।
एनआरएन जापानको कार्य समिति सदस्यमा राम थापा (अनिल), सविता श्रेष्ठ, नारायणप्रसाद अधिकारी, नन्दलाल गैरे र डिलाराम सापकोटा निर्वाचित भएका छन् ।
एनआरएन अन्तर्राष्ट्रिय समन्वय परिषद सदस्यमा पारसमणि पोखरेल, कपीलदेब थापा, तुल्सीराम खरेल र अजिब गुरुङ निर्वाचित भएका छन् । निर्वाचनमा जम्मा २ हजार ५ सय ७२ मत खसेको थियो भने १४ दशमलव ७ प्रतिशत अर्थात ३ सय ६२ मत बदर भएको थियो ।
एनआरएन जापानको नायोगा क्षेत्रमा भएको निर्वाचनमा विवाद भएको थियो । विवादपछि नेत्र प्रकाश भण्डारीको संयोजकत्वमा ‘नागोया घटना छानबिन समिति’ गठन गरिएको थियो । समितिमा अच्यूत सापकोटा र ङावाङ सोनाम शेर्पा सदस्य थिए ।
मतगणनास्थलमा पत्रकारमाथि दुर्ब्यवहार भएकाे भन्दै पत्रकारहरूले समाचार संकलन कार्य बहिष्कार गरेका थिए ।

