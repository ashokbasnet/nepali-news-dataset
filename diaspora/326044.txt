घलेले भने- म नेता हाेइन, इमान्दार सिपाही हुँ

न्युयोर्क । गैरआवासीय नेपाली संघ अन्तर्राष्ट्रिय समन्वय परिषद्का अध्यक्ष शेष घलेले आफू एनआरएनएको नेता नभएर सिपाही भएको वताएका छन् ।
नमस्ते ईन्टरनेशनल नेप्लीज इभेन्टस कर्पोरेशन र रिजउड नेपाली समाजका संस्थापक अध्यक्ष एवं एनआरएनए अमेरिकाका वोर्ड अफ डाईरेक्टर  मोहनवहादुर ज्ञवालीको पहलमा आईतवार आयोजित सत्य-स्वरुप स्वर्णिम सांगितिक साँझमा उनले सो कुरा वताएका हुन् ।
 नेपालमा भुकम्पले पुर्याएको घाउमा मलम लगाउन एनआरएनएहरुको नेतृत्व गरेर चौतर्फी वाहवाही कमाइरहेका उनले आफूलाई नेता नभन्न आग्रह गरे ।
आफू जनरल भन्दा सिपाहीमा विश्वास गर्ने भएकोले सिपाही नै वनेर देशको पुनर्निर्माणमा जुट्ने उनले प्रतिवद्धता जनाए ।
गैरआवासीय नेपाली संघले भूकम्पबाट क्षतिग्रस्त मुलुकको पुनःनिर्माणमा साझेदारी गर्ने प्रतिबद्धता जनाएको भन्दै उनले यो प्रतिबद्धता पुरा गर्न आफू एक सिपाहीकै रुपमा सधै क्रियाशील रहने उनले बताए । सो अवसरमा भूकम्पका बेला राहत वितरणमा अतुलनीय योगदान दिएको र संसारभरका एनअरएनहरूलार्इ परिचालन गरेको भन्दै रिजउड सोसाइटीले घलेलार्इ सम्मान गरेको थियो ।
रिजउडमा वन्ने कम्युनिटी सेन्टरको लागि २ हजार डलर सहयोगको घोषणा अध्यक्ष घलेले गरेका छन् । कार्यक्रमा एनआरएन अमेरिकाको चौथो अधिवेसनमा भाग लिन आएका संस्थाका केन्द्रिय पदाधिकारीहरुका साथै डिआरसी सोनाम लामा, एनआरएन अमेरिकाका अध्यक्ष डा केशव पौडेल लगायतका विभिन्न संघ संस्थाका प्रतिनिधिहरुको उपस्थिति रहेको थियो ।
कार्यक्रममा वरिष्ठ संगितकार शम्भुजित वाष्कोटा, गायकद्वय सत्यराज र स्वरुपराज आचार्यका साथै गायिका मन्जु थापाले सांगितिक प्रस्तुतिबाट उपसस्थत सवैलाई मनोरन्जन प्रदान गरेका थिए ।
कार्यक्रममा रिजउडमा वन्ने कम्युनिटी सेन्टर निर्माणार्थ एनआरएन अध्यक्ष घलेबाट उठेको २ हजार डलर, डीआरसी सोनामले घोषणा गरेको ५ हजार डलर लगायत अन्य सहयोग दाताहरुवाट उठेको सहयोगलाई कम्युनिटी सेन्टर निर्माणको लागि जग्गासमेत खरिद गरिसकेको रिजउड नेपाली समाजलाई हस्तान्तरण गरिने वताईएको छ ।
समाजका अग्रज डा. तारा निरौलाको सभापतित्वमा सम्पन्न कार्यक्रमको संयोजन ऋतुराज भण्डारीले संयोजन गरेका थिएभने अग्नि ढकालले सन्चाल गरेका थिए ।

