गैरआवासीय नेपाली संघको उपाध्यक्षमा भाटको उम्मेदवारी
घनश्याम पराजुली (कृष्ण)
दोहा । गैरआवासीय नेपाली संघ, अन्तर्राष्ट्रिय समन्वय परिषदको उपाध्यक्ष पदमा वर्तमान आईसीसी सल्लाहकार नरेन्द्रबहादुर भाटले उम्मेदवारी घोषणा गरेका छन् । उनले सोमवार पत्रकार सम्मेलन गरी ११ बुँदे प्रतिबद्धतापत्रसहित आफ्नो उम्मेदवारी घोषणा गरेका हुन् ।
आगामी १४ देखि १७ अक्टोबरमा गैरआवासीय नेपाली संघको विश्व सम्मेलन काठमाडौंमा हुँदैछ । कतारमा व्यवसाय गर्दै आएका नरेन्द्र भाट एनआरएनएको स्थापनाकालदेखि क्रियाशील छन् । खाडी क्षेत्रमा एनआरएनएको विस्तारका लागि उनको महत्वपूर्ण भूमिका रहेको छ ।
सन् २००७ मा एनसीसी कतारको कार्य समिति सदस्य, सचिवालय सदस्य, सचिव एवं कार्यवाहक महासचिव पदमा, सन् २००९ मा एनसीसी कतारको अध्यक्ष, सन् २०११ मा मध्यपूर्व क्षेत्रीय संयोजक र हाल आईसीसी सल्लाहकारको पदमा रहेर भाटले जिम्मेवारी सम्हालिसकेका छन् ।
उनले सातौ विश्व सम्मेलनका लागि घोषणा भएको नारा ‘एनआरएनए पुनर्निर्माणको सच्चा साझेदार’ को मुल मर्मलाई आत्मसाथ गर्दै उपलब्धिमुलक बनाउने प्रतिवद्धता जनाए ।
कतार लगायत मध्यपुर्व क्षेत्रमा कार्यरत नेपालीहरुका समस्या समाधान, नेपालमा भएका विभिन्न दैविप्रकोपहरुमा प्रत्यक्ष सहयोग, नेपाली नियोगसँग सहकार्य, सरकारी एवं गैरसरकारी संस्थाहरुसँग उपलब्धिमुलक समन्वय, नेपाली कला र सँस्कृति एवं खेलकुदको प्रवर्द्धन साथै सुरक्षित आप्रवासन र सहज बैदेशिक रोजगारमा भएका सफल कार्यहरुको ईतिहास सम्झन लायक रहेको उनले बताए ।
त्यस्तै महत्वपुर्ण दृष्टिकोणमा रहेको बहुप्रतिक्षित अभियान एनआरएनए सामूहिक लगानीलाई आईसीसी तथा एनसीसी स्तरीय लगानी प्रवर्द्धनमा उल्लेख्य उपलब्धि भएको थियो ।
सामुहिक लगानीको अभियानका सह-अध्यक्ष समेत रहेर काम गरेका उनले सामुहिक कार्यमा विश्वास, सामाथ्र्य एवं एकतामा उत्कृष्टता हाँसिल गर्न सकिन्छ भन्ने विश्वास ब्यक्त गरे । उनले अवका चुनौती र अवसरहरुलाई सार्थकता बनाउनका लागि ११ बुँदे घोषणा पत्र तयार पारेका छन् ।

