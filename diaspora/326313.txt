‘मर्निङ वाक’ हिँडेका मसाल नेताको निधन
२९, चेन्नेई । नेकपा मसाल समर्थित मूलप्रवाह अखिल भारत नेपाली एकता समाजका नेता खड्गबहादुर जीसीको मंगलबार भारतको चेन्नेईमा निधन भएको छ ।
मर्निङ वाकमा निस्केका बेला ६४ वर्षीय जीसीको निधन भएको मसालका महामन्त्री मोहनविक्रम सिंहले बताएका छन् । उनी ३३ वर्षदेखि मसालमा सहभागी भई दक्षिण भारतमा रहेर पार्टी काममा सक्रिय रहेको महामन्त्री सिंहले बताएका छन् ।
विसं २००८ कार्तिक १२ गते बागलुङ जिल्ला जैदी १, कुइदाङमा जन्मेका जीसीका श्रीमती, २ छोरा र ३ छोरी छन् ।

