सिंगापुर रेडक्रसले ७० वटा भौतिक संरचना निर्माण गर्ने, एक अर्ब लगानी हुने अनुमान
काठमाडौं । नेपालमा वैशाखमा गएको भूकम्पले क्षति पुगेका ५ जिल्लामा सिंगापुर रेडक्रसले ७० वटा भौतिक संरचना निर्माण गरिदिने भएको छ ।
नेपालका विभिन्न जिल्लामा सामाजिक गतिविधिमा संलग्न ८ संघ–संस्था मार्फत सिंगापुरले सिन्धुपाल्चोक, दोलखा, लालितपुर, धादिङ, गोरखा र खोटाङ गरि ३९ सरकारी विद्यालय, २१ स्वास्थ्यचौकी र १० सामुदायिक भवन निर्माण हुने भएको छ ।
मंगलवार राजधानीमा एक समारोहवीच लिखित सम्झौता गरी सिंगापुर रेडक्रसले सो सहयोग गर्ने सहमति जनाएको सिंगापुर रेडक्रसले पत्रकार भेटघाटमा जानकारी गराएको हो ।
सञ्चारकर्मीहरुसँग कुरागर्दै प्रमुख कार्यकारी अधिकृत जेयराज बेञ्जामिन विलियमले करिब दुर्इ वर्षभित्र निर्माण सम्पन्न गरी सम्बन्धित निकाय र समुदायलाई हस्तान्तरणगर्ने शर्तमा सो सहमातिपत्रमा हस्ताक्षर गरिएको बताए ।
बेञ्जामिन विलियमसँग भएको सम्झौताका आधारमा सिन्धुपाल्चोकको पिस्कर, कालिका र जेठल गाविस दोलखाको शैलुङ्गेश्वरी, गौरीशंकर रोवालिङ गाविसमा धादिङको गिम्दी, लाप्पा र रिइ गाविसमा गोरखाको उइया, लबु, केर्बुजा, कासिकोट, कल्लेरी, नारेश्वर र गोरखा नगरपालिकामा तथा लालितपुर र खोटाङमा समेत यो परियोजना सञ्चालन हुने भएको हो ।
भूकम्पका बेला तत्काल उद्धर र राहतमा नेपाल रेडक्रस लगायतका संस्थासंग सहकार्यगरी ठूलो सहयोग जुटाएको सिंगापुर रेडक्रसले यो कार्यक्रमलाई पूर्ण कार्यान्वयन गर्न सक्यो भने नेपालका लागी शिक्षा र स्वास्थ्यक्षेत्रमा यो सहयोगले ठूलो फड्को मार्ने विश्वास लिइएको छ ।
गत बैशाख १२, १३ र २९ गते गएका ठुला भूँइचालोले ज्यादा प्रभाव पारेका स्थानमा अधिकांश सरकारी स्कुल, स्वास्थ्यचौकी र सामुदायिक भवनहरु पूर्ण क्षतिभएका र तत्काल निर्माण हुने अवस्था समेत नभएको प्रस्तावना आएकाले  संरचना निर्माण गर्न तयार भएको दातृसंस्था सिंगापुर रेडक्रसकी अन्र्तर्राष्ट्रिय विभागकी क्यारिस चानले जानकारी दिइन् ।
पहिचान गरिएका सबै ठाँउमा पक्कि भवन सहितको संरचना निर्माण गरिने र त्यसकालागी सबैगरि झण्डै एक अर्ब लगानी हुने अनुमान गरिएको सम्झौता गर्ने संघ–संस्थाहरुले पार्टर्नस् मिटिङ मार्फत दातृसंस्थालाई जानकारी गराएका छन् ।
विलियमको नेतृत्वमा क्यासिर चान र परियोजना जनसम्पर्क अधिकृत पेइ सान लिमको ३ सदस्यटोली सोमवार काठमाडौं आएको थियो ।

