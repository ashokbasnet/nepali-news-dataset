मलेसियामै मेटियो माइतीको तिर्सना
रामचन्द्र नेपाल
क्वालालम्पुर । नेपाली चेलीहरुको महान पर्व तीजका बेला मलेसियामा रहेका नेपाली चेलीहरुले माइती घर नेपाल आउन नपाए पनि मलेसियामै तीज मनाएर माइतीको तिर्सना मेटाएका छन् ।
गैरआवासीय नेपाली संघ मलेसिया र नेपाली ब्यापारी समाज मलेसियाले क्वालालम्पुरमा तीज कार्यक्रम राखी मलेसियामा रहेका नेपाली चेलीहरुलाई माइतीको सिर्सना मेटाइदिएको हो ।
क्वालालम्पुरको होटल ग्राण्ड कन्टिनेण्टलमा भएको कार्यक्रममा स्थानिय मलेसियन नेपाली तथा मलेसियाको विभिन्न क्षेत्रमा रहेका नेपालीहरुको वाक्लो उपस्थिति रहेको थियो ।
मलेसियाका लागि नेपाली राजदुत डा.निरन्जनमान सि वस्न्यातले पाचौ पुस्ता अगाडिदेखि मलेसियामा रहेका नेपाली दाजुभाईहरु मिलेर पर्वहरु मनाउनु खुशिको कुरा भएको वताउदै नेपालीहरु जहाँ रहे पनि एकता र सदभाव राखेका हुन्छौ भन्ने कुराको पुष्टि गरेको वताए ।
तीज कार्यक्रमको उदघाटन गर्दे विदेशमा वसेका नेपालीहरुले आफनो धर्म, कला संस्कृतिलाई जीवन्त राखिरहनु पर्नेमा जोड दिदै मलेसियामा रहेको संस्थाहरु एकआपसमा मिलेर यस्ता कार्यक्रमहरु गरिरहनुपर्नेमा जोड दिए ।
कार्यक्रममा स्वागत गर्दे संयोजक शुभद्रा लिगदेनको तीज पर्व महिलाहरुको पर्वमात्र नभई नेपालीहरुको एकता र सदभाव झल्काउने पर्व भएको वताउदै कार्यक्रममा कोही कुनै जाति नदेखेर सवै नेपाली नै नेपाली देखेको वताईन् । उनले विदेशमा जातजाती भनेर भन्नुभन्दा पहिला नेपाली हुँ भनेर भन्नु पर्नेमा जोड दिईन् ।
यस्तै, गैरआवासीय नेपाली संघका आईसीसी सदस्य खगेन्द्र न्यौपानेले आगामी दिनहरुमा पनि यस्ता कार्यक्रमहरु गरिरहने प्रतिवद्धता जनाउँदै महिलाहरुलाई तीजको शुभकामना गरेका थिए ।
एनआरएन मलेसियाका अध्यक्ष महेन्द्र शाहले सवैको सहयोगले कार्यक्रम गर्न सफल भएको वताउदै सधै सवै काममा एनआरएन सहयोगी हुने वताए ।
नेपाली ब्यापारी समाज मलेसियाका अध्यक्ष इन्द्र लिम्वुले मलेसियामा व्यापारी समाज सधै नेपालीको हकहितमा काम गरिरहेको र आउदा दिनहरुमा पनि सधै सगसगै हिड्ने वताए ।
कार्यक्रम नेपालवाट आमन्त्रण गरिएकी लोक गायिका संझना लामिछाने मगरले आफना प्रस्तुतीहरु प्रस्तुत गरेकी थिईन् । उनको प्रस्तुतीलाई सवैले निकै साथ दिएका थिए । उनले करीव तीन घण्टा सवैलाई नचाएकि थिईन् । उनले राजदुतलाई समेत नचाउन सफल भईन । स्थ्ाानीय नेपालीहरुले समेत आआफनेा प्रस्तुति प्रस्तुत गरेका थिए ।
उनीहरुको प्रस्तुतीले कार्यक्रमलाई अझ रोचक वनाएको थियो ।कार्यक्रम गायिका संझनालाई सम्मान समेत गरिएको थियो ।कार्यक्रमको संचालन पत्रकार तथा गायिका कोपिला गौतमले निकै रोचक र रमाईलो गरी प्रस्तुत गरेकी थिईन । उपस्थिति भएका सवैलाई आयोजकहरुले खानाका परिकार सहित सेलरोटि समेत खुवाएका थिए ।
 पचास नेपालीलाई सहयोग गर्ने एनआरएनको घोषणा
कार्यक्रममा एनआरएन मलेसियाले विभिन्न कारणले जेलमा परेका पचासँ जना नेपालीहरुलाई सहयोग गर्ने घोषणा गरेको छ ।
आर्थिक अभावका कारण नेपाल र्फकन नसकिरहेका नेपालीहरुलाई नेपाल जानको लागि टिकट उपलब्ध गराउने घोषणा गरेका हुन ।
एनआरएनको यो पहिलो कदम भएकोर अन्यलाई पनि सहयोग गरिने कार्यक्रममा वताईएको छ । हाल मलेसियाको विभिन्न क्याम्पमा गरी करीव चार सय नेपालीहरु घर फिर्तीको पर्खाईमा रहेको वुझिएको छ ।
 

