इटालीबाट प्राप्त दुर्इ करोड एनअारएनको एक हजार घर निर्माणमा प्रयोग हुने
रोम । भूकम्पपीडितहरुको पुनर्स्थापना र राहतको लागि इटालीवाट झण्डै दुई कडोर रुपैया  भन्दा वढी प्राप्त भएको छ।  दुई चरणमा गरी प्राप्त भएको उक्त रकम  एनआरएनले अगाडि सारेको एक हजार घर निर्माण गर्न प्रयोग हुने अध्यक्ष शेष घलेले वताएका छन् ।
मंगलवार रोमको ईटालीमा आयोजित भूकम्पपीडितहरुको राहत र पुनर्स्थापनामा  गैरआवासीय नेपालीहरुको भूमिका विषयक अन्तर्क्रियात्मक कार्यक्रममा सहभागी एनआरएनए केन्द्रीय अध्यक्ष शेष घलेलाई उक्त रकम हस्तान्तरण गरिएको हो।
ईटालीस्थित विभिन्न नेपाली सामाजिक संस्थाहरु, गैरआवासीय नेपाली संघ, अवैतनिक दूत पाओलो नुगारी तथा अन्य ईटालियन संस्थाहरुको सक्रियतामा संकलन गरिएको रकम एनआरएनएलाई हस्तान्तरण गरिएको हो।
भूकम्पपीडितको राहतको लागि नेपाली समाज रोम, नेपाली समाज पिसा, नेपाली समाज भारजे, नेपाली एसोसिएसन भेनिस र नेपाल मितेरी मन्च मिलानले विभिन्न कार्यक्रमहरुको आयोजना गरि उक्त रकम संकलन गरेका थिए।
ईटालीका लागि नेपाली अवैनतिक दुत पाउलो नुगारीको संयोजन र सक्रियतामा नेपालप्रति सहानुभूति राख्नुहुने ईटालियन नागरीकहरुले सहभागितामा उक्त रकम संकलन गरिएको थियो।
अन्तर्कियात्मक कार्यक्रममा भाग लिँदै अध्यक्ष घलेले भूकम्पपीडितहरुको पुनर्स्थापनामा सहयोग गरेकोमा आभार व्यक्त गरे । राहत संकलनमा योगदान पुर्याउने व्यक्ति तथा सामाजिक संस्थाहरुलाई अध्यक्ष घलेले प्रशंसापत्र वितरण गरेका थिए ।
यूरोप क्षेत्रवाट नै एनआरएनए राहत कोषमा उपलव्ध भएको  रकममध्ये यो रकम उल्लेख्य हो। संकलित दुई करोड मध्ये एक कडोर भन्दा वढि रकम यसअघि नै एनआरएनएको खातामा जम्मा भैसकेको छ।
घलेको उपस्थिति अर्थपूर्ण
शान्त र मृदुभाषी अध्यष घलेको सम्वोधनले इटालीवासी नेपालीहरुलाई थप उर्जाशील वनाएको छ। आफ्नो सम्वोधनले अध्यक्ष घलेले भूकम्मपीडित क्षेत्रको हालको अवस्था, आवश्यकता र आगामी कार्ययोजनाको वारेमा जानकारी  गराएका थिए ।
अन्तरक्रियात्कम कार्यक्रममा वोल्दै एनआरएनए यूरोप संयोजक अर्जुनकुमार श्रेष्ठले राहत संकलनमा इटालीमा सक्रिय नेपाली संस्थाहरुले पुर्याएको योगदनाको उच्च प्रशंसा गर्दै आगामी दिनमा पनि एनआरएन र अन्य संस्थाहरुविच समन्वयका साथ अगाडि वढ्नुपर्नेमा जोड दिए ।
एनआरएनए ईटालीका अध्यक्ष क्षेत्रकुमार श्रेष्ठको अध्यक्षतामा भएको कार्यक्रममा ईटालीका लागि अवैतनिक दूत पाओलो नुगारी, एनआरएनए जर्मनीका आइसीसी सदस्य दाबा गेल्जु शेर्पा, नेपाली समाज रोमका अध्यक्ष देवराज गुरुङ, भेनिस समाजका अध्यक्ष अमवहादुर पुन लगायतले आफ्ना धारणा राखेका थिए ।

