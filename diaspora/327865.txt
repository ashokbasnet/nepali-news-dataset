एलएम एक्चेन्जबाट पैसा पठाउनेलाई यूएईमै कार उपहार
रामप्रसाद ढुंगेल
यूएई । मनी ट्रान्सफरको क्षेत्रमा विश्वासिलो रेमिट एलएम एक्चेन्जले पैसा पठाउने ग्राहकहरुकालागि आकर्षक उपहार योजना सार्वजनिक गरेको छ । एलएम एक्चेन्ज, अलकुज ब्रान्चका मेनेजर मोहन तामाङले सेप्टेम्बर १७ तारिखदेखि ३ महिनासम्म उक्त एक्चेन्जबाट पैसा पठाउने सबै ग्राहकहरुकालागि उपहार योजना ल्याएको बताएका छन् ।
उपहार योजनाको मेघा प्राइजमा अउडी ए थ्री कार राखिएको छ भने १०१ जनालाई सुनको सिक्का पनि मासिक रुपमा प्रदान गर्ने एलएम एक्चेन्जको योजना रहेको छ । एलएम एक्चेन्जमा कार्यरत पथरी मोेरङका जगत गौतमकाअनुसार पहिलो उपहार योजनाको पहिलो घोषणा आगामी अक्टोबर २० मा हुनेछ ।
पहिलो ड्रमा ३३ जनालाई ४ ग्रामको सुनको सिक्का प्रदान गरिनेछ । त्यसरी नै दोस्रो ड्र नोभेम्बर १९ मा सार्वजनिक हुनेछ, त्यस दिन पनि ३३ जना सुनको सिक्का पाउने भाग्यशाली ग्राहकहरुको नाम सार्वजनिक हुनेछ । त्यसरी नै तेस्रो तथा मेघा ड्रमा ३५ जना भाग्यशाली ग्राहकहरुलाई सुनको सिक्का प्रदान गरिनेछ । मेघा ड्रमा राखिएको गाडी पाउने भाग्यशाली ग्राहकको नाम पनि सोही दिन सार्वजनिक गरिने कम्पनीले जनाएको छ ।
एलएम एक्सचेन्जका नेपाल प्रमुख मोहन तामाङले यो अवसरको सदुपयोग गर्न यूएईमा कार्यरत सबै नेपालीहरुलाई आग्रह गरेका छन् । उनकाअनुसार एलएम एक्सचेन्जबाट पैसा पठाएमा नेपालीहरुले रेट पनि तुलनात्मक रुपमा राम्रो पाउनेछन् । उक्त एक्सचेन्जबाट पैसा पठाएमा आईएमई, प्रभु मनी टान्सफर लगायत नेपाल भरिका सबै बैंकहरुबाट सहज तरिकाले पैसा निकाल्न सकिन्छ ।
एलएम एक्चेन्जका युएईमा १७ वटा शाखा रहेका छन् भने आक्रामक रुपमा बजार विस्तार गरिरहेको यस एक्सचेन्जले चाँडै ४ वटा शाखा स्थापना गर्दैछ ।

