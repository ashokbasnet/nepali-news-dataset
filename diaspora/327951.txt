संविधान बनोस् भन्ने कामना गर्दै कोरियामा नेपालीद्वारा आत्महत्या
मीनप्रकाश उप्रेती
सउल । मुलुकमा नयाँ संविधान बनोस् र शान्ति छाओस् भन्ने कामना गर्दै कोरियामा एक नेपालीले आत्माहत्या गरेका छन् ।
रोजगार अनुमति प्रणाली (ईपीएस) मार्फत तीन महिनाअघि कोरिया आएका गोर्खाका २५ वर्षीय प्रदीप भट्टले शुक्रबार दिउँसो हात्महत्या गरेका हुन् ।
भट्ट आफू बस्ने कोठाको बाथरुममा झुन्डिएको अवस्थामा फेला परेका हुन । उनी कोरियाको खजेदोस्थित पानीजहाज बनाउने कंम्पनीमा कार्यरत थिए ।
उक्त कम्पनी ७ सय ५० जना नेपाली रहेका छन् । भट्ट उक्त कम्पनीमा डेढ महिनाअघि मात्र सरेको भट्टका सहयोगी दिनेश पौडेलले बताए ।
भट्टको शव सउलस्थित देउ हस्पिटलमा रहेको पनि पौडेलले बताए ।
यस्तो छ सुसाइट नोट
..आमा मलाई माफ गर्नुहोला र बुढेस कालमा हजुरलाई रुवाउन पुगें । हरि दाइ आमाको राम्रो ख्याल गर्नु । आमालाई हजुरको काखमा छोडेर गएको छु । दाई तिमिले मेरो लागि धरै दुःख गर्यौ । त्यो गुन मैले यो जुनीमा तिर्न सकिन । अर्को जुनीमा अवश्य तिर्नेछु । बिदेशको भूमीमा कसैलाई पनि यस्तो दुःख नपरोस् । म कसैलाई पनि दोष दिन्न । मेरो बाँच्ने आधार सकियो । नेपालमा संविधान चाडैं बनोस्, देशमा शान्ति आओस् ।

