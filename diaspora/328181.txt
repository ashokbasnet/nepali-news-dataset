अन्तर्राष्ट्रिय नेपाली साहित्य सम्मेलन जापानमा सुरू 
टोकियो । जापानको टोकियोमा शनिवारदेखि चौथो अन्तर्राष्ट्रिय नेपाली साहित्य सम्मेलन शुरु भएको छ । सम्मेलनको उद्घाटन गर्दै नेपाल प्रज्ञा प्रतिष्ठानका कुलपछि गंगाप्रसाद उप्रेतीले नेपाली सहित्यको संरक्षण गर्न अनेसासले गरेको प्रयासको प्रशंसा गरे ।
विश्वभर छरिएर रहेका नेपालीहरुलाई एकत्रित गर्दै नेपाली साहित्यको विकासमा अनेसास गरेको कामको उच्च ढंगले प्रशंसा गरिने बताए ।
भवन भट्ट भए अनेसास हिरो
कार्यक्रममा लामो समयदेखि जापानमा ब्यवसाय गर्दै आएका गैरआवासीय नेपाली भवन भट्टलाई अनेसास हिरो–२०१५ घोषणा गरिएको छ । भट्टसहित विभिन्न देशका गरी ७ जनालाई अनेसास हिरो घोषणा गरिएको छ ।
कार्यक्रममा साहित्यकारहरु खगेन्द्र लुइँटेल, नेपाली दूतावास टोकियोका उपनियोग प्रमुख तापास अधिकारी, अनेसासका संस्थापक अध्यक्ष होमनाथ सुवेदी लगायतले सम्मेलनको शुभकामना दिएका थिए । सम्मेलन आइतबार सकिनेछ ।





