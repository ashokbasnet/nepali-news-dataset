महेन्द्रकुमार लम्सालद्वारा एनआरएनए ओसेनिया संयोजकमा उम्मेद्वारी 
सिड्नी । सातौं गैरआवासीय नेपाली संघ (एनआरएनए) विश्व सम्मेलनमा ओसेनिया क्षेत्रको संयोजक पदमा महेन्ऽकुमार लम्सालले उम्मेद्वारी घोषणा गरेका छन् ।
सिड्नीमा पत्रकार सम्मेलन गरी लम्सालले गैरआवासीय नेपाली संघको नयाँ कार्यकालका लागि ओसेनिया क्षेत्रको संयोजक पदमा आफ्नो उम्मेद्वारी घोषणा गरेका हुन् ।
सम्मेलनमा प्रस्ताव गरिने पुनर्निर्माण सम्वन्धि कार्यपत्रहरुलाई मूर्तरुप दिन ओसेनिया क्षेत्रवाट सक्दो सहयोग गर्ने र केही नमूना परियोजनाहरु ओसेनिया क्षेत्रको अग्रसरतामा भूकम्प प्रभावित क्षेत्रहरुमा संचालन गर्ने उनले प्रतिबद्धता जनाएका छन् ।
अष्ट्रेलियाको बहुसांस्कृतिक समाजमा नेपाली समुदायको प्रतिनिधित्व गर्न बिगतमा अष्ट्रेलिया सरकारद्वारा दिईएको भूमिका निभाउन गरेको प्रयासले सामाजिक क्षेत्रमा सेवा गर्ने उत्प्रेरणा जागेको उनले बताए ।
बिगत कारीब २ दशकदेखि अष्ट्रेलियामा रही बिभिन्न समुदायिक संघ संस्थामा कार्यरत लम्साल एनआरएनको मूल प्रबाहमै पनि करीब १० बर्ष लामो अनुभव छ ।गत २०१२ मा अष्ट्रेलिया सरकारद्वारा मन्त्रिस्तरीय सुझाव समितिका सदस्यमा मनोनित लम्सालले अष्ट्रेलिया सरकार तथा राजनीतिक दलका प्रभावसाली नेताहरुसँगपनि राम्रै पहिचान बनाएका छन् । अक्टोबरमा गैरआवासीय नेपाली संघको सातौ विश्व सम्मेलन काठमाडौंमा हुँदैछ ।

