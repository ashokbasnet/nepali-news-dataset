अनाथ बालबालिकाका लागि यूएर्इमा तीज कार्यक्रम
यूएर्इ । अनाथ बालबालिकाको सहयोगार्थ मितेरी समाज यूएईले तीज विशेष कार्यक्रम सम्पन्न गरेको छ । नेपालबाट अाउनु भएका अाशा एडफोर फाउण्डेशनका संस्थापक अाशा लामाको प्रमुख अाथित्य तथा संस्थाका अध्यक्ष मानबहादुर थापाको अध्यक्षतामा भएको उक्त कार्यक्रममा बिभिन्न संघ सस्थाका प्रतिनिधिहरूको उपस्थिति थियो।
बिशेष तिजको उपलक्ष्यमा भएको सो कार्यक्रममा महिला दिदीबहिनीहरू रातो साडी, चोलीमा सजिँदा प्रवासमा रहेर पनि नेपाली अाकर्षण झल्कन्थ्यो। मेशुना लामा र राम लिम्बुको जोडी नृत्यले सबै उपस्थित दर्शकहरूलाई भाबुक बनाएको थियो।
संस्थाका संरक्षक प्रेम रिजालले अनाथ बालबालिकाहरूको सहयोगार्थ गरिएको सो कार्यक्रमबाट उठेको रकम छिट्टै सार्बजनिक गरी नेपाल पठाउने तयारी गरेको बताए। सोही कार्यक्रममा प्यारालाइसिसबाट ग्रसित सिन्धुपाल्चोककी सोम माया तामाङ्को उपचारार्थ एक लाख रूपैया सहयोग गर्ने घोषणा गरिएको थियो ।
सबै नेपालीको एकै ठाउँमा दर
हिन्दु नारीहरूको महान् पर्ब हरितालिका तीजको अवसरमा अलएेनमा रहेका स्थानीय समाजसेवीहरूले संयुक्त रूपमा दर खाएर खुशी साटे ।
बिदेशमा रहेर पनि नेपाली रितिरिवाज,चाड पर्बको जगेर्ना तथा युएइमा रहेका बिकृती बिसंगतीलाइ न्युन गर्न गरिएको उक्त कार्यक्रममा १५० भन्दा बढी नेपाली दिदीबहिनीहरूको उपस्थिति थियो। नेपाली स्वादको खिर, सेलरोटी, दही सलाद,अनी नेवारी अचार दरको बिशेष अाकर्षण थियो।
हरितालिका तीजको सबैलार्इ शुभकामना दिँदै कार्यक्रमका सभापती लक्ष्मण अधिकारीले संस्कृतिका नाममा बढ्दो बिसंगतिलार्इ हटाउनुपर्नेमा जोड दिए ।

