प्रवासी मञ्च ओमानमा पुनः गगन कार्की निर्वाचित
मस्कट । प्रवासी मञ्च ओमानले प्रथम अधिबेशन मस्कटमा सम्पन्न भएको छ । दुई वर्षअघि तदर्थ समितिलाई कार्यसमितिमा परिणत गरी संस्था सञ्चालन गरिएको थियो । 
मस्कटको रुविस्थित मोतिमहल होटलमा भएको अधिवेशनको एमाले पोलिटव्युरो सदस्य तथा बिदेश बिभाग इन्चार्ज बिन्दा पाण्डले उद्घाटन गरेकी थिइन् ।
कार्यक्रममा नेपाली दुतावास ओमानकी नियोग प्रमुख रोजिना ताम्राकार, प्रवासी मञ्च बहराईनका अध्यक्ष दुर्गा गिरी तथा यूएईका अध्यक्ष प्रकाश कोईराला लगायतको उपस्थिति रहेको थियो ।
अधिवेशन उद्घाटन गर्दै एमाले पोलिटव्युरो सदस्य तथा बिदेश बिभाग इन्चार्ज बिन्दा पाण्डेले महाभुकम्पले अस्तव्यस्त भएको नेपाल पूनःनिर्माणकालागि युवा नेपालीहरु बिदेशबाट नेपाल फर्किनुपर्ने र देश पुर्ननिर्माणमा लाग्नु पर्ने बताइन् । नेपाली श्रमिकहरुले बिदेशमा मात्रै नभई नेपालमा पनि श्रमको कदर गनुपर्ने उनको भनाई थियो ।
नेपाली राजदुतावास ओमानकी नियोग प्रमुख रोजिना ताम्रकारले ओमानवासी नेपालीहरुका लागि दुतावास अभिभावकको रुपमा रहि समस्याहरुको समाधान गर्ने र ओमानमा रहेका संघसंस्थाहरुको बर्तमान समयमा रहेको सहयोग समन्वयलाई निरन्तर गर्दै जाने बताइन् ।
कार्यक्रममा गैरआवासीय नेपाली संघ ओमानका पूर्व अध्यक्ष तथा प्रमुख संरक्षक रहेका डीबी क्षेत्रीले संघले उठाउँदै आएको बैदेशिक रोजगार सामाजिक सुरक्षा कोषको बारेमा जानकारी गराएका थिए ।
अधिवेशन उद्घाटन समारोहमा प्रवासी मञ्च बहराईनका अध्यक्ष दुर्गा गिरीले बैदेशिक रोजगारीमा रहेका महिलाहरुलाई पुनः श्रम स्विकृती लिन अप्ठेरो परेको बताए । बिदेशस्थित नेपाली नियोगहरुमा पुनःश्रम स्विकृतीको व्यवस्था हुनुपर्नेमा पनि उनले जोड दिए ।
२९ सदस्यीय कार्यसमिति निर्विरोध चयन
प्रवासी मञ्च यूएईका अध्यक्ष प्रकाश कोईरालाले ओमानमा रहेका संघ संस्थाबीच राम्रो मेलमिलाप रहेको बताए ।
अधिवेशनले बर्तमान अध्यक्ष गगन कार्कीकै अध्यक्षतामा नयाँ कार्यकालका लागि २९ सदस्यीय कार्यसमिति निर्विरोध चयन गरेको छ ।
नया कार्य समितिको उपाध्यक्षमा लीलनाथ कोईराला, तेजबहादुर तामाङ, र रामहरी गिरी चुनिएका छन् भने महासचिवमा सोमकृष्ण श्रेष्ठ चयन भएका छन् ।
यस्तै, सचिवमा बिष्णु चौलागाइर्ँ, रञ्जित आचार्य र जनकलाल महतो, कोषाध्यक्षमा मानबहादुर नेपाली र सह-कोषाध्यक्षमा अनु पौडेल चुनिए ।
कार्य समिति सदस्यमा शारदा तिवारी, राजेन्द्र तिमल्सिना, नारायणराज चौलागाईँ, छत्र मिश्र, जयराज कटुवाल, पशुपति जीसी, अन्जान गुरुङ, याम पौडेल, निशान्त शर्मा, बुद्धिबहादुर थापा, राजेश दुलाल, गोमा पाण्डे, कमल गौतम, अरुण बन्जाडे, रेशम शिलवाल, राजु रायमाझी, रेशमबहादुर शाही र भुपाल चौहान निर्वाचित भएका छन् ।
-पीबी श्रेष्ठबाट

