कुबेतको अन्तर नेपाली भलिबल प्रतियोगितामा अल्घानिम ग्रुपलार्इ उपाधि
कुवेत । कुवेतमा नेपालीहरूबीच भएको अन्तर नेपाली भलिबल प्रतियोगितामा आयोजक अल्घानिम ग्रुपले उपाधि जितेको छ । अहमादी स्थित अल सबाब स्पोर्टिंग क्लबमा सम्पन्न प्रतियोगितामा  कुबेतस्थित नेपाली ११ टीमको प्रतिस्पर्धा गरेका थिए।
अत्यन्तै रोमान्चक प्रतिस्पर्धामा स्याङ्जा समाजलाई पराजित गर्दै अल्घानिमले उपाधि जितेको हो । नवप्रतिभालाई पराजित गरी अल्घानिम फाइनलमा पुगेको थियो ।
पहिलो चरणमा अल्घानिम-एले पश्चिमान्चल-बी लाई, नभ-प्रतिभले नेपाल कुवेत यूनिटलाई म्याग्दीले स्वीडिशलाई,  अल्घानिम-बीले मगर संघ कुवेतलाई र स्याङ्जा समाजले पश्चिमान्चल-एलाई हराउदै दोश्रो चरणमा प्रवेश गरेका थिए।
सेमीफाईनलमा भएको रोमान्चक प्रतिस्पर्धामा अल्घानिम-एले नब-प्रतिभालाई र स्याङ्जा समाजले अल्घानिम-बी टीमलाई हराउदै फाइनलमा प्रबेश गरेको थियो।  कुबेतका लागि नेपाली राजदुत यज्ञबहादुर हमाल प्रतियोगिताको उद्घाटन गरेका थिए ।
जितसँगै अल्घानीम-ए टीमलाई  १५२ केडी कप, मेडल र प्रमाणपत्र र उपबिजेता स्याङ्जा समाजलाई १०१ केडी नगद, कप र प्रमाणपत्र हस्तान्तरण गरिएको थियो ।

