कतारमा यस्तो देखियो चेलीहरुको तीज (फोटो सहित)
घनश्याम पराजुली(कृष्ण)
दोहा । नेपाली नारीहरुले मात्रै मनाउने पृथक पर्व हरितालिका तीज नेपालमा जस्तै विश्वभर छरिएर रहेका नेपाली चेलीहरुले नारी बेदनाका गीत संगीतका साथ रमाइलो गरी दर खाएर मनाए । कतारमा रहेका नेपाली चेलीहरुले पनि धुमधामसँग मनाए ।
कतारका रहेका नेपालीहरुबाट क्रियाशील विभिन्न संघ संस्थाहरुको अयोजनामा तीज गीत प्रतियोगिता तथा दर खाने कार्यक्रमहरु राखिएका थिए । नेपाली महिला समाज कतारद्वारा आयोजित रमाईलो तीज कार्यक्रम भव्यताका साथ सम्पन्न भएको छ । दोहाको क्वालिटी हाईपर मार्केटको सभाहलमा तीजको अन्तिम दिन शुक्रबार कतारमा नेपाली महिलाहरुले रमझमका साथ तीज मनाए ।
प्रवासमा रहेका नेपाली महिलाहरु रंगिचंगी पहिरहन र गरगहनाले सजिएर कार्यक्रममा उपस्थित भएका थिए । संस्थाकी अध्यक्ष रेखा राईको सभापतित्वमा सम्पन्न कार्यक्रममा प्रमुख अतिथी नेपाली दुतावासका द्वितीय सचिव हरीप्रसाद अर्याल रहेका थिए ।
नेपालबाट आएकी लोकदोहोरी गायिका जानकी तरामीमगरले कतारका महिला दिदीबहिनीहरुलाई नचाउन सफल भईन् । ‘कतारको गर्मी गर्मी मौसममा मनभित्र भएका कुरा पोखौ पोखौ लाग्यो, तिम्रो माया मेरो माया जोखौ जोखौ लाग्यो, ए हेन्सम सोल्टी हो तिम्रा ती राता गाला टोकौ टोकौ लाग्यो’ भन्दै गजलमार्फत स्टेजमा उक्लिएकी उनले ‘मोटर साईकल झ्याउ भयो माया कार किनेर ल्याऊ’ बोलको गीत गाएर दर्शकहरुलाई नचाउन सफल भईन् ।
गायिका मगरका गीतले तीज कार्यक्रममा उपस्थित महिलाहरु त कम्मर भाँची भाँची नाचेर तीज मनाए । उपस्थित युवाहरुको जोशीलो नृत्य पनी कार्यक्रममा हेर्न लायक थियो । उनले ‘किरिङ्ग किरिङ्ग घण्टी बजाउने’ , ‘ढाड दुखेर मार्यो’ , ‘होलसेल पसल थियो’ , ‘हुतीहारा पोई’ , ‘जता हावा उतै चल्छ हुरी’ , ‘माया भन्ने के रैछ कुन्नी लाए टेन्सन नलाई नी नहुनी’ जस्ता थुप्रै गीतहरुले दर्शकहरुलाई मनोरन्जन दिन सफल भईन् । उनले गाएका तीजका गीतमा उपस्थित महिलाहरु स्टेजमा पुगेर कम्मर भाचीभाची नाचिरहदा नेपालकै झल्को मेटिएको थियो ।
रमाईलो तीजलाई रविना राई , ईशरा मगर र अनिता सुनुवारले सन्चालन गरेका थिए । कार्यक्रममा कतारमा रहेका नेपाली कलाकारहरुको बजोड प्रस्तुती रह्यो ।
तमु समाज कतारका टौमया गुरुङ्ग लगायतका कलाकारहरुले ‘तीजको रहर आयो बरिलै’ बोलको गीतमा नृत्य प्रस्तुत गरेका थिए । गायक रबिन बिसीले ‘माया जालमा परेकी क्या हो म दिन रात झझल्को उनकै छ ‘ बोलको गीतमा दर्शकलाई नचाए ।
त्यस्तै बसन्त फिल्मस् प्रालीका गायक मधुसुधन डाँगीले आफ्नै एल्बमबाट तिजको गित ‘म त पुतली ढल्की ढल्की नाचौला कम्मर भाचौला’ गाए । बालकलाकार रुविना पोखेलले तीजको गीतमा नृत्य प्रस्तुत गरिन् । रोशनी राईले ‘रातो सारी लर्कियो लरक्कै’ र ‘म त मान्छे बिन्दास’ बोलको तीज गीतमा नृत्य प्रस्तुत गरिन् ।
त्यस्तै कमल योन्जन र माया गुरुङ्गले ‘बैमानी मायाले दिक्क बनायो’ बोलको गीतमा नृत्य गरे । कार्यक्रममा बषर्ा केसी , किरण लामा , सविता तामाङ्ग र शान्ती तामाङ्ग लगायतका कलाकारहरुले नृत्य प्रस्तुत गरेका थिए ।
तीज विशेष कार्यक्रमलाई संस्थाकी कोषाध्यक्ष तथा कार्यक्रम संयोजक सुस्मिता भुषालले स्वागत मन्तव्य राखेकी थिईन् । उनीले दर्शकहरुलाई स्वागत गर्दै ‘तीजलाई अनेकौ नाम दिएर नमनाउँ यसले बिकृति ल्याउन सक्छ ।’ भन्दै तीजको शुभकामना दिईन् ।
कार्यक्रममा बोल्दै प्रमुख अतिथि अर्यालले उपस्थित दर्शकहरुलाई संविधानको बारेमा जानकारी दिए । कार्यक्रममा नेपाली जनसम्पर्क समितिका बिमल सुबेदी, प्रवासी मन्चका रामहरी गैरे, जनप्रगतीशील मन्चका शनिकुमार वली, तमलोपा कतारका हुसेन खान, एनआरएनए कतारका मक्सुद आलम, प्रविन गुरुङ्, एकता समाजका धनबहादुर परियार, हेल्पिङ्ग हेन्ड युथ सोसाईटीका केशव ढकाल र शुशिल लामा, आईएएफ कतारका भविन्द्र तामाङ्ग, अनेसासका सीताराम थापा लगायत विभिन्न संघसंस्थाका प्रतिनिधिहरुको उपस्थिति थियो ।
    

