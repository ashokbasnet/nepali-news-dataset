कुबेतमा पनि नयाँ संबिधानको हर्षोउल्लास
नबराज पन्थी
कुवेत । नेपालमा जारी भएको  नयाँ संबिधानको स्वागत गर्दै हर्षोउल्लासका साथ प्रदेशमा बस्ने नेपालीहरुले पनि दीप प्रज्वल गर्दै खुशी साटासाट गरेका छन् । नेपाली दुताबास कुबेतको प्रांगणमा नेपालको संबिधान २०७२ लार्इ स्वागत गर्दै सामुहिक दीप प्रज्वलन गरिएको छ ।
नेपाली दुताबास कुबेतले आयोजना गरेको नयाँ संबिधान स्वागार्थ कार्यक्रममा कुबेत स्थित क्रियाशील नेपाली संघ सस्थाका प्रतिनिधि समाजसेवी बुद्धिजीवी पत्रकार खेलाडी कलाकार लगायत दुताबास परिवारको  उपस्थिति रहेको थियो ।
नेपालको नयाँ संबिधान २०७२ लेखेर सजाईएको  पालामा दिप प्रज्वलन गरी महामहिम राजदुत यज्ञबहादुर हमाल दम्पतीले शुरुवात गरेसँगै उपस्थित सबैले प्रज्वलन गरेका थिए भने दुताबासले उपस्थित सबैलाई मिठाई बाडेर खुशी साटेका थिए ।
नेपाली दुताबासका काउन्सिलर इन्द्रप्रसाद भट्टराईद्वारा संचालित मन्तब्य कार्यक्रममा  राजदुत यज्ञबहादुर हमाल एनआरएनए कुबेतका अध्यक्ष अर्जुन तामाङ्ग, आईसीसी कोडीनेटर सुजन केसी, पुर्व अध्यक्ष धर्मराज गिरी पत्रकार तोयानाथ दाहाल, अर्जुन बस्नेत समाजसेवी इन्द्र पोख्रेल, कुमार झापाली, राम बस्नेत, राजु थापा लगायतले देशको दिगो शान्तिको कामना गर्दै संविधानको पालना गर्न आग्रह गर्दै सभासद नेताहरुलाई धन्यबाद दिएका थिए ।

