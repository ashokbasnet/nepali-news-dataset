टेक्सासको  लिटल नेपालमा ‘बियोन्ड दी बाउन्ड्रिज’
विकास राज न्यौपाने
टेक्सास । संगीतकार न्हू बज्राचार्य  यसबेला अमेरिकी राज्य टेक्सासको ड्यालस-फोर्टवर्थमा छन्र् । उनी आफ्नै सङ्गीतमा गीतकार महेन्द्र पौडेलको गीति संगालो ‘बियोन्ड दी बाउन्ड्रिज’ को बिमोचन कार्यक्रमका लागि टेक्सास आएका हुन् ।
टेक्सासमा विमोचन गरिएको उक्त गीति संगालोमा न्हू बज्राचार्यका अतिरिक्त एउटा गीत “बदलेर हेर आफूलाई” किरण कंडेलले संगीतबद्ध गरेका छन् ।
अन्य गीतहरू “बेहोसी नै भएछु म, को हुँ म, हराए म तिम्रो नजरमा, आफ्नो भन्नु आज मात्रै हो गीतहरू न्हूको सङ्गीतमा रहेका छन् I गायक, गायिका विष्णु चेम्जोङ्ग, सनुप पौडेल, न्हू बज्राचार्य, विश्व नेपालीले उक्त संगालोमा स्वर दिएका छन् ।
टेक्सासको  इर्विंगस्थित लिटल नेपालमा आयोजित सो कार्यक्रममा गीतकार महेन्द्र पौडेलका विषयमा कवि राधाकृष्ण काफ्लेले परिचय़ात्मक प्रस्तुति दिएका थिए ।  आफ्ना सिर्जनाका सन्दर्भमा बोल्दै गीतकार पौडेलले आफूलाई आत्म-सन्तुष्टि भएको बताए ।
कार्यक्रममा न्यूहले संगालोका गीतहरूसँगै आफ्नो अत्यन्त लोकप्रिय रचना” फूलको आँखामा फूलै संसार… ” सुनाउनु हुँदा बाक्लो सङ्ख्यामा उपस्थित  दर्शक मन्त्रमुग्ध भएका थिए ।

