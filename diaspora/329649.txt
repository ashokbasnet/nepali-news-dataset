नेपालको नयाँ संविधानको स्वागतमा पोर्चुगलमा दीप बालियो
पोर्चुगल । नेपालमा नयाँ संविधान जारी हुदै गर्दा स्वदेशमा मात्र होईन विदेशमा पनि दीप प्रज्वलन गरी नयाँ संविधानलाई स्वागत गरेका छन् ।
पोर्चुगलको वेजा क्षेत्रमा रहेका नेपालीहरुले पनि विविध कार्यक्रमकहरु सहित दिपावली गरी नयाँ संविधान २०७२ लाई स्वागत गरे । उक्त दिपावलीमा पोर्चुगलमा विभिन्न क्षेत्रमा कार्यरत नेपालीहरु लगायत अन्य देशका नागरिकहरु पनि उपस्थित थिए ।
ऐतिहासिक नयाँ संविधान २०७२ लाई स्वागत गर्ने क्रममा विभिन्न वक्ताहरुले छोटो मन्तब्य दिँदै लामो जनसंघर्ष, वलिदान एवं सशस्त्र द्वन्द्व हुँदै पहिलो संविधानसभामा अपुरो रहेको कार्य दोश्रो संविधानसभाले देशमा नयाँ संविधान घोषणा गरी नेपालको ईतिहासमा नयाँ युगको सुरुवात गरेको छ ।
नेपालमा पहिलो पटक जनताले चुनेका जनप्रतिनिधीहरु मार्फत संविधानसभाबाट संविधान जारी भएको हो । नेपालको ईतिहासमा सर्वाधिक महत्व राख्ने संघीय लोकतान्त्रिक गणतन्त्र नेपालको संविधान ले नेपाली जनताको सर्वोच्चता र सम्प्रभुतता स्थापित गरेको वताएका थिए ।
भारतीय, पाकिस्तानी तथा वंगलादेशका नागरिकहरुले पनि नेपालमा नयाँ संविधान जारी भएको उपलक्ष्यमा शुभकामना दिँदै उत्तरोत्तर प्रगतिको कामना गरेका थिए ।
पोर्चुगलको लिजवनमा प्रवासी नेपाली मञ्च, जन संम्पर्क समिति, र जन प्रगतिशील मञ्चले संयुक्तरुपमा दीपालीको आयोजना गरिएको थियो ।
खेमनाथ पौडेलबाट

