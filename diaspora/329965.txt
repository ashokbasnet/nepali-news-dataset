एनआरएन साइप्रसको अध्यक्षमा पुन: सुबास मल्ल
साइप्रस । गैर आवासीय नेपाली संघ राष्ट्रिय समन्वय परिषद साइप्रसको अध्यक्षमा पुन: सुबास मल्ल निर्बाचित भएका छन् । निकोसियामा आइतबार सम्पन्न संघको छैटौं अधिवेशनबाट मल्ल सर्बसम्मत निर्बाचित भएका हुन् । अधिबेशनले अन्तराष्ट्रिय समन्वय परिषद सदस्यमा रञ्‍जित कुमार महतोलाई प्रस्तावित गरेको छ ।
संघको उपाध्यक्षमा बिरन पुन, अन्तेस राउत, महासचिवमा सन्तोष बडाल, सचिवमा बिमल रानाभाट, कोषाध्यक्षमा रामजिन शाह,सह कोषाध्यक्षमा जिना गुरूङ, निर्विरोध निर्बाचित भएका छन् ।
महिला संयोजकमा भने याङजिन लामा (यानकी ह्योलोमो) र जसमाया पुन (घर्ति) गरि दुई जनालाई चयन गरिएको छ। युवा संयोजक उत्सव घले (योवंग) र प्रवक्तामा बिशु पाण्डे चयन भए।यस्तै कार्यसमिति सदस्यहरुमा च्याङगा डोल्मा शेर्पा, रूबिना थापा, अम्बा पिया कास्यथ, शान्ति  राई रहेका छन् ।
अधिबेशनको प्रमुख अतिथिको रुपमा उत्तम कुँवरले अधिबेशनको उद्घाटन गर्दै पुराना कार्यसमितिले गरेको कामको प्रशंसा गर्दै नयाँ कार्यसमितिलाई बधाई तथा शुभकामाना ब्यक्त गरे।

अधिबेशनमा  महासचिब सन्तोष बडालको सांगठनिक प्रतिबेदन र  कोषाध्यक्ष रामजिन शाहले पेश गरेको आर्थिक प्रतिबेदन पारित भएको छ। कार्यक्रम साईप्रस स्थित बिभिन्न संघ सस्थाका प्रतिनिधिहरु लगायत साईप्रस बासी नेपालीहरुको उपस्थिति रहेको थियो ।
नेपालमा गएको विनासकारी भूकम्पमा ज्यान गुमाउने, तराईमा कर्तब्य पालनाको सिलसिलामा ज्यान गुमाउने राष्ट्र सेवक, आन्दोलनमा ज्यान गुमाउने सर्बसाधारणका सम्झनामा एक मिनेट मौन धारण गर्दै सम्झना गरियो । साईप्रसका लागि नेपाली अबैतानिक बाणिज्य दुत डा. राम जीवन पंजियारले संघ प्रति गरेको सहयोगको उच्च प्रशंसा गर्दै एनआरएन साइप्रसले धन्यबाद ब्यक्त गरेको छ ।

