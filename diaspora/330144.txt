फिन्ल्याण्डबासी नेपालीले गरे दीप प्रज्वलन
श्रवण खनाल
हेल्सिन्की । नेपाली जनताको दशकौँदेखिको चाहना, सँघर्ष र बलिदानमार्फत प्राप्त नेपालको संबिधान २०७२ जारि भएकै दिन पारेर नेपाल फिन्ल्याण्ड समाजले सेप्टेम्बर २० तारिखमा राजधानी हेल्सिन्कीमा बसोबास गर्ने नेपालीहरुकाबीच बधाई तथा शुभकामना साटासाट गर्दै दीप प्रज्वलन गरे ।
हेल्सिन्कीमा अवस्थित पर्यटकीय हिसाबले अति नै महत्वपूर्ण मानिने सेतो चर्चमा आयोजित उक्त कार्यक्रममा छोटो सूचनाका बाबजुद ठूलो संख्यामा नेपालीहरु भेला भएका थिए।
नेपाली झन्डा फहराउदैँ हातमा मैनबत्ती बोकेर जम्मा भएका मानिसहरुको समुह देख्दा यहाँँ घुम्न आएका पर्यटक र स्थानीय फिनिशहरुले पनि उत्साहपूर्बक जमघटबारे जानकारी लिए।
नेपाली राष्ट्रिय गानबाट सुरु गरिएको कार्यक्रममा फिन्ल्याण्ड नेपाल समाजका अध्यक्ष हेमराज शर्मा, सल्लाहाकार कोमल पौड्याल, ज्योतिप्रकाश खरेल, एनआरएन फिन्ल्याण्डका अध्यक्ष बालकृष्ण श्रेष्ठले आगन्तुक सबैलाई धन्यवाद दिदैँ संबिधानको सफलताको कामना गरे।

