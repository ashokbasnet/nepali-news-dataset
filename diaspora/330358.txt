नेपालको संविधानको टेक्सासमा भव्य स्वागत
विकास राज न्यौपाने
अमेरिका । नेपालमा जारी भएको संघीय लोकतान्त्रिक गणतन्त्रको संबिधानको अमेरिकाको टेक्सासमा स्वागत गरिएको छ ।
अमेरिकामा प्रबासी नेपाली मन्च केन्द्रिय सल्लाहकार समिति, प्रबासी नेपाली मन्च टेक्सास राज्य कमिटी, नेपाली जनसम्पर्क समिती ड्यालस-फोर्थवोर्थ च्याप्टर, नेपाली जन सम्पर्क समिति वेस्ट टेक्सास च्याप्टर, एनआरएन टेक्सास च्याप्टर तथा पशुपति इन्कले संयुक्त रूपमा दीपवालीको आयोजना गरेका हुन् ।
नेपाली राष्ट्रीय गान “सयौं थुंगा फूलका हामी…….. ” गाएर नेपाल प्रति सम्मान ब्यक्त गर्दै शुरु भएको उक्त कार्यक्रममा टेक्सासमा रहेका नेपालीहरुले सामूहिक दीप प्रज्वलन गरेर संबिधानसभाबाट नेपालको संबिधान-२०७२ घोषणा भएको ऐतिहासिक अवसरलाई स्वागत गरेका थिए ।
कार्यक्रममा नेपाल अमेरिका पत्रकार सघं, नेपाली समाज टेक्सास , नेपाली सांस्कृतिक तथा अध्यात्मिक केन्द्र, UNCON, BDA, INLS, HDNP, Devine Club, Little Nepal, नोर्थ ड्यालस , एभरेष्ट लायन्स क्लब, यति च्याम्बर, हेम सरिता प्रतिष्ठान  लगायतका संस्थाहरुले सहभागिता जनाएका थिए।
गैरआवासीय नेपालीले नेपालको नागरिकता पाउने व्यवस्था संविधानमा हुनु खुशीको कुरा भएको बताए । हाल तराई, पहाड लगायतका क्षेत्रमा भैरहेका आन्दोलनहरुलाई यहि संबिधान भित्रबाट सम्बोधन गर्न सकिने र आन्दोलनकारी तथा सरकार पक्षबीच चाँडै सहमति भ​एर मुलुकमा दीगो शान्ति आउनेमा सबैको एकमत देखिन्थ्यो ।
कार्यक्रममा सभापतित्व प्रबासी नेपाली मन्च टेक्सास राज्य कमिटी अध्यक्ष दीपक पाण्डे तथा नेपाली जनसम्पर्क समिति ड्यालस-फोर्थवोर्थ च्याप्टर अध्यक्ष ज्ञानेन्द्र कार्कीले गरे भने कार्यक्रमको संचालन एनअरएन टेक्सासका उपाध्यक्ष प्रदीप तिम्सिना तथा स्वागत हरिबोल भण्डारीले गरेका थिए ।
 

