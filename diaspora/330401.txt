अवार्ड बाँड्न आएका मन्त्री रिजालले भने- बलिदानपूर्ण संघर्ष सफल भयो
घनश्याम पराजुली (कृष्ण)
दोहा । कतारमा आयोजना गरिएको ‘आठौ नेफ्टा अवार्ड’ कार्यक्रमका लागि सूचना तथा सञ्चार प्रविधिमन्त्री डा. मिनेन्द्र रिजाल बुधबार कतार आईपुगेका छन् ।
नेपालको संबिधान २०७२ को घोषणा भईसकेपछी मन्त्रीहरु बिदेश भम्रणलाई तिव्रता दिईरहेका छन् । यसैक्रममा रोजगारीको शिलशिलामा चार लाख भन्दा बढी नेपालीहरु कार्यरत खाडी मुलुक कतारमा एक फिल्मी कार्यक्रमका लागि प्रमुख अतिथिको रुपमा मन्त्री रिजाल कतार आईपुगेका हुन् ।
संविधान बनिसकेपछि फुर्सदिला बनेका मन्त्री रिजाल बिहीवार आयोजना गरिएको नेफ्टा अवार्डको कार्यक्रमको लागि कतार आएका हुन् । उनी अघिल्लो वर्ष नेफ्टा अवार्डका लागि हङकङ समेत पुगेका थिए ।
कतारका संचारकर्मीहरुसँग कुरा गर्दै उनले भने ‘कतारमा ठूलो संख्यामा नेपालीहरु कार्यरत छन । नेफ्टाको कार्यक्रमसँगै यहाँका नेपालीहरुसँगको भेटघाट साथै काँग्रेसको सदस्य समेत भएकाले यहाँ स्थापित भातृसंगठन नेपाली जनसम्पर्क समितिसँग भेट्ने अवसर मिल्ने भएको छ ।’ उनी सेप्टेम्बर २७ तारिक नेपाल र्फकनेछन् ।
उनले ‘६६ वर्ष अगाडि बीपीले क्रान्तिको आहृवान गरेका हुन् । जनताको प्रतिनिधि बनेर संबिधान निर्माण गर्ने उहाँको उद्घोष अहिले आएर पुरा भएको छ । उहाँले उठाएको क्रान्तिको आवाज सफल भएको छ ।’ भन्दै बि.स. २००६ सालदेखि जनताको बलिदानपुर्ण संघर्षको स्मरण गरे । हषिर्त मुद्रामा देखिएका उनले ठूलो सर्मथनमा संबिधान बनेको बताए ।
मधेश आन्दोलनको विषयमा प्रष्ट पार्दै उनले भने ‘केही पार्टी र समुदाय अहिले पनि असन्तुष्ट छन्, त्यसमा हाम्रो ध्यानाकर्षण भईरहेको छ । संबिधान बनेको खुसियालीसँगसँगै उहाँहरुलाई पनी सँगै अघाडी बढाएर सर्वसम्मतको दस्तावेजको रुपमा संबिधानलाई विकसित गर्नुपर्छ । संबिधान भनेको गतिशील दस्तावेज हो । व्यवस्थापिका संसदको रुपमा संबिधानसभा रुपान्तरण भएको छ, त्यसैले व्यवस्थापिका संसदले संबिधान संसोधन गर्न सक्नेछ । चित्त नबुझेका विषयमा वार्ताको माध्यमबाट समस्याको समाधान गर्न सकिन्छ ।’
संबिधानको बिरोधमा उत्रिएका मधेसीलाई जनताको समर्थनको आधारमा बस्नुपर्ने बताए । ९० प्रतिशतले एउटा सोचका साथ संबिधान बनाईसकेको हुदा स्थान सुरक्षित गर्नका लागि समर्थनका आधारमा संबिधानमा सहभागी हुनुपर्ने उनले बताए ।
उनले भारतले नाकाबन्दी गर्ने कुरा बेक्कारको हल्ला मात्र भएको बताए । नाकाबन्दीको बारेमा समाचार बढी बनेको भन्दै भारतले त्यस विषयमा कुनै निर्णय नगरेको जिकिर गरे । भारतले नाकाबन्दी गरेको छैन भनिरहेको अवस्थामा हल्लाको पछाडि नलाग्न आग्रह गरे ।
सञ्चारमन्त्री रिजालले प्रेस स्वतन्त्रता सधैको प्रतिबद्धता रहेको बताउदै प्रक्रिया पूरा गरेर दर्ता भएका संचारमाध्यमहरुलाई कुनै किसिमको बन्देज नभएको बताए । उनले प्रत्रिया पुरा गरेर छापिने सामाग्री स्वतन्त्र रहेको भन्दै मिडिया सधैं प्रक्रियामा र सन्चार मन्त्रालयको जिम्मेवारीमा रहने बताए ।
उनले अतिरन्जीत बनाउने सम्प्रेषण मिडिया भन्दा बाहिर छन भन्दै कसैबाट पनि मिडियाको आवरणमा गलत कार्य गर्न नहुने बताउदै आफूले प्रकाशन र प्रशारण गरेका विषयबस्तुमा जिम्मेवारी निभाउनुपर्ने बताए ।
कतारमा आयोजना गरिएको नेफ्टा अवार्डलाई मन्त्री रिजालले उद्घाटन गर्नेछन । अवार्डका लागि लगभग ८० जना चलचित्रकर्मी कतार आईपुगेका छन् । कतारमा कार्यरत नेपालीहरुले प्रत्यक्ष रुपमा नेफ्टा अवार्डलाई हेर्न पाउने भएका छन् । विहीवार दिउँसो ३ बजेबाट कार्यक्रम स्थल खुल्ला हुनेछ ।

