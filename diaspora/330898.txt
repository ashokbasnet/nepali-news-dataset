एनआरएनए इजरायलका नवनिर्वाचित पदाधिकारीहरुलाई सपथ
कृष्ण भण्डारी
इजरायल  । गैरआवासीय नेपाली संघ (एनआरएनए) राष्ट्रिय समन्वय परिषद इजरायलका नवनिर्वाचित पदाधिकारीहरुलाई सपथग्रहण गराइएको छ । गैरआवासीय नेपाली संघ राष्ट्रिय समन्वय परिषद इजरायलको अधिवेशन गत १८ जुलाई १०१५ मा सम्पन्न भएको थियो ।
एनआरएनएइजरायलको तत्कालिन निर्वाचन समितिले हरितालिका तीजको उपलक्ष्यमा तीज विशेष कार्यक्रमको अवसर पारेर १९ नयाँ कार्यसमितिलार्इ प्रमाण-पत्र वितरण तथा सपथग्रहण गराएको छ ।
नेपाली राजदूतावास इजरायलका महामहिम राजदूत प्रल्हादकुमार प्रसाईंको प्रमुख आतिथ्यतामा सम्पन्न गरिएको उक्त कार्यक्रममा एनआरएनए इजरायलका नवनिर्वाचित अध्यक्ष दीपक ओली, वरिष्ठ उपाध्यक्ष विशाल ज्ञवाली लगायतका पदाधिकारीहरुलाई प्रमुख अतिथि राजदूत प्रल्हादकुमार प्रसाईंले एनआरएनए इजरायलको निर्वाचनमा विजय भएको प्रमाणपत्र वितरण गरेका थिए भने अन्य अतिथिहरुले अबिर तथा खादा लगाएर बधाई ज्ञापन गरेका थिए ।
पहलो चरणमा भएको उक्त कार्यक्रममा नव निर्वाचित अध्यक्ष दीपकप्रसाद वलीलाई निर्वाचन संयोजक नबराज खड्काले पद तथा गोपनियताको सपथग्रहण गराएका थिए भने अन्य पदाधिकारीहरुलाई अध्यक्ष ओलीले सपथग्रहण गराएका थिए ।
गत १८ जुलाई शनिवार सम्पन्न एनआरएनए इजरायलको निर्वाचनको विविध समस्याहरु आइपर्दा निर्वाचन ,सम्पन्न भएको करिव १ साता पछाडि मात्र निर्वाचन समितिले निर्वाचनको परिणाम घोषणा गरेको थियो भने नव निर्वाचित पदाधिकारीहरुलाई विविध कारणवश विजयी भएको प्रमाणपत्र प्रदान गर्न र  पद तथा गोपनियताको सपथ ग्रहण गराउन केही ढिला भएको थियो ।

