दुबईबाट उदाउँदै प्रकाश दिने घाम
रामप्रसाद ढुंगेल
यूएई । वैदेशिक रोजगारीको सिलसिलामा विश्वका जुनसुकै देश पुगे पनि लोकपारखीहरुले आफ्नो गीतिमोहलाई भुल्न सक्दैनन् । १२ घन्टा काममा घोटिए पनि बचेको समय तथा साप्ताहिक रुपमा पाइने छुट्टीलाई सदुपयोग गरेर धेरै लोकपारखीहरुले परदेशबाटै लोकगीतको क्षेत्रमा गीत तथा एल्बमै पनि सार्वजनिक गरिरहेकै छन् ।
नेपाली लोकगीतको विकासकालागि प्रवासी नेपालीहरुको भूमिकालाई नकार्न सकिन्न । लोकसंगीतको क्षेत्रमा असंख्य गायकगायिकाहरुले प्रवासबाट गीत गाएर लोकगीतको स्तरलाई विकास गरिरहेका छन् । लोकगीतका विविध विधामध्ये लय संकलनमा पनि धेरै सर्जकहरु परदेशमै क्रियाशील छन् । यसैमध्ये एक हुन्- बाग्लुङ बुर्तिबाङ, खहरे बास्पाताका बाबुराम सुवेदी ‘मुक्कान’ ।
यूएईमा श्रम गरिरहेका सुवेदीले औपचारिक रुपमा २०७० सालदेखि लोकगीतको क्षेत्रमा हात हालेका हुन् । बाल्यकालमै बाग्लुङका डाँडाकाँडामा गीत घन्काउँदै र लय संकलन गर्दै हिँड्ने सुवेदीले पहिलोपल्ट ‘मनको आशा मनमै सेलायो’ नामक लोकगीत संग्रह ल्याएका थिए ।
मनको आसा मनमै सेलायो मैले माया गरेको गर्यै थिएँ, तिम्ले धोका दियौ, के लायो ? लय अनि शब्द आफ्नै रहे पनि उक्त गीतमा स्वर महेन्द्र भण्डारीकोे थियो । सेजल म्युजिक प्रालिबाट बजारमा ल्याएको उक्त एल्बमले बजार नलिए पनि लोकगीतको क्षेत्रमा केही अनुभव संगाल्ने मौका पाएको सुवेदीले बताए ।
पहिलो एल्बमबाट आर्थिक रुपमा नोक्सान भए पनि सुवेदी चुप लागेर बसेनन् । त्यसको लगत्तै ६ महिनापछि अर्को एल्बम लिएर आए सुवेदी । ‘आँसु’ नामको एल्बममा ‘कसरी रोकांै बग्ने आँसुलाई’ भन्ने शीर्ष गीत थियो । ‘कसरी रोकौं बग्ने आँसुलाई आफैं बुझ कति मन रोयो होला छुट्नु पर्दा नङ र मासुलाई’ आफ्नै प्रयत्नमा दोस्रो एल्बम बजारमा ल्याएका सुवेदीको विशेषज्ञता नै लय सिर्जना हो ।
शब्दको चयन, गायकगायिकाले स्वर भन्दा पनि लोकगीतको प्राण भनेकै लय हो भन्ने सुवेदीको तर्क छ । दोस्रो एल्बममा गणेश कुँवर, धन बिरही कुँवरको शब्दलाई लोकलयमा ढालेर राम्रो चर्चा कमाएको सुवेदीको अनुभव छ ।
जुन एल्बममा महेन्ऽ भन्डारी अनि पूर्णकला बिसीको स्वर रहेको थियो । यो एल्बमको बजार ब्यवस्थापन सुभारम्भ डिजिटल म्युजिक प्रालिले गरेको थियो । उक्त एल्बम आँसुले आफूलाई धेरै खुसी बनाएको सुवेदी बताउँछन् । ल्ाोकगीतको मोहका कारण परदेशको कमाईलाई एल्बममा लगानी गरे पनि प्रतिफल सोचेअनुरुप नआएको सुवेदीको अनुभव छ । तर, लोकगीतको नशाले उनी अझै थाकेका छैनन् । ‘प्रकाश दिने घामलाई बादलुले छेक्ने, सधैं भरि फोनमा नै गफ हुन्छ ए सानु कहिले भेट्ने ।’
यो शीर्ष गीत संग्रहित एल्बममा लय सुवेदीकै रहेको छ भने शब्द संकलनमा गणेश न्यौपानेले सहयोग गरेको सुवेदीले बताएका छन् । उक्त गीतमा आवाज भने चर्चित गायिका देवी घर्ती र मेक्सम खातीको रहेको छ । ब्राइट ˆयुचर म्युजिक प्रालिको ब्यानरमा सार्वजनिक भएको उक्त गीतको म्युजिक भिडियो भने यूएईका विभिन्न सहरमा छायांकन गरिएको छ ।
रमण दाहालले निर्देशन गरेको उक्त म्युजिक भिडियोमा विष्णु गिरी, अनु लुइँटेल, अनि सीता तामाङका साथमा सुवेदी स्वयमले मोडलिङ गरेका छन् । तेस्रो एल्बमको सफलतापछि लोकसंगीतको मोहकै कारण एकदमै मार्मिक गीतका साथ उनी डायस्पोराको नेपाली लोकसंगीतमा क्रियाशील भएको उनी बताउँछन् । लोकपारखी खेम दासको शब्दलाई मार्मिक लयमा सुवेदीले उनेर पुस्कल शर्माको आवाजमा जेआरसी मिडिया प्रालिले बजारमा ल्याएको नयाँ एल्बमको ‘भाँचिएको मन’को यो शीर्ष गीत धेरै लोकपारखीहरुले मन पराएको सुवेदीको तर्क छ ।
‘भन्थ्यौं माया साथ दिन्छु भनेर गयौ आखिर अर्कैको बनेर एक्लो भए क्यारी बाँचू म, तिम्रो मेरो मायाले जोडेको यो मन
मैले क्यारी भाँचु म दुबईकै रमणीय स्थानहरुमा छायांकन गरिएको यस गीतको म्युजिक भिडियोमा सुवेदीले अभिनय गरेका छन् । सम्पादनका क्रममा रहेको उक्त गीत दसैँअघि सार्वजनिक हुँदैछ । आफूजस्तै लाखौं परदेशीहरुको पीडालाई समेटेर सार्वजनिक हुन लागेको आफ्नो नयाँ एल्बमप्रति निकै आशावादी रहेको सुवेदीले बताए ।

