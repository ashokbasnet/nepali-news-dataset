साउदीमा दशैं-तिहार र इदको सम्झनामा नाचगान
एनपी प्रधान (भरत)
साउदी अरब । स्याङ्जा सहयोग समाज साउदी अरेबियाको आयोजनामा प्रवासी मुलुक साउदीको दमाममा बुधबार बृहत् साँस्कृतिक कार्यक्रम सम्पन्न भएको छ ।
मुस्लिम समुदायहरुको दोस्रो ठूलो पर्व बकर ईद तथा आउदै गरेको बडादशै तथा दीपावलीको अवसर पारेर आयोजना गरिएको कार्यक्रममा नेपाली लोक सँस्कृति झल्कने खालका गायन तथा नृत्यहरु प्रस्तुत गरिएको थियो ।
नेपाली कलाकारहरु ल्ाोकदोहोरी गायक अजय थापा, लोकगायक सन्तोष शाही, अर्का लोकगायक मिलन सिंह लगायत दर्जन बढी स्थानीय कलाकारहरुले बिभिन्न भाका र शैलीमा सांगितिक कोशेली प्रस्तुत गरेर दर्शकहरुलाई भरपूर्ण मनोरञ्जन प्रदान गरेका थिए ।
नेपाली राजदुतावास साउदीका द्धितीय सचिव कुलबहादुर थापाको प्रमुख आतिथ्यतामा भएको कार्यक्रममा नेपाली दुतावास दमामका प्रतिनिधि हरि घिमिरे, कतारका नेपाली ब्यबसायी आरके शर्मा, समाजका प्रमुख सल्लाहकार राजु शैयाद, एनआरएनका आईसिसी सल्लाहकार धरम केसी, सल्लाहकार यास्मिन बेगम लगायतले खाडी मुलुक साउदीमा रहेर पनि नेपाली लोक संस्कृतिको संंरक्षणका लागि समाजले गरेको यो कार्य प्रशंसनीय रहेको बताए ।
समाजका अध्यक्ष मोहन बीएसकेेको अध्यक्षतामा भएको कार्यक्रम समाजका सचिव बालकृष्ण पंगेनीको स्वागत तथा रोशन श्रेष्ठको सञ्चालनमा सम्पन्न भएको थियो ।

