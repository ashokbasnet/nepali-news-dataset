एनआरएन एसिया उपसंयोजकमा मलेसियावाट भवानीशंकरको उम्मेदवारी
रामचन्द्र नेपाल
क्वालालम्पुर ।  गैरआवासीय नेपाली संघ (एनआरएन)को एसिया प्रशान्त क्षेत्रीय उपसंयोजकमा मलेसियावाट भवानीशंकर तिवारीले आफ्नो उम्मेदवारी घोषणा गरेका छन् । क्वालालम्पुरमा शनिवार पत्रकार सम्मेलन गर्दै उनले आफ्नो उम्मेदवारीको घोषणा गरेका हुन् ।
पत्रकार सम्मेलनमा विभिन्न समस्यामा परेका नेपालीहरुको सहयोगको लागि परोपकारी कोषको स्थापना गर्न पहल गर्ने, एसिया प्रशान्त क्षेत्रमा छरिएर रहेको पुँजीलाई एकत्रित गरी नेपालमा सामुहिक लगानीको लागि पहल गर्ने, एसिया प्रशान्त क्षेत्रको भ्रमण गरी सवै गैरआवासीय नेपालीहरुलाई एक भई अगाडि वढ्नको लागि अनुरोध गर्ने, नेपालमा गएको महाभूकम्पले ध्वस्त पारेको संरचनाको पुनर्निनिर्माण र केन्दि्रय कार्यालय निमार्णमा प्रत्यक्ष संलग्न रहि काम गर्नको लागि आफू उम्मेदवार वन्न लागेको वताए ।
स्याङजाको वालिङमा जन्मिएर स्नातकसम्मको अध्ययन पूरा गरी दश वर्ष नेपालमा अध्यापन गराई मलेसिया प्रवेश गरेका तिवारीले ट्राभल्स र रेष्टुरेण्टको ब्यवसाय सञ्चालन गर्दै आएका छन् ।
सन् २००७ देखि एनआरएनमलेसियाको विभिन्न पदमा रहि कार्य गर्दै आएका तिवारी यसअघि अन्तराष्ट्रिय समन्वय समितिका सदस्य भएर काम गरिसकेका छन् ।
पत्रकार सम्मेलनमा वोल्दै निर्वतमान अध्यक्ष शंकरवहादुर पौडेलले तिवारीलाई सवैको साथ रहने वताए । एनआरएन अध्यक्ष महेन्द्र शाहले मलेसियावाट आउदो विश्व सम्मेलनको लागि ८० जनाको सहभागिता रहने वताउँदै मलेसियावाट र अन्य मुलुकवाटसमेत तिवारीलाई साथ रहने वताए ।
पुनर्निर्माणमा सच्चा साझेदारी भन्ने नाराकासाथ आउँदो अक्टोवर १४ देखि १७ सम्म काठमाण्डौमा एनआरएनको विश्व सम्मेलन हुँदैछ । विश्वभरीका ७१ वटा राष्ट्रमा एनआरएनको संगठन क्रियाशील छ ।

