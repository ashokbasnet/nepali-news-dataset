अमेरिकामा उज्वल ठकुरीलाई स्वर्ण पदक प्राप्त 
वासिंगटन डीसी ।  नेपाल सितेरियो करातेका अमेरिका निवासी खेलाडी उज्वल ठकुरीले पेन्सलभेनिया राज्यको अल्तोनसहरमा भएको सरकट गेममा स्वर्ण पदक प्राप्त गर्न सफल भएका छन् ।
सेप्टेम्बर शनिबार पेन्सलभेनिया राज्यको अल्तोनसहरमा सम्पन्न “PMAA FALL BRAWL FOUR, WARRIORS UNITED CIRCUT GAME” को ३५ देखि ४४ वर्षको उमेर समुहको २ मिनेट पोइन्ट फाइटमा ५-१ ले प्रतिद्वन्दी खेलाडीलाई फाइनल खेलमा पराजित गरी पूनः स्वर्णपदक प्राप्त गर्न सफल भएका हुन् ।
ठकुरीले अहिलेसम्म बाल्टिमोर, पेन्सलभेनिया  न्युजर्सीमा सहभागिता जनाउदै ३ स्वर्ण एक रजत र एक कश्य पदक हात पारिसकेका छन् ।
ठकुरीले नेपालको झन्डा फरफराउन प्रेरणा र झन्डा उपलब्ध गराउने रबि सिंह गुरुङ, राजनीतिक चिन्तन मात्र नगरी खेलकुद प्रति उत्तिकै प्रेरणादायी भूमिका निर्बाह गरेको तथा डिसी महानगर क्षेत्रमा लामो समयदेखि बस्दै आएका विश्वबन्धु प्रसाईप्रति आभार ब्यक्त गरे ।

