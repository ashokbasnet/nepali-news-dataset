दुबईमा स्वरुपको म्यूजिक भिडियो छायांकन
रामप्रसाद ढुंगेल
दुबई । गायक स्वरुपराज आचार्यको नयाँ म्यूजिक भिडियो यूएईको दुबईमा छायांकन गरिएको छ । स्वरुपको पछिल्लो गीत ‘मैलेभन्दा धेरै माया गर्ने मान्छे तिम्लाई मिलोस्’ को छायांकन दुबईमा गरिएको हो ।
विपिन किरणको शब्द, महेश खड्काको संगीतमा रहेको गीतको भिडियोलाई विकल्प क्रिएसनका मुनाल शिशिर कोइरालाले निर्देशन गरेका छन् ।
यूएईको नेपाली मोडलिङ तथा कलाकारितामा जमिरहेकाआशिष पुरुषको साथमा सविन गिरी र निलम खड्काले उक्त म्युजिक भिडियोमा अभिनय गरेका छन् । नेपालमै दर्जनभन्दा बढी गीतमा मोडलिङ गरिसकेका आशिष अन्तर्राटि्रय नेपाली कलाकार संघ, यूएईका संरक्षकसमेत हुन् ।
फोटोजेनिक फेस भएका कारण निलमको भिडियो उत्कृष्ट बन्ने निर्देशक कोइरालाको विश्वास छ । पहिलो पटक क्यामरा फेस गरे पनि रमाइलो अनुभव भएको खड्काले बताइन् ।
दुबईका भव्यता, सभ्यता, सुन्दरता र वैभवतालाई भिडियोमा कैद गरिएको निर्देशक कोइरालाले बताए । दुबईको आब्रा, अलमम्जार पार्क, फिस्टेल टाभल्स र सिल्भर स्पुन नेपाली रेस्टुरेन्टमा भिडियो छायांकन गरिएको छायाकार प्रवीन ज्ञवालीले बताए ।

