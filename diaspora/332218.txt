संविधान जारी भएकोमा स्वीडेनमा पनि दीपावली
स्वीडेन । लोकतान्त्रिक गणतन्त्र नेपालको पहिलो संविधान जारी भएको खुशियालीमा स्वीडेनवासी नेपालीहरुले पनि दीपावली गरी खुशीयाली मनाएका छन् ।
६५ वर्षको अथक प्रयास पश्चात् नेपाली जनताद्वारा चुनिएका जनप्रतिनिधिद्वारा संविधान बनाइएको भन्दै उनीहरूले स्वीडेनमै दीपावली गरेका हुन् । “नेपालको संविधान २०७२” जारी भएको उपलक्ष्यमा स्वीडेनको राजधानी स्टकहोल्ममा एनआरएनए स्वीडेनले औपचारिक कार्यक्रम गरी दीपावली गरेको हो । ढिलै भए पनि नयाँ संविधान जारी भएकोमा एनआरएनए स्वीडेनले खुशीयाली मनाएको हो ।
राष्ट्रिय झन्डा अन्कित नेपालको नक्सामा “नेपालको संबिधान २०७२” लेखी त्यसमाथि दिप प्रज्वलन गरी  नयाँ संविधनको स्वागत गरिएको थियो ।
एनआरएनए स्वीडेनका अध्यक्ष चिरन्जिबी खरेलको अध्यक्षतामा भएको कार्यक्रममा संस्थापक अध्यक्ष नबिन थपलिया, उपाध्यक्ष नबराज रेग्मी, महासचिब अर्जुन श्रेष्ठ लगायतले शुभकामना ब्यक्त गरेका थिए ।
 

