जापानका नेपाली युवाहरू संगठित
टोकियो । जापानमा अध्ययन तथा पेशा ब्यवसायको शिलशिलामा जापानमा रहेका युवाहरूको सक्रियतामा ’नेप्लीज युथ फोरम जापान स्थापना गरिएको छ ।
नेपाली समुदायबीच आपसी भाइचारा, सदभाव, मेलमिलाप, एकता र पारस्परिक सम्बन्धको बिकास गर्दै समसामयिक बिषयहरुमा बौद्धिक छलफल जारी राख्दै युवा वर्गलाई सिर्जनशील कार्यमा प्रोत्साहित गर्ने उद्देश्यले जापानमा ’नेप्लीज युथ फोरम जापान’ को स्थापना गरिएको संस्थाका संयोजक दिनेश शाहीले बताए ।
टोकियोमा भएको युवाहरुको भेलाले शाहीको संयोजकत्वमा १ सय ५१ सदस्यीय समिति गठन गरिएको छ ।
अन्य सदस्यहरुमा लोकनाथ अधिकारी, मनोज दाहाल, जनक सुबेदी, निरञ्जन गैरे, श्यामहरि पाण्डे, ओमकिशोर चौधरी, दुर्गा खड्का, निरञ्जन भट्टराई कृष्ण शाही, अनिल पन्त, भानु अर्याल, सरस्वती अधिकारी, आलोक श्रेष्ठ, राजेन्द्र सुबेदी, महेश न्यौपाने, समर बस्नेत, तेजबहादुर चालिसे, अस्मिता लामालगायत छन् ।
युथ फोरमले जापानमा क्रियाशील संघसंस्थाहरुबीच समन्वयकारी एवं स्वयमसेवी भूमिका निर्बाह गर्दै सहयोग पुर्याउने उद्देश्य लिएको संयोजक शाहीले बताए ।


