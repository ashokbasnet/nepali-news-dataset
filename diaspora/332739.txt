एनआरएन उपाध्यक्षका उम्मेदवार जीसीकाे चुनावी कार्यालय खुल्याे
काठमाडाैं । गैरआवासीय नेपाली संघ (एनआरएनए)को नयाँ कार्याकालका लागि केन्द्रीय उपाध्यक्षमा उम्मेदवार घोषणा गरेका खगेन्द्र जिसीले काठमाडाैंमा चुनावी कार्यालय खाेलेका छन् ।
एनआरएनको विश्व सम्मेलन नजिकिँदै गर्दा एनअारएनहरूले उम्मेदवार घोषणा र चुनाव प्रचारप्रसार तीब्र पारेका छन् । विश्वका विभिन्न राष्ट्रमा रहेका एनआरएनहरुले उम्मेदवार घोषणा गरी चुनावी प्रचार तीब्र पारेका हुन् ।
पछिल्लो पटक एनआरएन आईसीसी उपाध्यक्षमा उम्मेदवारी घोषणा गरेका खगेन्द्र जिसीले काठमाडाैंमा चुनावी कार्यालय स्थापना गरेका हुन् ।
चुनाव प्रचारका लागि धमाधम होटल बुकिङ
विश्वका ७१ वटा राष्ट्रमा फैलिएको एनआरएनको सातौं विश्व सम्मेलन काठमाडौंमा हुँदैछ । काठमाडौमा विश्व सम्मेलन हुने भएपछि एनआरएनका नयाँ कार्यसमितिका लागि प्रतिष्पर्धीहरुले चुनाव प्रचारका लागि आफ्नो कार्यालयका लागि धमाधम होटल बुकिङ् गर्न थालेका छन् ।
गएको वैशाख १२ र २९ गतेको भूकम्पले सुस्ताएको काठमाडौको होटल ब्यवसायलाई एनआरएनको विश्व सम्मेलनले केही राहत दिने देखिएको छ । उम्मेदवारहरुले चुनावका लागि काठमाडौ आउने तयारी गर्नुका साथै चुनावी कार्यालय स्थापनाका लागि होटल बुकिङ जारी राखेका छन् ।
एनआरएन सदस्यहरु काठमाडौ आउने क्रम शुरु भइसकेको छ । एनआरएन आईसीसी उपाध्यक्षमा उम्मेदवार घोषणा गरेका जिसी एक सातापछि काठमाडौ आउँदैछन् । उनले आफ्नो चुनावी कार्यालय काठमाडौको कमलादीस्थित हेरिटेज प्लाजालाई बनाएका छन् ।
हेरिटेज प्लाजाको चौथो तलालाई आफ्नो चुनावी कार्यालय बनाएर उनी चुनावी प्रचारप्रसार अभियानमा विश्व दौडाहामा छन् । उनीहरु आ-आफ्ना एजेण्डा बोकेर प्रचारप्रसारमा लागेका छन् ।
एनआरएनको आगामी कार्यकालका लागि वर्तमान अध्यक्ष शेष घलेले पनि उम्मेदवारी घोषणा गरिसकेका छन् । घले लगायतका एनआरएनका लिडरहरु चुनावी प्रचारका लागि विश्व दौडाहामा छन् ।

