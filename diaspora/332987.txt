एनआरएन यूएईको २४ निर्णय
रामप्रसाद ढुंगेल
यूएई । गत सेप्टेम्बर ४ मा सम्पन्न छैठौं महाधिवेशनपछि गैरआवासीय नेपाली संघ, राष्ट्रिय समन्वय परिषद यूएईको नवनिर्वाचित समितिको पूर्ण बैठक दुबईमा बसेको छ । बैठकले अल्पकालिन तथा दीर्घकालिन महत्वका २४ वटा महत्वपूर्ण निर्णयहरु गरेको छ ।
२३ सेप्टेम्बर एभरेस्ट इन्टरनेसनल होटल, बरदुबईमा बसेको बैठकले एनआरएनलाई यूएईको सरकारी निकायमा सामाजिक संस्थाको नाममा दर्ता गर्नेदेखि लिएर नेपालको पुनःनिर्माण अभियानमा योगदान पुर्याउने सम्मका महत्वाकांक्षी निर्णयहरु गरेको छ ।
नेपालको पुनःनिर्माण अभियानमा सहकार्य गर्ने
नेपालमा गत वैशाखमा गएको महाविनाशकारी भूकम्पले पुर्याएको क्षतिलाई मध्यनजर गर्दै गैर आवासीय नेपाली संघ, अन्तर्राष्ट्रिय समन्वय परिषद्को पुननिर्माणको सच्चा साझेदारू मूलमन्त्रलाई आत्मसाथ गर्दै सहकार्य गर्नको लागि एनआरएन, यूएईले पनि ठोस योगदान गर्ने निर्णय गरेको छ ।
त्यसका लागि नेपाली राजदूतको निगरानीमा रहने गरी एनआरएन यूएईका अध्यक्ष सुदिप कार्की, नेपाली बिजनेस काउन्सिलका अध्यक्ष डा. आशिक अलि सिद्धिकी, व्यावसायी डा. दिनेश आचार्य, विज्ञान राणा, सालिक सुवेदी, मोहन शर्मा, र दीपक थपलिया रहेको एक समितिले नेपालको पुनःनिर्माण अभियानमा सहकार्य गर्ने निर्णय गरेको छ ।
गैरआवासीय नेपाली संघ, यूएईलाई कानुनी रुपमा यूएईमा दर्ता गराउन पहल गर्नका लागि अध्यक्ष सुदिप कार्कीको संयोजकत्वमा विशेष समन्य समिति चयन गर्ने निर्णय समेत गरेको छ । यस समितिमा दीपक खड्का, राजु केसी रहेका छन् भने अन्य सदस्यहरु पनि मनोनयन गरिने बताइएको छ ।
बैठकले गैरआवासीय नेपाली संघ, यूएईको आईसीसी सदस्यमा यूएईका व्यावसायी राकेश जैसवाललाई मनोनित गरेको छ भने समाजसेवी यम तमुलाई पनि मनोनयनका लागि सिफारिस गर्ने निर्णय गरेको छ । उक्त पदमा गोपाल कँडेल निर्विरोध निर्वाचित भइसकेका छन् । बैठकले एनआरएन, यूएईको प्रवक्ता चाँडै नियुक्त गर्ने निर्णय समेत गरेको छ ।
प्रवक्तामा नेपाल पत्रकार महासंघका कोषाध्यक्ष तथा एनआरएन विश्लेषक मेघराज सापकोटालाई नियुक्त गर्ने चर्चा चले पनि सापकोटाको कार्यव्यस्तताका कारण उनको सम्भावना कम छ तर पनि करिब एक दशक अघिदेखि एनआएएन अभियानमा सहकार्य गरेका कारण सापकोटालाई आईसीसीको मिडिया टास्क फोर्समा पठाउने बुझिएको छ । यस सम्बन्धी आगामी बैठकमा निर्णय गरिने अध्यक्ष कार्कीले बताएका छन् ।
बैठकले नेपाली सरकारी नियोगका प्रमुखहरु, राजनीतिक पार्टीका नेता, कलाकार तथा राष्ट्रिय जीवनका विविध क्षेत्रमा विशेष योगदान दिएका व्यक्तित्वहरुको यूएईको भ्रमणको सिलसिलामा गैरआवासीय नेपाली संघ, यूएईले स्वागत तथा सम्मान कार्यक्रम गर्नका लागि स्वागत समिति गठन गरेको छ । उक्त समितिमा अध्यक्ष सुदिप कार्की, उपाध्यक्ष नेत्र थनेत, महासचिव दीपक खड्का महिला विभाग प्रमुख कल्पना राई र सदस्य ऋषि बस्याल रहेका छन् ।
पाँच सदस्य एनसीसीमा मनोनयन गर्ने 
बैठकले ५ जना सदस्य एनसीसीमा मनोनयन गर्ने निर्णय समेत गरेको छ । अबुधाबी क्षेत्रबाट निर्मलकुमार पोखरेल र बाँकी फुजेरा र अजमानबाट एकएक १ सदस्य तथा २ जना महिला सदस्य चयन गर्ने निर्णय समेत गरेका छ ।
यूएईमा लामो समयदेखि समाजसेवामा निरन्तर लागिरहेका वुद्धिजिवी, समाजसेवी, वैचारिक संघसस्थाका अग्रज, पत्रकार तथा गैर आवासीय नेपाली संघका शुभचिन्तक तथा अभियन्ता अग्रज समाजसेवी सम्मिलित ८ जनाको सल्लाहकार समिति गठन समेत गरेको छ ।
समितिमा एनआरनका निवर्तमान अध्यक्ष, कृष्ण भुसाल, नेपाल पत्रकार महासंघ यूएई शाखा अध्यक्ष अर्जुन दाहाल सहित नेपाली बिज्नेस काउन्सिलका अध्यक्ष डा. आशिक सिद्धिकी, व्यावसायी एकेन्द्रबहादुर थापा, वामपन्थी चिन्तक निमेश गिरी, वैचारिक संगठकहरुबाट चित्रबहादुर केसी, प्रकाश कोइराला, हेमन्त पौडेल रहेका छन् ।
सचिवालय समिति गठन
वैठकले एनआरएन एनसीसी पदाधिकारी सम्मिलित एक सचिवालय समेत गठन गरेको छ । जसमा अध्यक्ष सुदिप कार्की, उपाध्यक्ष रमेश श्रेष्ठ, महासचिव दीपक खड्का, सचिव भूपति न्यौपाने, युवा संजाल प्रतिनिधि निश्चल दाहाल, महिला संजाल प्रतिनिधि कल्पना राई र सदस्य देवेन्ऽ चालिसे रहेका छन् ।
बैठकले गैरआवासीय नेपाली संघ, अन्तर्राष्ट्रिय समन्वय परिषद्को अभियानमा निरन्तर क्रियाशील रहेका समाजसेबी तथा बुद्धिजिबी, अग्रजको उचित सल्लाह सुझाव र मार्गदर्शनका लागि विशेष समिति चयन समेत गरेको छ । यस विशेष समितिको संयोजकमा चन्ऽबहादुर रोकाया रहेका छन् भने अन्य सदस्यहरुमा विमल तामाङ, मोहन शर्मा, रेखा घिमिरे र गोपाल कँडेल रहेका छन् ।
गैरआवासीय नेपाली संघ, यूएई को सदस्य विस्तारको लागि दीपक खड्काको संयोजत्वमा सूर्य बस्नेत, ऋषि बस्याल, हरि खड्का, तोरणदत्त सुवेदी, कृष्ण गिरी, टकबहादुर गुरुङ, मीनबहादुर नेपाली र राजेन्ऽ रोस्यारासहितको एक समिति गठन समेत गरिएको छ ।
अक्टोबर १० भित्र सबैलाई पञ्जीकृत सदस्याता वितरण
बैठकले अघिल्लो कार्यकालमा पञ्जिकृृत सदस्यहरुलाई परिचयपत्र प्रदान गर्न नसेकेको भनी आलोचित एनआरएनको छवि सुधार्न यसपटक अनिवार्य रुपमा सबै पञ्जिकृत सदस्यहरुको परिचयपत्र समयमै बनाउने र उक्त सदस्य परिचयपत्र क्षेत्रगत रुपमा प्रत्येक क्षेत्रका अध्यक्षहरुले आफ्नो क्षेत्रका सबै सदस्यहरुलाई अक्टोबर १० भित्र अनिवार्य रुपमा वितरण गर्ने निर्णय गरेको छ ।
त्यसै गरी सबै क्षेत्रीय अध्यक्षहरुले आफ्नो क्षेत्रको प्रथम बैठकबाट पारित पूर्ण कार्यसमितिको नामावली इमेल मार्फत् गैरआवासीय नेपाली संघ, यूएईलाई जानकारी गराउने र आगामी कार्ययोजना तथा कार्यक्रमको खाका जानकारी गराउने निर्णय समेत गरेको छ । साथै प्रत्येक क्षेत्रलाई पञ्जिकृत सदस्यको आधारमा २ दिरामका दरले रकम प्रदान गर्ने निर्णय समेत गरिएको छ ।
आगामी अक्टोबर १४ देखि सुरु हुने एनआरएनको अन्तर्राष्ट्रिय महाधिवेशनको निर्वाचनमा भाग लिन चाहने सम्पूर्ण पञ्जिकृत सदस्यको नामावली केन्द्रमा उपलब्ध गराउने निर्णय पनि उक्त बैठकले गरेको छ ।
गैरआवासीय नेपाली संघ, यूएईको नियमित बैठकहरु समयानुसार फरकफरक इमिरेटमा गर्ने तथा उक्त बैठकमा सम्बन्धित इमिरेटका जनसमुदायसँग अन्तक्रिर्या गर्ने पनि निर्णय गरिएको छ । बैठकले नेपालीहरुको महान् चाड वडादसैँ तथा शुभदिपावलीको शुभकामना आदानप्रदान कार्यत्रम गर्ने निर्णय गरेको छ । मिति, स्थान र समयको विषयमा क्षेत्रीय कार्यसमितिका साथीहरूबीच छलफल गरी तय गर्ने जनाइएको छ ।
आपतकालीन उद्दार समिति चयन
बैठकले रमेश श्रेष्ठको संयोजकत्वमा आपतकालीन उद्दार समिति चयन गरेको छ । समितिमा कल्पना राई, भोजप्रसाद फँुयाल, ऋषि बस्याल, एकदेव सापकोटा उक्त समितिमा रहेका छन् ।
एनआरएनका गतिबिधि तथा कार्य प्रगति विवरण सम्पूर्ण प्रवासी नेपाली माझ प्रस्तुत गर्न पत्राचार समन्य समिति गठन समेत गरिएको छ । दीपक खड्काको संयोजकत्वमा बनेको पत्राचार समितिमा भूपति न्यौपाने र पुष्पबहादुर कार्की रहेका छन् ।
खेलकुद विभाग गठन
बैठकले खेलकुद विभाग गठन गरेको छ । त्यसका लागि युवा संयोजक निश्चल दाहालको संयोजकत्वमा खेलकुद समितिमा अन्य चार जनालाई नियुक्त गर्ने बताइएको छ । नेपाली कला तथा संस्कृतिलाई सम्र्द्धन गर्न रमेश श्रेष्ठको संयोजकत्वमा साँस्कृतिक समिति चयन गरिएको छ । साँस्कृतिक समितिका अन्य पदाधिकारीमा भोजप्रसाद प“mुयाल, गोपीकृष्ण पंगेनी, हरि डुम्रे र अमर गुरुङलाई नियुक्त गरिएको छ ।
संस्थाको हिसाबकिताब, आम्दानी खर्च विवरणलाई पारदर्शी बनाउन कोषाध्यक्ष सूर्य बस्नेतको संयोजकत्मा आर्थिक समिति चयन समेत गरिएको छ । आर्थिक समितिमा बालकृष्ण अधिकारी, अमर गुरुङ, राजु केसी र निर्मल पोखरेल रहेका छन् ।
जनचेतना कार्य समिति चयन
गैरआवासीय नेपाली संघ, यूएईका हरेक कार्यक्रमलाई जनमानसमा लैजान र सस्थाको भाबी कार्ययोजना प्रचारप्रसार गर्नको लागि नेत्रनारायण थनेतको संयोजकत्मा जनचेतना कार्य समिति चयन समेत गरिएको छ । उक्त समितिमा भूपति न्यौपाने, बालकृष्ण मरासिनी, कृष्ण आचार्य, रेशम लामा रहेका छन् ।
बैठकले नेपाली दूतावासको कन्सुलेट शाखा दुबईमा खोल्ने कार्यलाई फलोअप गर्नका लागि अध्यक्ष सुदिप कार्कीको संयोजकत्मा एक समिति गठन समेत गरेको छ । उक्त समितिमा चन्द्रप्रसाद सापकोटा, चित्रबहादुर केसी, हेमन्त पौडेल, प्रकाश कोइराला रहेका छन् भने पत्रकार महासंघबाट एक जना प्रतिनिधि राखिने बताइएको छ ।
बैठकले यूएईमा अबस्थित सम्पूर्ण सामाजिक संघसस्था, पत्रकार तथा वैचारिक सस्थासँग समन्वय तथा सहकार्य गर्ने र हातेमालो गर्दै प्रवासमा रहेको हरेक क्रियाकलापमा आपसी सद्भाव तथा आत्मीयता कायम राख्दै सबैसँग सहकार्य गर्ने निर्णय समेत गरेको छ । त्यस कार्यका लागि दीपक खड्काले यूएईमा क्रिशाशील विभिन्न सामाजिक संघसंस्थाहरु, नेपाल पत्रकार महासंघ, नेपाली जनसम्पर्क समिति, नेपाली जनप्रगतिशील मञ्च/मोर्चा, प्रवासी नेपाली मञ्च, जनजाति महासंघ, जिल्ला परिषद्, नेपाली समाज लगायत अन्य संघसंस्थाहरुसँग कोअर्डिनेसन गर्ने निर्णस समेत बैठकले गरेको छ ।
बैठकले नेपालको कला संस्कृतिको जगेर्ना गर्न, तथा नेपालको संस्कृतिलाई यूएईमा प्रर्बद्धन तथा सम्बर्द्धन गर्न यूएईका सपिङ्ग फेस्टिबल, ग्लोबल भिलेज अन्य मलहरुमा नेपाली संस्कृति झल्काउने कार्यक्रमहरु गर्ने निर्णय समेत गरेको छ ।
एनआएएन यूएईको लोगो अंकिट टिसर्ट वितरण
गैरआवासीय नेपाली संघ, राष्ट्रिय समन्वय परिषद यूएईले हरेक शुक्रबार एनआएएन यूएईको लोगो अंकिट टिसर्ट बाँडी सर्वसाधारणमा एनआरएनको पहुँच बढाउने काम गर्ने निर्णय समेत गरेको छ । बैठकले यूएईमा क्रियाशील सामाजिक संस्थाहरुसँग मिलेर चाँडै रक्तदान कार्यक्रम गर्ने निर्णय पनि भएको छ ।
बैठकको सुरुमा शुभकामना आदानप्रदान तथा परिचयात्मक भेटघाट कार्यक्रमको साथमा महाधिवेशन पश्चात बनेको नयाँ एनआरएनए, एनसीसी युएईको कार्यसमिति सदस्यमध्ये नेपाली दुतावास अबुधाबीमा औपचारिक सपथ ग्रहण गर्न छुटेका पदाधिकारीहरुलाई सपथ ग्रहण गराई प्रमाणपत्र वितरण समेत गरिएको महासचिव दीपक खड्काले जानकारी दिएका छन् ।

