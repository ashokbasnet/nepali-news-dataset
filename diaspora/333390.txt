‘नाकाबन्दीले भारतको असली अनुहार उदांगो भयो’
नेपालमा भारतले गरेको नाकाबन्दी गरेकोमा अमेरिकाका एनआरएन स्टेट च्याप्टरहरुले विरोध गरेका छन् ।
११ वटा स्टेट च्याप्टरले संयुक्त विज्ञप्ति जारी गर्दै नाकाबन्दीले भारतले आफ्नो असली अनुहार उदांगो पारेको बताएका छन् ।
भारतले ९० प्रतिशत मतमा निर्माण भएको संविधान जारी हुँदा बधाई दिनुको साटो नाकाबन्दी गरेर अन्तर्राष्ट्रिय कानुनको उल्लंघन समेत गरेको विज्ञप्तिमा उल्लेख छ । ‘नेपालको शिशु संबिधान लाई भारतले समर्थन नगरी महानचाड दशै तिहारको पुर्वसंध्यामा नेपालका नाका वन्द गर्ने जुन हरकत गर्यो यो अति नै निन्दनीय छ’ विज्ञप्तिमा भनिएको छ ।
विज्ञप्तिमा भारतको विकल्पमा चीनतिरको नाका खुलाउन पहल गर्न तथा आन्दोलनरत मधेसी दलसँग वार्ता गर्न अपिल गरिएको छ ।

