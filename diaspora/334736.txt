नुवाकोट सेवा समाज कतारको अध्यक्षमा रिमाल
दोहा । नुवाकोट सेवा समाज दोहा कतारको चौथो अधिवेशन दोहाको टोपर्फम रेस्टुरेन्टमा सम्पन्न भएको छ । सम्पन्न अधिवेशनबाट पुनः हरिकृष्ण रिमालको नेतृत्वमा १३ सदस्यीय नयाँ कार्यसमिति सर्वसम्मतले निर्वाचित भएको छ । संस्थाको प्रथम उपाध्यक्षमा हरि राम खड्का, द्वितीय उपाध्यक्ष सुमित्रा लामिछाने, महासचिब बिष्णु भण्डारी, सचिब सुरेन्द्र रिमाल र कोषाध्यक्ष दीपु ढकाल चयन भएका छन् ।
त्यस्तै सदस्यहरुमा नन्दराम सुबेदी, अजीत थापा, गोमा खड्का, बिकाश श्रेष्ठ, बालकृष्ण गिरी, बोधकुमार तामाङ र बाचूराम प्याकुरेल चयन भएका हुन् । ब्यानर अनावरण तथा दीप प्रज्वलनसँगै शुुरु भएको कार्यक्रममा प्रमुख अतिथि गैरआवासीय नेपाली संघका उपाध्यक्ष टीबी कार्की रहेका थिए । संस्थाका अध्यक्ष हरिकृष्ण रिमालको सभापतित्व रहेको कार्यक्रमलाई उपाध्यक्ष बिष्णु भण्डारीले स्वागत मन्तब्य राखे ।
कार्यक्रमका प्रमुख अतिथि कार्कीलेे सस्थाका कार्यको प्रशंसा गर्दै एनआरएनमा आफ्नो उम्मेदवारीको बारेमा जानकारी दिए । कार्यक्रममा सहसचिब प्रदिप बोहराले संस्थाको तेस्रो कार्यक्रलको कार्य प्रगति तथा संगठनिक प्रतिबेदन प्रस्तुत गरेका थिए । सन् २००६ मा स्थापना भएको संस्थाले कतार तथा जिल्लामा परोपकारी काम गर्दै आईरहेको छ ।
कार्यक्रममा जनसम्पर्क समितिका सभापति बिमल सुबेदी, जनप्रगतिशील मंचका टिकाराम भण्डारी, समाजसेवी तथा बसन्त फिल्मस् प्रोडक्सनका ईश्वर काफ्ले, कास्की सेवा समाजका अध्यक्ष आशबहादुर गुरुङ , खस क्षेेत्री समाजका अध्यक्ष रेसम बस्नेत लगायतका संघसंस्थाका प्रतिनिधीहरुको उपस्थिति रहेको थियो । कार्यक्रममा सहभागीहरुले शुभकामना मन्तव्य राखेका थिए ।
कार्यक्रममा युवा समाजसेवी ईश्वर काˆलेलाइ संस्थाले सम्मान गरेको छ । संस्थाका विभिन्न सामाजिक कार्यहरुमा सहकार्य तथा सहयोग गरेको भन्दै सहयोगको उच्च मुल्यांकन गरी कदरपत्रसहित सम्मान गरेको थियो ।
अधिवेशनको दोस्रो कार्यक्रम अन्तरगत बन्दसत्रलाई सस्थाका पूर्व अध्यक्ष प्रकाश बोहरा तथा सस्थाका सस्थापक सदस्य हरिकुमार प्याकुरेलको उपस्थितिमा सम्पन्न भएको हो ।

