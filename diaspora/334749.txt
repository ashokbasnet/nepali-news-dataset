मक्कामा ज्यान गुमाएका नेपाली हजयात्रीको पुष्टि हुन सकेन
एनपी प्रधान (भरत)
साउदी अरब । साउदी अरेबियाको मक्कामा भागदौड मच्चिदा मृत्यु भएका तीन नेपाली हजयात्रीको हालसम्म पनि साउदी सरकारले पुष्टि गरेको छैन ।
साउदी सरकारले भागदौडमा परि ज्यान गुमाएका अन्य देशका नागरिकको पुष्टि गरेपनि नेपाली नागरिकको पुष्टि नगरेको हज कमिटीका केन्द्रीय अध्यक्ष ताज मोहम्मद मियाँले जानकारी दिए । घटना भएको एक साता बढी भईसक्दा पनि साउदी सरकारले उक्त घटनामा परि ज्यान गुमाएका नेपाली नागरिकको पुष्टि नर्गदा हामीलाई दुःख लागेको छ, अध्यक्ष मियांले भने ।
मियाका अनुसार हजका लागि मक्का आएका मध्ये ५ नेपालीको मृत्यू भईसकेको छ । जसमा ३ जनाको भागदौडमा किचिँदा घटनास्थलमै मृत्यू भएको थियो भने एक जनाको होटेलमा र अर्का एक जना तीर्थयात्रीको सुतिरहेको अवस्थामा क्याम्पमै मृत्यू भएको हो । यस्तै भागदौडमा परि घाईते भएका बाराका ५५ बयर्ाीया आस्मा खातुनको जेद्धास्थित अस्पतालमा उपचार भईरहेको अध्यक्ष मियाँले जानकारी दिए ।
साउदी सरकारले मृत्यू हुनेको सानो संख्या सार्वजनिक गरेपनि ३ हजार बढी तीर्थयात्रीको मृत्यू भएको मियांले बताउनुभयो । मृत्यू भएका नेपाली तीर्थयात्रीको शव पहिचान र पुष्टिमा भएको ढिलाईका बिषयमा हज मन्त्रालय साउदीका अधिकारीहरुलाई जानकारी गराईएको साउदीका लागि कार्यबाहक राजदुत आनन्दप्रसाद शर्माले बताए ।
हजका क्रममा शैतानलाई ढुङ्गा हान्ने धार्मिक कार्यमा अचानक भागदौड मच्चिदा गत बुधबार राती ७ सय १७ तीर्थ यात्रीको मृत्यू भएको थियो । भने घाईते भएका थप ५२ जनाको उपचारको क्रममा मृत्यू भएको स्व्ाास्थ्य मन्त्रालयका अधिकारीहरुले जनाएका छन् । भागदौडमा परी हालसम्म ७ सय ६९ जना तीर्थ यात्रीले ज्यान गुमाएको साउदी सरकारले पुष्टी गरेको छ ।
यस्तै घाइते हुनेहरुको संख्या यसअघि ८ सय ५ भनिए पनि घाइतेको संख्या बढेर ९ सय ३४ पूगेको अधिकारीहरुले पुष्टि गरेका छन् । यो वर्ष नेपालबाट एक हजार २१ जना मुस्लिम समुदायका नेपालीहरु हज गर्न साउदीको मक्का आएका छन् । बिश्वका मुस्लिम समुदायहरुको सबैभन्दा ठूलो पबित्र तीर्थस्थलका रुपमा रहेको उक्त स्थानमा हज गर्न यस वर्ष २० लाख भन्दा बढी मुस्लिम समुदायहरु सहभागी भएका थिए ।

