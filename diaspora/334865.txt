हेफाजतको परिवारलाई कतारबाट थप सहयोग
सुभाषप्रसाद साह
१७ असोज, बारा । मधेस आन्दोलनको क्रममा प्रहरीको गोली लागि मृत्यु भएका कलैया नगरपालिका-१० रंगपुर निवासी हेफाजत मिया अंसारीको परिवारलाई कतारबाट थप सहयोग प्रदान भएको छ ।
हेफाजतका पत्नी सबिना खातुन, आमा बिगननेसा खातुन, दाई तेफाजुल मियालाई संयुtm रुपमा कतारबाट पठाएको २२ हजार रुपैया आइतबार बारामा एक कार्यक्रमकाबीच हस्तान्तरण गरिएको हो । सिम्रौनगढस्थित बादल एफएमका प्रवन्धनिर्देशक नुरआलम बादशाहसहितका पत्रकारको टोलीले परिवारजनलाई सहयोग रकम प्रदान गरेका हुन् ।
कतारमा कार्यरत श्रीनगरबैरिया- ४ रमाअधार ठाकुरको सहयोगमा कतारमैं कार्यरत मधेसी नेपाली मजदुरहरुले संकलन गरी पठाएको सो रुपैया प्रदान गरिएको हो । आर्थिक अवस्था कमजोर रहेको समाचार मिडियामा सार्वजनिक भएपछि अंसारीको परिवारलाई सहयोग गर्न थालिएको हो ।
अहिलेसम्म हिफजतको परिवारलाई २ लाख ४३ हजार रुपैया बिभिन्न संघसंस्था, ब्यक्तिहरुले सहयोग प्रदान गरेको आमा बिगन नेसाले बताईन् । बिभिन्न व्यक्ति तथा संघ संगठनको सहयोगमा प्राप्त रकमले घरखर्च चलाईरहेको उनले बताइन् । मृतक अंसारी कलैयामा साईकल मिस्त्रीको काम गरी आफ्नो परिवार पाल्दै आएका थिए ।
यसअघि पनि कतारका युवाहरुले आर्थिक संकलन गरी ४३ हजार सहयोग हेफाजतको परिवारलाई पठाएका थिए ।

