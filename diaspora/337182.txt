जर्मनीको भारतीय दूतावासअघि नेपालीहरुद्वारा प्रदर्शन 
जर्मनी । भारतले अघोषित नाकाबन्दी गरेर नेपालको पारबहनलाई  अबरुद्ध गर्दा  नेपाली जनताको दैनिक जीबन अस्तव्यस्त बनेको भन्दै जर्मनीमा भएका नेपालीहरूले जर्मनीको भारतीय दूतावास अगाडि विरोध प्रदर्शन गरेका छन् ।
भारतले नेपालको आन्तरिक मामिलामा हस्तेक्षेप गरेको भन्दै जर्मनीमा रहेका नेपालीहरूले जर्मनीको मुय्ख्य शहर फ्र्यांकफोर्ट अवस्थित भारतीय कन्सुलेट अगाडि विहीबार बिरोध प्रदर्शन तथा तथा धर्ना दिएका हुन् ।
एनआरएन जर्मनीको कोर्डिनेसनमा जर्मनीमा सक्रिय विभिन्न नेपाली राजनैतिक पार्टीका भातृ संगठनहरु र अन्य सामाजिक संस्थाहरुले उक्त बिरोध-धर्ना  कार्यक्रम आयोजना गरेका थिए।  बिरोध कार्यक्रममा  एनआरएनएन जर्मनीका अद्यक्ष नवराज रोस्यारा र नेपाली जनप्रगतिशील मंचका अध्यक्ष सागर पोख्रेलले आफ्नो मन्तब्य राख्दै  भारतीय पक्ष समक्ष नेपालको पारवहन अधिकारको सम्मान गर्न र सो सम्बन्धि भारतको  द्विपक्षीय तथा बहुपक्षीय कानूनी एवं नैतिक दायित्व स्मरण गराएका थिए । रोस्याराले अंग्रेजीमा लेखिएको बिरोधपत्र पढेर सुनाएका थिए भने पोख्रेलले नेपालीमा लेखिएको बिरोधपत्र बाचन गरेका थिए।
भारतीय कन्सुलेटका अधिकारीहरुलाई बुझाइएको  बिरोधपत्रमा भनिएको छ  “हामी जर्मनीवासी नेपाली तथा नेपालका मित्रहरु नेपाल माथिको भारतीय हस्तक्षेपको घोर निन्दा गर्दै तुरुन्त  सम्पूर्ण वस्तुहरुको निर्वाध आवतजावतलाई  सुचारु गराउन तथा नेपाल र नेपालीसँग मित्रतापूर्ण सम्बन्ध स्थापित गराउन  भारतीय सरकारसँग जोडदार माग गर्दछौं।” अन्तराष्ट्रिय कलाकार मंच जर्मनीले बिरोध कार्यक्रममा मादल र बासुरीको धुनमा गीत गाएर भारतीय सरकारको अबैधानिक नाकाबन्दीको बिरोध गरेको थियो ।
कार्यक्रममा जनप्रगतिशील मंच जर्मनी, नेपाली जनसम्पर्क समिति जर्मनी, प्रवासी नेपाली मंच जर्मनी, जनप्रगतिशील मोर्चा जर्मनी लगायतका राजनीतिक संस्थाहरु सहभागी थिए ।
यस्तै, एनआरएनए जर्मनी, एलसीसी हेसेंन, अन्तर्राष्ट्रिय कलाकार मंच जर्मनी, एकता समाज म्युन्स्टर, किरात याक्थुंग चुम्लुंग लगायतका सामाजिक संस्थाहरु र फ्र्यान्क्फोर्टबासी नेपालीहरुले विरो प्रदर्शनमा सहभागिता जनाएका थिए ।
बिरोध कार्यक्रममा नेपाली जनसंपर्क समितिकोतर्फबाट श्याम खनाल, प्रवासी नेपाली मन्चका अद्यक्ष रणबहादुर बिक, अन्तर्राष्ट्रिय कलाकार मन्च जर्मनीका उपाध्यक्ष चन्द्र श्रेष्ठ, एनआरएनए जर्मनी  एलसीसी हेसेनका संयोजक   लोकमणि ढकाल, नेपाली जनप्रगतिशील मोर्चाका तर्फबाट सुबर्णबाबु सापकोटा, एकता समाज म्युन्स्टरकोतर्फबाट राज श्रेष्ठ र किरात याक्थुंग चुम्लुंगकातर्फबाट शेरबहादुर तुम्बाहाम्फेले प्रतिनिधित्व गरेका थिए ।

