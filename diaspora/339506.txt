अवैधानिक नेपालीलाई फिर्ता पठाउने कोपरासीसँंगको सहकार्य ताेडियाे
रामचन्द्र नेपाल
क्वालालम्पुर । नेपाली दुतावास मलेसियाले मलेसियाली पूर्व अध्यागमन कर्मचारीहरुको संगठन (कोपरासी) इमिग्रेसन वहार्डसँग १४ महिना अगाडि गरेको सहमती र सहकार्य सोमवारदेखि ताेडेकाे छ ।
अवैधानिक अवस्थामा रहेका नेपालीहरु नेपाल र्फकनको लागि सहज र सुरक्षित वनाउन भन्दै गत वर्षकोे अगष्ट २७ तारिखदेखि दुतावासले कोपरासीसँग सहकार्य गर्दै आएको थियो ।
गत वर्षको अगष्ट २७ तारिखदेखि यो वर्षको फेवु्रवरी ११ तारिखसम्म घर फिर्तीको लागि कोप्रासीले १३४० रिंगेट लिँदै आएकोमा उक्त रकम वढि भएको जनगुनासो आउन थालेपछि १२८० रिगेटमा झारेको थियो ।
पछिल्लो चरणमा पुनः कोपरासी इमि्रगेसन वरहाडले अन्तर्राष्ट्रिय हवाई भाडा महंगो हुन गएको कारण देखाई आफना सेवाहरुको मुल्य वढाउनुपर्ने प्रस्तावलाई, दुतावासले नेपालीहरुको हितलाई ध्यानमा राख्दै, मूल्य वढाउन नसक्ने जनाउदैै सहमती र सहकार्य वन्द गरेको हो ।
हामिले उनीहरुले राखेको प्रस्तावहरुमा सहमत हुन सकेनौ उनीहरुले राखेको प्रस्ताव भन्दा अझै सस्तोमा नेपालीहरु नेपाल र्फकन सक्छन भन्ने लागेर उनीहरुसँंगको सहकार्य वन्द गरेका हौ, मलेसियाका लागि नेपाली राजदुत डा. निरन्जनमान सिं वस्न्यातले अनलाईनखवरलाई भने । उनले थपे- ‘नेपालीहरु जो अवैधानिक भएर वस्नु भएको छ उहाँहरुलाई हामीले एकतर्फी यात्रा अनुमती पत्र वनाईदिन्छौं टिकट साथमा लिएर अध्यागमनम गएर आउट पास लिएर नेपाल जान सक्नुहुनेछ ।’
अवैधानिक अवस्थामा रहेका नेपालीहरु भने पक्राउ परिने डरले गर्दा अध्यागमन जान हिचकिच्याउँछन् । विभिन्न कानूनी अडचन आउन सक्ने भन्दै उनीहरु दलालको सहायता खोज्न वाध्य हुन्छन् । जसको कारण थप ठगाईमा पर्ने संभावनाहरु ब्ाढ्ने जानकारहरु वताउँछन । एक मेनपावर ब्यवसायि भन्छन्-‘दुतावासले आफैले अध्यागमनसँग सहकार्य गरी जतिसक्दो छिटो सहज वातावरण वनाउनु आवश्यक छ ।’
लामो समय अवैधानिक वसेकाहरु दशैंको मुखैमा नेपाल र्फकनको लागि यतिवेला निकै आतुर देखिन्छन । अघिल्लो महिनाहरुको तुलनामा यतिवेला घर र्फकनको लागि यात्रा अनुमति पत्र लिनेहरु लगभग दोब्वर जस्तै छन् ।
हालसम्म करीव ४० हजार अवैधानिक नेपालीहरु नेपाल फर्किएको नेपाली दुतावासको अनुमान छ । फर्किएकाहरु मध्ये केही कोप्रासीमार्फत र केही ब्यक्तिगत रुपमा फर्किएका छन् ।

