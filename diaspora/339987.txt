अमेरिकाको हेरिस्बर्गमा दशैं-तिहारको अवसरमा नाँचगान
हेरिस्बर्ग । नेपालीहरुको महान चाड बडादशैं तथा तिहारको अवसरमा अमेरिकाको हेरिसवर्गमा रहेका नेपालीहरुले सांगितिक कार्यक्रम सम्पन्न गरेका छन् ।
हेरिस्बर्ग युथले शनिवार आयोजना गरेको उक्त सांगितिक क्रायक्रममा नेपालका चर्चित गायक जगदिस सामाल, रोशन गुरुङ लगायतको उपस्थिति थियो । उनीहरुले आफ्ना चर्चित गीतहरु गाएर दर्शकलाई मनोरञ्जन प्रदान गरेका थिए ।
झण्डै १२ सय नेपालीहरु उपस्थिति कार्यक्रममा स्थानीय कलकारहरुले विभिन्न गीत संगीतहरु प्रस्तुत गरेका थिए ।
कार्यक्रममा नेपाली युवा विश्व साइकल यात्री तथा गीतकार सौरभ दाहालले राष्ट्रिय भावको गीत गाएर राष्ट्रियता झल्काए । सौरभलाई क्लवले दोसल्ला ओढाएर सम्मान गरेको थियो ।
कार्यक्रममा दाहालले विश्व साइकल यात्रका क्रममा भागेको यात्रा स्मरणबारे तयार वृत्तचित्र प्रदर्शनसमेत गरिएको थियो ।
गीतकार तथा साहित्यकार सुमन योन्जनले प्रवासमा रहेका नेपालीहरुबीचको एकता र सदभाव सदैव रहिरहोस् भनी कामना गरे । मन्जु योन्जन खड्का, जया सिवाकोटी र धन लेप्चाले कार्यक्रम सञ्चालन गरेका थिए ।

