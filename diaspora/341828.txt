नर्वेका नेपालीले दसैं मनाए
ओस्लो । नर्वेको राजधानी ओस्लोस्थित सोङ्ग स्टुडेन्ट भिलेजको एक  पार्टी हलमा मिति २२ अक्टोबर २०१५ मा नेस्को नर्वेले बडा दसैं साँझ सम्पन्न गरेको छ । विजयाशमीको पावन अवसरमा आयोजित उक्त कार्यक्रममा स्वदेशी तथा विदेशी पाहुनाहरुले एक-आपसमा हाँसो, खुसी र माया साटेर, शुभकामना आदान प्रदान गर्दै मीठा-मीठा नेपाली खानाको स्वादमा रमाएका थिए । विगत वर्षहरु झैं यसवर्ष पनि विदेशी पाहुनाहरुको उत्साहजनक सहभागिताले कार्यक्रमलाई अझ अर्थपूर्ण र महत्वपुर्ण बनाएको थियो । सहभागी सबैलाई टीका तथा जमरा अमुल्यरत्न तुलाधर, अनिला झा र हरिहर पोखरेलले  लगिदिएका थिए ।
आयोजना नेस्कोको सहभागिता सबैको भन्ने नाराका साथ आयोजित औपचारिक कार्यक्रमको संचालन नेस्को नर्वेका सचिव ख्यामनाथ तिम्सिनाले गरेका थिए भने अध्यक्षता केशव पुरीले गरेका थिए । उक्त कार्यक्रममा स्वागत मन्तव्य सदस्य सुनिता श्रेष्ठले व्यक्त गरेकीथिईन । यसैगरी सल्लाहकारद्वय मदन आचार्य र गोरख चन्दले दसैं विशेष मन्तव्य राखेका थिए ।
अध्यक्ष पुरीले विदेसिनु हाम्रो कुनै रहर हैन, जहाँ भएनी नेपालीपन त हराऊदैन भन्दै राष्ट्र, राष्ट्रियता, संस्कृति, नेपालीपन र नेपाली पहिचानलाई नर्वेमा रहेरपनि संवर्दन र संरक्षण गर्नु सकेकोमा सबै नेपालीमनहरुप्रति आभार प्रकट गरेका थिए साथै विदेसमा हुने हामी सबैजना सांस्कृतिक राजदुत हौँ र हाम्रो संस्कृतिको संरक्षण हामी आफैले गर्नुपर्छ भन्दै सम्पूर्ण नेपालीमनहरुलाइ बडा दसैं २०७२ को हार्दिक मंगलमय शुभकामना व्यक्त गरेका थिए ।

