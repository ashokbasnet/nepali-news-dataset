अस्ट्रेलियाकी सांसद क्रिस्चिनले लगाइदिइन् नेपालीलाई दशैंको टीका
अस्ट्रेलिया । जिलोङ नेप्लिज एसोशियसनद्धारा अस्ट्रेलियाको जिलोङ्मा आयोजित दसैंं कार्यक्रममा अस्ट्रेलियाकी सांसद क्रिस्चिन कोजिन्सले नेपाली समुदायलाई टीका लगाइदिंदै आशिर्बाद दिइन् ।
कार्यक्रममा मन्तब्य दिने क्रममा सांसद कोजिन्सले जिलोङको नेपाली समुदायसँग आफू अत्यन्तै नजिक रहेर काम गरिरहेको बताउँदै भिक्टोरियाका मुख्यमन्त्री डानियल एण्ड्र्यू र अस्ट्रेलियाका पूर्वमन्त्री एबं बर्तमान छायाँमन्त्री रिचार्ड मार्सले दसैंको उपलक्ष्यमा आफू मार्फत शुभ-कामना पठाउनु भएको जानकारी दिइन् ।
कार्यक्रममा जिलोङ नेप्लिज एसोशियसनका अध्यक्ष एबं लुम्बिनी-कपिलवस्तु दिवस अभियानका विश्व संयोजक रामकुमार श्रेष्ठले अभियानका तर्फबाट नेपालका लागि धेरै बर्षदेखि बिभिन्न किसिमबाट योगदान दिँदै आएका ब्राड क्लार्क र ग्राहेम केण्टलाई ‘फ्रेण्डस अफ नेपाल’ द्धारा सम्मान गरिएको जानकारी दिंइन् ।
अभियानको एउटा उद्देश्य विश्व शान्ति अभियानमा पनि सहभागी हुने भएकोले ‘ग्लोबल भिलेज’ अवधारणालाई उत्प्रेरित गर्नका खातिर दाजुभाइ दिदी बहिनीको भावना बिकास गर्ने उद्देश्यका साथ मिस वर्ल्ड अस्ट्रेलियाकी न्यासनल फाइनलिस्ट राशी कपूर, अस-लन्का बिजिनेस काउन्सिलकी अध्यक्ष एबं मिस अस्ट्रेलिया श्रीलंकाकी प्रबन्ध निर्देशक डिल्किए पेरेरा, मिस श्रीलंका अस्ट्रेलिया २०१५ की मिस फोटोग्राफिक सारा लियाङे र मिस श्रीलंका अस्ट्रेलियाकी एक्जेक्युटिभ साभिन्दी पेरेरा जैनुदीनलाई दसैंको अवसरमा ‘फ्रेण्ड्स अफ नेपाल’ सम्मान गर्ने निर्णय गरिएको जानकारी दिए ।
यसका साथै १५ अगस्टमा आयोजना गरिएको “देशको सम्बृद्धिका लागि” कार्यशाला गोस्ठीको सम्मान कार्यक्रममा उपस्थित हुन नसकेका १५ बर्ष मुनिका अस्ट्रेलियाकै ३ जनाभित्र पर्ने एथलेस्ट अतुल श्रेष्ठ र भिक्टोरियाकै मुए थाइ च्याम्पियनमा पर्ने जोह्नी बर्केलाई सांसद कोजिन्सले प्रमाणपत्र प्रदान गरेका थिए ।
नेपालको बिनासकारी भूकम्पपीडितका लागि आर्थिक सहयोग गर्ने बारवन हेड्स कम्युनिटी, फ्रेण्ड्स अफ जुस, रोटरी क्लब अफ टोर्के, स्क्वाइर लफ्ट टोर्के र वेभ्स रेस्टुरेन्टलाई र ५०० डलरभन्दा बढी अर्थ संकलन गर्ने आठ बर्षकी शर्लेट अर्नोल्ड बेर्विनलाई पनि उक्त कार्यक्रममा सम्मान गरिएको थियो । यो सम्मानले शर्लेटलाई अरु अर्थ संकलन गरी सहयोग गर्ने हौसला प्राप्त भएको जानकारी उन्का पिता साइमोनले जानकारी दिए ।
मनिला अर्यालले सञ्चालन गरेको उक्त कार्यक्रममा अनुस्का पोखरेल, प्रज्ञाकुमारी पटेल, कृतिका भुसाल, मुस्कान करन्जित, रेखा श्रेष्ठ, कल्पना घिमिरे सापकोटा र यनु दाहालले न्रित्य प्रदर्शन तथा श्रेस्टी श्रेष्ठ, सल्मा बहामडम र सारा लियाङेले गीत गाए भने जयबहादुर श्रेष्ठले कबिता बाचन गरेका थिए ।



