व्यक्तिगत खर्चमा मोटर वाटो निर्माण

दोलखा । जापानको होक्काइडोमा ब्यबसाय गरी बसेका नेपाली यूवा उद्धमी अर्जुन अधिकारी र उनको “विस्तारै विस्तारै समुहले” दोलखाको फस्कु गाविस वडा नम्बर ६, ७, ८ मा मोटरबाटो निर्माण गरेका छन् ।
झण्डै ५ किलोमिटर लामो मोटर बाटो निर्माण पछि मुढे र चरिकोट सम्म पुग्न स्थानीयबासीलार्इ सहज भएको छ ।
एक कार्यक्रमका बीच मोटरबाटो उद्घाटन गर्दै अधिकारीले गाउँमा हिँडडुल गर्न सहज होस भनेर बाटो निर्माण गरेको बताए । उद्घाटन कार्यक्रममा जापानी नागरिक कोन्दो केन्जीसहित ‘विस्तारै विस्तारै ग्रुप” का ब्यबस्थापक बिनोद गौतम्, निर्देशक दिपक अधिकारीलगायतको सहभागिता थियो ।
झाण्डै २० लाख खर्चमा काटाकुटि-बोद्ले-गोचेत्-फस्कु-हिले  मोटर बाटो खनिएको स्थानीयले बताए । उद्घाटन कार्यक्रममा स्थानीयले बाजागाजासहित स्वागत गरेका थिए ।
सो अबसर मा स्थानिय जेहेन्दार तथा भूकम्प पीडित विध्ध्यार्थी लाई छत्रबृत्ती पनि प्रदान गरिएको थियो । भूकम्प पीडित नेपाली लाई सहयोग स्वरुप होक्कइडो आबासिरिले उक्त कार्यक्रम को आयोजना गरेको थियो ।।

