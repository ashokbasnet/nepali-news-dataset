सोलिडारिटी इन्टरनेशनल अमेरिकाद्वारा नयाँ प्रोजेक्ट घोषणा
टेक्सास । अन्तर्राष्ट्रिय परोपकारी संस्था सोलिडारिटी इन्टरनेशनलको अमेरिकास्थित च्याप्टर सोलिडारिटी इन्टरनेशनल अमेरिकाले नयाँ प्रोजेक्ट घोषणा गरेको छ ।
टेक्स्सासस्थित आफ्नो कार्यालयमा सोलिडारिटी इन्टरनेशनल विश्व परिषदका बरिस्ठ उपाध्यक्ष तथा सोलिडारिटी इन्टरनेशनल अमेरिकाका सल्लाहकार केशव सुबेदीको नेतृत्वमा बसेको बिशेष बैठकले वान डलर अ डेफर अर फान्स एजुकेशन इन नेपाल नामक अभियान सन्चालन गर्ने निर्णय गरेको हो ।

सोलिडारिटी इन्टरनेशनल बिश्व परिषदले भूकम्पपछि नेपालमा गरेको राहत तथा पुनर्निर्माण अभियानका निम्ति सोलिडारिटी इन्टरनेशनल अमेरिकाले गरेको आर्थिक सहयोगको उच्च मूल्याङ्कन गर्दै बरिस्ठ उपाध्यक्ष केशव सुबेदीले हाल सन्चालन गर्न लागेको अभियानमा दिनको एक डलर नेपालका अनाथ बालबालिकाको शिक्षाको निम्ति छुट्याउन आग्रह गरे । अमेरिकाबाहेकका देशहरुमा त्यहाँको स्थानीय पैसा अनुसार दिनको एक संकलन गर्न सकिने उनले बताए ।
यस अभियानका अभियानकर्ता समेत रहेका सुबेदीले इछुक ब्यक्तिले एक बर्षदेखि पाँच बर्षसम्म अभियानलाई सहयोग गर्न सक्ने बताउदै बिदेशमा रहेका सोलिडारिटी इन्टरनेशनलका सम्पूर्ण च्याप्टरलाई सहयोगको निम्ती अपिल गर्ने बताए ।
बिदेशमा रहेका प्रत्येक नेपालीले हातेमालो जनाएर सोलिडारिटी इन्टरनेशनलको सामाजिक अभियानलाई सहयोग गरे नेपालका बिभिन्न ग्रामीण जिल्लाहरुमा परोपकारी कामहरु गर्न सकिने सोलिडारिटी इन्टरनेशनल बिश्वपरिषदका नर्थ अमेरिका निर्देशक दमनराज शाहीले बताए ।
विभेदपूर्ण समाज उन्मूलनका लागि आफूहरुले चलाईरहेको अभियान उत्कृष्ट रहेको भन्दै सो अभियानलाई थप सहयोग पुर्याउन सबैको आवश्यकता रहेको सोलिडारिटी इन्टरनेशनल बिश्वपरिषदका फाउन्डेशन निर्देशक राज शर्माले उल्लेख गरे ।
त्यस्तैगरी बैठकले विभिन्न सामाजिक निर्णय गर्दै गुल्मी हराचउर ४, झारखर्कस्थित बालबोध निम्न माध्यमिक बिद्यालयमा डिक्सनेरी बैंक तथा बालमैत्री पुस्तकालय निर्माणको लागि अभियान चलाउने गर्ने निर्णय गरेको छ ।
बैठकमा सोलिडारिटी इन्टरनेशनल बिश्वपरिषदका नर्थ अमेरिका निर्देशक तथा सोलिडारिटी इन्टरनेशनल अमेरिकाका सल्लाहकार दमनराज शाही तथा बिश्वपरिषदकै फाउन्डेशन निर्देशक राज शर्मा, सोलिडारिटी इन्टरनेशनल अमेरिकाका बरिस्ठ उपाध्यक्ष क्षितिज थापा, उपाध्यक्ष भीम खत्री, सक्रिय सदस्य कमल कुँवर लगायतको उपस्थिति रहेको थियो।
–प्रमोद पौडेलबाट

