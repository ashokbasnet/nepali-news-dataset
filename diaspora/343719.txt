साँस्कृतीक कार्यक्रमका लागि कलाकार कतारमा

घनश्याम पराजुली  , दोहा ।
बसन्त फिल्मस् प्रालीले आयोजना गर्न लागेको शुभकामना तथा साँस्कृतीक कार्यक्रमका लागि नेपालबाट कलाकारहरु कतार आईपुगेका छन ।
आधुनिक गायक कृष्ण काफ्ले , लोकदोहोरी गायक राजु ढकाल र शान्ती सुनार कतार आईसकेका छन् । बुधबार राती कतारको हमाद बिमानस्थलमा आयोजकले कलाकारहरुलाई स्वागत गरेको थियो । बसन्त फिल्मस् प्रालीका प्रबन्ध निर्देशक ईश्वर काफ्ले लागायतको टिम कलाकारहरुको स्वागतका लागी बिमानस्थल पुगेको थियो ।
यहीँ शुक्रबार दिउसो १२ बजेबाट शुरु हुने कार्यक्रमका लागि जापानबाट गायक सुर्य खड्का आज बिहिबार बिहान ४ बजे कतार आईसकेका छन् । अमेरिका बस्दै आएकी गायिका शान्ती भण्डारी आज बेलुका ११ बजे कतार आईपुग्ने आयोजकले जानकारी दिएको छ । कुबेतबाट लोक तथा पप गायक डीवी लोप्चन भने प्राबिधीक कारणवस कतार आउन सकेनन् । अमेरिका , जापान र नेपालबाट आएका कलकारहरुले कतारको माहोल तताउने निश्चित भएको छ ।
कतारमा धेरै पछि विभिन्न देशका कलाकारहरुलाई एउटै स्टेजमा जुटाएर कार्यक्रम हुँदैछ । प्रवासमा रहेर पनि आफ्नो कला सँस्कृतीलाई जर्गेना गर्दै आफ्नो प्रतिभा प्रस्तुत गरिरहेका कतारका कलाकारहरुलाई समेत कार्यक्रममा विशेष स्थान दिईने आयोजकले बताएका छन् । कतारमा करिब एक दर्जन कलाकारहरुको प्रस्तुती रहने छ । शुक्रबार सल्वारोडको क्वालिटी हाईपर मार्केटमा आयोजना गरिएको कार्यक्रमको तयारी पुरा भईसकेको काफ्लेले बताएका छन् ।

