अमेरिकाका नेपाली पत्रकारलार्इ काठमाडौँमा सम्मान     
काठमाडौँ । झन्डै एक दशकदेखि अमेरिकाको डिसी महानगर क्षेत्रलाई कर्म थलो बनाउदै संचारकर्मी विजय थापालार्इ काठमाडौँमा सम्मान गरिएको छ ।     
अमेरिका जानुअघि नेपालमा रहदा उनले नेतृत्व प्रदान गरेको पेसागत संगठन नेपाल औषधि बिक्री प्रबन्धक संगठन (फर्मास्युटिकल मार्केटिंग एक्जुकेटिव एसोसिएसन अफ नेपाल )ले सम्मान गरेको छ ।
संबिधान बनेपछि नेपाल पुगेका थापालाई उक्त संस्थाले उनले दुई कार्यकाल अध्यक्ष पदमा रही संस्थागत विकास, सफलता पूर्वक नेतृत्वको साथै महत्वपूर्ण भूमिका निर्वाह गरेकोमा काठमाडौँमा रहेको संस्थाको कार्यालयमा मायाको चिनो प्रदान गर्नुको साथै संस्थाले उनलाई आजीवन सदस्यता प्रमाण पत्र पनि प्रदान गरेको छ ।
उक्त सम्मान कार्यक्रममा उनले मन्तब्य व्यक्त गर्दै छोटो समयमा कार्यक्रमको चाजो मिलाउने संस्थका अध्यक्ष नेत्रनाथ पौडेल तथा संस्थाका सबैलाई धन्यबाद दिएका थिए ।
अमेरिकामा नै पत्रकारिता गर्दै अएका थापाले मन्तब्यको क्रममा  आफूले संस्था २०५८ देखि २०६२ सम्म नेतृत्व प्रदान गर्दा भोगेका समस्या, चुनौती, अप्ठ्यारा र सफलताको बारेमा चर्चा गर्दै संस्था १४ बर्षसम्म नवीकरण नगरिएको, दर्ता खारेजी भएको, मुअकमा दर्ता नगरिएको, बैधानिकताको म्याद गुज्रिएको अवस्थामा आफूले अध्यक्ष भएपछि त्यो कामलाई उच्च प्राथमिकता दिदै काम फत्ते गरेको जानकारी दिएका थिए ।
आफू केन्द्रीय अध्यक्ष हुँदा शाखा विस्तार केवल बिरगंज शाखा मात्र रहेको संस्था काठमाडौँ बाहिर अहिले ७  वटा शाखा विस्तार भएकोमा मुक्त कण्ठले नेतृत्वको प्रसंसा गरेका थिए ।
संस्थाका अध्यक्ष नेत्र नाथ पौडेलले पूर्व अध्यक्ष थापा जुझारु हुनु को साथै तत्कालिन समयमा संस्था निस्कृय जस्तो अवस्थमा रहेको संस्थालाई ब्युझाई यो अवस्थामा सम्म ल्याउन ठूलो भूमिका निर्वाह गरेको चर्चा गरेका थिए ।
संस्थाका सल्लाहकार समितिका संयोजक शरद चन्द्र ओझाले थापाले नेतृत्व प्रदान गरेपछि संस्थाका सदस्यहरुमा आत्मबिस्वास बढ्नुको सहभागितामा क्रियाशीलता बढेको चर्चा गर्दै अमेरिकामा रहेता पनि नेपाली भाषालाई प्रबर्द्धन गर्न अहम् भूमिका निर्वाह गरेकोमा आफूलाई खुसी लागेको बताए ।
 
 

