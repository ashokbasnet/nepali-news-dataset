भूकम्पले भत्किएको विद्यालय बनाउन फ्रान्सबासी नेपालीको सहयोग
१५ कात्तिक, चितवन । भूकम्पले भत्काएको विद्यालय भवन पुनःनिर्माणका लागि फ्रान्समा बस्ने नेपालीले रु एक लाख बढी सहयोग गरेका छन् ।
 विकट पहाडी गाविस लोथरको स्याम्राङस्थित दुङवाङ प्राविको भवन निर्माणका लागि सङ्कलित ९१० युरो (करिब रु एक लाख ४ हजार) सहयोग गरिएको हो । संस्थाका फ्रान्स प्रतिनिधि किशोर आचार्यको संयोजनमा उक्त रकम सङ्कलन गरिएको हो ।
आचार्यले उक्त रकम अभियानका अध्यक्ष राजेश घिमिरेलाई हस्तान्तरण गरे । रासस

