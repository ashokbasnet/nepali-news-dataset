कास्कीका वाढीपीडितलाई प्रवासबाट ५ लाख बराबरको सहयोग
दोहा । कास्कीका वाढीपीडितहरुलाई कास्की आदर्श सेवा समाज कतार, कास्की आदर्श सेवा समाज यूएई र नेपाली फुटबल टिम कतारले संयुक्त रुपमा झन्डै ५ लाख बराबरको आर्थिक सहयोग गरेको छ ।
तीन वटै संस्थाका प्रतिनिधिहरु, नेपाल रेड्क्रस सोसाइटी कास्कीका उपसभापति डण्डराज शर्मा, वाढीपीडित पुर्नर्निर्माण समितिका अध्यक्ष रामबहादुर गुरुङ र स्थानीय समुदायको रोहवरमा उक्त सहयोग रकम वितरण गरिएको मनप्रसाद मगरले जानकारी दिएका छन् ।
पीडितहरुलाई एकै पटक राहत वितरण गर्दा समयको वचत हुने भएकोले कास्की आदर्श सेवा समाज कतारबाट संकलित नेपाली रु २ लाख ९५ हजार, कास्की आदर्श यूएईबाट संकलित नेपाली १ लाख १७ हजार ५ सय रुपैयाँ र नेपाली फुट्बल टिम कतारबाट संकलित नेपाली ८६ हजार रुपैयाँ सहयोग रकम एकमुस्ट रुपमा वितरण गरिएको थियो ।
गत श्रावण १३ गते राती परेको भारी वषर्ार्का कारण लुम्ले, ढिकुरपोखरी, भदौरे तामागी लगायतका क्षेत्रमा धेरै जनधनको क्षति भएको थियो । उक्त क्षतिग्रस्त क्षेत्रका वासिन्दाहरुलाई सहयोग गर्ने हेतुले कतारमा सकृय रहेको कास्की आदर्श सेवा समाजले तत्कालै सहयोग संकलन समिति गठन गरी सहयोग अपिल सहित कतारका संघ संस्था, बुद्धिजिवी तथा नेपाली दाजुभाइ दिदिबहिनीहरुलाई पत्र प्रसारित गरिएको थियो ।
कास्की आदर्शका केन्ऽिय सदस्य बिकासराज बरालको संयोजकत्वमा दुई सदस्य अग्नी देवकोटा र खुशी गुरुङबाट सुरु गरिएको आर्थिक सहयोग कार्यक्रममा कास्की आदर्शका पदाधिकारीहरु, जिल्लाबासी दाजुभाइ दिदिबहिनी लगायत दोहामा स्थापित संघ संस्था, बुद्धिजिवी र नेपालीहरुले तन, मन र धनले सहयोग गरेका थिए ।
त्यसैगरी दुबइस्थित कस्केलीहरुको साझा संस्था कास्की आदर्श सेवा समाजले पनि गृह जिल्लामा परेको प्राकृतिक प्रकोपबाट सिर्जित घाऊहरुमा मलम लगाउने हेतुले त्यहा रहेका कस्केली, गैरकस्केली लगायत सम्पूर्ण नेपाली संघ संस्था र नेपाली समुदायहरुलाई सहयोगको अपिल गरेका थिए । कतारमा ४ लाख भन्दा नेपाली समुदायहरु माझ चम्की रहेका नेपाली फुटबल टिमले पनि आˆनो स्थानवाट वाढीपीडितहरुलाई सहयोग गर्ने मनसायले सहयोग अभियान थालेका थिए ।
कास्की आदर्श सेवा समाज कतारका अध्यक्ष आशबहादुर गुरुङको सभापतित्वमा संचालित सहयोग हस्तान्तरण कार्यक्रमका प्रमुख अतिथि डण्डराज शर्मा थिए भने कार्यक्रम संचालन जीवनकुमार सुनारले गरेका थिए ।
राहत वितरण मर्यादित बनाउन कास्की आदर्श यूएईका महासचिव मनोज सैजु, कास्की आदर्श सेवा समाज कतारका संस्थापक सचिव तिलक सापकोटा, नेपाली फुटबल टिमका अध्यक्ष संजिव रानाभाट, कास्की रेडक्रस सोसाइटीका उप कोषाध्यक्ष सुरेन्द्र गुरुङ, कास्कीकोट सेवा समाज कतारका भूभू अध्यक्ष खिमबहादुर कार्की, प्रवासी हेम्जा सेवा समाज कतारका संयोजक हरीप्रसाद तिमिल्सिना लगायतकाे सक्रियता थियाो ।
यस्तै, कार्यक्रममा कास्की सार्दिखोला समाज कतारका संस्थापक अध्यक्ष श्रीजन मोहन तामाङ्, संस्थापक उपाध्यक्ष खुशीमान परीयार, कास्की आदर्श सेवा समाज कतारका केन्द्रीय सदस्य सुरज रानाभाट, सदस्यहरु बिरेन्द्र सुनार, रामचन्द्र सुनार, रामबहादुर बिक, नेत्रप्रसाद तिमिल्सिना, यमबहादुर गुरुङ, खुशी गुरुङको उपस्थिति थियो ।
त्यस्तै कास्की आदर्श सेवा समाज यूएईका सदस्यहरु पुष्पराज अधिकारी, देवेन्द्र गिरी लगायत नेपालका विभिन्न क्षेत्रमा रहेका समाजसेवीहरुको उपस्थिति थियो । कार्यक्रममा कास्कीकोट सेवा समाज कतारका भूभू अध्यक्ष खिमबहादुर कार्कीले स्वागत मन्तव्य तथा पीडितहरुको पक्षबाट टंकप्रसाद देवकोटाले मन्तव्य राखेका थिए ।

