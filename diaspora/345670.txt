साझा नेपाली समाज यूकेको दशै–तिहार शुभकामना कार्यक्रम सम्पन्न

बेलायत । बेलायतमा क्रियाशील नेपालीहरूको संस्था “साझा नेपाली समाज यूके” ले नेपालीहरूको महान चाड बडा दशैं तथा तिहारको अवसरमा शुभकामना कार्यक्रम सम्पन्न गरेको ।
“साझा नेपाली समाज यूके” बेलायतको पिटरबोरो,लेष्टर, नटिंघाम, वल्भरहाम्टन बर्घिंघाम लगायतका शहरमा बस्ने नेपालीहरूको साझा संस्था हो ।
समाजको तेस्रो साधारणसभाको अवसरमा दशैं तिहार शुभकामना कार्यक्रम गरिएको हो । साधारणसभाले रणबहादुर केसीको अध्यक्षतामा नयाँ कार्यसमिति निर्विरोध निर्वाचित गरेको छ । संस्थाको उपाध्यक्षमा  महेश अधिकारी, महासचिवमा मिलन सापकोटा, कोषाध्यक्षमा नारायण फुयाल, चयन भएका छन् ।
यस्तै केही सदस्य पछि थप गर्ने गरी शिब क्षेत्री, बलराम चापागाई, श्याम क्षेत्री र प्रेम आले सदस्य चुनिएका छन् ।
समाजका संस्थापक अध्यक्ष शंकर भण्डारी, निवर्तमान अध्यक्ष राजु कणेल, निवर्तमान उपाध्यक्ष तारा भण्डारी, पूर्वअध्यक्ष गंगा गौतम, सिर्जनसील लेष्टर नेपालका निवर्तमान अध्यक्ष दयानिधी सापकोटालार्इ संस्थाको सल्लाहाकारमा चयन गरिएको छ ।
साधारणसभामा पशुपति पोखरेल, केशब भण्डारी,कृष्ण शर्मा सापकोटा,बिष्णु चालिसे, शंकर भण्डारी, दायानिधी सापकोटा, प्रविण पाण्डे, डिलाराम गौतम, शम्भु अर्याल, लालबहादुर थापा, प्रेम आले, रण बहादुर केसी, उमेश प्रसाई, बलराम चपागाई  लगायतले संस्थाको बारेमा अाफ्ना धारणा राखे ।
साधारणसभापछि सिर्जनसील लेष्टर नेपाल यूके र साझा नेपाली समाज यूकेको संयुक्त आयोजनामा दशै र तिहारको रमाईलो शुभकामना साझ सम्पन्न गरिएको थियो ।
सिर्जनसील लेष्टरका निवर्तमान अध्यक्ष दयानिधी सापकोटाले संचालन गरेको उक्त कार्यक्रमा पिटरबोरो नेपाली समाजका अध्यक्ष केशब भण्डारी, नेपाल समाज नटिंघामका अध्यक्ष विष्णु चालिसे, हाम्रो नेपाली समाज वेष्टमिडल्यान्ड वल्भरहाम्टनका कृष्णप्रसाद शर्मा सापकोटा, सिर्जनसील लेष्टर नेपालका अध्यक्ष पशुपति पोखरेल लगायतले उपस्थित सबैलाई दशै र तिहारको  शुभकामना व्यक्त गरेका थिए ।
यस्तै पिटरबोरो नेपाली समाज यूके, नेपाली समाज नटिंघाम र हाम्रो नेपाली समाज वेष्टमिड्ल्यान्ड आ-आफ्नो एरियामा दशै तिहार विविध सांस्कृतिक कार्यक्रम गरी मनाएका छन् ।
–केशब भण्डारीबाट

