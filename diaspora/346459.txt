मस्कटमा बृहत् साँस्कृतिक कार्यक्रम गरिँदै
ओमान (मस्कट) । नेपालीहरुको महान पर्व बिजया दशमी तथा शुभ दिपावलीको पावन अवसरमा प्रवासी नेपाली मञ्च ओमान को साँस्कृतिक बिभागद्वारा दशैं, तिहार शुभकामना आदानप्रदान तथा बृहत् साँस्कृतिक कार्यक्रमको आयोजना गर्दैछ ।
ओमानको राजधानी मस्कट शहरस्थित अलमाशा हल रुविमा ६ नोभेम्बर शुक्रबार आयोजना गर्न लागिएको सो कार्यक्रममा ओमानमा लामो समयदेखि कलाकारीता गर्दै आएका स्थानीय कलाकारहरुको प्रस्तुती रहनेछ ।
कार्यक्रम सफल बनाउन ब्यापक तयारी भईरहेको मञ्चका अध्यक्ष गगन कार्कीले बताए । ओएनएफ ओमानको यो पहिलो औपचारिक कार्यकम भएकाले कार्यक्रमलाई ऐतिहासिक बनाउने प्रयासमा रहेको कार्कीले बताए ।
त्यस्तै  कार्यक्रममा ओमान का लागि नेपाली कार्यबाहक राजदूत तथा ट्रेड युनियन ओमानका ड्प्युटी चेयरमेन लगायतको उपस्थिति रहने मञ्चले जनाएको छ ।

