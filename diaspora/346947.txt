बमलार्इ मृत्युदण्डबाट बचाउन राष्ट्रपतिदेखि प्रधानमन्त्रीलार्इ ज्ञापनपत्र
यूएई । यूएईमा मृत्युदण्ड पाएर कारगारको जीवन बिताई रहेका दार्चुलाका अमरबहादुर बमलार्इ छुटाउन माग गर्दै सरकारसँग माग गरिएको छ ।
सुदूर पश्चिम सेवा समाज यूएईका महासचिब तथा देउडा गायक मानबहादुर केसी ‘मुस्कान’ले बमलाई रिहाई गराउनुका लागि पहल गर्न माग गर्दै राष्ट्रपति, प्रधानमन्त्री कार्यालय र नवनियुक्त उपप्रधान तथा रक्षामन्त्री भीमबहादुर रावललार्इ ज्ञापनपत्र बुझाएका हुन् ।
यूएर्इमा जेलजीवन बिताइरहेका बमलाई रिहाई गराउनुका लागि ‘मुस्कान’ले आफै सम्बन्धित निकायहरुलाई ज्ञापनपत्र बुझाउनुका साथै बिबिध कुराको बारेमा प्रत्यक्ष जानकारी गराएको बताएका छन् ।
उपप्रधान तथा परराष्ट्र मन्त्री कमल थापा जेनेभामा जारी अन्तर्राष्ट्रिय मानवाधिकार सम्मेलनमा सहभागी हुन पुगेका कारण परराष्ट्र मन्त्रालयमा ज्ञापन पत्र बुझाउन नसकिएको उनले बताए ।
ज्ञापन पत्र बुझाएको सबै मन्त्रालय र निकायहरुबाट आफूले सकारात्मक आश्वाशन पाएको र अज्ञानतामा परी मृत्युको दिन पर्खेर जेल जीवन बिताईरहेका बमको उद्दार तथा अन्य बिबिध बिषयमा अध्ययन गरी छिट्टै रिहाई गर्नु राष्ट्रिय स्तरबाट नै पहल हुने कुरामा आफु बिस्वस्त रहको ‘मुस्कान’ले बताए ।
त्यस्तै आफू आगामी दिनहरुमा यूएई पुगेर पनि बम रिहाई अभियानमा लागि रहने र सो अभियानमा सम्पूर्ण सम्बन्धित निकाय, स्वतन्त्र मानब अधिकारबादी संस्था, यूएईस्थित नेपाली संघ संस्था, समाज सेवी र बुद्धिजीविहरुको साथ पाउने आशा राखेको ‘मुस्कान’ले विश्वास ब्यक्त गरे ।


