कुबेतमा दर्शन ठकुरी समाजको वार्षिकोत्सव
कुबेत । कुबेतमा कार्यरत दर्शन ठकुरीहरुको साझा चौतारी दर्शन ठकुरी समाजले आफ्नो दोश्रो वार्षिकोत्सव शुक्रबार सम्पन्न गरेको छ। कुबेतको फाहील सिटीमा आयोजित कार्यक्रमको कुबेतका लागि नेपाली राजदुत यज्ञबहादुर हमालले उद्घाटन गरेका थिए ।
एनआरएनए कुबेतका उपाध्यक्ष झबिन्द्र बन्जाडे, प्रबासी नेपाली मन्चका अध्यक्ष् राजु थापा,, मेचीकाली बचत कोषका अध्यक्ष बसन्त थापा, लालीगुराँस सांस्कृतिक परिवारका अध्यक्ष डीबी लोप्चन, स्याङ्जा समाजका अध्यक्ष शिव कोईराला, मध्ये पश्चिम सेवा समाजका अध्यक्ष गणेश राउत, नेपाली एकता समाजका धर्मराज उपाध्याय लगायतले ठकुरीहरुको भाषा संस्कृति रहनसहनकोबारेमा धारणा राखे ।
समाजका अध्यक्ष बीबी मल्लको अध्यक्षतामा सम्पन्न कार्यक्रममा उपस्थित सबैको सचिब रुपेन्द्र बिक्रम हमालले मन्तब्यबाट स्वागत गरेका थिए भने कार्यक्रम धिरजजंग शाह र कृष्ण चन्द ठकुरीले संचालन गरेका थिए ।
वार्षिकोत्सव समारोहमा समाजले  रास्ट्रीय स्तरका  कराते खेलाडी विकास सिंह  ठकुरीको साथमा स्थानीय पत्रकार  राज मल्ल, सुरेश गुरुङ, इस्टमान वाइबा र  प्रदिप नेपालीलाई “यूवा पत्रकार”को रुपमा सम्मान गरेको थियो  । स्थानीय कलाकारहरुको प्रस्तुतिले वार्षिकोत्सव समाहरोलाई थप  आकर्षण बनाएको थियो ।

