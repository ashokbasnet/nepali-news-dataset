भारतले गरेको नाकाबन्दीविरूद्ध बेलायती संसद भवन अगाडि प्रदर्शनको तयारी
लन्डन । नाकाबन्दीको विरोध गर्दै भारतीय प्रधानमन्त्री नरेन्द्र मोदीविरुद्ध बेलायतमा रहेका नेपालीले विरोध प्रदर्शनको तयारी गरेका छन् । आगामी १२ नोभेम्बर, मध्यान्ह १२ बजे बेलायती संसद भवन अगाडि गर्न लागिएको प्रदर्शनीमा व्यापक सहभागिता रहने जनाइएको छ ।
प्रदर्शनीमा स्वतस्फूर्त युवाहरु र बेलायतका विभिन्न नेपाली संघसंस्थाले सहभागिता जनाउने भएको वीनेपाली डट कमले जनाएको छ ।
हालसम्म एनपीसीसी यूके, एनआरएनए यूके,  ब्रिटेन नेपाल च्याम्बर अफ कमर्स, कपिलवस्तु समाज यूके, नेपाली साहित्य विकास परिषद यूके, नेपलिज हार्ट फाउण्डेशन यूके, पूर्व प्रहरी परिवार मञ्च यूके, यती नेपाली एसोसिएसन यूके, नेपलिज ब्लड डोनर्स यूके, संयुक्त राष्टवादी संगठन बेलायत, डार्टफोर्ट नेपलिज कम्युनिटी यूके, तमुधिं आमा समूह यूके, अन्तर्राष्टिय नेपाली वांग्मय प्रतिष्ठान यूके प्रतिनिधिले सहभागिताका लागि प्रतिवद्धता दिइसकेका छन् ।
भारतीय प्रधानमन्त्री मोदी आगामी १२ देखि १४ नोभेम्बरसम्म तीन दिने बेलायत भ्रमणमा आउँदैछन् ।

