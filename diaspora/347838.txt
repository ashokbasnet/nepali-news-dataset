अमेरिकामा नक्कली मोदीलार्इ समेत विरोध
विकास राज न्यौपाने
अमेरिका । एक वर्षअघि काठमाडौको वानेश्वरमा भारतीय प्रधानमन्त्री नरेन्द्र मोदी मोटरवाट निस्केर नेपालीसँग हात मिलाउन जाँदा जयजयकारको नारा लगाईएको थियो । तर, त्यस विपरीत मोदी दुरुस्त देखिने हाउभाउमा मञ्चमा चर्चित हाँस्य कलाकार मनोज गजुरेल जाँदासमेत मुर्दावादको नारा लाग्यो ।
विभिन्न चर्चित व्यक्तिको हाउभाउलाई सर्लक्क टिपेर प्रस्तुती दिन खप्पिस मनोजले टेक्सासको ड्यालसमा झण्डै ४५ मिनेट मोदीलाई कटाक्ष गरेर व्यंग गर्दा दर्शकहरु तालि वजाई उत्साह थपिरहेका थिए । नयाँ संविधान आफ्नो अनुकुल नभएको भन्दै भारतले नेपाल माथि अघोषित नाकावन्दी लगाईरहेको छ । यो नाकावन्दीले काठमाडौ लगायत देशका विभिन्न सहरमा ग्यांस तेल औषधी लगायत अत्यावश्यक समाग्रीको अभाव छ ।
मोदी अवतारमा मञ्चमा आएका मनोजले मोदीकै शैलीमा केही समय प्रचवन दिएका थिए । उनको मोदी प्रहसनमा पत्रकारका रुपमा प्रश्न सोधी कालाकार शंकर वाग्लले साथ दिएका थिए । उनको पहिलो प्रश्न थियो, मोदीज्यू आप अमेरिकामा आएर एउटा कुरा गर्ते हे नेपालमा पुगेर दुसरा कुरा गर्ते हे, इन्डियामे  फाल्तु फाल्तु कुरा करते हे, आपका जिव्रो कति हे भन्ने प्रश्न  गरेका थिए ।  यो नाका वन्दी होइन चाकावन्दी हो भन्दै यहीवाट मनोजले मोदी माथि व्यंग्य शुरु गरेका थिए ।
कार्यक्रमकाबीचबीचमा लोकगायक भीम थापा लगायत स्थानीय कालाकारहरुले गीत र नृत्य प्रस्तुत गरेका थिए । दोस्रो भागमा मनोजले नेपाल र विश्वका चर्चित राजनीतिक नेताको हाउभाउमा व्यग्य प्रस्तुत गरेका थिए । यस क्रममा उनले नेपाली समुदायसँग जोडिएको केही समाजिक विषयमा समेत व्यंग्य गरेर दर्शकलाई हँसाएका थिए ।
कार्यक्रमका लागि ठूलो संख्यामा दर्शक आएका थिए । भिड वढेकाले आयोजकले हाउस फुलको सुचना समेत टाँस्नु परेको थियो । “एउटा नेपाली भए कवि वन्छ, दुई नेपाली भेट भए अनलाइन चलाउँछ, तीन नेपाली भेट भए संस्था खोल्छन्, चार जना भए त्यो संस्था फुटाएर दुईटा वनाउँछन् !’ यसो भन्दै मनोजले समुदायलाई फुटेर होइन जुटेर अघि वढ्न अनुरोध समेत गरेका थिए ।
शुक्रबार साँझ इर्विंगको रमाइलो रेण्टुरेण्ट गरेको उक्त कार्यक्रम  टेक्सास नेपाल परोपकारी  समिति ड्यालसले आयोजना तथा नेपाली समाजको सहयोगमा कार्यक्रमको संचालन समाजसेबी कृष्ण लामिछानेले गरेका थिए । समितिका  संयोजक माला  महतले सवै सहभागीलाई धन्यवाद दिएकी थिइन् ।
  

