ओमानमा दशैं तिहार र छठको शुभकामना कार्यक्रम सम्पन्न
ओमान । ओमानमा रहेका प्रवासी नेपालीहरूले दशैं, तिहार, नेपाल सम्बत तथा छठको अवसरमा शुभकामना कार्यक्रम सम्पन्न गरेका छन् ।
प्रवासी नेपाली मञ्च, ओमानको साँस्कृतिक बिभागद्वारा आयोजना गरिएको शुभकामना कार्यक्रममा नेपालका विभिन्न ठाउँबाट  वैदेशिक रोजगारीको शिलसिलामा ओमान पुगेका नेपालीहरूको बाक्लो उपस्थिति थियो ।
ओमानका लागि नेपाली कार्यबाहक राजदूत रोजिना ताम्राकारले नेपाली संस्कृति जुनसुकै ठाउँमा रहेर पनि भुल्न नहुने बताइन् ।
कार्यक्रममा एनआरएनए मध्यपूर्ब संयोजक डीबी क्षेत्री, अन्तर्रास्ट्रिय  नेपाली एकता समाजका कोषाध्यक्ष शोभाकान्त लामिछाने, नेपाली समाज ओमान संरक्षक देवनारायण तिवारी, गैर अवासीय नेपाली संघ ओमान महासचिव गुणहरी अधिकारी, ओमान नेपाली एकाता समाज अध्यक्ष छवीलाल बस्नेत,  नेपाली जन प्रगतिशिल मञ्च ओमान अध्यक्ष पदम अर्याल, नेपाली जनसम्पर्क समिति ओमान सभापति फर्सुराम पोखरेल लगायतको उपस्थिति थियो  ।
यस्तै, नेपाली महिला समूह ओमान उपाध्यक्ष गोमा थापा मगर , तमाङ्ग समाज ओमान उपाध्यक्ष अनिता तमाङ, तमु समाज ओमान प्रमुख सल्लाहकार प्रेम गुरूङ, बुध्द भिजन ओमान अध्यक्ष मिङमा शेर्पा, नेपाली मगर संघ ओमान प्रतिनिधी रूपा शिरिष,  अर्घाखाँची समाज ओमान सचिव गणेश केसी, पत्रकार बसन्त नेपाल लगायतले शुभकामना मन्तव्य क्यक्त गरे ।
प्रवासी नेपाली मञ्च, ओमानका अध्यक्ष गगन कार्कीको अध्यक्षतामा भएको कार्यक्रममा महासचिव सोमकृष्ण श्रेष्ठ र सदस्य तथा साहित्य बिभाग प्रमुख नारायणराज चौलागाईँले संयुक्त रूपमा सञ्चालान तथा सचिब जनकलाल महत्तोले स्वागत गरेका थिए ।
शुभकामना मन्तव्य दिने क्रममा सबैले भारतीय नाकाबन्दीको बिरोधमा सबै नेपाली एकजुट हुनुपर्ने बताएका थिए । त्यस्तै साँस्कृतिक तर्फ प्रवासी नेपाली मञ्च, ओमान को साँस्कृतिक बिभाग का कलाकार हरू द्वारा दशैं आयो र झुक्ने छैन स्वभिमान नाकाबन्दी ले बोलका गीतमा नृत्य प्रस्तुत गरिएको थियो ।

