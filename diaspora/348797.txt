स्पेनमा सम्पन्न दिपावली कप फुटबलको उपाधि सुजुरन ब्याईजलाई

बसन्त रानाभाट 
बार्सिलोना । गत बर्षको बिजेता बिसीएन सुजुरन ब्याईजले यस बर्ष पनि स्पेनमा सम्पन्न दिपावली कप फुटबलको उपाधि जितेको छ। फाईनल खेलमा गोर्खाजलाई ५-० को गोल अन्तरले हराउँदै दिपावली कप सेभेन ए साईड फुटबल प्रतियोगीताको उपाधि चुमेको हो।
गैरआबासीय नेपाली संघ रास्ट्रिय समन्वय परिषद स्पेनले आईतबार बार्सिलोनामा आयोजना गरेको प्रतियोगितामा अन्य आठ टोलीलाई पछि पार्दै लगातार दुई बर्ष उपाधि चुम्न सफल भएको छ। उपाधिसँगै बिजेताले नगद ४०१ युरो र उपविजेताले २५१ युरो साथमा ट्रफी तथा प्रमाणपत्र पाप्त गरेका छन्।

फाईनल खेलमा ह्यट्रिक गर्दै उपाधि जिताएका कप्तान शान्गे शेर्पाले उत्कृष्ट गोलकर्ताको उपाधि पाए। सुजुरन ब्याईजकै गोल किपर समिर राज गुरुङ प्रतियोगिताकै सर्बोत्कृष्ट खेलाडी घोषित भए ।
जिग्मे शेर्पा प्रशिक्षक रहेको बिजेता टिमबाट खेल्ने अन्य खेलाडीहरुमा एलेन गुरुङ, बिनोद लामा, पुजन तिमिल्सिना, सन्तोष गुरुङ, सुदिप गिरी, सबिन गुरुङ, सुसान्त थापा, फुरतेन्जी शेर्पा रहेका छन्।


