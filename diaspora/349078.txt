यूएईमा नेपालीको मन जित्दै ‘नमस्ते ट्राभल एन्ड टुरिजम’

रामप्रसाद ढुंगेल

दुबई । यूएईमा ट्राभलहरु त घेरै छन् तर नेपाली ट्राभलको नाम लिँदा दुबई क्षेत्रमा धेरैको सम्झनामा आउँछ- नमस्ते ट्राभल एन्ड टुरिजम ।
नेपालीहरुको भेटघाटको केन्द्रबिन्दु बरदुबईको मुटुमै रहेरमात्र होइन, स्थापनाको छोटो अवधिमा अन्य ट्राभलहरुभन्दा सस्तो दरमा उत्कृष्ट सेवा र सुविधा दिएका कारण यो ट्राभल दिनप्रतिदिन सफलताको शिखर चढ्दै गएको छ ।
स्थापनाको दुई वर्षको अवधिमा एकैपटक दुई वटा शाखा स्थापना गर्न लागेको यस ट्राभलको सफलताको रहस्य के हो ? चार सञ्चालकमध्ये एक एकेन्द्र थापा भन्छन्, ‘हामी नेपाली समुदायमा आधारित भएर काम गर्नुपर्छ भन्ने मान्यता राख्छौं र सस्तो साथै भरपर्दो सेवा नै हाम्रो सबल पक्ष हो ।’
हुन पनि नेपालमा बाढीपहिरो जाँदा होस् या भूकम्पले देशै तहसनसह हुँदा, सबै असहजतामा पहिलो मिटिङ हुने गरेको छ- नमस्ते ट्राभलमा । गत वैशाखमा भूकम्पपीडित नेपालीहरुका लागि पहिलोपटक नमस्ते ट्राभलबाटै खाद्यान्य, लत्ताकपडा तथा औषधी लगायतका सामग्रीहरु रेडक्रिसेन्ट र एयर अरेबिया हुँदै नेपाल पठाइएको थियो ।
समस्यामा परी नेपाल जान नसकेकाहरु पनि समस्याको पोको बोकी त्यही पुग्छन् । भिजिट भिसामा कोही दुबई आउँदैछ भने पनि सबैले भरपर्दो सेवाका लागि नमस्ते नै रोज्छन् । हरेक साना तथा ठूला सांस्कृतिक तथा सामाजिक कार्यक्रमहरुमा अरु ट्राभल नपुगे पनि नमस्ते पुगेकै देखिन्छ । सामाजिक कार्यहरुमा पनि नमस्तेको सहभागिताका कारण छोटो अवधिमा धेरै नेपालीको विश्वास जितेको बताउँछन् अर्का सञ्चालक नानुकाजी अर्याल ।

नेपाली समुदायमा भिजेका चार जना नेपालीहरुको संयुक्त लगानीमा दुबईमा स्थापना भएको हो नमस्ते ट्राभल । प्ात्रकारितामा जमेका पुतलीबजार, स्याङजाका एकेन्द्र थापा, ट्राभलको लामो अनुभव संगालेका धादिङका नानुकाजी अर्याल, नेपाली समाजमा भिजेका काभ्रेका अशोककुमार बाँनिया र स्याङजाकै अग्रज छविलाल कुँवरको परिकल्पना, एकता, सहकार्य, र मेहेनतको कारण नमस्ते ट्राभलको जन्म भएको हो ।
नेपाली समुदायमा आधारित भएर व्यापार गरिरहेको ट्राभलले फाइदाको निश्चित अंश नेपालीहरुकै लागि खर्चिने गरेको सञ्चालक बाँनियाले बताए, ‘हाम्रो ट्राभल नेपाल र नेपालीहरुको सहयोग तथा उद्धारका लागि सदा अग्रपंत्तिमा छ,’ सञ्चालक बाँनिया अगाडि भन्छन्, ‘नेपालीले नै नेपालीका लागि केही गर्नुपर्छ भन्ने हाम्रो सिद्धान्त हो ।’
‘हामी एयरलायन्सहरुसँग वाषिर्क रुपमा अगि्रम बुक गर्छौं’, आफ्नो ट्राभलमा हवाई टिकट सस्तोमा पाइने कारणबारे अर्का सञ्चालक छविलाल कुँवर भन्छन्, ‘नमस्ते ट्राभलमा सस्तो टिकट मात्र होइन, सही सूचना र आवश्यक सबै जानकारीहरु सहज रुपमा पाइन्छ ।’ नेपाली समुदायमा भिजेका व्यक्तिहरुले सञ्चालन गरेका कारण टाभलले छोटो समयमा सफलता पाएको सञ्चालक थापाको दाबी छ ।
सेवा सुरु गरेको दुई वर्षको अवधिमा यूएईको राजधानी अबुधाबीको इलेक्ट्रा एरिया र नेपालीहरुको बाक्लो उपस्थिति रहेको दुबईकै अलकुज एरियामा नमस्तेले शाखा स्थापना गरेको छ । अबुधाबीमा सेवा सुरु भइसकेको छ भने अलकुजमा एक महिनाभित्रमा सेवा सुरु हुने बताइएको छ ।
वैदेशिक रोजगारीमा यूएई आउने नेपालीहरु दिनानुदिन बढेसँगै आफै टिकट काटी स्वदेश तथा विदेृश जाने नेपाली तथा अन्य विदेशीहरुको संख्या बढेको कारण नमस्तेले शाखा विस्तार गरेको सञ्चालकमध्येका नानुकाजी अर्यालले बताए । उनले यूएईको कानुन तथा यस क्षेत्रसँग सम्बन्धित सबै जानकारी सर्वसाधारण नेपालीहरुलाई यसै ट्राभलमार्फत उपलब्ध हुने बताए ।
भिजिट भिसामा यूएई आई आफ्नो क्षमता अनुसारको काम खोज्न पनि यस टाभलले सहयोग गरिरहेको उनले जानकारी दिएका छन् ।
नेपाली बाहेक भारतीय, बंगलादेश, पाकिस्तान र फिलिपिन्सका ग्राहकहरुलाई पनि सहज ढंगले सेवा दिएको अनुभव नमस्तेसँग छ । त्यसो त यहीबाट मलेसिया, सिंगापुर, थाइल्यान्ड, युरोप तथा अमेरिकी देशहरुसम्मको हवाई टिकटका साथ टुर प्याकेटहरु उपलब्ध हुने सञ्चालक थापाले बताए । यस टाभलको नेपालमा पनि नमस्ते सनसिटी ट्राभल एन्ड टुर्स नामको शाखा रहेको छ ।
काम र दामको खोजीमा दशक अघि यूएई आएका यी चार नेपालीहरुको सहकार्यले गर्दा समग्र नेपालीहरुकै परिचय फेरिन थालेको छ ।

