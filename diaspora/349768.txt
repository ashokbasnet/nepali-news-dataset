यूएईमा झापाली समाज गठन

दुबई । वैदेशिक रोजगारीको सिलसिलामा यूएई आएका झापालीहरु संगठित भएका छन् । झापालीबीच एकता, सहकार्य र सहयोगका साथै झापाको सामाजिक, आर्थिक तथा समग्र विकासमा सहयोग गर्ने उदेश्य लिएर झापाली समाज यूएई गठन भएको छ । नवगठित झापाली समाज यूएईका अध्यक्ष विकास उप्रेतीले यूएईभर रहेका झापाली बीच भाइचारा कायम गर्दै विपतमा एक भई कामगर्न झापालीहरु एकताबद्ध हुनु आवश्यक भएका कारण समाज गठन गरेको जानकारी दिएका छन् ।
यसपालीको तिहारको भाइटीकाको दिन दुबईको जाबिलपार्कमा आयोजित एक झापाली भेलाले एक तदर्थ समिति गठन गर्नुका साथै ५ सदस्यीय सल्लाहकार समिति र तीन सदस्यीय विधान निर्माण समितिपनि गठन गरेको छ ।
नवगठित समितिमा व्यावसायी मोहन उप्रेती र रोशन पनेरु दुई जना उपाध्यक्षका रुपमा चयन भएका छन् । सचिवमा सुरज अधिकारी, कोषाध्यक्षमा टेकनाथ अधिकारी, सह-कोषाध्यक्षमा अम्बिका सुवेदी सर्वसम्मत चयन भएका छन् । विभिन्न क्षेत्रलाई समेट्दै दुर्गाप्रसाद सापकोटा, सुरेश उप्रेती, राधिका, सिटौला, दिनेश नेपाल, विराज राजवंशी, सुवासचन्द्र भारती, नेत्र खड्का, डिल्ली खतिवडा, हरि कट्वाल नवगठित समितिको सदस्यका रुपमा चयन भएका छन् ।
उक्त भेलाले यूएईको सामाजिक तथा सागठनिक, व्यावसायिक तथा पत्रकारितामा ख्याति कमाएका पाँच जनालाई सल्लाहकार समितिमा सर्वसम्मत चयन गरेको छ । यूएईको सामाजिक जीवनमा परिचित हेमन्त पौडेलको संयोजकत्वमा १७ वर्षदेखि यूएईमा रहेर व्यक्तिगत रुपमा समाजसेवा गरिरहेका झापा दमकका रमेश अधिकारी, व्यावसायी मोती राई, पत्रकारहरु मेघराज सापकोटा र त्रिलोचन कोइराला झापाली समाज, यूएईको सल्लाहकार तथा संरक्षकका रुपमा रहेका छन् । भेलाले समाजको प्रवत्तलामा राम ढुंगेललाई चयन गरेको छ ।

