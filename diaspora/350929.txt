दुवर्इमा नमस्ते ट्राभलको शाखा विस्तार
रामप्रसाद ढुंगेल

दुबई । दुबईका नेपालीहरुबीच लोकपि्रय रहेको नमस्ते ट्राभल एन्ड टुरिजमले आफ्नो शाखा विस्तार गरेको छ । नेपालीहरुको भेटघाटको केन्द्रबिन्दु बरदुबईमा रहेको यस ट्राभलले यूएईको राजधानी अबुधाबीमा पहिलो शाखा आगामी २० नोभेम्बरमा औपचारिक कार्यक्रम गरी उद्घाटन गर्ने भएको छ । नेपाली नियोगका उपप्रमुख नेत्रबहादुर टन्डन प्रमुख आथित्यतामा शाखाको उद्घाटन गरिने ट्राभल सञ्चालनले जनाएका छन् ।
अबुधाबीको इलेक्ट्रा एरियामा रहेको नेपाली प्यालेस रेस्टुरेन्ट र यूएईकै चर्चित ग्रीनलाइन ट्राभलकै आसपासमा नमस्तेको पहिलो शाखा खुल्न लागेको हो ।
स्थापनाको छोटो अवधिमा अन्य ट्राभलहरुभन्दा सस्तो दरमा टिकट तथा उत्कृष्ट सेवा र परामर्श दिएका कारण यो ट्राभल यूएईका नेपाली समुदायमा लोकप्रिय बनेको छ । अबुधाबी शाखापछि करिब एक महिनाकै अवधिमा दुबईकै अलकुज एरियामा अर्को शाखा खोल्ने तयारी छ ।

