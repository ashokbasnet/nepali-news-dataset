कतारले नेपाली कामदारको अधिकार संरक्षण गर्ने

१ मंसिर, काठमाडौं । कतारले नेपाली कामदारहरुको अधिकार संरक्षण गर्ने प्रतिवद्धता जनाएको छ ।
नेपालको राष्ट्रिय मानवअधिकार आयोग र कतारको मानवअधिकार समितिबीच नेपाली आप्रवासी कामदारहरुको अधिकार संरक्षणका लागि समझदारी भएको छ । समझदारी पत्रमा नेपालको मानवअधिकार आयोगका अध्यक्ष अनुपराज शर्माले र कतारका राष्ट्रिय मानवअधिकार समितिका अध्यक्ष, डा. अलिविन अलमारीले हस्ताक्षर गरेका छन् ।
समझदारी पत्रको अवधी ४ बर्षको हुनेछ । साथै आपसी सहमतिबाट समझदारीपत्रको अवधि नवीकरण गर्न सकिने प्रावधान समेत राखिएको छ ।
समझदारी पत्रको प्रभावकारी कार्यान्वयनले कतारमा रहेका नेपाली आप्रवासी कामदारहरुको अधिकार संरक्षणमा सहयोग पुर्‍याउने अपेक्षा रािखएको छ ।

