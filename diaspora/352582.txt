मधेसी सोसाइटी अफ लण्डनद्वारा ‘सहिद’ परिवारलाई आर्थिक सहयोग


बारा । मधेस आन्दोलनको क्रममा मृत्युवरण गरेका परिवारहरुलाई मधेसी सोसाइटी अफ लण्डनले आर्थिक सहयोग गरेको छ ।
नेपाल प्रतिनिधि अशोक कुमार साह नेतृत्वको टोलीले सोहन साह, बाराको कलैया-११ रंगपुर निवासी हेफाजत मियाँ अंसारी र रौतहटका राजकिशोर ठाकुरको परिवारलाई आर्थिक सहयोग गरेको हो । उनीहरुलाई ४१ हजार रुपैयाँको दरले आर्थिक सहयोग गरिएको हो ।
सोहनको मधेस आन्दोलनको क्रममा गत भदौ १५ गते बीरगंज उपमहानगरपालिका नगवामा प्रहरीको गोली लागि मृत्यु भएको थियो । सहयोग रकम सोहनकी आमा सुबिरा देवी र श्रीमती विनिता देवीले लिएका छन् ।
आर्थिक सहयोग हस्तान्तरण कार्यक्रममा मधेसी मोर्चाका नेताहरुको पनि सहभागीता थियो ।
मधेस आन्दोलनको क्रममा मृत्यु भएकाको परिवारालाई आर्थिक सहयोग गर्न मधेसी सोसायटी लण्डनका अध्यक्ष डा. सुनिल साहको सक्रियतामा रकम संकलन गरिएको छ ।

