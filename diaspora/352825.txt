कियाचु कतारले बलिहाङ तङ्नाम र दिपावली मनायो

दोहा । किरात याक्थुङ चुम्लुङ कतारले बलिहाङ् तङ्नाम येले तङ्बे ५०७५र शुभ दिपावली २०७२ को पावन अवसरमा शुभकामना आदनप्रदान तथा भाषा, लिपी, संस्कृतिको संस्थागत आर्थिक अभिबृद्धी र विकासको लागि भाग्यशाली चिठ्ठा कार्यक्रम गत १३ नोभेम्बर २०१५ शुक्रबारका दिन दोहा स्थित होमलेण्ड रेस्टुरेन्टमा सम्पन्न गरेको छ ।
कियाचु कतारका अध्यक्ष मनकुमार आङ्बो सभापतित्व रहेको कार्यक्रममा नेपाल प्रबासी आदिबासी जनजाती महासंघ कतारका अध्यक्ष सियाराम चौधरी प्रमुख अतिथि रहेका थिए । चुम्लुङका प्रमुख सल्लाहकार लोकेन्द्र कुमार तुम्रोक , बिशेष सल्लाहकार दिलकीरण खजुम , नरेन्द्र एभेङ बिशेषअतिथि रहेका थिए । यसैगरी बिभिन्न मात्री संस्था साथै लिम्बुवान अन्तरगतका जिल्लासंस्थाका प्रमुखहरु, कियाचु तेह्रथुम जिल्ला पुर्व सदस्य स्मृती तिगेला, कियाचु कतारका सल्लाहकारहरु अतिथि रहेका थिए ।
अथितीहरुको संयुक्त हस्तवुहालिमा व्यानर अनावरण, दीप प्रज्वलन, राष्ट्रिय गीत, वीर सहिदहरु प्रति मौनधारण साथै लिम्बु समुदायका महान ब्यक्तित्वहरु श्रीजङगा सिं थेबे, फाल्गुनन्द लिङ्देन, इमान सिंह चेम्जोङको तस्बिरमा माल्यापर्ण गरी समुत्घाटन गरिएको कार्यक्रममा कियाचु कतारका उपाध्यक्ष राजेन्द्र सम्याफ्म् लिम्बुको स्वागत मन्तब्य रहेको थियो भने मौलिक झाकि केलाङद्वारा पनि अतिथिहरुलाई स्वागत गरिएको थियो ।
बलिहाङ तङनामको शुभकामना मन्तब्यको क्रममा प्रमुख अतिथि चौधरिले एकात्मक राज्यशत्ताले प्रत्यक्ष अप्रत्यक्ष रुपमा आदिवासी जनजातिहरुको पहिचानलाई क्रमिकरुपमा नमेट गर्दै ल्याइरहेको बताए । उनले यस्तो अवस्थामा प्रवासमा रहेर पनि कियाचु कतारले आफ्ना मौलिक संस्कृतीहरु पस्कदै परम्परागत चाड पर्व मनाउदै आफ्नो पहिचानलाई जर्गेना गर्नको लागी अहम भुमिका खेलेको बताउदै सम्पुर्णले आफ्ना पहिचानलाई सम्रक्षण तथा सम्र्बधन गर्न सिको गर्नु पर्ने बिचार राखेका थिए ।
नेपालीहरुको महान चाड अनि प्रवासको गहिरो तिर्सनालाई चुम्लुङका सल्लाहकार यतुकुमार सम्बाहाङफे र श्याम सुहाङ हुक्पा चोङबाङले अत्यान्तै सुरिलो भाकामा नाम्लिङ-घे लारिङ-घे मुन्धुम गाएर लोकप्रिय केलाङको ध्वानी संगै माहोलाई जोडदार नचाएका थिए। पान्थर सेवा समाजका प्रतिनिधी चन्द्र न्याउपानेले खस नेपाली भाषामा देउसी भट्टयाइ माहोललाई झनै तताएका थिए ।

