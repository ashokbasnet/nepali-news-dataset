बेलायती रेलमा पाएको सलामो-आलेकुम !
सुशान्त सुवेदी
सुट्केसको चेन कस्न मात्रा बाँकी थियो । मनमा सपनाको फोकाले पनि सायद सुटकेसको आकार लिएको थियो होला । हतार हतार बाहिरको चेन खोलेर आमाले एक पोका जनै राखिदिनुभयो र भन्नुभयो- “त्येत्रो खर्च गरेर बर्तुंन गरेको जनै चै कहिल्यै लगाउन नछोड्नु नि ! “
बेलायती सुइमिङ्ग पुलमा मेरो जनै गुमनाम भएको नि करिब एक साता बितिसकेको थियो । एकदिन चर्चमा जादा येशुले गिज्यैरहेको  भान भयो र सुटकेस खोतल्न थाले आफ्नो पहिचान जनैको त्यान्द्रो खोज्नका लागि । अंह भेटियेन ! बेलायती हावासंग साइनो बसेको एक दुइ साता बित्दा पनि मन त अझै नेपाली जुन थियो । एक दुइ दिन  जनैबिना सकसक लागेता पनि पून: माहोल सहज भयो !
रेस्टुराँमा म एकदिन कुखुराका तिघ्रा लुछ्दै थिएँ । त्यसै  बिपरितको टेबुलमा एक कामले थकित जस्ता देखिने बाबु आफ्नी सानी छोरीलाई मुस्कान संगै आलुका चिप्सहरु खुवाउदै थिए । चिसो हावाले गोरो छाला बुर्कामुनि छोपिदा एउटा फ्रेममा बन्द भएको सुन्दर पेंटिंग जस्तै लाग्थ्यो ।
पेटलाई शान्त गरेपछि रेलको सिटमा आसिन भएँ । रेल हिड्ने तरखरमा थियो । पुन: त्यही  गोरो चेहेरा मेरो सिटको अगाडीको झ्यालबाट बाहिर हेरिरहेको थियो । बाबु चाहिं टिकेट काट्दै थिए सायद ! ट्रेनको पांग्रा गुड्न थालिसकेको थियो । रेलको धक्काले मेरो अगाडीकि बच्ची अगाडी हुत्तिनुभन्दा पहिले नै मेरो हातले उसलाई समाइहल्यो । बुबा उता टिकेट काट्ने ठाउँबाट हेरिरहेका थिए , आए र आफ्नो सिटमा आसीन भए । अगाडिको स्टेशन आयो । ती मानिसले स्टेसनमा झर्ने बेला  मलाई भने त केवल एउटा शब्द ” सलामलेकुम ” ।  मुसाल्मानहरुले सलामलेकुम भनेको त थाहा थियो तर अर्थचाहिं थाहा थिएन । म अलि अलि बोकेदारी पालेकाले मलाई मुसलमान ठाने कि भन्ने अड्कल काटें । तर म जस्ता यात्रु त धेरै थिए । किन मलाई नै सलामलेकुम भने त ?
घटना सामान्य थियो तर मलाई भने सोचमग्न बनाइरहेको थियो । केहि दिनमा नै पत्रपत्रिकाका पृष्ठहरूमा   फ्रान्समा आक्रमण भनेर  समाचार आउन नापाउदै सिरियामा पुन: बिस्फोटको खबर आयो । तेइ बुर्कामुनी लुकेका कयौ नानि मारियेछन – मात्र मुसलमान भएकोमा । येसो सोच्दा हिंसाको मुख्य कारण धर्म नभई धर्मलाइ गलत अर्थ लगाउने मानिस  रहेछन । मैले लगाएका जनै, चर्चका बाइबल र त्यो नानिले लगाएको बुर्का एक आपसमा त कहिल्यै हिंसा गर्दैनन् त । न त गर्छन चर्च मस्जिद र मन्दिर एक आपसमा झगडा ! ती मानिसले भनेको सलामलेकुमको अर्थ गूगलले चाहिँ शान्ति भन्थ्यो तर  टेलिभिजन चै बाराम्बार हिंसा र द्वन्द भानिरहेकोथियो । प्रविधिले मलाई सर्लक्कै दोधारमा छाड्यो । धर्मनै हिँसा मान्ने भए त सम्पूर्ण मान्छेको जीवन जिउने धर्म अलग छ तर पृथक छ |
अब म आमासंग निर्धक्क  वादविवाद गर्न सक्छु –  आमा धर्म पहिले आएको थियो कि मानिस ? जनै लगाउन भन्दा अगाडी मेरो धर्मचाहिं के थियो ? र येस्तै कैयौं प्रश्नहरु ! अनि आफैमा दङ्ग पर्छु त्यो रेलमा पाएको सलामलेकुम सम्झिदै – मेरो देशमा थोरै अभाब थोरै अशिक्षा थोरै गरिबी थोरै अविकास भए नि भरपूर शान्ति त छ – चाहे त्यो धार्मिक होस् वा आत्मिक नै किन नहोस ! जय नेपाल !

