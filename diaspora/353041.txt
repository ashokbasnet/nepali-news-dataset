कतारमा तीन नेपाली कलाकार सम्मानित

घनश्याम पराजुली 
कतार । प्रवासमा रहेर नेपाली कला र संस्कृतीको जर्गेना गर्दै आफ्नो प्रतिभा प्रस्तुत गरिरहेका नेपाली कलाकारहरुलाई कतारमा रहेको विदेशी समुदायले समेत खोज्न थालेको छ ।
कतारमा सन् १९९७ देखि सांगीतीक यात्रामा राम्रै स्थान पाउन सफल पंजाव म्युजिक गु्रपले तीन जना नेपाली कलाकारहरुलाई अवार्डले सम्मान गरेको छ ।
विगत लामो समय देखि पंजाव म्युजिक गु्रपमा आवद्ध रहेका पहिलो नेपाली गायक सन्तोष परियार, आधुनिक गायिका रमा अर्याल र सांगीतिक यात्रामा अघि बढ्दै गरेकी गायिका अरुणा केसीलाई पंजाव म्युजिक गु्रपले सम्मान गरेको छ । गत विहिवार दोहामा आयोजित एक कार्यक्रममा उनीहरुलाई सम्मान गरिएको हो ।
पंजाव म्युजिक गु्रपले आयोजना गरेका कार्यक्रममा नेपाली समुदायको तर्फबाट आफ्नो प्रस्तुती राख्दै आएका कलाकारहरुको मुल्याङ्क गर्दै अवार्ड प्रदान गरेको हो । गायक सन्तोष परियार कतारमा पहिलो नेपाली म्युजिकल व्याण्ड सर्घषका प्रमुख हुन । उनले विदेशी समुदायमा समेत आफ्नो प्रस्तुति राख्ने गर्छन । हिन्दी गीतमा समेत प्रस्तुती राख्ने उनलाई भारतीय, पाकिस्तानी, बंगाली र नेपाली दर्शकहरुले मन पराउँछन् । उनको प्रस्तुति भारतीय कलाकारहरुको भन्दा कम नहुने विदेशी समुदायका दर्शकहरुको बताउछन ।
त्यस्तै गायिका रमा अर्याल आफ्नो परिवारसँग कतार बस्दै आएकी छन । उनले एक दर्जन भन्दा बढी आधुनिक तथा राष्ट्रिय गीतमा स्वर दिईसकेकी छन । उनले गन्तव्य एल्वमको राशी बोलको गीतबाट म्युजिक खबर अवार्डमा उत्कृष्ठ नवगायिकाको अवार्ड समेत पाईसकेकी थिईन । हिन्दी गीतमा समेत स्वर दिने उनलाई पंजाव म्युजिक गु्रपका कार्यक्रममा भाग लिएकी थिईन । कार्यक्रमका प्रमुख आयोजक नजाक अली खान भन्छन ‘नेपाली समुदायका कलाकारहरुको सहभागीताले हामीलाई थप हौषला थपेको छ । संतोष पहिलेबाट नै हाम्रो साथमा थिए ।
अहिले अरु दुई कलाकारहरुको साथ पाएका छौ । रमा अर्यालको स्वरलाई हाम्रो टिमले उच्च मुल्याङ्कन गरेको छ । शुरुमा भेट्दा हिन्दी गीतमा समेत यसरी गाउन सक्छीन भनेर सोचेका थिएनौ । उनको पहिलो प्रस्तुतीले नै हामीलाई चकित तुल्यायो । ‘
कतारमा कार्यरत अरुणा केसीले समेत हिन्दी गीतमा उत्कृष्ट स्वर दिने गर्छिन । उनको समेत आयोजकले प्रंशशा गर्यो । कार्यक्रममा प्रमुख अतिथि यूकेबाट गीतकार रजवान सरवरको उपस्थिती रहेको थियो । पाकिस्तान र भारतीय कलाकारहरुको उल्लेख्य उपस्थिती रहेको कार्यक्रममा लामो समयदेखि सक्रिय रहेका कलाकारहरुलाई सम्मान गरिएको थियो ।

