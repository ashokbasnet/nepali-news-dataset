कतारमा गुल्मेलीको साँस्कृतीक कार्यक्रम सम्पन्न

घनश्याम पराजुली
दोहा । गुल्मी सेवा समाज कतारले दिपावलीको अवसरमा साँस्कृतीक कार्यक्रम तथा भाग्यशाली चिठ्ठा उपहारको नतिजा सार्वनजिक गरेको छ । गत शुक्रबार दोहाको सालिमार प्यालेसमा सम्पन्न कार्यक्रमा कतारका स्थानीय कलाकारहरुले सांगीतीक प्रस्तुती राखेका थिए ।
कार्यक्रममा गुल्मेली कलाकारहरुले ‘यो तिहारले छाडेर गएनी नाचौ गाऊ विदेशमा भएनी’ जस्ता शब्दहरु गाँसेर देउसी मार्फत दर्शकहरुलाई मनोरन्जन दिएका थिए । सामुहिक नृत्य सहित देउसी भैलोमा दिपावलीको शुभकामना दिए । कार्यक्रमलाई संस्थाका अध्यक्ष शिव खड्काले सभापतित्व गरेका थिए । प्रमुख अतिथी गैर आवासीय नेपाली संघका नवनिर्वाचित मध्यपुर्व उपसंयोजक उमेश अधिकारी रहेका थिए ।

उनले प्रवासमा नेपाली कलाको सम्मान गर्दै खुसीयाली साटासाट गर्न संघसंस्थाहरुका गर्ने हरेक गतिबिधीको मुल्याङ्कन हुनु पर्ने बताए ।
एनआरएनएको सम्पन्न विश्व सम्मेलनबाट मध्यपुर्व उपसंयोजकमा निर्वाचित भएका अधिकारीलाई गुल्मी सेवा समाज कतारले बधाई तथा सफलकार्यकालको शुभकामना दिदै दोसल्ला ओढाएर सम्मान गरेको थियो ।
कार्यक्रममा नवप्रतिभा साँस्कृतीक समुह र नेपाली मगर संघका कलाकारहरुले सामुहिक नृत्य प्रस्तुत गरे । ‘बाँवरी फुलको बोट आयो ढल्काउदै झमझम स्टकोट’ बोलको गीतमा बलदेव रानाको नृत्य कार्यक्रमको आकर्षक बन्यो । ‘मेरो आखाँ बबाल’ बोलको गीतमा पुष्पा बिसीले नृत्य प्रस्तुत गरीन । ‘है मुरली हँ’ बोलको मारुनी गीतमा मित्र बिएस , रामु जिसी , भरत भण्डारी र विरवल गुरुङ्गको समुहले नृत्य प्रस्तुत गरे । नेपाली भेषभुषामा नृत्य प्रस्तुत गरेका उनलीहरुलाई दर्शकको माया मिल्यो ।



