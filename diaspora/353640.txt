भूकम्पले क्षतिग्रस्त बिद्यालय बनाउन साउदीबाट सहयोग
७ मंसिर, साउदी अरब । साउदी अरबमा नेपाली रेष्टुरेण्ट सञ्चालन गर्दै आएका एक नेपाली युवाले भूकम्पले क्षति पूर्‍याएको बिद्यालय भवन पुनर्निर्माण तथा भूकम्पबाट प्रभावित बालबालिका लागि करिब ५ लाख रुपैयाँ बराबरको राहत प्रदान गर्ने भएका छन् ।
साउदी अरबको जुबेलमा बिगत डेढ बर्षदेखि न्यू अन्नपूर्ण रेष्टुरेण्ट सञ्चालन गर्दै आएका पाँचथर, भारपाका श्रीप्रसाद यावा लिम्बुले आफ्नो रेष्टुरेण्टको दानबाकसमा संकलीत रकम र ब्यक्तिगत गरी पाँचथरको भारपा ५ निगालेमा रहेको मानेडाँडा निम्नमााविको क्षतिग्रस्त भवन पुनर्निर्माणमा सहयोग गरेका हुन् ।
ब्यबसायी लिम्बुले दान बाकसबाट संकलीत ३ लाख २७ हजार र आफ्नो ब्यक्तिगत १ लाख ५० हजार गरी जम्मा ४ लाख ७७ हजार रुपैयाँ बिद्यालयलाई प्रदान गर्ने बताए । गत बैशाखमा गएको बिनाशकारी भूकम्प पछि लिम्बुले भूकम्प प्रभावितहरुलाई सहयोग गर्ने उद्देश्यले आफ्नो रेष्टुरेण्टमा ‘सेेभ नेपाल, हेल्प नेपाल’ लेखेर तीन वटा दान बाकस राखेका थिए ।
– भरत प्रधानबाट

