दुबर्इमा अञ्जली भट्टराईको ट्राभल एजेन्सीको उद्घाटन

यूएर्इ । पछिल्लो समय यूएईमा नेपालीहरुले आफ्नै लगानीमा ब्यबसाय संचालन गर्ने क्रमले तिव्रता लिएको छ । यसै सिलसिलामा हिजो यूएईको अल ऐनमा अञ्जली भट्टराईले “वर्ल्ड गेटवे ट्राभल एन्ड टुरिजम एल एल सि” नामक ट्राभल एजेन्सी विधिवत रुपमा शुरूवात गरेकी छन् ।
अल ऐनको मुख्य व्यापारीक केन्द्रमा अवस्थित लक्की प्लाजाको M2 तल्लामा कार्यालय स्थापना गरी बुधबार वैदिक रुपमा पुजाआजा गर्दै नमस्ते टुर्स एण्ड ट्राभलका निर्देशक एकेन्द्रबहादुर थापाको हातबाट रिबन काटेर सो ट्राभलको औपचारिक रुपमा उद्घाटन गरिएको हो । सो अवसरमा यूएईका विभिन्न संघ संस्थाका प्रतिनिधि, व्यावसायि, पत्रकार तथा सर्वसाधारणको समेत उल्लेख्य सहभागीता रहेको थियो ।

यूएईमा नेपालीको बढ्दो चाप र त्यसलाई सम्बोधन गर्न सक्ने गरी आधुनिक सुविधा युक्त ट्राभलको अभाव महशुस गरेकोले आफूले यो व्यबसाय शुरूवात गरेको संचालक भट्टराईले बताइन् । सोही प्रसंगमा उनले नेपाली तथा बिदेशी सेवाग्राहीलाई समेत ध्यानमा राखी हवाई टिकट, भिजिट भिसा, डेजर्ट सफारी तथा सिटि टुरको समेत सस्तो र सुलभ दरमा सेवा दिने बताइन् ।
लामो समय यसै क्षेत्रमा अनुभव बटुलेर सेवाग्राहीको मनोभावना बुझिसकेकोले  ग्राहकको सन्तुष्टिमा कुनै सम्झौता नगर्ने उनले संचालक भट्टराईले बताइन् ।

