प्रवासबाट आह्वान : मधेसका नवयुवा राजनीतिमा आऊ
खड्क खत्री, जापान
हाम्रो देशको राजनीति दिनानुदिन समाजसँग अलग हुँदैछ र यदि राजनीतिलाई यसरी नै दिनहुँ मनोमानी बग्न दिने हो भने निकट भबिस्यमा नै यसले ठूलो दुर्घटना निम्ताउने छ । राजनीति भनेको संसारमै आलोचना गर्ने क्षेत्र हो तर त्यति धेरै मनोमानी गर्ने ठाउँ होइन । समाजको एउटा प्रमुख अंग राजनीति हो । समाज र राजनीति एक आपसमा छुट्टाउन नसकिने गरी जोडिनु पर्दछ । राजनीति समाजको अधिनमा हुनु पर्दछ । राजनीतिको अधिनमा समाज रहने होइन । यदि राजनीतिले गलत दिशा लियो भने तेसलाई समाजले सहि मार्गमा ल्याउने तथा तेस्लाई दण्ड दिने हैसियतमा हुनुपर्दछ । यदि समाजसँग अलग भयो भने राजनीति सेवा होइन पेशामा परिणत हुन्छ ।
बिगतमा माओवादीले गरेको जातीय राजनीति वा गिरिजाप्रसाद कोइरालादेखि लिएर ठूला पार्टीका शीर्ष नेताहरुले मधेस केन्द्रित पार्टीहरुसँग जस्ता सम्झौताहरु गर्दै आए जो दिनै नसकिने र गर्नै नहुने सम्झौताहरु थिए । ति सम्झौताहरु अहिले आएर नेपाल र नेपालीहरुको लागि टाउको दुखाइको बिषय बनेको छ ।
आजभन्दा १०-१५ वर्ष पछाडि फर्केर हेर्ने हो भने मधेस-पहाड सम्बन्धको बीचमा ठूलो खाडल थिएन । मधेस र पहाडको दुरी नजिक थियो । साना समस्याहरु बिगतमा पनि थिए तर थोरै थिए र तिनै समस्याहरुलाई समाधान गर्ने निहुँमा विभिन्न बाजिका सम्झौताहरु भए जो अखण्ड नेपालको हित बिपरित छन् । बिगतमा भएका सम्झौताहरुले नै झन्भन्दा झन् समस्या थप्दै गएका छन् र ति सम्झौतापत्र नै अहिलेका समस्याका ठूलो मुहान बनेका छन् । अब एकएक गरेर समस्याको समाधान गर्न सकिँदैन सिंगो रुखलाई एकैचोटी लडाउनु पर्दछ । हाम्रो सामु प्रमुख समस्या बनेको छ नागरिकताको समस्या । जति धेरै भारतीयहरु नेपालमा भित्रिने छन् तेति नै धेरै समस्याहरु बढ्नेछन् । तेती नै धेरै मधेस र पहाडबीचको दुरी बद्नेछ । थोरैमा पनि १५ लाख भारतीयहरु दोहोरो नागरिकता बोकेका छन् । भारतमा जन्मिएर हुर्किएका मान्छेहरुले नेपाली नागरिकता बोक्दैमा तिनीहरुमा नेपाली पन हुदैन र नेपाललाई माया गर्दैनन् ।
तिनीहरुले तराई मधेसको भलो चाहँदैनन् र राष्ट्रियता कागजमा होइन आत्मामा हुन्छ र ऐन परिवर्तन गरेर सरकारले छिटोभन्दा छिटो कानुनीरुपमा समस्याको समाधान गर्नुपर्दछ । दिनहुँ नेपाल भित्रिने भारतीयहरुलाई तुरुन्त रोक्नुपर्दछ । यो समस्या समाधान गर्न जति ढिलो गरिनेछ त्यति नै समस्या झन् बढेर जानेछ । कानुनीरुपमा अंगिकृत नागरिकता प्रवेशलाई अत्यन्तै कडाई गर्नुपर्दछ ।
अहिलेका मधेसी दलहरुका केही शीर्ष नेताहरुको पृष्ठभूमी हेर्नेहो भने तिनीहरु नेपाली कांग्रेस र एमालेबाट चोइटिएर गएका हुन् । भारतमा जन्मिएका अंगिकृत नेपाली नागरिक हुन् । पहिला-पहिला कांग्रेस तथा एमालेका शीर्ष नेताहरुको आशिर्वाद मात्रले पनि चुनाब जित्ने गर्दथे । तर, अहिले अवस्था परिवर्तन भएको छ । जनता केहि बुझ्ने भएका छन् । तिनीहरुलाई मधेसमा चुनाब जित्नलाई मुस्किल हुँदैछ र तिनीहरुको राजनीति क्रमशः अबसानतिर लम्किँदै छ ।
यो यथार्थलाई राम्रोसँग बुझेका ति नेताहरुले भारतीय सुकुम्बासीलाई नेपालमा सार्ने काम तिब्र परिरहेका छन् । यसमा भारतीय सरकारले खुलेआम सहयोग गरिरहेको छ । बाबुराम भट्टराईको सरकारको पालामा सबैभन्दा धेरै भारतीय सुकुम्बासीले नेपाली नागरिकता लिएका थिए । भारतीय सरकार तथा त्यहाका मिडियाले पनि भनिसकेका छन् ३० लाखभन्दा धेरै भारतीयहरु नेपालमा छन् भनेर ।
अंगिकृत नागरिकलाई स्थानीय चुनाव बाहेक संसदीय चुनावमा उम्मेद्वार बन्न नपाउने गरी कानुनीरुपमा रोक लगाउनु पर्दछ । सरकारी सेवामा प्रवेश गर्नका लागि विभिन्न कानुनी प्रक्रिया क्रश गर्नुपर्ने गरी कानुन बनाउनु पर्दछ । हाम्रो देशमा अंगिकृत नागरिकले राष्ट्रपति तथा प्रधानमन्त्री ताक्छन् तर संसारका अधिकांश मुलुक हरुमा जुनियर अफिसरभन्दा माथि प्रवेश रोक लगाइएको हुन्छ ।
संसारका एक-दुई देशहरु अपवादका रुपमा होलान् तर अरु देश हरुमा अंगिकृत नागरिकले त्यो देशको कानुन जानी-जानी उल्लंघन गर्‍यो भने तथा सामाजिक मूल्य र मान्यताविरुद्ध क्रियाकलाप गर्‍यो भने त्यो व्यक्तिको नागरिकता खारेज गरेर देश निकाला गरिन्छ । तर हाम्रो देशको कस्तो बिडम्बना, अंगिकृत नागरिकले आफूले चाहे जसरी देशको कानुन तथा समाज चलेन भने नागरिकता त्याग्ने धम्की दिन्छन् ।
मधेसको अर्को पाटो के हो भने मधेसमा अंगिकृत नागरिक मात्रै छैनन् । तराईमा नै जन्मिएर हुर्कियाका, मधेस-मधेसी, नेपाल र नेपालीलाई माया गर्ने र नेपाली हुँ भनेर शिर ठाडो पार्ने नेपालीहरु पनि छन् । तर, दुःखको कुरा मधेसका नेपालीहरु दोहोरो चेपुवामा परेका छन् । कष्टकर जीबन जिइरहेका छन् । तिनीहरुलाई दुवै तिरबाट घोच्ने काम भैरहेको छ । उताबाट भारतीयहरुको सीमा मिचाई पनि सहनु परेको छ र भारतीय सीमा सुरक्षा बलको कुटाई पनि खानु पर्दछ । कहिले कहिँ त गोली समेत हान्छन् । तर, आफ्नो गुनासो कहाँ गर्न जाने ?
काठमाडौँ आयो भने तथाकथित काठमाडौँका महानुभावहरुले कालो मान्छे देख्ने बित्तिकै ‘इन्डियाको धोति’ भनेर तुच्छ व्यवहार गर्दछन् र म नेपाली हो भनेर प्रमाणित गर्नको लागि नागरिकता नै देखाउनु पर्दछ । हामीहरुमा मधेसी नेपालीप्रति रहेको प्रवृतिलाई सुधार गर्नु पर्दछ । सबै काला मान्छे इन्डियन हुदैनन् र सबै काला मान्छे खराब हुदैनन् । मानिसको अनुहारको रंगले होइन मान्छेको चरित्र र कर्मले उसको स्तर निर्धारण गर्दछ । अब तराईमा नै जन्मिएर तराईमा नै हुर्किएका मधेसी नवयुवाहरु राजनीतिमा आउनु पर्दछ । सबैले उनीहरुको राजनीतिक बाटोलाई सहजिकरणको लागि सकारात्मक भूमिका खेल्नु पर्दछ ।

