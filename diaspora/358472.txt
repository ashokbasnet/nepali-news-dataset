एनआरएनए युएईका अध्यक्ष कार्कीको स्वागत

युएई । एनआरएनए रस अल खैमहले एनआरएनए युएईका अध्यक्ष सुदीप कार्कीलाई स्वागत तथा बधाई ज्ञापन गरेको छ । एनआरएनए रस अल खैमहले डिसेम्बर ३ तारिकका दिन एक कार्यक्रम आयोजना गरी रस अल खैमह जस्तो बिकट क्षेत्रबाट कार्की एनआरएन युएईको गरिमामय पदमा पुग्न सफल भएकोमा बधाई दिएको हो ।
रस अल खैमह युएईको सातौ एमिरेट्समध्ये यातायातको दृष्टिले एक बिकट इमिरेट्स मानिन्छ । गत सेप्टेम्बर ४ मा सम्पन्न अधिवेशनले कार्कीलाई अध्यक्षमा निर्बाचित गरेको थियो । कार्की झण्डै १५-२० हजार नेपाली कामदारहरु रहेको अनुमान गरिएको रस अल खैमह क्षेत्रको एनआरएनका संस्थापक अध्यक्ष समेत हुन् ।
त्यसैगरी कार्यक्रममा रसअल खैमहबाट केन्द्रमा प्रतिनिधित्व गर्ने रेशम लामालाई समेत बधाई ज्ञापन गरिएको थियो । कार्यक्रममा एनआरएन युएईका सदस्यद्वय बालकृष्ण मरासिनी र राजु केसीका साथै नागरिक सेवा समाज युएईका अध्यक्ष प्रभाकर पौडेलको समेत उपस्थिति थियो ।

कार्यक्रममा अन्तराष्ट्रिय कलाकार संघ रस अल खैमहका अध्यक्ष राम तामाङ, नेपाली जनप्रगतिशिल मन्च रसअल खैमहका अध्यक्ष टीनएन शर्मा, बाग्लुङ सेवा समाज रसअल खैमहका अध्यक्ष चुडामणी शर्मा, दाङ देउखुरी समाज रसअल खैमहका अध्यक्ष बमबहादुर ओली, अर्घाखाँची सेवा समाज रसअल खैमहका अध्यक्ष टमलाल पाण्डे, मधुसागर पौडेल, जनार्दन सुवेदी लगायतले कार्कीसहितको एनआरएन युएईलाई बधाई तथा सफल कार्यकालको शुभकामना दिएका थिए ।
त्यसैगरी कार्यक्रममा रस अल खैमहमा रहेका कलाकारहरु राम सापकोटा, अर्जुन हाङ्चुवा लगायतले सुमधुर गीतहरु प्रस्तुत गरेका थिए भने माया बस्नेत र प्रतिक्षा शर्माले नृत्यद्वारा मनोरन्जन प्रदान गरेका थिए । एनआरएनए रस अल खैमहका अध्यक्ष राजेन्द्र रोस्याराको सभापतित्वमा सम्पन्न कार्यक्रममा जय खत्रीले स्वागत मन्तब्य राखेका थिए भने कार्यक्रमको सन्चालन सुरेश श्रेष्ठले गरेका थिए ।

