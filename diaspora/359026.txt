कतारमा धनकुटा प्रवासी वचत कोषको सुरुवात

दोहा । धनकुटा प्रवासी सेवा समाज कतारले धनकुटा प्रवासी बचत कोष सन्चालनमा ल्याउने भएका छन । समाजको मातहतमा रहेर धनकुटावासीहरुले कतारमा वचत सुरुवात गरेका छन । धनुकटा जिल्लाबाट कतारमा आई कार्यरत नेपालीहरु उक्त वचतमा आवद्ध हुन पाउनेछन्।
गत शुक्रबार सम्पन्न शुभारम्भ कार्यक्रमबाट बचतकोषको समिति गठन गरिएको छ । नव गठित समितिको अध्यक्षमा पदमकुमार घिमिरे, सचिवमा डिल्लीकुमार सुबेदी, कोषाध्यक्षमा रविन कुमार थापामगर, सह-कोषाध्यक्षमा मोतिराम पांचकोटी र संयोजकमा ललित कुमार लिम्बुलाई चयन गरेको छ ।
समाजका अध्यक्ष दुर्गा तामाङ्गले समाजमा भएका समस्याहरुको निराकरणका लागी संस्थाको स्थापना भएको प्रष्ट पार्दै समाजको विकास गर्न आर्थिक पक्षले ठुलो भुमिका खेल्ने बताए । उनले बचत कोषलाई सन्चालन गर्दा ईमान्दार तथा विश्वासको वातावरण बनाउदै कोषको नियमानुसार कडाईका साथ अघाडी बढ्न शुभकामना दिए ।
कार्यक्रममा एनआरएनए एनसीसी कतारका महासचिव विनोद भट्टराईले प्रवासमा थोरैधेरै बचत गर्दै अघाडी बढ्नुपर्ने बताउदै आर्थिक कारोवार गर्दा संबेदनशिल रहेर काम गर्नु पर्ने बताए ।

