यूएईमा जुर्मुराउँदै जिल्लागत सामाजिक संस्थाहरु

रामप्रसाद ढुंगेल
युएई । वैदेशिक रोजगारीको सिलसिलामा यूएई आएका विभिन्न जिल्लाका नेपालीहरु संगठित हुने क्रम बढ्दो छ । जिल्लागत संस्थाहरु संगठित भई आपसी हित तथा एकताको मालामा उनिएर सामाजिक कार्य गर्ने जमर्को गरिरहेका छन् ।
यहाँ तीसभन्दा बढी जिल्लागत संस्थाहरु संगठित छन् भने केही जिल्लाहरु यहाँमात्र नभई नेपालमा पनि सामाजिक, शैक्षिक, धार्मिक तथा परोपकारी कामहरु गरी अब्बल संस्थाको रुपमा दरिएका छन् ।
स्याङ्जा, अर्घाखाँची, गुल्मी, धादिङ, रुपन्देही, पर्वत लगायत धेरै जिल्लाका सामाजिक संस्थाहरु सामाजिक काममा जुर्मुराउँदै लागिरहेका छन् । भर्खरै झापा, काभ्रेप्लान्चोक र पाल्पाबाट यूएई आई श्रम गरिरहेका नेपालीहरुले जिल्लास्तरीय समाजको गठन गरेका छन् । नोभेम्बर १३ मा झापाली समाज गठन भएको थियो । केही जिल्लास्तरीय समितिहरुले यूएईका क्षेत्रीय समितिहरु धमाधम बनाउन थालेका छन् ।
गत ४ डिसेम्बरमा दोलखाबासीहरुको एक भेलाले यूएईमा सामाजिक संस्था स्थापनाको लागि नवराज बस्नेतको संयोजकत्वमा एक तदर्थ समिति गठन गरेको समितिका उपसंयोजक पुस्कर अधिकारीले जानकारी दिए । आगामी फेब्रुअरी महिनामा दोलखाका प्राय हरेक क्षेत्रबाट यूएई आएका नेपालीहरुलाई समेटी एक पूर्ण समिति बनाउने संयोजक बस्नेतले बताए ।

स्थापनाको छोटो अवधिमा जनमुखी काम गरिरहेको पाल्पाली समाज यूएईले पनि फुजेरा, सारजा पछि गत ४ डिसेम्बरमै अबुधाबी क्षेत्रीय समिति विस्तार गरेको संस्थाका महासचिव वेदप्रसाद अर्यालले जानकारी दिएका छन् ।
गत ४ डिसेम्बरमै बसेको झापाली समाज, यूएईको बैठकले यूएईका सातै इमिरेट्स र अलऐन गरी आठ वटा क्षेत्रीय समिति गठन गर्ने, सबै झापालीहरुलाई सदस्यता प्रदान गर्ने निर्णय गरेको अध्यक्ष विकास उप्रेतीले जानकारी दिएका छन् । समाजको बैठकले कार्यसमितिको सदस्यमा लक्ष्मीप्रसाद पाण्डे, शान्ता नेम्वाङ, डिल्लीराज कट्वाल, उमेश घिमिरे, राजेन्द्र दाहाल र भीम चौहानलाई चयन गरेको छ । झापाली समाजले तत्काल आफ्नो लागो सहितको ५ सय टिसर्ट बनाई वितरण गर्ने योजना रहेको कोषाध्यक्ष टेकनाथ अधिकारीले जानकारी दिए ।
त्यसरी नै ४ डिसेम्बरमै काभ्रे सम्पर्क समितिले दुबई क्षेत्रीय भेला गरी चन्द्रसागर लामाको अध्यक्षतामा एक समिति विस्तार गरेको छ । काभ्रे सम्पर्क समिति युएईका केन्द्रीय अध्यक्ष केशव ढकालको सभापतित्वमा सम्पन्न भेलाले १५ सदस्यीय कार्य समिति चयन गरेको छ ।
दुबई क्षेत्रको उपाध्यक्ष्यमा तारा खनाल, सचिवमा देवाङ राप्तेन लामा, कोषाध्यक्षमा जेनिशा पन्त रहेका छन् भने सदस्यहरुमा भीमसेन आचार्य, रबिन लामा, निरोज लामा, राम चन्ऽ खडका, लोकनाथ उप्रेती, निमा दार्जे लामा, प्रवीन तामाङ, विक्रम ढकाल, सञ्जु तामाङ, दावा लामा रहेका छन् ।
उक्त भेलाले आगामी जनवरी १ तारिकमा काभ्रेलीहरुबीच भव्य वनभोज तथा साँस्कृतिक कार्यक्रम गर्ने दुबई क्षेत्रीय उपाध्यक्ष तारा खनालले बताइन् ।
यसैबीच अर्घाखाँची सम्पर्क समितिले पनि रासअल खेमामा टमलाल पाण्डेका अध्यक्षतामा ९ सदस्यीय क्षेत्रीय समिति गठन गरेको छ । नवगठित क्षेत्रीय समितिको उपाध्यक्षमा गुन्ज बस्नेत, सचिवमा गोपाल घर्तीमगर, कोषाध्यक्षमा भुवनप्रसाद गैरे, सदस्यहरुमा सम्झना पाण्डे, दीपक भण्डारी, दामोदर खनाल, जगन्नाथ पौडेल, नीलम पुन र राजु आचार्य रहेको समितिका केन्द्रीय अध्यक्ष राजु खड्काले जानकारी दिएका छन् ।

