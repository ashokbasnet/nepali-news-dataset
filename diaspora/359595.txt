पाल्पाली समाज यूएईको अबुधाबी क्षेत्रीय समिति गठन

रामप्रसाद ढुंगेल
यूएई । पाल्पाबाट यूएई आई राजधानी अबुधाबीमा काम गरिरहेका नेपालीहरु संगठित भएका छन् । गत डिसेम्बर ४ शुक्रबारका दिन पाल्पाली समाज यूएईको अबुधाबी क्षेत्रीय समिति गठन भएको हो । अबुधाबीमा कार्यरत नेपालीहरुको बाक्लो उपस्थितिमा सम्पन्न भेलाले टीकाबहादुर घर्तीको नेतृत्वमा २१ सदस्यीय समिति गठन गरेको छ ।
नवगठित समितिको उपाध्यक्षमा मदन डोटेल र थर्कबहादुर मस्रंगी रहेका छन् । त्यसरी नै सचिवमा येशराज संजय कुमार, कोषाध्यक्षमा विजय गौतम, सहकोषाध्यक्षमा राजु भुजेल चयन भएका छन् । क्षेत्रीय समितिको सदस्यहरुमा लक्ष्मीकान्त तिम्सिना, मन सरु, झपिन्द्र गैरे, लोकबहादुर सिंजाली, तारा सुनारी, पिताम्बर गौतम, तेज भुजेल, हेमलाल, बिमल डोटेल, कमल आचार्य, श्रीराम पराजुली, श्रीराम अर्याल, गोपाल ठकुरी, तारा भट्टराई र पिताम्बर सुवेदी रहेका छन् ।
अबुधाबीको कर्नेस पार्कमा सम्पन्न पाल्पालीहरुको भेलाले फुजेरा, रासअल खेमा र सारजहापछि अबुधाबीमा चौथो क्षेत्रीय समिति विस्तार गरेको हो । समाजका महासचिव वेदप्रसाद अर्यालले सञ्चालन गरेको कार्यक्रममा प्रमुख अतिथि समाजसेवी कृष्ण आचार्य थिए ।

क्षेत्रीय समिति विस्तार अभियानमा विशिष्ट अतिथिमा कलाकार हरि डुम्रे, बाग्लुङ सेवा समाजका उपाध्यक्ष तारा मल्ल थिए भने अतिथिहरुमा सारजाह क्षेत्रीय समितिका अध्यक्ष श्रीधर न्यौपाने, समाजका केन्द्रीय कोषाध्यक्ष कैलाश अर्याल, कार्यवाहक प्रवक्ता युवराज भट्टराई, मगर संघ युएईका सदस्य केसु थापा मगर, पाल्पाली समाज युएईका केन्द्रीय तथा सारजाह क्षेत्रीय समितिका पदाधिकारी विनोद सेन, मीना भट्टराई, राजन अधिकारी, चन्द्रबहादुर आले, राजु बस्याल, शिव सापकोटा, बिष्णु ढकाल, राजेश गैरे, राजु केसी, कृष्ण थापा, रमेश बस्याल, रामप्रसाद बस्याल, अर्जुन बस्याल, डोलराज बस्याल, सबिता बस्याल उपस्थित भएका थिए ।
यसै क्रममा महासचिव वेदप्रसाद अर्यालले समाजले गर्दै आएको कार्यहरु र भावी योजनाका बारेमा सबैलाई जानकारी दिएका थिए । नवगठित क्षेत्रीय अध्यक्ष खुम आलेमगरले युएईको राजधानी जस्तो ठाउँमा पाल्पाली समाजले एउटा बलियो किल्ला गाड्न सफल भएको भन्दै सबै पदाधिकारीहरुसक्षम सबल सशक्त खालको काम गरी सबै पाल्पालीहरुलाई एकताको सुत्रमा बाँध्ने प्रतिबद्धता जनाए ।
‘एक्काइसौं शताब्दीको आवश्यकता सीप र ज्ञान, यूएईको माटो सुहाउँदो पाल्पालीको अभियान’ भन्ने मूल नाराका साथ अगाडि बढिरहेको पाल्पाली समाज युएईमा पछिल्लो समयमा गतिशील सामाजिक संस्थाको रुपमा देखापरेको छ ।

