हामीले भारतलार्इ बिजुली बेचे नाकाबन्दी गर्नुअघि भारतले पाँच पटक सोच्थ्यो
टेकेन्द्र बिष्ट/ दक्षिण कोरिया
देशमा अहिले स्वाभिमान, राष्ट्रियता र आत्मानिर्भर्ताको कुरा प्रखर रूपमा उठिरहेको छ । तर भारतले सीमानाकामा अवरोध गर्ने बित्तिकै हाम्रो भात भान्सा चुलोचौको निभ्न पुग्यो। हाम्रो देशमा उत्पादन हुन नसक्ने पेट्रोलियम पदार्थ बाहेक अन्य कुरामा आत्मानिर्भर नभएर हामी चुक्नु दु:खद छ । जलविद्युतको प्रबल स्म्भाबना भएको हाम्रो देशमा दिनमै १८ घन्टा लोडसेडिङ भएर किर्तिमानी कायम गर्दछ । देशमा सय बर्ष सम्म हजार मेगावाट बिजुली पनि उत्पादन भएको छैन । अझैसम्म बिजुलिमा पनि परनिर्भर छौ।
यदि हामीले अहिले भारतलाई बिजुलि बेचिरहेका हुन्थ्यौ भने भारतले नाकाबन्दी गर्न पाँच पटक सोच्नु पर्थ्यो भन्ने हाम्रा विद्वानहरुबाट सुनिन्छ। तर उल्टै भारतले दिइरहेको बिजुली पनि बन्द गरिदिने हो भने हामी स्वाभिमानी नेपाली दोस्रो दिनमै सोतर हुनेछौ त्यसैले हामीले छिटोभन्दा छिटो बिधुत उत्पादन मा जोड दिउ भनेको सुनिदैन । हो हामीलाई थाहा छ त्यो हामीले पैसा दिएर किनेको हो तर विश्वमै जलविद्युत को सम्भावना भएको देशमा एक हजार मेगावाट बिजुली पनि किन नबनाएको। स्वाभिमान र राष्ट्रियता को लागि लड्नु नै छ भने वीर बलभद्र, अमर सिंह, कालू पान्डे जस्तै हामी पनि लडौला र देशको सार्बभौमसत्ता भौगोलिक अखण्डता को रक्षा गरौंला तर देशको यस्तो हालत बनाउने राजनितिकर्मी हरुलाइ दुधले धोएका देख्नु हाम्रो अन्धोपन हुनेछ  ।हामी सङ्ग आफुलाइ मात्र चाहिने बिजुलि पनि भैदिएको भए बिजुलि बनाउन का लागि आरबौ को डिजेल किन्ने पैसा नेपाल मै रहन्थ्यो। इन्डक्सन चुलो बालेर भएपनी हाम्रो समस्या केहिदिन का लागो कम हुन्थ्यो।स्कुल पढ्नेहरू बत्तिमा पढ्न लेख्न पाउने थिए।
६५  मेगावाट बिजुलि उत्पादन गर्न करोडौं लिटर डिजेलको प्रयोग भैरहेको छ।त्यो बोक्न हजारौं सवारीसाधन चलाउन पर्छ त्यो चलाउन पनि इन्धन नै खपत हुदैछ। यी सबै खर्च बचत गर्न देशमा चालू जलविद्युत् आयोजना सम्पन्न गर्न सरकारले सहयोग गरिदिने हो भने सकिन्छ।भाषणमा त अहिलेको सरकारले पनि १ बर्ष मा लोडसेडिङ हटाउने बाचा गरेको छ । भाषणले न काम हुन्छ न सार्बभौमसत्ता बच्छ न राष्ट्रियता नै जोगिन्छ । हाम्रो भारत सङ्ग्को ब्यापार घाटा पनि उचाई छिचोल्दै गइरहेको छ। आफै निर्भरता तिर गएर यो पैसाले आफ्नै देशको बिकास गर्न सबै चुकेका छन।
गएको आर्थिक बर्ष मा कृषिप्रधान देश नेपालमा १५ करोडौंको गोलभेडा अरुको देशबाट किनियो यो भन्दा लाजमर्दो कुरा हाम्रो लागि अरु के होला?देशमा रोजगारी छैन भन्ने कुरा गरेर बिदेश टेक्न पाए मोक्ष पाउने जस्तो सोच्ने युवाहरूलाई सरकारले व्यावसायिक उत्पादन का लागि सहजीकरण गर्नु जरुरी छ।यदि नेपालमा आवश्यक पर्ने गोल्भेडा नेपाल मै उत्पादन गर्ने हो भने पाँच सय जनालाई रोजगारी सृजना हुन्छ। खाडी को चर्को घाममा मरेर काम गर्दा पनि फर्किदा मुस्किलले २/३ लाख कमाएर ल्याउछ्न।तर पाँच सय जनाले गोल्भेडा खेती मात्रै गरेपनी बर्सेनि तीन लाख नेपालमै कमाउन सक्छ्न तर खाली बारीमा खेती गरेर मात्र सम्भब छैन तेसै कारण सरकार चाहिएको हो।सरकारले उत्पादित बस्तु लाई एकीकृत गरि बजार ब्यवस्थापनगर्ने बिक्रीवितरण गर्ने समयमा मलको ब्यबस्था गरिदिने,बैंक बाट सहज लोनको ब्यब्स्था मिलाइदिने हो भने उत्पादन गर्न र लसुन मा आत्मनिर्भर हुन समस्या छैन।तर स्वाभिमान जपेर मात्र यो काम सम्भब छैन।
यस्तै गतबर्स मात्र लसुन को लागि ४४  करोड रुपैयाँ नेपाल बाट बाहिरियो । हामीले लसुन मात्र उत्पादनमा जोड दियौं भने यत्रो पैसा बिदेशिन बाट जोगिन्छ र नेपाल मै कामको लागि वातावरण बन्छ । यसबाट १४००  जनाले आफुसङ्ग भएको जग्गामा मात्र लसुन खेती गरेर स्वरोजगार बन्नसक्छन।अरुको देशमा गएर अपहेलित भएर जीवन मरणको दोसाँधमा काम गरेर ३ बर्ष मा २/३ लाख ल्याउने कि बर्सेनि २/३ लाख नेपाल मै कमाएर आफू र देशलाई आत्मनिर्भर बनाउने ?युवाहरूलाई प्रश्न गर्नै पर्छ।त्यसको फाइदा १४०० परिवारलाई नै हुन्छ। बर्सेनि १४०० जनालाई लसुन खेती गराउन लागाइ त्यो लसुन सरकारले किनेर आफै बिक्रीवितरण गर्नेहो भने जो सुकै पनि इच्छुक हुन्छन।
तर एउटा ब्याक्ती मात्र सबै आफै गरेर आर्थिक उपार्जन गर्न गारो नै हुन्छ।यो पनि सरकारले बुझ्नैपर्छ।
त्यस्तै ४२ करोड ५४ लाखको धनिया आयात भयो । ४१करोड ७८ लाखको कोदो आयात भयो । हाम्रै खेतबारीमा प्रसस्त उत्पादन हुने कोदो पनि अरुको देश बाट आयात गर्नु नालायकी पन हो कि हैन।धान भन्दा पनि पौष्टिक कोदो खान हिच्किचाउने र कोदोबाली लाई हेला गर्ने परिपाटी हाम्रो गाउघर मै छ तथापि कोदो उत्पादन भने हुन्छ।यतिको खोदो खाने त सहरिया नै ह हुन जसले बुझेका छन तर तिनका लागि पनि बाहिर बाट ल्याउनु परेको छ।आफ्नै देशमा उत्पादन गर्न प्रोत्साहन गरेर आयात बिस्थापन गरे ब्यापार घाटा कम हुन्थ्यो।यस्तै मसिना मसिना कुरा गरेर नै कृषि क्रान्ति गर्न सम्भब छ।
एक गाउँ एक उत्पादन भन्ने नारा त सरकार सङ्ग छदैछ तर कार्यान्वयन भने यो जुनिमा होला जस्तो छैन।सबैले मनपरी गरेर त हुदैन ब्यबस्थापन गरेर पकेट क्षेत्र घोषणा गरेर निश्चित बस्तु उत्पादन गर्न लगाउने हो भने रोजगारी का साथै स्वनिर्भर पनि हुन सकिन्छ।
अझैसम्म हामी अन्धा,बहिरो बनेर बसेका छौ । हेर्नुस त यसरी समष्टिगत हिसाब गर्ने हो भने कति रोजगारी सिर्जना होला ? यहाँ त यति यति मात्र हैन २०अरब भन्दा बढी को मासु आयात हुन्छ।आलू,प्याज,चना केराउ मान्छे को भान्सा देखि ओछ्यान सम्म भित्र देखि बाहिर सम्म दैनिक उपभोग्य देखि क्षेणिक उपभोग्य सबै बस्तु मा परनिर्भर छौ।चना केराउ प्याज नभएर होटेल मा खाजा नास्ता नै पाइदैन भन्ने कुरा पनि सुन्न मा आएको थियो।यस्तो गैर इन्धन बाट पनि अभाव परि समस्या आउँछ भने हामी मर्नै पर्छ मर्न तयार हुनै पर्छ।हैन भने हामीले अहिले देखि नै हाम्रो माटोमा उब्जनी हुने अन्न बाली मा आत्मनिर्भर हुन सुरु गरिहाल्नु पर्छ।
युवाहरू देशमा रोजगारी नै छैन भन्दै खाडिको सपना बुन्नु र सरकारले पनि युवाहरूलाई पासपोर्ट थमाएर बिदेश तिर उर्जा शिल समय बालुवा मा मिसाउन लगाउन लज्जास्पद हो।
हामी नेपाली ले सुध्रिनु पर्ने बेला आइसक्यो हामी गरिब देश,गरिब जनता ,भुपरिबेस्टित देश भनेर रोएर मात्र बसेका छौ।समुद्र हुदैमा देश स्वर्ग हुदैन खै  बङलादेश,अफगानिस्तान लगायत अन्य देशहरू को बिकास भएको अनि स्विजरल्याण्द किन बिकास भयो?यहाँ समुद्रको सम्पर्क ठुलो कुरा हैन । ठुलो  कुरा त राजनीतिक सुब्यबस्था,जिम्मेवार राज्य कानुनी शासन हो।
अचमको कुरो त नेपाल मा अहिले यस्तो संकट छ तर दिनहुँ 15 किलो भन्दा बढी सुन किनिरहेका छन नेपालिले।लाख लाखका मोबाइल फोनहरु हजारौं  किनिरहेका छन।अनुत्पादक चिजबिज हरु हामीले अत्यधिक प्रयोग गरिरहेका छौ।यी पनि आयातित नै हुन सारा चिजबस्तु किन्दा किन्दै आयात गर्दा  गर्दै हाम्रो देश र अर्थतन्त्र ध्वस्त भैसकेको छ।
नेपालीले बर्सेनि आयात गर्ने फाइदाजनक चिज भनेको रेमिटान्स हो तर यहि रेमिटान्स पनि घरायसी कामकाजी सरसामान किन्दा, चामल  किन्दा,महङ्गो रक्सी किन्दा ,महङगा आइफोन र स्माट फोन किन्दा फेरि निर्यात हुन्छ।यसरी त हात लाग्यो सुन्ना भने जस्तो भयो।पैसा कमाउन  बिदेश जाने अनि तेहि पैसाले आफ्नो घरमा खेतबारीबाट प्राप्त हुन्ने अन्न बस्तुभाउ बिदेश बाट किनेर त्यो पैसा फेरि कौडिको भाउमा बिदेस नै पठाउने।
एकचोटी अनुमान गर्नुस त हामीले आयात गर्ने खरबौ को खाद्यान्न,धान कोदो मकै तोरि,आलू प्याज आफ्नै देशमा उत्पादन हुन्थ्यो भने,पर्याप्त  बिजुली उत्पादन गरि खरबौ को इन्धन उपयोग मा कमि आइ अरबौ रुपैया जोगिन्थ्यो भने,अनि नेपाल भित्रिने रेमिटान्स बर्सेनि सात सय अरब बचत  हुन्थ्यो भने नेपाल कति धनी हुन्थ्यो ??त्यसमा हाम्रा नेता हरुले भासण मा भन्ने गरेको १० औ हजार मेगावाट बिजुलि उत्पादन गरि बिदेश निर्यात  गरेर पैसा कमाउने धनी बन्ने कुरा वाहियात हो।
एउटा फास्ट ट्र्याक बनाउन अरुको शरण पर्नुको सट्टामा अहिले त्यस्ता सात वटा सडक एकै बर्ष मा बन्थे। देशमा जस्तोसुकै उध्योग  खोल्न का लागि पनि लगानी प्र्याप्त हुन्थ्यो।जतिसुकै ठुलो जलविद्युत आयोजना सन्चालन गर्न सकिन्थ्यो ।अनि हामीलाई नाकाबन्दी गर्ने छिमेकी  हैन बिस्वको जुनसुकै देशलाई हाम्रो देशमा काम गर्न दिन सकिन्थ्यो ।यस्तो हुदोहो त अहिले हामी पेट्रोल इन्धन लगायत अत्यावश्यक बस्तु जतिसुकै  महङ्गो परेपनी किन्न सक्ने हुति हुन्थ्यो। दुस्मन छिमेकी सङ्ग लड्न सजिलो हुन्थ्यो । अब घुडा टेक्ने कि हातमा हलो कोदाली बोकेर आफ्नै खेतबारी  तिर पस्ने हाम्रै हातमा छ।

