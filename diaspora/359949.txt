माघे संक्रान्तिको अवसरमा यूएर्इमा सांस्कृतिक कार्यक्रम

यूएर्इ । ‘हाम्रो परम्परा हाम्रो सांस्कृति हाम्रो पहिचान, सहयोगार्थका लागि चेतना जगाउने अभियान’ भन्ने नारा लिएर २ जनवरी २०१५ का दिन गठन भएको सुदूरपश्चिम सेवा समाज युएईले आफ्नो पहिलो वार्षिक उत्सब माघे संक्रान्तिको अबसर पारेर यहि आउदो १५ जनवरी २०१६ शुक्रबारका दिन बरदुबईको इम्पेरिअल सुइट्स होटेलमा बिबिध सांस्कृतिक कार्यक्रमको आयोजना गरी भब्यताका साथ मनाउने भएको छ।
गत शुक्रबार फिष्टेल ट्राभल्स एन्ड टुरिज़ममा संस्थाका कार्यबहाक अध्यक्ष चेतन थापाको अधक्ष्यतामा सम्पन भएको बैठकले नेपालबाट चर्चित कलाकारको बिशेष उपस्तिथी र स्थानीय कलाकारहरुको बेजोड प्रस्तुती रहने कार्यक्रमलाई भब्यताका साथ सफल पार्नका लागि बिभिन्न जिम्मेबारी बाँडफाँट गरेको छ ।
बैठकमा भएको निर्णय अनुसार हल बुकिङ, अतिथी कलाकार बोलाउने तथा पोस्टर व्यवस्थापनको जिम्मेबारी संस्थाका महासचिब तथा देउडा गायक मान बहादुर के.सी. ‘मुस्कान’लाई दिइएको छ, जिम्मा पाए पछि ‘मुस्कान’ले सोहि दिन हल बुक गरी सकेको र दुई दिनमै नेपालबाट आउने कलाकारहरुको तय गरी एक हप्तामै कार्यक्रमको पोस्टर सार्वजनिक गर्ने बताएका छन् ।
नेपालबाट आउने अतिथि कलाकारहरुको भिसा, टिकट व्यवस्थापनको जिम्मेबारी चेतन थापा र लोकेन्द्र बमलाई दिइएको छ, भने सांस्कृतिक र स्टेज व्यवस्थापनको जिम्मेबारी लक्ष्मण अधिकारी, टिकेश्वरी भण्डारी बोगटी, मनोज भट्ट, मोहन सिंह ठकुराठी र मान बहादुर के.शी. ‘मुस्कान’लाई दिइएको छ ।
यातायात र आर्थिक व्यवस्थापनको जिम्मेबारी शिबराज जैशी, जयराज जोशी, भिम बहादुर सिंह, दिलु नगारी र डम्बरराज जोशीलाई दिइएको छ ।
प्रचार प्रसारको जिम्मेबारी मान बहादुर के.सी. ‘मुस्कान’, देब कुवर, भरत चन्द, दान बहादुर चन्द, कृष्णानन्द जोशी र बिक्रम बहादुर सिंहले पाएका छन् । त्यस्तै स्वयंसेवक व्यवस्थापनमा धन खड्का, केशब गिरी, डम्बर सबखोली, जय बि.क., काशी सिंह बिष्ट, धनीराम भण्डारी र रमेश धामीलाई दिइएको जानकारी समाजका महासचिब मान बहादुर के.सी. ‘मुस्कान’ले दिएका छन ।

