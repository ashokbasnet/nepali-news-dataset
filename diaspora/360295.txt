अमेरिकामा अन्तर्राष्ट्रिय नेपाली साहित्य समाज गठन
मिजौरी । अमेरिकाको मिजौरीमा अन्तर्राष्ट्रिय नेपाली साहित्य समाज, मिजौरी च्याप्टर गठन भएको छ । साहित्यकार उर्मिला निर्दोषीको अध्यक्षतामा गठित सो च्याप्टरको उपाध्यक्षमा दीपक दशनामी, महासचिवमा आस्था आचार्य, कोषाध्यक्षमा समीरदास वैष्णव र सदस्यहरुमा भक्ति रिजाल, बद्रि अधिकारी, शैलेश पन्त र पिजे लोहनी रहेका छन् ।
महाकवि लक्ष्मीप्रसाद देवकोटा जयन्तीको अबसरमा मिजौरीमा आयोजित एक समारोहमा  अन्तर्राष्ट्रिय नेपाली साहित्य समाजका अध्यक्ष पदम विश्वकर्माले महकवि देवकोटाले नेपाली साहित्यमा पुर्याएको योगदानको चर्चा गर्दै अन्तर्राष्ट्रिय नेपाली साहित्य समाजको स्थापना र यसका गतिविधिको ब्याख्या गरे ।
अध्यक्ष विश्वकर्माले मिजौरी च्याप्टर गठनले त्यस क्षेत्रमा नेपाली भाषा तथा साहित्यको विकासमा अरु थप योगदान पुग्ने विश्वास लिनुका साथै मिजौरी च्याप्टरका सम्पूर्ण पदाधिकारीहरुलाई बधाई ज्ञापन गर्दै आजीवन सदस्यहरुलाई संस्थाको आजीवन सदस्यताको प्रमाणपत्र वितरण गरेका थिए ।

