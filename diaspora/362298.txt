मोसु वचत कतारको चौथौ बाषिर्कोत्सव सम्पन्न

दोहा । मोरङ्ग सुनसरी सेवा समाज कतारको वित्तिय परियोजना मोरङ्गसुनसरी वचत तथा ऋण समूहको चौथो बाषिर्क सदस्य भेला सम्पन्न भएको छ । गत ११ डिसेम्बर २०१५ का दिन सल्वा रोड स्थित ग्रिन्स रेष्टुरेन्टमा वचत संचालक समिति संयोजक योगेन्द्र बहादुर कार्कीको सभापतित्व तथा मोरङ्गसुनसरी सेवा समाज कतारका अध्यक्ष टिएन बरालको प्रमुख आतिथ्यतामा सम्पन्न भएको हो ।
भरखरै समुहले चौथो बर्ष पुरा गरेको अवसरलाई बाषिर्कउत्सवकोरुपमा संयोजक तथा प्रमुख अतिथिबाट केक काटेर शुरु गरिएको कार्यक्रममा संयोजकद्धारा प्रस्तुत बाषिर्क आय व्ययलाई पारित गर्दै भेलाले आगामी बर्षको लागि नयाँ संचालक समिति समेत चयन गरेको छ ।
नव निर्वाचित बचत संचालक समितिको संयोजकमा लोक बहादुर तामाङ्ग , सचिवमा तेज कटुवाल र सदस्यमा लिलानाथ घिमिरे छन् भने ऋण समिती संयोजकमा सुवास गौतम तथा सदस्यद्वयमा राजु भट्टराई र सरोज बास्तोलालाई चयन भएका छन् । नव निर्वाचित बचत तथा ऋण समितिका पदाधिकारीहरुलाई मोसु अध्यक्ष तथा प्रमुख अतिथि टेकनाथ बरालले सपथ ग्रहण गराएका थिए ।
भेलामा प्रमुख अतिथि बरालले मोसु बचत परियोजनाको बारेमा चर्चा गर्दै प्रवासमा रहेर उदाहरणीय काम गर्न सक्नुमा टिम वर्क र आपसी समझदारी प्रमुख रहेको बताए । मोसु कतारका सल्लाहकारहरु बिनोद भट्टराईले बचतको उपलब्धि, कुमार कार्कीले ट्रेड भिजन र मोसु बचतको आपसी सम्बन्ध तथा व्यवसायीक सम्भावना, सुवास गौतमले ऋण नितिको बारेमा प्रकाश पारेका थिए ।
बरिष्ठ सल्लाकार चानक पोखरेल तथा सल्लाहकार दिलकिरण खजुमले बचत समुहको समिक्षा सहित शुभकामना व्यक्त गरेका थिए । बचत समिति सदस्य दिलिप पराजुलि ले स्वागत मन्तब्य एवम सचिव द्रोण निरौलाले संचालन गरेको उक्त कार्यक्रममा सल्लहकारहरु राजु भट्टराई, मिलन खत्रीको लगायत मोसुका पदाधिकारी सदस्य तथा बचत सदस्यहरुको उल्लेखनिय उपस्थिति रहेको थियो ।
सो अवसरमा समुहका संस्थापक संयोजक ललित निरौला तथा तत्कालिन मोसु अध्यक्ष गोकुल बहादुर थापालाई सम्मान पत्रद्धारा सम्मान गरिएको थियो । हाल सम्म बचत तथा ऋण समितिमा रहेर समूहलाई चलायमान गराई राख्न योगदान दिने अन्य व्यक्तित्वहरुलाई संयोजक योगेन्द्र काकीले कदर पत्रद्धारा सम्मान गरेका थिए । त्यसै गरी यस बर्षका उत्कृष्ट बचत कर्ता र उत्कृष्ट ऋणी छनौट भएका भरत श्रेष्ठ र बिर्ख राईलाई समेत सोहि अवसरमा प्रमाण् पत्र प्रदान गरिएको थियो ।
मोसु बचत सदस्यहरुले नेपालमा ट्रेडभिजन इन्भेष्टमेन्ट प्रा ली इटहरी, आत्मा निभर्र कृषि सहकारी संस्था, कोशि हरैचा, रोजगार बचत, उर्लाबारी, सुविधा सहकारी बक्लौरी लगायतका वित्तिय संस्थाहरुसँग आर्थिक तथा व्यवसायीक सहकार्यमा एवं सहयोगमा क्रमिकरुपमा व्यक्तिगत तथा सामुहिक व्यवसाय उन्मुख भइरहेका छन् । ११ नोभेम्बर २०११ बाट शुरु भएको यस बचत समुहले ४ बर्षको अवधिमा उल्लेख्य कारोबार गर्दै सदस्यहरुलाई ऋण तथा नाफा मात्र प्रदान गरिरहको छैन सामाजिक क्षेत्रमा समेत उल्लेखनिय योगदान दिइरहेको छ ।
कतारमा कार्यरत मोसुबासीहरुलाई सांगठनिक रुपमा गोलबद्ध गराउदै प्रवासको कमाईबाट खर्चमा मितव्ययिता अपनाई वचत गर्नका लागी राम्रो स्थान बनाएको छ । आजको सुक्ष्म वचतले भोली कुनै पनी क्षेत्रमा एकमुष्ठ लगानी गराउने व्यवस्था तथा प्रवासबाट विट मारेर नेपाल फर्कदै गर्दा स्वदेमा नै व्यापार , व्यवासाय या स्वरोवजगारका लागी सक्षम हुनका लागी यो समुहले प्रेरित गरिरहेको छ ।

