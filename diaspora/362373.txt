कतारमा बुद्धभूमि सेवा समाज गठन

दोहा । विभिन्न पेशा, ब्यवसाय र रोजगारीको सिलसिलामा कतारमा बस्दै आएका कपिलवस्तुबासीहरुले बुद्धभूमि सेवा समाज गठन ठरेका छन् ।
गत शुक्रबार दोहास्थित अल्फर्दान पार्कमा आयोजित भेलाले केशवप्रसाद खनाल अध्यक्ष रहने गरी ११ सदस्यीय समाज गठन गरेको हो । खनाल नेपाल प्रवासी क्रियाशील युवा समूह कतारका अध्यक्षसमेत हुन् ।
बुद्धभूमि सेवा समाजको उपाध्यक्षमा अनिल ज्ञवाली, सचिवमा झविन्द्र कुँवर, सहसचिवमा विष्णु बेल्बासे र कोषाध्यक्षमा हरि पाण्डे छन् । यसैगरी सदस्यहरुमा खगेश्वर गैरे, रामकुमार थारु, केशवराज पोख्रेल, इन्द्रनाथ थारु, जिबनारायण खनाल, टेकलाल बस्याल छन् ।
कार्यक्रममा प्रमुख अतिथि समाजसेवी हुमाकान्त पोख्रेलले नवगठित कार्यसमितिलाई बधाई तथा शुभकामना दिँदै सम्पूर्ण प्रवासी कपिलवस्तुका दाजुभाई, दिदीबहिनीहरुलाई संगठित गर्नकालागि सबैले आ-आफ्नो ठाउँबाट पहल गर्नुपर्ने बताए ।
चन्द्रबहादुर आलेको सभापतित्वमा भएको कार्यक्रमको सञ्चालन बिरेन्द्र खत्रीले गरेका थिए ।

