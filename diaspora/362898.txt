युएईमा झापाली युवकको निधन

दुबई । वैदेशिक रोजगारीको सिलसिलामा ६ महिनाअघि राजघाट झापाबाट यूएईको एक सुपरमार्केटमा काम गर्न आएका प्रकाश राजवंशीको निधन भएको छ ।
अजमानमा रहेको कम्पनीको क्याम्पको सातौं तलामा १४ डिसेम्बर सोमबार दिउँसो १ः४५ मा २१ वषर्ीय राजवंशीलाई मृत अवस्थामा भेटिएको झापाली समाजका अध्यक्ष विकास उप्रेतीले जानकारी गराएका छन् ।
अध्यक्ष उप्रेतीले कम्पनीसँग सहकार्य गरी उक्त शवलाई चाँडोभन्दा चाँडो नेपाल पठाउन कागजी प्रक्रिया सुरु भएको बताए ।
राजवंशीको शव अजमान हस्पिटल लगिएको र पोस्मार्टमपछि नेपाल पठाउनका लागि पहल गरिने उनका सहकर्मी डिल्ली खतिवडाले बताए ।

