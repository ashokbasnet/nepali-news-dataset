कुवेतमा बेवारिसे रहेको अनिशा परिवारको सम्पर्कमा
कुबेत सीटी । लामो समयदेखि बेवारिसे अबस्थामा कुबेतस्थित अल सभा अस्पातालको सैयामा रहेकी नेपाली चेली अनिशा बिकको  परिवार सम्पर्कमा आएका छन ।

१८ महिनादेखि  मानसिक संतुलन गुमाई प्रबासीभूमिमा उपचार गराउदै आएकी अनिशाले घरको ठेगाना बताउन सकिनन भन्ने समाचार प्रकाशन भएको थियो । अनिशाको राहदानी नं ४८८३९१६ का आधारमा नेपाल पत्रकार महासंघ सिन्धुपाल्चोक शाखाका पत्रकारहरुले जिल्ला प्रशासन कार्यालयको सहयोगमा खोजी गर्दै जाँदा उनको वास्तविकता पत्ता लागेको हो ।
अाफूसँगै कोठामा बस्ने साथीको  मानसिक तथा शारीरिक यातना सहन नसकी बिष सेवन गर्न पुगेकी अनिशालाई  अचेत अवस्थामा अस्पतालमा पुर्याइएको अनुमान गरिएको छ तर  उनले आफ्नो र परिवारको बताउन सकेकी थिईन्न   भने   कोही  आफन्त सम्पर्कमा नआएकाले पहिचान खुल्न समेत सकेको थिएन ।
अनिशाको उद्दारको लागि आफन्तको आग्रह

७ बर्ष पहिले भारतीय बाटो हुदै बैदेशिक रोजगारीको लागि कुबेत आएर बिगत  ३ बर्षदेखि परिवारसंग  सम्पर्क बिहीन बनेकी सिन्धुपाल्चोक मार्मिङ-५ घर भएकी २५ बर्षीय अनीशा बिकको काठमाडौं नारायणथान बस्ने बहिनी शर्मिला  बिकले आवश्यक प्रक्रिया पूरा गरी दिदीलाई छिटो नेपाल पठाउन पहल गरिदिन दलित एकता संजाल कुवेतलाई अनुरोध गरेकी छिन ।
उता इराकमा कार्यरत अनिशाको दाई बिशाल गजमेरले आफुहरुले माया मारी सकेकी प्यारी बहिनी मानसिक बिरामी रहे पनि शकुसल  रहेकोमा अत्यन्तै खुशी लागेको बताउदै सकेसम्म छिटो घर फर्काउनको  लागि नेपाली दुताबास नेपाली संघ सस्था लगायत सबै पक्षसंग सहयोगको अपिल समेत गरेका छन।

एनआरएन ए कुबेतले अनिशालाई सहयोग गर्ने

अनिशा बिकको उद्दारको लागि एनआरएनए एनसीसी कुवेतले सहयोग गर्ने भएकोछ एन आर एन ए कुबेतका उपाध्यक्ष् झबिन्द्र प्रसाद बन्जाडेले अनिशा कुबेतको अस्पतालमा अलपत्र रहेको खबर पत्ता लगाएका  थिए । अहिले अनिशाको  स्वास्थ्यमा क्रमिक सुधार भएपनि मानशिक रोगिलाई कुनै पनि विमानले उडानको  टिकट दिदैन तसर्थ कसैको सहयोग बिना उनलाई पठाउन नसकिने अबस्थामा  एनआरएनए   कुवेतले नेपाली दुताबाससंग छलफल गरी उनको घर फिर्तीको लागि सबै कुराको व्यबस्था गर्न सक्दो सहयोग गर्ने निर्णय सार्बजनिक गरेको छ ।
बिहीबार एनआरएनए  कुवेतका अध्यक्ष अर्जुन तामाङको अध्यक्षतामा बसेको बैठकले उक्त निर्णय गरेको हो । सोही बैठकले बर्तमान  अबस्थामा नेपालमा श्रम स्वीकृति  गराउदा झेल्नुपर्ने समस्या न्यूनीकरण गर्नको लागि नेपाल सरकार समक्ष दुताबास मार्फत उचित कदम चाल्न माग गर्ने, कुवेतमा कार्यरत नेपालीहरुले भोग्नुपरेका कानुनी बाधा अड्चनको समाधानको लागि दुतावाससंग कानुनी सहायताकालागि वकिलको व्यबस्थाको माग गर्ने जस्ता महत्वपूर्ण निर्णय गर्दै एनआर एन ए कुबेतले स्थापना गरेको  राहतकोष लाई पारदर्शी र प्रभावकारी बनाउनको लागि नियमावली समिति समेत सोही बैठकद्वारा गठन गरेको  छ ।

