कतारको राष्ट्रिय दिवस भव्यताका साथ सम्पन्न

घनश्याम पराजुली (कृष्ण)
दोहा । हरेक बर्ष जस्तै यो बर्ष पनि १८ डिसेम्बरमा कतारले आफ्नो राष्ट्रिय दिवस भव्यताका साथ मनाएको छ । राष्ट्रिय दिवसको अवसरमा कतारको रमणीय स्थान कर्नेसनमा विहान ५ बजेदेखि नै भिड लागेको थियो । विहान ७ बजेदेखि सुरु भएको कार्यक्रममा कतारका राजा अमिर शेख तमिम विन हमद अल थानी र बुबा अमिर शेख हमद विन खलिफा अल थानीका उपस्थिती रहेको थियो । उनीहरुले राष्ट्रिय दिवसको कार्यक्रममा सहभागीहरुलाई हिडेरै भेटेका थिए ।
कर्नेसमा राष्ट्रिय दिवसको अवसर पारेर आर्मी र्फोस , आन्तरिक मन्त्रालय, लखुईया , नागरिक रक्षा विभाग साथै सरकारी निकायको परेठ देखाएका थिए । आकाशमा हेलिकप्टर युद्ध विमानहरूको प्रदर्शनी गरे ।

प्यारासुटबाट रोमान्चकारी ढङ्गले कतारको झण्डा फरफराईएको थियो । सुरक्षा सामाग्री , हातहतियार , युद्ध विमानको प्रदर्शनीसँगै सुरक्षा नियकाको टोलीको परेडले कर्नेसको वातारण हेर्न लायक थियो । सैनिकले उटँ , कुकर र घोडा लगायतका अत्याधुनिक र पुराना हातहरियाको प्रदर्शन गरेको थियो । आकाशमा युद्ध विमानको आवाज र गतीले उत्तिकै महत्व राख्यो । राती ८ बजे समुन्द्र माथीको पटका पकाएको हेर्न कर्नेसको सबै भागमा भिड देखिन्थ्यो । पटकाले आकाश मा बनाएको चित्रले सबैको मन लोभ्यायो ।
राष्ट्रिय दिवसको अवसर पारेर कतारमा रहेका आप्रवासी कामदारहरु कम्पन्नी, र विभिन्न समुदायले उत्सव मनाएर खुसी साटे । राष्ट्रिय दिवस २०१५ लाई भव्य रुपमा मनाउनका लागी सनैयाको एसियाना टाउन, रैयान स्पोट्स क्लव, अल वर्का स्पोर्टस् क्लव र बारवा लेबर रिक्रियसन कम्प्लेक्स अलखोरमा साँस्कृतिक कार्यक्रम र खेलकुदमय बन्यो । कतारको राष्ट्रिय दिवसको उल्लासमा यहाँ रहेका आप्रवासीहरुले समय साथ दिए । आप्रवासीहरुले समेत खुसीयाली मनाएका छन ।

डिसेम्बर १८ का दिन कतारले राष्ट्रिय दिवस मनाउँदै आएको छ । त्यसको लागि कतारले कर्नेसमा आफ्नो राष्ट्रिय कार्यक्रम गर्दै यो बर्ष राष्ट्रिय दिवस सम्पन्न गरेको छ । शुक्रबार बिदाको दिनमा परेको राष्ट्रिय दिवसलाई मध्यनजर गर्दै आईतवारसमेत कतारमा बिदा दिईएको छ ।
कतारले आफ्नो देशको जग बसेको १८ डिसेम्बर १८७८ लाई मान्ने गरेको छ । त्यतिखेरका अमिर शेख जसिम बिन मोहमद बिन अलथानीले विभाजित समुदायलाई एकतामा बाँधेर अगाडि बढाउन सफल भएका थिए । त्यही समयको सम्झनामा हरेक डिसेम्बर १८ मा राष्ट्रिय दिवस मनाईदै आएको छ । सयभन्दा बढी देशका १८ लाख भन्दा बढी आप्रवासीहरुलाई समेत समेटेर राष्ट्रिय दिवस मनाएको छ ।
थप तस्वीर हेर्नुहोस्






















