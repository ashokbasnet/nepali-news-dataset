यूएईबाट ‘ओई सानु… यता सुनन..’ भन्दैछन् प्रकाश
रामप्रसाद ढुंगेल

यूएई । रोजगारीको क्रममा यूएईमा रहे पनि रुन्चेगायकको छवि बनाएका धरान सुनसरीका प्रकाश पौडेल नेपाली संगीतको क्षेत्रमा नयाँनयाँ कोसेलीका साथ आफ्नो उपस्थिति देखाइरहेका छन् ।
कहिले रुँदै ‘नाई मलाई त्यही केटी चाहिन्छ…’ भन्दै गीत गाउने प्रकाश ‘ओइ नेता… खोइ संविधान ?’ भन्दै खबरदारी गरिरहेका हुन्थे केही समयअघि गीतकै माध्यमबाट । उनको करिब ६ महिनाअघि सार्वजनिक परदेशी जीवनशैलीमा आधारित ‘भोलि छुट्टी मकै भुट्टीले करिब २ लाख भ्यूवर्स उकालो लगाइरहेको परिप्रेक्ष्यमा उनै प्रकाशले आफ्नो पुरानो गीतलाई डिजे भर्सनमा रिमिक्स गरी नयाँ शैलीमा भर्खरै गीत सार्वजनिक गरेका छन् ।
परम्परागत नेपाली बोलचालीको शैली साउती मार्दै ‘ओई सानु… यता सुनन..’भन्दै बिल्कुल नयाँ शैलीमा उनले पछिल्लोपटक गीतको अडियो तथा भिडियो सार्वजनिक गरेका छन् ।
सेभेन मच एल्बममा समाविष्ट उक्त गीतको भिडियोमा नायिका मनीषा गुरुङका साथमा गायक स्वयमले मोडलिङ गरेका छन् । गायक स्वयमकै रचना र संगीत रहेको उक्त गीतको एरेन्जर डम्बर लिम्बू रहेका छन् ।
शहेन्द्र श्रेष्ठको निर्देशनमा बनेको म्युजिक भिडियोको सम्पादन प्रकाश तण्डुकार र कोरियोग्राफी रविन सिंहले गरेका छन् ।

