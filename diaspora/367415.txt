जेद्धाका नेपालीद्वारा कार्यवहाक महावाणीज्यदूत सुधिर भट्टराइको बिदाई
अञ्जन पोखरेल
जेद्धा, साउदी अरेबिया । आफ्नो कार्यकाल पुरा गरि नेपाल फर्किन लागेका कार्यवहाक महावाणीज्यदूत सुधीर भट्टराइलाई साउदी अरेबियाको पश्चिमी क्षेत्रका नेपालीहरूले दूतावास परिसरमा औपचारिक कार्यक्रम गरी सामूहिक बिदाई गरे ।
दूतावास कार्यालय स्थापनादेखिनै साउदी अरबको पश्चिमी क्षेत्रका नेपाली समुदायसँग निकट रहेर समुदाय सम्बद्द गतिविधिहरूलार्इ प्राथमीकतामा राखी सेवा प्रवाह गरेकोमा उक्त विदाइ कार्यक्रममा उपस्थित सबैले खुलेर प्रशंसा गरे । खास गरेर एमआरपी पासपोर्ट नविकरणममा पुर्रयाएको योगदान सम्झन लायक रहेको नेपालीहरूले बताए ।
कार्यक्रममा बिदाई मन्तव्य ब्यक्त गर्दै भट्टराइले नेपाली समुदाएले देखाएको अपार सद्भाव आफ्नो मानसपटलमा जिवन्त रहने भन्दै जेद्दामा स्थापित संघसंस्थाहरूले हरेक सामिजक कृयाकलापमा देखाएको एकरूपता आफूले अन्यत्र कहिँ नदेखेको बताए ।  कामको सिलसिलामा आफू जहाँ रहेपनि नेपाली समुदाएको हितका निमित्त सदैव कृयाशिल भएर काम गर्ने बताए । सोही कार्यक्रममा वाणीज्यदूत मनहरी दंगालले सिमीत श्रोत र साधनका बावजुतपनि दूतावासले नेपाली कामदारहरूलाई दिने सेवामा अधिकतम प्रयास रहेको र जनशक्ती बृदिसंँगै थप प्रभावकारी हुने बताए ।
सो अबसरमा जेद्दा यान्वु तथा तावुकमा कृयाशील नेपाली संस्थाहरू नेपाल आदिवासी जनजाती महासंघ, तमूधी प्रवास साखा, नेपाली सेवा समाज, नेपाल तामाङ घेदुङ, नेपाली यूवा क्लव, नेपाली सेवा समिति, यान्वु र एनआरएनएका दुवै क्षेत्रीय समितिहरू जेद्धा र ताबुकका संस्थाप्रमुखहरूको हस्ताक्षर र संस्थाको लोगो सहितको सामुहिक कदर पत्र महाबाणिज्यदूत भट्टरार्इलार्इ प्रदान गरिएको थियो ।
गैर आवासीय नेपाली संघ, पश्चिम क्षेत्रिय समन्वय समितिका अध्यक्ष भिम गुरूङगको सभापतित्वमा सम्पन्न उक्त कार्यक्रमको संयोजन दिलीप जबेगुले गरेका थिए भने नरकुमार मगरले कार्यक्रमलार्इ संचालन गरेका थिए ।

