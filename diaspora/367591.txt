यूएईको सारजहामा झापाली समाजको क्षेत्रीय समिति गठन
आरपी सहयात्री
सारजहा । झापालीहरुबीच एकता, सहयोग र सहकार्यका लागि यूएईमा भर्खरै स्थापित झापाली समाज, यूएईले सारजहा क्षेत्रीय कमिटी गठन गरेको छ । गत २५ डिसेम्बरमा सारजहाको रोलामा आयोजित झापालीहरुको एक भेलाले सुवास खालिङको अध्यक्षतामा एक क्षेत्रीय कमिटी निर्माण गरेको हो ।
नवगठित समितिको उपाध्यक्षमा रत्न सापकोटा र सन्तोष कार्की चयन भएका छन् । यसैगरी सचिवमा सचिन राजवंशी, कोषाध्यक्षमा पिङ्की सुब्बालाई राखिएको छ । सदस्यहरुमा सुरज बुढाथोकी, चीरन्जीवी गौतम, ईश्वरी गौतम, तुलसी राजवंशी, कृष्ण घिमिरे, धर्मेन्द्र पाठक, हरि कडरिया, कमल खनाल, किरण दनुवार र जयकुमार राई चयन भएका छन् । सारजा क्षेत्रीय कमिटीको सल्लाहकारमा सरज रेग्मीलाई चयन गरिएको छ ।
केही साताअघि यूएईमा मृत्यु भएका झापाका प्रकाश राजवंशीको आत्माको चीर शान्तिको कामना गर्दै एक मिनेट मौनधारणबाट सुरु भएको भेलामा उक्त शवलाई नेपाल पठाउने तयारी भइरहेको विषयमा र राजवंशी परिवारलाई आर्थिक सहयोग उपलब्ध गराउने विषयमा अध्यक्ष विकास उप्रेतीले जानकारी दिएका थिए ।
गत नोभेम्बरमा स्थापित झापाली समाजले यसअघि दुबईको अलकुजमा एक प्रशिक्षण कार्यक्रम गरेको समाजका कार्यसमिति सदस्य दुर्गेश सापकोटाले जानकारी गराएका छन् । यूएईका सातै इमिरेट र एअऐनमा पनि आफ्नो क्षेत्रीय समिति विस्तार कार्यमा समाज निरन्तर क्रियाशील रहेको कोषाध्यक्ष टेकनाथ अधिकारीले बताएका छन् ।
भेलालाई सम्बोधन गर्दै केन्दि्रय सल्लाहकार संयोजक हेमन्त पौडेलले प्रवासको ठाउँमा सामाजिस संस्थाको आवश्यकता र झापाली समाजको भावी योजनाबारे प्रकाश पारेका थिए ।
नवगठित क्षेत्रीय समितिका उपाध्यक्ष रन्त सापकोटाले सारजहामा रहेका धेरैभन्दा धेरै झापालीहरुलाई समाजमा आबद्ध गराई सामाजिक क्षेत्रमा क्रियाशील बन्ने प्रतिबद्धता गरेका छन् ।

