जनसम्पर्क समिति नर्वेको प्रथम बार्षिक साधारण सभा सम्पन्न

ओस्लो, नर्वे । नेपाली जनसम्पर्क समिति नर्वेको प्रथम बार्षिक साधारण सभा ओस्लोमा सम्पन्न भएको छ। साधारणसभाको उद्घाटन सभासद तथा नेपाली कांग्रेसका केन्द्रीय सदस्य भिष्मराज आङ्ग्दम्बेले गरेका थिए।


प्रमुख अतिथिको रुपमा कार्यक्रमलाइ सम्बोधन गर्दै नेता आङ्ग्दम्बेले राष्ट्रिय राजनीतिका बारेमा चर्चा गरेका थिए। उनले भने,”अहिले राष्ट्रले भोगिरहेको असहज परिस्थितिले, राष्ट्रियता प्रतिको चेतना अझै मजबुत बन्दै गएको छ।  देशमा स्थायित्व र प्रगती देख्न मन नपराउनेहरु आन्दोलन नाममा संगठित रहेकोले, हामी सबै नेपालीहरु एक हुनुको विकल्प छैन।”
गैर आवासीय नेपाली संघ राष्ट्रिय समन्वय परिषद बेल्जियमका अध्यक्ष गंगाधर गौतमले बिदेशी नागरिकता लिएका नेपालीहरु र पिआर वा ग्रीनकार्ड लिएर विदेशमा काम गरिरहेका नेपालीहरुलाई संबिधानमा एउटै रुपमा गरिएको ब्याख्या गलत रहेकोको बताए। उनले संबिधान संसोधन मार्फत बिदेशमा काम गरिरहेका तथा  बिद्यार्थीहरुलाई सहजरुपमा नेपाल फर्केर काम गर्ने संबैधानिक व्यवस्था गर्ने पहल गर्न सभासद  आङ्ग्दम्बेको  ध्यानाकर्षण गराएका थिए ।


नेपाली जनसम्पर्क समिति पोर्तुगलका अध्यक्ष लक्ष्मी प्रसाद सापकोटाले विदेशमा रहने सबै संगठनहरुले नेपालीहरुलाई अझै संगठीत हुन मद्धत गरेको बताए। कार्यक्रममा बोल्दै नेपाल पत्रकार महासंघ युरोपका महासचिब प्रकाश ढकालले नर्वेको बिकाशबाट हामी नेपालीहरुले धेरै कुरा सिक्नु पर्ने धारणा राखेका थिए।

कार्यक्रममा नेपाली जनसम्पर्क समिति नर्वेका वरिष्ठ उपाध्यक्ष जितेन्द्र बिक्रम शाही, गैरआवासीय नेपाली संघ नर्वेका अध्यक्ष कुमार पण्डित,प्रवासी नेपाली मञ्च नर्वेका अमर बहादुर सिंह, जनप्रगतिशील मञ्च नर्वेका गोरख चन्द, नेपोसका अध्यक्ष हरि बानिया,विवेकशील नेपालीका दिपक महत,विद्यार्थीको संस्था नेस्कोका मनोज उपाध्याय, एन आर एन नर्वेका प्रथम उपाध्यक्ष शालिकराम अर्याल, हेल्पिङ्ग हेन्ड्सका मदन आचार्य,  लगायतका व्यक्तिहरुले साधारण सभा सफलताको कामना गर्दै मन्तब्य राखेका थिए।

नेपाली जनसम्पर्क समिति नर्वेका सभापति जीवन बहादुर शाहीको अध्यक्षतामा सम्पन्न कार्यक्रममा महामन्त्री केशब पुरीले बार्षिक प्रतिबेदन र कोषाध्यक्ष बिष्णु प्रसाद सापकोटाले आर्थिक प्रतिबेदन प्रस्तुत गरेका थिए भने स्थानिय कलाकार प्रशान्त राउतले सांगीतिक प्रस्तुति राखे।  कविन्द्र ढकालले स्वागत मन्तब्य राखेको सो कार्यक्रमको संचालन सुदिप राज पाण्डेले गरेका थिए।



