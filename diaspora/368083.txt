आयरल्याण्डमा एनआरएन अध्यक्ष घलेसँग अन्तरक्रिया, कन्सुलेट खोल्न पहल गर्ने प्रतिबद्दता 

बार्सिलोना । युरोप भ्रमणमा रहनुभएका गैरआवासीय नेपाली संघ अन्तराष्ट्रिय समन्वय परिषद्का अध्यक्षशेष घले शनिवार एनआरएन आयरल्याण्डले आयोजना गरेको अन्तरक्रिया कार्यक्रममा सहभागी हुनुभयो ।
लक्जेम्बर्ग र बेल्जियम हुँदै आयरल्याण्ड पुग्नुभएका अध्यक्ष घलेले कार्यक्रमलाई सम्बोधन गर्दै भूकम्प रनाकाबन्दीका बेला नेपाली जनताको दुःखमा मल्हम लगाउन सहयोग गरेका आयरल्याण्डबासीकोसम्मानका लागि आफु यहाँ आएको बताउनुभयो । उहाँले भूकम्पका बेला सहयोग गर्ने एनआरएनअभियन्ताहरुलाई खादा ओढाएर सम्मानसमेत गर्नुभयो ।
कार्यक्रमलाई सम्बोधन गर्दै अध्यक्ष घलेले गैरआवासीय नेपाली संघ अहिलेकै स्वरुपमा र कार्यशैलीमाचल्न नसक्ने भएकाले संस्थाको दीर्घकालिन कार्ययोजना र मार्गचित्र बनाउनुपर्ने बताउनुभयो ।
आयरल्याण्डमा नेपाली कन्सुलेट वा दूतावास नभएको गुनासो सुनेपछि अध्यक्ष घलेले त्यसका लागिआफुले पहल गर्ने बताउनुभयो ।
‘बेलायतको छेउमै रहेर पनि आयरल्याण्ड बेवास्तामा रहेको पाएँ, पाँच हजारभन्दा बढि नेपाली रहेकोस्थानमा कन्सुलेट नहुनु दुःखको कुरा हो, कन्सुलेट स्थापनाका लागि म तत्काल परराष्ट्र मन्त्रालयसँगपहल गर्ने छु’ अध्यक्ष घलेले भन्नुभयो ।
राष्ट्रिय समन्वय परिषद आयरल्याण्डका अध्यक्ष राजन काफ्लेले भन्नुभयो, “अध्यक्ष ज्यु को निजि भ्रमण भए पनि हामीले समय मिलाएर कार्यक्रम गर्यौ। १९ पटक सम्म माउन्ट एभरेष्ट चढेका मिग्मा शेर्पा र ७ पटक आरोण गरेका पासाङ् शेर्पा पनि आउँनु भएको थियो,हाम्रो छलफल प्रर्यटन प्रबद्दनको विषमामा केन्द्रित भएकोले उपलब्धी मुलुक रह्यो ।” दुवै पर्बतारोहीहरु प्रर्यटन सम्बन्धी बिबिध कार्यक्रमहरु लिएर युरोप आएका हुन्।
कार्यक्रममा अन्तराष्ट्रिय समन्वय परिषद सदस्य गंगा राम कँडेलले आयरल्याण्डबासी नेपालीहरुको अबस्था,नेपालमा पर्यटक हरु भित्राउँन सकिने सम्भावना लगायतका विषयमा बोलेका थिए। कार्यक्रमको अध्यक्षता गरेका काफ्ले, हालै एनआरएनले अत्याबश्यक औषधीहरु सहयोग गर्न जारी गरेको अभियानमा आयरल्याण्डबाट २ लाख ६७ हजार रुपैयाँ सहयोग गरिएको बारे जानकारी गराए।
संघका निबर्तमान उपाध्यक्ष तथा कार्यसमितिका सल्लाहकार नबराज कोईरालाले स्वागत मन्तब्य राखे भने कार्यक्रमको संचालन कार्यसमिति सदस्य करुणा थापाले गरेकी थिईन्।
क्रिसमस र नयाँ बर्षमा समयमा श्रीमती जमुना गुरुङसहित निजि भ्रमणको क्रममा युरोप आएको भए पनि घले दम्पतीहरुले एनआरएनहरुसँग भेटबार्ता तथा छलफलमा भने तिब्रता दिएका छन्।
आयरल्याण्ड पछि  लण्डन पुगे घले
गैरआबासीय नेपाली संघ राष्ट्रिय समन्वय परिषद आयरल्याण्डले आयोजना गरेको अन्तरक्रिया कार्यक्रम सकेर संघका केन्द्रिय अध्यक्ष शेष घले लण्डन पुगेका छन।
घलेलाई एनआरएनए बेलायतका अध्यक्ष मुछेन्द्र गुरुङ लगायतको टोलीले स्वागत गरेको छ । निर्माणधीन एनआरएन भवनको लागि सहयोग रकम जुटाउँन बेलायत पुगेका बुझिएको छ।  त्यहीबाट नै दोस्रो कार्यकालको लागि अध्यक्षमा उम्मेद्वारी घोषणा गरेका घले,पुन: निर्बाचित बने पछिपहिलोपटक बेलायत पुगेका हुन् ।
एनआरएन युकेले डिसेम्बर २८ तारिख सोमबार घलेको उपस्थितिमा अल्डरसटमा एक विशेष कार्यक्रमको आयोजना गरेको छ।  युकेका अध्यक्ष मुछेन्द्र गुरुङले कार्यक्रममा सहभागी भएर भवन निर्माणका लागि आर्थिक सहयोग गर्न यस अघि नै गैर आबासीयहरुलाई अपिल गरिसकेका छन्।  एनआरएन युकेको कार्यसमतिले रकम उठाउँने आन्तरिक तयारी थालिसकेको छ।

