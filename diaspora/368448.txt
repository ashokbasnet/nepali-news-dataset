जनसम्पर्क समिति मलेसियाले सेल्टर हाउसको लागि पहल गर्ने
क्वालालम्पुर । नेपाली कांग्रेस जन सम्पर्क समिति मलेसियाले विभिन्न कारणबाट पीडितभई अलपत्र भएका नेपाली श्रमिकहरुको लागि सेल्टर हाउसको ब्यवस्था गर्ने तयारी गरेको छ ।
सम्पर्क समितिको मासिक वैठकले उक्तनिर्णय गरेको हो । यसको लागि नेपाली कांग्रेस पार्टी कार्यालय काठमाण्डौ र नेपाली राजदूतावास मलेसियासँग सम्पर्क गरिसकेको वैठकमा अध्यक्ष चोलाकान्त पंगेनीले जानकारी गराएका थिए ।
सेल्टरको पहलको लागि सम्पर्क समितिका सभापति चोलाकान्त पङगेनिको संयोजकत्वमा ९ सदस्यिय समिति गठन भएको छ । समितिको सदस्यहरुमा जयराम तिमिल्सेना, संजय निरौला, भवानीशंकर तिवारी, कमल गौतम, रोजन खड्का, टेक धिक्त, हरिप्रसाद कोईराला र वखत मावुहाङ रहेका छन ।
समितिको बैठकले विश्वको ३३ देशमा रहेका जन सम्पर्क समितिको जन जागरण कार्यक्रम अन्तर्गत जनवरी १ का दिन शुभकामना आदानप्रदान तथा चियापान कार्यक्रम समेत गर्ने भएको छ । बैठकले नेपाली कांग्रेसको काठमाण्डौमा फाल्गुण २१ देखि २४ सम्महुने १३ औ महाधिवेशनमा मलेसियामा नेपाली श्रमिकहरुले भोग्नु परेको समस्याहरुलाई प्रस्तुत गरिने भएको अध्यक्ष पंगेनीले जानकारी दिए ।

