कतारमा नेपालीले नयाँ बर्ष मनाउदै

घनश्याम पराजुली (कृष्ण)
दोहा । अंग्रेजी नयाँ बर्ष २०१६ को स्वागत गर्दै कतारमा नेपालीहरुले कलाकारहरुको साथमा नयाँ बर्ष मनाउने भएका छन । चर्चित कलाकारहरु अनिल सिं , जुना प्रसाई र प्रश्ना शाक्य नयाँ बर्षको कार्यक्रमका लागी कतार आउने भएका छन । कार्यक्रममा नेपालबाट आएका चर्चित कलाकारहरुको साथमा कतारमा बस्दै आएका गायक नवराज श्रेष्ठको बजोड प्रस्तुती रहने भएको छ ।
कतारमा पारिवारिक वातावरणमा सांगीतीक कार्यक्रमको आयोजना गर्न लागेको कार्यक्रम संयोजक उत्तम गुरुङ्गले बताएका छन । आगामी ७ जनवरी २०१६ विहिबारका दिन दोहा स्थित गल्फ होराईजनको आठौं तल्लामा साँझ ६ बजेबाट कार्यक्रम हुने भएको छ ।
कार्यक्रममा नेपालका ख्यातीप्राप्त कलाकारहरुको साथमा नयाँ बर्षको स्पेशल खानाको समेत व्यवस्था गरिएकोसंयोजक गुरुङ्गले बताए । कतारमा परिवारको साथमा बस्दै आएका नेपालीहरुलाई पुर्ण पारिवारीक वातावरणमा सांगीतीक मनोरन्जन प्रदान गरिने उनले बताएका छन । कार्यक्रममा प्रवेश शुल्क प्रतिव्यक्ती १ सय ५० कतारी रियाल र परिवार सहितलाई २ सय ५० कतारी रियाल रहेको संयोजक गुरुङ्गले बताए ।
कार्यक्रमको व्यवस्थापनका लागी जुटिरहेका गुरुङ्गले नयाँ बर्षको शुभकामना दिएका छन । कार्यक्रमका लागी सिमित टिकट रहेको समेत उनले जानकारी दिए ।

