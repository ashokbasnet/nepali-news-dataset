उपचारकै क्रममा एक नेपालीको ज्यान गयो
रामचन्द्र नेपाल

क्वालालम्पु्र । मलेसियामा उपचारकै क्रममा एक नेपालीको ज्यान गएको छ । भुम्लीचोक ४ गोरखा घर भई शाहआलमको सेक्सन १६ मा रहेको एक जर्मनी कम्पनीमा कार्यरत जीतबहादुर गुरुङको ज्यान गएको हो ।
गएको मंसीर २९ गते राम्ररी खाना खाईवरी सुतेका गुरुङ एक्कासी विस्तारामै वेहोस भएपछि केलाङ अस्पताल लगिएको थियो । केलाङ अस्पतालले उनलाई तत्कालै सुगाईवुलो अस्पतालमा रिफर गरेको थियो । सुगाईवुलेामा टाउकोमा रगत जमेको देखिएपछि सफल अप्रेशन भएको थियो ।
सुगाईवुलो अस्पतालवाट पुन केलाङ अस्पतालमा उपचार भैरहेको अवस्थामा वुधवार उनको ज्यान गएको हो । गुरुङको शव केलाङ अस्पतालमै राखिएको छ । शवलाई नेपाल पठाउने तयारी भैरहेको भल वहादुर गुरुङले जानकारी गराएका छन ।

