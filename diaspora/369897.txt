कुवेतका नेपालीलाई नयाँ वर्ष खल्लो, पूर्वनिर्धारित सबै कार्यक्रम स्थगित

कुवेत । अंग्रेजी नयाँ बर्ष २०१६ को पहिलो दिन कुबेतमा आयोजना गर्ने भनिएको कार्यक्रम स्थगित भएका छन् । बिगत केहि दिनदेखि कुबेतमा कडारुपमा जाँच शुरु भएपछि त्यसलाई मध्येनजर राख्दै नेपाली समाजले शुक्रबार  आयोजना गर्न लागेका  कार्यक्रमहरु समेत स्थगित भएका छन् ।
संयोगले नयाँ बर्ष २०१६को पहिलो दिन सार्वजनिक बिदा शुक्रबार परेको थियो भने ३ ओटा बेग्लाबेग्लै सस्थाले छुट्टा छुट्टै कार्यक्रम आयोजना गरेका थिए । यसपाली संयोगले परेका  कार्यक्रम भब्यरुपमा मनाउँदै मनोरन्जन लिने र नयाँ वर्षलाई स्वागत गर्ने कुबेतमा कार्यरत नेपालीहरुको चाहना भनि पुरा हुन सकेन ।
कुबेत सरकारले कडा रुपमा चेक जाच बढाएपछि सार्बजनिकरुपमा अन्य मुलुकमा जस्तै नयाँ बर्षको स्वागत गर्न नपाए पनि आ-आफ्नै कोठाबाट बर्ष २०१५ लाई बिदाई गर्दै कुबेतबासीले नयाँ बर्ष २०१६ लाई स्वागत गर्न बाध्य भएका छन् । कुबेतको बर्तमान परिवेशलाई मध्येनजर राख्दै तमु समाज कुबेतले शुक्रबार आयोजना गरेको तमु ल्होसार कार्यक्रम र लालीगुराँस साँस्कृतिक परिवारले आयोजना गरेको कलाकार एवम् सहयोगी सम्मान कार्यक्रम अन्तिम समयमा आएर अनिश्चितकालका  लागि  स्थगित गरेका हुन् ।
कुवेतमा कृयाशील सम्पूर्ण नेपाली संघ संस्था तथा दाजुभाई, दिदीबहिनीहरु समक्ष आ-आफ्ना संस्थाले गरेको निर्णयबाट पर्न गएको असुबिधाप्रति क्षमायाचना गर्दै आफ्ना कार्यक्रमहरु अनिश्चितकालको लागि स्थगित गरिएको तमु समाज कुवेत र लालीगुराँस सांस्कृतिक परिवार कुबेतले  जानकारी गराएका छन् ।
 उता चौतारी समूह अन्तर्गत चौतारी रेस्टुरेन्ट मालियाले बिहिबारदेखि मासिक रुपमा संचालन गर्न लागेको चौतारी रमझम साँझसमेत अन्तिम समयमा स्थगित गरेको बुझिएको छ ।  गत सातादेखि शुरु गरिएको प्रहरी चेकजाँचलाई सशक्त बनाएको छ भनि नयाँ सालको खुशीयालीमा कुनै पनि कार्यक्रम, बैठक, नाचगानका साथै सामाजिक कार्यक्रमहरु जस्तोसुकै होटल, महल, रेष्टुरेन्ट, फर्महरु, अपार्टमेन्ट लगायतका सार्वजनिक पार्कहरुमा  भेला भइ होहल्ला नगर्न समेत स्थानीय प्रसासनले आदेश दिएको छ । हालसम्म धन्नै ४ हजारको संख्यामा आ-प्रबासीहरु  पक्राउ परेका छन् भने नेपालीहरु के कति परेको एकिन हुन  सकेको छैन ।

