सुरक्षाका कारण कुवेतमा नयाँ वर्षका कार्यक्रम स्थगित
नवराज पन्थी
कुवेत । अंग्रेजी नयाँ बर्ष २०१६ को पहिलो दिन कुबेतमा आयोजना गर्ने भनिएको कार्यक्रम स्थगित भएका छन। बिगत केहि दिन देखि कुबेतमा कडारुपमा चेक जाच शुरु भएपछी त्यसलाई मध्येनजर राख्दै नेपाली समाजले शुक्रबार  आयोजना गर्न लागेका  कार्यक्रमहरु समेत स्थगित भएका छन । संयोगले नयाँ बर्ष २०१६को पहिलो दिन सार्वजनिक बिदा शुक्रबार परेको थियो भने ३ ओटा बेग्ला बेग्लै सस्थाले छुट्टा छुट्टै स्वादका कार्यक्रम आयोजना गरेका थिए ।
यसपाली संयोगले परेको  कार्यक्रम भब्यरुपमा मनाउने मनोरंजन लिने र नयाँ बर्ष २०१६ को स्वागत गर्ने कुबेतमा कार्यरत नेपालीहरुको चाहना भनि पुरा हुन् सकेन ।
कुबेत सरकारले कडा रुपमा चेक जाच बढाए पछि सार्बजनिक रुपमा अन्य मुलुकमा जस्तै नयाँ बर्षको स्वागत गर्न नपाए पनि आ-आफ्नै कोठाबाट बर्ष २०१५लाई बिदाई गर्दै कुबेतबासीले नयाँ बर्ष २०१६ लाई स्वागत गर्न बाध्य भएका छन ।कुबेतको बर्तमान परिवेशलाई मध्येनजर राख्दै तमु समाज कुबेतले शुक्रबार आयोजना गरेको तमु ल्होसार कार्यक्रम र लालीगुराँस सास्कृतिक परिवारले आयोजना गरेको कलाकार एबम सहयोगी सम्मान कार्यक्रम अन्तिम समयमा आएर अनिश्चित कालका  लागि  स्थगित गरेका हुन् ।
कुवेतमा कृयाशिल सम्पूर्ण नेपाली सँघ संस्था तथा दाजुभाई, दिदीबहिनीहरु समक्ष आफ-आफ्ना सस्थाले गरेको निर्णयबाट पर्न गएको असुबिधा प्रति क्षमायाचना गर्दै आफ्ना कार्यक्रमहरु अनिश्चितकालको लागि स्थगित गरिएको तमु समाज कुवेत र लालीगुराँस सांस्कृतिक परिवार कुबेतले  जानकारी गराएका छन।
उता चौतारी समुह अन्तर्गत चौतारी रेस्टुरेन्ट मालियाले बिहिबारदेखि मासिक रुपमा संचालन गर्न लागेको चौतारी रमझम साझ समेत अन्तिम समयमा स्थगित गरेको बुझिएको छ।
गत सातादेखि शुरु गरिएको प्रहरी चेकजाचलाई ससक्त बनाएको छ भनि नयाँ सालको खुशीयालिमा कुनै पनि कार्यक्रम, बैठक, नाचगानका साथै सामाजिक कार्यक्रमहरु जस्तोसुकै होटल, महल, रेष्टुरेन्ट, फर्महरु, अपार्टमेन्ट लगायतका सार्वजनिक पार्कहरुमा  भेलाभइ होहल्ला नगर्न समेत स्थानीय प्रसासनले आदेश दिएको छ हाल सम्म धन्नै ४ हजारको संख्यामा आ-प्रबासीहरु  पक्राउ परेका छन भने नेपालीहरु के कति परेको एकिन हुन् भनि  सकेको छैन।

