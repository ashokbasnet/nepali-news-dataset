साउदी अरबको जेद्दामा तमु ल्होसार मनाइयो

अञ्जन पोखरेल
जेद्दा । रोजगारीको सिलसिलामा साउदी अरबको पश्चिम क्षेत्रमा रहेका तमुहरूले आफ्नो भाषा, संस्कृती र परम्परालाई जगेर्ना गर्न प्रवासमै रहेरपनि निरन्तरता दिएका छन् ।
तमु ल्होसार पौष १५ अर्थात डिसेम्बर ३० तारिखमा परेता पनि यहाको सार्वजनिक विदाको अनुकुलतालाई हेरेर १ जनवरी शुक्रवारका दिन तमु धिं प्रवास शाखा क्षेत्रीय समिति जेद्धाले २६०० औं तमु ल्होछार समारोहको आयोजना गरेको छ ।
ल्हुक ल्हो अर्थात भेडा वर्गको बिदाई र प्रा ल्हो अर्थात बाँदर वर्गलाई स्वागत गरी मनाइएको तमु ल्होसार कार्यक्रममा लामा कृष्ण तमुबाट तमुशास्त्रमा उल्लेखित मन्त्रोच्चारण गरि तमु साँस्कृतिक परम्परा अनुसार कार्यक्रम सुरू गरिएको थियो ।
तमु धिं क्षेत्रिय प्रवास शाखा, क्षेत्रीय समिति जेद्दाका अध्यक्ष बुद्दी तमुको सभापतित्वमा सम्पन्न उक्त कार्यक्रमका प्रमुख अतिथी नेपाली महावानिज्यदूतावास जेद्दाका बाणीज्यदूत मनहरी दंगाल थिए भने कार्यक्रमलाई नेत्र तमुले संचालन गरेका थिए। हुम तमुको स्वागत मन्तब्यवाट सुरूभएको औपचिरक कार्यक्रममा संस्थाका प्रमुख सल्लाहकार तथा एनआरएनए क्षेत्रिय समितिका अध्यक्ष भिम तमुले तमुहरूको जातीय संकृतीभित्र उल्लेख भएका विविध परम्पराहरूको बारेमा जानकारी गराएका थिए ।
अतिथी बिगेन्द्रसिंह वाइवाले तमुहरूले प्रयोग गर्ने खादाको धार्मिक महत्वको बारेमा प्रष्ट पारेका थिए। कार्यक्रमका प्रमुख अतिथी मनहरी दंगालले प्रवासमा रंहदापनि आफ्नो संस्कृतिलाई जगेर्ना गर्न सम्पूर्ण तमुहरूले खेल्नुभएको भूमिका र कार्यक्रम आयोजना गरीएको माहोल हेर्दा आफु नेपालमै रहेको अनुभूति भएको बताउदै विविधततामा एकता भएको नेपाली समाजमा आपसमा सदभाव, सहअस्तित्व र सहकार्यलेनै समाज रूपान्तरण हुने र कार्यक्रमको भाव सोही अनुरूप भएकोले आयोजकलाई धन्यवाद दिए । औपचिरक कार्यक्रम समापन गर्दै सभापति बुद्दी तमुले सबै तमुहरूले उत्साहित भएर कार्यक्रम सफल बनाउन खेलेको भूमिकाको सरहाना गरे ।
दोस्रो चरणको सांस्कृतिक कार्यक्रममा स्थानिय कलाकारहरू धन तमु, नेत्र तमु, चन्द्र सानु लिम्बु, सागर दिप तमु, शुरेस सुन्दर्स, दिनेश घिमिरे र सागर लामाले विभिन्न नेपाली लोक गायक तथा आधुनिक गीत गाएर भरपुर मनोरन्जन दिएका थिए । कार्यक्रमको उत्तरार्धमा नेत्र तमु र शान्ती लामाको “गोरखा मनकामना झ्याप्पै माया लाइहालौं भने नि ठिकछैन जमना” भन्ने भकामा बेजोड दोहोरी प्रस्तुत भएको थियो । सांस्कृतिक कार्यक्रमलाई संस्थाका महासचिव राम तमुले संचालन गरेका थिए ।
उक्त कार्यक्रममा तमुहरूको उल्लेख्य रूपमा उपस्थिती थियो भने जेद्दामा स्थापित सबै संघ–संस्थाहरूको सहभागिता पनि बाक्लो थियो । कार्यक्रममा नेपाली समुदायको हितका निमित्त कृयाशील रहेका सामाजसेवी व्यक्तित्वहरु युवराज तमु तथा उहाँकी धर्मपत्नी पुर्ण कुमारी तमुस्यो, बेद तमु, ध्रुव रिजाल, श्री वान्तवा र अञ्जन पोखरेललाई तमुहरूको परम्मपरा अनुसार फेदा गुथेर सम्मान गरिएको थियो भने कलाकारहरूलाई प्रशंसापत्र प्रदान गरिएको थियो ।
 

