द्वन्द्व पीडितसँग युएईमा अन्तर्कृया गरिने
युएई। द्वन्द्व सरोकार केन्द्र नेपालले आगामी ९ जनवरी शनिबारको दिन युएईमा रहेका द्वन्द्वबाट पीडित नेपालीसँग अर्न्तक्रिया कार्यक्रम गर्ने भएको छ । १० बर्षे माओवादी आन्दोलनमा सरकारी पक्ष र बिद्रोही दुबै पक्षबाट पिल्सिएका धेरै नेपालीहरु बिदेशमा रहेको हुनाले उनिहरुको राय सन्कलन गर्ने र सरकार सँग उचित क्षतिपुर्तीको लागि दबाद दिने उद्देस्यले उक्त कार्यक्रम गर्न लागिएको द्वन्द्व सरोकार केन्द्र नेपालका केन्द्रिय सदस्य मनोज गोर्खालीले बताएका छन ।
अर्न्तक्रिया कार्यक्रमको लागि द्वन्द्व सरोकार केन्द्र नेपालका अध्यक्ष रमेश कुमार श्रेष्ठ तथा अन्य पदाधिकारीहरुको टोली आगामी ८ तारिकको दिन युएई आउने छ । कार्यक्रममा बर्तमान गृहमन्त्री पत्नी सत्या पहाडी समेत आउने छिन ।
गैर आबासिय नेपाली संघ, युएईको बिशेष सहयोग र समन्वयमा सम्पन्न हुन लागेको उक्त कार्यक्रममा नेपाल बाट युएई आएर रोजगारी गरिरहेका द्वन्द्व पीडितहरु तथा अपाङ्गहरु सँग छलफल केन्द्रित गरिने एनआरएनए युएईका अध्यक्ष सुदीप कार्कीले जनाए । कार्कीका अनुसार द्वन्द्वकालमा सरकारी पक्ष र बिद्रोही पक्षबाट मानसिक, आर्थिक र भौतिक रुपले पीडित बनेका धेरै द्वन्द्वपीडितहरु युएईमा रहेका र नेपालमा रहेको तिनका परिवारहरु पनि उनिहरुकै पैसामा आश्रित रहेकोले पनि यो छलफल तथा अन्तर्किर्या सार्थक हुनेछ ।
गोर्खालीका अनुसार केन्द्रले युएईमा रहेका सबै राजनैतीक दलका भात्री संगठनहरुलाई समन्वय र सहयोगको लागि अनुरोध गरिसकेको छ । प्रबासमा रहेका द्वन्द्व पीडितहरुको आवाजलाई बुलन्द गर्दै सरकारलाई दबाब दिने उद्देस्य रहेकोले सरोकारहरुलाई उपस्थितीको लागि गोर्खालीले बिशेष आबहान गरेका छन ।

