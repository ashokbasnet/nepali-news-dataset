कलाकार र एनआरएनले यूएईमा नयाँ वर्ष मनाए (फोटो फिचरसहित)

यूएई । अंग्रेजी नयाँ वर्ष २०१६ को उपलक्ष्यमा नेपाली कलाकार समूह यूएई र गैर आवासीय नेपाली संघ फुजेरा क्षेत्रीय समितिले एक सांस्कृतिक कार्यक्रम सम्पन्न गरेको छ । नयाँ वर्षको पहिलो दिन यहाँको साप्ताहिक बिदा शुक्रबार परेका कारण फुजेराको क्लिफ्टोन होटेलमा उपस्थित भएर नेपालीहरुले नाचगान तथा सामाजिक काममा अग्रसर बन्दै आपसमा खुसी साटेर भब्यताका साथ नयाँ वर्षलाई स्वागत गरेका छन् ।
कार्यक्रममा नेपालबाट आएका लोकदोहोरी गायक पुरुषोत्तम पौडेलले र आधुनिक गायिका अनु ढकालले स्टेज थर्काउँदै गीतहरु गाएर दर्शकहरुलाई भरपुर मनोरन्जन दिलाए । बाल कलाकार प्रतीक्षा शर्माले नृत्य प्रस्तुत गरी उपस्थित दर्शकहरु नचाउन सफल भइन् । कलाकारहरुका रोचक प्रस्तुतिले कार्यक्रमकक्ष सिटी र तालीले गुन्जाएमान बनेको थियो ।

स्थानीय कलाकारहरुमा हरि डुम्रेले कुशल गरिकाले लोकगीत गाउँदै कार्यक्रम सञ्चालन गरेका थिए । यूएईको नेपाली समुदायमा कलाकारका रुपमा नाम कमाउँदै गरेका अर्जुन न्यौपाने, अम्मर सुनार, अमित अक्षुत, विष्णु गिरी, केपी लाम्गादे, रमेशराज थापा, प्रकाश खत्री, कल्पना थापा, राम सापकोटाले आआफ्ना प्रस्तुतिहरु पस्केर दर्शकहरुलाई मनोरन्जन प्रदान गरे । साथमा सुरज विवश गैरेले गजल वाचन गरे । त्यसैगरी नृत्यमा शिव क्षेत्री, दिपक गुरुङ, नरेश भाट, उत्तम तमाङ, रेनु रिजाल, माया बस्नेत, श्रीजना जिरेल, सुनिता लाम्गादेले कम्मर मर्काउँदै सबैलाई छमछमी नचाएका थिए । केही उत्कृष्ट नृत्यंगनाहरुलाई सहभागीले प्रोत्साहन स्वरुप आर्थिक पुरस्कार पनि मञ्चमै प्रदान गरेका थिए ।
कलाकार समूह, यूएईका अध्यक्ष बिष्णु अधिकारीको सभापतित्व तथा एनआरएनए यूएईका अध्यक्ष सुदिप कार्कीको प्रमुख आतिथ्यतामा सम्पन्न कार्यक्रममा विशेष अतिथि एनआरएन फुजेराका कार्यवाहक अध्यक्ष सागर लुइँटेल, ईन्डियन सोसियल कलब रासअल खेमाका प्रेसिडेन्ट नुरुदिन, नेपाली कलाकार समूहका संरक्षक रतन थापा, लोकगायक पुरुषोत्तम पौडेल र आधुनिक गायिका अनु ढकाल थिए ।

अतिथिहरुमा लाली गुराँस समूह फुजेराका अध्यक्ष कृष्ण भट्ट, नेपाली कलाकार समूह दुबई क्षेत्रीय समितिका अध्यक्ष रामप्रसाद ढकाल, नेपाली कलाकार समूह डिब्बा क्षेत्रीय समितिका अध्यक्ष खेमराज ओली, समाजसेवी र व्यावसायी तथा न्यू सिल्भर स्पुन रेस्टुरेन्टकी सञ्चालिका दिपा पाण्डे, नासिर लेडिज सैलुनकी सञ्चालिका लक्ष्मी तामाङ, सुदूरपश्चिम सेवा समाज रासअल खेमा क्षेत्रका अध्यक्ष नारायण पन्त, एनआरएन रासअल खेमा क्षेत्रका अध्यक्ष राजेन्द्र रोस्यारा, पाल्पाली समाज फुजेरा क्षेत्रका अध्यक्ष ईन्द्र घर्तीमगर, नेपाल पत्रकार महासंघ यूईएका कोषाध्यक्ष मेघराज सापकोटा, नेपाली कलाकार समूह सारजा क्षेत्रका अध्यक्ष पारस बिक, नेपाल मगर संघका अध्यक्ष देबशी राना मगर, अन्तर्राष्ट्रिय नेपाली कलाकार समाज रासअल खेमा क्षेत्रका उपाध्यक्ष केबिनजंग शाही, नेपाली कलाकार समूह, सारजाह क्षेत्रका उपाध्यक्ष बिष्णुकान्त घिमिरे उपस्थित थिए ।
एनआरएन फुजेरा क्षेत्रका सचिव शेर सुनारले उपस्थित अथिति तथा दर्शकहरुलाई मन्तव्यमार्फत स्वागत गरेका थिए । प्रमुख अतिथि एनआरएनए यूएईका अध्यक्ष सुदिप कार्कीले फुजेराबासी नेपालीहरुको एकताको प्रशंसा गर्दै सहभागी सबैलाई नयाँ वर्षको शुभकामना प्रकट गरे । उनले एनआरएनले वैदेशिक रोजगारीको सिलसिलामा यहाँ कार्यरत नेपालीहरुका समस्यामा एनआरएन सदा सहयोगी रहने कुरा दर्साए ।

इन्डियन सोसियल कलब रासअलखेमाका प्रेसिडेन्ट नुरुदिनले सबै नेपालीहरुलाई गैरकानुनी काम नगरी कानुनको दायाराभित्र रहेर काम गर्दागर्दै पनि केही समस्या आईपरेमा कानुनी कामका नेपालीहरुलाई सधैं साथ दिन आफ्नो समूह तयार रहने प्रतिबद्धता जाहेर गरेका थिए ।
कलाकार समूहका महासचिव मानबहादुर केसीले यहाँ कार्यरत सबै नेपालीहरुमा हातेमालो गर्दै समाज सेवा र नेपाली कला संस्कृतिको जगेर्ना गर्ने विचार व्यक्त गरेका थिए ।

कार्यक्रममा बोल्दै नेपाली कलाकार समूह यूईएका संरक्षक रतन थापाले आगामी फेब्रुवरी ५ मा जाबेल पार्क दुबईमा वनभोज तथा खल्ला लोकदोहोरी सहित भब्य साँस्कृतिक कार्यक्रम गर्ने जानकारी दिए ।
कार्यक्रममा नेपालबाट आएका राष्ट्रिय कलाकारसँगै स्थानीय कलाकारहरुलाई सम्मान पत्र प्रदान गरिएको थियो ।
सोही कार्यक्रममा ‘हाम्रो टोपी हाम्रो सान, नेपालीको पहिचान’ भन्ने नारासहित टोपी दिवस पनि मनाइयो । साथै सोही कार्यक्रममा प्लास्टिक एनिमियको बिरामी सुजना गोलेलाई आर्थिक सहयोगको स्वरुप केही रकम पनि संकलन गरिएको थियो ।








