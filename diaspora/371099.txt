रुपन्देही समाज युएईको पिकनिक सम्पन्न

फुजेरा (यूएई) । एसियाका ज्योति गौतम बुद्धको जन्मस्थलका साथै सिद्धबाबा रहेको बुटवल नगरीको रमणीय क्षेत्रबाट रोजगारीको सिलसिलामा युएई आएका रुपन्देही बासीहरुले नयाँ वर्षको उपलक्ष्यमा एक वनभोज कार्यक्रम सम्पन्न गरेका छन् ।
रुपन्देही समाज यूएईले नयाँ वर्षको उपलक्ष्यमा गत शुक्रबार युएईको फुजेरामा शुभकामना आदानप्रदान तथा पिकनिक कार्यक्रम भब्य रुपमा सम्पन्न गरेको हो । रुपन्देही समाजमा अध्यक्ष बिष्णु सापकोटाको सभापतित्व र लुम्बिनी वेल्फेयर सोसाइटीका अध्यक्ष डीएल शर्माको प्रमुख अतिथिमा उक्त वनभोज कार्यक्रम सम्पन्न भएको हो ।
हरि चापागाईको स्वागत मन्तब्यबाट सुरु भएको कार्यक्रममा सम्पूर्ण उपस्थित अतिथिहरुले नयाँ वर्षको उपलक्ष्यमा सबैलाई रमाइलो गराएकोमा समाजलाई धन्यवाद दिएका थिए ।
शुभकामना मन्तब्यपछि स्वादिष्ट नेपाली परिकारहरुका साथमा छालाको मासु अचार पुलाउ भुटुवा पस्कदै भब्य नाचगान गरिएको थियो । रोजगारीको सिलसिलामामा आएका नेपालीहरुले पिकनिकमा उपस्थित हुन पाएकोमा आयोजकलाई धन्यवाद दिएका थिए । अध्यक्ष बिष्णु सापकोटाले पिकनिकलाई सहयोग गर्नुहुने तथा उपस्थित भएर कार्यक्रमको शोभा बढाई दिएकोमा सबैलाई धन्यवाद दिएका थिए ।
वनभोज कार्यक्रमका अतिथिहरुमा युएईमा रहेका अधिकांश संघसस्थाका प्रमुख प्रतिनिधिहरुको रहेका थिए भने नेपाली व्यबसायीहरु, बुद्धिजिवी, समाजसेवी तथा पत्रकार, कलाकार साथमा नेपालीहरु सहभागी भएर आपसमा रमाइलो गरेका थिए ।

वनभोज कार्यक्रममा सहभागी भएर नेपालीहरुले मिठा नेपाली परिकार खाँदै रमाइलो तरिकाले नाचगान गरेर नयाँ वर्षको स्वागत गरेका थिए ।

