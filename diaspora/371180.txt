बुबाको शव लिन छोरा मलेसिया पुगे
रामचन्द्र नेपाल

क्वालालम्पुर । विदेशमा कमाउन गएका परिवारका आफन्तहरु आफनो मान्छे आउने दिनमा एयरपोर्टमा लिन जान्छन । खुशियाली साटासाट गर्छन । तर भुक्लिचोक ४ गोर्खाका सुमन गुरुङ भने आफनो वुवाको शवको चाजोपाजो मिलाएर मलेसियाबाट मंगलवार फर्कदैछन । बुबाको शव मलेसिया एयरलाइन्स विहान पोनै ९ वजे नेपाल उडिसकेको छ भने सुमन एयर एसियावाट दिउसो करिब १२ वजे नेपाल फर्कदैछन ।
‘प्राविधिक कारणले गर्दा नेपाल फर्कंदा शवसंगै रहेको प्लेनमा र्फकन पाईन’ उनले भने । नेपालको एयरपोर्टमा भने सुमनले वुवाको शव रिसिभ गर्नेछन । सात महिना अगाडि मात्रै रोजगारीको लागि मलेसिया आएका जीतवहादुर गुरुङकोे गएको बुधवारका दिन ज्यान गएको थियो ।
मंसिर २९ गते राम्ररी खानाखाएर सुतेका गुरुङ एक्कासी विस्तरामै वेहोस भएपछि उपचारको लागि केलाङ अस्पतालमा लगिएको थियो । केलाङ अस्पतालले सुगाई वुलो अस्पतालमा रिफर गरेको थियो । सुगाई वुलो अस्पतालमा टाउकोमा रगत जमेको देखिएपछि सफल अप्रेशनभई पुन केलाङ अस्पतालमा उपचार भैरहेको अवस्थामा उनको ज्यान गएको थियो ।
क्वालालम्पुरवाट करिव एक घण्टा टाढा रहेको शाह आलमको सेक्सन १६ मा रहेको एक जर्मन कम्पनीमा गुरुङ कार्यरत रहेका थिए । जीतवहादुर विरामी भएपछि कम्पनीले नेपालमा रहेको श्रीमती र छोरालाई मलेसिया झिकाएको भएपनि छोरा सुमनमात्र मलेसिया आएका थिए । वुवालाई भेट्न आउनको लागि नेपालमा सुमनको भिषा लागेकै दिन वुवा जीतवहादुरको मलेसियामा ज्यान गएको थियो । वुवाको मुख देख्न त पाईन वुवाको शव लिन भएपनि आए मलेसियाको एयरपोर्टवाटै टेलिफोन भने ।
यसैगरी राजपुर गाविस वडा न ४ दाङका आशाराम यादवको शव पनि मंगलवार नै नेपाल फर्कदै छ । गएको डिसेम्वर २३ तारिखका दिन साथीसंग आल्मुनियमको पाईपमा प्लाष्टिक जोडदा जोडदै उनी सोहि ठाउँमा ढलेका थिए । २० वषिर्य अविवाहित यादव १६ महिना अगाडिमात्रै रोजगारीको लागि मलेसिया आएका थिए । यादको शव लिन यादवका वुवा रामकिसुन यादव अहिले त्रिभुवन अन्तराष्ट्रिय विमान स्थलमा छोराको शव कुर्दैछन ।

