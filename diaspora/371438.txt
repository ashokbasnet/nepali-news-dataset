दुवईको नेपाली एकता समाज इन्टरप्लास्टले बनभोज कार्यक्रम गर्‍यो

दुबई । यूएईका सात इमिरेट्समध्ये सारजाको इन्टरप्लास्ट कम्पनीमा कार्यरत नेपालीहरुको समाजसेवा गर्ने उदेश्यले स्थापना गरिएको संस्था नेपाली एकता समाज इन्टरप्लास्टले नयाँ वर्षको उपलक्ष्यमा एक वनभोज कार्यक्रम सम्पन्न गरेको छ ।
गत जनवरी १ तारिख शुक्रबारको दिन दुबईको मम्जार पार्कमा आयोजित वनभोज कार्यक्रमा शुभकामना आदानप्रदान तथा विविध साँस्कृतिक कार्यक्रम भएको संस्थाका अध्यक्ष टकबहादुर गुरुङले जानकारी दिएका छन् ।
शुभकामना आदानप्रदान तथा वनभोज कार्यक्रममा स्वादिष्ट नेपाली परिकारका खानेकुराका खाएर साथ बिभिन्न मनोरञ्जनात्मक लोक तथा दोहोरी गीत गाएर आपसमा खुसी साटेर नयाँ वर्षको उत्वसवमा नेपालीहरु झुमेका थिए । लोकगीत तथा संगीत पारखीका प्रस्तुतिहरु र नृत्यले सहभागी नेपालीहरुले आफनै जन्मभूमिमा रहेको झल्को दिएको अनुभव सुनाए ।
सहयोगी भावना भएका नेपालीहरुबाट आफ्नै कम्पनीमा कार्यरत नेपालीहरुलाई सहयोग गर्ने उदेश्यले सन् २००२ मा स्थापना भएको यस सस्थाले सबैलाई समेटेर आगामी वर्ष करिब ५ सय नेपालीहरुलाई आफ्नो सदस्यता बनाउने लक्ष्य लिएको छ ।
समाजका अध्यक्ष टकबहादुर गुरुङको सभापतित्वमा भएको औपचारिक कार्यक्रम सस्थाका सचिव राजु भण्डारीले सञ्चालन गरेका थिए । वीरेन्द्र नकर्मीको विशेष आतिथ्यमा सञ्चालित कार्यक्रमा स्वागत मन्तब्य समाजका उपाध्यक्ष हेम थपलियाले राखेका थिए ।

