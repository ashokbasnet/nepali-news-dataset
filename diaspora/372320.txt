कुवेतको नेपाली दूतावासस्थित सेल्टरमा पाँच नेपाली
कुबेत सिटी । नेपालीहरुको लागि बैदेशिक रोजगारी मुख्य केन्द्र बिन्दु बन्दै गएको खाडी मुलुक कुबेतमा रहेको नेपाली दुतावासको सेल्टरमा अब ५ जना मात्र नेपाली कामदार बाकी रहेका छन ।
दुताबासद्वारा  बुधबार जारी गरिएको बिज्ञप्तीमा सरकारी सेल्टरमा रहेका धेरै जसो कामदारहरुलाई  नेपाल पठाई सकिएको जनाउदै अब सेल्टरमा ५ जना घरेलु महिला कामदार मात्र बाकी रहेको बिज्ञप्तिमा उल्लेख गरिएको छ ।
बर्षभरिमा भागेर दुताबासमा आउने मध्ये तीन सय जना नेपाल पुगीसकेको बिज्ञप्तीमा जनाईएकोछ । घरेलु कामदारको रुपमा कुबेत आउने नेपाली महिला कामदारहरु मध्ये कति त आफु कार्यरत घरमा भोग्नु पर्ने बिबिध समस्या दुःख पीडा  शारीरिक तथा मानसिक यातनाहरु  सहन नसकेर भागेर दुताबासको शरणमा पुग्ने गर्दछन ।
दुताबासले ५ जना मात्र बाँकी रहेको बिज्ञप्ति जारी गर्दा अर्की एक नेपाली चेली दुताबास कै कर्मचारीको सल्लाहमा घर फर्कन जेल चलान भएकी तर २१ दिनपछि  आफु कार्यरत घरको मालिकले पुन जेल मुक्त गरि साथमा लगेको बुझिएको छ ।
मकवानपुर जिल्ला घर भएकी शोभा तामाङ्गलाई मालिकले एक हजार कुबेती डिनार बुझाए मात्र घर फर्कन दिने भनि बन्दक बनाएको खबरले कुबेत गर्माएको छ । शोभाको  बास्तबिकता बुझ्न नेपाली दुताबास कुबेतकी श्रम सहचारी गोमादेबी ढकाललाई सम्पर्क गर्न खोज्दा सम्पर्क हुन् सकेन ।
उता मानसिक सन्तुलन गुमाई अस्पतालमा उपचार गराउदै गरेकी आशिका बिकको घरफिर्तीको  लागि एनआरएनए कुबेतले पहल शुरु गरेको थियो तर प्रक्रिया पुरा नहुनाले हालसम्म उनको पनि उद्दार हुन् सकेको छैन ।

