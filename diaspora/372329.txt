पोर्चुगलका मृगौला पीडितलाई स्विजरल्याण्डबाट सहयोग

बार्सिलोना । बिगत पाँच बर्ष देखि पोर्चुगलको लिस्बनमा बस्दै आएका पर्बत सालिजा-४ भोटेडाँडाका ३२ बर्षिय जया सुबेदीलाई, स्विजरल्याण्डबाट सहयोग पुगेको छ । सामाजिक सञ्जाल फेसबुकद्वारा पत्रकार निराजन श्रेष्ठको पहलमा संकलन भएको एक हजार एक सय ५५ युरो  पीडित सुवेदीको नाममा ट्रान्सफर गरिएको हो।
पीडित सुबेदीको मृगौला प्रत्यारोपणको लागि युरोप भर विभिन्न देशका संघ संस्था, व्यक्तिगत पहलमा सहयोग संकलन भईरहेको छ । पीडितले लिरिबस किड्नी सेन्टर र बेन्फिका लिस्बनबाट हरेक हप्ता, तीन पटक डाईलोसिस गराउँदै आएका छन्।
पोर्चुगलमा मृगौला प्रत्यारोपणका लागि करिब एक दशक नै पर्खनु पर्ने आफ्नो बाध्यता रहेको र लामो समय सम्म डाईलोसिस गराउनु भन्दा, नेपाल वा दिल्ली पुगेर मृगौला प्रत्यारोपण गर्ने भन्दै यस अघि पीडितले सहयोग अपिल गरेका थिए।
यो पनि पढ्नुहोस्
पोर्चुगलबाट मृगौला पीडितको अपिल, ‘हरेक हप्ता मरिरहेको छु नयाँ जीवन दिनुहोस्’

