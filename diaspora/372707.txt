महिला साहित्य सम्मेलनका लागि समिति  गठन
अमेरिका । अन्तर्राष्ट्रिय नेपाली साहित्य समाजले आगामी मार्च ४ देखि ६ सम्म अष्ट्रेलियाको सिड्नीमा आयोजना गर्ने दोश्रो अन्तर्राष्ट्रिय नेपाली महिला साहित्य सम्मेलनका लागि बिभिन्न समितिहरू गठन गरेको छ ।
समाजको हालै बसेको बैठकले अध्यक्ष पदम विश्वकर्माको अध्यक्षतामा उच्चस्तरीय आयोजक समिति गठन गरेको छ । उक्त समितिका सदस्यहरूमा केन्द्रीय बरिष्ट  उपाध्यक्ष राधेश्याम लेकाली,  केन्द्रीय उपाध्यक्ष भीमसेन सापकोटा,  केन्द्रीय महासचिब गोबर्धन पूजा, अस्ट्रेलिया च्याप्टर अध्यक्ष  महेन्द्र पौडेल, अस्ट्रेलिया च्याप्टर, उपाध्यक्ष सानु घिमिरे रहेका छन् ।
यसैगरि समाजले सम्मेलनका सल्लाहकारहरुमा  इन्द्रावन, गीता खत्री, दिपक खड्का, भवानी ओली,  मन केसी,  शेष घले,  डा. श्याम कार्की,  सुरेन्द्र सिग्देल र होमनाथ सुबेदीलाई चयन गरेको छ ।

