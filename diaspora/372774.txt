मलेसियामा अलपत्र परेका नेपाली राख्न सेल्टर हाउस बनाइने

रामचन्द्र नेपाल
क्वालालम्पुर । जनसम्पर्क समिति मलेसियाले मलेसियामा अलपत्र परेका नेपालीहरुलाई सुरक्षित गृहमा राख्नको लागि पहल थालेको छ । शुक्रबार जनसम्पर्क समितिका प्रतिनिधीहरुले मलेसियाका लागि नेपाली राजदुत डा.निरन्जनमान बस्न्यातलाई भेटेका छन् ।
एउटा राजनैतिक दलको भातृ संगठन भएको कारण विदेशमा अलपत्र अवस्थामा रहेका नेपालीहरुलाई सुरक्षित किसिमले राख्नु हाम्रो कर्तब्य हो भन्दै जनसम्पर्क समितिका सभापति चोलाकान्त पंगेनीले दुतावासमा सेल्टर हाउस राख्नको लागि पहल भैरहेको वताए । उनले भने-‘कतिपयले सडकमा त कतिपयले पुलमुनि रात कटाउनु परेका समाचारहरु वारम्वार आईरहेका छन यो अन्यन्त दुःखद हो यसलाई केहि हद सम्म भए पनि कम गर्न सकिन्छ कि भनेर पहल गरिरहेका छौं ।’
भेटमा राजदुत वस्यान्तले सेल्टर हाउस खोलिनु निकै उपयोगि भएको तर यहाँको कानुनमा के के कुराहरु छन त्यसको लागि आफुले अध्ययन गर्ने र अन्य दुतावासहरुले कसरी सन्चालनमा ल्याएका छन भन्ने वारेमा वुझेर जानकारी दिने वताए । उनले भने -‘मलेसियाको लागि यो एकदमै राम्रो काम हो राम्रो कामको लागि दुतावास सधै सकारात्मक छ ।’

