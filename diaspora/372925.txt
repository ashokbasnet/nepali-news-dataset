कुवेतमा मनाइयो तमु ल्होसार (फोटो फिचरसहित)

नबराज पन्थी
कुवेत सिटी । तमु (गुरुङ) जातिको  महानपर्व तमु ल्होसार कुवेतमा भब्य रुपमा मनाइएको छ । तमु प्ये ल्हू संघको  आयोजनामा शुक्रबार जिलिबको वेडिंग हलमा बिशेष  सास्कृतिक कार्यक्रम तमु ल्होसार मनाइएको हो ।
परदेशी भूमिमा भएर पनि  तमु जातिको रितिरिवाज परम्परा भाषा भेषभूषा कला सस्कृति जगेर्ना गर्न प्ये ल्हु संघ सक्रिय रहँदै आएको छ । “भेडा वर्गलाई विदाई तथा वाँदर बर्गलाई स्वागत” गर्दै आयोजना गरिएको ल्होसार कार्यक्रम अध्यक्ष गोपाल तमुको अध्यक्षता बरिष्ठ सल्लाहकार नरजीत तमु प्रमुख अथिति रहेको कार्यक्रम डम्मर तमु र लिल तमुले संयुक्त रुपमा संचालन गरेका थिए ।

नेपाली संघसस्थाका प्रतिनिधि, समाजसेवी, बुद्दिजिबी, पत्रकार कलाकार, कुबेतबासी नेपालीहरुको उपस्थिति रहेको कार्यक्रममा साउदीबाट आएका अथिति कलाकार तिलक गुरुङ कुबेतका चर्चित गायक जोडी बीबी मल्ल  र डीबी लोप्चनको साथमा स्थानीय कलाकारले आफ्ना जोडदार प्रस्तुति पस्किएका थिए ।
प्ये ल्हू संघमा आबद्द कलाकारहरुले   तमु कला सस्कृति झल्कने बिभिन्न प्रस्तुतिले उपस्थित सबैलाई मनोरंजन प्रदान गरेका थिए । भने सम्पूर्ण तमुहरुको ग्रहशान्तिको लागि स्याई स्याई(रुपा)को पनि आयोजना गरिएको थियो ।
  
तस्वीर: शुरेश गुरुङ 


