नेपाल उत्पीडित जातीय समाज युरोपको दोस्रो भेला बेल्जियममा हुने
बार्सिलोना । नेपाल उत्पीडित जातीय समाज युरोपको दोस्रो भेला बेल्जियममा हुने भएको छ। प्रबासी उत्पीडित नेपालीहरुलाई एक साथ गोलबन्द गराई यूरोपमा स्थापित प्रबासी उत्पीडित बर्गहरुको छाता संगठनको रुपमा बताउँने समाजले फेब्रबरी २ तारिक आन्त्रोपनमा दोस्रो भेलाको आयोजना गर्न लागेको हो ।
उत्पीडित समाज युरोपका महासचिब हरिश्चन्द्र नेपालीले दिएको जानकारी अनुसार भेलालाई उद्घाटन गर्न बाताबरण तथा जनसंख्या मन्त्रि विश्वेन्द्र पासवान बेल्जियम आउँने भएका छन् । मन्त्री पासवानको समेत उपस्थिति रहने भेलामा बेलायत, स्पेन, पोर्चुगल, अष्ट्रिया,लगायत युरोपियन मुलुकहरुबाट प्रतिनिधीहरु सहभागी बन्ने भएका छन्।
महासचिब नेपालीका अनुसार भेलाले नयाँ कार्यसमिति चयन गर्नुका साथै सामाजिक,आर्थिक,शैक्षिक र साँस्कृतिक रुपले पछाडी पारिएका उत्पीडित वर्गहरुको हकहित र नेपालको सामाजिक जातीय विभेद तथा सामाजिक कुसंस्कारका बिरुद्ध बुलन्द रुपले अवाज उठाउने भएको छ।
समाजको पहिलो युरोप स्तरीय भेला पोर्चुगलमा सम्पन्न भएको थियो।

