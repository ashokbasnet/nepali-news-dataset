पाल्पाका तिलबहादुरको मलेसियामा निधन
रामचन्द्र नेपाल

क्वालालम्पुर । मलेसियामा कार्यरत एक नेपालीको सुतेकै स्थानमा मृत्यु भएको छ । पाल्पाको ज्यामिरे गाविस वडानम्बर तीन घर भई हाल मलेसियाको जलानकुचिगमा कार्यरत तिलबहादुर रानाको शनिबार राति ज्यान गएको हो ।
उनी सेक्रिगोल्ड सेक्युरिटि कम्पनीमा कार्यरत थिए । ३३ वर्षका राना शनिबार राति करिब १० बजे खाना खाएर सुतेका थिए । सुतेको केही समयपछि छटपटाउन थालेका उनलाई साथीहरुले के भयो भनेर सोधीखोजी गर्दागर्दै उनको मृत्यु भएको उनीसँगै रहेका साथीहरुले बताएका छन् ।
राना एक वर्षअगाडि मात्रै रोजगारीको लागि मलेसिया पुगेका थिए । उनको शवलाई पोस्टमार्टमका लागि क्वालालम्पुर अिस्पतालमा राखिएको छ ।

