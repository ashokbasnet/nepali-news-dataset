मिलिजुली एकता परिवार कतारको अध्यक्षमा पुनः गुरुङ निर्वाचित

घनश्याम पराजुली (कृष्ण)
दोहा । कतारमा सन् २०१२ सालमा स्थापना भएको मिलिजुली एकता परिवारले आफ्नो प्रथम साधारण सभा भव्यताका साथ सम्पन्न गरेको छ । साधारण सभाबाट पुनः भबिराज गुरुङ सर्वसम्मत अध्यक्ष चयन भएका छन् ।
गुरुङको नेतृत्वमा २५ सदस्यीय नयाँ कार्यसमिति चयन भएको छ । उपाध्यक्षको तीन पदमा बाबुलाल बिक, दिलमान गुरुङ र ताराबहादुर गुरुङ चयन भएका छन् । महासचिबमा अर्जुन बि.क. घिमिरे, सचिवमा मेखराज गुरुङ, सहसचिवमा मनोज गुरुङ, कोषाध्यक्षमा गोबिन गुरुङ र सहकोषाध्यक्षमा हुमबहादुर बिक सर्वसम्मत चयन भएका छन् ।
त्यस्तै सदस्यहरुमा सुर्यबहादुर गुरुङ, खेमबहादुर गुरुङ, हरिबाबु कार्की, तिलबहादुर हिताङ, अशोक गुरुङ, बेलबहादुर गुरुङ, भिमराज गुरुङ, जोगेन्द्र गुरुङ, तेजबहादुर गुरुङ, तकबहादुर गुरुङ, सुनबहादुर गुरुङ, प्रेमबहादुर गुरुङ, पानबहादुर गुरुङ, धनबहादुर गुरुङ, खेमबहादुर हिताङ र खेमबहादुर गुरुङ चयन भएका छन् ।

स्याङजा जिल्लाका ढापुक, सिमभन्ज्याङ्ग र कालिकाकोट गाबिसबाट कतारमा कार्यरत युवाहरुको समूहले संस्था स्थापना गरेको थियो । मिलिजुली एकता परिवारका अध्यक्ष भविराज गुरुङको सभापतित्वमा सम्पन्न कार्यक्रममा स्याङ्जा सहयोग समाजका अध्यक्ष गोप सुनारको प्रमुख आतिथ्यता थियो ।
प्रवासको ठाउँमा रहेर थोरै बचत गर्ने बानी बसाल्दै ७ जना सदस्यबाट शुरु गरेको मिलिजुली एकता परिवारमा अहिले ८० जना सदस्य पुगेका छन् । हरेक महिना कतारी रियाल १ सयका दरले सदस्यहरुबाट बचत संकलन गरी आवश्यकअनुसार ऋण प्रवाह गर्ने गरिन्छ । उनीहरुले व्याजबाट भएको आम्दानी रकमलाई समाजसेवामा खर्च गर्ने गरेका छन् । उक्त समूहले आजसम्म २४ लाख ७३ हजार ८ सय -कतारी रियाल ८५ हजार ३ सय ५) को कारोबार गरेका छन् भने ५ लाख ३३ हजार ३ सय संस्थाले आम्दानी भएको छ ।
भव्य सांगितिक कार्यक्रम

शुक्रबार दोहाको टपर्फम रेष्टुरेन्टमा सम्पन्न साधारणसभामा कतारमा रहेका एक दर्जन कलाकारहरुले आफ्नो प्रस्तुति राखेका थिए । दीप प्रज्वलन र व्यानर अनावरणसँगै राष्ट्रिय गान गाएर कार्यक्रम उदघाटन गरिएको थियो । सचिव मेघ गुरुङले स्वागत मन्तव्य राखेको कार्यक्रमलाई अर्जुन घिमिरेले सन्चालन गरेका थिए ।
तविता गजमेरको ‘हामी नेपाली हाम्रो नेपाल’ बोलको गीतमा नृत्य प्रस्तुतिसँगै कार्यक्रममा रौनकता छाएको थियो ।
कार्यक्रममा शान्ती गुरुङले ‘हिमाल जस्तो जोवन’ बोलको गीतमा नृत्य प्रस्तुत गरिन् । गायकद्वय फुलकुमारी तामाङ र हरी सेन्चुरीको दोहोरी घम्साघम्सीले सांगितिक माहोल तताएको थियो । ‘हावा चल्यो सरर डाँडैको वर’ बोलको गीतमा कतारमा रहेर पनि दर्शकहरुलाई स्याङजा कुना-कुनासम्म पुगेको अनुभव दोहोरी मार्फत सुनियो ।

नृत्य विद्यामा आफ्नो छुट्टै पहिचान बनाईसकेका गैरआवासीय नेपाली तारा २०१३ का विजेता अजय परियारको नृत्यले कार्यक्रमको माहोल अझ तताएको थियो । ‘डाँफे झै नाच्ने हिमाल झै हास्ने नेपालकी छोरी हुँ म’ बोलको गीतमा बिमला कार्कीले नृत्य प्रस्तुत गरेकि थिइन् ।
तमु समाज कतारका कलाकारहरु शुरेस गुरुङ र टौमाया गुरुङले गुरुङभाषको गीतमा जोडी नृत्य प्रस्तुत गरे । गायक देबबहादुर बिकले ‘रुमाल हल्लाई हल्लाई’ बोलको गीत गाएर दर्शकहरुलाई नचाउन सफल बने ।
गायक रितकुमार श्रेष्ठले आफ्नै एल्बमका गीत गाए । ‘अरु मैले के भनम र खै, कसैले कसैलाई चोखो मायामा धोका नदेउ है’ बोलको गीत गाएर युवायुवतीहरुको मन जित्न उनी सफल भए । गायक रुविन बिसीले ‘सुन्दर नेपाल झनै सुन्दर लालीगुरास फुली, प्रदेशी यो जिवनमा बसौ मिलुजुली’ भन्दै आफ्नो प्रस्तुती राखेका थिए । उनले ‘मैले तिमिलाई साह्रै मन पराउछु भन्नै डराउछु’ बोलको गीत गाएर दर्शकहरुलाई नचाए ।
कार्यक्रममा सुनीता गुरुङले ‘खासै राम्रो नाच्न त जान्दीन म’ बोलको गीतमा नृत्य प्रस्तुत गरीन् । युवायुवतीहरुको बाक्लो उपस्थिति रहेको कार्यक्रममा कतारमा बस्दै आएका एक दर्जन कलाकारहरुले प्रस्तुती राखेका थिए ।
कार्यक्रममा स्याङ्जा सहयोग समाजका संस्थापक उपाध्यक्ष पुर्ण केसी, पूर्वअध्यक्ष गुरुनारायण रानाभाट, तमु समाज कतार अध्यक्ष कृष्ण तमु, महिला समाज कतारका उपाध्यक्ष अमिना खान, समाज सेवा अभियान रुपन्देहीका हुमाकान्त पोख्रेल, दलित एकता सञ्जाल कतारका क्षितिज किरण लगायतको उपस्थिति थियो । कार्यक्रममा अतिथिहरुले शुभकामना मन्तव्य राखेका थिए । सभापती गुरुङ्गले कार्यक्रम सफल बनाउन सहयोग गर्ने सबैलाई धन्यवाद दिँदै कार्यक्रमलाई समापन गरेका थिए ।




