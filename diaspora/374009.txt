नेपाली समाज टेक्सासको नयाँ नेतृत्वले काम थाल्यो
टेक्सास । नेपाली समाज टेक्सास (एनएसटी)को नयाँ नेतृत्वले शनिबारदेखि विधिवत रुपमा काम सुरू गरेको छ । अमेरिकाका अन्य राज्यमा बसोबास गर्ने नेपाली समुदाय माझ उदाहरण बन्दै गएको एनएसटीको साखलाई अझ अगाडी लैजाने जिम्मेवारी समाजका अध्यक्ष कृष्ण लामिछाने र उनको कार्यसमितिको जिम्मामा छ ।
एनएसटीले नेपाली समुदायको लागि मन्दिर र वहुउद्देशिय भवन वनाउन गरेको योगदान उदाहरणीय छ । मन्दिरले नेपाली समुदायलाई आपसमा जोड्न ठुलो मद्दत पुर्याएको छ । यहां वस्ने नेपाली समुदायले आफ्नो संस्कृत्ति र परम्परालाई निरन्तरता दिने वातावरण पनि पाएका छन् ।
नेपाल भाषा स्कुल संचालन अर्को उदाहरणीय पहल हो । नेपालमा झण्डै नौ महिना अघिको महाभुकम्पवाट प्रभावितलाई सहयोग गर्नमा पनि एनएसटीको सकृयता उल्लेखनीय थियो । ड्यालसवाट एनएसटीको सहयोग लिएर स्वयसेवक त्यहां पुगे । सहयोग अझै जारी छ ।
भुकम्पवाट घरवार विहिन भएकालाई चिसोमा कम्बल दिने सफल अभियानमा एनएसटीको भुमिका सरहनीय रह्यो । छोटो समयमा धेरै कम्वलका लागि सहयोग जुट्नुपनि एनएसटीको सफलता हो । एनएसटीको यो सफलतामा मजबुत वन्दै गएको नेपाली समाज मुख्य कारण हो ।
नेपाली समुदायको विस्तारसँगै व्यापार व्यवसाय गर्ने क्रम पनि वढेको छ । पहिलो भन्दा नेपालीहरु वढी सम्पन्न हुदैं छन् । यही कारण समुदायको गतिविधिमा पनि सक्रियता वढेको हो । यस्तो नेपाली समुदायकै कारण एनएसटीले उदाहरणीय वनेको हो ।
नयां नेतृत्वले टेक्सासमा वस्ने नेपाली समुदायसँग आफ्ना गतिविधिलाई अझ लैजान सक्नु पर्छ । तव मात्र संस्थाले अरु गति लिन्छ । यसका लागि नेतृत्व उदार र सही निर्णयहरु लिन सक्षम हुनुपर्छ ।

