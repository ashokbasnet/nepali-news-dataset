कतारमा नेपाली कलाकारको साथमा नयाँ वर्ष मनाइयो

घनश्याम पराजुली(कृष्ण)

दोहा । अंग्रेजी नयाँ बर्ष २०१६ को स्वागत गर्दै कतारमा नेपाली कलाकारहरुको साथमा नयाँ बर्ष मनाईएको छ । कार्यक्रममा चर्चित कलाकारहरु अनिल सिंह, नवराज श्रेष्ठ, जुना प्रसाई, प्रश्ना शाक्य र ममता प्रधानको बेजोड प्रस्तुती रहेको थियो ।
दोहा स्थित गल्फ होराईजनको आठौं तल्लामा बिहिबार राति अवेर सम्म नेपाली सांगीतीक माहोलले ताती रहेको थियो । पाँच सय भन्दा बढी गीतहरु बजारमा ल्याईसकेका गायक अनिल सिंहको प्रस्तुतीले युवायुवतीलाई ननाँची सुख्खै दिएनन् । जाडोको मौसममा पनि आफ्नो प्रस्तुती राख्दै गर्दा खलखली पसिना निकाली रहेका थिए । स्टेजमा उनको गीतसँग नृत्यले समेत कार्यक्रमलाई रोचक बनायो ।
थुप्रै देशमा पुगीसकेका उनले कतारमा भने पहिलो पटक आफ्नो प्रस्तुती राखेका हुन । आधुनीक गायिका प्रश्ना शाक्यले आफ्नै एल्बमबाट गीत प्रस्तुत गरिन । उनको कतार भम्रण दोश्रो पटक हो । सन् १९९९ मा हाईहेल्लो बोलको गीतबाट सांगीतीक यात्रा गरेकी उनलाई कतारका दर्शकले मन पराए ।

त्यस्तै गायिका जुना प्रसाईले नयाँ बर्ष मनाउन आएका दर्शकहरुलाई आफ्नो प्रस्तुती मार्फत नचाउन सफल बनिन् । उनको पनि दोश्रो कतार भ्रमण हो । तीनसय गीत गाईसकेकी उनको ‘नदेखेको भए’ बोलको गीत उत्कृष्ट मध्ये एक हो । कार्यक्रममा नायिका ममता प्रधानले आफ्नो नृत्य प्रस्तुती राखेकी थिईन । कतारमा बस्दै आएका गायक नवराज श्रेष्ठको प्रस्तुतीले दर्शकहरुलाई मनोरन्जन प्रदान गर्यो ।
कतारमा पारिवारिक वातावरणमा सांगीतिक कार्यक्रमको आयोजना गरिएको हो । युवायुवती देखि परिवारसँगै बसेर कार्यक्रमबाट मनोरन्जन लिदै नेपालीले अंग्रेजी नयाँ बर्ष मनाए । सेल्फी पोर्डक्सन कतारको प्रस्तुतीमा आयोजित कार्यक्रमलाई उत्तम गुरुङ्ग, नवराज श्रेष्ठ, संजय उप्रेती र अर्जुन प्रसाद तिम्सीनाले आयोजना गरेका हुन ।
नयाँ बर्षको अवसर पारेर कतारमा फरक किसिमको कार्यक्रमको आयोजना गरिएको थियो ।

