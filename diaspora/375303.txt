कतारमा अरबका मानब अधिकारकर्मीको सम्मेलन सम्पन्न

दोहा । कतारमा मानवअधिकारबादीहरुको सम्मेलन सम्पन्न भएको छ । बुधबार र बिहीबार दोहास्थित रिज कार्टन होटलमा सम्मेलनको आयोजना गरिएको हो । खाडी मुलुकहरुमा मानव अधिकारको हनन हुने गरेको गुनासो आइरहेका बेला अरबका मानव अधिकारबादीहरुको संयुक्त आयोजनामा सम्मेलन भएको हो । सम्मेलनमा ४० देशका मानबअधिकारकर्मीहरुको सहभागीता रहेको थियो ।
कतारका प्रधानमन्त्री सेख अब्दुल्ला बिन नासर बिन खलिफा अल्थानीको प्रमुख आतिथ्यमा सुरु भएको समारोहको सभापतित्व राष्ट्रिय मानब अधिकार समिति कतारका अध्यक्ष डा.अली बिन समिख अल मरीले गरेका थिए ।
राष्ट्रिय मानब अधिकार समिति कतारका अध्यक्ष डा.अली बिन समिख अल मर्रीले आगन्तुक पाहुनाहरुलाई स्वागत गर्दै सुरु गरेको कार्यक्रमा अरब जगत तथा समस्त विश्वको मानब अधिकार सम्बन्धि मुल्य र मान्यतलाई संरक्षण, प्रबर्धन र संस्थागत गर्न आहृवान गरे ।
अरब मुलुकका करिब दुई हजार पाँच सय सहभागी रहेको उक्त भब्य कार्यक्रममा कतारस्थित बिभिन्न आप्रबासी संघसंस्थाका प्रमुख तथा प्रतिनिधिहरुको उपस्थिति रहेको थियो । नेपाली समुदायका तर्फबाट राष्ट्रिय मानब अधिकार समिति कतारका नेपाली प्रतिनिधि तथा परार्मशदाता रमजान अलिमियाको उपस्थिति थियो भने गैर आबासीय नेपाली संघका संरक्षक डा. देवकाजी डंगोलको पनि सहभागी थिए ।
संयुक्त राष्ट्रसंघको मुख्यालयका मानब अधिकार सम्बन्धी स्थायी प्रतिनिधि जैद बिन राअदले हाल विश्वले आतंकबादको सामना गर्नु परिरहेको अवस्थामा मानब अधिकारलाई बिशेष जोड दिन आहृवान गरे ।
हालै ईजरायलले मानब अधिकारका मान मर्यादालाई उल्लंघन गरेको र प्यालेन्स्टाईनी जनता माथि उच्च दमन तथा अत्याचार गरेको हुंदा संसारभरका मानब अधिकार कर्मीहरु त्यस प्रति गम्भीर भईदिन र ईजराईललाई सजग गराउन बिशेष पहल गर्नु पर्ने कुरामा जोड दिए ।

