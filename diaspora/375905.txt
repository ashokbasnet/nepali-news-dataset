झापाली समाज यूएईको रास अल खेमा क्षेत्रीय कमिटी गठन
रामप्रसाद ढुंगेल

यूएई । यूएईमा रहेका करिब ४० हजार झापालीहरुबीच एकता, सहयोग र सहकार्यका लागि यूएईमा भर्खरै स्थापित झापाली समाज, यूएईले रास अल खेमा क्षेत्रीय कमिटी गठन गरेको छ । समाजको यो दोस्रो क्षेत्रीय समिति रहेको समाजका अध्यक्ष विकास उप्रेतीले जानकारी दिएका छन् । गत २५ डिसेम्बरमा समाजले सारजहामा पहिलो क्षेत्रीय समिति गठन गरेको थियो ।
उत्तरी इमिरेटस राकको कर्निस एरियामा आयोजित झापालीहरुको एक भेलाले टेकनाथ मिश्रको अध्यक्षतामा एक क्षेत्रीय कमिटी गठन गरेको हो ।
न्ावगठित समितिको उपाध्यक्षमा तिलक बुढाथोकी र खेमराज आचार्य सर्वसम्मत चयन भएका छन् । यसैगरी सचिवमा सुनील चौहान र सहसचिवमा ललितकुमार राजवंशी रहेका छन् । समाजको राक क्षेत्रीय कोषाध्यक्षमा गणेश निरौला र सहकोषाध्यक्षमा सुवास मेचे चयन भएका छन् ।
समाजको राक क्षेत्रीय सदस्यहरुमा राजकुमार घिमिरे, रमेश राजवंशी, योगराज खनाल, दीपक राजवंशी, हरि प्रसाईं र खेम संग्रौला चयन भएका छन् । एक जना सदस्य कार्यसमितिको बैठकले थप्ने नवगठित क्षेत्रीय समितिका अध्यक्ष मिश्रले जानकारी दिएका छन् । राक क्षेत्रीय कमिटीको सल्लाहकार संयोजकमा सरोज ओली चयन भएका छन् ।
पहिलो क्षेत्रीय कमिट गठन गरेको महिना दिन नपुग्दै समाजले दोस्रो क्षेत्रीय कमिटी गठन गरेको हो । गत नोभेम्बरबाट सक्रिय झापाली समाजले, यूएईका सात इमिरेटस्का साथै अलऐनमा पनि क्षेत्रीय समिति विस्तार गर्न लागिएको अलएन क्षेत्रबाट किशोर केसीले जानकारी दिएका छन् ।
भेलालाई सम्बोधन गर्न केन्दि्रय समितिबाट अध्यक्ष विकास उपे्रती, कोषाध्यक्ष दुर्गेस सापकोटा, सल्लाहकार समितिबाट डिल्ली खतिवडा, राजेन्द्र दाहाल र मात्रिका लम्साल रास अल खेमाको भेलामा सहभागी थिए । उनीहरुले सम्बोधनको क्रमा प्रवासको ठाउँमा सामाजिस संस्थाको आवश्यकता र झापाली समाजको भावी योजनाबारे प्रकाश पारेका थिए ।
नवगठित क्षेत्रीय समितिका अध्यक्ष मिश्रले यस क्षेत्रमा रहेका धेरैभन्दा धेरै झापालीहरुलाई समाजमा आबद्ध गराई सामाजिक क्षेत्रमा क्रियाशील बन्ने प्रतिबद्धता गरेका छन् ।
गत नोभेम्बरमा स्थापित झापाली समाजले यसअघि दुबईको अलकुजमा एक परिचयात्मक तथा प्रशिक्षण कार्यक्रम गरेको समाजका कार्यसमिति सदस्य दुर्गेश सापकोटाले जानकारी गराएका छन् ।
झापाली समाजले यूएईमा भएका सबै झापालीहरुलाई एकताको मालामा उनेर सामाजिक कार्यमा अग्रसर गराउने अभियान थालेको समाजका उपाध्यक्ष मोहन शिवाकोटीले जानकारी दिएका छन् ।
यसै सिलसिलामा आगामी २६ फेब्रुवरीमा दुबईको जाबेल पार्कमा एक भव्य वनभोज कार्यक्रम आयोजना गरिएको समाजमा सचिव तथा वनभोज व्यावस्थापन समितिका संयोजक टेकनाथ अधिकारीले जानकारी दिएका छन् । उक्त वनभोज कार्यक्रममा सहभागी हुन इच्छुक सबै झापाली तथा अन्य नेपालीहरुलाई समाजले आग्रह गरेको छ ।

