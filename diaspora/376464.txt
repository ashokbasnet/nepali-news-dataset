काङसोरे याक्थुङ पुरस्कार वितरण

कतार । काङसोरे याक्थुङ शैक्षिक पुरस्कार-२०७१ चन्द्रकला शेर्मा र सन्देश लिम्वुलाई प्रदान गरिएको छ । त्यस्तै काङसोरे याक्थुङ साहित्यीक पुरस्कार-२०७१ लिम्वु भाषाका साहित्यकार लक्ष्मी कुमार शेर्मा (लछामी शेर्मालाई) प्रदान गरेको छ । कियाचु कतारको संरक्षकत्वमा २०६७ सालमा स्थापना गरिएको संस्था काङसोरे याक्थुङ कोषले उक्त पुरस्कार प्रदान गरेको हो ।
यो संस्थाले प्रत्येक वर्ष लिम्वु समुदायवाट एसएलसी परीक्षामा सर्वाेकृष्ट अंक प्राप्त गर्ने दुई जनालाई पुरस्कार प्रदान गर्दै आएको छ । माङजावुङ्ग गाविस वडा नं. २ पाँचथरकी चन्द्रकला शेर्माले सरकारी विद्यालय सिद्ध सरस्वती माध्यमिक विद्यालय माङजावुङ्ग पाँचथरवाट २०७१ सालको एसएलसी परीक्षामा सहभागी भएकी शेर्माले ८२.२५ प्रतिशत प्राप्त अंक गरी सरकारी विद्यालयवाट उत्कृष्ट भएकी हुन ।
अर्का विधार्थी देउमाई नगरपालिका वडा नं. २ ईलामका सन्देश लिम्वुले माण्उन्ट मेची आवसीय माध्यमिक विद्यालय ईलामवाट २०७१ सालको एसएलसी परीक्षामा सहभागी भई सवै भन्दा उत्कृष्ट अंक प्राप्त गरेका थिए । लिम्वुले ८९.५० प्रतिशत अंक प्राप्त गरेका थिए । किरात याक्थुङ चुम्लुङ नेपालले आयोजना गरेको ककफेवा तङनाम येले तङवे ५०७६ को अवसरमा उक्त पुरस्कार हस्तान्तरण गरिएको थियो ।
लिम्वु भाषा तथा सिरीजंगा लिपीका साहित्यकार सराङ्डाँडा-७ पाँचथरका लछामी शेर्मालाई काङसोरे याक्थुङ साहित्यीक पुरस्कार-२०७१ प्रदान गरेको छ । कियाचु पाँचथरले आयोजना गरेको नेपाली राष्ट्रिय पर्व तथा चासोक तङनामको अवसरमा सांसद अईन्द्र सुन्दर नेम्वाङले हस्तान्तरण गरेका थिए । साहित्यकार शेर्माको दर्जन भन्दा वढि किर्तीहरु प्रकाशन भै सकेका छन ।
संस्थाले हरेक वर्ष एसएलसीमा उत्कृष्ट ल्याउने २ जना विधार्थीहरुलाई शैक्षिक पुरस्का प्रदान गर्दै आएको छ भने साहित्यीक पुरस्कार ३ वर्षमा एक पटक लिम्वु भाषा तथा लिपीका साहित्यकार मध्ये एक जनालाई प्रदान गर्ने कुरा संस्थाका अध्यक्ष दिल किरण खजुमले जानकारी दिए ।
हरेक वर्ष विद्यार्थीहरुलाई प्रदान गरिने शैक्षिक पुरस्कारको राशि दश/दश हजार रुपैयाँ र सम्मान पत्र रहेको छ । भने साहित्यीक पुरस्कारको राशि ३० हजार रुपैयाँ र सम्मान पत्र रहेको छ ।
दिलकिरण खजुमबाट

