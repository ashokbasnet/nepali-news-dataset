प्रवासी नेपाली मञ्च यूएईमा कँडेल चयन
आरपी सहयात्री
यूएई । नेकपा एमालेको प्रवास संगठन प्रवासी नेपाली मञ्च, यूएईको चौथो अधिवेशनले अध्यक्षमा श्याम कँडेललाई सर्वसम्मत चयन गरेको छ । नेकपा एमाले केन्द्रिय कमिटी सदस्य तथा मध्यपूर्व इन्चार्ज श्रीप्रसाद साहको अधिवेशनको प्रमुख आतिथ्यमा गत १५ जनवरीमा सम्पन्न अधिवेशनले केही नयाँ पदाधिकारी थप्दै महत्वपूर्ण पदहरुमा पुरानै अनुहारलाई निरन्तरता दिएको छ ।
मञ्चको उपाध्यक्षमा तीन जना क्रमशः महेश गिरी, मोती राई र भीम गुरुङलाई जिम्मेवारी दिएको छ । महासचिवमा पुनः उत्तम अधिकारी चयन भएका छन् । सचिवमा भेषराज ढकाल र कृष्ण पौडेल रहेका छन् ।
सदस्यहरुमा खुल्ला तर्फबाट दामोदर दाहाल, राजेश बोहोरा, श्रीकृष्ण राउत, प्रवीन पोखरेल, सुजनभाइ जोशी, नेत्र शर्मा, रमण दाहाल, सुदिप खराल र मनोज नेपाल चयन भएका छन् ।
पूर्ण समावेशिताको अवधारणामा मञ्चले यसपटकदेखि प्रवासी नेपाली मञ्च युएईको राष्ट्रिय कमिटीमा आरक्षणको ब्यवस्था गरेको छ । जसमा जनजातिबाट दुईजनामा भक्तबहादुर तामाङ र शिबजङ गुरुङ निर्विरोध निर्वाचित भएका छन् । त्यसरी नै मुस्लिमतर्फ मोहमद समिम चयन भएका छन् । त्यसरी नै दलित कोटाबाट विमलबहादुर बिक चयन भएका छन् ।
भूगोल अन्तर्गत दुबई क्षेत्रबाट यादव अर्याल, आबुधाबीबाट लेखनाथ न्यौपाने, सारजाहबाट वसन्त केसी, फुजेराबाट दिपा पाण्डे केन्द्रीय पदाधिकारीमा चयन भएका छन् । त्यसरी नै मधेसी कोटाबाट गणेश बर्मा मञ्चको कार्यसमितिमा समावेश भएका छन् ।
भूगोल कोटा अन्तर्गत यूएईका सातै क्षेत्रबाट अनिबार्य एकएक जना निर्वाचित हुनुपर्ने प्रावधान राखिएकोमा बाँकी सदस्यहरू कार्यसमितिको बैठकबाट मनोनयन गरिने बताएइको छ । बढीमा २९ सदस्यीय कमिटी गठन हुने प्रावधान भएका कारण कमिटीले ३ जनासम्म मनोनित गर्न सक्ने जनाइएको छ ।
अधिवेशनको सफलताको लागि प्रवासी नेपाली मञ्च कतारका अध्यक्ष रामहरि गैरे, प्रवासी नेपाली मञ्च, ओमानका अध्यक्ष गगन कार्की र सचिव रन्जित आचार्य विशेष अतिथिका रुपमा यूएई आएर शुभकामना दिएका थिए ।
उद्घाटन समारोह र बन्दसत्र गरी २ चरणमा कार्यक्रम सञ्चालन गरिएको महासचिव उत्तम अधिकारीले जानकारी दिएका छन् । बन्दसत्रमा आर्थिक प्रतिबेदन तत्कालीन सचिव भेषराज ढकालले प्रस्तुत गरेका थिए । संगठन सम्बन्धि प्रतिवेदन र आगामी कार्ययोजनाबारे महासचिव उत्तम अधिकारीले प्रकाश पारेका थिए ।
समसामयिक विषयको राजनीतिक प्रतिवेदन अधिवेशन आयोजक कमिटीका उप संयोजक श्याम पाठकले प्रस्तुत गरेका थिए । स्मरण रहोस, निवर्तमान समितिका अध्यक्ष प्रकाश कोइराला भने व्यापारिक भ्रमणका लागि जोहानसबर्ग गएका कारण अधिवेशनमा उपस्थित थिएनन् ।

