यूएईमा रहेका घलेहरुले ल्होसार मनाए

आरपी सहयात्री
यूएई । रोजगारीका सिलसिलामा यूएईमा रहेका घलेहरुले ल्होसार पर्व मनाएका छन् । २०७२ साल माघ १ गते शुक्रबारको दिन लिःल फङ घले समाज यूएईले घलेहरुको महान् चाड ल्होसार नयाँ वर्ष ‘बाँदर वर्ग’को उपलक्ष्यमा जातिय नृत्य तथा गीतहरु गाउँदै आपसमा खुसी साटेर मनाएको समाजका अध्यक्ष नरबहादुर घलेले बताएका छन् ।
आबुधाबीस्थित हेरिटेज गार्डेनमा आयोजना गरिएको कार्यक्रममा घले तथा गैरघलेहरु उत्साहका साथ सहभागी भएर आपसमा शुभकामना आदनप्रदान तथा भेटघाट कार्यक्रम भव्यताका साथ सम्पन्न गरेका हुन् ।
कार्यक्रमा यूएईमा सक्रिय संघसस्था एवम् समाजका प्रतिनिधि लगायत समाजसेवी, व्यवसायीहरु, बुद्धिजीवी तथा वरिष्ठ व्यक्तित्वहरुलाई लिःल फङ घले सामाज यूएईले धन्यवाद दिँदै आभार प्रकट गरेको छ ।
कार्यक्रममा लिःल फङ घले समाज यूएईका अध्यक्ष नरबहादुर घले, उपाध्यक्ष गङ्गा घले, उपाध्यक्ष निशान घले, प्रमुख सल्लाहकार गोपी घले, महासचिव रणबहादुर घले लगायतले शुभकामना मन्तव्य राखेको थिए । सहभागी सबैले एक आपसमा घले ल्होसारको शुभकामना आदानप्रदान गरेका थिए ।
घले समाज यूएईले मायाको चिनो उपहार स्वरुप एक थान ल्यापटप कार्यक्रमका प्रमुख अतिथि शेर्पा किदुङ यूएईका अध्यक्ष निमा शेर्पामार्फत् लिःल फङ घले समाज केन्द्रिय कार्यालय, काठमाडौंलाई हस्तान्तरण गर्ने गरी उपाध्यक्ष खुशी घलेलाई हस्तान्तरण गरिएको थियो ।

