माघे संक्रान्तिको दिन कतारमा मगर राजा चुनिए !

दोहा । कतारमा मगर राजा चुनिएको भनेर सुन्दा तपाइँलाई अचम्म लाग्यो होला । अचम्म मान्नु पर्दैन नेपाल मगर संघ शाखा कतारले माघे संक्रान्तिको दिन रिभर थापा मगरलाई मगरहरुको राजा चुनेको हो ।
दौडेर राजा (बाङ) बन्ने इतिहासको सम्झनामा नेपाल मगर संघ शाखा कतारले रिभर थापा मगरलाई मगरहरुको राजा चुनेको हो । उनी उमसलाल एरिया समितिका सदस्य हुन् । दौडमा पहिलो हुँदै सन् २०१६/१७ का लागि बाङ (राजा) चुनिएका रिभर थापा मगरलाई नेपाल मगर संघ शाखा कतारका अध्यक्ष महेन्द्र थापा मगरले फेटा लगाइदिएर र अबिर दलिदिएर सम्मान गरे ।
नेपाल मगर संघ कतार शाखाले हरेक बर्ष जस्तै यस बर्ष पनि बिभिन्न कार्यक्रम गर्दै माघे संक्रान्ति पर्व भव्यरुपमा मनाएको छ । बनभोज तथा विविध साँस्कृतिक कार्यक्रममा मगर तथा गैरमगरहरुको ब्यापक सहभागीता थियो । करिव १५०० जनाको हाराहारीमा सहभागी रहेको कार्यक्रममा मगर परिकारहरु सेलरोटी, तरुल, अचार, लगायतका परिकारहरु थिए ।
सांस्कृतिक कार्यक्रमको रौनक

गत शुक्रबार दोहाको समाल पब्लिक गार्डेनमा आयोजित कार्यक्रममा मगरहरुको सँस्कृति झल्काउने नृत्यहरु हुर्रा, कौरा, सालैजो, झ्याउरे, सोरठी, फिल्मी गित, चुड्का, भुम्या, लोक गीत र मगर गीत तथा नृत्यहरु प्रस्तुत गरिएको थियो ।
नृत्य निर्देशन जनक थापा मगर, प्रबिन राई (जेरि), बबिन राई, अभिमत पुन मगर, बिजय कुमार मगर, डि एन मगर, टेक रसाइलीले गरेका थिए सांस्कृतिक विभागका संयोजक रवि पुलामी मगरले साँस्कृतिक कार्यक्रमको सम्पूर्ण जिम्मेवार लिएका थिए ।
कार्यक्रममा गायक गायीकाहरु बिरेन्द्र श्रेष्ठ, बिजय रानापाली, दिवस याख्खा, सारुख सुनदास, देबिन पुन मगर, डि.एन. मगर, नानू घले, नवराज श्रेष्ठ स्वरमा दर्शकहरुको मन जित्न सफल भए । कार्यक्रममा सुनमा सुगन्ध थप्न्ने काम नेपालबाट आएका कलाकारहरु प्राश्ना शाक्य र जुना प्रसाईंको सुमधुर स्वरले दर्शकहरुलाई मन्त्रमुग्ध पारेकोे थियो भने साँस्कृतिक कार्यक्रमको संचालन डि.एन. मगर, इशारा थापा मगर, बलहरी राना मगर र रमेश मगरले सञ्चालन गरेका थिए ।

कार्यक्रम नेपाल मगर संघ शाखा कतारका प्रथम उपाध्यक्ष शेरबहादुर रोकामगरको संयोजकत्वमा सम्पन्न भएको हो । कार्यक्रममा संघका केन्द्रीय अध्यक्ष महेन्द्र थापामगर सभापति र नेपाली राजदूतावासका द्वितीय सचिव नितेशकुमार सापकोटाको प्रमुख अतिथिको आसन ग्रहण गरेका थिए । कार्यक्रमलाई संस्थाका केन्द्रीय महासचिव बिजय मगरले सञ्चालन गरेका थिए ।
राहत कोषमा रकम संकलन
विभिन्न भैपरी समस्याहरु र आवश्यकताअनुसार राहत प्रदान गर्नका लागि संघले राहत कोष समेत सन्चालन गरेको छ । इच्छुक दाताहरुबाट संकलन भएको रकम कोषमा राख्ने परिपाटी छ । उक्त कार्यक्रममा सहभागीहरु तथा अतिथिहरुबाट ३ हजार ४५८ कतारी रियाल संकलन भएको छ ।
सम्मान
कार्यक्रममा मगर संघमा आवद्ध रहेर विभिन्न क्षेत्रमा सहयोग गर्ने तथा सामाजिक भुमिका निर्वाह गर्ने व्यक्तित्वहरुलाई सम्मान गरिएको थियो ।
कार्यक्रममा गैरआवासीय नेपाली संघ कतारको नयाँ कार्यसमितिमा चयन भएका नेपाल मगर संघ, शाखा कतारका पदाधिकारी तथा सल्लाहकारलाई बधाई ज्ञापन गर्दै शुभकामना दिइएको थियो । कार्यक्रममा सम्मानित हुनेहरुमा भिम तरामु मगर, खिम रानामगर, ई. नन्दप्रसाद गर्बुजा, भिम थापामगरलाई खादा ओढाएर प्रमाण पत्रले सम्मान गरिएको थियो ।
कलाकार रुविना तामाङलाई विदाई
यस संस्थाको कला तथा सांस्कृतिक विभागका कुशल नृत्यांगना रुविना तामाङलाई कार्यक्रममा बिदाई गरिएको छ । उनी कतार नफर्किने गरी नेपाल फर्कँदै गर्दा संस्थाको तर्फबाट खादा ओढाई आगामी दिनहरु सुखमय रहोस् भन्ने कामना सहित विदाइ गरिएको हो । उनले पुर्‍याएको योगदानको उच्च मूल्यांकन गर्दै प्रशंसा पत्र हस्तान्तरण गरिएको थियो ।
कार्यक्रममा प्रायोजन
माघे संक्रान्तिको अवसरमा आयोजित कार्यक्रम आजीवन सदस्य भिम थापामगर, केन्द्रीय सदस्य भक्त रानामगर तथा मिलनलाल सारुमगरलेे प्रायोजन गरेका थिए । ब्यानरको व्यवस्था रबिन मगरले गरिदिएका थिए ।

त्यस्तैगरी धनकुटा सेवा समाज, पदम थापामगर, सोम श्रेष्ठ, कृष्ण बहादुर सोराली मगर, उमेश राई, विजय रानापाली, नन्द थापामगर, सोम थापामगर, केशव आचार्य, रवि पुलामीमगर, बलहरी रानामगर, विवेक पुलामी मगर, प्रकाश पुनमगर, इसोरा थापामगरलगायतले बसको व्यवस्था गरिदिएका थिए ।
त्यस्तैगरी यातायातमा सहयोग गर्नेहरुमा हेम बगाले, डिल्लीकुमार सुवेदी, रोशन यादव, विजय रानापाल, टेक रसाइली र जिवन मगर थिए । खेलका लागि पुरस्कार प्रायोजन गर्नेहरुमा महेन्द्र थापा मगर, विजय मगर, शेर क. रोकामगर, विवेक पुलामी मगर, हिम थापामगर, होम श्रीसमगर, रेशम आलेमगर थिए ।
नेपाल मगर संघ दोहा एरिया समितिले तरुल पकाएर, यसरी नै सनैया ए र वि समितिले अचार बनाएर र यस संस्थाको मातहतमा रहेको महिला विभागवाट सेलरोटी बनाएर सहयोग गरेका थिए । अन्य एरिया समितिहरुले स्वयंसेवकको भुमिकाको निर्वाह गरेका थिए ।
कार्यक्रममा गैरआवासीय नेपाली संघका पदाधिकारीलगायत विभिन्न सामाजिक तथा बैचारिक संघसंस्थाका प्रमुख तथा प्रतिनिधिहरुको बाक्लो उपस्थिति थियो ।

