कतारमा साहित्यिक वाचन श्रृंखलाको ५३ औं डबली सम्पन्न

दोहा । अन्तराष्ट्रिय नेपाली साहित्य समाज कतार च्याप्टर र नबोदित साहित्यिक वाचनालयको संयुक्त आयोजनामा साहित्यिक वाचन श्रृंखलाको ५३ औं डबली साथै इन्द्रेणी संयुक्त गजल संग्रहको सार्वजनिक कार्यक्रम सम्पन्न भएको छ ।
दोहाको टपर्फम रेष्टुरेन्टमा गत शुक्रबार आयोजित कार्यक्रममा विशिष्ट श्रोता रमेश भट्ट र राम लामा रहेका थिए । त्यस्तै कार्यक्रममा नेपाल पत्रकार महासंघ कतार शाखाका अध्यक्ष गणेश प्रसाद बन्जाडे , अनेसास कतारका प्रथम उपाध्यक्ष प्रेम भट्टराई लगायत साहित्यप्रेमीहरुको उपस्थिती रहेको थियो ।
कार्यक्रममा इन्द्रेणी संयुक्त गजल संग्रहलाई सार्वजनिक गरिएको थियो । २० स्रष्टाहरुका १ सय गजलहरु रहेको उक्त संग्रहलाई दिप मिलन , रोहित राना , सुमित्रा अधिकारीले प्रकाशन गरेका हुन । कार्यक्रमा संग्रहको बारेमा प्रेम भट्टराईले प्रष्ट पारेका थिए । कार्यक्रममा बोल्दै विशिष्ट श्रोता रमेश भट्टले नेपाली साहित्यका कारण प्रवासी नेपालीहरुलाई सामिप्यतामा ल्याएको बताए । समाजका हरेक कुरालाई प्रष्ट रुपमा साहित्यले बाहिर ल्याउने बताउदै साहित्यिक संस्थाहरुले आयोजना गर्ने सकरात्मक पक्षमा सधै सहयोग गर्ने बताए ।
त्यस्तै अर्का विशिष्ट श्रोता राम लामाले अमेरिकाबाट कतारमा आएर साहित्यिक कार्यक्रममा सामेल हुन पाउदा अत्यन्तै खुसी लागेको बतए । कतारमा नेपाली साहित्यिको विकासले लोभ्याएको उनले बताए । कार्यक्रमलाई गजलकार रुप रसाईलीले सन्चालन गरेका थिए ।
कार्यक्रममा ईश्वर शाही, लेख कार्की , टिका खड्का , बिन्देश्वर ठाकुर , विजय योजित , रबिन्द्रकुमार श्रेष्ठ , एसपी माथवर , ईश्वर लजालु , इलामेली तारा काफ्ले , शुरेष रुम्बा तामाङ्ग र प्रेम प्रसाद भट्टराईले गजल बाचन गरेका थिए । त्यस्तै राम लामा , बिनोद खड्का , इनोसेन्ट राजन , निराजन प्रभात , बेचन हतो , मनी पौडेल र दिप मिलनले कविता बाचन गरे । कतारमा हरेक महिनाको दोश्रो शुक्रबार साहित्यिक वाचन श्रृंखला हुदै आएको छ ।

