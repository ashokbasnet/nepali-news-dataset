रास अल खेमामा नेपालीको नयाँ रेस्टुँरा

युएई । उत्तरी इमिरेटस् रास अल खेमामा नेपाली व्यवसायीले नयाँ रेस्टुरेन्ट खोल्न लागेका छन् । अजमानमा क्लिनिङ कम्पनीको व्यावसाय गरिरहेका चितवनका हरि अधिकारीले युएईको रास अल खेमामा सुपरफास्ट रेस्टुरेन्ट सञ्चालन गर्न लागेका हुन् ।
आउँदो शुक्रबार उद्घाटन गर्ने तयारीमा रहेको रेस्टुरेन्टको डेकोरेसनको कार्य अन्तिम चरणमा पुगिसकेको व्यवसायी अधिकारीले अनलाइनखबरलाई बताए । जजिरा एरियामा रहेको अल हाम्रा मल नजिकै रहेको रेस्टुरेन्टका लागि नेपाली एक करोड बराबरको लगानी भएको उनले बताए ।
विगत लामो समयदेखि अधिकारीले अजमानमा तुलवा अल साम्स बिल्डिङ क्लिनिङ नामक कम्पनी सञ्चालन गर्दै आएका छन् ।
युएईमा नेपाली कामदारको संख्या बढेसँगै व्यवसायीको संख्या पनि दिनानुदिन बढ्दै गएको छ । युएईमा नेपाली ब्यवसायीले सञ्चालन गरेका रेस्टुरेन्टको संख्या दर्जन बढी पुगिसकेको छ ।
दुबईको बरदुबई केन्ऽित नेपाली व्यावसायीहरु विस्तारै आबुधाबी, अजमान, सारजाह, अल ऐन, फुजेरा, रास अल खेमा क्षेत्रमा पनि आफ्नो ब्यवसाय विस्तार गर्न थालेका छन् ।
करिब ३ सयभन्दा बढी नेपालीहरुले यूएईमा रेस्टुरेन्ट, ट्राभल, पार्लर, बिल्डिङ मेटेरियल, टेलर्स, ग्रोसरी आदि क्षेत्रमा लगानी गरेर व्यावसायिक सफलता हासिल गरिरहेका छन् ।

