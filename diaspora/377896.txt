ड्यालसमा प्रवासी नेपालीले गरे गुरुआमाको सम्मान



विकास राज न्यौपाने 

टेक्सस । चितवनकाे नारायणगढस्थित  बालकुमारी उच्च मावि बी प्राचार्य सरस्वती रिजाललाई टेक्सासकाे ड्यालसमा पूर्वविद्यार्थीले  सम्मान गरेका छन् ।

आफ्न श्रीमान  समाजसेबी उपेन्द्र रिजालका साथ  अमेरिका भ्रमणमा रहेकी रिजाललाई ड्यालसमा २०४० देखि २०५१  सम्म साेही विद्यालयमा  अध्ययन गरेका पुर्वविद्यार्थीकाे समुहले सम्मान गरेको हो ।

रिजालले २०३० बाट चितवन हाइस्कुलमा  पढाउन शुरु गरेकी थिइन् । उनले २०३६ साल देखि २०७१ सालसम्म बालकुमारीमा पढाएकी थिईन् ।
२०६० देखि रिजाल बालकुमारीको प्रधानाध्याकमा कार्यरत थिईन् । शिक्षा क्षेत्रमा ठुलो योगदान गरेको भन्दै पुर्वविद्यार्थीका तर्फबाट प्रविन घिमिरे, मौसमी श्रेष्ठ लगाएतले  दोसल्ला ओढाएर सम्मन गरे ।

सम्मान पाएकोमा खुशी व्यक्त गर्दै रिजालले शिक्षा क्षेत्रमा राजनीतिक हस्तक्षेप बढेकाले  गुणस्तरमा कमी आएको बताईन् । उनले आफ्नो चारदशक लामो अध्यापनका अनुभव पनि पुर्वविद्यार्थी माझ साटेकी थिईन् ।

रिजाललाई २०६४ मा उच्च मध्यामिक शिक्षा परिषदले वर्ष प्राचार्यवाट सम्मानित गरेको थियो । २०६५ मा उनले राष्ट्रिय शिक्षा पुरष्कार पाएकी थिईन् । कायर्क्रममा पुर्व विद्यार्थीहरुले पनि प्राचार्य रिजालसँग जोडिएका स्मरणहरु सुनाएका थिए।

नेपाली समाज टेक्सासका अध्यक्ष कृष्ण लामिछानेले ड्यालसमा स्वागत गर्दै एनएसटीले संचालन गरिरहेको नेपाली पाठशालालाई आगामी दिनमा स्तरीय बनाउन प्राचार्य रिजाल जस्ता विज्ञको सुझाव र सहयोगको आवश्यकता रहेको बताए ।

कार्यक्रममा प्रमोद अधिकारी, सुशिल ज्ञवाली, प्रविन घिमिरे, प्रविन पिया, प्रविन श्रेष्ठ, कमल सापकोटा, सुनिल पिया, किसन पिया, बद्रि श्रेष्ठ, सुमीरा  रिमाल, विकासराज न्यौपाने, लगायत पुर्व विद्यार्थीको सहभागिता थियो ।

 कार्यक्रममा नेजसका केन्द्रिय सदस्य अमृत सापकोटालगायत एनएसटीका महासचिव कमल सत्याल, कोषाध्यक्ष दिवस थापा, सदश्य सन्तोष विष्ट, र  समाजसेवीहरु शैलेश आचार्य, सुसिल क्षेत्री, सविता न्यौपाने, मौसमी श्रेष्ठ लगायतको उपस्थिति थियो ।



