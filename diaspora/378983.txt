उपचारकै क्रममा राईको ज्यान गयो
रामचन्द्र नेपाल
१० माघ, मलेसिया । सवारी दुर्घटनामा परि अस्पतालमा उपचार गराईरहेका एक नेपालीको उपचारकै क्रममा गत शनिबार दिउँसो ज्यान गएको छ ।  खोटाङको वाकाचोल ४ घर भएका नरेन्द्र राईको शनिवार ज्यान गएको हो ।
तामान केपुगमा रहेको एक कम्पनिमा काम गर्दै आएका राईलाई ट्रकले मंगलवार दिन ठक्कर दिँदा घाईते भएका थिए । सामान छाडेर र्फकने बेलामा कम्पनीको ढोका खोल्न गएका राईलाई बाहिरिँदै गरेको ट्रकले ठक्कर दिएको थियो । शव अहिले सेलायग अस्पतालमा छ ।
अवैधानिक अवस्थामा रहेर काम गरिरहेका कारण शवलाई नेपाल पठाउन समस्या भएको आफन्तहरुले बताएका छन् ।
राई तीनवर्ष अगाडि अल्ली मेकाली भन्ने कम्पनीमा आएको भए पनि भने जस्तो सेवा सुविधा कम्पनीले नदिएपछि कम्पनी छोडेर बाहिरिएका थिए । दुर्घटना भएको कम्पनीमा पनि उनी केहि दिन अगाडिदेखि मात्रै काम थालेका थिए ।

