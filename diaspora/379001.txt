जनसम्पर्क समिति कतारको बनभोज सम्पन्न

दोहा- नेपाली कांग्रेसको भात्री संगठन नेपाली जनसम्पर्क समिति कतारले ४० औं राष्ट्रिय एकता तथा मेलमिलाप दिवस एवं छैठौ बृहत बनभोज कार्यक्रम भब्यताका साथ सम्पन्न गरेको छ ।
महामानव बिपी कोइराला विसं २०३३ मा मुलुकको सार्वभौमसत्ता रक्षा गर्न र नेपाली जनताको स्वाभिमान स्थापना गर्न जनताकै बीचमा रहनुपर्दछ भन्ने सोचका साथ  मेलमिलापको नीति लिएर भारत प्रवासबाट लौहपुरुष गणेशमान सिंह, नेत्री शैलजा आचार्य लगायतका नेताहरू सहित स्वदेश फर्कनुभएको दिन पुस १६ गतेको स्मरण गर्दै कांग्रेसले राष्ट्रिय एकता तथा मेलमिलाप दिवसका रुपमा मनाउने गर्दछ । सोहि दिवसको अवसर पारेर जनसम्पर्क समितिले हरेक बर्ष विभिन्न सांस्कृतिक मनोरंजनका साथ बनभोज कार्यक्रमको आयोजना गरेर मनाउदै आइरहेको हो ।
जनसम्पर्क समिति कतारका सभापति बिमल सुवेदीको सभापतित्वमा सम्पन्न उक्त कार्यक्रमको प्रमुख अतिथि समितिका प्रमुख सल्लाहकार बद्रि पाण्डे बिशेस अतिथि पार्टी तथा अनुशासन बिभाग प्रमुख नरेन्द्र भाट रहेका थिए । अन्य विशिष्ट अतिथिहरुमा समन्वय बिभाग प्रमुख भूपति भट्टराइ, बिधान मस्यौदा समिति संयोजक क्रान्ति सिंह महाधिवेशन प्रतिनिधिहरु अर्जुन खड्का महेश जोशी रहेका थिए l
समितिका सल्लाहकारहरु अर्जुन भट्टराइ, सरिता भाट लगायत जनप्रगतिशील मंच कतारका  महाधिवेशन आयोजक समिति संयोजक सनि ओली,  जनप्रगतिशील मोर्चाका अध्यक्ष मोहन केसी, एनआरएनए एनसीसीका उपाध्यक्ष नबिन पोख्रेल, एनआरएनए गल्फ उपसंयोजकमा निर्वाचित उमेश अधिकारी, एनआरएनए आइसीसी सदस्य बिनोद भट्टराइ, कोअप्ट मेम्बर आरके शर्मा, नेपाल पत्रकार महासंघ कतार शाखाका अध्यक्ष गणेश बन्जाडे, बुद्दिजीवी बिल गुरुङ, व्यवासायी बिकाश प्रसाई, सुनिता पाण्डे, जनसम्पर्क समितिका संस्थापक सदस्य कुमार कार्की, व्यवासायी भिम बलायर, पूर्ण पोखरिया, शंकर न्यौपाने, अब्दुल वासिद, बुद्दिजीवी कमल घिमिरे, राष्ट्रिय कराते प्रशिक्षक जीबी तामांग बसन्त फिलिम्स प्रालिका म्यानेजिंग डाइरेक्टर इश्वर काफ्ले लगायत विभिन्न बैचारिक, सामाजिक, कला, साहित्यिक, धार्मिक, संघ संस्था र बुद्दिजीवी व्यवसायी पत्रकारहरु, अतिथिलगायत ४०० भन्दा बढी कांग्रेसीजनहरुको सहभागीता रहेको थियो ।
राष्ट्रिय गान, ब्यानर अनावरण र दिप प्रज्वलन गरि उद्घाटन गरिएको कार्यक्रममा देशका लागि आहुति दिने सहिदहरु प्रति १ मिनट मौन धारणा गरिएको थियो । संस्थाका उपसभापति देवराज अवस्थीले कार्यक्रमको औचित्यका बारेमा प्रकाश पार्दै स्वागत मन्तब्य राखेका थिए । फेवा सांस्कृतिक परिवार, बसन्त फिलिम्स, मितेरी फिलिम्स  प्रालिका कलाकारहरु राष्ट्रिय गायिका रमा अर्याल लगायत स्थानीय कलाकारहरुको नृत्य, लोक दोहोरि, हास्यब्यंग र एकल गित संगीतले भरपुर मनोरंजन दिइएको उक्त कार्यक्रममा सहभागी अतिथिहरुले नाचेर साथ दिएका थिए  । महामन्त्री धिरज चामलिंग राइले संचालन गरेको उक्त कार्यक्रममा सांस्कृतिक बिभाग प्रमुख टंकनाथ भट्टराईले सांस्कृतिक कार्यक्रमको जिम्मेवारी बहन गरेका थिए ।
प्रमुख अतिथि बद्रि पाण्डेले जनसम्पर्क समिति प्रवासमा स्थापना हुनुका उदेश्य र जनसम्पर्क समिति माथि भ्रम पार्ने किसिमका अनलाइनहरुमा आउने टिप्पणीहरु  प्रति सचेत हुन सबैलाई आग्रह गर्दै जनसम्पर्क समितिले नेपाली कांग्रेसको नीति र बिधान अनुसार प्रवासमा रहेका कांग्रेसीजनहरुलाई समेटी पार्टी र देशका निमित्त प्रवासबाटै ठूलो योगदान दिईरहेको बताए ।
त्यसैगरी बिशेष अतिथि नरेन्द्र भाटले बिपीको मेलमिलापको नीति  अहिलेको देशको परिस्थिति संग निक्कै सान्दर्भिक रहेको भन्दै प्रवासबाट मेलमिलापको शन्देश दिने हेतुले गरिएको कार्यक्रम प्रति आयोजकलाइ धन्यबाद ब्यक्त गरे ।
कार्यक्रममा मन्तब्य राख्नेहरुमा  जनप्रगतिशील मंचका अधिवेशन आयोजक समिति संयोजक सनि ओली,  जनप्रगतिशील मोर्चाका अध्यक्ष मोहन केसी, एनसिसि कतारका उपाध्यक्ष नबिन पोख्रेल कोअप्ट मेम्बर आरके शर्मा, आइसीसी सदस्य बिनोद भट्टराई, बुद्दिजीवी बिल गुरुङ, तरुणदलका अध्यक्ष मानबहादुर केसी, सुदुर पश्चिम सेवा समाजका अध्यक्ष अमृत शाही किरात राइ यायोखा महासचिव एकराज राईले बिपी र मेलमिलापका बारेमा आआफ्ना धारणा राख्दै कार्यक्रमको सफलताका लागि शुभकामना व्यक्त गरेका थिए ।
कार्यक्रमलाइ सम्पन्न गराउन सहयोग गर्ने सबैलाई धन्यबाद दिदै सभापति बिमल सुवेदीले कार्यक्रमको समापन गरेका थिए ।
– मोहम्मद अजिज अलिबाट

