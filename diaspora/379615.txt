दक्षिण अफ्रिकामा अलपत्र परेका नैनकुमार घर फर्किए

डर्बान । दक्षिण अफ्रीकाको पल पिटर्सबर्गमा अलपत्र परेका ताप्लेजुङका नैनकुमार साँवा लिम्बु घर फर्किएका छन् ।
उनी कतार ऐरबेजबाट काठमाडौँ फिर्ता भएका हुन् ।उनी डर्बान विमानस्थलबाट सोमबार साँझ दोहा हुँदै काठमाडौँ उडेका छन् । उनको फिर्ती प्रक्रियाका लागि परिवारसँग संयोजन गरिएको गैरआवासीय नेपाली संघ, मदागास्करका सहसचिव रमेश राईले जानकारी दिए ।
गैरआवासीय नेपाली संघको अनुरोधमा प्रिटोरियास्थित नेपाल दूतावासले उनको फिर्तीका लागि आवशयक प्रक्रियाको संयोजन गरेको थियो ।
संघका अन्तरास्ट्रिय समितिका कोषाध्यक्ष हिक्मत थापा र अफ्रीका क्षेत्रिय संयोजक सुनिल कार्कीले उनको घरफिर्तीका लागि आबस्यक चासो राखी सहयोग गरेकोमा दक्षिण अफ्रिकास्थित नेपाल दूतावासलाई आभार ब्यक्त गरेका छन् ।
लिम्बु छ महिना अघि गैर कानुनी रुपमा काम गर्न दलालमार्फत साउथ अफ्रीका पुगेका थिए ।

