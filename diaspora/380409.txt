मिर्गौला पीडित सुवेदीलाई बेल्जियमबाट पनि सहयोग
स्विजरल्याण्ड । बाग्लुङ घर भई हाल बेल्जियम बस्दै आएकी समाजसेवी सीता सापकोटाले पोर्चुगलका मिर्गौला पीडित जय सुवेदीलाई झण्डै ४ लाख रुपैया (३९०३ युरो) संकलन गरी हस्तान्तरण गरेकी छन् ।
पर्वत जिल्ला घर भई हाल पोर्चुगलमा रहेका सुवेदीको दुबै मिर्गौला फेल भएपछि उपचारको निम्ति सापकोटाले रकम संकलन गरेकी हुन् ।
सापकोटाले संकलन भएको रकमलाई सोमबार एक कार्यक्रमबीच एनआरएनए बेल्जियमका अध्यक्ष गंगाघर गौतमलाई हस्तान्तरण गरेकी छन् । बिगत १२ बर्षदेखि बेल्जियमको लुभेनमा बस्ने सापकोटा बिपी प्रतिष्ठान बेल्जियमकी महासचिवसमेत हुन् ।
एक जीवन मरणसँग संघर्ष गरिरहेका पीड़ितको लागि राहत संकलन तथा सहयोग गर्न पाउदा धेरै गर्व लागेको बताउदै सापकोटाले राहत संकलनमा सहयोग गर्ने सहयोगीहरुलाई धन्यवाद दिँदै पीडित सुवेदीको स्वास्थ्य लाभको कामना गरेकी छन् ।

