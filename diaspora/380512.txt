कतारी परराष्ट्रमन्त्रीसँग नेपालका परराष्ट्र सचिवको भेटवार्ता

घनश्याम पराजुली (कृष्ण)
दोहा । नेपालका परराष्ट्र सचिव शंकरदास बैरागीले पहिलोपटक कतारी परराष्ट्र मन्त्रालयका उच्च अधिकारीसँग भेटवार्ता गरी दुई देशवीचको सम्बन्ध र नेपाली कामदारका समस्याबारे छलफल गरेका छन् ।
हालै कतारको औपचारिक भ्रमणमा आएका सचिव बैरागीले कतारका परराष्ट्रमन्त्री डा. खालिद बिन मोहम्मद अल आत्तियाहा, सहायक परराष्ट्रमन्त्री मोहम्मद बिन अब्दुल्लाह बिन मुतिब अल रुमाईही, अन्तराष्ट्रिय सम्बन्ध उप-परराष्ट्रमन्त्री शेख मोहम्मद बिन अब्दुल्लाहा बिन जासिम अल थानी साथै कतार फाउन्डेसनका कार्यकारी निर्देशकसँग भेटघाट गरे ।
सो अबसरमा दौत्य सम्बन्धको ४० औ बर्षगाँठ भव्यताका साथ मनाउने साथै दुई देशविचको सम्बन्ध उच्च स्तरमा कायम राख्ने बिषयमा छलफल भएको दोहास्थित नेपाली राजदूतावासले जनाएको छ । बैठकमा सन् २००५ मा भएको श्रम सम्झौतालाई समयानुकुल परिमार्जन गर्ने विषयमा छलफल भएको पनि बताइएको छ ।
बैठकमा पर्यटन, लगानी, व्यपार लगायतका क्षेत्रमा सम्बन्ध विस्तार गर्ने बिषयमा पनि छलफल भएको थियो ।  कतार भ्रमणमा रहेको परराष्ट्र सचिव सहितको टोलीले कतारमा रहेका नेपाली समुदाय विच दुतावासमा भेटघाट भएको थियो ।

भेटका क्रममा नेपाली दुतावासको सम्वन्य तथा सहकार्यमा व्यापार तथा पर्यटक प्रबद्धनका लागी विविध कार्यक्रम सन्चालन गर्ने, नेपालमा गएको महाभुकम्प पश्चात नेपाल सरकारले शुरु गरेको पुर्ननिर्माण कार्यक्रमलाई उल्लेख्य हिसावले सहयोग गर्नेबारे पनि कुराकानी भएको छ ।
यस्तै नेपाली कल्याणकारी कोष स्थापना, नेपाली सँस्कृती केन्द्र स्थापना एवंम नेपालीहरुका लागी सेवा मुलक तथा सचेतनामुलक कार्यक्रम सन्चालन गर्ने लगायतका विषयमा छलफल भएको नेपाली दुतावासका द्धितिय सचिव सापकोटाले जानकारी दिएका छन् ।

