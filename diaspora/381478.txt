ब्लड डोनर्स अफ अमेरिकाको अधिवेसन टेक्सासमा हुने
विजय थापा

वाशिंगटन डिसी । ब्लड डोनर्स अफ अमेरिकाको अधिवेसन आगामी मे महिनाको स्मारक दिवस (मेमोरिएल डे) को अवसरमा मे २७ देखि २९ सम्म टेक्सासको ड्य़ालस इर्विंगमा भव्यताको साथ हुने भएको छ l
 
‘रक्तदान जीवन दान’ भन्ने मूल नाराका साथ बिशुद्ध समाज सेवा गर्ने उद्देश्यले बल्ड डोनर्स अफ अमेरिकाको इतिहास मै पहिलोपटक अधिवेशन गर्ने मिति तथा स्थान तय भएको जानकारी संस्थाका अध्यक्ष डा. लिला कार्कीले जानकारी दिए l
 
यसको लागि समिति तय भएको र अहिलेदेखि नै अहोरात्र ऐतिहासिक अधिवेशनलाई सफलता बनाउन तारतम्य मिलाउँदै गरेको बताइएको छ l उक्त कार्यक्रमको लागि अतिथिका लागि राजदूतावाससंग पहल गरिसकिएको छ भने अमेरिकाका बिभिन्न लब्ध प्रतिष्ठित व्यक्तित्व, समाज सेवी, उद्यमी, ब्यापारी, कलाकारको उपस्थिति हुनेछ ।

 
अधिवेसनमा संस्थाका उपलब्धि र भाबी योजनाबारे छलफल हुने अध्यक्ष डा. कार्कीले बताए l यस्तैगरी साहित्यिक कार्यक्रम, खेलकुद, रक्तदान, स्वास्थ्य शिविर, एनआरएन मंचको साथै सामाजिक अभियन्ताहरुको सम्मान समेत हुने भएको छ l
 
संस्थाले अमेरिकामा रहेका सबैलाई यस कार्यक्रमलाई सफल बनाउन आह्वान गरेको छ । कार्यक्रम टेक्सास इर्विंगकै डिएफ डब्लु होटलमा हुने छ l

