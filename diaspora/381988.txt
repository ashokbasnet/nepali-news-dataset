तामाङ समाज युएईको अल येन क्षेत्रीय समितिको नेतृत्वमा मणि लामा
जे. सागर
आवुधावी । तामाङ समाज युएईको अल येन क्षेत्रीय समितिको अध्यक्षमा मणि लामा चयन भएका छन । अल येन शहरमा सम्पन्न कार्यसमिति बैठकले मणिलाई संस्थाको अध्यक्षता सुम्पिएको हो ।
तामाङ समाज युएईको पााचौ महाधिवेशनबाट अल येन क्षेत्रीय समितिका अध्यक्ष सुनिल घिसिङ लामा महासचिव पदमा निर्वाचित भएपछि रिक्त स्थानमा मणिलाई नियुक्त गरिएको हो ।
शनिबार बसेको बैठकले नवनियुक्त अध्यक्ष मणि लामाको अध्यक्षतामा उपाध्यक्ष विजय लामा, सचिवमा बिक्रम लामा, कोषाध्यक्षमा भीमबहादुर तामाङ, सह-सचिवमा निरु गोले र सदस्यहरुमा कुमारी तामाङ, सुष्मा तामाङ, उषा लामा र जगत बम्जनसहितको ९ सदस्यीय कार्यसमिति गठन गरेको छ ।
त्यस्तै बैठकले बिनोद लामा, दिल वाईबा तामाङ र राजकुमार लामालाई सल्लाहकारमा नियुक्त गरेको छ ।
तामाङ समाज युएईले युएईभित्र बसोबास गर्ने समग्र तामाङ समुदायलाई एकत्रित गर्न बिभिन्न इमिरेट्सहरुमा क्षेत्रीय समितिहरु गठन गर्दै आएको छ । युएईका अल येन, आवुधावी, दुवई र सारजाह लगायतका शहरमा क्षेत्रीय समिति सक्रिय छ ।

