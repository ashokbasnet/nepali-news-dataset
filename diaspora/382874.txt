महाधिवेशन नजिकिदै जाँदा बेल्जियम काँग्रेस महाधिवेशनको सरगर्मी
बसन्त रानाभाट
बेल्जियम । नेपाली काग्रेसको आसन्न १३ औं महाधिवेशनको लागी नेपाली जनसम्पर्क समिति बेल्जियम, प्रतिनिधि तथा महासमिति सदस्यहरु चयनको लागी छलफलमा ब्यस्त बनेको छ।
पाँच सय क्रियाशील सदस्य रहेको समितिले महाधिबेशन प्रतिनिधिको रुपमा भाग लिन पाउने भए पछि बेल्जियममा पनि काँग्रेस महाधिवेशनको सरगर्मी बढेको हो ।
गत २६ जनवरीमा लुभेनमा बसेको बृहत बैठकले नेपाली जनसम्पर्क समिति बेल्जियमका अध्यक्षको संयोजकत्वमा कार्यदल गठन समेत गरेको थियो । कार्यदललाई दिइएको जिम्मेवारी अनुसार प्रतिनिधिका लागि उम्मेद्वारहरुबीच सहमतिको लागी प्रयास भई रहेको समितिले जनाएको छ।
कार्यसमितिको वैठक आगामी ०७ फेब्रुवरी दिन आह्वबान गरिएको छ। गत १२ औं महाधिवेशनमा पनि महाधिवेशन प्रतिनिधि तथा महासमिति सदस्य चयन कार्यसमितिले गरेको थियो भने नेपाली काँग्रेस महाधिवेशनमा भाग लिनको लागी पाँच सय क्रियाशील सदस्यहरु भएका जनसम्पर्क समितिहरुको हकमा तीन जना महासमिति सदस्य तथा चार जना महाधिवेशन प्रतिनिधिले भाग लिन पाउने विधानमा व्यवस्था रहेको छ ।
यस अघि युरोपबाट नेपाली जनसम्पर्क समिति नेदरल्याण्ड्स र जर्मनीले सर्बसम्मत रुपमा महाधिबेशनका लागि प्रतिनिधि तथा महासमिति सदस्यहरु चयन गरिसकेको छ।

