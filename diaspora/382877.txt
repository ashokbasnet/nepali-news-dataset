स्विट्जरल्याण्ड संगीतमय बन्दै
बार्सिलोना । युरोपमा रहेका नेपाली कलाकारहरुले स्विटजरल्याण्डलाई संगीतमय बनाउने भएका छन्।
नेपाल स्वीस डट् कमको छैटौं बाषिर्कउत्सवको अवसर पारेर फेव्रुअरी २० मा हुन लागेको सांस्कृतिक कार्यक्रममा युरोपमा रहेर कलाकारितामा सक्रिय नेपालीहरुले आ-आफ्नो प्रस्तुति दिन लागेका हुन् ।
युरोपका बिभिन्न प्रतियोगिताहरुमा उपाधि चुमेर नाम कमाएका कलाकारहरु गीत संगीत तथा नृत्य प्रस्तुत गर्दै स्विटजरल्याण्डलाई संगीतमय बनाउँन लागेका हुन्।
उस्टरमा हुने कार्यक्रममा युरोपमा लोकप्रिय बनेका नेपाली गायक सुभाष सुन्दास, ईनासको यूरोप स्तरीय नृत्य प्रतियोगीताकी बिजेता जर्मनीकी सोनिया श्रेष्ठ, बेल्जियममा बस्दै आएकी कलाकार ज्योति भट्ट, जर्मनीमा बस्ने कलाकार रमिता महर्जन र ईनासकी कोषाध्यक्ष एंव ईटालीमा बस्ने गायिका राधिका क्षेत्री लगायतले मनोरञ्जनात्मक प्रस्तुति दिनेछन् ।
त्यसैगरी स्विट्जरल्याण्डबाट संगीतकार रामु परियार, गायक नवराज घिमिरे र गायक युवराज राईले पनि आ-आफ्नो प्रस्तुति दिनेछन् । त्यसैगरी कलाकारहरु गौरी गुभाजु, नीता कपुर, शर्मिला मगर, बर्षा हायोजले लगायत आफ्नो प्रस्तुत राख्ने बताईएको छ।

