कोलोराडोमा साहित्यिक गोष्ठी सम्पन्न

कोलोराडो । अन्तर्राष्ट्रिय साहित्य समाज कोलोराडो च्याप्टरले जनवरी महिनाको नियमित साहित्यिक यात्रा सम्पन्न गरेको छ ।
कोलोराडोमा बस्दै आएका कविहरुले आफ्ना रचना प्रस्तुत गरेका थिए । जनवरी ३१ मा सञ्चालित उक्त कार्यक्रममा प्यालेस्टाईनी कवि असरफ फायदको मृत्युदण्ड विरोध गर्नुको साथै उनको बारेमा अनुवादित कविता समेत प्रस्तुत गरिएको थियो ।
भोला सिवाकोटी पुरानाघरे तथा टिका सिवाकोटिको प्रायोजनमा भएको उक्त कार्यक्रमको सभापतित्व बुद्धिजीवी तथा समाजसेवी डा. विजयराज शर्माले गरेका थिए ।
पुरानेघरेको सञ्चालनमा सम्पन्न उक्त कार्यक्रममा च्याप्टरका अध्यक्ष भुपेन्ऽ महतले स्वागत मन्तव्य व्यक्त गरेका थिए ।
साहित्यिक कार्यक्रममा आनन्द पोखरेल, दामोदर लुँईटेल, समिर आचार्य, भुपेन्ऽ महत, देव भट्टराई, विजय राज शर्मा, भोला शिवाकोटी, पदम विश्वकर्मा र बिलोल पोखरेल जस्ता कबिहरुबाट एक जोडी रचना वाचन गरिएको थियो ।
पुराना स्रष्टाको सम्मान गर्दै यस पटक कवि शिरोमणि लेखनाथको कालमहिमा कवि देव भट्टराईबाट तथा च्याप्टरका महासचिव दिनेश कुमार कार्कीले शेखर अविरलको गजल र रुबाइको वाचन  गरेका थिए ।

