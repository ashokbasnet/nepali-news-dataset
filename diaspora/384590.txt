कांग्रेसको अधिवेशका लागि स्पेनमा छनिए प्रतिनिधि
स्पेन । नेपाली कांग्रेसको आसन्न १३औं महाधिवेशनका लागि स्पेनबाट प्रतिनिधि छानिएका छन् ।  नेपाली जनसम्पर्क समिति स्पेनले  प्रतिनिधि र महासमिति सदस्यको चयन गरेको छ ।
समितिका अध्यक्ष शालिक राम डुम्रे र पुर्ब अध्यक्षहरु एकराज गिरी र चिन्तामणी सापकोटा महासमिति सदस्यमा छनोट भएका छन्। यस्तै पुष्प राज भण्डारी, बिष्णु रिजाल,सन्तोष श्रेष्ठ र अर्जुन काफ्ले महाधिवेशन प्रतिनिधिमा सर्बसम्मत चयन भएका छन्।
शनिबार बार्सिलोनामा बसेको कार्यसमितिको बैठकले प्रतिनिधिहरुको टुङ्गो लगाएको हो।
महासमिति सदस्यका लागि अध्यक्ष डुम्रे स्वतस् रहने ब्यबस्था भए पनि अन्य दुई जनाको लागि भने निर्बाचन भएको महामन्त्री राजु थापाले जानकारी दिए।
पुर्ब अध्यक्षहरु पुष्प राज भण्डारी,एकराज गिरी र चिन्तामणी सापकोटा बीचको प्रतिस्पर्धामा गिरी र सापकोटा महासमिति सदस्यमा निर्बाचित भएका छन्। निर्बाचनमा कार्यसमितिका सदस्यहरुले मतदान गरेका थिए। स्पेनमा चयन भएका प्रतिनिधिमा देउवा पक्ष हावी भएको श्रोतको दावी छ ।

