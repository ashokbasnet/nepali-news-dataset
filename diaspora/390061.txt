न्युयोर्कमा नेपालको कला र पर्यटन प्रबर्धन कार्यक्रम सम्पन्न
अमेरिका । नेपाली राजदूतावास तथा वर्ल्ड फेशन परेड्को आयोजनामा अमेरिकाको न्यूयोर्कमा नेपालको कला ,संस्कृति, भेषभूषा र पर्यटन प्रबर्धन सम्बन्धी कार्यक्रम आयोजना गरिएको छ ।
फेब्रुअरी १२ देखी १४ सम्म चलेको चर्चित फेशन शोुकुटुर फेशन विकको अवसरमा न्युयोर्कमा नेपाली कला संस्कृति, पर्यटन प्रवर्धन सम्बन्धी कार्यक्रम भव्य रुपमा सम्पन्न भएको हो ।
फेशन शका क्रममा नेपालको प्राकृतिक र सांस्कृतिक सम्पदा सम्बन्धी तस्बिरहरुको स्लाईड शो देखाईएको थियो । नेपाली संगीतको धुनमा गरिएको क्याट वाकमा बिभिन्न मुलुकका ११ मोडेलहरु राईजिङ इन्टरनेशनल कम्पनीद्वारा तयार पारिएको नेपाली फ्याब्रिकको पोशाक र नेपालमा डिजाईन गरिएको गरगहनाहरु लगाएर प्रस्तुत भएका थिए । उक्त प्रदर्शमा नेपाली पुरुष मोडेल दौरा सुरुवाल र टोपी लगाई प्रस्तुत भएका थिए ।
कार्यक्रममा अमेरिकाका लागि नेपाली राजदूत डा अर्जुनकुमार कार्कीले विजयी ४ जना मोडेलहरुलाई १० दिनको फोटो सुटिङको लागी नेपाल भ्रमणको प्याकेज प्रदान गरेका छन् ।
कार्यक्रमले नेपालको ब्यापार र पर्यटन प्रबर्धनमा सघाउ पुग्ने विश्वास गरिएको छ ।

