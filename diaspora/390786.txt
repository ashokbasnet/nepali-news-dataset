जेद्दामा पनि मनाइयो प्रजातन्त्र दिवस

अञ्जन पोखरेल
जेद्दा । साउदी अरबको जेद्दामा रहेको नेपाली महावाणिज्य दूतावासमा ६६ औं प्रजातन्त्र दिवस मनाइएको छ ।
नेपालमा निरंकुस साशन व्यबस्थाको अन्त्य भई प्रजातन्त्र प्राप्ति भएको दिन २००७ साल फागुन ७ गतेलाई बिशेष सम्झनामा प्रजातन्त्र दिवस मनाउने गरिन्छ ।
कार्यवहाक महावाणिज्यदूत रेवती रमण पौडेलले नेपाली राष्ट्रिय झण्डालाई झन्डोत्तलन गरी कार्यक्रम सुरू गरे । कार्यक्रममा साउदी अरबको जेद्दामा स्थापित नेपाली संघ-संस्थाका प्रतिनिधीहरू, समाजसेवी, पत्रकार लगायत अन्य जनसमुदायको वाक्लै उपस्थिति रहेको थियो ।
कार्यवहाक महावाणिज्यदूत पौडेलले प्रजातन्त्र प्राप्त हुनु पूर्वका दिनदेखि पछिल्लो ६२/६३ सालको जनआन्दोलनसम्ममा नेपालको बिकसीत राजनैतिक घट्नाक्रम र शासन सत्ता सम्महालेका राजादेखि जनप्रतिनिधिका केही गहन दृष्टान्त पेश गरेका थिए ।
साथै, प्रजातन्त्र दिवसकै अवसरमा महावाणीज्य दूतावास जेद्दाले गैर आवासीय नेपाली संघ पश्चिम क्षेत्रीय समन्वय समिति साउदी अरबले आयोजना गरेको फुटवल प्रतियोगितामा सहकार्य र सहयोग  प्रदान गरेको थियो ।
बिदेशी भूमिमा रहँदापनि नेपालको राष्ट्रिय महत्व राख्ने प्रजातन्त्र दिवस मनाउँदा गौरवान्वीत महसुस भएको उपस्थित सबैले बताए ।

