साउदीमा ३४ औं मगर दिवस मनाइदै
साउदी अरब । नेपाल मगर संघ, शाखा साउदी अरबको आयोजनामा ३४ औं मगर दिवस मनाउने तयारी थालिएको छ । आगामी २६ फेब्रुअरी, शुक्रबार साउदीको दमाम शहरको खयाम पार्टी प्यालेसमा ३४ औं मगर दिवसू आयोजना हुने भएको हो । साउदी अरबको पूर्वी प्रान्त दमाम, खोबर र जुबेलमा कार्यरत नेपालीहरूलाई समेट्ने गरि त्यस क्षेत्रको केन्द्रबिन्दु पारेर दमाममा कार्यक्रमको आयोजना गरिने भएको छ।
३४ औं मगर दिवस समारोहमा नेपालबाट लोकदोहोरी गायिका निता पुनमगरलाई निम्त्याइएको छ। गायिका निता पुनमगर र साउदी मै रोजगारीको शिलशिलामा रहेका  लोक तथा आधुनिक गायक तिलक गुरुङको बेजोड प्रस्तुतिहरू रहने आयोजक समितिले जनाएको छ । साथमा स्थानीय कलाकारहरूको पनि प्रस्तुतिहरू रहने छ ।
नेपाल मगर संघ शाखा साउदी अरबद्वारा आयोजित ३४ औं मगर दिवसलाई जेट एअरवेज, आइएमई र अल जजिरा बैंक ९एकसाथ०, अरब नेशनल बैंक र सिटी एक्सप्रेस ९एक साथ० साथै पूर्व एनआरएन आइसीसी सदस्य तथा समाजसेवी श्री राजु सैयदले प्रायोजन गर्ने भएको छ। थप केहि व्यवसायिक कम्पनीहरूले पनि कार्यक्रमको प्रयोजन गर्न सक्ने सम्भावना रहेको छ।
साउदीमा रहेका मगर तथा गैरमगरहरूलाई ३४ औं मगर दिवस अथवा मगर एकता दिवसको बारेमा जानकारी गराउँने, मगरहरू एकता हुनु परेको कारण र मगरहरूको भाषा, संस्कृति र धर्मलाई संरक्षण, विकास र संवर्द्धन गर्न कार्यक्रम अायोजना गर्न लागिएको हो। कार्यक्रममा सहभागी हुन चाहनु हुने महानुभावहरूलाई नि शुल्क प्रवेशको व्यवस्था गरिएको छ।
३४ औं मगर दिवसलाई नेपाली दूताबासको अनुरोधमा साउदी सुरक्षा विभागको प्रत्यक्ष सहयोग हुने भएकोले कार्यक्रम स्थलमा अनैतिक गतिविधिहरू नगर्न र नगराउँन आयोजक समितिले अनुरोधका साथ जानकारी गराइएको छ।

