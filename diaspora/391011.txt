कोरियाबाट नेपाली खेलाडीलाई सलाम
डोलु आले मगर
१२औं सागमा नेपाली फुटबल टोलीले फाइनलमा भारतलाई २-१ गोलले पराजित गरेसंगै देखिएको स्वागत र हर्षोल्लासका माहोलले नेपाली फुटबललाई २३ बर्षपछि दिलाएको उपाधिको महत्व प्रष्ट पार्छ । खेलहरुको राजा मानिने फुटबल, २३वर्ष पछि उपाधि चुम्दको खुसि त्यो पनि नाकाबन्दी गरेर अजित र आहात बनाएको देश भारतलाई उसकै भूमिमा हराउनुको क्षण सायद यो भन्दा अरु खुसीको खुराक बिरलै भेटिन्छ होला ।
साग गेम्समा फुटबलतर्फ भारतलाई उसकै भूमीमा हराएर स्वर्ण जित्नु सम्पूर्ण नेपालीहरुको लागि खुसी र हर्षको कुरा हो र थियो । सुखद नभए पनि नेपालको भागमा ३ स्वर्ण, २३ रजत र ३४ कास्य गरी कुल ६० पदक हात पर्‍यो । पदक तालिकामा नेपाल आठ मध्ये छैटौँ स्थानमा रहृयो।
नेपाली खेलाडीहरुको सम्मान र स्वगतमा जे जति कार्यक्रमहरु भए र हुँदै छन्, त्यसले भने मनमा अलिक खल्लो बनायो । पुरुष फुटबल खेलाडीहरुको सम्मान ,स्वागत भव्यरुपमा गरिरहँदा अन्य विधाको पदक विजेता खेलाडीहरुलाइ कुनै सम्मान र स्वागत नहुनु विडम्बना बन्यो । यसको सीधा असर नदेखिए पनि अन्य विधाका पदक बिजेता खेलाडीहरुमा मनोवैज्ञानिक असर भने परेको छ ।
देशको लागि भित्रिएको फुटबल विधाको स्वर्णपदक अनि उस्सु र जुडो खेलमा जितेको स्वर्णपदक अवस्य फरक होइन । चेलीहरुले उसु र जुडो खेलमा जितेर ल्याएको स्वर्ण पदक घरमा लगेर राख्ने व्यक्तिगत पदक पनि होईन । तर ती महान चेलीहरुको सम्मान र बधाईमा कुनै कार्यक्रम भयो ? विधा अनुसार स्वर्णपदक पनि राष्ट्रको निम्ती बढी महत्वपुर्ण र कम महत्वपुर्णको हुन्छ ? जताततै पुरुष फुटबलमा ल्याएको स्वर्ण पदक र खेलाडीहरुको मात्रै हल्लाखल्ला, हर्षबधाई, बधाईचढाई, पुरस्कार आदि ईत्यादि छ ।
खेलाडीहरुको सम्मान गर्नु राम्रो हो । तर एकै प्रतियोगितामा समान जीत हासिल गरेकामध्ये एउटालाई सम्मान र पुरस्कारको आइरो लाग्ने अन्यले चाँहीँ अरुले पुरस्कार थापेको हेर्दै बस्नुको पीडा कति होला त्यो कसैले नीमा र फुपूल्हामुलाई सोधोस् ।
रजत र कास्य पदक बिजेता खेलाडीहरु को सम्मानमा दुई शब्द्ध खर्च गर्यौं ? राज्यले गर्‍यो ? मिडियाले गर्‍यो ? व्यवस्थापकको लापरबाहीले गर्दा पदक बिजेता खेलाडीहरु बिरामी अवस्थामा बीचबाटोमा अलपत्र परेको अखबार थियो । के सरकारले उद्धार गर्‍यो ? के फेरी ति खेलाडीहरु अर्को खेलमा सहभागी हुने मनोवल जुटाउन सक्लान ?
खेलाडीहरुको मनोवल उच्च भए नै सफलता हासिल गर्ने सम्भावना रहन्छ । हरेक विधाको खेलाडीहरुलाई उचित सम्मान हुनु जरुरी छ । अरुको ध्यान नपुगे पनि राज्यको पुग्नु पर्छ । राज्यले आˆनो क्षमता अनुसार सबै विधाका पदक विजेता खेलाडीहरुलाई सम्मान गर्नु पर्छ र सहभागिता जनाउने खेलाडीहरुलाई पनि राज्यले हौसला र प्रेरणा दिन सक्नु पर्दछ । ता की उनीहरुको मनोवल कायम रहोस खेलप्रति निराश भावना जागृत नहोस् ।
नेपाली फुटबल खेलाडीहरुले एक पछि अर्को गर्दै नतिजा सुखद् निकालेका छन्, प्रगति गर्दै छन्। यो लयलाई निरन्तरता दिओस् र सरकारले खेलाडीहरुको भविष्यबारे सोंच्नु पर्छ ता कि जिवन गुजारा गर्न म्याच फिक्सिङ जस्तो राष्ट्रघाती अपराध नगरोस् । अन्त्यमा देशको निम्ति खेल्ने खेलाडीहरुलाई धन्यवाद । स्वर्ण,रजत र कास्य पदक जित्ने सम्पूर्ण खेलाडीहरुलाई बधाई तथा शुभकामना ।
(क्याक्मी-८, स्याङजाका मगर हाल दक्षिण कोरियामा छन् ।)


