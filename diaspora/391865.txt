मलेसियामा एक नेपालीको सुतेकै ठाउँमा निधन

मलेसिया । रोजगारीका लागि मलेसियामा रहेका एक नेपालीको राति सुतेको अवस्थामा मृत्यु भएको छ ।
कालिञ्जोर ८ सर्लाही स्थाइ ठेगाना भएका ३७ बर्षीय फुलमान वाईबा अघिल्लो दिन राति खाना खाएर सुतेका थिए । बेलुकासम्म सामान्य अवस्थामा रहेका उनी बिहान काममा जाने बेलासम्म नउठेपछि साथीहरुले उठाउन खोज्दा मृत्यु भइसकेको थाहा पाएका थिए ।
उनी पेनाङस्थित विएमएन नजिकैको माछा कम्पनीमा करिव २० महिनादेखि कार्यरत थिए । वाईबा कन्चनजंघा ओभरसिजवाट मलेसिया आएका थिए ।
हाल मृतकको शवलाई पोसमार्टमको लागि स्थानीय पेनाग अस्पतालमा राखिएको छ । शवलाई नेपाल पठाउने तयारी भैरहेको वीर वहादुर लामाले जानकारी गराएका छन । फुलमानको परिवारमा श्रीमती र दुई छोरी छन् ।

