कुवेतमा प्रतिबन्धपछि सचेत बन्दै यूएईका सामाजिक संघसंस्था

आरपी सहयात्री
यूएई । नेपाली राजदूत सहभागी भएको एक कार्यक्रममा गत हप्ता हिंसात्मक गतिविधि भएपछि कुवेतमा नेपाली सामाजिक संघसंस्थाहरुलाई लगाइएको प्रतिबन्धले यूएईका नेपाली संघसंस्थाहरु सचेत भएका छन् ।
युएईमा क्रियाशील नेपालीहरुको सबैभन्दा पुरानो सामाजिक संस्था नेपाली समाज युएईले युएईले एक अन्तक्रिर्या गरी सबैलाई सचेत रहन आग्रह गरेको छ । गत २० फेब्रुवरी शनिबारका दिन बरदुबईमा एक आपतकालीन अन्तर्क्रिया गरी समाजले सबै नेपालीहरुलाई सचेत रहन आग्रह गरेको छ ।
नेपाली समाज युएईको संयोजनमा भएको उक्त कार्यक्रममा संस्थाका अध्यक्ष चन्ऽप्रसाद सापकोटाले कार्यक्रमको अध्यक्षता गरेका थिए भने यूएईमा क्रियाशील करिब ३ दर्जनभन्दा धेरै संस्थाहरुहरुका प्रतिनिधिहरु उपस्थिति रहेको समाज युएईका महासचिव मणि भुर्तेलले जानकारी दिए ।
अन्तर्क्रिया कार्यक्रममा उपस्थित संस्था प्रमुखहरुले आ-आफ्ना विचारहरु राख्दै संस्थाले चालेको कदमप्रति पूर्णरुपमा समर्थन दिने प्रतिबद्धता प्रकट गरेका थिए । पत्रकार महासंघ युएई शाखाका कार्यवाहक अध्यक्ष त्रिलोचन कोइरालाले पत्रकारहरु सदैव सामाजिक कार्यलाई साथ र समर्थन दिँदै आफ्नो कलमको माध्यमबाट सहयोग गर्ने प्रतिबद्धता गरेका थिए ।
नेपाल बिजनेस काउन्सिलका कोषाध्यक्ष एकेन्द्र थापाले आफैंबाट समाजको प्रगतिको लागि सदैव लागि पर्नुेमा जोड दिए । सुदूर पश्चिमाञ्चल सेवा समाज युएईका अध्यक्ष शिवराज जैशीले नेतृत्वतहबाटै समाज परिवर्तन गरिनु पर्ने र स्वच्छ मनले लागि परेमा समाज सदै राम्रो र सबैको हाईहाई हुने बताएका थिए । समाजसेवी उत्तम अधिकारीले नेपाली समाज युएईले चालेको हरेक कदमलाई हरेक समयमा साथ दिँदै राम्रो कार्यको सम्मान दिने कुरामा जोड दिएका थिए ।
अन्तर्क्रिया कार्यक्रममा उपस्थित संस्था प्रमुख, बुद्धिजिवी, पत्रकारहरुको प्रतिक्रिया सुनेर नेपाली समाज युएईका अध्यक्ष सापकोटाले कार्यक्रमबाट निस्केका प्रसङ्गहरु सबै स्वागत योग्य रहेको र नेपाली समाजलाई सबैले सक्दो सहयोग गरेमा आगामी कार्यहरु सहजै रुपमा सम्पन्न गर्ने वाचा गरेका थिए । अध्यक्ष चन्ऽ सापकोटाको अध्यक्षता र महासचिव मणि भुर्तेलको सञ्चालनमा उक्त अन्तरक्रिया कार्यक्रम सम्पन्न भएको थियो ।
यहाँ क्रियाशील विभिन्न सामाजिक संस्थाहरुबीच हुने विभिन्न कार्यक्रमहरुले यूएईको नीति नियमलाई असर नपार्ने किसिमले सञ्चालन गर्न सबैलाई सुझाइएको अन्तक्रिर्यामा सहभागी झापाली समाजका अध्यक्ष विकास उपे्रतीले बताए । करिब ३ घन्टाको विशेष छलफलले निम्न बुँदाहरु प्ाारित गरेको समाजका महासचिव भुर्तेलले जानकारी दिएका छन् ।
१) मादक पदार्थ सेवन निरुत्साहित गर्न चेतनामुलक कार्यक्रम गर्ने ।
२) नेपाली मौलिक साँस्कृतिक, परम्परागत कार्यक्रमहरुमा आवश्यकताभन्दा बढी तडकभडक र उतेजना नदेखाउन सबैलाई आग्रह गर्ने ।
३) जनचेतनाका लागि सामाजिक संस्थाहरुको सञ्जाल प्रयोग गर्ने ।
४) कुनै एक संस्थाले गरेको कार्यक्रममा सबैले सहयोग गर्ने र प्रमुख संस्थाले आफ्नो पूर्ण भूमिका निर्वाह गर्ने ।
५) समाचार, लेख तथा रचना मार्फत् पनि जनचेतना अभिवृद्धि गर्ने ।
६) नेतृत्वमा रहनेहरु सजक, संयम र अनुशासित हुनु पर्ने ।
७) संस्थामा आबद्ध सदस्यहरुलाई सजग बनेर संस्थाको सञ्जाल प्रयोग गर्ने ।
८) नेपाली दूतावासलाई सहयोगी बनाएर यूएई सरकारबाट अनुमति लिएर जनचेतनामुलक कार्यहरु गर्ने ।
९) राजनीतिक दलका भातृ संगठनबीच सामाजिक सञ्जालमा एकआपसमा अस्वस्थ प्रतिस्पर्धा र आरोप प्रत्यारोप नगर्ने ।
१०) यूएईमा रहेका नेपालीहरुलाई लक्षित गर्दै सबै संस्थाले आफ्ना सामाजिक कार्यहरु गर्ने ।
११) जनचेतनामुलक कार्यक्रममा यूएईको कानुन बमोजिम बुँदागत कार्यतालिका बनाएर हरेक कार्य क्रमिक रुपमा प्रस्तुत गर्ने ।

