माओवादी कार्यकर्ताले यूएईमा मनाए जनयुद्ध दिवस

उत्तम बिक
युएई । नेकपा क्रान्तिकारी माओवादीको जनवर्गीय संगठन नेपाली जनप्रगतिशील मोर्चा युएईले २१ औं जनयुद्ध दिवस विविध कार्यक्रम गरी मनाएको छ ।
गत १९ फेब्रुवरी २०१६ का दिन यूएईको दुबई स्थित सिन्धपन्जाब रेस्टुरेन्टमा नेपालको जनयुद्धको सम्झना स्वरुप जनयुद्ध दिवस मनाएइको हो ।
जनयुद्धका क्रममा मारिएका ज्ञातअज्ञात सहिदहरुप्रति १ मिनेट मौनधारण गर्दै सहिदहरुको फोटोमा माल्यार्पण गरी सुरु गरिएको कार्यक्रममा सभापति, प्रमुख अतिथि, बिशेष अतिथि र अतिथिहरुबाट मैनबत्ती बालेर औपचारिक रुपमा कार्यक्रम उदघाटन गरिएको थियो ।
मोर्चाका केन्द्रिय उपाध्यक्ष अर्जुन सुवेदीको स्वागत मन्तब्यबाट सुरु भएको उक्त कार्यक्रममा मोर्चाका सदस्य लक्ष्मी खातीले शुभकामना मन्तब्य राखेकी थिईन् । केन्द्रिय कोषाध्यक्ष ईन्द्र सिन्चुरी, केन्द्रिय सदस्य श्रवन खत्री, दिनेश न्यौपाने दुबई क्षेत्रीय अध्यक्ष रामप्रसाद गौडेल लगायतले शुभकामना मन्तब्य राखेका थिए ।
कार्यक्रममा नेपाली जनप्रगतिशील मोर्चाका सल्लाहकार साहस न्यौपानेले नेपालबाट पठाएको २१ औ जनयुद्ध दिवसको शुभकामना सन्देश पढेर सुनाएका थिए । कार्यक्रममा मन्तब्य दिँदै अतिथि चन्ऽसागर लामाले माओवादीको १० वर्षे जनयुद्धले सदियौदेखिको सामन्ती राज्यसत्ताबाट छुटकारा दिलाए पनि नेपालमा माओवादी आन्दोलन पूरा नभएकोले सबैले आआफ्नो ठाउँबाट खबरदारी गर्नुपर्ने बताए ।
त्यस्तै विशेष अतिथि रामचन्द्र डंगोलले १० बर्षे जनयुद्धको बाँकी कार्यभार माओवादी विभाजनले हैन, एकताले मात्र पूरा गर्न सक्नेछ भन्दै सबै माओबादी एक हुनुपर्नेमा जोड दिएका थिए ।
कार्यक्रमका प्रमुख अतिथि हरि नेपालीले नेतृत्वले सही कार्यदिशा लिन नसक्दा २०५२ सालबाट सुरु भएको १० बर्षे जनयुद्धको उपलब्धीहरु गुम्दै गएकोले त्यसको रक्षाको लागि आम नेपाली सचेत रहँदै खबरदारी गर्नु पर्ने बताएका थिए । साथै प्रवासको बसाईमा नेपाली दाजुभाई दिदीबहिनीहरुले गरेको राम्रो कामको प्रशंसा गर्दै गलत प्रवृत्तितर्फ नेपाली दाजुभाइ दिदीबहिनीहरुलाई नलाग्न आग्रह समेत गरेका थिए ।
नेपाली जनप्रगतिशील मोर्चा युएईका केन्ऽीय अधक्ष्य काशी काफ्लेको सभापतित्व मोर्चाका सल्लाहकार हरि नेपालीको प्रमुख आतिथ्यमा सम्पन्न उक्त कार्यक्रममा मोर्चाका अर्का सल्लाहकार रामचन्ऽ डंगोल बिशेष अतिथि रहेका थिए । अतिथिहरुमा तामाङ राष्ट्रिय मुक्ति मोर्चाका पूर्व केन्द्रिय सदस्य चन्द्रसागर लामा, समाजसेवी लक्ष्मन काफ्ले, जीवन पंगेनी, लक्ष्मण पंगेनी, बिष्णु महतारा लगायतका रहेका थिए ।
कार्यक्रमको अन्तमा कार्यक्रमका सभापति काशी काफ्लेले नेपाली जनप्रगतिशील मोर्चाले आयोजना गरेको २१ औं जनयुद्ध दिवसमा निमन्त्रणालाई स्वीकार्दै आएका सबैलाई धन्याबाद दिँदै नेपालले अहिले भोगिरहेको अन्योलताको अन्त्य गर्न नेपाल सरकार सम्बधित निकाय सबै राजनीतिक दलले लागि पर्नुपर्ने भनाइसहित कार्यक्रम समापन गरेका थिए ।

