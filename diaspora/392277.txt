दाङ देउखुरी समाज कतारद्वारा मृगौलापीडितलाई आर्थिक सहयोग
कतार । दाङ देउखुरी सेवा समाज दोहा कतार द्वारा दाङ जिल्लाको देउखुरी गोबरडिया २ बनघुस्री निबासी मृगौला पीडित  सीता अधिकारीलाई आर्थिक सहयोग गरेको छ ।
समाजले ३२ वर्षया सीता अधिकारीलाई एक लाख सात हजार तिन सय पन्ध्र रुपैयाँ आर्थिक सहयोग गरेको छ । उक्त आर्थिक सहयोग रकम समाजका केन्द्रीय सल्लाहकार गोपाल पोख्रेलको संयोजकत्वमा सङ्कलन गरिएको हो । आर्थिक सङ्कलन अभियानमा कतारमा कार्यरत नेपाली लगायत बिभिन्न संघ सस्थाहरुले सहयोग गरेका थिए ।
दाङमा आयोजित एक कार्यक्रमकाबीच दाङ देउखुरी सेवा समाज नेपालका अध्यक्ष नुमकान्त सुबेदीले मृगौला पीडित अधिकारीलाई उक्त रकम हस्तान्तरण गरेका हुन् ।
आर्थिक रकम संकलन कार्यमा सहयोग गर्नुहुने कतारमा स्थापित बिभिन्न सामाजिक संघ संथा समाज सेवि, बुध्दिजिबी, पत्रकार, व्यवसायी, दङ्गाली तथा गैर दङ्गालीहरुलाइ धन्यवाद ज्ञापन गर्दै समाजले आउँदा दिनहरुमा पनि यस्तै महान कार्य मानविय सेवामा सहयोगको अपेक्षा राखेको जनाएको छ ।

