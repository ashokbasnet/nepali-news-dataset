धरहरा बनाउन स्पेनबाट खरेल दम्पतीको सहयाेग


बार्सिलोना। ‘मेरो धरहरा, म बनाउँछु’ भन्ने मूल नाराका साथ सरकारले सञ्चालन गरेको अभियानमा एक दम्पतीले छोराको अन्नप्राशन(पास्नी) को उपलक्ष्यमा सहयोग गर्ने भएका छन्।
स्पेन निबासी दीपक खरेल र नुतन सेढाई खरेलले आफ्नो छोरा निर्देश कृष्ण खरेलको पास्नीको उपलक्ष्यमा ३१ हजार १ सय १ रुपैयाँ सहयोग गर्ने भएका हुन्।
१२ वैशाखको विनाशकारी भूकम्पले ध्वस्त बनाएको धरहरा जनताकै लगानीमा निर्माण गर्ने सरकारले देश–विदेशमा रहेका नेपालीलाई सहभागी हुन अनुरोध गरेपछि सर्वसाधारणहरु सहयोग गर्न सुरु गरेका छन्।
गैर आबासीय नेपाली संघ अन्तराष्ट्रिय समन्वय परिषदका निबर्तमान सदस्य समेत रहेका खरेलले धरहरा देख्दा यसमा मेरो पनि सहयोग छ भन्दै भोलि छोरालाई गर्ब होस् भनेर नै आँफुहरुले सहयोग पठाउँन लागेको बताए।
उनले भने,” हामीले गरेको सहयोग रकम थोरै भए पनि,धरहरा बनाउँन सबैलाई प्रेरेणा मिलोस् भनेर छोराको पास्नीको अबसरमा  सहयोग गर्न लागेका हौ।”
यसअघि खरेलले काभ्रेको सुस्त मनस्थिति केन्द्रमा भान्सा घर निर्माणका लागि पनि रकम संकलन अभियानमा संयोजकको जिम्मेवारी निर्बाह गरेका थिए ।


