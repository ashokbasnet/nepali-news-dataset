गैरआवासीय नेपाली ताराको फाईनल भोलि
दोहा । तमु साँस्कृतिक परिवारको आयोजनामा सञ्चालित गैर आवासीय नेपाली तारा २०१५ को फाइनल स्पर्धा शुक्रबार हुँदैछ । ग्राण्ड फिनालेमा तेश्रो अडिसनबाट छनौट भएका नृत्य तथा गायन विधाका १०/१० जना प्रतिस्पर्धीहरु भिड्नेछन् ।
तमु समाज कतारको संरक्षकत्वमा स्थापना भएको तमु साँस्कृतीक परिवारको आयोजनामा हिललाको रेजेन्सी हलमा शुक्रबार ११ बजेबाट फाइनल स्पर्धा सुरु हुनेछ । गैरआवासीय नेपाली ताराको लागि ६३ जना प्रतिस्पर्धीको सहभागिता थियो ।
अन्तिम अडिसनमा गायन तर्फ २१ जना र नृत्य तर्फ १२ जना प्रतिस्पर्धीहरु थिए । उनीहरु मध्येबाट नृत्य र गायनतर्फ १०/१० जना फाइनल स्पर्धाका लागि छनोट भएका हुन् ।
फाईनलका लागी गायन तर्फ सोम थापा मगर, सन्तोष लामा, हिमाल लुङबा, राजकुमार राना, योगेश खड्का, मधु लामा, योगेश राई, कृष्ण बिसी, सुवास बिक र रुबिन बिसी भिड्ने छन् ।
त्यस्तै नृत्यतर्फ रोहित बिसी, ईन्द्र गुरुङ, मोहन थापा मगर, पुष्पा बिसी, बद्री श्रेष्ठ, कमल सुनुवार, चित्र बहादुर पुरी, मिना मगर, अन्जना तामाङ्ग र माईकल चौधरीले प्रतिष्पर्धा गर्नेछन्
यसैबीच गैरआवासीय नेपाली तारा २०१५ कतारको फाइनल स्पर्धामा प्रस्तुति दिन गायक तथा संगीतकार सञ्जीब सिंह र नृत्य निर्देशक तथा चलचित्र कबडडी कबडडीकी नायिका रिश्मा गुरुङ कतार आएका छन् ।
बुधबार राती कतार आइपुगेका कलाकारहरुलाई दोहाको हमाद अन्तर्राष्ट्रिय बिमानस्थलमा तमु समाज कतारका पदाधिकारीहरुले स्वागत गरेका थिए । संस्थाका संस्थापक अध्यक्ष राम बहादुर गुरुङ . सल्लाहकार सदस्य बुद्ध गुरुङ , सल्लाहकार सदस्य मदन गुरुङ , समाजका अध्यक्ष कृष्ण गुरुङ, उपाध्यक्ष रस गुरुङ , महासचिब खुसी गुरुङ , तमु सास्कृतिक परिवार अध्यक्ष राजन घले , केन्ऽिय सदस्य आसलाल गुरुङ , सह-कोषाध्यक्ष धन बहादुर गुरुङ ,महिला बिभागकी सचिब प्रतिक्षा गुरुङ साथै सक्रिय सदस्य तथा कलाकार बिबेक गुरुङ कलाकारको स्वागतका लागी बिमानस्थल पुगेका थिए । फाइनल स्पर्धामा उनीहरुले निणर्ायक मण्डलका सदस्यका साथै सांगीतिक प्रस्तुति पनि दिनेछन ।

