मलेसियाका बिषयमा सामाजिक सञ्जालमा अफवाह फैलाउनेलाई कानुनी दायरामा ल्याउनुपर्छः खनाल
कुमुद खनाल
रोजगारीको पहिलो गन्तव्य भनिएको मलेसियामा अहिले जुन सामाजिक सञ्जालमा देखिने तथा लेखिने जस्तो क्रियाकलाप भएका छन्, त्यो बिल्कुल गलत छ ।
सामाजिक सञ्जालमा विभिन्न ठाउँको घटनालाई जोडेर, हत्या, बलात्कार, कुटपिट भएका फोटोलाई मिलाएर मलेसियाबारे जुन अफवाह फैलाइएको छ, त्यो निकै घृणित काम हो । नेपालमा रहेका परिवारलाई त्यसले नकारात्मक असर पारिरहेको छ । फेसबुक पेज बनाएर लाइक र कमेन्ट पाउने रहर बोकेकाले त्यस्ता क्रियाकलाप गरिरहेका छन् । मलेसिया सबै कुराले राम्रो हो भनेर म पनि भन्दिनँ ।
तर, अहिले जुन सामाजिक सञ्जालमा रोजगारीका प्रसंगलाई लिएर नकारात्मक कुरा आइरहेका छन्, त्यो गलत छ ।
अहिले धेरै नेपाली इन्टरनेटको पहुँचमा हुनुहुन्छ । परिवार छाडेर हामी विदेशमा आएका छौँ । मलेसियामा यस्ता अफवाह निरन्तर आइरहँदा राम्ररी कमाई गरिरहेका साथी पनि परिवारको दबाबमा परेर नेपाल र्फकनु भएको छ । ओ हो त्यहाँ त मान्छे मारे गरे, कुटिए गरे, बलात्कार भयो गरे, यस्ता कुरा सामाजिक सञ्जालबाट बारम्बार आइरहँदा कसैको परिवारले पनि त्यस्तो ठाउँमा बस्न पर्दैन भन्छ र राम्ररी कमाई गरिरहनुभएका साथी समेत र्फकेर जानुभएको छ । एकजना व्यक्ति नियमित आम्दानी गरिरहेको छ, परिवारलाई राम्ररी अगाडि बढाइरहेको छ भने त्यस्ता नकारात्मक कुराले रोजगारी सकिएको छ, परिवारलाई त्यसले कस्तो असर पर्ला तपाईं हामीले बुझ्न जरुरी छ ।
हामी अहिले करिब सात लाखको हाराहारीमा मलेसियामा कार्यरत छौँ होलाजस्तो लाग्छ । सरकारका एक अधिकारीले केही दिनअगाडि मसँग कुराकानी गर्दा ४ लाख ८६ हजारको रेकर्ड देखिन्छ भन्नुभएको थियो । जेहोस् हामी यहाँ धेरै नै छौँ । मलेसियामा प्रत्येक दिनजसो एकजना नेपालीको मृत्यु हुने गरेको तथ्यांक छ । सुतेको सुत्यै हुने, काम गर्दा दुर्घटनामा पर्ने, सडक दुर्घटना, हृदयघात, लामो समयदेखि बिरामी भएका कारण मृत्यु हुने गरेको हो । यस्ताबाहेक कहिलेकाही अन्य कारण पनि हुन सक्छ । तर, मान्छे नै मारेर फाले रे, बलात्कार पछि हत्या भयो रे, यस्ता कुरा वाहियात हुन यस्तो अफवाह फैलाउनेलाई कानुनी दायरामा ल्याउनुपर्छ ।

अहिले मलेसियाको डिमान्डको मात्रा ८० प्रतिशतले घटेको मेरो अनुमान छ । त्यो केही नभएर सामाजिक सञ्जालमा आएका कुराले धेरै मात्रामा असर पारेको हो । अहिले पनि यहाँका कम्पनीले नेपालीको माग गरिरहेका छन् । हामी नेपालबाट भने जति पठाउन सकिरहेका छैनौँ, त्यो के कारण हो भने सामाजिक सञ्जालका नराम्रा कुराहरूले प्रशयपाएको छ । त्यस्ताअफवाहहरूलाई हामीले रोक्नु जरुरी छ । यसलाई रोक्न सकिएन भने हामीलाई दूरगामी असर पर्न सक्छ ।
वैदेशिक रोजगारीलाई व्यवस्थित गराउन तपाईं हामी लाग्नुपर्छ । अहिले विदेश आउनेमध्ये धेरैजसो साथी एजेन्टबाट ठगिनुभएको छ । त्यसैले पासपोर्ट बनाउने ठाउँदेखि नै ओरिन्टेसन दिनु जरुरी छ । मेन पावरबाट त्यति धेरै साथी ठगिनुभयो भनेर म भन्दिनँ
जति ठगिने हो तलबाट नै ठग्न सुरु हुन्छ । उनीहरूलाई मेनपावरमा जाँदा यो-यो भन्नु यति पैसा भन्दा मैले एक पैसा पनि तिरेको छैन भन्नु भनेर भन्न लगाइन्छ । उनीहरू सोहीअनुसार भन्छन् । किनकि उनीहरूलाई जसरी भए पनि विदेश आउनु छ । नेपालमा अहिले चलिरहेको ओरिन्टेसन त्यति प्रभावकारी छैन । राज्यको तहबाटै ओरिन्टेसन दिनु जरुरी छ ।
मलेसिया लगायत खाडी मुलुकमा जुन प|mी भिसा प्री टिकट लागू भयो, त्यसको मेनपावरले कहिल्यै पनि विरोध गरेका छैनौँ । मैले त जिरो कष्टको कुरा आजभन्दा ६ वर्ष पहिला नै उठाएको थिए । खै त राज्यले किन गर्न सकेन । हामी त ती मुलुकमा श्रम सम्झौता गर्नुपर्यो भनेर बारम्बार भनिरहेका छौँ । श्रमिकको तलब बैंकिङमार्फत हुनुपर्छ, २४ घन्टे बिमाको व्यवस्था हुनुपर्छ, गन्तव्य मुलुकमा मोनिटरिङ हुनुपर्छ, अन्तर्राष्ट्रिय ‘लेबर ल’ को फलोअप गर्नपर्छ भनिरहेका छौँ खै किन हुन सकिरहेको छैन ?
पछिल्लो समय मेनपावरमा सबैको प्रहार भएको छ । अस्ति जसरी मेनपावरमाथि छापा हानियो, त्यो पटक्कै राम्रो होइन । आतंककारी भएजस्तो राइफल तेर्साएर, गाडी मेनपावरअगाडि राखेर छापा हानियो, योे प्रवृत्ति राम्रो होइन । हामीलाई जहिले बोलाए पनि २४ घन्टा हाजिर हुन तयार छौँ भने आममानिसलाई समेत त्रासको सिर्जना गराएर छापा हान्न पाइन्छ ? हामी व्यवसायी आतकंकारी भएझैँ यस्तो पनि कुनै काइदा हो । यस्तो अवस्था हो भने भोलिबाट हामीलाई कसले भाडामा अफिस दिन्छ ल भन्नुस् त ?
मलेसियाले पछिल्लो समय लिगलाइजेसनको सुरुवात भएको छ । यदि तपाईंहरुमध्ये कोही अवैधानिक हुनुहुन्छ भने वैधानिक बन्नेतर्फ लाग्नुस् । विदेशमा अवैधानिक भएर बस्दा निकै दुःख पाइन्छ । यदि वैधानिक बन्न सकिनेजस्तो अवस्था रहेन भने नेपाल र्फकनका लागि पहल गर्नुस् ।
(खनाल नेपाल वैदेशिक रोजगार व्यवसायी संघका प्रथम उपाध्यक्ष हुन् । खनालसँग अनलाइनखबरकर्मी रामचन्द्र नेपालले क्वालालम्पुरमा गरेको कुराकानीमा आधारित ।)

