अमेरिकामा नेप्लिज अमेरिकन सम्मेलनको हुँदै

वाशिंगटन डिसी । अमेरिकाको लस एन्जेलसमा प्रथम नेप्लिज अमेरिकन सम्मेलन हुने भएको छ l 
अमेरिकाको बिभिन्न राज्यहरुमा यत्र तत्र छरिएर रहेका ब्यापारी ,बिबिध ब्यबसायमा संलग्न व्यक्ति तथा विभिन्न संघ तथा संस्थामा आबद्ध नेपालीहरूलार्इ समेटेर  बृहत सम्मेलन गर्न लागिएको हो । 


अमेरिकन स्वतन्त्रता दिवस जुलाई ४ लाई मध्य नजर गर्दै उक्त सम्मेलन जुलाई २ देखि ४ सम्म आयोजना  गरिने भएको हाे ।  उक्त प्रथम सम्मेलनलाई भब्यताका साथ सम्पन्न गराउन आयोजक समितिले फेब्रुअरी २७ तारिख लस एन्जेलसमा प्रथम बैठकको आयोजना गरेको छ l
 
खेलकुद, संगीत र  संजाललाई मुख्य नारा बनाउदै यसको माध्यमबाट अमेरिकाका नेपाली समुदायलाई एकत्रित बनाउने लक्ष्य रहेको आयोजकले बताएका छन् l 

खेलाडीहरु हौसला प्रदान गर्न खेलकुदमा अहिले सम्म कै सबै भन्दा ठुलो राशिको पुरस्कारको व्यवस्था गरिएको छ l खेलकुदमा फुटबल, बास्केटबल, भलिबल ,गल्फ ,टेनिस तथा क्रिकेट खेल राखिएको छ l जस अनुसार फुटबलमा बिजेता लाई  ५ हजार डलर तथा उप बिजेतालाई २ हजार नगद पुरस्कारको व्यवस्था गरिएको छ l
 
यसै गरि बास्केटमा बिजेतालाई ३ हजार तथा उप बिजेतालाई एक हजार डलर नगद पुरस्कारको व्यवस्था गरिएको छ l यसै गरि भलिबलमा बिजेतालाई तीन हजार डलर तथा उप बिजेतालाई एक हजार डलर नगद पुरस्कार दिईने भएको छ l 
आयोजकले प्रथम नेप्लिज अमेरिकन सम्मेलन लस एन्जेलसमा गरिने भएता पनि ३ बर्ष सम्म अगाडिका सम्मेलन स्थल र राज्य समेतको तय भएको बताएका छन् l
 
सम्मेलनलाई भब्य बनाउन बसेको बैठकले सम्मेलनलाई सफल बनाउन कुनै कसर नछोड्ने प्रतिबद्धता जाहेर गरेका छन् भने उक्त सम्मेलनको लागि एक बर्ष अगाडी देखि नै योजना बनाईएको बताईएको छ l 

तीन दिन सम्म चल्ने उक्त कार्यक्रममा ख्याती  प्राप्त कलाकारको सांगीतिक प्रस्तुति ,फेसन प्रदर्शन ,सांस्कृतिक साँझ तथा प्रतिभा प्रतियोगिता समेत रहने भएको छ l 

यस्तै अमेरिकामा रहेका नेपाली समुदायलाई  एकै स्थानमा भेला गराई बिभिन्न  छलफल , बहस कार्यक्रमको साथै बिशेष व्यक्तिहरुसंग अन्तरक्रियात्मक कार्यक्रम समेत गर्ने योजना तय भै सकेको आयोजकले जनाएका छन् l

