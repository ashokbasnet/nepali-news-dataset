सहकारी संघ युएईद्वारा प्रवासका सहकारीलाई व्यवस्थित बनाउन माग
प्रवासमा रहेका सहकारी संस्थालाई व्यवस्थित बनाउन र दीर्घकालिन नीति तर्जुमागर्न ‘नेपाल सहकारी संघ युएई’ ले नेपाल बचत तथा ऋण केन्द्रीय सहकारीको कार्यालयमा ज्ञापनपत्र बुझाएको छ ।
सहकारी संघ युएईका सह-सयोजक सुत्रमणि दुमी राई तथा प्रवासी हातेमालो बचत तथा ऋण सहकारी सस्थाका निबर्तमान अध्यक्ष रामकुमार चाम्लिङले नेपाल बचत तथा ऋण केन्द्रीय सहकारी सस्थाका अध्यक्ष, कार्यकारी प्रमुख सहितको समुपस्थितिमा प्रबासमा गठित सहकारीहरुलाई व्यवस्थितरुपमा लगानी गर्न अभिप्रेरित गर्न नेपाल बचत तथा ऋण केन्द्रिय सहकारी संघको सहयोगको माग गर्दै ज्ञापनपत्र बुझाएको छ ।
प्रवासमा रहेका सहकारीलाई व्यवस्थित गर्नको लागि कठिनाइ भैरहेको अवस्थालाई मध्यनजर गर्दै सबै बचत समुहहरुलाई सहकारीको एउटै छातामुनी संगठित गर्ने र सबै बचत सस्थाको समान उदेश्य बनाउदै यसको दीर्घकालिन ठोस सहकारी नीति अन्तर्गत बचतमा प्रोत्साहन गर्न तथा बिशेष लगानी लगायताका योजनाहरु नेपाल सहकारी संघ युएईको छ ।
नेपाल सहकारी संघ युएईका प्रतिनिधिले नेपाल बचत तथा ऋण केन्द्रीय सहकारीको कार्यालयमा पुगी सहकार्य, सहजता र दीर्घकालीन योजनामा सहयोग गर्न र सहकारी ऐन मार्फत सबै बचतकर्ताको लगानीलाई सुरक्षितरूपमा लगानी गर्न पहल गर्दै नेपाल बचत तथा ऋण केन्द्रिय सहकारीका अध्यक्ष श्री ऋषिराज घिमिरे, कार्यकारी प्रमुख शिबजी सापकोटा , महासचिव पारितोश पौडेल र आइ टि डिपार्टका प्राबिधिक राजन सुवेदी र लभ सुन्दर श्रेस्ठको समूपस्थितिमा ज्ञापनपत्र बुझाएको छ ।
ज्ञापनपत्र बुझ्दै केन्द्रीय सहकारी संघका अध्यक्ष ऋषिराज घिमिरेले प्रवासमा सञ्चालन भएका संस्थाहरुलाइ आवश्यक पर्ने सहयोग गर्न केन्द्रीय सहकारी संघ तयार रहेको बताए ।

