फुटबल टिम कतार र सिटी एक्सप्रेसबीच प्रायाेजन सम्झौता

२१ फागुन, दोहा । नेपाली फुटबल टिम  कतार र सिटी एक्सप्रेसबीच प्रायाेजन सम्झौता भएको छ । दोहाको क्राउन प्लाजा होटलमा नेपाली फुटबल टिम दोहा कतारका अध्यक्ष सञ्जीव रानाभाट र सिटी एक्सप्रेस मध्यपुर्वका बजार प्रवन्धक सानले सिटी एक्सप्रेसको लोगो भएको टिसर्ट संयुक्त रुपमा प्रदर्शन गरे ।
यस बर्ष कतारमा हुने चरणबद्ध सामुदायिक फुटबल खेलका अवधिभरि सिटी एक्सप्रेस कतारले सहकार्य गरी नेपाली फुटबल टिमलाई सहयोग गर्ने भएको छ ।
कार्यक्रममा कतार फुटबल एसोसिएसन तथा एसियन कम्युनिटी टुर्नामेन्टका आयोजक ओथमनको पनि उपस्थिती थियो ।
कार्यक्रममा नेपाली फुटबल टिम दोहा कतारका अध्यक्ष रानाभाटले नेपाली फुटबल टिम कतारमा स्थापना भएयताका सम्पूर्ण गतिविधी सहितको प्रतिवेदन स्लाईड सो मार्फत जानकारी गराए।
कार्यक्रममा स्वागत मन्तव्य नेपाली फुटबल टिमका उपाध्यक्ष राजन श्रेष्ठले दिए । कार्यक्रममा गैरआवासीय नेपाली संघ सदस्य टिबी कार्की, एनसिसि कतारका अध्यक्ष विनेश तामाङ, नेपाल पत्रकार महासंघ दोहा कतारका सभापति गणेश बन्जाडे लगायतले फुटबल टिमले खेलको माध्यमबाट विदेशमा नेपाललार्इ चिनाएकाे बताए।

