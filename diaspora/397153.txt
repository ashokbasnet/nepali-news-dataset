एनआरएन युएईको महिला बिभाग बिस्तार
आरपी सहयात्री
यूएई । अन्तर्राष्ट्रिय महिला दिवसको अवसरमा एनआरएन एनसीसी यूएईले महिला विभाग विस्तार गरेको छ ।
गत मार्च ४ शुक्रबार बरदुबईको ग्रान्ड र्फचुन होटलमा एक अन्तर्क्रिया गरी कल्पना राईको अध्यक्षतमा एनआरएन, यूएईको महिला विभाग विस्तार गरिएको हो ।
विभिन्न इमिरेटसमा छरिएर एनआरएन अभियानमा सक्रियतापूर्वक भाग लिइरहेका महिलाहरुलाई समितिमा समावेश गरिएको छ । राख अल खेमाबाट स्मृति शाही, अजमानबाट रिना लामा, दुबईबाट रोजी राई, फुजेराबाट ओमकुमारी खाँड, सारजाबाट रुमा अधिकारी, अल ऐनबाट दुर्गा लिम्बू र अबुधाबीबाट अरुणा लामा एनआरएनए, एनसीसी महिला समितिको नवगठित समूहमा आबद्ध भएका हुन् ।
महिलाको विषयमा एक अन्तर्क्रिया तथा जागरण कार्यक्रमका साथ सञ्चालन गरिएको उक्त कार्यक्रममा एनआरएन आईसीसी उपाध्यक्ष कुमार पन्तद्वारा सहयोग स्वरुप २५ हजार दिराम महिलाहरुको समस्यामा सहयोगका गर्नका निमित्त नवगठित महिला समितिलाई हस्तान्तरण समेत गरिएको थियो ।
कार्यक्रमलाई सम्बोधन गर्दै प्रमुख अतिथि नेपाली दूतावासकी श्रम सहचरी हिरा यादवले एनआरएन यूएईले गरेका प्रभावकारी कामहरुको सराहना गरिन् । यूएईमा कार्यरत नेपाली महिलाहरुका समस्याहरुलाई सम्बोधन गर्दै नेपाली दूतावासले एनआरएनबाट चालेका हरेक सकारात्मक कामहरुमा साथ दिने प्रतिबद्धता समेत उनले जनाईन्।
एनआरएन एनसीसी अध्यक्ष सुदिप कार्कीको सभापतित्वमा सम्पन्न उक्त कार्यक्रममा एनआरएन आइसीसी सदस्य गोपाल कँडेल, राजेन्ऽकुमार शर्मा, जन प्रगतिशील मञ्चका अध्यक्ष हेमन्त पौडेल, समाजसेवी तथा सोसियल क्लबका अध्यक्ष सालिक सुवेदी, प्रवासी मञ्चका उपाध्यक्ष मोती राई, लुम्बिनी वेल्लफेयर सोसाइटीबाट कमला भण्डारीले शुभकामना मन्तब्य दिएका थिए ।
कार्यक्रमकी विशेष अतिथि आईसीसी महिला संयोजक सपिला राजभण्डारीले एनआरएनमा महिला विभाग गठनको औचित्यबारे प्रकाश पारेकी थिइन् ।
महासचिव दिपक खड्काद्वारा सञ्चालित उक्त कार्यक्रममा संयोजक राईले एनआरएनको अर्धवाषिर्क गतिविधिको बारेमा जानकारी गराएकी थिइन् ।

