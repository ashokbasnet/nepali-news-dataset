सिड्नीमा अन्तर्राष्ट्रिय महिला साहित्य सम्मेलन
राजन घिमिरे
सिड्नी। अन्तर्राष्ट्रिय नेपाली साहित्य समाज न्यू साउथ वेल्सले गरेको दोस्रो अन्तराष्ट्रिय नेपाली महिला साहित्य सम्मेलन तथा विश्व काव्य गोष्ठीको महोत्सब आइतबार सम्पन्न हुँदैछ ।
‘भाषा र साहित्य नरहे हामीकहाँ रहौँला, नेपाली भाषा र साहित्यलाई बचाईराख्ने जिम्मेवारी हाम्रो हो’ भन्ने अभिप्रय बोकेको महोत्सब अन्तर्राष्ट्रिय नेपाली साहित्य समाज न्यू साउथ वेल्सले अायाेजना गरेको हो ।
तीन दिनसम्म चलेको यो विश्व काव्य गोष्ठीमा भाग लिन विश्वका विभिन्न देशहरुबाट साहित्यकारहरू सिड्नी आएका छन । शुक्रबार साँझ रात्रीभोजबाट सुरू भएको कार्यक्रममा समाजका कन्द्रीय उपाध्यक्ष तथा पत्रकार भीमसेन सापकोटाले अतिथीहरुलाई स्वागत गर्दै परिचयात्मक कार्यक्रम गरेका थिए ।
कार्यक्रममा सिड्नीका हाँस्यकलाकार भूपेन्द्र चुडालले दर्शकहरुलाई हँसाएका थिए । अनेसास एन एस डव्लु च्याप्टरका महासचिव विकाश उप्रेतीले गायनबाट मनोन्जन दिएका थिए भने दिग्पाल देव पंगेनीले आकर्षक किसिमबाट औपचारिक कार्यक्रममको उद्घोषण गरेका थिए ।
कार्यक्रममा अनेसासका केन्द्रिय अध्यक्ष पदम विश्वकर्मा, डा. प्रोफेसर तथा साहित्यकार गार्गी शर्मा साहित्यकार होमनाथ सुवेदी,साहित्यकारहरु उमा कार्की विन्ध्या सुब्बा पुष्प शर्मा एन एस डव्लु च्याप्टरका सम्पूण पदाधिकारी,समाजका अग्रज व्यक्तिहरुको बाक्लो उपस्थिति रहेको थियो । सापकोटाका अनुसार विश्वका विभिन्न १० देशबाट दुई दर्जनभन्दा बढी साहित्यकारहरु सिड्नीमा आएका हुन् ।
नेपाली भाषा र साहित्यको विकासमा लामो समय अध्ययन, अनुसन्धान र अध्यापन गर्नुभएका डा. गार्गी शर्मा,  डा खगेन्द्र लुईटेल, लिला लुईटेल, विन्ध्या सुब्बा, अनेसास अध्यक्ष पदम विश्वकर्मा , अनेसासका संस्थापक होम नाथ सुबेदी डा. कविता लामा, डा पुष्पा शर्मा, भयवादका प्रवर्द्रधक तथ हंङ्कङमा सक्रिय साहित्यका देश सुब्बा, निशा अर्याल, सिता पाण्डे लगायत सिड्नीमा बस्दै अाएका केदार पोखरेल, उमा कार्कि, निशा अर्याल, दुर्गा घिमिरे , नवराज कार्की, अल्पविराम पोखरेलीको कार्यक्रममा सहभागिता छ।
अस्ट्रेलियाको भिक्टोरिया, दक्षिण अस्ट्रेलिया, पश्चिम अस्ट्रेलिया, क्विन्सल्याण्ड र न्यु साउथ वेल्स राज्यहरुबाट पनि सम्मेलनमा सहभागी भएका छन । बिन्द्या सुब्बाको नारी साहित्यको गहकिलो कार्यपत्र, दर्जनौं दमदार रचना वाचन, शुभकामना का मन्तब्यले दोस्रो दिन विशेष बन्याे।
महामहिम राजादुत रुद्रकुमार नेपाल, अनेसास संस्थापक अध्यक्ष होमनाथ सुबेदि, अध्यक्ष पदम विश्वकर्मा, प्राध्यापक डा गार्गी शर्मा, डा. कविता लामा, एनआरएनका एनएसडब्लु अध्यक्ष दिनेश पोख्रेल ,ईन्द्रा वन लगायतले सम्मेलन सफलताको मन्तव्य राखेका थिए ।

