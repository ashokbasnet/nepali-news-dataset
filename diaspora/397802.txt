स्विटजरल्याण्डमा नेपाली कलाकार सगुनको एकल नृत्य साँझ
स्विटजरल्याण्ड । स्विटजरल्याण्ड निवासी नेपाली कलाकार सगुन भट्टले ‘नाट्यश्वर रंग प्रवेश’ शिर्षक दिईएको कार्यक्रममा एकल नृत्य प्रस्तुत गरेकी छन् ।
भट्टले नेपाली तथा स्विस समुदायको उपस्थितिमा स्वीस सहर बाडेनमा नृत्य प्रस्तुत गरेकी हुन् । १० बर्षको नृत्य तालिमपश्चात भट्टले भरतनाट्यममा डिप्लोमा हासिल गरेको अवसरमा ‘नाट्यश्वर रंग प्रवेश’ कार्यक्रमको आयोजना गरिएको हो ।
नेपाली चेली भट्टका क्लासिकल नृत्यहरुले सहभागीहरुलाई मन्त्रमुग्ध बने । उनले भाव, संवेदनाका र कलाका समिश्रणसँगै नृत्यहरु गर्दा धेरैको मन लोभिएको थियो । पाँच कक्षामा पढ्दा पढ्दै नृत्य तर्फ चासो राख्दै कलाकार भट्टलाई क्लासिकल नृत्यमा लगाब बढेपछि नाट्यश्वर नृत्य सिक्न सुरु गरेकी थिईन् ।
स्बिजरल्याण्डमा नै नर्सिङमा शिक्षा हासिल गर्दै गरेकी भट्टले, एमपिएको तालिम लिए पश्चात केहि बर्ष फेमिली डाक्टरको प्राईभेट प्राक्टिसमा पनि काम गरिन् । बिनाशकारी भुकम्प जाँदा आˆनै सक्रियतामा १० हजार ५ सय २ स्विस फ्रयाङकस् संकलन गर्दै कलाकार भट्टले स्विस नेपाली भुकम्प पीडित पुनःनिर्माण अभियानलाई हस्तान्तरण गरेकी थिईन् ।

