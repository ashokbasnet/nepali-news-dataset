सिड्नीमा अंग्रेजी सिक्दै नेपाली अभिभावक

राजन घिमिरे
सिड्नी । अष्ट्रेलियामा उच्च शिक्षा अध्ययन गरिरहेका अभिभावकहरु भाषाको समस्यावाट पीडित नहुनु परोस भनेर सीड्नीमा अभिभावक अग्रेजी कक्षा सुरु गरिएको छ ।
हृवाट इज योर नेम, आइ लिभ इन क्याम्पसी , माइ नेम इज राधा भन्र्दै पढ्दै थिए अभिभभावकहरु अग्रेजी कक्षामा । घरवाट मर्निङवाकमा निस्केका कयैन अभिभावक वाटो बिराएपछि हराएको घट्नाले पनि छोरा छोरीले बा आमालाई सामान्य बोलचालको अग्रेजी कक्षाका लागि प्रेरित गरेका हुन ।
नेपाली पहिरनमा सजिएका आमा अनि ढाका टोपीमै उपस्थित नेपाली बा, एक आपसमा जानी नजानी अंग्रेजी बोलिरहेको दृष्य साँच्चीकै रमाइलो थियो । छोरा नातीको प्रगती हेर्न वा नाती नातिनी स्याहार्न अस्ट्रेलिया आइपुगेका नेपाली अभिभावकहरु भाषागत समस्याले पीरोलिएको कुरा उनीहरुको अंग्रेजी कक्षामा देखिएको भाषामोहले पनि प्रष्ट पारेको देखिन्थ्यो ।
बाटामा साग सब्जी किन्दा देखि हिड्दा, डुल्दा पनि अंग्रेजी चाहिने हुनाले उनीहरुमा केहि सिकौँ भन्ने भावना जागेको रहेछ । भाषा कक्षामा अग्रेजी सिकिरहेका एक अभिभावकले भने, ‘हामीलाई हिँड्दा डुल्दा अनि किनमेल गर्दा पनि भाषाको ज्ञान आवश्यक भएकोले बुढ्ेसकालमा सिक्ने प्रयासमा लागेका हौँ ।’ नेपालका भिन्न स्थानवाट अस्ट्रेलियाको सिड्नी आइपुगेका नेपाली अभिभावकहरु बुढेसकालमा पनि मरिमेटेर अग्रेजी सिक्न खोज्नु आफैमा रमाइलो र नौलोे कुरा पनि हो ।
सीड्नीमा रहेको क्यान्टवरी नेप्लीज सोसाइटी, अस्ट्रेलियाको सहकार्य, ग्लोबल एजुकेशनल इन्स्टिच्युड र अजी ग्लोब एकेडेमीको सहयोगमा संचालित अभिभावक निशुल्क अंग्रेजी शिक्षा कार्यक्रममा करिब ३० जना अभिभावकहरु ब्यवहारिक अंग्रेजी ज्ञान लिइरहेका छन ।
क्यान्टबेरी नेप्लीज सोसाइटीको सहयोग र हाम्रो प्रयासमा निशुल्क कक्षा संचालन गरेको ग्लोबल एजुकेशनलका निर्देशक सन्तोष पाठकले जानकारी दिए । यसले कमसेकम अंग्रेजी बोल्न नजान्ने अभिभावकहरु नहराउन र कतै अलपत्र नपरुन भन्ने उद्देस्यका साथ यो प्रयासको थालनी भएको सन्तोषले सुनाए ।
भाषागत अप्ठ्याराले बिदेशमा थुप्रै ब्यवहारिक समस्या झेल्नु पर्ने नेपालगन्जकी कमला अधिकारीले बताइन् । हरेक ठाँंउमा दोहोरो संवाद नहुँंदा अनेक समस्या भोग्नु परेको कमलाले अनलाइनखबरसँग मनिन्, ‘एक्लै हिडौँ हराइएला भन्ने समस्या, किनमेल गर्दा बोलीचालीको समस्या, त्यसैले अंग्रेजी सिकिरहेको हुँ ।’ उनले थपिन्, ‘यस्ता भाषा कक्षावाट कम्तीमा अति आवश्यक बोलीचालीको भाषा मात्र सिक्न सकियो भने निकै सहज र सरल हुँंदो रहेछ ।’

