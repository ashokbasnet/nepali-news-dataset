प्रथम वाषिर्कोत्सव मनाउँदै पाल्पाली समाज, यूएई

आरपी सहयात्री
दुबई । वैदेशिक रोजगारीको सिलसिलामा पाल्पा जिल्लाबाट यूएई आएका पाल्पालीहरुको संस्था पाल्पाली समाज, यूएईले आफ्नो प्रथम वाषिर्कोत्सव भव्य रुपमा मनाउने तयारी गरेको छ ।
स्थापनाको एक वर्षमै रचनात्मक तथा उपलब्धिमूलक कामहरु गरेर क्रियाशील समाजका रुपमा स्थापित यस समाजले नेपालबाटै कलाकार बोलाएर विविध साँस्कृतिक कार्यक्रमहरुका साथ प्रथम वाषिर्कोत्सव मनाउन लागेको समाजका कोषाध्यक्ष कैलाश अर्यालले जानकारी दिएका छन् ।
आगामी २२ अप्रिल, शुक्रबारका दिन दुबईको इम्पेरियल सुइट होटलमा मनाउन लागिएको वाषिर्कोत्सव कार्यक्रमको मुख्य आकर्षक लोकगायक नारायण रायामझी र लोकगायिका जमुना राना आउने भएका छन् ।
नेपाली नयाँ वर्ष २०७३ को पूर्वाधमै आयोजना हुन लागेको उक्त कार्यक्रमले यूएईमा छरिएर रहेका पाल्पालीहरुलाई एकताको सुत्रमा बाँध्ने समाजका अध्यक्ष खुम आले मगरले बताएका छन् ।
यूएईमै स्थापित कलाकारहरुका विविध प्रस्तुति रहने उक्त कार्यक्रम पूर्णरुपमा मनोरन्जनात्मक हुने दाबी आयोजकको छ । समाजको वाषिर्क कार्यहरुको समीक्षा, भावी कार्यक्रमको जानकारी तथा विविध प्रतिवेदनहरुको प्रस्तुति रहने उक्त कार्यक्रममा सहभागी बन्न समाजले सबै पाल्पालीहरुलाई सार्वजनिक रुपमा आहृवान गरेको छ ।

