चितवनको विकासका लागि सिड्नीमा क्रुज पार्टी हुने
राजन घिमिरे
सिड्नी । चितवन समाज अस्ट्रेलिायको आयोजनामा नयाँ बर्ष २०७३ को अवसर पारेर यही आउँंदो अप्रील २४ तारिखमा सीडनीमा क्रुज पार्टी हुने भएको छ ।
जेल कलेज बेलाविष्टा क्रुज पार्टीको नाम दिइएको यो रात्रीभोज सीड्नीको समुद्री किनारमा करिब चार घन्टा चल्ने छ । एकै पटक एक हजार मानिस अटाउने क्रुज सीड्नीको डार्लिङ हार्वरवाट छुटने छ ।
अस्ट्रेलियामा छरिएर रहेका नेपालीबीच आपसी भाइचाराका साथै चितवन वेलफेयर फन्डको सहयोगार्थ क्रुज पार्टी आयोजना गर्न लागिएको समाजका अध्यक्ष बुद्धि डल्लाकोटीले जानकारी दिए ।
एक लाख अस्ट्रेलियन डलरको कोष निर्माणार्थ आयोजना गरिन लागेको यो क्रुज पार्टी संभवतः अस्ट्रेलियामै नेपालीले आयोजना गरेकामध्ये ठुलो हुने समाजका संरक्षक केशवप्रसाद सापकोटाले अनलाइनखबरलाई जानकारी दिए ।
प्रवासमा छरिएर रहेका नेपालीबीचको एकता र जन्मभूमिप्रतिको कर्तब्य निर्वाह कार्यक्रमको मुल लक्ष्य रहेको सापकोटाले सुनाए । यसपटक पार्टीमा करिब एक हजार नेपालीको सहभागिता गराउने लक्ष्य रहेको समाजका पुर्व अध्यक्ष सत्यप्रकाश कडेंलले बताए । कडेंलले मातृभूमिप्रतिको कर्तब्य पालनाका लागि प्रवासमा रहेर थोरै भएपनि केहि गर्न सकिएला भन्ने भावले च्यारिटीको आयोजना गरिन लागेको जानकारी दिए ।
कार्यक्रम संयोजक धर्मराज अधिकारीले चितवनवाट अस्ट्रेलियामा आएर छरिएर बसेका नेपालीबीच एकता कायम गर्नुका साथै सहयोगको बाताबरण बनाउन महत्वपुर्ण भुमिका निर्वाह गर्ने कुरा सुनाए । कार्यक्रममा लाइभ म्युजिक, फेसन शो, हास्यब्यँग्य प्रस्तुति रहनुका साथै नेपाली खानाद्वारा अतिथीलाई सत्कार गरिनेसंस्थाका सल्लाहकार युवराज भट्टराईले जानकारी दिए ।

