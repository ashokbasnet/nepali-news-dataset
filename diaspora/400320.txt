नेपाली घरले प्रत्येक बर्ष दुई नेपाली बिद्यार्थीलाई छात्रबृति दिने
कोलोराडो अमेरीका । कोलोराडोमा सक्रिय सामाजीक संस्था ‘नेपाली घर’ले हरेक बर्ष उच्च माध्यामिक शिक्षा उत्तिर्ण गरेका दुई जना छात्र छात्रालाई एक एक हजार डलर छात्रबृति दिने निर्णय गरेको छ ।
गत शुक्रबार सम्पन्न संस्थाको बैठकले कोलोराडोमा बसोबास गर्ने नेपाली समुदायका छात्र छात्राहरुलाई छात्रबृति दिने निर्णय गरेको हो ।
अमेरीकी संस्कृतिमा हुर्कदैै गरेका भावी पुस्तालाई नेपाली संस्कृतीको जगेर्ना गराउन तथा उनीहरुलाई नेपाली समुदायतर्फ आकषिर्त गराउने उद्देश्यले संस्थाले यो निर्णय गरेको हो । यहाँ जन्मे हुर्केका बालबलिकामाझ नेपाली भाषा संस्कृती जोगाउन कठिन हुने अवस्था आएको भन्दै यस्ता कार्यक्रमले बाल बलीका र तिनका परिवारलाई नेपाली समुदाय तर्फ आकषिर्त गराउने संस्थाका अध्यक्ष योगराज गौतमले बताएका छन् ।
यस योजनाको कार्यन्वयनका लागिसंस्थाको आगामी बैठकमा विशेष समिती गठन गरि उक्त समितीलाई जिम्मा दिने गौतमले बताएका छन् । उनले नेपाली घर निर्माण गर्न संकलन गरिएको कोषको रकम यस कार्यको लागि खर्च नगरिने प्रतिबद्धता समेत गरेका छन् ।

