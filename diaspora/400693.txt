जापानमा बसोबास गर्दै आएका नेपालीहरुको समस्या बुझ्दै नेपाली राजदूतावास
जापान । जापानमा वसोबास गर्दे आएका नेपालीहरुको अवस्था, राजदूतावास था संघसंस्थाहरुको भूमिकाबारे अन्तरक्रिया कार्यक्रम आयोजना गरिएको छ । एनआरएन कान्साइले आयोजना गरेको कार्यक्रममा कान्साई बासिनेपालीहरुको ब्यापक सहभागिता रहेको थियो ।
मार्च १३ तारिक आइतबार २ बजे देखि सुरु गरिएको अन्तरक्रिया कार्यक्रममा जापानका लागि नेपाली  कार्यवाहक राजदूत गेहेन्द्र राजभण्डारीको उपस्थिति रहेको थियो । एनआरएन कान्साइका कार्यबाहक संयोजक भूमीराज दवाडी को सभापतित्वमा सम्पन्न कार्यक्रममा ओसाकाका कन्सुलर इमानिसी कुनियो  एनआरएनए आइसीसी सदस्य तुलसीराम खरेल लगायत विभिन्न संघ संस्थाका प्रतिनिधि हरुको उपस्थिती रहेको थियो ।
एनआरएनए कान्साइका निवर्तमान संयोजक तथा सल्लाहकार नरेन्द्र बस्नेत ९दिनेश०ले कार्यक्रम आयोजना गर्नुको उदेश्यबारेमा सहभागीहरुलाई प्रस्ट्याएका थिए । कार्यक्रम अनुप पौडेलले गरेका थिए ।
कार्यक्रममा सुरुमा बिभिन्न संघ सस्थाका प्रतिनिधिद्वारा कार्यक्रमको बिषयका बारेमा आफ्नो धारणा राखेका थिए । वक्ताहरुले नेपालीहरुका बिभिन्न समस्या बारे चर्चा गरेका थिए ।
सहभागीहरुले विद्यार्थी, कुक, लगायतका अन्य नेपालीका समस्या बताउदै पछिल्लो समय शरणार्थीको समस्या बिकराल बन्दै गएको र यसलाई रोक्न नसकेपनि जनचेतनाको लागि दूताबासले भूमिका खेल्नुपर्नेमा जोड दिएका थिए । यस्तै दूताबासको आन्तरिक समस्यालाइ समाधान गर्नु पर्ने र नेपालीलाइ दूताबासले अबिभाबकत्व ग्रहण गर्नु पर्ने बताएका थिए ।
कान्साई नेपाली बिद्यार्थी समाज र नेसाज का प्रतिनिधिहरु को  सकारात्मक सोच र विचार को प्रसंसा गर्दै बिद्यार्थी हरुलाई अध्यन लाइ पहिलो प्राथमिकता दिएर अगाडी बढे सदैब भविश्य उज्ज्वल रहने कार्यवहाक राजदूत राजभण्डारीले बताए । सहभागीहरुको प्रश्नको जवाफ दिदै भण्डारीले नेपालीका समस्याहरु समाधान गर्ने हरदम प्रयास राजदूतावासले गरिरहेको उल्लोख गरे ।
उनका अनुसार दूतावासले १५ मिनेट को नीति, अर्जेन्टअबस्थामा फोटोकपि दुताबासमा उपलब्ध गराउने, तथा राहदानीको लागि नेपालमा प्रत्यक हप्ता फर्म पठाउने ब्यबस्था गर्ने काम सुरु गरि सकेको जानकारी दिए । उनले दूताबासले आफ्नो फेसबुक पेज मार्फत नेपालीको  गुनासो सुन्दै  समाधान को पहल गर्ने काम गरिरहेको जानकारी दिए ।
दूतावासमा फोन नउठ्ने भन्दै उठेको प्रश्नमा उनले भने स् समस्या नै छैन कत्ति पनि भनेर भन्दा पनि कति पय अबस्थामा हामीमा धैर्य गर्ने बानि बसाउनु पनि पर्ने छ किन कि एन्सरिंग मेसिनले लाइन ब्यस्त भएको अबस्थामा हामीले मेसिनको गाइडलाइन अनुसार धैर्य गर्नु पर्ने हुन्छ । एक पटक मा ३ कल मात्र उठ्ने भएकोले त्यो भन्दा बढी कल आएको अबस्थामा एन्सरिंग मेसिन ले लाइनमा राक्छ र त्यहि अनुसार पर्खनु पनि पर्ने हुन्छ ।
पछिल्लो समय दूतावासको पहलमा बिधार्थीको लागि सेमिनार गरिएको यसले सकारात्मक संदेश दिएको उनले बताए । 

