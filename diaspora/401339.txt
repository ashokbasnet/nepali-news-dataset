युएईका नेपालीले मैथिली कलाकारसँग होली खेल्दै
यूएई । रंगीन पर्व होलीको अवसरमा मधेसी समाज यूएईले साँस्कृतिक कार्यक्रम आयोजना गर्ने भएको छ ।
सिरहाको अग्निपीडित, मधेस आन्दोलनका घाइते एवं सहिद परिवारको सहयोगार्थ यूएईको अल ऐन शहरमा आयोजना गर्न लागिएको ‘च्यारिटी शो’ मा मैथिली तथा भोजपुरी सिनेमाकी चर्चित अभिनेत्री डोली सरकार, गायक देवेन्द्र सोनी लगायतका कलाकारहरुको प्रस्तुति रहने आयोजकले जानकारी दिएको छ ।
परदेशमा रहेर आˆनो मौलिक चाडपर्वको जगेर्ना गर्नुको साथै यसैको माध्यमबाट स्वदेशमा रहेका पीडितहरुलाई सहयोग गर्ने उद्देश्यले कार्यक्रम आयोजना गर्न लागिएको आयोजक समितिका संयोजक राकेश जयसवालले जानकारी दिए । यूएईमा हप्तैपिच्छे साँस्कृतिक कार्यक्रम हुने गरेपनि त्यो नेपाली भाषाको मात्रै हुने गर्छ । तर ठूलोसंख्यामा रहेका मैथिली तथा भोजपुरी दर्शकलाई लक्षित गरेर हालसम्म कुनै कार्यक्रम नभएकोले आफूहरूले यसको निम्ति पहल सुरु गरेको संयोजक जयसवालले बताए ।
आमन्त्रित कलाकार डोली सरकार मैथिली तथा भोजपुरी सिनेमाकी चर्चित अभिनेत्री हुन् भने गायक देवेन्द्र सोनी मधेसी श्रोतामाझ लोकपि्रय गायक हुन् । आगामी १८ मार्च इन्डियन सोसिएल सेन्टरको प्रांगणमा सम्पन्न हुने कार्यक्रमलाई अन्नपूर्ण ट्राभल्स अल ऐनले प्रायोजन गरेको छ ।

