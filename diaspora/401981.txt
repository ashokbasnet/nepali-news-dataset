क्रियटिभ नेप्लिज वुमनको अध्यक्षमा गरिमा घले
बार्सिलोना । क्रियटिभ नेप्लिज वुमन डेनमार्कको तेस्रो अधिवेशनले डा. गरिमा घलेको अध्यक्षतामा नयाँ कार्यसमिति चयन भएको छ । १०६ औ अन्तराष्ट्रिय महिला दिबसको अवसरमा डेनमार्कमा सम्पन्न अधिवेशनले डा. घलेको अध्यक्षतामा १३ सदस्यीय नयाँ कार्यसमिति चयन गरेको हो।
सर्बसम्मत नयाँ निर्बाचित कार्यसमितिको उपाध्यक्षमा ईन्दिरा तिवारी, महासचिव मिना पौडेल, सचिव बिमला भट्ट राई र कोषाध्यक्षमा बनिता ढकाल चयन भएका छन्।
यस्तै सदस्यहरुमा भावना सिंह मल्ल, निर्मला सापकोटा कंडेल, रमा सापकोटा, सम्झना खत्री रहेका छन् भने बाँकी ४ सदस्यहरु पछि मनोनित गरिने भएको छ।
मार्च ८ तारिक अन्तराष्ट्रिय महिला दिवसको अवसरमा कोपेनहेगनमा सम्पन्न अधिबेशनमा महासचिव ईन्दिरा तिवारीले संस्थागत प्रतिवेदन र कोषाध्यक्ष बनिता ढकालले आर्थिक प्रतिबेदन प्रस्तुत गरेकी थिइन्। कार्यक्रममा उपस्थित बिभिन्न संघ संस्थाका प्रतिनिधिहरुले महिला दिवसको अवसरमा शुभकामना ब्यक्त गरेका थिए।

