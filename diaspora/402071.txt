नेपाली जन सम्पर्कसमिति अमेरिका भर्जिनिया शाखाद्वारा शुभकामना व्यक्त
अमेरिका । नेपाली जनसंपर्क समिति अमेरिका भर्जिनिया शाखाको तर्फबाट नेपाली कांग्रेस पार्टीको हालै सम्पन्न तेह्रौ महाधिवेसनबाट निर्वाचित भएका पदाधिकारी सहित केन्द्रीय सदस्यहरुलाई बधाइ तथा शुभकामना व्यक्त गरेको छ ।
समितिले देशको सबैभन्दा पुरानो र ठूलो प्रजातान्त्रिक पार्टीमा समूह गुट उपगुट हुनु कुनै अस्वाभाबिक कुरा नभए पनि आगामी दिनमा सबैलाई समेटेर संगठनलाई सुदृढ र सन्तुलित रुपमा अगाडि बढाउनमा सम्पूर्ण बिजयीहरुलाई सफलताको शुभकामना दिएको छ ।
सभापति एवम् पूर्वप्रधानमन्त्री स्वर्गिय सुशील कोइरालाको नेत्रित्वमा जारी भएको संघिय गणतान्त्रिक नेपालको संबिधानले प्रत्याभुत गरेका नागरिकका हक अधिकारहरुको संरक्षण र मुलुकले अँगालेको प्रजातान्त्रिक पद्धतीका मूल्य र मान्यताहरुको सम्बर्धन गर्ने मार्गमा नेत्रित्वदायी भूमिका निर्बाह गर्न वर्तमान समुह सफल होस् भन्ने समितिले कामना गरेको छ ।
नेपाली जनसम्पर्क समिति अमेरिका भर्जिनिया शाखाका सभापति रामशरण हुमागाइले एक बिज्ञप्ति मार्फत  शुभकामना तथा बधाई दिएका हुन् ।

