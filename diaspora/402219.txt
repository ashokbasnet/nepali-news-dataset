अमेरिकामा नेपाली शरणार्थीमाथि सांघातिक हमला

विजय थापा 

वाशिंगटन डीसी । अमेरिकाको न्युयोर्क शहरको रोचेस्टरमा बसोबास गर्ने ४ जना छोराछोरीका पिता खड्ग कट्टेल नामका नेपाली शरणार्थी माथि सांघातिक आक्रमण भएको छ ।


 परिवारका सदस्यहरूका अनुसार गत आइतबार रोचेस्टर हाइल्याण्ड भाडाको घर (अपार्टमेन्ट) नजिकको वेस्टफल सडकमा हिँडिरहेको अवस्थामा पछाडिबाट सांघातिक हमला भएको थियो ।
उनलाई २-३ जना मानिसले पिट्नुको साथै चक्कुले आक्रमणसमेत गरेर अपहरण प्रयास गरेका थिए ।
रगताम्मे र बेहोस भएर ढलेका कट्टेललार्इ  उनका छोराले देखेपछि प्रहरीलाई खबर गरेका थिए ।
उनको उपचार स्ट्रोंग मेमोरिएल अस्पतालमा उपचार भइरहेको छ र स्वास्थमा सुधार भइरहेको छ ।


