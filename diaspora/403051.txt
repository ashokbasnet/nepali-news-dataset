यूएईबाटै लोकसंगीतमा अघि बढ्दै भट्टरार्इ

आरपी सहयात्री 
यूएई । काम र दामको खोजीमा आठ वर्षअघि स्याङ्गजा जिल्ला पेलाकोटबाट दुबई आएका  गोपाल भट्टराईको परिचय कामदारमा मात्र सीमित रहेन । सानैदेखि नै गीतसंगीतमा रुचि राख्ने भट्टरार्इलाई घरको आर्थिक स्थितिले कहिले भारत त कहिले ओमन पुर्यायो । कर्मले डोहोर्उँदै जहाँ पुगे पनि उनको लोकसंगीप्रतिको मोह कहिले घटेन । यूएईको नेपाली सांगीतिक माहोल अन्तर्गत लोकगीतको क्षेत्रमा संघर्षरत सयौं सष्ट्राहरुमध्ये एक हुन् गापाल भट्टरार्इ ।
आफ्नो रुचिको क्षेत्रमा संघर्ष गर्दागर्दै यूएईको नेपाली समुदायमा विगत २ वर्षदेखि भट्राई आफ्ना प्रस्तुतिहरु नेपाली लोकसंगीतका पारखीहरुलाई पस्कन थालेका छन् । पहिलो कोसेली ‘दशैं तिहार’ सार्वजनिक गरेपछि आरम्भ भएको भट्राईको सांगीतिक यात्रा निरन्तर अगाडि बढिरहेको छ ।
उक्त लोकदोहोरी एल्बममा लय तथा शब्द भट्टराईको रहेको छ भने खुमन अधिकारीसँगै उनको आवाज पनि समेटिएको छ । त्यसको लगत्तै दोस्रो एल्बम  ‘गुल्मी रिढी हुँदै स्याङ्जा तिर जाम’ पन्चेबाजा कोसेलीले भट्राईको सांगीतिक करियरलाई उचो बनाउने काम गरेको थियो । दोस्रो एल्बममा शब्द तथा लय गोपाल भट्टराईको रहेको छ भने खुमन अधिकारी र सविता आचार्यले स्वर भरेका छन् ।
यस्तैगरी आफ्नो सांगीतिकयात्रालाई अगाडि बढाउँदै भट्राईले तेस्रो एल्बम ‘सूर्यमुखी फूलजस्तै तिम्रो मुहार झल्क्यो’ भर्खरै सार्वजनिक गरेका छन् । यस एल्बमा भने गोपाल भट्टराई अनि मुना थापाको स्वर रहेको छ । कल्पना घिमिरेको शब्द अनि शोभाखर भट्टराईको लयमा सजिएको उक्त गीतको म्युजिक भिडियो नेपालमा बन्न लागेको उनले अनलाइनखबरलाई बताए ।

