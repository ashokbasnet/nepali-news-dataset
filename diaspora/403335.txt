सिड्नीमा चम्कदै नेपाली फुटबल


राजन घिमिरे 
सिड्नी ।  खेलक्षेत्रमा बढ्दो सहभागिताले प्रवासमा पनि नेपाललाइ चिनाउने काम गरेको छ । अस्ट्रेलीयामा हुने गरेका कयैन खेलकुद प्रतियोगिताहरुमा नेपाली मुलका खेलाडीहरुले देशको झन्डा बोकेर सफलता हात पारेको उदाहरणहरु प्रसस्त छन् ।

यसै क्रममा साउथ सीड्नी वन्ड्रस क्लबको आयोजनामा सन्चालीत हार्मोनी कप फुटबल प्रतियोगितामा नेपालले दोस्रो स्थान हात पारेको छ । करिब १६ टीमको सहभागिता रहेको प्रतियोगितामा नेपाली टोलीले  लिग चरणका तिनै खेलहरु जित्दै फाइनल प्रवेश गरेको  थियो ।

अस्ट्रेलियाजस्तो बहुल सांस्कृतीक समुदाय भएको देशमा बिभिन्न देशवाट आएका प्रवासी बिचको भाइचारा बढाउने उद्देस्यले प्रतियोगिता आयोजना गरीएको आयोजकले जनाएको छ  । नेपालले पहिलो खेलमा अफ्रीकाका ओरीयो टीमलाई ४ – १ले हराएको थियो ।  जसमा नेपाली खेलाडीहरु अस्वीन पोखरेलले एक गोल सुचित शर्माले दुइ गोल र परशु आचार्यले एक गोल हानेका थिए ।

यसैगरी पारामाटा रंगशालामा भएको दोस्रो खेलमा नेपाली टोलीले थानिय अस्ट्रेलियन टोलीलाई ४-२ले  पराजित गरेको थियो । जसमा पारस थापा ,सचीत शर्मा र परशु आचार्यले गोल गरेका थिए । तेस्रो खेलमा नेपालले पुन अफ्रीकन प्रतिद्धन्द्धी पाएको थियो । सो खेल नेपालले तेस्रो लिग खेल २ – ०ले जितेको थियो ।

आफ्ना लिग खेल सबै जितेको नेपालले फाइनलमा  गनर्ससँंग  ३-१को हारेको थियो ।  विजेता तथा उपविजेता खेलाडीलाई स्थानिय बहुसांस्कृतीक तथा खेलकुद मन्त्री जोन आज्काले ट्रफी तथा प्रमाणपत्र बितरण गरेका थिए । स्थानिय नेपाली फुटबल संघले प्रतियोगितामा नेपाली टोलीलाई मैदान उतारेको थियो । अस्ट्रेलियन नेप्लीज फुटबल संघका उपाध्यक्ष राजु मानन्धर र महासचिव अरुण तामाङले अफीसीयलको भुमिका निर्वाह गरेका थिए ।

