न्युयोर्कमा ठकुरीलाई कास्य पदक
वाशिंगटन डिसी । आज मार्च २० तारिख आइतबार न्युयोर्कको फ्लसिंगको सेराटन लागर्डिया इस्ट होटलमा भएको कराते खेलमा डिसीका उज्ज्वल  ठकुरीले कास्य पदक हात पारेका छन् ।
न्युयोर्क राज्यको फ्लसिंगमा भएको कराते युएसए मार्शल आर्ट्स हल अफ फेम ३५ बर्ष देखि ४५ बर्ष को खुला प्रतियोगितात्मक  प्रतिस्पर्धामा उज्ज्वल ठकुरी मेक्सिकन खेलाडीसँग पराजित भै तेस्रो स्थानमा रहेका हुन् ।
युएसए मार्शल आर्ट्स हल अफ फेमू अमेरिकाको नौ वटा राज्यहरुमा हुने प्रतियोगिता हो    २०१६ को पहिलो खेल  न्युयोर्क बाट संचालन भएको छ ।
यस खेलको साथसाथै ठकुरीको छ वटा छुट्टा छुट्टै राज्यमा खेल खेलेका छन् ।  ठकुरीले १० वटा राज्यमा खेल पुर्याउने प्रतिबद्धता अनुसार अब चार ४ छुट्टै राज्य मात्र बाकी रहेको छ  ।
उनले वाशिंगटन डिसी ,बाल्टिमोर, पेंसेल्भानिया ,भर्जिनिया, न्युजर्सी तथा न्युयोर्क खेली सकेका छन्  आजको खेल समेत लगाएर ठकुरीले ७ वटा स्वर्ण ,२ वटा रजत र ३ वटा कास्य जित्न सफल भएका छन् ।

