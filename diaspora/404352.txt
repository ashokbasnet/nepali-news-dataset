लुम्बिनी वेलफेयर सोसाइटी युएईमा पाण्डे निर्वाचित
आरपी सहयात्री
दुबई । यूएईको नेपाली समुदायमा परिचित तथा स्थानीय प्रशासनसँग सहकार्य गरी सामाजिक कार्यमा प्रसिद्धि कमाएको लुम्बिनी वेलफेयर सोसाइटीको अध्यक्षमा गीतामणि पाण्डे चयन भएका छन् ।
मार्च १८ मा बरदुबइको र्फचुन होटलमा सम्पन्न पाँचौं अधिवेशनले पाण्डेलाई अध्यक्षको जिम्मेवारी सुम्पेको हो । नयाँ कार्यसमितिमा लुम्बिनी अञ्चलबाट यूएई आएका २९ जना रहेका छन् । लामो समयदेखि यूएईमा कार्यरत पाण्डे फोटो पत्रकारकारका रुपमा परिचित छन् ।
अधिवेशन सफलताका लागि यूएईको नेपाली समुदायमा परिचित धेरै सामाजिक अभियन्ताहरु उपस्थित भएका थिए । अतिथिहरुमा व्यावसायी दिपा पाण्डे, नेपाली बिजनेश काउन्सिलका कोषाध्यक्ष एकेन्ऽ थापा, नेपाल पत्रकार महासंघका अध्यक्ष त्रिलोचन कोइराला, अर्घाखाँची सम्पर्क समितिका अध्यक्ष राजु खड्का, गुल्मी समाजका अध्यक्ष लक्ष्मण भण्डारी, एनआरएनका सल्लाहकार निमेष गिरी, स्याङ्जा समाजका अध्यक्ष कृष्ण न्यौपाने, शंकर न्यौपाने, पर्वत समाजका राजेन्ऽ अधिकारी, पत्रकार भूपराज बस्याल, प्रवासी नेपाली मञ्चका अध्यक्ष श्याम कँडेल, मञ्चकै पूर्वअध्यक्ष प्रकाश कोइराला, पाल्पाली समाजका अध्यक्ष खुमबहादुर आले, फोटोग्राफर लालबहादुर ढेंगा लगायत नेपाली व्यवसायीहरु, बुद्धिजिवी, पत्रकारहरु तथा संघसंस्थाका प्रमुखहरु नेपालीहरुको उल्लेख्य उपस्थिति रहेको थियो ।
सरस्वती पौडेलको स्वागत मन्तब्यबाट सुरु भएको कार्यक्रमका अधिकांश वक्ताहरुले लुम्बिनी प्रचुर सम्भावना भएको अञ्चल भएकोले हरेक दृष्टिले लुम्बिनीलाई विश्वभरि प्रचारप्रसार गर्नुपर्नेमा जोड दिएका थिए ।
सबै वक्तहरुले नयाँ कार्यसमितिलाई कार्यकालको शुभकामना दिए । सभापति डीएल शर्माले आफु जुनसुकै ठाउँमा रहे पनि संस्थालाई कहिल्यै भुल्न नसक्ने भन्दै नयाँ कार्यसमितिलाई पूर्णरुपमा सहयोग गर्ने वाचा गरे । उनले लुम्बिनी वेलफेयर सोसाइटीलाई अन्तर्राष्ट्रियकरण गर्दै लानु जरुरी भएको र यसको पहल भैरहेको जानकारी गराएका थिए ।
दुई चरणमा भएको कार्यक्रम अर्घाखाँचीका राजु खड्काको अध्यक्षतामा नयाँ कार्यसमितिलाई कार्यभार सुम्पदै सौहार्दपूर्ण वातावरणमा सम्पन्न भएको सोसाइटीको महिला विभाग प्रमुख दिपा पाण्डेले जानकारी दिइन् ।

