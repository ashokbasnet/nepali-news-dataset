जापानमा दक्षिण एसियाली साँस्कृतिक महोत्सव हुने

टोक्यो । जापानमा दक्षिण एसियाली साँस्कृतिक महोत्सव हुने भएको छ । महोत्सवमा नेपाल, भारत, श्रीलंका, बगंलादेश, भुटानलगायत देशका साथै जापान लगायत देशका सँस्कृतिलाई एकसाथ प्रस्तुत गरिने छ ।
बैशाखी मेला नाम दिइएको यो महोत्सव आगामी अप्रिल महिनाको १७ तारिखमा जापानको फुकुओकामा हुने छ । करिव १ दशकदेखि निरन्तर रुपमा गरिँदै आएको उक्त मेलामा दक्षिण एशियाली देशका कलाकारहरुले आफ्नो प्रस्तुतिसमेत दिने गरेका छन् ।
यस बर्षको मेलालाई खासगरी ‘खारे फेष्टिभल’ नाम दिएर मनाइने कार्यक्रम संयोजक रामकृष्ण श्रेष्ठले जानकारी दिए । बिगतमा बर्ष जस्तै यस बर्ष पनि नेपाली पञ्चेबाजा झाँकीसहित शुरु गरिने उक्त मेला हेर्न जापानको टोक्यो, नागोया, ओशाका सिजोउका मियाजाकी, नागासाकीबाट समेत नेपाली, बगंलादेशीहरु फुकुओका जाने बताइएको छ ।
स्टेज कार्यक्रमा नेपाली कलाकारहरुले गीत सगिंतमा आफ्नो नृत्य प्रस्तुत गर्नेदेखि कन्सर्ट समेत गर्ने श्रेष्ठले बताए । सांस्कृतिक कार्यक्रमअन्तर्गत जापानमा रहेका नेपालको समस्यालाई नाटकीय ढंगबाट समेत देखाइने छ ।
मेलामा नेपाली मौलिक खानाहरु करी, मःम, सेल रोटीलगायतका परिकार तथा सामाग्रीको स्टल समेत राखिने बताइएको छ ।
खासगरी जापानमा रहेका नेपालीहरुले यो मेलालाई पर्वको रुपमा मनाउँदै आएका छन् । नेपालको नयाँ बर्षको अवसर पारेर प्रत्यक बर्ष गरिने कार्यक्रमको नाम ‘बैशाखी मेला’ दिइएको छ । मेला बिहान १० बजे देखि साँझ ५ बजेसम्म हुने बताइएको छ ।

