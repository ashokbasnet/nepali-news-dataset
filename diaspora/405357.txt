इकोटिरियल गुयानामा एनआरएनए को ७३ औ शाखा गठन
 
विजय थापा 
 
गुयाना । मध्य अफ्रिकी मुलुक इकोटिरियल गुयानामा एनआरएनए को ७३ औ शाखा गठन भएको छ । एनआरएनएका अफ्रिका क्षेत्रीय संयोजक सुनिल कार्कीका अनुसार भर्खरै गठन गरिएको गैर आवासीय नेपाली संघ इकोटिरियल गुयाना राष्ट्रिय समन्वय समितिमा सन्तबहादुर बिष्ट अध्यक्ष रहेका छन् ।

समितिमा इन्द्रसिंह लामा र कमल गौतम उपाध्यक्ष, कृष्णचन्द्र सेढाई महासचिव र राजकुमार के .सी. कोषाध्यक्ष रहेका छन् भने सदस्यहरुमा प्रशान्त शर्मा, लबकुमार थपलिया, उमेश दाहाल, सुमन बिके., सुनिल बिके र दुतराज लामा चयन भएका छन् ।
    
एनआरएनए अन्तराष्ट्रिय समितिका कोषाध्यक्ष हिक्मत थापाका अनुसार इकोटिरियल गुयाना अफ्रिकाको मध्य पश्चिममा पर्ने अफ्रिकाकै प्रमुख तेल निर्यातक राष्ट्र मध्य एक हो ।
 
यहाँ करिब दुर्इ दर्जन नेपालीहरु विभिन्न ब्यबसायमा सलग्न छन् । इकोटिरियल गुयाना अब एनआरएनए को ७३ औं शाखा र अफ्रिकाको १५ औं एनआरएनए शाखा हुनेछ ।

