मलेसियामा सिस्नुपानीको ‘दुई थोपा हाँसो’
रामचन्द्र नेपाल
मलेसिया । सधैजसो छुट्टकिो अवसरमा व्यवसायिक रुपमा सांगीतिक कार्यक्रम भैरहने मलेसियामा यो हप्ता पनि कार्यक्रम नै भयो तर त्यो सांगीतिक थिएन, ज्ञान वर्द्दक थियो, अनि निशुल्क समेत ।
सिस्नुपानी नेपालको आयोजनामा भएको कार्यक्रममा समसामयिक विषयवस्तु लाई रोचक र घोचक तरिकाले प्रस्तुत मात्रै गरेनने कसरी स्वच्छ हुन सकिन्छ भन्ने ज्ञान समेत वाँडेर विहीवार नेपाल फर्किए ।
श्रमजीवि नेपालीहरुमा समर्पित रहदै दुई थोपा हाँसो नाम दिईएको उक्त कार्यक्रमबाट मलेसियामा रहेका प्रवासी नेपालीले भरपूर मनोरञ्जन लिए ।
सिस्नुपानी नेपालका अध्यक्ष लक्ष्मण गाम्नांगेले मलेसियाले भन्दा नेपालले धेरै प्रगती गरिसकेको भन्दै नेपालको चिठि पढेर सुनाएका थिए । सुरुमा असमञ्जसमा परेका दर्शकहरुले व्यंग्यत्मक चिठी बुझेपछि खुवै मनोरञ्जन लिए ।
मनोज गजुरेलको गजुरियल प्रहसनले मनोरञ्जन मात्रै दिएन सकारात्मक हुन समेत सिकायो । उनले भारतीय प्रधानमन्त्री नरेन्द्र मोदीदेखि प्रचण्ड सम्मको क्यारिकेचर गर्न भ्याए । कविद्धय अर्जुन पराजुली र धिरेन्द्र प्रेमर्षीले समसामयिक विषयवस्तुलाई निकै ब्यंग्यात्मक तरिकाले प्रस्तुत गर्दा दर्शकको ताली र हाँसोले हल गुञ्जिएको थियो ।

डा.राजु अधिकारीले योग गर्न सिकाए । उनले मलेसियामा मृत्युदर धेरै हुने गरेको कारण आफुले सिकाएको योगले थप जीवन जीउनलाई प्रभावकारी हुने वताउँदै खानपिनमा ध्यान दिन समेत अनुरोध गरे ।
कार्यक्रम निकै प्रभावकारी भएकाले नेपाली दुतावासको समेत सहकार्य भएको राजदुत डा. निरन्जनमान सिह वस्न्यातले वताए । कार्यक्रम मलेसियाको निलाई, मेरु, क्वालालम्पुर, रावाग र जोहोरवारुमा भएको थियो ।

