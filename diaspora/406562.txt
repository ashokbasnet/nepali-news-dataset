डेनमार्कका नेपालीहरुद्वारा पर्वतका दुई बिद्यार्थीलाई आर्थिक सहयोग
कोपनहेगन । नेपाली जनसम्पर्क समिति डेनमार्कले पर्वतका दुई गरीब तथा जेहन्दार बिद्यार्थीलाई सहयोग गरेको छ ।
सहयोग रकम नेपाल भ्रमणको क्रममा जनसम्पर्क समिति डेनमार्कका सल्लाहकार प्रकाश ढकालले पोखरामा आयोजित एक कार्यक्रममा प्रदान गरेका हुन् ।
नवजागृत उच्च माध्यमिक बिद्यालय पर्वत तिलाहरमा अध्ययन गरेका पुर्व बिद्यार्थीहरु मनोज के.सी. र इन्दिरा बस्नेतलाई उच्च शिक्षाका लागि ६० हजार ६ सय प्रदान गरिएको हो ।
बिद्यार्थीहरु मनोज के. सी. हाल जनप्रीय उच्च मा.वि. र छात्रा इन्दिरा बस्नेत स्पिरल ग्यालेक्सी उच्च मा.बि. पोखरामै कक्षा १२ मा अध्ययनरत छन् । उनीहरु दुवै जना २०७० सालको एस.एल.सी. परीक्षामा छात्र र छात्रातर्फबाट पर्वत जिल्ला प्रथम हुन् ।
दुवै बिद्यार्थीको आर्थिक अवस्था कमजोर रहेकोले बिद्यालयले स्रोत साधन जुटाएर उनीहरुको पढाईमा अहिले सहयोग गरिरहेको बिद्यालयका प्रधानध्यापाक बिष्णु प्रसाद सुवेदीले बताए आशा व्यक्त गरेका छन् ।
सहयोग रकम पाए पश्चात छात्रा बस्नेतले सहायोग गर्ने संस्था जनसम्पर्क समिति डेनमार्कप्रति आभार व्यक्त गरेकी थिइन । कार्यक्रममा दुवै बिद्यार्थीका अभिभावक उपस्थित थिए ।

