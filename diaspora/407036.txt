एनआरएनए अष्ट्रियाको अध्यक्षमा खतिवडा निर्वाचित
भियना । गैरआवासीय नेपाली सँघ राष्ट्रिय समन्वय परिषद अष्ट्रियाको अध्यक्षमा धर्मराज खतिवडा विजयी भएका छन् । संघको आइतवार सम्पन्न निर्वाचनमा खतिवडाले १२२ मत प्राप्त गर्दै  विजयी भएका हुन् ।
यस्तै  अध्यक्ष पदका अन्य प्रतिस्पर्धी ध्रुव पौडेलले ११४ मत र  मुक्त लामा गुरुङले ६० मत  प्राप्त गरे। यस्तै उपाध्यक्षमा कमल थापाले १७४ मत र नेत्र बहादुर खड्काले १६० ल्याएर विजयी भए । उपाध्यक्ष पदकै अर्का उम्मेद्वार कुमार अधिकारीले भने १३९ मत प्राप्त  गरेका छन् ।
महासचिवमा गोपाल बाबु श्रेष्ठले १४० मत , सचिबमा यम नारायण मानन्धरले १८७ मत र कोषाध्यक्षमा बिनोद खड्काले १४७ मत  प्राप्त गरि विजयी बनेका छन् ।  तर सदस्यहरुमा लक्ष्मण देवान, किरण लाल श्रेष्ठ, बिनोद चौलागाई, गोपी कृष्ण भट्टराई, लोक बहादुर श्रेष्ठ र अमृत पौडेल निर्विरोध निर्बाचित भए ।
निर्वाचित पदाधिकारीहरुलाई गैरआवासीय नेपाली सँघ युरोपका संयोजक कुल आचार्यले पद तथा गोपनियताको सपथ खुवाएका थिए ।

