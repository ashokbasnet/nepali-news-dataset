पर्वत सेवा समाज युएईले वार्षिक उत्सव मनायो

युएई । रोजगारीको सिलसिलामा पर्वत जिल्लाबाट यूएई आएका पर्वतवासीको सामाजिक संस्था पर्वत सेवा समाज यूएईले तेस्रो वार्षिकोत्सव विविध कार्यक्रम गरी मनाएको छ । गत २५ मार्चमा दुबईको एक होटलमा आयोजित वार्षिकोत्सव कार्यक्रममा समाजले गरेका विभिन्न सामाजिक कामहरुको चर्चा गरिएको अध्यक्ष राजेन्द्र अधिकारीले बताए ।
स्थापनाको छोटो अवधिमा यूएईदेखि नेपालका विभिन्न क्षेत्रमा सहयोग गरी नमुना समाज बन्न सफल भएको बताउँदै आगामी दिनहरुमा अझ सहयोगी अभियानहरु जारी राख्ने प्रमुख अतिथि तथा संस्थाका संरक्षक खिमानन्द भुर्तेलले बताए ।
सोही अवसरमा नेपाली समाजका अध्यक्ष चन्द्रप्रसाद सापकोटा, महासचिव मणि भुतर्ेेल, धादिङ समाजका अध्यक्ष भीमबहादुर अधिकारी लगायतले पर्वत सेवा समाजले गरेका कामहरुको प्रशंसा गरेका थिए ।
कार्यक्रममा उपस्थित विभिन्न संघसंस्थाका पदाधिकारीहरु तथा प्रतिनिधिहरुले कुनै पनि व्यक्तिले संस्थामा बसेर गलत कार्य गरेको छ भने उसलाई संस्थाले कारबाही गर्नु पर्नेमा जोड दिएका थिए ।
सामाजिक काममा अग्रसर
नेपालमा गत वैशाखमा गएको भूकम्पबाट प्रभावित गोरखा, धादिङ, सिन्धुपाल्चोक, पर्वत लगायतका विभिन्न जिल्लाहरुका करिब ५ सय घरपरिवारलाई जिन्सी समान तथा नगद गरी करिब २० लाख रुपैयाँ सहयोग गरेको समाजको वार्षिक प्रतिवेदनमा उल्लेख छ ।

संस्थाका प्रथम उपाध्यक्ष पर्शुराम पौडेलले वार्षिक प्रतिवेदन पेस गरेका थिए भने आर्थिक प्रतिवेदन संस्थाका कोषाध्यक्ष भीमलाल काफ्लेले प्रस्तुत गरेका थिए ।
वार्षिकोत्सव कार्यक्रममा कलाकारहरु हरि डुम्रे, विक्रम पौडेल, अर्जुन न्यौपाने, सरिता न्यौपानेले विभिन्न गीत, नृत्य तथा दोक दोहोरीहरुबाट उपस्थित दर्शकहरुलाई मनोरन्जन दिएका थिए ।
कार्यक्रममा समाजसेवी मोहन शर्मा तथा जेष्ठ नागरिक राम पौडेल लगायत भूकम्पपीडिहरुलाई सहयोग गर्ने सहयोगी दाताहरुलाई सम्मान समेत गरिएको थियो ।
विभिन्न समयमा संस्थालाई सहयोग गर्दै आएका सहयोगी दाताहरुलाई सभापति तथा संस्थाका अध्यक्ष राजेन्द्र अधिकारीले धन्यवाद प्रकट गरेका थिए । संस्थाका महासचिव सरोज जिसीले सञ्चालन गरेको कार्यक्रममा उल्लेख्य रुपमा पर्वतबासी तथा अन्य नेपालीहरुको उत्साहजनक सहभागिता थियो ।

