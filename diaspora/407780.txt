यस्तो छ अष्ट्रेलियाको मिनी नेपाल

राजन घिमिरे
सिड्नी । अष्ट्रेलियाको सिड्नीमास्थित ग्यानभिलमा ठूलो संख्यामा नेपालीहरू बसोबास गर्ने ठाउँ हो । सन २००४ देखि यो ठाउँमा नेपालीहरूले बसोवास सुरू गरेका हुन ।
अहिलेसम्म यहाँ मात्र ५ सय बढी नेपाली परिबारहरू बसोबास गर्छन । यी नेपालीहरूबीचको संम्बन्ध निकै सुमधुर र सहयोगी पनि छ । नेपाली चाडबाड र रिती रिवाजलाई यहाँ रहेका नेपालीहरूले सामुहिक रूपमा मनाउँदै आएका छन् । यो ठाउंलाई मिनी नेपाल पनि भन्ने गरिन्छ ।
नेपालीहरूबीचका यस्तै कुराहरूलाई अझैं ब्यवस्थित र मर्यादित बनाउनका लागि ग्यानभिलमा रहेका नेपालीहरूको पहलमा ग्यानभिल नेप्लिज कम्यूनिटी क्ल्बको गठन पनि गरेका छन् । अष्ट्रेलियामा रहेका नेपालीहरूका संस्थाहरू मध्य पुरानो मानिने यो सस्थाले एक कार्यक्रमको आयोजना गरेर क्ल्बलाई अगाडि बढाउन नयाँ कार्य योजनासहित पदाधिकारीहरू पनि चयन गर्यो ।
राम रूवालीको अधक्ष्यतामा नयां कार्य समिति चयन पनि गर्यो । यसरी चयन भएका कार्य समितीहरूमा अनिल अधिकारी उपाध्यक्ष, अनिता नेपाल सचिब, राजेन्द्र आचार्य कोषाध्यक्ष, नबिन पाना कार्यक्रम संयोजक र सदस्यहरूमा भिम लीम्बु, कृष्ण गिरी, दीपक भट्टराई, शेखर क्षेष्ठ र राजु अधिकारी रहेका छन ।
कार्यक्रममा एनआरएन अष्ट्रेलियाका पूर्ब अध्यक्ष गोबा कटुवाल, धुब सुबेदी र एनआरएन अष्ट्रेलियामा प्रेस सल्लाहकार हेमन्त काफ्लेले ग्यानभिलमा रहेका नेपालीहरूको मित्रताबाट अरूले पनि सिक्नु पर्ने कुरा बताएका थिए ।

