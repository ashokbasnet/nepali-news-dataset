ड्युटी जाँदा बाटोमै ज्यान गयो धनबहादुर
रामचन्द्र नेपाल
ड्युटी जाँदै गर्दा वाटोमा लडेका एक नेपालीको घटनास्थलमै ज्यान गएको छ । मलेसियाको क्वालालम्पुर नजिकै किरिन्चीमा बिहीबार बिहान करिव सात वजे ड्युटी हिंडेका निस्दि -३, वाग्लुङका ३५ वर्षिय धनबहादुर वुढा मगरको घटनास्थलमै ज्यान गएको हो ।
कम्पनीमा काममा जानको लागि गाडी चढ्न जाँदै गर्दा उनी सडकमा उनी एक्कासी लडेका थिए । लड्दा उनको शरिरको अगाडिको भाग सिमेण्टमा परेको थियो । साथीहरुले के भयो के भयो भन्दा भन्दै उनको घटनास्थलमै ज्यान गएको हो ।
बिबाहित वुढा मगर छ महिना अगाडि मात्रै रोजगारीको लागि मलेसिया आएका थिए । आरसी इन्जीनियरिङ कम्पनीमा कन्ट्रक्सनको रुपमा उनी कार्यरत रहेका थिए ।

