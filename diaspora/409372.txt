अष्ट्रेलियामा बसोबास गर्ने नेपालीहरू बढ्दै

राजन घिमिरे
सिड्नी । अध्ययन, रोजगारीको लागि अष्ट्रेलिया केही वर्षदेखि  नेपालीहरूका लागि आकर्षक मूलुक बनेको छ  बिषेश गरेर बिधारर्थीहरूको पहिलो छनौट नै अष्ट्रेलिया हो भन्दा फरक पर्दैैन ।
कमाई र बसोबासका लागि उत्तम मानिएको यो मूलुकमा पछिल्लो समय  नेपालीहरूको बसोबास स्थायी रूपमा बढ्न थालेको आधिकारिक तथ्याकं अष्ट्रेलियन सरकारले सार्वजनिक गरेको छ ।
अष्टेलियाबाट प्रकाशित सिड्नी मर्निडं हेराल्डले जनाए अनुसार बिगत १० बर्ष यता नेपालबाट अष्ट्रेलिया आएर बसोबास गर्नेहरूको संख्या एघार गुणाले बढेको छ । यो अहिलेसम्मकै बढी संख्या हो । यसरी बसोबास गर्नेहरूमा नेपाले पाकिस्तानी , ब्राज़ीलियन र भारतीयहरूलाई समेत उछिनेको छ ।
सन २००५ मा आधिकारिक रूपमा अष्ट्रेलियामा बसोबास गर्ने नेपालीहरूको संख्या ३८०० मात्र थियो भने सन २०१५ सम्म आईपुग्दा त्यो संख्या बढेर ४३,५०० पुगेको छ ।

कमाई , शान्ति सुरक्षा र नेपालीहरूका लागि मिल्दो हावा पानी भएका कारणले पनि अष्ट्रेलियाप्रति नेपालीहरूको झुकाव बढेको कुरा बताउँछन एनआरएनए अष्टेलियाका उपाध्यक्ष दिनेश पोखरेल । उनका अनुसार राम्रो शिक्षा आर्जन गर्न खोज्नेका  लागि उचित मूलुक हो अष्ट्रेलिया ।
जसले राम्रोसँग पढ्न सक्छ त्यसले स्थायी बसोबास गर्न सजिलै प्रबेशाज्ञा लिन सक्छन अस्ट्रेलियामा । त्यस कारणले पनि बिशेष गरेर यूबा पुस्ताहरूको संख्या बढेको हो ।
सुन्दर भविष्य, ब्यबस्थित जीवन र आम्दानी यहाँको आर्कषण हुन् । सजिलै काम पाईने र कमाईको हिसाबले पनि उचित भएका कारण अष्ट्रेलिया बस्ने नेपालीहरूको झुकाव बढेको हो ।

