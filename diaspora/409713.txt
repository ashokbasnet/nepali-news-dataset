ब्रिस्वनमा नेपालीले गरे वाक फर वेयलफेयर
अस्ट्रेलिया । बिद्यार्थी  कल्याणकारी कोषका लागि कुएन्स्ल्याण्ड को ब्रिस्बेन मा शनिबार वाक फर वेयलफेर कार्यक्रम सम्पन्न भएको छ ।
न्यू फार्म पार्क बाट सुरु भएको वाकमा करिब २०० को संख्यामा  नेपाली झन्डा फहराउदै बिर्स्बेन को मुटु मै पर्ने स्टोरी ब्रिज सम्म पुगेको थियो   ।
एनआरएनले आयोजना गरेको सो  कार्यक्रममा एनआरएनएसँग सम्बन्ध  एनआरएनए  आइ सिसी, एनसिसी , एससिसी का सद्स्य तथा पदाधिकारीहरु लगायत कुएैन्स्ल्याण्ड स्थित सामुदायिक सस्थाका अग्रजहरु, बिधार्थी, समाजसेबी, ब्यापारी तथा सर्बसाधारण को बाक्लो उपस्थिती थियो ।
वाक फर वेलफेयर’ नाम दिएर करिब छ  किलोमिटरको पैदलयात्रा गरेका नेपालीहरुलाई अन्य विदेशी समुदायका ब्यक्तिहरुले समेत हौसला दिइरहेका थिए । उनीहरु उत्सुकतापूर्वक कार्यक्रम हेर्नुका साथै फोटो पनि खिचेका थिए ।
वाक पछी आयोजना गरिएको सम्क्षीप्त कारयक्रम मा कार्यक्रम सफल पार्न अहोरात्र खटिनेहरुलाई धन्यवाद दिदै एनआरएनए अष्ट्रेलियाका अध्यक्ष सुरेन्द्र सिग्देलले एनआरएनए अष्ट्रेलिया नेपाली बिद्यार्थीहरु को सर्बोपरी हितका लागि जस्तो सुकै जोखिम मोल्न पनि तयार रहेको बताए ।
साथै उनले एनआरएन ले अहिले सम्म गरेका र भबिस्यमा गर्न लागेका कार्यक्रम बारेमा प्रकाश पारेका थए । अष्ट्रेलियामा छ वटा सहरहरुको कार्यक्रम सम्पन्न भएपछि उक्त कोषलाई पारदर्शी किसिमले सञ्चालन गर्न एनआरएन ओसिनिया संयोजक महेन्द्र लम्सालको संयोजकत्वमा समिति समेत बनाइएको छ ।
अष्ट्रेलिया बिधार्थिहरु को राम्रो गन्तब्य भएको र दिनानु दिन उनिहरु को संख्या बढ्दै गएको अवस्थामा एनआरएन को भूमिका पनि बढेको सम्योजक लम्साल को भनाइ छ ।
अष्ट्रेलियामा उचित मार्गदर्शन र अभिभावकत्व निभाउन को लागि एक कल्याण्कारी  कोश को आबस्यकता महसुस गर्दै बिधार्थि कल्याण्कारी कोश का लागि अष्ट्रेलिया ब्यापी वाक फोर वेल्फिएर को आयोजना गरिएको हो।
कार्यक्रमको सम्योजक समिम  अनवरले सिड्नी र ब्रिस्बने को सफलता पछी आफु लाई काम गर्ने जोश र जार अझै बढेको भन्दै भने- यसले अष्ट्रेलियाजस्तो देशमा नेपाली समुदायको एकता र आपसी विश्वास समेत झल्काएको छ ।’
एन आर एन ए आ आइ सिसी का युबा सम्योजक बिजय पोख्रेल ले युबा हरु परिवर्तन का बाहक हुन भन्दै वाक फोर वेल्फियर लाई सफल पार्न मन बचन र कर्म ले लाग्नु पर्ने बताय । एन आर एन ए एस सिसी कुएेन्स्ल्याण्ड का सम्योजक अभिमान सिंह बस्नेत ले सहभागीहरु लाई धन्यवाद दिएका थिए।
कार्यक्रम मा एन आर एन ए  आइ सिसी सदस्य ईश्वर कुइकेल ले स्वागत भाषण गरेका थिय भने एन आर एन ए कुएेन्स्ल्याण्ड का सचिब सन्तोष  कुवर ले कार्यकर्म सन्चालन गरेका थिए । यस्तै एन ए क्यु का अध्यक्ष मोहन शर्मा ले रकम को उचित ब्यबस्थापन हुनु पर्ने कुरा मा जोड दिए ।
बिबिध कारण ले वाक फोर वेल्फिएर मा भौतिक रुप मा उपस्थित हुन नसके पनि बिधार्थि कल्यान्कारी कोशमा आफ्नो इछ्या अनुसार सहयोग गरी यो अभियान लाई सफल पारीदिनु हुन सम्योजक लम्साल ले सबै लाई अपिल गरेका छन्।
एक करोडको नेपाली रुपैयाँ  बराबर को परोपकारी अक्षयकोष स्थापना गर्ने उद्देश्यले आयोजित कार्यक्रम करिब ३ महिनादेखिको दौडधुप पश्चात सफल भएको हो ।
यो कार्यक्रमले  अूट्रेलियामा रहेका र नेपालबाट उच्च शिक्षा अध्ययनका लागि आएका नेपाली बिद्यार्थीहरुलाई सहयोग गर्ने उद्देश्यले राखेको छ । अष्ट्रेलियाका प्रायस् सबै मुख्य सहरहरुमा आयोजना गर्न लागिएको यस कार्यक्रमले रकम संकलन गर्ने मात्र नभएर नेपाली पहिचानलाई पनि फाईदा पुर्याउने सहभागीहरुको दाबी थियो ।
अष्ट्रेलिया को सिड्नीमा गत महिना वाक फोर वेल्फिएर कार्यक्रम भव्यता का साथ सम्पन्न भईसकेको छ।

