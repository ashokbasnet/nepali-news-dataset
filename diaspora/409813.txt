अाप्रवासी बिद्यार्थीको सहयोगमा अष्ट्रेलियाका नेपालीहरू एकजुट
राजन घिमिरे

ब्रिसबेन । सङ्ख्या ठूलो कुरा होईन । मन, उद्देश्य र भावना स्वच्छ भयो भने सफलता हात लाग्छ । यो कुराको प्रमाणित गरिदिए शनिबार अष्ट्रेलियाको ब्रिसबेनमा रहेका नेपालीहरूले ।
हुन त त्यहां नेपालीहरूको संख्या कम थियो, तर त्यसो भन्दैमा उनीहरूले सामाजिक कार्य होस या कुनै सामूहिक कार्य आफूहरूलाई कहिले पनि पछाडि राखेनन् ।
यसै क्रममा बिधार्थी कल्याणकारी कोषको निम्ति शनिबार ब्रिसबेनमा गरिएको वाक फर वेलफेएरमा लगभग दुई सय संख्याका नेपालीहरूले सामूहिक रूपमा देखाएको उत्साह र सहभागिता सांच्चिकै नै उल्लेख्य थियो ।
उच्च अध्ययन गर्न अष्ट्रेलिया आउँदा नेपाली बिधार्थीलाई पर्न सक्ने विविध समस्याहरूलाई कोषले सहयोग गर्ने छ । एनआरएन अष्ट्रेलियाको यस्तो कल्याणकारी कार्यको प्रशंसा भएकोमा अध्यक्ष सुरेन्द्र सिग्देलले खुशी ब्यक्त गरे भने यूबा संयोजक बिजय पोखरेलले यूबाहरूको उल्लासमय सहभागिताले कार्यक्रम सफल भएको दावी गरे ।
एनआरएन क्वीन्सल्याण्डका संयोजक अभिमानसिंह बस्नेतले हातमा नेपाली झण्डा र मनमा नेपाली माया बोकेर गरिएको कार्यलाई सफल बनाउन सबैबाट अबिष्मरणीय सहयोग मिलेकोमा प्रसन्नता ब्यक्त गरे ।

