अन्तर्राष्ट्रिय स्तरमा फैलँदै लुम्बिनी वेल्फेयर सोसाइटी
आरपी सहयात्री
युएर्इ । लुम्बिनी अञ्चलबाट रोजगारीमा आएका नेपालीले डिसेम्बर २००६ मा स्थापना गरेको लुम्बिनी वेल्फेयर सोसाइटी अन्तर्रास्टि्रय स्तरमा विस्तार भएको छ ।
‘हाम्रो नेपाल र नेपालीका निम्ति’ भन्ने मूल नाराका साथ युएईमा कार्यरत लुम्बिनीबासी नेपालीहरुको हितका निम्ति सेवा प्रदान गर्ने, उनीहरुको व्यक्तित्व विकास गर्ने, आपसी हितको निम्ति अभिप्रेरित गर्ने लक्ष्यका साथ स्थापना गरिएको यस सोसाइटीले यूएईको नेपाली समुदायमा धेरै जनमुखी काम गरिरहेको छ ।
सोसाइटीको अन्तर्राष्ट्रिय समन्वय समितिको अधक्षमा यूएईबाट डीएल शर्माले नेतृत्व गरेका छन् भने अन्तर्राष्ट्रिय समन्यव समितिका तीन जना उपाधक्ष्यहरुमा सीता खरेल (अमेरिका), खिमलाल पाण्डे (युरोप) र कुलदिप सापकोटा (क्यानाडाबाट) चयन भएका छन् ।
त्यसरी नै यूएईमै कार्यरत नारायण अधिकारी महासचिवका रुपमा छन् भने सचिवमा प्रेम भण्डारी (साउदी अरब), सचिवमै नरेन्द्र गिरि (यूएई), कोषाध्यक्षमा गोपी भुसाल (युएई)बाटै चयन भएका छन् । समितको सहकोषाक्ष्यक्षमा मदन विष्ट (नेपाल)बाट रहेका छन् ।
त्यसरी नै अन्य पदाधिकारीहरुमा खगेन्द्र शर्मा (नेपाल), युरोप संयोजक कृष्ण शर्मा सुबेदी (बेल्जियम), अफ्रिका संयोजक युवराज काफ्ले (सुडान)बाट रहेका छन् । समितिको अमेरिका संयोजकमा बाला घिमिरे रहेका छन् ।
अस्ट्रेलिया सयोजकमा राज खनाललाई चयन गरिएको छ । मध्यपूर्व संयोजकमा राजु सैयद साउदी अरबबाट समितिमा प्रतिनिधित्व गरिरहेका छन् भने अन्य सदस्यहरुमा रुपेन्द्रबिक्रम हमाल (कुवेत), कृष्णा भुसाल (नेपाल), भीम पन्थ (अमेरिका), गोविन्द खनाल (अमेरिका), तोपबहादुर कार्की (साउदी अरब), वेदराज अधिकारी (कतार), नीलम भुसाल (इजरायल), नेत्र शर्मा (यूएई), प्रकाशचन्द्र जिसी (जापान), दुर्गा भण्डारी (पोर्चुगल), विष्णु सापकोटा (यूएई) रहेका छन् ।
समितिको सल्लाहकारहरुमा डा.दिनेश आचार्य (युएई), रविन्द्र पंगेनी (नेपाल), सुरेश बस्याल (अमेरिका) र होमराना भाट (यूएई)बाट प्रतिनिधित्व गरिरहेका छन् ।
बुद्धको जन्मस्थललाई विश्वभर चिनाउन पहल गर्ने, लुम्बिनीको विकास तथा तथा सो अञ्चलबाट विदेसिएका नेपालीहरुलाई एकताको सुत्रमा बाँधि सहयोग र सहकार्य गर्ने उदेश्यले उक्त अन्तर्राष्ट्रिय समन्वय समिति गठन गरिएको अध्यक्ष शर्माले बताए ।
लुम्बिनी तथा अन्य क्षेत्रका मानवीय हित र उनीहरुको समुचित विकासका निम्ति विभिन्न परियोजनाको स्थापना गरी रोजगारीको सिर्जना गर्ने र गर्न अभिप्रेरित गर्ने, देशमा आइपर्ने आकस्मिक दैवी प्रकोपको सामना गर्न सहयोग जुटाउने, नेपाली कलाको जगेर्ना र लुम्बिनीलाई विश्वमा चिनाउन पहल गर्नुको साथै यसको विकासमा योगदान पुर्याउने लगायतको उद्देश्य संस्थाले लिएको छ ।
संस्थाले सामाजिक हितको निम्ति स्थापित विभिन्न गैरराजनीतिक तथा गैरनाफामूलक संघसंस्थाहरुसँग सहकार्य गर्नका लागि सोसाइटी अन्तर्राष्ट्रिय समन्वय समितिको स्थापना गरिएको संस्थाका अध्यक्ष डीएल शर्माले जानकारी दिए ।

