प्रवासी नेपाली एकता समाजको सम्मेलनलाई उपप्रधानमन्त्री थापाले सम्बोधन गर्ने
विजय थापा
वाशिंगटन डिसी । उप-प्रधान तथा परराष्ट्र मन्त्री तथा राप्रपा नेपालका अध्यक्ष कमल थापाले आगामी अप्रिल २४ मा डिसी महानगर क्षेत्रमा अयोजना हुने प्रवासी नेपाली एकता समाज अमेरिकाको प्रथम राष्ट्रिय सम्मेलनलाई सम्बोधन गर्ने भएका छन् ।
अमेरिकाको डिसी महानगर क्षेत्रको म्यारिल्याण्ड राज्यको बेथेस्डा शहरको हिल्टन होटल (अतिथि गृह)मा हुने सभामा प्रमुख अतिथिको रूपमा थापा सहभागी हुन लागेको आयोजक लोकनाथ तिवारीले जानकारी दिए ।
उप-प्रधान मन्त्री थापा न्युयोर्क स्थित राष्ट्र संघको कार्यक्रमको लागि अमेरिकामा अउने कार्यक्रम छ ।  छ भने न्युयोर्कबाट साधारण सभाको लागि डिसी आउनु हुने भएको छ ।
अप्रिल २४ मा पहिलो चरणमा उप-प्रधान तथा परराष्ट्र मन्त्री थापा ले डिसी महानगर क्षेत्रका बुद्धिजीवी , नागरिक समाज तथा नेपाली समुदायसँग भेटघाट गर्नुको साथै अन्तरक्रिया कार्यक्रम समेत गरिने भएको छ ।
सोहि दिन दोश्रो चरणमा प्रवासी नेपाली एकता समाज अमेरिकाको प्रथम साधारण सभामा उनी सहभागी हुने छन् ।
सन् २०१२ देखि नै अमेरिकामा कृयाशिल रहेको प्रवासी नेपाली एकता समाजले अमेरिकाले प्रथम राष्ट्रिय सम्मेलन आयोजक समिति समेत गठन गरिसकेको छ ।
राप्रपा नेपालका केन्द्रिय सदस्य तथा प्रवास हेर्ने र लामो समयदेखि अमेरिकाको बाल्टिमोरमा बसोबास गर्दै आएका प्रेम कुमार श्रेष्ठले सम्मेलनलाई सफलता बनाउन आयोजक समिति अहोरात्र खटिई रहेको जानकारी दिए ।

