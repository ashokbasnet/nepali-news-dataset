नयाँ वर्ष मनाउन महजोडीको टिम युरोपमा

बार्सिलोना । नयाँ वर्षको उपलक्ष्यमा विविध साँस्कृतिक कार्यक्रमसहित महजोडी (मदनकृष्ण श्रेष्ठ र हरिबंश आचार्य) युरोप आइपुगेका छन् ।
गैर आवासीय नेपाली संघ वुमन वेलफेर च्यारिटीको सहयोगार्थ युरोप यात्रामा निस्केको मह जोडीसहितको टोली बिहीबार नर्बे आइपुगेको हो ।
युरोपमा मह यात्रा अप्रिल ९ तारिख शनिबार नर्बेको ओस्लोबाट सुरु हुँदै छ । गैर आवासीय नेपाली संघ राष्ट्रिय समन्वय परिषद नर्बेले आयोजना गर्न लागेको कार्यक्रममा महजोडी साथमा नरेन्द्र कंसकार, मोहित आचार्य, माण्डवी त्रिपाठी, यमन श्रेष्ठ लगायतका कलाकारहरुले प्रस्तुती राख्ने भएका छन्।
नेपाली नयाँ बर्षको अबसरमा मह जोडीले नर्बे बाहेक स्पेन, फिनल्याण्ड, डेनमार्क, पोल्याण्ड, स्विडेन, जर्मनी, फ्रान्स, स्विजरल्याण्ड, बेल्जियम लगायतका मुलुकहरुमा कार्यक्रम गर्दै छन्।


