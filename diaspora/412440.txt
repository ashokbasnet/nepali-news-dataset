सारजहामा झापाली समाजको क्षेत्रीय समिति पुनर्गठन
अनुषा चुडाल 
सारजहा । झापाली समाज यूएईको सारजहा क्षेत्रीय कमिटी रामकुमार राउतको अध्यक्षतामा पुनर्गठन भएको छ ।  केन्द्रीय समितिले आफ्नो विशेषाधिकार मार्फत् दिएको अधिकार प्रयोग गर्दै केन्द्रिय पदाधिकारीहरुको रोहबरमा पुरानो समितिलाई विगठन गरी नयाँ समिति गठन गरिएको हो ।
पुनर्गठित समितिको प्रथम उपाध्यक्षमा रत्न सापकोटा पुरानै टिमबाट चयन भएका छन् भने पुनर्गठित समितिको द्वितीय उपाध्यक्षमा विनुता बिमली र तृतीय उपाध्यक्षमा कृष्ण फुयाँल सर्वसम्मत चयन भएका छन् ।
नवगठित समितिको सचिवमा रोहितकुमार भण्डारी रहेका छन् भने सहसचिवमा प्रवीण निरौला रहका छन् । बुद्धिमान बुढाथोकी ‘भरत’लाई समितिको कोषाध्यक्षको जिम्मेवारी दिइएको छ भने दुर्गा अधिकारी सहकोषाध्यक्षमा चयन भएकी छिन् ।
अप्रिल ८ तारिख सारजहाको रोलामा आयोजित एक झापाली भेलाले अग्नी दाहाल, गुणराज सापकोटा, कमला भुसाल,उषा पाण्डे अधिकारी, दिपा खनाल, राजन खतिवडा, अनुषा चुँडाल, रुपेश मिश्र र सुरज बुढाथोकीलाई क्षेत्रीय समितिको सदस्यमा सर्वसम्मत चयन गरेको छ ।
समितिको सल्लाहकारहरुमा सुरज रेग्मी र जीवन चौलागाईंलाई चयन गरेको छ भने कार्यसमितिको सदस्य तथा सल्लाहकार समूहमा केही सक्रिय झापालीहरुलाई कार्यसमितिको नियमित बैठकमा मनोनयन गर्ने पुनर्गठित समितका अध्यक्ष राउतले बताएका छन् ।
उक्त पुनर्गठन कार्यक्रममा केन्द्रीय कमिटिबाट अध्यक्ष विकास उप्रेती, सचिव शान्ता नेम्वाङ, सहकोषाध्यक्ष अम्बिका सुवेदी, सदस्य उमेश घिमिरे उपस्थित भएर नवगठित समितिका पदाधिकारीहरुलाई बधाइ तथा शुभकामना दिएका थिए ।

