यम बरालले तताए सिड्नीवासीलाई , राजारामले भने – म हजूरबुबा भए

राजन घिमिरे
सिड्नी । अस्ट्रेलियाको मौसम बिस्तारै चिसीदै गर्दा पहिलो पटक अस्ट्रेलिया आइपुगेका गायक यम बरालले सिड्नीबासी नेपालीलाई भने तताएका छन् ।
शनिबार रुपन्देही समाजको नयाँ बर्ष सांगितिक साँझमा गायक यम बरालले आफ्ना एक दर्जन हिट गीत मार्फत सीडनीका नेपालीलाई नचाएर चिसीदै मौसममा गरम पारेका छन् ।
करिब तीन सय पचास नेपाली प्रशंसकबीच बरालले आफ्ना नया पुराना एक दर्जन हिट गीतहरु गाए । उनको गीतमा सिड्नीका दर्शक मजाले  नाचे । बरालसँगै कार्यक्रममा नेपालवाट आएका सनुप पौडेल र गायिका आकंक्षा बस्यालले पनि आआफ्ना गीत प्रस्तुत गरेका थिए ।
केहि समयदेखि सीडनीमा रहेका हास्य कलाकार राजाराम पौडेलले आफू हजुरबुबा बनेको बताउदै  केहि रमाइला चुट्काहरु पस्केर दर्शकलाई मनोरन्जन प्रदान गरेका थिए ।
मायाले यसरी मार्यो … अब चोटहरुले …. बादलुको घुम्टोले …. निष्ठुरीले छाडेर गइहाली जस्ता गायनले दर्शकलाई मत्रमुग्ध पारेका बरालले पहिलो पटक सीडनीमा मिठो बोली र वाहीवाही पाएकोमा खुसी ब्यक्त गरे ।
एनआरएन अस्ट्रेलियाका पूर्व अध्यक्ष गोवा कटुवालले कार्यक्रमपछि आफू बरालको गीतवाट प्रभावित भएको बताए । बरालको गीत निकै उत्कृष्ट र कर्णप्रीय रहेको उनले सुनाए ।
बरालको गायनमा आफ्नै बिशेषता रहेको बताउदै  प्रशंसकहरुको भीडमा उनको बेग्लै ख्याती रहेको समाजिक कार्यकर्ता दिनेश जोशीले बताए ।
जोशीले लामो समयपछि गित संगितको मजा लिन पाउँदा आनन्दीत भएको बताए । स्थानिय कलाकार सुजाता उपाध्यायले बराललाई गायनमा साथ दिएकी थिइन ।
रुपन्देही समाजका अध्यक्ष राज खनालले रुपन्देहीको सामाजिक कार्यका लागि नयाँ बर्षको उपलक्ष्यमा कार्यक्रमको आयोजना गरेको जानकारी दिए ।


