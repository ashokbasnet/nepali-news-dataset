भूकम्पपीडित बालिबालिकाको बेचबिखनबिरुद्ध लण्डनमा नयाँ शक्तिको प्रदर्शन
लण्डन । नेपालका भूकम्पपीडित बालबालिकाहरु भारत हुँदै बेलायत र विश्वका अन्य मुलुकहरुमा बिक्री भइरहेको घटनाको निश्पक्ष छानविनको माग गर्दै बेलायतको ट्राफलगर स्क्वायरमा प्रदर्शन भएको छ ।
बेलायतस्थित नयाँ शक्ति पार्टीको अन्तरिम परिषदको आहृवानमा बिरोध प्रदर्शन गरिएको हो । भूकम्पपीडित क्षेत्रका बालबालिका नेपालबाट बिदेशमा बिक्री भइरहेको समाचार बेलायत कै पत्रिकाले सार्वजनिक गरेपछि विश्वभरबाट यको विरोध भइरहेको छ ।
गत अपि्रल ४ मा बेलायतको सन पत्रिकाले नेपाली भुकम्पपिडित बालबालिका दासीको रुपमा भारत हुँदैै यूके र बिश्व बजारमा बिक्री हुनेगरेको तथ्य प्रकाशित गरेको थियो ।
बिरोध प्रदर्शन कार्यक्रमका संयोजक जगन कार्कीले जारी गरेको विज्ञप्तिमा गरिव मुलुक र भूकम्पले दयनीय बनाएको दैनिकीको फाइदा उठाउँदै अबोध नेपाली वालबालिका दासी बनेर बिदेशमा बेचिनु पीडादायी भएको उल्लेख छ ।
नयाँ शक्ति बेलायतले भूकम्पपछिको पुनःनिर्माणमा सरकारी तवरबाट भएरहेको ढिलासुस्तीप्रति प्रति खेद व्यक्त गरिएको छ । बिज्ञप्तिमा भनिएको छ-‘गतवर्ष गएको भुकम्पको कालो दिन हाम्रो सम्झनाबाट टाढागएको छैन । अझैपनि हाम्रा लालाबालाहरु अस्थाई टहरामा बस्न र अस्थाई बिद्यालय भवनमा पढ्न बाध्य छन् । यसमा राजनीतिक अकर्मन्यता, सरकारीढिलासुस्ती लगायत विभिन्न तत्वहरुको अवरोध छ ।’
अबको २ सातामा १ वर्ष पुग्दै गर्दा हामी अझैबिचल्ली अवस्थामा छौँ बिज्ञप्तिमा भनिएको छ । ‘हाम्रो यो दर्दनाक अवस्था, चरम गरिबी र अभावको फाइदा उठाउँदै हाम्रा बालबालिका बेचिन थालेका छन्, मृगौला तस्कर देखिको भाडामा लिनेहरु सलबलाएका छन्, मुलुक कलोबजारीमय भएको छ ।’
यस अभियानमा भागलिन आएका सबै सचेत नेपालीहरु र बिश्वसमुदायका शुभचिन्तकहरु प्रति बधाई तथा आभारप्रकट गर्दै नयाँ शक्ति बेलायतले गत हप्ता सन् पत्रिकामा छापिएको समाचारप्रति बालबालिका बेचबिखनसँग सम्बन्धित निकाय र सरोकारवालाको ध्यान आकृष्ट गराएको बताएको छ ।
नयाँ शक्तिले यो आन्दोलन पहिलो चरणको मात्र भएकाले दोस्रो चरणको आन्दोलनमा अर्को साता सम्बन्धित निकायहरुलाई लिखित रुपमा यस घटनाको यथार्थ छानबिनको लागि आग्रह गर्दै पत्र लेख्ने जानकारी दिएको छ ।

