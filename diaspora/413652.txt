मिर्गौला पीडितलाई झापाली समाज युएईको सहयोग

रामप्रसाद ढुंगेल
यूएई । वैदेशिक रोजगारीको सिलसिलामा यूएई आई काम गरिरहेका झापालीहरुको संगठन झापाली समाज, यूएईले झापा जिल्ला, शनिअर्जुन नगरपालिका ७ का मिर्गौला पीडित किशोर जोशीको उपचारमा ४० हजार रुपैयाँ आर्थिक सहयोग गरेको छ ।
साथै पीडित जोशीकी नाबालिका छोरी झरना जोशीको पठनपाठनका लागि १ लाख नेपाली रुपैयाँको अक्षयकोष खडा गनर्ेे निर्णय गरेको समाजका कोषाध्यक्ष दुर्गेश सापकोटाले जानकारी दिए ।
कोषाध्यक्ष सापकोटाका अनुसार उक्त अक्षयकोषको राशी १० लाख पुर्‍याउने र गरिब तथा विपन्न वर्गका बालबालिकाको पठनपाठनमा खर्च गर्ने समाजको उदेश्य रहेको छ ।
त्यसैगरी रोजगारीको सिलसिलमा गत महिना युएईमा निधन भएका तोपगाछीका भवनाथ भण्डारी र राजगढ-८ का प्रकाश राजवंशीको परिवारलाई जनही २५/२५ हजारका दरले आर्थिक सहयोग गर्ने निर्णय भएको समाजका महासचिव टेकनाथ अधिकारीले बताए ।
साथै सहयोगको अपेक्षा गर्दै झापाका विभिन्न स्थानबाट आएका अन्य बिरामीहरुलाई पनि तत्काल २५/२५ हजार रुपैयाँ पठाउने निर्णय भएको समाजका अध्यक्ष विकास उप्रेतीले बताए । यसरी सहयोग पाउनेहरुमा खुदुनाबारीकी चन्द्रमाया सार्की, सुरुङ्गाका मनबहादुर बजगाईं ‘मन्डल’ छन् ।
समाजले पहिलो चरणको राहत कार्यक्रम अन्तरगत पीडितहरुलाई सहयोग गरेको हो । घोषित सहयोग राशी हस्तान्तरण कार्यका लागि नेपालमा रहेका झापास्थित सहयोगीहरु महेश्वर उप्रेती, जीवन पनेरु र भुपाल शिवाकोटीले झापाली समाज, यूएईको प्रतिनिधिहरुका रुपमा सहजीकरण गने समाजले जनाएको छ ।
आगामी वैशाखको पहिलो साताभित्र सबै पीडित परिवारका सदस्यलाई एक सार्वजनिक कार्यकम गरी राहत वितरण गरिने जनाइएको छ ।
झापाली समाज, युएई, गत १३ नोभेम्बर २०१५ को तिहारको भाइटीकाको दिन गठन भएको हो । हाल, यूएईका सात प्रान्तमध्ये सारजहा, रासअल खेमा, अलऐन, दुबई र अबुधाबीमा आफ्नो क्षेत्रीय समिति बिस्तार गरेको छ ।
झापाली समाज, युएई, गत १३ नोभेम्बर २०१५ को तिहारको भाइटीकाको दिन गठन भएको हो । हाल, यूएईका सात प्रान्तमध्ये सारजहा, रासअल खेमा, अलऐन, दुबई र अबुधाबीमा आफ्नो क्षेत्रीय समिति बिस्तार गरेको छ । युएईमा करिब ५० हजार झापालीहरु कार्यरत छन् । उनीहरुलाई एकतावद्ध गरी झापा जिल्लाको सामाजिक विकासमा योगदान गर्ने समाजको उद्देश्य रहेको बताइएको छ ।
यसैबीच समाजले प्रचारात्मक रुपमा दुई पटक यूएईमै वनभोज कार्यक्रम आयोजना गरेको छ । यस अवधिमा यूएईमा रहेका अन्य सामाजिक संस्था, नेपाली दूतावास तथा विभिन्न तह र तप्काका व्यक्ति तथा संघसंस्थासँग सहकार्य गरिरहेको समाजका सल्लाहकार संयोजक हेमन्त पौडेलले बताए ।
समाजले आफ्ना सबै आजीवन सदस्यहरुलाई मराणोपरान्त एक लाख रुपैयाँ प्रदान गर्ने घोषणा गरेको छ । समाजले आगामी १५ अपि्रलमा विधान सार्वजनीकीकरण तथा अर्धवाषिर्क समीक्षा भेला दुबईको एक होटलमा आयोजना गर्दैछ । भेलामा आफ्ना विविध सांस्कृतिक कार्यक्रम आयोजना गरिने कार्यक्रमका संयोजक डीबी झापालीले जानकारी दिए ।

