जापानमा धमाका मचाउन आउँदैछन् चार कलाकार

टोक्यो । चितवन समाज जापानको आयोजनामा मे पहिलो साता जापानका तीनवटा शहरमा आयोजना हुन लागेको ‘चितवन धमाका’मार्फत् धमाका मच्चाउन नेपालका लोकप्रिय कलाकारहरु जापान आउने भएका छन् ।
जसका लागि गायिका आस्था राउत, डान्सर पार्वती राई, लोक तथा दोहोरी गायक रमेशराज भट्टराई र गायिका कल्पना श्रीपाल जापान आउन लागेका हुन् ।
चितवन धमाकाको पहिलो श्रृङ्खला नागोयामा मे २ तारिखमा आयोजना हुने छ । यस्तै मे ५ तारिखमा टोक्योस्थित मेगुरो कुमिन सेन्टरमा यी चार कलाकारले धमाका मच्चाउनेछन् । यस्तै ओशाकामा मे ९ तारिखमा कार्यक्रम आयोजना हुने छ ।
सवैका लागि शिक्षा र स्वास्थ्य चितवन समाजको उदेश्य भन्ने लक्ष्यसहित चितवनमा संचालित भरतपुर अस्पतालका लागि चिकित्सा उपकरण सहयोगार्थ यो कार्यक्रम आयोजना गर्न लागिएको चितवन समाजले जनाएको छ ।
यी कार्यक्रममा जापानस्थित चर्चित स्थानीय नेपाली कालाकारहरुले आ-आफ्नो प्रस्तुती दिनेछन् ।


