पोर्चुगलमा सास्कृतिक कार्यक्रमसँगै परिषदको अधिवेशन सम्पन्न




लिस्वोन । नेपाल पोर्चुगल कला सस्कृति तथा  साहित्य सञ्चार परिषद, पोर्चुगलको दोश्रो अधिवेशन लिस्वोनमा विषाल सास्कृतिक कार्यक्रम सहित सम्पन्न भएको छ।

पोर्चुगलको लिस्वोनमा अाइतबार परिषदका  अध्यक्ष कुमार श्रेष्ठको सभापतित्वमा सपन्न उक्त कार्यक्रमका प्रमुख अतिथि लिस्वोनका लागि बाणिज्यदुत मकरवहादुर हमालले  पोर्चुगलको सास्कृतिक एवं साहित्यक  क्षेत्रमा परिषदले उल्लेखनिय योगदान पुर्याएकेा बताए ।

त्यसै गरी गैहृ आवासिय नेपाली संघ पोर्चुगलका अन्तराष्ट्रिय समन्वय समिति सदस्य रमेश कुमार गुरुङ,सघका अध्यक्ष भिमकेसी कमल र पोर्चुगलमा आप्रवासि सम्वधी सरोकार राख्दै आएको इम्रिगान्तका प्रतिनिधिले आफ्नो शुभकामना मतब्य राखेका थिए ।

राष्ट्रियगान सँगै पानसमा दियो बालेर उद्घाटन गरिएको उक्त कार्यक्रममा परिषदका बरिष्ठ उपाध्यक्ष विनोद घिमिरेले संगठनकेा उद्देश्य माथी प्रकाश पार्दै आफ्नो  मन्तब्य राखेका थिए ।

कार्यक्रममा परिषदका अध्यक्ष कुमार श्रेष्ठले नेपाली कलाकारीता सँगै पत्रकारीता क्षेत्रमा समेत महत्वपुर्ण भूमिका निर्वाह गरेका कारण पोर्चुगलमा रहेका पत्रकारहरुले सम्मान गरेका थिए ।

मिनामाया खरेलको सञ्चालनमा भएको उक्त कार्यक्रममा सभापति श्रेष्ठले पुरानो कार्यसमितिको कार्यकाल समाप्त भएको घोषणा भएको जानकारी  दिँदै नयाँ बन्ने कार्यसमितिलाई शुभकामना दिएर पहिलो चरणको औपचारिक कार्यक्रम सम्पन्न भएको थियो ।

कलाकार जिके शर्माको अध्यक्षतामा नयाँ कार्यसमिति

नेपाल पोर्चुगल कला सस्कृति तथा  साहित्य सञ्चार परिषदको औपचारिक कार्यक्रम समापनसँगै अधिवेशनले जिके शर्माको अध्यक्षतामा नयाँ कार्यसमिति चयन गरेको  छ ।

नयाँ कार्यसमितिमा बरिष्ठ उपाध्यक्ष- देव लामा, उपाध्यक्ष – अर्जुन जयसवाल, गोपाल खरेल, महासचिव – बाबुराम भुषाल शील, सचिव -सुर्य तिवारी, सहसचिव  पिंकी श्रेष्ठ, कोषाध्यक्ष -सरु लामा, सह कोषाध्यक्ष गोपाल न्यौपाने, सदस्यहरु- दिपक बुढाथोकी, विनोद मगर, सृजना श्रेष्ठ, संजय लामा, लालमति गुरुङ, अनिता  पौडेल, भगवति बस्नेत, आनन्द लामा, विनय बुढाथोकी, भिमसेन थापा, मिना खरेल, आशिष परियार, रश्मी रानाभाट, नरेन्द्र थापामगर, प्रशान्त रानाभाट रहेका छन् ।

त्यसैगरी कार्यक्रममा पुराना कार्यसमितिका पदाधिकारीहरुलाई सम्मानपत्र सहित खादाले सम्मान गर्दै विदाइ गरिएको थियो ।

पोर्चुगलनै कलाकारमय बन्यो

जव साँझ ढल्दै थियो दर्शकहरु पोर्चुगलका कलाकारहरुको प्रस्तुतिको हेर्नका लागि आतुर थिए त्यतिबेला  माइक समाउदै सांगितिक कार्यक्रमको उद्घोष गर्न मञ्चमा  उक्लिए कलाकार भगवान भुजेल अनि त्यो साँझ सागै दर्शकहरुका मनमा संगीतका तरङहरु गुन्जिन थाले ।

नेपालको सांगितिक क्षेत्रमा रहेर लामो अनुभव  बटुलिरहेका प्रवासि राष्ट्रिय कलाकारहरुले नेपाली धुन सँगै कार्यक्रमको सुरुवात गरे । कार्यक्रमका सवै प्रस्तुतिहरुमा मादल, बासुरी ढोलक, गीतार,तवला, हारमोनियम  लगायतका थुप्रैबाजाहरुको साथमा लाइभ प्रस्तुतिहरु रहेका थिए ।

पोर्चुगलमा रहेका कलाकार, साहित्यकार, एव सञ्चारकर्मिहरुलाइ एकत्रित गर्ने उद्देशयका साथ स्थापना भएको उक्त सस्थाको अधिवेशनमा पोर्चुगलमा रहदै आएका  देव लामा, आरजि खरेल, अनिता पौडेल, इमान सिङ, सुर्य तिवारी,दिपक बुढाथोकी सुवासचन्द्र पुन मगर,विनोद मगर, विष्णु क्षेत्री, निलम रेग्मी, लक्ष्मी रेग्मी, लगायत  थुप्रै कलाकारहरुले आफ्ना प्रस्तुतिहरु दर्शकमाझ राखेका थिए ।

कार्यक्रममा विभिन्न गीत, नृत्य, अभियन गरी करिव तिन दर्जन प्रस्तुतिहरु तयारी गरिएको थियो तर समय अभाबका कारण सवै प्रस्तुतिहरु दर्शकमाझ राख्न नसकिएको परिषदले जनाएको छ ।


