अन्तर्राष्ट्रिय नेपाली रक्तदाता संघको अध्यक्षमा सत्याल निर्विरोध

विजय थापा
अमेरिका । अन्तर्राष्ट्रिय नेपाली रक्तदाता संघको अध्यक्षमा अमेरिकाका अजय सत्याल निर्विरोध निर्वाचित भएका छन् । मंगलबार बसेको अन्तर्राष्ट्रिय नेपाली रक्तदाता संघको बैठकले सर्वसम्मत रुपमा सत्याल अध्यक्ष बनेका हुन् ।
सन् २०१४ मा स्थापित इन्टरनेसनल नेपलिज ब्लड डोनर्सका संस्थापक समेत रहेका सत्याल बिगत ३२ बर्ष देखि अमेरिकाको फ्लोरिडा राज्यमा बस्दै आएका छन् । सत्यालले हाल सम्म १ सय ३४ पटक रक्तदान गरिसकेका छन् ।
इन्टरनेसनल नेपलिज बल्ड डोनर्स गैर मुनाफा सामजिक संस्थाको रुपमा अमेरिकामा दर्ता भएको छ । नव निर्वाचित कार्यसमितिको उपाध्यक्षहरुमा क्रमसः क्यानडाका गोबिन्द रावल, बेलायतबाट मिलन शर्मा र अष्ट्रेलियाबाट बिनोद मैनाली चयन भएका छन् ।
यसै गरि संस्थाको महासचिवमा नेपालका निरञ्जन पौडेल, सचिवमा बेलायतबाट एभरेष्ट गौतम, कोषाध्यक्षमा कतारबाट बिनोद भट्टराई र प्रवक्तामा पोर्तुगलबाट गणेश पाण्डे चयन भएका छन् ।
कार्यकारी समितिको सदस्यहरुमा फ्रान्सबाट प्रशान्त उप्रेती, आयरल्याण्डबाट प्रकाश सापकोटा, बेल्जियमबाट बिनिता रिमाल, बहराइनबाट नरेश मल्ल, युएईबाट उत्तम अधिकारी, स्पेनबाट भोला लामिछाने, भारतबाट राहुल रेग्मी, मकाउबाट कर्णबहादुर अधिकारी, दक्षिण अमेरिकाबाट डाक्टर अमर देउजा र अमेरिकाबाट केदार लिमल्सिना चयन भएका छन् ।
नवनिर्वाचित अध्यक्ष अजय सत्यालले, संस्था मानिसको जीवन बचाउन रक्तदाता्सँग समन्वय गरी काम गर्न प्रतिबद्ध हुनुको साथै संस्थाको अभियान अन्तर्गत विश्व भर फैलिएर रहेको गैरआवासीय नेपाली संघसँग मिलेर काम गर्ने बताए ।

