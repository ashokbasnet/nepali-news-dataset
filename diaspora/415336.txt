युएईमा झापाली समाजको अर्धवार्षिक भेला
यूएई । झापाली समाज यूएईको अर्धवाषिर्क भेला शुक्रबार दुबईमा सम्पन्न भयो । युएईका ७ वटा इमिरेटसमध्ये एलऐनसमेत गरी ५ वटा इमिरेटसमा क्षेत्रीय समितिहरु गठन गरेको समाजले विभिन्न सामाजिक गतिविधि गर्दै आइरहेको छ ।
भेलामा झापाली समाजका करिब १ सय २० जना आजीवन सदस्यलाई समाजको आजीवन सदस्यताको प्रमाण पत्र प्रदान गरिएको थियो । झापालीहरुबीच समाजको गतिविधिमा सक्रियतापूर्वक सहयोग गर्ने करिब ४५ जनालाई प्रशंसा पत्रले सम्मान गरिएको थियो ।
यूएईका विभिन्न ठाउँबाट भेलामा उपस्थिति थियो । भेलामा कलाकार गोप्स खतिवडा, टीका कटटेल, पारस लामा, उर्मिला बस्नेत, सन्जोग लामा लगायतले गीत प्रस्तुत गरेका थिए । अधिकांश सहभागीहरुले नाचेर गायक गायिकालाई हौसला प्रदान गरेका थिए । कमला खड्का, माइनस प्लस संग्रौला र रिजु सिटौलाको नृत्यलाई पनि सहभागीहरुले रुचाएका थिए ।
भेलामा विविध साँस्कृतिक कार्यक्रम आयोजना गरिएको थियो । दुबईको एभरेस्ट इन्टरनेसनल होटलमा आयोजित भेलामा समाजका कोषाध्यक्ष दुर्गेस सापकोटाले आर्थिक गतिविधि सार्वजनिक गरेका थिए ।
कार्यक्रममा चाँदनी आँशु, दीपेन्द्र आर्चाय र मित्रलाल पोखरेल लगायतले कविता वाचन गरेका थिए । झापाली चेलीबेटी समूहकी सदस्य नरमाया लक्सम र अबुधाबी क्षेत्रीय कोषाध्यक्ष छवि खनाल र राखअल खेमा क्षेत्रीय सचिव सुनील चौहानलाई प्रस्तावित अजमान क्षेत्रीय समितिको तर्फबाट मित्रलाल पोखरेल, माइनस प्लस संग्रौला र लक्ष्मण गिरीले उपहार प्रदान गरेका थिए ।

नेपाली समाज, यूएईका अध्यक्ष चन्ऽप्रसाद सापकोटाको प्रमुख आतिथ्य र झापाली समाजका केन्द्रीय सल्लाहकार संयोजक हेमन्त पौडेलको विशेष आतिथ्यमा कार्यक्रम सम्पन्न भएको थियो । कार्यक्रममा नेपाल पत्रकार महासंघ, यूएईका अध्यक्ष त्रिलोचन कोइराला, कोषाध्यक्ष मेघराज सापकोटा, जिल्ला परिषद यूएईका संयोजक मणि भुर्तेल, समाजसेवी शालिक सुवेदी, एसिया टप बडीबिल्डर्स राम दाहाल , राजन अधिकारी, नेपाली समुदाय यूएईका संगठन विभाग प्रमुख रघुनाथ ढुङ्गेल, कलाकार आशिष पुरुष लगायतको आतिथ्य थियो ।
समाजका अध्यक्ष विकास उप्रेतीको अध्यक्षतामा सम्पन्न कार्यक्रमको सञ्चालन महासचिव टेकनाथ अधिकारीले गरेका थिए । कार्यक्रम सञ्चालनमा प्रवक्ता रामप्रसाद ढुङ्गेल, सचिव ईन्द्र भण्डारी, अलऐन क्षेत्रीय सचिव राजेश कुइँकेल र केन्द्रीय सदस्य हरि कटुवालले सहयोग गरेका थिए । स्वागत मन्तव्य सल्लाहकार सदस्य मेघराज सापकोटाले गरेका थिए भने कार्यक्रमको संयोजन दुबई क्षेत्रीय समितिका अध्यक्ष डीबी झापालीले गरेका थिए ।
कार्यक्रमको अन्त्यमा झापाली समाजले गत फेब्रुवरीमा सञ्चालन गरेको चिठाको नतिजा पनि सार्वजनिक गरिएको थियो ।
झापाली समाजले आफ्नो जिल्लामा विकास निर्माण एव्रं सामाजिक सेवाको क्षेत्रमा काम गर्ने उद्देश्य राखेको छ । झापाली समाजको मानवीय तथा सहयोगी कार्यक्रमबाट प्रभावित भएर झापा भद्रपुर निवासी समाजकी आजीवन सदस्य मीना शर्मा कोइरालाले १२ हजार, फिस्टेल ट्राभल बरदुबईकी सञ्चालिका मोती राईले ६ हजार तथा समाजसेवी सालिक सुवेदीले १५ हजार रुपैयाँ सोही कार्यक्रममा हस्तान्तरण गरेका छन् ।
झापाली समाजले आगामी वैशाख ७ गते झापाको सुरुङ्गामा राहत वितरण कार्यक्रम गर्ने भएको छ ।
यो पनि पढ्नुहोस्
मृगौला पीडितलाई झापाली समाज युएईको सहयोग
भेलाका झलकहरू-
    
 
 
 


