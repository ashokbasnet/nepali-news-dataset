हृदयघातका कारण युएईमा नेपाली युवकको मृत्यु
दुबई । संयुक्त अरब ईमिरेट्सको दुबईमा सेक्युरीटी गार्डमा कार्यरत एक २४ वर्षीय नेपालीको बिहीबार राति आफ्नै कोठामा निधन भएको छ । ४ वर्षअघि रोजगारका लागि युएई आएका चितवन कुरीनटारका धनबहादुर मगरको हृदयघातका कारण मृत्यु भएको हो ।
यहाँको सर्टीस गार्डिङ सर्भिस कम्पनीमा चार वर्षदेखि सेक्युरिटी गार्डमा कार्यरत मगर बिहिबारको काम सकेर फर्केपछि सामान किनमेलको लागि पसल समेत गएका थिए त्यो नै उनको अन्तिम किनमेल रह्यो ।
स्वस्थ मान्छे हाँस्दै बोल्दै सुतेको आधा घन्टा नहुँदै एक्कासी छट्पटिन थालेपछी आफुले के भो के भो भन्दै बोलाउन खोज्दा नबोलेपछी अतालीदै अन्य रुमका साथीहरुको सहयोग लिएर एम्बुलेन्स बोलाईएको एउतै कोठामा सुतेका अर्का नेपालीले बताए ।
जाँड रक्सी नखाने सबै सँग हासेर बोल्ने मिलनसार मान्छे दिनभर डिउटी सकेर फर्केका उनी अचनाक निधन हुँदा कम्पनीमा कार्यरत नेपालीहरु स्तब्ध बनेकाछन । यस्तो कसरी भयो सधाझै ड्युटी हेन्ड ओभर गरेर मुस्कुराउँदै गएको मान्छे भोलीपल्ट टेक ओभर गर्न आएन एकै ठाँउमा राटीको डिउटी गर्ने रघुबिर सिंह धामीले भने ।
हाल उनको शब दुबईको अल रसिद अस्पतालमा छ । कम्पनीले शब नेपाल पठाउने प्रकृया अघी बढाइसकेको र २/३ दिन भित्र शब नेपाल पठाइने जानकारी गराएको छ ।
अस्पतालको पोस्ट्मार्तम रिपोर्ट प्रहरी कागज सबै तैयार भैसक्यो । आइतबार नेपाली दुताबास गएर अन्य प्रकृया पुरा भएपछी शब नेपाल पठाइने कम्पनीका क्याम इन्चार्ज थोमस जोहनले बताए ।
शुक्रबार अस्पातलको पोस्ट्मार्तम रिपोर्ट सहित प्रहरी कागजात प्राप्त भएपछी कम्पनी म्यानेजरको निर्देशनमा मृतकका परिवारलाई खबर गरिएको छ ।
उनको परिवार सम्म सुचना पुर्याउन टेलिफोन संबाद सहजीकरण गर्न कम्पनीको तर्फबाट रमेश कार्की र गंगा कुमालले कुरा गरेका थिए । मृतक मगर अविवाहित हुन उनको घरमा ३ दाजुभाइ र बृद्व बुवाआमा रहेको जनकारी छ ।
अचनाक सबै सँग मुस्कुराउँदै बोल्ने मिलनसार स्वस्थ सहकर्मी गुमाउनु पर्दा कम्पनीमा कार्यरत नेपालीहरु स्तब्ध बनेका छन ।

