एनआरएनए अध्यक्ष शेष घेल बेल्जियममा


बार्सिलोना। गैर-आबासीय नेपाली संघ (एनआरएनए) का अध्यक्ष शेष घले बेल्जियममा आयोजित नेपाली मेलामा सहभागी भएका छन्।
राष्ट्रिय समन्वय परिषद बेल्जियमले आईतबार आयोजना गरेको गरेको एक दिने मेलामा केन्द्रिय अध्यक्ष घेल सहभागी भएका हुन्।
शिरमा ढाका टोपि लगाउँदै अध्यक्ष घले गैर आबासीय नेपालीहरु माँझ मेलामा उपस्थित भए । मेलामा नौमती बाजा सहित ,बिभिन्न झाकीहरुको प्रदशनीले बेल्जियम नै यतिबेला नेपालमय बनिरहेको छ ।
मनै लोभ्याउने गरी नेपालीपन झल्कने भेषभूसाका कारण पनि झनै सबैको मन आकर्षित गरेको हो। अहिले लुभेन शहरमा महोत्सव भईरहेको छ।
महोत्सवबमा बेल्जियम झन्डै चार दर्जन संघ संस्थाहरु आ- आफ्नो ब्यानर लिएर सहभागी बनेका छन्। बेलायतबाट झिकाईएको नौमतीबाजाको धुनमा सर्ब-साधारण नेपालीहरु मात्र हैन,बिदेशीहरु पनि रमाउँदै महोत्सवमा सहभागी बनेका छन्।
कार्यक्रममा बेल्जियमका लागि नेपाली राजदुत राममणी पोखरेल,,गैर आबासीय नेपाली संघका उपाध्यक्ष कुमार पन्त, बेल्जियम स्थित राजनीतिक दलका प्रतिनिधिहरु लगायत पार्लियामेन्ट सदस्यहरुको पनि सहभागिता रहेको आयोजकले जनाएको छ।


