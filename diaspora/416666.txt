अस्ट्रेलियाका नेताहरूद्वारा नेपालीलार्इ नयाँ वर्षको शुभकामना व्यक्त
अस्ट्रेलिया । अस्ट्रेलियामा वसोवास गर्ने नेपालीहरूले नयाँ वर्ष २०७३ भव्यरूपमा मनाएका छन् ।
अस्ट्रेलियाकै सबैभन्दा ठुलो बहुसांस्कृतिक पर्ब पाको फेस्टा मनाइने शहर जिलोङमा नेपालीहरुको संख्या थोरै नै भए पनि नेपाली समुदायले इस्टर्न बीचमा फुटबल, क्रिकेट खेलहरु खेल्ने लगायत बिभिन्न गतिबिधिका साथ पहिलो पटक नयाँ बर्ष मनाएका हुन् ।
कार्यक्रममा अस्ट्रेलियाकै प्रभाबशाली नेता एवं अस्ट्रेलियाका पूर्व मन्त्री तथा वर्तमान अध्यागमन एवं सीमा सुरक्षा छायाँ मन्त्री रिचार्ड मार्ल्स आउने कार्यक्रम भएपनि  उनीहरू भने कार्यक्रममा उपस्थित भएनन् । उनीहरूले नयाँ वर्षको अवसरमा नेपालीलाइ शुभकामना सन्देश भने सहयोगी माफर्त पठाएका थिए ।
कार्यक्रममा नेता रिचार्ड मार्सले शुभकामना सन्देश डा महेश भण्डारी र जिलोङ नेप्लिज एसोशियसनका रामकुमार श्रेष्ठ मार्फत पठाएका थिए ।
भिक्टोरियामा नेपाली कम्युनिटी सेन्टर निर्माण गर्ने प्रकृया अगाडि बढेकोले त्यसको अबधारणा र त्यस्का लागि भिक्टोरिया सरकार र अस्ट्रेलिया सरकारका तर्फबाट हुन सक्ने संभाबित सहयोगका बारेमा छलफल भएको थियो ।
छलफलका क्रममा लिखित जानकारी प्राप्त भएको खण्डमा नेता रिचार्ड मार्स र सांसद क्रिस्चिन कोजिनसंग त्यसबारे छलफल गर्न सकिने बताए ।
कार्यक्रमको लागि सबैले आ-आफ्नै घरबाट फरक फरक खानाका परिकारहरु बनाएर ल्याएका थिए । थोरै नेपाली भएतापनि पाको फेस्टा, दसैं लगायत बिभिन्न कार्यक्रम यस शहरमा भब्यताका साथ मनाइन थालेकोले पनि यस शहरमा नेपालीहरुको संख्या तीब्र गतिमा बढन थालेको छ ।
कार्यक्रममा नवगन्तुक परिवारहरुलाई स्वागत पनि गरिएको थियो । कार्यक्रमको लागि पहल र संयोजनकारी भूमिका निर्बाह गर्नु भएकोमा सन्तोष पराजुलीलाई जिलोङ नेप्लिज एसोशियसनका अध्यक्ष रामकुमार श्रेष्ठले धन्यवाद ज्ञापन गरे ।  कार्यक्रममा बिदेशीहरुको पनि उपस्थिति थियो ।


