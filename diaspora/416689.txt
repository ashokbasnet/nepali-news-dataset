प्रशान्त महासागरमाथि नेपाली जमघट नाचगानसहित ६ सयको सहभोज
सिड्नी ।  आउँदो आइतबारको साँझ सिड्नीबासी नेपालीका लागि बिशेष स्मरण को हुनेछ ।
नेपाली ध्वजाबाहक पानीजहाज अहिलेसम्म नेपालसँग छैन् तर,नेपालीसँग चाहिँ त्यो साँझ हुनेछ । एकप्रकारले अप्रिल २४ को साँझ सिड्नीको मुटु डार्लिङ्ग हार्बरको सेरोफेरो नेपालमय हुनेछ ।
डार्लिङ्ग हार्बरको गार्डेन त नेपाल फेस्टिवल जस्ता कार्यक्रममा नेपालमय हुन्थ्यो नै तर, यसपटक चाहिँ डार्लिङ्ग हार्बरभित्र जमिन छुन आइपुगेको प्रसान्त महासागरकोएउटा कुनाबाट नेपाली ध्वजाबाहक पानीजहाज छुट्नेछ ।
उक्त पानीजहाजकोएतिहासिक यात्री बन्न कोहि छुट्न पनि सक्छन् । सिड्नीबासि नेपालीका लागिनयाँ बर्षको यो पहिलो र फरक उपहार पनि हो । नेपाली पानीजहाजमा त्यो साँझका यात्रुलार्इ स्वागत गर्न तीस जना स्वयंसेवक तीन महिना अघिदेखि दिन रात खटिरहेका छन् ।
जहाजको यात्रा त्यो साँझ नटुङ्गिएसम्म ती स्वयंसेवकले बिदा लिने छैनन् र बिश्राम पनि गर्ने छैनन् ।
सिड्नीका नेपालिबीच सामाजिक गतिबिधिमा उर्जापूर्वक जुट्ने युवा धर्मराज अधिकारी यो नेपाली ध्वजाबाहक पानीजहाजको मुख्य ब्यबस्थापक हुन् । कार्यक्रमको नाम क्रुज पार्टी भनिएको छ ।  वेला भिस्टा नामक क्रुजले उक्त दिन नेपालीको सेवा गर्नेछ ।
डार्लिङ्ग हार्बरबाट छुट्ने यो जहाजले सिड्नीको मुख्य शहरको समुद्री फन्को मार्नेछ ।  कम्तिमा चार घण्टा जहाजभित्र नेपाली संगीत गुन्जिने छन्, करिब सात सय यात्रु आरामपूर्वक बस्न र रमाउन मिल्ने वेलाभिस्टा भित्र छमछमी नेपाली नाच पनि हुनेछ ।
नेपाली खाना को स्वादमा साँझ बित्नेछ । र,अस्ट्रेलियाको समाजलार्इ नेपाली पहिरन चिनाउन महत्वपूर्ण भूमिका निर्बाह गर्ने युवाले नेपाली फेसन शो पनि गर्नेछन् ।
बिश्वासको सहर सिड्नीमा भनिन्छ,  केहि कुराहरुको बिस्वास नै हुन्न । ति मध्ये एक हो मौसम । यहा कतिबेला पानी पर्छ भन्ने सकिन्न । हाम्रो पोखरा जस्तै।
वेलाभिस्टा जहाजको एउटा फरक बिशेषता पनि छ, त्यसमा जडान गरिएका सिसा फराकिला छन्, पानी परेमा सबैलाई जहाज को भित्रि भाग मा रमाउन अफ्ठेरो हुनेछैन । औपचारिक कार्यक्रमका लागि ब्यबस्थित मञ्च हुनेछ । हाल तेल भिसामा अस्ट्रेलिया रहेका राजाराम पौडेलले कति हसाउँछन, हेर्न धेरैले प्रतिक्षा गरिरहेकाहुनेछन ।
त्यो दिन को प्रसान्त महासागरको छालको आवाज राजारामको हँसाइमा क्रुजभित्र गुन्जिने हाँसोसँग हार्नेछ । एक हिसाबले महासागरको सन्ध्या संगीत पनि क्रुजभित्र गुन्जेको नेपाली संगीतको अगाडी मधुरो हुनेछ ।  क्रुजभित्र सुन्दर चितवनको भिडियो प्ले भैरहने छ ।
एकप्रकारले चितवनको मनमोहक भिडियोले क्रुज बाहिर देखिने सिड्नीको आधुनिक सदृष्यलार्इ प्रतिस्पर्धा गर्नेछ ।
क्रुजमा भएका यात्रुहरुत्यसभित्रको जमघट, साजसज्जा, खानपिन र गीतसंगीतले आफ्नै मातृभूमीमा भएको अनुभूति गर्नेछन् भने सागरमा तैरिरहेको क्रुज र त्यसबाट बाहिर देखिने सिड्नीका दृश्यले कर्मभूमिप्रति गर्व गर्नेछन् ।
नेपाली तीन पुस्ताको जमघट गराउने योजना रहेको बताउने धर्म अधिकारी भन्छन-यो नितान्त समानताको सहयात्रा हुनेछ । कोहि मुख्य अतिथि हुनेछैनन् । सबै मुख्य अतिथि त्यो दिनको ।
उनका अनुसार हाल अस्ट्रेलिया भ्रमणमा रहेका हजुरबा-आमा पुस्ताको खुसिलार्इ भने ध्यान दिइने छ । नानीबाबुहरुको लागि त्योस्मरणीय साँझ हुनेछ। युबाहरुलार्इ रमाउने कुरामा कमी भएको महसुस हुनेछैन ।
यो क्रुज पार्टीका मुख्य दुर्इ उदेश्य छन् । आयोजक संस्था चितवन समाजका उपाध्यक्ष छबि सापकोटाका अनुसार पहिलो उदेश्य नयाँ बर्षका अबसरमा सिड्नीबासि नेपालीलार्इ बिशेष मनोरञ्जनसहित एकै ठाउँमा जुटाउनु र अर्को चितवन समाजको यो कार्यसमितिको प्रतिज्ञाअनुसार एकलाख डलर रकमको चितवन कल्याणकारी कोषलार्इ भरपुर गर्नु हो ।
सापकोटा दुवै उदेश्य पुरा हुनेमा ढुक्क छन्। किनकि यो क्रुज पार्टीमा आउने बचन दिनेको संख्या पनि धेरै छ र शुल्क तोकिएको टिकट वितरण भएर सकिएको छ । साना नानिहरु बाहेक सबैलाई साठी अस्ट्रेलियन डलर टिकट दर तोकिएको छ ।
त्यहाँ आयोजक र स्वयंसेवक समेत बिनाटिकट सयेर गर्ने छैनन् । किनकि यो समाजसेवी कामको लागि हो, अनि आफैले मनोरञ्जन लिने कुरा पनि त हो नि ।
आइतबारको काम हुने युवाहरुले समेत आफ्नो कामको समयको बिदा मिलाई सकेका छन् । नेपाली भाषी भारतीय र नेपाली युबाको सांगीतिक समूह हाल रिहर्शलमा छ,क्रुज भित्र कस्तो सर्प्राइज गित दिने भनेर । ‘जय हो इन्स्टाइल’ नामक संस्था पहिरनको तयारीमा छ ।
उसले क्रुजभित्र नेपालका आदिवासी थारु, गुरुङ, तामाङ,आदिका पोशाकमा सागरमाथिको क्रुजमा मोडेलहरु उतार्नेछ ।
नेपालमा चलचित्र पत्रकारितामा प्रख्याति कमाएका रंग पत्रकार राजन घिमिरे र सिड्नीका स्थापित क्यामेरामेन राम रुवाली त्यो दिनका दृश्य बोलचित्रमा कैद गर्न क्रुजको ढोकामा सबेरै उपस्थित हुनेछन् ।
आयोजकले उक्त दिन सो टिकटमा नेपालीखानाको ब्यबस्था गर्नेछन जुन नेपालीहरुको समुद्रमाथिको सबैभन्दा ठुलो रात्रि सहभोज पनि हुने छ ।
कार्यक्रमलार्इ अझै अनुशासित बनाउन रात्रीकालिन पेयपदार्थको बिक्रीवितरण कार्येक्रम आयोजक होइन स्वयंक क्रुज ब्यबस्थापन हुनेछ । यो क्रुजको आफ्नै रेस्टुरेन्ट पनि छ जहाँ आफुलाई आवश्यक अतिरिक्त खाने कुरा किन्न सकिनेछ ।
ब्यग्रतापूर्वक प्रतिक्षा गरिएको यो क्रुज पार्टीको अस्ट्रेलियास्थित नेपाली सञ्चार मध्यमले प्रमुखताका साथ प्रचार गरिरहेका छन् । यो क्रुज पार्टीको मजा लिन केहि परिवार मेलबर्न र ब्रिसबेनबाट पनि आउँदै छन् । नेपालबाट आएका आमा बालार्इ सिड्नी घुमाउने मेसोमा उनीहरु वेलाभिस्टाको टिकट पनि काटिरहेका छन् ।
चितवन समाज ले जुटाउने यो क्रुज पार्टी बाट फर्किदा अप्रिल २४ आइतबार साँझ प्रत्येक नेपाली दर्जनौँ नयाँ साथि बनाएर फर्कने छन् । सिड्नी उत्रेका एकल नयाँ युवायुवतीले लगनगाँठो जोड्ने प्रतिज्ञा यहि पार्टीबाट गरे भने पनि त्यो एक स्मरणीय साँझ हुनेछ उनीहरुको जीवनका लागि ।
केहि ब्यापारिक समूहले यो पार्टीको प्रायोजन पनि गरेका छन् । यति ठूलो जमघटमा आफ्नो व्यापारको प्रचार र प्रबर्धन गर्ने यो अबसर पनि त हो । आयोजक संस्थाका अध्यक्ष बुद्दि डल्लाकोटी यो कार्यक्रम सफल हुनेमा आफु ढुक्क भएको बताउँछन् ।
किनकि योकार्यक्रममा आउन केहि संस्थाहरुले संस्थागत टिकट पनि किनिदिएका छन् ।आयोजक चितवन समाज भए पनि यो कार्यक्रम सबै नेपाली संस्कृतिको माया गर्ने सबैको हो-आयोजकहरुको दाबि छ ।

