सीड्नीका युवाद्धारा कराँते खेलाडीलाई सहयोग तथा सम्मान

सिड्नी । अस्ट्रेलियाको सीड्नी आइपुगेका दुर्इ नेपाली कराँते  खेलाडीले सीड्नीमा रहेका नेपाली युवा ब्यवशायी र श्रमिक अभियन्ताहरुसँग  बुधबार आफ्नो अनुभव बाँडेका छन्  ।
खेलाडीहरुले नेपालमा खेलाडी भएर भोग्नु पर्ने ब्यथाका बारेमा आफुले भोगेको अनुभव सुनाए । एनआरएन अभियानमा लागेका नेपाली युवाहरुले सिड्नीको टाउनहरलमा आयोजित अन्तरक्रिया कार्यक्रममा खेलाडीलाई सम्मानका साथै एक हजार तीस अष्टेलियन डलर आर्थिक सहयोग पनि गरे ।
मुलुकको प्रतिनिधित्व गर्ने खेलाडीले स्वंय आफै हवाइ टिकट काटेर खेल्न आएको कथा सुन्दैगर्दा सिड्नीका युवाहरुले खेलाडी राष्ट्रको गहना भएकोले उनिहरुलाई सम्मान गर्नु सबैको दायित्व रहेको बताए । सबैले खल्तीवाट धेरै थोरै सहयोग जुटाए अनि खेलाडीलाई सहयोग गरिहाले । यही हो युवा जोश र जागँर , एनआरएन ग्लोबलका युथ कोर्डिनेटर विजय पोखरेलले कार्यक्रममा भने ।
राजनिती र पहुँचका  आधारमा चलेको नेपाली खेलक्षेत्रको कहानी खेलाडीले सुनाउदै गर्दा युथ संयोजक बिजय पोखरेलले राज्यको दायित्वको पछाडी नलागेर सबैले आआफ्नो क्षेत्रवाट सहयोग गरे खेलक्षेत्र अगाडि बढ्न सक्ने जिकिर गरे । सीड्नीको नेपाली समाजमा अगाडि आएका युवा पुस्ताको जमघटले सम्मानसगैं आर्थिक सहयोग गर्ने निधो गरेको  थियो  । सामुहिक  प्रयासमा उठेको रकम एक हजार तिस डलर कार्यक्रममै एनआरएन अस्ट्रेलियाका सदस्य समिम अनवरले खेलाडीलाई प्रदान गरे ।
कार्यक्रममा एअनारएन ग्लोबल युवा संयोजक विजय पोखरेल, एनआरएनका कोषाध्यक्ष डिला खरेल युवा संयोजक विजय शर्मा, सदस्य तथा ओसनिया खेलकुद संयोजक राजु मानन्धर, नेपाल अस्ट्रेलिया युथ एशोसिएसनका अध्यक्ष कोमल पाठकले खेलाडीलाई सम्मान गरेका थिए ।
एनआरएन एनएसडब्लु उप संयोजक प्रकाश खरेल, सदस्य निर्जन चौलागाइ , प्रकाश अर्याल, युवा अभियन्ता भरत देवकोटा, सन्तोष शर्मा ,बिनोद कार्की, कर्ण यादब लगायतले खेलाडीलाई बधाइ तथा शुभकामना दिएका थिए ।
कार्यक्रममा उपस्थित हुन नसकेपनि धर्म अधिकारी , राज खनाल र भिष्म भण्डारीले पनि सहयोग गरेका थिए । उनिहरुले खेलाडी राज्यको गहना र सदभावना राजदुत भएकोले उनिहरुलाई सहयोग गर्नु सबैको दायित्व भएको बताएका थिए । सम्मानित खेलाडीहरुले प्रवासमा आएर पनि नेपाली खेलक्षेत्रलाई माया गर्ने ठुलो जमात देखेर आफुहरुलाई मुलुकको झण्डा बोकेर  खेलक्षेत्रमा लाग्न थप हौसला मिलेको बताए ।

