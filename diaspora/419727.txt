राहतकोषमा सहयोग प्रदान गर्दै नयाँ वर्ष कार्यक्रम सम्पन्न
बेलायत । नेपालको बिनाशकारी भूकम्पपछि राहात तथा पुननिमार्णकोलागि सहयोग गर्दै आएको ग्रेटर रेडिङ नेपाली समाजले गत वर्ष बैशाख १२ मा नेपालमा गएको बिनाशकारी भूकम्पलाई सम्झदै नयां बर्ष २०७३ को उपलक्षमा एक भब्य कार्यक्रमको आयोजना संपन्न गरेको छ ।
ग्रेटर रेडिगं नेपाली समाजका अध्यक्ष मान गुरुगंको अध्यक्षतामा भएको भूकम्पमा ज्यान गुमाउनेहरुकाे स्मरणमा दिप प्रज्वलन तथा नयां बर्ष २०७३ को स्वागत कार्यक्रम अायोजना गरियो ।
नेपाली दूतावासका सेक्रेटरी बाबुकाजी डंगोललाई नेपाल सरकारको प्रधानमन्त्रि रहत कोषमा जम्मा हुने गरि दुई हजार दुई सय पचास पाउण्ड नब्बे पेन्नीको चेक हस्तान्तरण नेपाली समाजका अध्यक्ष मान बहादुर गरुङले गरे ।
ग्रेटर रेडिगं नेपाली समाजले धादिङको खहरेमा रहेको अचने उच्च माबिलाई करिव बाइसलाख सहयोग गरि निर्माण कार्य भईरहेको र एनआरएन यूकेलाई छ हजार सात सय पचास हस्तान्तरण गरिसकिएको जानकारी दिए ।  साथै उनले नेपाली समाजले अगामी दिनमा पुननिर्माण तथा सामाजिक कार्यमा निरन्तर अगाडी बढाउने बताए ।
रेडिगं बोरो काउन्सिलकी मेयर सार ह्याकर को प्रमुख आतिथ्य र नेपाली दूतावासका थर्ड सेक्रेटी बाबुकाजि डंगोल को बिषेश आतिथ्यमा संपन्न कार्यक्रममा भूकम्पमा दिवगंत भएकाकाहरु प्रति एक मिनेट मौनधाराणा गर्नुका साथै दिप प्रज्वलन गरिएको थियो ।
प्रमख अतिथिको आसनबाट बोल्दै रेडिगं बरो काउन्सिलकी मेयर सार ह्याकर ले नेपालमा गएको भूकम्पबाट ठुलो धनजनको क्षति प्रति दुख ब्यक्त गरे ।  साथै उनले नेपाली नयां बर्ष२०७३ को शुभकामना दिए ।
बिषेश अतिथीको आसनबाट बोल्दै नेपाली दुतावासका थर्ड सेक्रेटरी बाबुकाजि डंगोलले नेपालीहरुको दुखमा ग्रेटर रेडिगं नेपाली समाज अग्रिणी भुमिक खेलेको प्रति धन्यवाद ज्ञापन गरे ।  साथै नेपाली दुतावासका बिषेश अतिथि एटची तेजेन्द्र रेग्मीले नेपालमा गएको भूकम्पको बिषयमा जानकारी गराएका थिए ।
ग्रेटर रेडिङ नेपाली समाज सल्लाहाकार समितीका तर्फबाट ढंक बहादुर गरुङले नेपालमा गएको भूकम्पको संझाना गर्दै नयां बर्ष २०७३ को शुभकामना दिएका थिए ।
सोहि क्रममा समाजका सल्लाहकार राम गलामीले उपस्थित संपुर्ण अतिथीहरुलाई धन्यावाद दिएका थिए । नयाँ बर्षको सुभकामना दिने क्रममा रेडिङमा रहेका संपुर्ण सघं सस्थाको तर्फबाट रेडिङ तामागं घेदुगं अध्यक्ष प्रेम लामाले नयां बर्षको सुभकामना ज्ञापन गरे । वाकिङ फर हेल्थका फिलिप बर्जिट, केय पेरी, बिी बिषेसज्ञा रब्बि हडसन, योगा भोलेन्टियर्सहरुको उपस्थिती रहेको थियो ।
नयाँ बर्ष कार्यक्रमका संयोजक तथा ग्रेटर रेडिङ नेपाली समाजका उपाध्यक्ष कृष्ण न्यौपानेले अतिथीहरुलाई स्वागत गरेका थिए ।

