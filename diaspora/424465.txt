डार्विनमा बिशेष सास्कृतिक साँझ सम्पन्न
डार्विन। डार्विनमा नयाँ बर्ष बिशेष सास्कृतिक साझ भब्य सम्पन्न भएको छ।
नाचौ, गाऔ, रमाइलो साझ” नाम दिइएको कार्यक्रमको पहिलो शो मा डार्विनमा रहेका नेपालीहरू मिलन लामा, ज्योति मगर र नेपाली तारा सन्तोष लामाको गीतमा झुमेका थिए ।
ज्योति मगर को “ढाडे बिरालो होस्” वा “त्यै मुलाको चाना” होस् । मिलन लामा को “माझी दाई पोखरा फेवाताल” को होस् कि ” घरमा पराल बारीमा बन्सो” होस् हरेक गीतमा दर्शकहरु नाचिरहेका देखिन्थे ।
स्थानिय कलाकारहरुको उत्कृष्ट प्रस्तुती संगै सुरुभएको कार्यक्रम, मिलन लामा र ज्योति मगरको दोहोरी सम्म पुग्दा रातको झन्डै साढे एघार बजिसकेको थियो  । तै पनि दर्शकमा जोश कत्ती घटेको थिएन। नेपाली तारा सन्तोष लामाका अधिकाङ्क्षी गीतहरु सँगै झुम्न सुरु गरेका थिए ।
त्यस्तै कार्यक्रममा चर्चित युबा हास्य कलाकार राजा राजेन्द्र पोखरेलको समसामयिक विषयमाथिकाे व्यंगले कार्यक्रममा उपस्थितहरूलाइ मनोरञ्जन दिएको थियो । सबै पेट मिची मिची हास्न बाध्य भएका थिए । कार्यक्रमको अन्त्यतिर ज्योती मगर र मिलन लामाले गाएको गीतमा सबै नेपालीहरू झुमेका थिए ।
“यो डार्विन कै एउटा अबिश्मरणिय साझ हो”, कार्यक्रम भएको सहभागीहरूको प्रतिक्रिया थियो । सो कार्यक्रम मा नर्दन टेरिटोरिका बहुसास्कृतिक मामिला मन्त्री पिटर स्टायल्स प्रमुख अतिथी थिए  भने एनएएनटी का अध्यक्ष्य गणेश अधिकारी ले स्वागत मन्तब्य र गैर आवासिय नेपाली संघ – एनटी सङ्योजक निरज गुरुङ ले धन्यवाद मन्तब्य राखेका थिए ।  नाचौ, गाऔ, रमाइलो साझ् को अर्को शो यही मे ८ तारिक पर्थमा हुँदैछ।

