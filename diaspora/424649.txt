रामचन्द्र, मल्लिका र डम्बरसँगै नाचे दुबईमा नेपाली
युएई । शुक्रबार देहरा दुबईको काल्टन टावर होटलमा नेपालीहरु निकै उत्साहका भेला भएका भएका थिए । हप्ता भरिको नियमित ड्यूटी गरेर आएका भएपनि उनिहरुमा कुनै थकान महसुस भएको देखिन्नथ्यो ।
पथरी शनिश्चरे समाज मोरङले आयोजना गरेको नयाँ वर्ष साझ २०७३ मा सहभागि हुन आएका सबैले झण्डै ६ घण्टा नेपालबाट आएका तथा युएईमै रहेका कलाकारहरुसँग रमाईलो साथ विताए ।

दुवईमै रहेका कलाकारहरुको प्रस्तुतीबाट सुरु भएको कार्यक्रमको पहिलो चरणमा स्टेज तताउन आए चर्चित गाएक डम्बर नेपाली । ‘आज आकाशमा एउटा तारा देखिन..’ बोलको गीतबाट आफ्नो प्रस्तुती सुरु गरेका नेपालीले जब ‘रक्सि नखाई निन्द्रै लाग्दैन..’ बोलको गित गाए त्यसपछि दर्शकले उनलाई खुबै साथ दिएका थिए ।
‘मेरो जीवनबाट जाने भए जाउ,  विग्रेको मान्छे म भत्केको घर,  तिम्रो पाउँजु बजेर थाहा पाए अरुले, लगायत आधा दर्जन बढी गीत गाएर उपस्थित दर्शकलाई मनोरञ्जन गराएका थिए ।
त्यसपछि पालो आयो मिठो स्वरकी धनि मल्लिका कार्कीको । स्लो भर्सनका गितबाट आफ्नो प्रस्तुती सुरु गरेकी कार्कीलाई समेत दर्शकले सुरु देखिनै साथ दिए ।

‘चट्ट रुमाल क्या मालुम कोटको खल्तिमा,  यति धेरै मान्छेहरुको भिडमा एउटा मान्छे छ मेरो मनमा, तिमिलाई नसम्झने माया, लगायत चर्चित गीत गाउन थालेपछि भने स्टेजमै नाच्न पुगेका दर्शकले माहोल निकै तताएको थियो । मल्किकाको गीतमा बालक देखि बयस्का सबै उनीसँगै नाच्न स्टेजमा उक्लिएका थिए ।

अन्तिम चरणमा भने रामचन्द्र काफ्लेको प्रस्तुतीले कार्यक्रमको रौकन अझ बढायो । राष्ट्रिय भावना बोकेको गीतबाट प्रस्तुती सुरु गरेका काफ्लेको मिठो स्वरमा उपस्थित सम्पुर्ण मन्त्रमुग्ध भएका थिए । दर्शकसँगै नाच्न समेत पुगेका काफ्लेले आफ्ना चर्चित गीतहरु लठिचार्ज नगर मेरो मायामा, हरियो डाँडा माथि हलो जोत्ने साथि लगायतका गीत गाएका थिए ।
यसैबीच कार्यक्रममा नेपाली फिल्मी क्षेत्रमा लामो समय काम गरी हाल युएईमा रहेका रमण दाहाल, रमेश खड्का काशी, अनु लुईटेल, बबिता लिम्बु,कृष्ण खवास, सुमन तामाङ लगायतले समेत प्रस्तुती दिएका थिए ।
नेपाली नयाँ वर्षको अवसर पारेर हरेक वर्ष साँस्कृतिक कार्यक्रम गर्दै आएको र त्यसैलाई निरन्तरता स्वरुप यसवर्ष पनि कार्यक्रमको अयाोजना गरिएको समाजका अध्यक्ष कृष्ण पौडेलले बताए । पौडेलको अध्यक्षतामा भएको कार्यक्रम नेपाली समाज युएईका अध्यक्ष सिपि सापकोटाको सभापतित्वमा सम्पन्न भएको थियो ।
कार्यक्रममा एनआरएन युएईका उपाध्यक्ष रमेश श्रेष्ठ, आईसिसी सदस्य गोपाल कँडेल, झापाली समाजका कार्यबाहक अध्यक्ष मोहन शिवाकोटी लगायतको उपस्थिती थियो ।  दुवई, अवुधावि, अल ऐन लगायतका ४ सय भन्दा बढि नेपालीको सहभागिता भएको कार्यक्रम तिर्थ आचार्य र दिप राज लिम्बुले सञ्चालन गरेका थिए ।

