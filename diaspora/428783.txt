नारीको मात्र होइन राज्य कै चिरहरण हुने गरेको छः कार्की
अमेरिका । साहित्यकार नीलम कार्की निहारिका अमेरिकाको नर्थ क्यारोलिनामा बस्छिन् । उनी  आफनो जन्मभूमि बाहिर रहेर पनि  निरन्तर साहित्य साधनामा लागि रहेकी छिन् ।
२००७देखि अमेरिका बसेकी  निहारिकाको अमेरिकामा रहेर लेखिएको कथा संग्रह कागजमा दस्तखत ,बालमनो बिज्ञानमा आधारित कथा सग्रहबेली र डायस्पोरिक वषयमा लेखिएको अर्की आइमाई उपन्यास प्रकाशित थिए ।
अर्की आइमाईले चर्चित हुनुका साथै निहारिकालाई उपन्यासकारको रुपमा स्थापित गरेको थियो  । हालै,आफनो जन्म दिन पारेर निहारिकाको  अर्को उपन्यास चीरहरण प्रकाशित भएको छ  । उनै कार्कीसँग हामीले कुराकानी गरेका छाैंः
पचासको दशककी चर्चित कवयत्री किन उपन्यासमा लाग्नुभयो  ?
-त्यो प्रश्न कहिले काँहि  स्वयमले  आफैसँग पनि सोधु सोधु लाग्छ । मैले दिने जवाफ बिषयको माग , बस त्यति हो  ।
चीरहरण नाम कसरी जुर्यो?
त्यो पनि बिषयबस्तु कै कारणले हो । बस्त्रहरण या चिरहरण भन्ने मा केहि अग्रज र मित्रहरुसंग छलफल पनि भयो । अनि चीरहरण रोजियो ।
लेखन धेरै समय लाग्यो भन्ने सुनिन्छ
हो,बिषयबस्तु नै त्यस्तै पर्यो पहिला त अध्यनमा नै  समय लाग्यो ।
चीरहरण महाभारतमा आधारित कृति हो  ?
हो,तर द्वापर युगको महाभारतले कलियुगका हामीले देखेका भोगेका पात्र पनि बोकेर हिडेका  छन् ।
अरु स्पस्ट  पारिदिनुस न ?
के अहिले गद्दी मोह भएका धृतरास्ट्रहरु छैनन? भाई भाई लडाउने सकुनीहरु छैनन् ?अनिके दिनहु नारी अस्मिताका चीर हरणको घटना सुन्नु भएको छैन र? आमा को गर्भमा आएर पनि जन्मन नपाएका नानिहरुको कथासमाजमा ब्याप्त छ नै जन्मिएर पनि कर्ण नै परित्याग गरिएका नबजात शिसुको कथा पनि कम छैन  ।
त्यसो भर द्रोपदीको चीरहरण मात्र छैन उपन्यासमा?
तपाहाँले सहि बुझ्नु भयो । पक्कै पनि द्रोपदी मात्र अन्तिम पात्र होइन जसको  सभामा चिरहरण भएको थियो । यहाँ आज पनि  बजारमा चीरहरण हुन सक्छ । मेला पात , गाउ –सहर, घर भित्र बाहिर  कहिँ सुरक्षित् छैनन नारी  । नारीको मात्र के कुरा यहाँ राज्य कै चिरहरण हुने गरेको छ।  त्यो पनि देवर दुशासन बाट  होंईन, आफनै सन्तानबाट ।
महाभारतमा आधारित अन्य पुस्तक पनि लेखिएको छ किन यहाँलेयहि बिसय लिनु भयो ?
महाभारतमा एक दुई होइन अझ हजारौ हजारपुस्तक लेखन सकिन्छ  । हामिकहा पनि राजेश्वर देवकोटाले द्वन्दको अवसान लेख्नु भएकोछ,  सरोज धितालले योजन गन्धा लेख्नु भएको छ ,कृष्ण धराबासी दाजुले राधा लेख्नु भएको छ ।  मधाबी पनि महाभारतमा उल्लेख छ  ।  उहाँहरुले लिनु भएको पात्र फरक फरकछन् ।   प्रस्तुति पृथक छ ।  मैले उठान गरेको बिषय र शैली पनि भिन्न छ  ।
निकै मिहिनेत गर्नु पर्यो ?
अवस्य पर्ने नै भयो ।  एक जना मेरो अग्रजले भन्नु भएको थियो यती समय र मिहिनेतमा एक होईन दुर्र बिद्या बारिधि हुने थियो ।  अहिलेआफै लाई लाग्दैछ  ,मैले कसरी लेखे होला चीरहरण ?
नारीहरु गहन अध्यान गरेर गहन बिषयमा लेखन सक्दैनन् भन्नेहरु लाई त चुनौती नै दिनु भयो नि होइन ?
किन सक्दैनन् लेख्न ? हो समय अभाबको  कुरा आउछ | । सायद म पनि अहिले घर बाहिर पुरा समय  जागिरमा ब्यस्त भएको भए यो पुस्तक लेख्न सक्थिन या पाँचको ठाउँमा दश बर्स लाग्न सक्थ्यो ।
जागिर,घर. बालबच्चा परिवारबाट निस्कने  समयमा कति अध्यन गर्नु कति लेख्नु ? म अहिले घर बाहिरको पुरा समय जागिरमा नभएको कारण नै यो पुस्तक आउन सम्भब भएको हो  । समयको हिसाबले नारिलाई गाह्रो अबस्य छ तर नारिले लेखन सक्दैनन् भन्ने मा म सहमत छैन  ।
कुन पात्रमा बढी केन्द्रित हुनुहुन्छ ,तात्पर्य मुख्य पात्र ?
प्रत्येक मान्छेको जवीवन  उति नै  महत्वपूर्ण हुन्छ यदि महत्वपूर्ण नजरले हेरियो भने  । त्यस्तै चीरहरणमा सबै पात्रको आ आफनो भूमिका छ  । मैले आफनो लेखन उदेस्य अनुसार पात्र छनोट गरेकी हु । र ति  पात्र को पनि जीवनको कुन कालखण्डलाई अधिक  प्रस्तुत गर्ने भन्ने निश्चय गरेकी थिए । नारी पात्र कै मात्र कुरा गर्दा पनि  ,सत्यवती,अम्बिका,अम्बालिका,गान्धारी,कुन्ती,माद्री,द्रोपदी,सुभद्रा,उलुपी सबै मेरा पात्र बनेका छन् । कसलाई कति अभिभारा भन्ने कुरा कथानकमा निर्धारित छ  ।
अन्त्यमा पाठकलाई के भन्नु हुन्छ ?
पढीदिनुहोस् मैले लेखनमा झन्डै पाच वर्ष लाएकी छु | पढ्न त्यति समय लाग्ने छैन | मैले धैर्य भएर लेखे समाजको लागि ,यहाँहरुले पनि पढिदिनुहोस् समाजकै लागि  ।

