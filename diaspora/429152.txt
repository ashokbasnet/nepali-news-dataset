आगलागी पीडितलाई स्याङजा समाज यूएईको आर्थिक सहयोग
गत वैशाख  १८ गतेको भीषण आगजनीमा पूर्णरुपमा क्षति भएका ३५ घरपरिवारलाई स्याङजा सहयोग समाज, यूएईले आर्थिक सहयोग गरेको छ ।
स्याङजाको  पेलाकोट गाविका १५ घरपरिवार, मनकामना गाविसका २० गरी ३५ घर तथा ३८ गोठ साथै ५ धन्सार पूर्ण रुपमा जलेर क्षति भएका थिए ।
स्याङजा सहयोग समाज, यूएईले पीडित प्रत्येक घरपरिवारलाई  ५ हजार रुपैयाँका दरले जम्मा १ लाख ७५ हजार आर्थिक सहयोग गरेको समाजका सल्लाहकार लक्ष्मण खनालले जानकारी दिएका छन् ।
खनालको संयोजकत्वमा स्याङ्जा सहयोग समाज, यूएईका संस्थापक अध्यक्ष तथा समाजको अन्तर्राष्ट्रिय समन्वय परिषदका वर्तमान अध्यक्ष चन्द्रबहादुर रोका, सल्लाहकार पूर्णचन्द्र डुम्रे लगायत स्थानीय गाविस कर्मचारी तथा ब्याक्तिहरुको सहयोगमा अगजनीपीडितहरुलाई राहत वितरण गरिएको हो ।
यूएईका क्रियाशील समाजमध्ये पर्ने यस समाजले युएईमा रहेका सातै इमिरेटमा क्षेत्रीय समिति गठन गर्ने उदेश्यका साथ्ा अबुधाबी, दुबई, सारजाह , अजमान हँुदै फुजेरा क्षेत्रीय समिति गठन गर्न सफल भएको समाजका बालकृष्ण मरासिनीले बताए ।
गत अप्रिल २९ गते शुक्रबारको दिन फुजेरा स्थित माधव पार्कमा स्याङजा सहयोग समाज, यूएईका केन्द्रीय समितिका सदस्यहरु तथा सल्लाहकारहरुको उपस्थितिमा १३ सदस्यीय फुजेरा क्षेत्रीय समिति चयन गरिएको छ ।

