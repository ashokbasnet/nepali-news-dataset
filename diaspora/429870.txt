अमेरिकाबाट ‘एनके ब्रदर्श’को नयाँ एल्बम आउँदै

अमेरिका । विगत तीन वर्ष यता अमेरिकाको ओहायोमा सञ्चालित एनके ब्रदर्श स्टुडियोले नयाँ एल्बम सार्वजनिक गर्दैछ । आगामी जुलाई १० तारिखमा ‘ब्रदर्श’ नाम दिइएको गीति एल्बम सार्वजनिक हुन लागेको हो ।
एल्बममा ८ वटा गीत समावेश गरिने छन् भने ७  जना कलाकारहरुको स्वर रहने छ । ‘ब्रदर्श’मा अरुण रसाइली, किशोर शिवाकोटी, मनोज ढकाल, सरु पराजुली, नैना मगर र एनके दाजुभाईको स्वर छ ।
यसमा समेटिएका गीतहरु एनके दाजुभाईसहित उमेश आचार्य र रिमेन आलोकले लेखेका हुन् । एल्बममा समेटिने दुई गीतहरु ‘तिम्रो दुःखमा रमाउने चाहना छैन मलाई’ र ‘बिहानीको पहिलो किरणम’ को म्यूजिक भिडियो समेत बनाउने तयारी भइरहेको बुझिएको छ ।
दुई गौतम दाजुभाई खड्ग र नरेशले सञ्चालन गरेको यस स्टुडियो अमेरिकाका नेपाली कलाकारहरु बीच अत्यन्तै लोकपि्रय छ ।

