यूएईमा नेपाली सामाजिक अभियन्ताको निधन
यूएई । यूएईको नेपाली समुदायका एक सामाजिक अभियन्ताको निधन भएको छ । यूएईमा क्रियाशील धादिङ समाज अन्तर्गत अजमान क्षेत्रीय समितिका अध्यक्ष थानबहादुर गुरुङको हृदयाघातका कारण सामयिक निधन भएको हो ।
गत १८ मेमा हाई ब्लडप्रेसर (उच्च रक्तचाप) भएपछि उपचारका लागि अजमानको एक अस्पतालमा पुर्याइएका गुरुङको उपचारकै क्रममा निधन भएको हो ।
हाई ब्लडप्रेसरका कारण मस्तिस्कमा रगत जमेका कारण उनको उपचार असम्भव भएको बताइएको छ ।
धादिङ जिल्ला ज्यामरुङ-९ स्थायी घर भई हाल अजमानको एक स्काफफोल्डिङ कम्पनीमा कार्यरत गुरुङ १५ वर्ष अघि रोजगारीको सिलसिलामा युएई आएका थिए । ३५ वर्षका गुरुङका श्रीमती र छोरी शोकविहृवल अवस्थामा रहेको मृतकका दाजु भुवन गुरुङले बताएका छन् ।
अजमानको एक हस्पिटलमा रहेको उनको शव आगामी बुधबार अघि नै नेपाल पठाउने तयारी भइरहेको छ ।
गुरुङको निधनले धादिङ समाज युएईका साथै युएईका कार्यरत समस्त सामाजिक अभिन्ताहरु शोकाकुल भएका छन् । धादिङ समाज, पाल्पाली समाज, झापाली समाज लगायत यूएईमा क्रियाशील विभिन्न सामाजिक संघसंस्थाहरुले मृतक आत्माको चीर शान्तिको कामना गर्दै शोक सन्तप्त परिवारजनप्रति श्रृद्धान्जली प्रकट गरेका छन् ।
धादिङ समाजले एउटा होनहार समाजसेवी गुमाउँदाको पीडालाई शब्दमा प्रकट गर्न नसकिने भन्दै गहिरो सहानुभूति प्रकट गरेको छ ।

