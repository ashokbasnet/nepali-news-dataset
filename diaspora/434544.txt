युएईमा सिस्नुपानीको ‘दुई थोपा हाँसो’ 

यूएई । रोजगारको सिलसिलामा युएईमा रहेका नेपाली समूदायलाई मनोरञ्जन लिदाउनका लागि युएई आएका हास्यब्यंग्य समूह सुस्नुपानी नेपालले पाँच दिनभित्र चारवटा कार्यक्र सम्पन्न गरेको छ ।
एनआरएन युएईको आयोजना तथा झापाली समाज, यूएईको सहयोगमा सिस्नोपानी नेपालको प्रस्तुति ‘दुई थोपा हाँसो’को चौथो तथा अन्तिम प्रदर्शन अजमानमा सम्पन्न भएको एनआरएनका प्रवक्ता बालकृष्ण मरासिनीले जानकारी दिए ।
उनका अनुसार कार्यक्रमको सफलतापछि कलाकार मनोज गजुरेलको टोली ३१ मे मंगलबार नेपाल फर्किदै छ ।

दुबईको जेबलअलीको पार्को मार्केट छेउको क्यूबीजी लेबरक्याम्पमा २६ मे विहिबार साँझ, २७ मे, शुक्रबारका दिन राखअल खेमा र साँझ दुबईको इमि्रल क्याम्पमा यसअघि कार्यक्रमको आयोजना गरिएको थियो ।
गत ३० मे सोमबारको साँझ अजमानको टास कम्पनीमा आयोजना गरिएको कार्यक्रम अत्यन्त सफल भएको कार्यक्रम संयोजक तथा एनआरएन यूएईका उपाध्यक्ष रमेश श्रेष्ठले जानकारी दिए ।
व्यंग्यकवि टंक आचार्यले समसामयिक प्रस्तुतिलाई सहभागी दर्शकहरुले मन पराएका थिए भने कलाकार मनोज गजुरेलको प्रस्तुतिले अधिकांश दर्शकहरु पेट मिचीमिची हाँसेका थिए । योगगुरु डा. राजु अधिकारीले स्वस्थ्य जीवनयापनका लागि उपयोगी योगका साधनाबारे प्रशिक्षण दिएका थिए ।

कार्यक्रमको चौथो तथा अन्तिम प्रदर्शनमा एनआरएनका अध्यक्ष सुदिप कार्की, नेपाली समाजका अध्यक्ष चन्द्रप्रसाद सापकोटा, एनआरएनका सल्लाहकार सालिक सुवेदी, झापाली समाजका कार्यवाहक अध्यक्ष मोहन शिवाकोटी, एनआरएन अभियन्ता सन्तोष पौडेल लगायत यूएईका क्रियाशील संस्थाका प्रतिनिधिहरु तथा सोही कम्पनीमा कार्यरत नेपालीहरुको उपस्थिति थियो ।
सामाजिक, राजनीतिक तथा आर्थिक बेथितिलाई हास्यव्यंग्यको माध्यमबाट जागरण फैलाउँदै करिब २०५५ सालदेखि क्रियाशील सिस्नोपानी नेपालको यो कार्यक्रम नेपाली श्रमिकहरुको मानसिक तथा शारीरिक स्वास्थ्यका लागि समर्पित थियो ।
आईएलओ, नेपाल सरकार श्रम विभागको प्रायोजनमा भएको उक्त कार्यक्रम सोचेभन्दा प्रभावकारी रहेको टोलीमा संलग्न व्यंग्यकवि टंक आचार्यले प्रतिक्रिया दिए । डा. राजु अधिकारीले प्रवासी नेपालीहरुमा ध्यान र योगाको प्रारम्भिक जानकारी प्रदान गर्न पाएकोमा खुसी प्रकट गरेका छन् ।






