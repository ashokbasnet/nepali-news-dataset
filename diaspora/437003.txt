अर्घाखाँचीका अग्नि पीडितलाई युएइबासी नेपालीको राहत
२४ जेठ, अर्घाखाँची । अर्घाखाँचीको जुकेना गाविसका अग्नि पीडितलाई युएईमा बस्ने नेपालीहरुले राहत सामाग्री वितरण गरेका छन् । गाविसका ९ घर परिवारलाई प्रतिपरिवार १ सय किलोको दरले चामल वितरण गरिएको हो ।
राहत वितरण कार्यक्रममा गाविस सचिव रामप्रसाद पौडेल, समाजसेवी मणीराम अधिकारी, सिआईजी अर्घाखाँचीका अध्यक्ष मुक्तिनाथ भुसाल, अन्तराष्ट्रिय अर्घाखाँची सम्पर्क मन्चका महासचिव डिल्लीराज घिमिरे, सिनेकर्मी प्रेम खड्का, स्थानीय राजनीतिक दलका नेता लगायत सहभागी थिए ।
जुकेना गाविसको प्रांगणमा भएको कार्यक्रमको सञ्चालन सुरज पौडेलले गरेका थिए भने चन्द्रकला न्यौपानेले स्वागत मन्तव्य राखेकी थिइन् ।
अर्घाखाँची संपर्क समिति युएईले शुरु गरेको राहत संकलन तथा वितरण अभियानले दुई चरणमा राहत हस्तान्तरण गर्ने योजना बनाएको जानकारी अर्घाखाँची सम्पर्क समिति युएईका अध्यक्ष राजु खड्काले जानकारी दिए । पहिलो चरणमा जुकेना, धातिबाङ, खन र असुर्कोटमा राहत वितरण गरिने छ । दोस्रो चरणका लागि परामर्श जारी रहेको अध्यक्ष खड्काले जानकारी दिए ।
राहत संकलन अभियानमा दुबइ क्षेत्रीय समिति, रास अल खिमा क्षेत्रीय समिती, अबुदाबी क्षेत्रीय समिति, लुम्बिनी वेल्फेयर समिति, धादिङ समाज, फुजेराबाट बिरेन्द्र खड्का, दुबइबाट रुकमणी बेल्बासे लगायत सक्रिय छन् ।

