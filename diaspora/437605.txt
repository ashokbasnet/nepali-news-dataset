अष्ट्रेलियामा गाजलुको चर्चा
सिड्नी । अष्टेलियामा चलचित्र ड्रीम्सको चर्चा सेलाउन नपांउँदै अनमोल केसी अभिनीत अर्को चलचित्र गाजलुको चर्चा पनि शुरू भएको छ ।
अनमोल केसीको चर्चा र उनका प्रसंशकहरूलाई ध्यानमा राखेर चलचित्र गाजलुलाई आफूले अष्ट्रेलियाबासी दर्शकहरूका लागि ल्याएको कुरा ईपि माइग्रेसनका खिलेन्द्र तिमल्लिनाले बताए । उनी अष्टेलियामा हिट नेपाली चलचिहरू भित्र्याउने चलचित्र बितरकका रूपमा चिनिन्छन ।
उनले यस अघि ६ एकान ६ , लुट ,वडा नम्बर ६ , झोला , कबड्डी कबड्डी , रातो घर लगायतका चलचित्रहरूलाई राम्रै दाममा अष्टेलिया भित्र्याएका थिए भने लुट -२ र पुरानो डुगां नामक चलचित्र पनि अष्टेलिया भित्र्याउँदै छन । चलचित्र गाजलुको प्रर्दशनको चांजो पांजो भने नेपाली टच नामक संस्थाका राजकुमार गोस्वामीले मिलाएका हुन ।
यतिबेला नेपालमा राम्रै हाईट पाएको चलचित्र गाजलु मार्फत पहिलो पटक मिस नेपाल सृष्टि श्रेष्ठ नायिकाको रूपमा पर्दामा आएकी हुन । चलचत्रलाई हेमराज बिसीले निर्देशन गरेका हुन । यो चलचित्र अष्टेलियाको बरूणमा रहेको ईभेन्ट सिनेमामा जून ११ र १२ का दिन लाग्ने जानकारी प्रजापति शिबाकोटीले दिए ।
चलचित्रमा अनमोलको अलावा गौरब पहाडी र सलोन बस्नेतको पनि मुख्य भूमिका रहेको छ ।

