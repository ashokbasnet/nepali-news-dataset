युइइमा थपिए दुई नेपाली रेस्टुरेन्ट
युएई । युएईका उत्तरी इमिरेट फुजेरा र रास अल खेमामा एकै दिन दुई वटा नेपाली रेस्टुरेन्ट सञ्चालनमा आएका छन् । चितवन घर भएका सुजन सापकोटाले फुजेराको मुख्य बजारमै नमस्ते रेस्टुरेन्ट पुनः सञ्चालनमा ल्याएका हुन् भने गुल्मीका रामबहादुर क्षेत्रीले रास अल खेमाको केन्द्रमै काठमाडौं रेस्टुरेन्टको औपचारिक सुरुवात गरेका हुन् ।
जुलाई १ तारिख शुक्रबार खुलेका दुबै रेस्टुरेन्टमा उल्लेख्य नेपालीहरु सहभागी भएर व्यावसायिक सफलताको लागि शुभकामना दिए । रस अल खेमाको इतिहासमै पहिलोपटक औपचारिक रूपमा उद्घाटन गरेर खोलिएको काठमाडौं रेस्टुरेन्टमा यहाँका क्रियाशील सबै सामाजिक, राजनीतिक संघ संस्थाहरूका प्रतिनिधि र सर्वसाधारण गरी करिब ३ सय ५० भन्द बढी उपस्थित थिए ।
यसतै युएईको उत्तरी राज्य फुजेरामा गत फेबु्रअरीमा सञ्चालन भई लोकपि्रयताको शिखरमा चढ्दै गरेको नमस्ते रेस्टुरेन्ट अब एकल लगानीकर्ताको पहलमा पुनः शुभारम्भ भएको छ । नमस्ते रेस्टुरेन्ट नयाँ व्यवस्थापन तथा नयाँ मेनुसहित भव्य रुपमा शुभारम्भ गरिएको सञ्चालन सुजन सापकोटाले जानकारी दिएका छन् ।
नेपाली ग्राहकका अतिरिक्त भारतीय, पाकिस्तानी, बंगाली लगायत कन्टिनेन्टल खाना समेत पाइने नयाँ व्यवस्थापनमा सञ्चालन हुन लागेको नमस्ते रेस्टुरेन्टमा कतारको नेपाली रेस्टुरेन्ट र नेपालका चर्चित होटलमा काम गरेका दक्ष कामदारहरु रहने सञ्चालक सापकोटाले बताएका छन् ।
नयाँ व्यवस्थापनमा परम्परागत नेपाली खानाका अतिरिक्त मम, चाउमिन, नेवारी खाजा सेटका साथै गि्रल आइटम र १४ प्रकारका बर्गरहरु समेत पाइने सञ्चालकले बताएका छन् ।

रास अल खेमाको काठमाडौं रेस्टुरेन्टको समुद्घाटन कार्यक्रम लोकगायक तथा अन्तर्राष्ट्रिय नेपाली कलाकार समाज, यूएईका महासचिव गोपीकृष्ण पंगेनी तथा रेस्टुरेन्टकै स्थानीय स्पोन्सर शेख हसन अलीबाट संयुक्त रूपमा विधिवत् तवरले रिबन काटी गरिएको थियो ।
कार्यक्रममा, गैर आवासिय नेपाली संघ, रासअल खेमा क्षेत्रीय कोषाध्यक्ष सन्तोष पौडेल, दैलेखी सेवा समाजका केन्द्रीय अध्यक्ष गणेश शाही, अर्घाखाँची सम्पर्क समिति, रासअल खेमा क्षेत्रीय अध्यक्ष टामलाल पाण्डे, नेपाली जनप्रगतिशील मञ्चका निवर्तमान उपाध्यक्ष धनबहादुर चन्द, अन्तर्राष्ट्रिय नेपाली कलाकार समाज रासअल खेमा क्षेत्रीय अध्यक्ष कबिनजंग शाही, बाग्लुङ सेवा समाज रासअल खेमा क्षेत्रीय समाजका गंगा पौडेल, झापाली समाज यूएईका केन्द्रीय सदस्य रोशन दाहाल, दाङ देउखुरी समाजका क्षेत्रीय सचिव अमरसिंह खत्री, एकता केन्द्रकी संगीता थापा मगर, लोकगायक प्रकाश सुवेदी लगायतले शुभकामना मन्तव्य राखे ।
७ वर्षअघि वायरहाउस क्लिनरको रूपमा युएई आएका गुल्मीका क्षेत्रीलाई सबैले बधाइ तथा व्यावसासयक सफलताको लागि शुभकामना दिएका थिए ।

