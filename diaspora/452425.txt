अष्ट्रेलियाबाट फर्कियो भद्रगोल
हांस्य कलाकारहरू मनोरन्जन गराउन मात्र सिपालु हुंदैनन् , उनीहरूले सामाजिक दायित्व र जिम्मेवारीलाई पनि समय समयमा बहन गरिरहेका छन ।
दर्शकहरू माझ आफ्ना प्रस्तुतिहरू पस्कंदा त्यही माझबाट सामाजिक कार्यका लागि आर्थिक संकलनको जोहो गरेर समाजकै लागि खर्चनुलाई ठूलो धर्म ठान्छन यिनीहरू । कुरा , अष्ट्रेलिया र भद्रगोलको हो ।
अष्ट्रेलियामा रहनु भएका नेपालीहरूलाई हंसाउन आएको यो समूह यो कुरामा पनि प्रसन्न छ कि सहयोगको लागि फैलाएको हातमा अष्टेलियाबासी नेपालीहरूको ठूलो साथ मिल्यो यतिबेला यिनीहरूलाई ।
धुर्मुस सुन्तली एकिकृत नमूना बस्ती निर्माणको निमित्त भद्रगोलको समूहले सहयोग गर्न आग्रह गर्दा ५ लाख ४० हजार सहयोग ऊठाई दिएर अष्टेलियाका नेपालीहरूले ठूलो गुन लगाएका छन -‘ यो सहयोग र मनप्रति हामी संधै ऋणी हुने छौ -‘ कार्यक्रममा भद्रगोल समूहले भन्यो ।
मेलबर्न ,तास्मानिया भूटनिज कम्यूनिटी , सिड्नी ब्याल्क टाउन भूटनिज कम्यूनिटी को साथमा सिड्नीमा रहनु हुने खिलेन्द्र तिम्सिना,महेन्द्र लम्साल र किरण थापा लगायतबाट उक्त सहयोग रकम संकलन भएको थियो -‘ धुर्मुस सुन्तलीको पबित्र कार्यलाई सहयोग गर्न पाएकोमा खुशी लागेको छ -‘ सहयोग रकम हस्तान्तरण गर्दै खिलेन्द्र तिम्सिनाले भने ।
कार्यक्रममा गोबा कटुवाल , बाल भट्टराई लगायतले धुर्मुस सुन्तलीको सामाजिक कार्यको प्रशंसा गरेका थिए । भद्रगोलको समूहलाई अष्ट्रेलिया उतारेको आरकेएसका रबिन्द्रकुमार शर्माले हांस्य प्रस्तुतिसंगै सहयोग पनि गर्न पाएकोमा खुशी मिलेको कुरा बताए ।
चारवटा शहरहरूमा हांस्य कार्यक्रम गरेको यो समूह बुधबार नेपाल फर्कदै छ भने समूहमा पांडे अर्जुन घिमिरे , जिग्री कुमार कट्टेल , बले सागर लम्साल र कक्रोज हरि निरौलाको साथमा रून्चे गायक प्रकाश पौडेल थिए ।

