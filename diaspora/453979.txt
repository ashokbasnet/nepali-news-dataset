झापाली समाज युएईको अल खेमा क्षेत्रीय कमिटी पुनर्गठन

युएई । झापाली समाज युएईको रास अल खेमा क्षेत्रीय कमिटी पुनर्गठन गरिएको छ । गत शुक्रबार खगेन्द्र बुढाथोकीको अध्यक्षतामा राक क्षेत्रीय कमिटी पुनर्गठन भएको हो ।
समाजका केन्द्रीय उपाध्यक्ष राजेन्द्र दाहालले पुनर्गठित समितिका १९ जना पदाधिकारीलाई पद तथा गोपनीयताको सपथ ग्रहण गराएका छन् ।
पुर्नगठित समितिको प्रथम उपाध्यक्षमा तिलक बुढाथोकी, द्वितीय उपाध्यक्षमा सन्तोष कालिकोटे, तृतीय उपाध्यक्षमा राजकुमार घिमिरे, सचिवमा सुनील चौहान, सहसचिवमा रुकमान थापा मगर, कोषाध्यक्षमा गणेश निरौला, सहकोषाध्यक्षमा रमेश कडरिया सर्वसम्मत चयन भएका छन् ।
११ जना क्षेत्रीय समिति सदस्यहरुमा क्रमशः खेम न्यौपाने, योगराज खनाल, दीपक राजवंशी, बालकृष्ण भण्डारी, सुवास मेचे, मिसन प्रधान, भीम प्याकुरेल, कमलप्रसाद अधिकारी, उमेश थापा, जयकुमार तामाङ र चन्द्रप्रसाद चम्लागाई रहेका छन् ।
समिति पुर्नगठनको अवसरमा समाजका केन्द्रीय समितिबाट उपाध्यक्ष राजेन्द्र दाहालको प्रमुख आतिथ्यमा सचिव इन्द्र भण्डारी, कोषाध्यक्ष दुर्गेस सापकोटा, सदस्यहरु रघुनाथ ढुंगेल, माइनसप्लस संग्रौला, सुरेश उप्रेती, रोशन दाहाल, प्रवक्ता राम ढुंगेल, दुबई क्षेत्रीय अध्यक्ष डीबी झापाली उपस्थित भएर पुनर्गठित समितिलाई बधाई तथा कार्यकाल सफलताको शुभकामना दिएका थिए ।
कार्यक्रममा समितिको सल्लाहकार संयोजकमा सरोज ओलीलाई चयन गरिएको छ भने अन्य चार सल्लाहकार सदस्यहरुमा टी.एन शर्मा, ललितकुमार ताजपुरिया, खेमराज आचार्य र केवश कार्की चयन भएका छन् ।
पुनर्गठित समितिका पदाधिकारीहरुले झापाली समाज युएईको एकता, सहयोग र सहकार्यको मूलमार्गमा आबद्ध भएर बढ्ने प्रतिबद्धता गरेका छन् । समितिले आगामी २२ तारिख दुबईमा आयोजना हुने साँस्कृतिक कार्यक्रमलाई सफल पार्ने निर्णय गरेको नवनिर्वाचित अध्यक्ष खगेन्द्र बुढाथोकीले प्रतिक्रिया दिए ।

