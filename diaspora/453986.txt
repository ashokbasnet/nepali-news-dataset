बाशिंटन डिसीमा ग्रीष्मकालीन संगीतिक साँझ हुँदै

वाशिंगटन डिसी । लामो समयपछि डिसी महानगर क्षेत्रमा नेपालका ख्यातिप्राप्त कलाकारहरुको बिशेष प्रस्तुति रहनेे सांगीतिक कार्यक्रम समर म्युजिकल साँझ हुने भएको छ ।
कार्यक्रम आगामी जुलाई ३०, शनिबार डिसी नजिकै भर्जिनिया राज्यको अलेक्जेडि्रयामा हुनेछ । उक्त ग्रीष्मकालीन संगीतिक साँझको आयोजना भिन्तुना अन्तर्राष्ट्रियको हो । कार्यक्रममा कोलोराडोमा बसोबास गर्दै आएका प्रसिद्ध गायक दिपेशकिशोर भट्टराई तथा न्युयोर्कमा बस्दै आएका चर्चित गायक हरिस माथेमाको बिशेष प्रस्तुति हुनेछ ।
यसैगरी गायक बिजय अधिकारी तथा गायक सुनिल उप्रेतीले पनि आफ्नो गीत प्रस्तुत गर्ने छन् । सबै गायकले प्रत्यक्ष संगीतमा -लाइभ ब्याण्ड ) प्रस्तुति गर्ने छन् ।
कार्यक्रममा नेपाली चलचित्र अभिनेत्री नन्दिता केसी, प्रख्यात गायक तथा नायक बाबु बोगटीको समेत बिशेष प्रस्तुति हुनेछ ।
कार्यक्रममा प्रसिद्ध नेपाली चलचित्र रेशम फिलीलिको जालमा नृत्यको अमेरिकाको बाल्टिमोरमा छायांकन गरिएको नेपरकक्रिजको प्रस्तुति समेत हुने भएको छ । उक्त जालमा नृत्यका कलाकार राज श्री श्रेष्ठ, नदीम महर्जन, कामना अधिकारी उपस्थिति हुनेछन् ।

