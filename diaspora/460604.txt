वाशिंटनमा समर म्युजिकल साँझ सम्पन्न

वाशिंगटन डिसी । भिन्तुना अन्तर्राष्ट्रियको आयोजनामा भएको समर म्युजिकल साँझ वाशिंटन डिसीमा सम्पन्न भएको छ । गएको शनिबार डिसी नजिक रहेको भर्जिनियाको एलेकजेनडि्रमा सम्पन्न ग्रीष्मकालीन संगीतात्मक साँझमा नेपालका प्रसिद्ध कलाकार तथा स्थानीय कलाकारहरुको बेजोड प्रस्तुति रहृयो ।
यस संगीत साँझमा गायक दिपेशकिशोर भट्टराई, हरिश माथेमा, बाबु बोगटी, बिजय अधिकारी, सुनिल उप्रेती, निक्की कार्की, बिनय पौडेल,सुजाता उप्रेती, नेपाली चलचित्रकी नायिका नन्दिता केसी, सौजन संग्रौला तथा नेप्रोक्रिजÞको गीत तथा नृत्य प्रस्तुति रहेको थियो ।

दिपेशकिशोर भट्टराईले मलाई माफ गरि देउ, भेडाको उनजस्तो, हरिस माथेमाले आँखाको नानी हौ तिमी, मायाले माया गाँसीदेउ तथा बाबु बोगटीले सान्नानी तिमीलाई, तिम्रो त्यो मनमा तथा तुलसी आँगनमा रोपौँला लगायत अन्य चर्चित गीतहरु प्रस्तुत गरेका थिए ।

प्रतक्ष्य संगीत माध्यम बाट प्रस्तुति भएको उक्त ग्रीष्मकालीन संगीत साँझमा निक्की कार्की, बिजय अधिकारी, सुनिल उप्रेती, बिनय पौडेल तथा सुजाता उप्रेतीले आफ्ना तथा प्रख्यात कलाकारहरुले गाएका उत्कृष्ट गीत प्रस्तुत गर्दै दर्शकलाई मनोरञ्जन दिलाएका थिए ।

यस्तै नेपाली चलचित्रकी चर्चित नायिका नन्दिता केसीले नेपाली संस्कृति झल्कने सम्मिश्रति गीतमा बेजोड प्रस्तुति दिइन् भने उनले अर्को नृत्यमा बाबु बोगटीको साथमा नृत्य प्रस्तुत गरेकी थिइन् ।
कार्यक्रमकोबीचमा नेपालका लागि अमेरिकाका पूर्वराजदुत स्कट एच डेलिसीले नेपाल र नेपालको लागि सहयोग गर्ने उद्देश्यले आगामी अगस्ट महिनाभर अमेरिकाका विभिन्न राज्यहरुमा प्रस्तुत हुने सुरसुधाको कार्यक्रम बारेमा जानकारी दिएका थिए ।

