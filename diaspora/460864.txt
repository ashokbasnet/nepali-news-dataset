प्रवासी गायक नन्दु राईको नयाँ गीत ‘परदेशमा…’ सार्वजनिक

दुबई । यूएईको नेपाली समुदायमा भर्सटाइल गायकको रुपमा चर्चा बटुल्दै गएका भेडेटार धनकुटाका नन्दु राईको नयाँ म्युजिक भिडियो सार्वजनिक भएको छ ।
‘परदेशमा आइयो परदेशी भइयो मन रुन्छ हैरान’ आप्पा र आमा सम्झेर रुँदै त्यो गाउँघरमा झल्झली आउँछ सँगै घुमेको धरान बजारमा’ जस्ता चलनचल्तीका शब्दले सजिएको प्रतिभाशाली गायक राईकै शब्द, संगीत र स्वर रहेको यो गीतमा परदेशी जीवनको वास्तविकतालाई भिडियोमा उतारिएको छ ।
लोकगीत, पपगीत तथा लोकपपगीतको फ्युजन गरी कर्णप्रीय गीत गाएका राईले यसपाली आधुनिक गजल विधाको गीतको भिडियो बनाएका छुन् । सुसेली एल्बममा समाविष्ट राईको यो म्युजिक भिडियोमा दुबईका रमणीय स्थानहरु बरदुबई, देरा, आब्रा, यूएईका नेपालीहरुबीच लोकप्रिय स्थलहरुमा छायांकन गरिएको छ ।
उनको यसअघि सुसेली लाउने बोलको गीत लोकपि्रय भइसकेको छ । सोही एल्बममा रहेको कारुणिक गीत पिउन बाँकी छ बोलको गीतको म्युजिक भिडियोको पनि युएईमै छायांकन भइसकेको छ ।
मोडलिङमा गायक राईलाई साथ दिएकी छिन् भोजपुरकी इना राईले । विभिन्न जातीय संघसंस्थाले आयोजना गर्ने सांस्कृतिक कार्यक्रममा परम्परागत जातीय नृत्य गरिसकेकी इनाले म्युजिक भिडियोमा पहिलोपल्ट काम गर्दा रमाइलो भएको प्रतिक्रिया दिइन् ।
दुबईका रमणीय स्थानहरु क्रिकपार्क, मीनाबजारमा छायांकन गरिएको भिडियोमा साकेला र पहाडी जनजीवनमा आधारित मेलाका दृश्यहरु समेटिएको गायक तथा मोडल नन्दु राईले बताए ।
सफल गायक बन्ने सपना देखेका राईले संगीतको क्षेत्रमा स्थापित हुन संघर्ष गरिरहेको बताए । पहिलो नेपाली तारामा ९ हजारमा छानिएर ३ सयभित्र परे पनि गायक राईको त्योभन्दा अघि जाने बाटो बन्द भएको थियो ।
एउटा बाटो बन्द भए पनि अरु बाटाहरु खोज्दै नेपाली सांगीतिक आकाशमा आफ्नो नाम दर्ज गर्ने हुटहुटीले राईलाई कहिले छाडेन । पढाइ, करियर र जिम्मेबारीको बोझले राईलाई नेपालमै बसिरहन दिएन र लागे रोजगारीको क्रममा यूएईतिर आजभन्दा सात वर्षअघि ।
यूएईमा पनि उनी चुप लागेर बसेनन् । संगीतप्रतिको आफ्नो लगावलाई निरन्तरता दिन उनी यहाँका नेपाली सांगीतिक मञ्चहरुमा छाइरहे ।
रेडियो नेपालबाट हरेक शनिबार राति प्रसारण हुने चौतारी कार्यक्रम र पछि रेडियो नेपालको क्षेत्रीय प्रसारण केन्द्र धनकुटामा बज्ने सांगीतिक कार्यक्रमहरुले उनको संगीतमोहलाई मलजल गरे ।
प्रतिभाशाली गायक राईकै शब्द, संगीत र स्वर रहेको यो गीत ओपस स्टुडियोमा रेकर्डिङ गरिएको हो । मोहित मुनालले एरेन्जर रहेको गीत रियल टाइममा रेकर्डिङ गरिएको हो । अनुप पौडेलको सम्पादनमा तयार भएको उक्त भिडियोको छायांकन साहिद न्यौपानेले गरेका छन् ।
लोकआधुनिक, पप, लोकपप तथा गजल विधाका गीतहरुलाई समेटी सार्वजनिक भएको उक्त एल्बमको गीतहरुमध्ये ‘परदेशमा……’ बोलको गीतको निर्देशन विकल्प क्रिएसनका मुनाल शिशिर कोइरालले गरेका हुन् ।
हेर्नुस् भिडियो


