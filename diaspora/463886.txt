डिसी नेपाली समाज जनै पुर्णिमाको तयारीमा जुट्दै
वाशिंगटन डिसी ।  वाशिंगटन डिसी महानगर क्षेत्रमा धर्म र संस्कृतिको रक्षा गर्ने मूल नाराको साथ स्थापना भएको डिसी नेपाली समाजले बिगतका बर्षहरुमा झैँ यस बर्षको जनैपूर्णिमा मनाउन तयारीमा जुटेको छ ।
संस्थाको तर्फ बाट सामाजिक संजाल मार्फत डिसी महानगर क्षेत्र सेरोफेरोका श्रद्धालु भक्तजनहरुका लागि निमंत्राना गरेको छ । यस बर्ष आगामी अगस्त १८ तारिख बिहिबार जनैपूर्णिमा वैदिक विधिअनुसार जनै तथा रक्षाबन्धन पूजन एबम् धारणको कार्यक्रम बिहान ७ बजे देखि साँझ ७ सम्म चल्ने जनाएको छ ।
गत बर्ष नेपालमा गएको बिनाशकारी  भूकम्पमा परी ज्यान गुमाउनु भएका आत्माहरुको चीर शन्तिको कामना एबम् घाइते भएका सम्पूर्णमा शीघ्र स्वास्थ्य लाभको कामनाका लागि शान्ति यज्ञ एबम् दीप प्रज्वलन समेत गरिएको थियो ।
सदा झैँ यस बर्ष पनि क्वाटी तथा फलाहार पनि खुवाउने व्यवस्था गरिने भएको जानकारी समाजका उपाधक्ष्य दधिराम ढुंगानाले दिएका छन् ।
यस पटक समेत छैठौ पटक जनै पुर्णिमा मनाउने हुँदा सधै झैँ नेपाली समुदायको बाक्लो उपस्थिति हुने कुरामा आफु बिस्वस्त रहेको जानकारी ढुंगानाले दिए ।
डिसी महानगर क्षेत्रका प्रसिद्ध पण्डित राजेन्द्र खनालले आउने सबैलाई जनै लगाई दिनुको साथै रक्षाबन्धन पूजन तथा अन्य पूजा अर्चना गर्ने छन् ।

