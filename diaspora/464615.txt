झापाका बाढीपीडितको सहयोगार्थ अष्ट्रेलियामा रकम संकलन

अष्ट्रेलिया । झापा जिल्लाका बाढीपीडितहरुका लागि अष्ट्रेलियामा रहेका नेपालीहरुबाट सहयोग जुटेको छ ।
अष्ट्रेलियालाई कर्मथलो बनाएका नेपालीहरुबाट सहयोग स्वरुप रकम उठ्ने क्रमको सुरुवात भएको झापाली समाज, अष्ट्रेलियाका अध्यक्ष दिपक खनालले जानकारी दिए ।
अष्ट्रेलियाबाट उठेको सहयोग रकम बाढीपीडित झापाली नेपालीहरुसमक्ष पुर्‍याइने झापाली समाज, अष्ट्रेलियाका संरक्षक दिनेश पोखरेलले बताए ।
सहयोगस्वरुप तीन लाख रुपैयाँ भन्दा बढि संकलन भएको समाजका कोषाध्यक्ष अजय राजवंशीले जानकारी दिए । सहयोग रकम उठ्ने क्रम जारी रहेको उनले बताए ।
यसरी सहयोग स्वरुप रकम प्रदान गर्नेहरुमा खिलेन्ऽ तिमल्सिना भवानी ओली, भूपाल सिटौला, अशोक उप्रेती, दिनेश पोखरेल, दिपक खनाल, जीवन श्रेष्ठ, तेज उप्रेती, राज गोस्वामी, मिना अधिकारी, राजन सिटौला, अशोक ओली, निरज वास्तोला, मुकेश रेग्मी, प्रदिप चौहान लगायतका छन् ।
झापाली समाज, अष्ट्रेलियाले परोपकारी अभियानमा साथ दिन अष्ट्रेलियामा रहेका नेपालीहरुमाझ आग्रह गरेको छ ।

