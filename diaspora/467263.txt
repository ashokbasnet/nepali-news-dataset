ओली सरकार ढाल्नेहरु विकास विरोधीः बस्नेत
मलेसिया । एमाले नेता महेश बस्नेतले  पूर्व प्रधानमन्त्री केपी शर्मा ओलीले गर्न खोजेको देश विकासबाट डराएर कांग्रेस माओवादीले सरकारका ढालेको आरोप लगाएका छन् ।
मलेसियाको क्वालालम्पुरमा पत्रकारहरुसँग कुरा गर्दै बस्नेतले राष्ट्रियता र स्वाधिनताको लागि लडेका पार्टी अध्यक्ष एवं पूर्व प्रधानमन्त्री ओलीको चुलिदो छविका कारण अरु दल डराएको उल्लेख गरे । उनले पार्टी भित्रैबाट पनि उनलाई असहयोग भएको जनाए ।
उनले आफूसँग पनि मन्त्री बन्दाको अनुभव भएको भन्दै काम गर्न खोजेको खण्डमा सवैले अवरोध गर्ने बताए । उनले युवाको उचित सम्मान गर्नुपर्ने जनाए । युवा शक्तिलाई कमजोर नआक्न उनले चेतावनी दिए ।

