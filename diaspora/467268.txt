स्पेनमा तीज बिशेष कार्यक्रम सम्पन्न
बार्सिलोना ।  नेपाली महिलाहरुको महान् चाड हरितालिका तीज आउँन दुई साता बाँकी छदै स्पेनमा तीज बिशेष कार्यक्रम सम्पन्न भएको छ।गैर आवासीय नेपाली संघ राष्ट्रिय समन्वय परिषद स्पेन स्थित महिला फोरमको आयोजना कार्यक्रम सम्पन्न भएको हो।
गत आईबार बार्सिलोना स्थित खूल्ला पार्कमा दिदिबहिनीहरु कम्मर मर्काएर नान्च्दै रमाईलो गरे। केही बिदेशीहरु समेत रमाईलो मान्दै तिजका गीतहरुमा नाचेका थिए ।
तिज बिशेष समर पिकनिक नाम दिईएको उक्त कार्यक्रमको संयोजन कविता भट्टराईले गरेकी थिईन् । कार्यक्रम सम्पन्न गर्नको लागि लेखा रेग्मी , सरल सापकोटा, बिनिता रेग्मी, देवकी कार्की, सपना तामाङ, देबी भण्डारी,राधा तमु समाज स्पेन लगायतको सक्रियता रहेको फोरमले जनाएको छ ।
कार्यक्रम सम्पन्न गर्न सहयोग पुर्याउने सबैलाई महिला फोरम संयोजक सिता सिहले धन्यवाद ब्यक्त गरेकी छन् ।

