नेपाली अधिकारकर्मीलाई अमेरिकामा १ करोड रुपैयाँको पुरस्कार
न्यूयोर्क । अमेरिकामा नेपालीहरुको अधिकारका लागि क्रियाशिल एक अधिकारकर्मीले एक लाख अमेरिकी डलर (करिव १ करोड नेपाली रुपैयाँ) पुरस्कार प्राप्त गरेकी छन् ।
नेपाली आप्रवासीहरुको अधिकारका लागि क्रियाशिल संस्था ‘अधिकार‘की संस्थापक लुना रञ्जितले यो बर्षको ग्रिनेल पुरस्कार पाएकी हुन् ।
नेपालीभाषी आप्रवासीको अधिकारका लागि गरेको योगदानलाई सम्मान गर्दै रञ्जितलाई यो पुरस्कार प्रदान गरिएको संस्थाले जनाएको छ ।
ग्रिनेल कलेजले स्थापना गरेको यो पुरस्कार अन्र्तगत लुनाले ५० हजार अमेरिकी डलर संस्थाका लागि र ५० हजार अमेरिकी डलर ब्यक्तिगतरुपमा प्राप्त गरेको ग्रिनेल कलेजले जनाएको छ ।
आगामी अक्टुबर ४ तारिखमा उनलाई यो पुरस्कार प्रदान गरिने छ ।

