नेपाल निर्माणमा लगानी जुटाउन बाल्टिमोरमा एनआरएनको अन्तर्क्रिया

बाल्टिमोर । एनआरएन मेरिल्याण्ड शाखाले नेपालका अरब पति बिनोद चौधरी लगायत बिभिन्न क्षेत्रका बिशिष्ट व्यक्तिहरुलाई एउटै थलोमा जम्मा गराइ ‘एनआरएनबाट नेपालमा लगानीका सम्भावना, चुनौती र फाइदा’ बिषयक एक विशेष अन्तर्क्रिया सम्पन्न गरेको छ ।
एनआरएन मेरिल्याण्ड शाखाका अध्यक्ष जेदु पोखरेलको अध्यक्षतामा सुरु भएको उक्त कार्यक्रममा नेपाल तथा अमेरिकाका राष्ट्रिय गित बजाइएका थिए भने देशको नाम उच्च पार्ने नेपाली खेलाडीहरुलाई सम्मान गरिएको थियो ।
नेपालका एकमात्र अर्बपति बिनोद चौधरी लगायत अमेरिकाका लागि नेपाली राजदूत डा अर्जुन कुमार कार्की, पूर्वमन्त्री एवं भारतका लागि पूर्व नेपाली राजदूत तथा कांग्रेस नेता दीपकुमार उपाध्याय, एनआरएनए अन्तर्राष्ट्रिय परिषदका उपाध्यक्ष द्वय भवन भट्ट र कुमार पन्त, सचिब अर्जुन कुमार श्रेष्ठ लगायतका विशिष्ट व्यक्तिहरुको सहभागिता थियो ।
अन्तर्क्रियालाई सम्बोधन गर्दै अर्बपति बिनोद चौधरीले आफुले अमेरिकामा लगातार ५ दिनदेखि नेपाली समुदाय संघ भेट गर्न पाएकोमा खुसी व्यक्त गर्दै नेपाली जहाँ बसेपनि त्यो नेपाली नै हुने बताए । चौधरीले टेक्सासका पासांग लामाले गरेको संघर्षको उदाहरण दिँदै अब नेपालीहरु अमेरिकामा सम्बृद्ध भएको देखेकोमा हर्ष व्यक्त गरे ।
एउटा ग्यास स्टेसन (पेट्रोल पम्प) बाट सुरु गरेर ३ दर्जन भन्दा ज्यादा स्टेसन खोल्न सफल उनको संक्षिप्त संघर्ष र रोचक कथा चौधरीले सुनाएका थिए । उनले भने ‘यस्ता थुप्रै पासांग लामाहरु अमेरिकामा हुनुहुन्छ जसले आफ्नै मेहनतले सम्बृद्धिको बाटोमा अग्रसर हुनुहुन्छ ।’
उनले आˆनो वाई वाई कम्पनी अमेरिकामा भित्र्याउने लक्ष्य सुनाए ।
आगामी अगष्ट २७ र २८ न्यूजर्सीमा हुन लागेको एनआरएन अन्तर्राष्ट्रिय परिषदको नवौं क्षेत्रीय सम्मेलनको पूर्बसन्ध्या पारेर रात्रीभोज समेतको आयोजना एनआरएन मेरिल्याण्ड शाखाले गरेको थियो ।

