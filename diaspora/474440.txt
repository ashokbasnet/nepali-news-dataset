तीजमा पशुपति शर्माले नचाए युएईका नेपालीहरुलाई

युएई । स्याङ्जा सहयोग समाज युएईको आयोजनामा गएको शुक्रबार बरदुबईको हवार्ड जोनसोन होटलमा तीज बिशेष कार्यक्रम सम्पन्न भएको छ । चर्चित लाकगायक पशुपति शर्माले बिभिन्न तीजगीत मार्फत युएईका नेपालीहरुलाई भरपूर मनोरञ्जन गराएका थिए ।
हिन्दू नारीहरुको महान पर्व हरितालिका तीजको अवसर पारेर सो कार्यक्रम आयोजना गरिएको थियो । सो कार्यक्रममा समाजका अध्यक्ष कृष्ण न्यौपानेको अध्यक्षता तथा नेपाली राजदुतावास युएईकी द्वितिय सचिव विष्णुमाया अधिकारीको प्रमुख आतिथ्यता रहेको थियो ।
विशेष अतिथिहरुमा नेपालबाट आमन्त्रित कलाकारद्वय गायक पशुपति शर्मा र गायिका दुर्गा गुरुङ, स्याङ्जा सहयोग समाजको अभियान्ता राजेश दर्शन अर्याल, बुद्धिजीवी विभाग प्रमुख एकेन्ऽ थापा, सल्लाहकारहरु क्रमशः राजु पाण्डे, भुपराज वस्याल, धर्म पराजुली, सोवित थापा, लेखनाथ न्यौपाने, कुल क्षेत्री, पुर्णचन्ऽ डुम्रे रहेका थिए ।
साँस्कृतिक कार्यक्रम अन्र्तगत नेपालबाट आमन्त्रित चर्चित गायक पशुपति शर्माले लरक्कै लरक्यो रातो सारी भुइँमा, मेरी माया बसेको ठाँउमा, मलाई जापान पनि यही, हेर्न है बाटुली जस्ता गीतहरु प्रस्तुत गरेका थिए ।
शर्माले गीत प्रस्तुत गरिरहँदा दर्शकहरुले खचाखच भरिएको हलमा सम्पूर्ण दर्शकहरु नाचिरहेका थिए । त्यसैगरी गायिका दुर्गा गुरुङले तीजका गीत गाउँदा दर्शकहरु कम्मर मर्काइ मर्काइ नाचिरहेका थिए ।
उक्त कार्यक्रम बाट संकलित रकम स्याङ्गजा जिल्लाका विभिन्न बिद्यालय तथा स्वास्थ्य क्षेत्रमा सहयोग गर्ने सस्थाका उपाध्यक्ष बालकृष्ण मरासिनीले जानकारी दिए ।

