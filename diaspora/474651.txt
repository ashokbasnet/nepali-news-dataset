तामाङ सोसाइटी अफ अमेरिकाको अध्यक्ष पदमा थोकरको उम्मेदवारी
वाशिंटन डिसी । झन्डै एक दशक देखि अमेरिकाको न्युयोर्कमा बस्दै एक आएका पूर्व कराते खेलाडी तथा इन्टरनेसनल मार्सल आर्ट्स एसोसिएसनका प्रमुख प्रशिक्षक शान्त थोकरले तामाङ सोसाइटी अफ अमेरिकाको अध्यक्ष पदमा उम्मेदवारी दिएका छन् ।
कराते प्रशिक्षक भएता पनि सामाजिक सेवामा निकै रुचि राख्ने तथा सामाजिक सेवा गर्दै आएका थोकरले एक छापा बिज्ञप्ति जारि गरि अध्यक्ष पदको लागि प्रत्याशी भएको उल्लेख गरेका छन् l
र उक्त छापा बिज्ञप्तिमा भावी योजना सहित प्रतिबद्धता जारी गरेका छन्  । करातेका ६ डान थोकर संस्थाको लागि आफुले केहि योगदान गर्ने योजना रहेकोले साथीभाई ,हितैषी ,शुभ चिन्तक र सबै संग सल्लाह गरेर उम्मेदवार दिएको बताए  । थोकरले भने आफुले संस्थामा पहिला देखि नै काम गरि रहेकोले आफुलाई सबैले सहयोग गर्ने बताए ।
तामाङ सोसाइटी अफ अमेरिकाको आठौ अधिवेशन यहि आउँदो १८ सेप्टेम्बरमा हुन गईरहेको छ | उनले आफ्ना भावी कार्ययोजनाहरु सहित आफ्नो प्रतिबद्धता सार्वजनिक गरेका छन् |

