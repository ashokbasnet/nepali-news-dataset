बोष्टनमा पहिलोपटक इन्द्रजात्रा मनाइयो
बोष्टन । अमेरिकाको बोष्टनमा पहिलो पटक इन्द्र जात्रा मनाइएको छ ।
नेवाः अर्गनाइजेशन अफ अमेरिका न्यु ईगलैण्ड द्वारा पहिलोपटक  आयोजित येँयाः पुन्ही इन्द्रजात्रा  बृहद रुपमा सम्पन्न भयो ।
मासाचुसेट राज्यको वाटरटाऊन सिटीस्थित आर्शनल गि्रन पार्क नेवारी पहिरन, सँस्कृति र परिकारले सजिएको थियो । मेरिल्याणड, न्यु योर्क, कनेटिकट, मासाचुसेट, न्यु हृयामसायर राज्यबाट आएका नेपाली अमिरिकिहरुले समयबजीको स्वाद लिएका थिए । अमेरिकामा बस्ने नेपालीहरुले अमेरिकामा लाखे नाच हेर्न पाऊनुलाई सौभाग्य ठाने ।
यसैबीच पिता पुर्खादेखि मानिआएको नेपालको महत्वपुर्ण साँस्कृतिक धरोहर आफुहरुले पनि बचाईराख्ने ऊद्देश्य सहित कार्यक्रम आयोजना गरिएको भन्दै नेवा अर्गनाइजेशन अफ न्यु इँगलैण्ड च्याप्टर का अध्यक्ष कुमार सिन्दुराकारले सहभागी सबैको स्वागत गरेका थिए त्यसैगरी च्याप्टरका सचिब बुद्द महर्जने कार्यक्रम सञ्चालन गरेका थिए ।
कार्यक्रममा मेरिल्याण्डदेखि आएका वर्ल्ड नेस्वा अर्गनाइजेशनका अध्यक्ष सिजन श्रेष्टले नेवारीमै बोल्दै नेवाः अर्गनाइजेशनको बारेमा प्रष्ट्याएका थिए भने प्रमुख बक्ताको रुपमा आएका नेवा गुरु, रिसर्चर वासभ राजोपाध्यायले येँया पुन्ही इन्द्रजात्रा र समयबजी  को महृत्व दर्शाएका थिए ।
उनले समयबजीसँग आऊने अन्य सँस्कृतिहरु इन्द्रजात्रा,कुमारी,लाखेँ, आकासे भैरव आदीको प्रचलन र एतिहासीक कथाहरु सुनाएका थिए ।
गाईजात्राको एक महिनापछि इन्द्रजात्रा पर्दछ इन्ऽजात्राकै दिन समयबजी खाने प्रचलन छ । समयबजीमा खासगरी स्यावजी (चिऊरा), कालो भटमास, सिद्रा माछा, बोडी, लसुन, अदुवा, अण्डा, ओ(मासको बाडा), टुकँचा( तोरिको साँग) ,छोयला, आलुको अचार,सिसाफुसा(फलफुल),थ्वँ (जाँड) आदी हुने र यसलाई सर्बप्रथम इन्द्र देवतालाई चढाऊने प्रचलन र चढाइसकेपछि बाडेर खाने वा मागी मागी खाने चलन रहेको कुरा कार्यक्रममा सहभागी पाका पुराना सामाजिक ब्यक्तित्व प्रयागमान श्रेष्ठले  बताए ।

