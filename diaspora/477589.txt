अमेरिकामा विपी जयन्ती मनाइयो

वाशिंटन डिसी । नेपाली जनसम्पर्क समिति अमेरिकाको भर्जिनिया शाखाले नेपाली कांग्रेसका संस्थापक नेता तथा बरिष्ट साहित्यकार विपी को जन्मजयन्ती कार्यक्रमको आयोजना गरेको छ ।
बिपी जयन्ती कार्यक्रममा कविता बाचन तथा स्वर्गीय कोइरालाको व्यक्तित्व सम्बन्धी बिभिन्न व्यक्तिहरुले आफ्ना विचार राखेका थिए ।
कार्यक्रममा नेपालबाट विश्व भ्रमण गर्दै डिसी महानगर आइपुगेका दुई साइकल यात्रीहरु अमृत बराल तथा अजित बराललाई सम्मानसमेत गरिएको थियो ।उनीहरु वातावरण संरक्षण तथा एचआइभी सम्बन्धी जनचेतना लागि विश्वव्यापी साइकल यात्रामा निस्केको बताएका थिए ।
जन्मजयन्ती कार्यक्रममा बिगत बर्षहरुमा जस्तै डिसी महानगर क्षेत्रका नेपाली समुदायका संघ संस्थाका पदाधिकारी, सदस्यहरु, सञ्चारकर्मी, बिद्यार्थी, साहित्यकार लगायतको सहभागिताका रहेको थियो ।

जनसम्पकर्क समितिका अध्यक्ष बिष्टले भने एक पैसा पनि अब अपचलन भएको छैन
कार्यक्रममा नेपाली जनसम्पर्क समिति अमेरिकाका अध्यक्ष आनन्द बिष्टले समितिमा एक पैसा पनि अपचलन नभएको बताए । कार्यक्रमका वक्ताहरुले नेपाली जनसम्पर्क समितिले भूकम्पपीडितका लागि अमेरिकामा बाट उठाइएको रकम अपचलन भएकोबारे जिज्ञासाको जवाफ दिँदै उनले रकम अपचलन नभएको प्रष्ट पारेका हुन् ।
कार्यक्रमलाई सम्बोधन गर्दै विष्टले भने, ‘भूकम्पपीडितको घटनाको सवालमा म सम्पूर्ण रुपमा जिम्मा लिदै क्षमा माग्छु किनभने म नेतृत्वमा छु’ उनले थपे, ‘जोसुकैले जस्तो गल्ती गरेपनि अध्यक्षको हैसियदमा जिम्मेबारी लिनेछु । १५ महिना लगाएर बल्ल हिनामिना भएको रकम कोषाध्यक्षसँग लिएको छु ।’ आफुले विश्वास गरेको व्यक्तिबाट ठुलो धोका भनेको भन्दै परदेशमा विश्वासमा काम गर्नाले अप्ठ्यारो स्थिति आइपरेको उनले दुखेसो पोखे ।

पूर्व सह संयोजक बेद खरेलले भूकम्पपीडितको नाममा उठेको रकम कसरी निकालिएको भन्नेबारेमा चर्चा गरेका थिए । समितिका उपसभापति धर्म श्रेष्ठले पनि दुख व्यक्त गर्दै नेपाली जनसम्पर्क समितिमा भूकम्पपीडितको लागि उठेको रकम पठाइसकिएको जानकारी दिए ।
शाखा सभापति रामशरण हुमागाईको सभापतित्वमा बिपी जन्मजयन्ती कार्यक्रम सम्पन्न भएको थियो भने उनले कविता वचन सहित सभा बिसर्जन गरेका थिए । गत सेप्टेम्बर १० तारिख शनिबार उपसभापति द्वय टंकनाथ दाहाल र दीपक राना, कार्यसमिती सदस्यहरु केदार प्रशाद तिम्सिना, बुद्धिप्रसाद पौड्याल र यमकुमार सिटौला समेतको समितिले रक्तदान कार्यक्रम सम्पन्न गरेको थियो ।

