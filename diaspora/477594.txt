स्वीट्जरल्याण्डमा सम्पन्न भलिबल प्रतियोगिताको उपाधि आरगाउँलाई
स्वीट्जरल्याण्ड । पाँचौं रनिङ शिल्ड भलिबल प्रतियोगिताको उपाधि आरगाउँ समूहले उचालेको छ ।
फाइनल खेलमा ‘नेपाल पर्यटनका लागि सुरक्षित छ’ समूहलाई पराजित गर्दै आरगाउँले उपाधि चुमेको हो ।
नेपाली जनसम्पर्क समिति, स्वीट्जरल्याण्डको आयोजनामा आइतबार सम्पन्न प्रतियोगितामा आरगाउँको टोलीबाट गुणराज शर्माको संयोजनमा विनोद क्षेत्री, हिरालाल श्रेष्ठ, भुमिराज गुरूङ, तिलक थापा, बिरू गुरूङ, बिष्णु गुरुङ र हरि रेग्मीले खेलेका थिए ।
जुरीचको बुखेगप्लाजमा सम्पन्न प्रतियोगितामा लिग चरणबाट दुई समुहहरु फाइनलमा प्रबेश गरेका थिए । प्रतियोगितामा आरगाउ समूह, नेपाल पर्यटनका लागि सुरक्षित छ समूह, जुरीच नेपाल स्पोर्टस् क्लब र सारगान्स समूहले प्रतिस्पर्धा गरेका थिए ।

