स्वीडेनमा रहेका नेपालीहरुद्वारा महावीर पुनलाई सहयोग
स्वीडेन । राष्ट्रिय आविस्कार केन्द्र स्थापना गर्ने अभियानमा रहेका महावीर पुनलाई स्वीडेनमा बसोबास गर्ने नेपालीहरुले आर्थिक सहयोग गरेका छन् ।
अध्ययन, पेशा व्यवसायका क्रममा स्वीडेनमा रहेका नेपालीहरुले राष्ट्र बिकासको बृहत अभियानमा पुनलाई साथ दिन भन्दै १ लाख १२ हजार २० रुपैयाँ आर्थिक सहयोग गरेका हुन् ।
सहयोग रकम उनको अभियानको लागि निक्कै थोरै भएपनि भविश्यमा यस्ता सहयोग जारी राख्ने सहयोगी व्यक्तिहरुले जारी गरेको विज्ञप्तिमा उल्लेख छ ।
उनीहरुले महावीर पुनको महान अभियानमा सहयोग गर्न देश बिदेशबाट सक्दो सहयोग गर्न अपीलसमेत गरेका छन् ।

