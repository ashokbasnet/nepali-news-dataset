जापानमा विपी जयन्ती मनाइयो

जापान । विपी जयन्ती तथा गणेशमान स्मृति दिवसका अवसरमा नेपाली जनसम्पर्क समिति जापानले वृहत अन्तर्क्रिया कार्यक्रम सम्पन्न गरेको छ ।
सेप्टेम्बर १५ तारिखमा गुन्मा केनमा रहेको दार्जलिङ रेष्टुरेन्टमा आयोजित लोकतन्त्र, विपी-गणेशमानका विचार र बर्तमान राजनीती विषयक अन्तर्क्रियाका वक्ताहरुले पछिल्लो समय सिद्धान्तको राजनीतीबाट विमुख भएर ब्यक्ति केन्द्रित राजनीती मौलाउदै गएकोमा चिन्ता प्रकट गरेका थिए ।
विपी र गणेशमानको विचार आजसम्म उत्तिकै सान्दर्भिक रहेको बताउँदै विदेशमा फुटेर नभई जुटेर कांग्रेस अघि बढनु पर्नेमा जोड दिइएको थियो । नेपाली जनसमपर्क समिति जापानका सभापति नारायण सुवेदीको अध्यक्षतामा सम्पन्न कार्यक्रममा जनसम्पर्क समिति जापानका पूर्वसभापति वलराम श्रेष्ठ, उपसभापति शेर बहादुर केसी, बलदेव थापा लगायतकाले विपी र गणेशमानको विचार र सिद्धान्तहरुको विषयमा चर्चा गरेका थिए ।
कार्यक्रममा जापानका विभिन्न स्थानबाट आएका १०० भन्दा बढि काग्रेस समर्थकहरुको उपस्थीती रहेको थियो ।
कार्यक्रमपछि बसेको जनसम्पर्क समितिको बैठकले कार्यसमीतिमा रिक्त रहेका पदहरुमा नियुक्ति गरेको छ । कार्यसमितीका सदस्य रहेका रेशम डंगोललाई महामन्त्री पदमा सर्वसम्मत चयन गरिएको छ ।
अन्य पदहरुमा हाल थप गरिएका सदस्यहरुबाट चयन गरिने जनसम्पर्क समिति जापानका सभापति नारायण सुवेदीले जानकारी दिए ।
छलफलले पिताम्बर चापागाई, युवराज अधिकारी, चिरन पाठक, सुजन जोशी, कमल आचार्य, निरज कोइराला, लक्ष्मण गुरागाईं, राम बास्तोला, नवराज थापा, विपिन घिमिरे, दीपक भुसाल, राजु पनेरु, टिकाराम खरेललाई मनोनित गरी पदपुर्ति गरेको छ ।

