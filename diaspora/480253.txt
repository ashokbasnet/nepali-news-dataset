जापानमा दशैंको अवसरमा चियापान
टोकियो । जापानमा रहेका नेकपा एमाले समर्थकहरुले विजयीदशमीको उपलक्ष्यमा शुभकामना आदानप्रदान तथा चियापान कार्यक्रम आयोजना गर्ने भएका छन् ।
अध्यन-अध्यापन, व्यापार व्यावसाय तथा रोजगारीको शिलशिलामा नेपालका विभिन्न जिल्लाहरुबाट जापानमा आइ बसोबास गरिरहेका एमाले समर्थित कार्यकर्ताहरुले एकआपसमा सदभावपूर्ण भेटघाट, परिचय तथा समसामयिक बिषयमा बिचार आदानप्रदान गर्न चियापान कार्यक्रम आयोजना गर्न लागेको हो ।
चियापान कार्यक्रम सेप्टेम्बर २२ तारिख बिहीवार साढे २ बजेदेखि टोकियोको जे.आर.कामतास्थित ओता कुरिचु सोहिमा सेकाचु सेन्टरमा सुरु हुनेछ ।
अग्रज बुद्धिजीवीहरुको पहल र प्रवासी नेपाली मञ्च जापान टोकियो कमिटीको आयोजनामा चियापान कार्यक्रम हुन लागेको हो ।
चियापान समारोहमा सहभागी हुन प्रवासी नेपाली मञ्च टोकियो कमिटीले सबैलाई अनुरोध गरेको छ ।

