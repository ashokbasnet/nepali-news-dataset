प्रवासी नागरिक समाज इजरायलको अध्यक्षमा भण्डारी
इजरायल । रोजगारी लगायत विभिन्न शिलसिलामा इजरायलमा रहेका नेपालीहरुले स्थापना गरेको प्रवासी नेपाली नागरिक समाज इजरायलले नयाँ नेतृत्व चयन गरेको छ ।
प्रवासी नेपाली नागरिक समाज इजरायलको गत १६ सेप्टेम्वर शुक्रवार सम्पन्न संस्थाको तेस्रो अधिवेशनले नागरिक समाजका संस्थापक उपाध्यक्ष श्रीकृष्ण भण्डारीको अध्यक्षतामा सर्वसम्मतीले १७ सदस्यीय नयाँ कार्यसमितिको चयन गरेको छ ।
जसको महिला उपाध्यक्षमा बेल कुमारी घिमिरे चयन भएकी छिन् भने उपाध्यक्षमा नेत्र केसी चयन भएका छन् ।
महासचिवमा सुधिर वावु भट्टलाई चयन गरिएको छ । यसै गरी संस्थाको सचिवमा दुर्गा प्रकाश केसी, कोषाध्यक्षमा अंगिता भट्टराई, सह कोषाध्यक्षमा जानुका जिसीलाई चयन गरिएको छ भने सदस्यहरुमा क्रमशस् होम वहादुर वोहोरा, रमा नेपाल, दिपक केसी, अम्विका पोखरेल,  सुधा बास्तोला, उपमा पुन, वोदीराम केसी, भरत केसी. इश्वरी भण्डारी र कल्पना चापागाई चयन भएका छन् ।
त्यस्तै संस्थाको संरक्षकमा संस्थापक अध्यक्ष नवराज खड्का रहेका छन् भने सल्लाहकारहरुमा प्रवासी नेपाली नागरिक समाज  इजरायलका संस्थापक महासचिव तथा एनआरएनए एनसिसी इजरायलका वरिष्ठ उपाध्यक्ष विशाल ज्ञवाली र प्रवासी नेपाली नागरिक समाज  इजरायलका संस्थापक सदस्य तथा एनआरएनए एनसिसी इजरायलका कोषाध्यक्ष तारा वहादुर काउचालाई चयन गरिएको छ ।
नागरिक समाज इजरायलका संस्थापक अध्यक्ष नवराज खड्काको सभापतित्वमा उल्लेख्य नेपाली नागरिकहरुको उपस्थितीमा इजरायलको तेलअभिवमा सम्पन्न उक्त अबिवेशनमा स्वागत मन्तव्य राख्नुहुदै प्रवासी नेपाली नागरिक समाज इजरायलका संस्थापक उपाध्यक्ष श्रीकृष्ण भण्डारीले प्रवासमा रहेर आˆनो नागरिक उत्तरदायित्व कसरी पुरा गर्ने सकिन्छ भन्ने भावनाबाट ओतप्रोत इजरायलवासी जागरुक नेपाली नागरिकहरुको सामुहिक प्रयासबाट प्रवासी नेपाली नागरिक समाज इजरायलको स्थापना गरिएको बताउनुहुदै उपस्थित सम्पूर्णलाई स्वागत गर्नुभएको थियो ।
त्यस्तै पहिलो चरणको कार्यक्रमको समापन गर्नुहदै कार्यक्रमका सभापती नवराज खड्काले इजरायलमा नागरिक समाज स्थापनाको औचित्य, नागरिक समाज स्थापनाका उद्देश्यहरु, इजरायलमा एनआरएनए एनसिसीको पुनर्जीवन र त्यसमा प्रवासी नेपाली नागरिक समाज इजरायलको भुमिका लगायतका विषयमा चर्चा गरेका थिए ।
नेपालीहरुको आफ्नै बाध्यता र विवशता अनि देशको परिस्थितले रोजगारको लागि बिदेशिनु परेको अबस्थामा पनि आफ्नो देश ,राष्ट्रियता, शान्ति र बिकासको लागि खवरदारी गर्ने, नेपाली कला, संस्कृति र परम्पराको जगेर्ना गर्ने,  इजरायलमा रहेका नेपाली कामदारहरुलाई आई पर्ने समस्याहरुको समाधान गर्न सामुहिक प्रयत्न गर्ने र नेपाली राजदूतावास इजरायललाई आफ्ना नागरिकहरुसंग सरोकार भएका बिषयबस्तुहरुमा इजरायलमा रहेका नेपालीहरुको हीतमा सर्वसुलभ सेवा प्रदान गर्न अनुरोध र समन्वय गर्ने लगायतका उदेश्यहरुका साथ सन् २००९ अगस्त १६ मा नेपाली कामदारहरुको एक भेलाले इजरायलमा प्रवासी नेपाली नागरिक समाज  गठन भएको थियो ।
 

