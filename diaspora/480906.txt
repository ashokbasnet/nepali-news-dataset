इजरायलमा मनाइयो राष्ट्रिय दिवस
इजरायल । संविधानसभाबाट संविधान बनेको एक वर्ष पूरा भएको अवसरमा इजरायलमा  विशेष कार्यक्रमको आयोजना गरी राष्ट्रिय दिवस मनाइएको छ ।
मुलुक सङ्घीय लोकतान्त्रिक गणतन्त्रमा प्रवेश गरी संविधान जारी भएको  एक वर्ष पूरा भएको उपलक्ष्यमा सरकारले तीनसम्म  दिवस मनाउने घोषणा गरेसंगै विश्वका विभिन्न मुलुकहरुमा रहका कुटनितिक नियोगहरुले त्यहाँ रहेका नेपालीमाझ दिवस मनाउने क्रममा इजरायलस्थित नेपाली राजदुतावासको आयोजनामा १९ सेप्टेम्वर सोमवार राजदूत निवास हर्चेलिया पिचुवामा विदेसी पाउनाहरु, इजरायलमा रहेका विभिन्न संघ संस्थाका प्रतिनिधिहरु लगायत उल्लेख्य नेपाली नागरिकहरुको उपस्थितीमा राष्ट्रिय दिवस मनाइएको हो ।
औपचारिक रुपमा साँझको ७ बजेदेखि शुरुवात भएको उक्त कार्यक्रममा शुभकामना मन्तव्य राख्दैइजरायलका लागि कार्यबाहक नेपाली राजदूत रामेश्वर पौडेलले संबिधानको महत्वको बारेमा प्रकाश पार्दै राष्ट्रिय संबिधान दिवसको शुभकामना ब्यक्त गरे ।
पौडेलले संबिधानको महत्वका साथै नेपालको संबिधानले जनताको मौलिक तथा अन्य सबै आधारभूत अधिकारका साथै अन्तर्राष्ट्रिय मान्यता अनुरुपको मानब अधिकारको ब्यबस्था गरेको सो संबिधानमा ३३ प्रतिशत महिलाले पनि संसदमा भाग लिन पाउने ब्यबस्था गर्नुका साथै राष्ट्रपति वा उप-राष्ट्रपति मध्ये एक जना महिला वा जनजाति हुनुपर्ने सो व्यवस्थाले संबिधानमा सबैलाई उत्तिकै अवसर र प्रतिनिधित्व गर्न पाउने मौका दिएको बारे पनि प्रष्ट पारे।
राजदूत पौडेलले नेपाल इजरायलबीच सन् १९६० देखि रहँदै आएको प्रगाढ सम्वन्ध बारे प्रस्ट पार्नु हुदै इजरायल सधै नै नेपाल र नेपाली जनताको शुभचिन्तक रहेको, गत बर्षको आम-विनाशकारी भूकम्पमा नेपाललाई यथाशिघ्र सहयोग पुर्याउने देश मध्ये एक रहेको बताउननु हुदै   डाक्टर लगायत अन्य प्राबिधिक गरि २१६ जनाको इजरायली टोलीले भूकम्प पिडितलाई पुर्याएको सहयोगको नेपालले सह्राना गरेको भन्दै आभार ब्यक्त गरे ।
त्यस्तै कार्यक्रममा शुभकमाना मन्तव्य दिनुहुदै  पूर्व इजरायली  महामहिम राजदुत हनान गोदारले इजरायल नेपाल विच रहदै आइरहेको प्रगाढ सम्बन्धबारे चर्चा गर्दै नेपालले राष्ट्रिय दिवस मनाउदै गर्दा ५६ वर्ष अगाडी नेपालका तत्कालीन प्रधानमन्त्री मातृका प्रसाद कोइरालाको इजरायल भ्रमण उनको इजरायलप्रतिको सकारात्मक धारणाको स्मरण गरे ।
नेपाल जनतालाई इजरायली जनताले सधै सम्झनामा राखिरहने धारणा व्यक्त गर्नुभयो ।  राजदूत गोडेरले इजरायलमा नेपाली केयरगिभिर कामदारहरुले गर्दै आइरहेको कामको प्रशंसा गर्दै नेपाल र इजरायल साना मुलुक भएपनि एक अर्काले सहयोग गदै अगाडि बढ्नुपर्ने धारणा राखे ।
राजदूत पौडेलको सभापतित्वमा सम्पन्न उक्त कार्यक्रममा नेपाली दुतावासका कर्मचारीहरू, विभिन्न मुलुकका  कुटितिक नियोगका प्रमुखहरु,  विदेशी पाहुनाहरु,  NRNA इजरायलका अध्यक्ष दिपक ओली, इजरायलमा रहेका बिभिन्न सामाजिक, धार्मिक तथा जातिय संघसंस्थाका प्रतिनिधिहरूका साथै  विभिन्न अनलाइन  बेस मिडियाकर्मीहरुको उपस्थिती रहेको थियो ।

