‘भाग्यले बाँचेकाहरु’लाई ‘उत्कृष्ट अन्तराष्ट्रिय डकुमेन्ट्री अवार्ड’

१७ असोज, काठमाडौं । नेपालको महाभूकम्पमा परी चमत्कारिक रुपमा ज्यान बचाउन सफल नेपालीको कथामा बनेको वृत्तचित्र ‘भाग्यले बाँचेकाहरु’ले फेरि अर्को अन्तर्राष्ट्रिय अवार्ड जितेको छ ।
भारतको पर्यटकीयस्थल सिम्लामा आइतबार राति सम्पन्न दोस्रो अन्तर्राष्ट्रिय चलचित्र महोत्सवमा भाग्यले बाँचेकाहरुले उत्कृष्ट अन्तर्राष्ट्रिय डकुमेन्ट्री अवार्ड जितेको हो ।
यो विधामा अमेरिका, रसिया, इरान, जापान, अर्जेन्टिना, साइप्रस, क्यानडासहित १४ वटा देशका डकुमेन्ट्री फिल्म प्रतिस्पर्धामा थिए ।
भाग्यले बाँचेकाहरुले यसअघि नै करिब एकदर्जन अवार्ड जितिसकेको छ ।

