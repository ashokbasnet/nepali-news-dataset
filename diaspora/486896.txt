रोजगारीका क्रममा घाइते भएका तिलबहादुरलाई आर्थिक सहयोग

वैदेशीक रोजगारीको क्रममा घाइते भएका स्याङ्जाका तिलबहादुर रानासेरलाई झण्डै ११ लाख सहयोग प्राप्त भएको छ ।
हाल स्वेदशमा उपचाररत स्याङ्जा, किचानस ८ का रानाको परिवारलाई साउदी अरब पश्चिमी क्षेत्र सेल्स टिम अल्मराई कम्पनीको तर्फबाट लजेष्टिक म्यानेजर बेदकुमार गुरुङले १० लाख ९७ हजार ८२६ रुपैयाँ हस्तान्तरण गरेका छन् ।
२०७० सालदेखि अल्मराई कम्पनी पश्चिम क्षेत्रमा कार्यरत राना कम्पनीको कामको शिलसिलामा सवारी दुर्घटनामा परी गम्भीर घाइते भएका थिए ।
साउदीमा नै उपचार गरिरहेको अबस्थामा घरपरिपारको आग्रहमा कम्पनीले उनलाई स्वास्थ्कर्मीसहित नेपाल पठाई दिएको थियो । हाल उनको कान्तिपुर अस्पतालमा उपचार भइरहेको छ ।

