खप्तडी बस्नेतहरूले मलेसियामा दशैंसँगै वार्षिकोत्सव मनाए

मलेसिया । मलेसियामा रहेका खप्तडी बस्नेतहरुले दशैं पर्व एवं संस्थाको वार्षिक उत्सव मनाएका छन् ।
संस्थाका अध्यक्ष बादसा बस्नेतको सभापतित्वमा भएको कार्यक्रमको प्रमुख अतिथि वीरेन्द्र बस्नेत र मोहनबहादुर बस्नेत थिए ।
कार्यक्रम सुरुवातमा टीकाको साइत पारी संस्थाका जेष्ठ सदस्य वीरेन्द्र बस्नेतले टीका र जमरा लगाइदिएका थिए भने त्यसपछि ठूलाले सानालाई टीका लगाइदिएका थिए ।
टीका लगाइसकेपछि सामुहिक रुपमा खानपिनको ब्यवस्था गरिएको थियो ।
दशैंसँगै संस्थाको वार्षिक उत्सव भएको थियो । सो अवसरमा  कोषाध्यक्ष कौशल बस्नेतले संस्थाको हिसाव किताव र संस्थाका संयोजक रमेश बस्नेतले संस्थाको वार्षिक गतिविधि प्रस्तुत गरेका थिए । कार्यक्रमको सन्चालक राम बस्नेतले गरेका थिए ।

