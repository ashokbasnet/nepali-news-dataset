अष्ट्रेलियन सांसदले नेपाली समुदायसँगै लगाइन् दशैं टीका

जिलोङ । अत्यन्तै सानो समुदाय भएरै पनि १ लाखभन्दा बढीको सहभागिता हुने अस्ट्रेलियाकै सबैभन्दा ठूलो बहुभाषिक एबं बहुसांस्कृतिक पर्ब ‘पाको पर्ब’ मार्फत नेपालको पहिचान दिने तथा फरक र प्रभाबकारी ढंगबाट बिभिन्न चाडपर्व मनाउँदै चर्चामा आउने गरेको जिलोङ शहरमा तेश्रो पटक जिलोङ नेप्लिज एसोशियसनले सांसद क्रिस्चियन कोजेन्सको प्रमुख आतिथ्यतामा भब्यताका साथ दशैंं कार्यक्रम मनाएको छ ।
कार्यक्रममा सांसद कोजेन्सले आफूले पनि दशैंंको टीका ग्रहण गरिन भने बिभिन्न ब्यक्तिहरुलाई टीका लगाइदिइन् । कार्यक्रममा उपस्थित बिभिन्न देशका सहभागीहरुले पनि दशैंंको टीका ग्रहण गरे ।
 
कार्यक्रमका प्रमुख अतिथि सांसद कोजेन्सले आफू सधै नेपाली समुदायसँग नजिक रहेर काम गर्न इच्छुक रहेको बताउँदै दसैंंको शुभकामना व्यक्त गरे । शुभकामना मन्तब्य ब्यक्त गर्नेहरुमा एनआरएन भिक्टोरियाका संयोजक एबं एनआरएन अस्ट्रेलियाका उपाध्यक्ष केशब कंडेल, साउथ अस्ट्रेलियन कम्युनिटी लिंक ग्रुपका महासचिब डा सोनिया सिंह, अजी एक्सन अब्रोडका प्रबन्ध निर्देशक ग्राहेम केण्ट, बेटर कम्युनिटी कन्सल्टिङका प्रबन्ध निर्देशक ब्राड क्लार्क लगायत थिए ।
कार्यक्रममा ग्रेटर जिलोङ काउन्सिलका सामुदायिक बिकास अधिकृत भीमा मुनियापाह, प्रबासी नेपाली मन्च भिक्टोरियाका अध्यक्ष कृष्ण न्यौपाने, जनसम्पर्क समिती भिक्टोरियाका अध्यक्ष गौतम लामिछाने, मिस नेपाल अस्ट्रेलिया २०१२ दिपाश्री शाह, मिस्टर नेपाल अस्ट्रेलिया २०१४ अनुपमध्वज किरण लगायतको उपस्थिति थियो ।

कार्यक्रममा रेखा श्रेष्ठ, बिना भण्डारी कुँवर, मोहन चैसिंह चैसिर, मोक्षदा सापकोटा, रुबी न्यौपाने, परिभाषा श्रेष्ठ र श्रेष्टी श्रेष्ठले नाच प्रस्तुत गरेका थिए भने संभव श्रेष्ठले गीत गाएर उपस्थित समुदायलाई मनोरञ्जन दिलाएका थिए ।

