युएइका १४ हलमा चलचित्र बीरबीक्रम

गत सुक्रबारदेखि दयाहाङ राई अभिनित कथानक चलचित्र ‘बिर बिक्रम’ युएईमा रहेका प्रमुख सहरहरुमा एकैसाथ प्रदर्सनमा आएको छ ।
युएइमा कार्यरत करिब ४ लाख नेपाली कामदारलाइ लक्षित गर्दै कन्सेप्ट भिजन फिल्म प्रोडक्शन एण्ड डिष्ट्रिव्युटर्स नेपालले युएईमा नेपाली चलचित्रलाई वैधानिक रुपमा नियमित प्रदर्शन गर्ने ब्यबस्था मिलाएको छ । १४ अक्टोबर शुक्रबारदेखि विधिवत प्रदर्शन सुरु भएको छ ।
नेपालीहरुको जमघट हुने स्थान तथा युएइको मुटु मानिने बर दुबई स्थित क्यारिफोर सिटि सेन्टरमा रहेको भोक्स सिन्धगा सिनेमा हलको परिसरमा आयोजित एक कार्यक्रममा नेपाली चलचित्र प्रदर्सनको थालनी गरिएको थियो ।
चलचित्र विकास बोर्डका अध्यक्ष राजकुमार राई र नेपाली दूतावास अबुधाबीका कार्यबाहक राजदूत नेत्र टन्डनको प्रमुख आतिथ्यमा सम्पन्न कार्यक्रममा कन्सेप्ट भिजन फिल्म प्रोडक्शन एण्ड डिष्ट्रिव्युटर्स प्रालि नेपालका संचालक सालिक सुबेदी, राजन अधिकारी र अनिश सिङ् ठकुरीको सहभागीता थियो ।
डिष्ट्रिव्युटर्सले युएईका ७ ओटै प्रान्तका मुख्य-मुख्य ९ शहरमा बीरबीक्रम प्रदर्शन गरेको छ । स्टारसिनेमा, भोक्स सिन्दघा, बलिउड, ग्राण्ड सफीर, नेसनल सिनेमा,स्टार सिनेमा,स्टार सिनेप्लेक्स,भोक्स सिटि,गल्फ सिनेमा र स्टार दाना सिनेमा र तिनै सिनेमा कम्पनीका साखाहलहरु गरि अहिले १४ सिनेमा हलमा  ‘बिरबिक्रम’ प्रदर्शजन भइरहेको छ ।
पहिलो दिन भोक्स सिन्धगा सिनेमा हल बरदुवइमा युएई समय अनुसार ३,४ र ६ बजे  तिन प्रदर्शन गर्ने योजना थियो । दर्सकको चाप धेरै भएपछि राति १२ बजेको अर्को सो पनि थपिएको थियो । यसैगरी दुबईका हलमा ४ सो, अलऐन र अबुधाबीका हालहरुमा २-२ सो सञ्चालन भएको थियो भने, युएइका अन्य सहरहरुमा १-१ सो सञ्चालन भयो । फिुजेराको स्टार दाना सिनेमा हलमा दर्सकको सहभागिता केहि कम भएता पनि अरु १३ सिनेमाहल भने, खचाखच भरिएका थिए ।
नेपाली भाषा सस्कृतिलाइ जोगाउन युएइमा रहेका नेपालीको भुमिका अहं भएको भन्दै  बोर्ड अध्यक्ष राइले कन्सेप्ट भिजन फिल्म प्रोडक्शन एण्ड डिष्ट्रिव्युटर्सले नेपाली चलचित्रलाई बिश्व बजारमा ल्याउने जमर्को गरेको जानकारी गराए ।
नेपाली चलचित्रलाई प्रबासका नेपालीले माया गर्नेमा बिश्वास लिएको जनाएका थिए । नेपाली दुताबासका नेत्र टन्डनले नेपाली चलचित्रको बजार बढेकोमा खुशी ब्यक्त गर्दै डिष्ट्रिव्युटर्सलाइ युएइको कानुनि तथा अन्य असजिलो पनमा सधैँ साथ दिने कुराको बिस्वास दिलाउदै सुभकामाना ब्यक्त गरे ।
चलचित्रमा दयाहाङ राई, अर्पण थापा, अनुप विक्रम शाही, नाजिर हुसेनको साथमा नयाँ प्रस्तुतीको रुपमा दीया पुनको मुख्य भूमिका रहेको छ ।
प्रेम, धोका, बदला र युद्धको कथालाई देखाइएको यस चलचित्रमा दयाहाङ राई अन्यको तुलनामा भिन्न देखिएका छन् । एकमात्र नायिका दीयाको वरिपरी घुम्ने ३ यूवाको प्रेमकथामा फिल्मको कथा घुमेको छ । नजिर हुसेन कमेडी रोलमा देखिएका छन् । भदौ ३ गतेबाट नेपालमा पर्दशनी सुरु गरेको बिर बिक्रमले ५१ दिनको सफल पर्दशनी पुरा गरिसकेको छ ।
कन्सेप्ट भिजन फिल्म प्रोडक्शन एण्ड डिष्ट्रिव्युटर्स नेपालका सालिक सुबेदी , राजन अधिकारि र अनिश सिङ् ठकुरीले नेपाली चलचित्र खाडी राष्ट्रमा चल्ने बाताबरण बनाउन निरन्तर प्रयास गरेको बताए ।
चलचित्र विकास बोड, सुचना तथा सञ्चार मन्त्रालय, नेपाली दूतावास अबुधाबी लगाएत युएईमा क्रियासिल संघ सँस्था तथा नेपालका सरकारीस्तरका कर्मचारी, सामाजिक व्यक्तित्वहरुको ठुलो भूमिका रहेकोमा सम्पूर्ण सहयोगीलाई धन्यबाद दिएका थिए ।
पहिलो दिनमै नेपाली दर्सकहरुले देखाएको मायाले खुशीको सिमानै नरहेको कन्सेप्ट भिजन फिल्म प्रोडक्शन एण्ड डिष्ट्रिव्युटर्स  मध्यका अनिश सिङ् ठकुरीले बताए ।  सुरुका बिहिबार, शुक्रबार र शनिबार गरि हप्तामा ३ दिन १४ ओटै हलमा नेपाली चलचित्र प्रदर्सन गर्ने जनाएका छन् ।

