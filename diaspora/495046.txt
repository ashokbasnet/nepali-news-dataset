पोर्चुगलमा सवारी दुर्घटनामा परी दुई नेपालीको मृत्यु
पोर्चुगल । सवारी दुर्घटनामा परी पोर्चुगलमा दुई नेपालीको मृत्यु भएको छ ।
अक्टोबर २७ मा पोर्चुगलको भिला नोभा दि मिलफोन्तेसबाट साँओ तेतोनिया तर्फ जाँदै गरेका नवलपरासी  गैंडाकोट नगरपालिका -१६, अमरापुरीका  अनिल थापा र बागलुङ रिघा गाबिस-३, ठूलोरिघाका सन्तोष सापकोटाको निधन भएको हो ।
तिव्र गतिमा रहको सवारी असन्तुलित भै रुखमा ठोकिएका उनीहरुको घटनास्थलमै निधन भएको गैर आवासीय संघ पोर्चुगलका अध्यक्ष भीम केसीले जानकारी दिए ।
शव पोष्टमार्टमका लागि बेजा अस्पतालको लिगल मेडीसिन एबम फोरेन्सिक डिपार्टमेण्टमा राखिएको छ । शव दाहसंस्कारको लागि  आवश्यक प्रबन्ध मिलाउन कन्सुलर मकर हमालका नेतृत्वको टोलील स्थानीय प्रशासन, अस्पताल र नेपालमा परिवारजनसंग परामर्श र आवश्यक कानुनी प्रकृया सुरु गरेको छ ।

