मह जोडीले अमेरिकामा मनाए म्हः पूजा
वाशिंगटन डिसी । नेपा: पासा पुच अमेरिकाए (एनपीपीए)द्वारा मेरील्याण्ड राज्यको सिल्भर स्प्रिंग को एक बिद्यालयमा आयोजित म्हः पूजा कार्यक्रममा मह जोडीले आफ्ना परिवार साथ म्हः पूजा गरेका छन् ।
गत नोवेम्बर ४ तारिखमा सम्पन्न उक्त म्ह पूजामा डिसी महानगर क्षेत्रका नेवा समुदाय को साथै अन्य थर तथा जातीका नेपाली समुदायले समेत म्ह पूजा गरेका छन् ।
एनपीपीए को रजत जयन्तको अवसरमा अमेरिका आएका मह जोडी (मदन कृष्ण श्रेष्ठ तथा हरि बंश आचार्य )ले आज नोवेम्बर ५ तारिख बिशेष प्रस्तुति गर्ने छन् ।
मदन कृष्ण श्रेष्ठले यस अगाडि पनि अमेरिकामा म्ह पूजा मनाई सकेको भन्दै यसको महत्व बारे जानकारी दिए । यसै गरि हरि बंश आचार्यले अमेरिकामा पहिलो पटक म्ह पूजा गरेको भन्दै आफुले बिगतमा पनि नेपालमा म्ह पूजा गरेको बताए l आचार्य आफ्नी पत्नी रमिला आचार्य संग आएका छन् भने मदन कृष्ण श्रेष्ठ कि छोरी अमेरिकामा रहेकीले उनी पनि आफ्ना पितालाई साथ दिएकी थिइन् ।
कार्यक्रममा संस्थाकी अध्यक्ष सरोज प्रजापतिले सबैलाई स्वागत गरेकी थिइन् भने कार्यक्रमको लागि अमेरिकाका बिभिन्न राज्यहरु बाट यहि कार्यक्रमको लागि आएका थिए ।
म्ह पूजा पछि सांस्कृतिक साँझको पनि आयोजना गरिएको थियो । नेपाल शिक्षा तथा सांस्कृतिक केन्द्र ( एनईसीसी) को देउसी टोलिले सांस्कृतिक कार्यक्रममा देउसी भैलो खेलेको थियो भने यसको नेतृत्व खिलेन्द्र न्यौपानेले गरेका थिए ।
एनईसीसीको देउसी भैलोको समन्वय संचार कर्मी परशु तिमिल्सिनाले गरेका छन् भने नेपाल शिक्षा तथा सांस्कृतिक केन्द्रले खेलेको देउसी भैलोमा मह जोडीले समेत सहभागिता जनाई देउसी अमेरिकामा पहिलो पटक खेलेका छन् ।

