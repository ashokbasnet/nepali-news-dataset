साउदीमा देउसी खेलेर उठेको पैसा सामाजिक सेवामा

जेद्धा । साउदी अरबमा तमु धीं जेद्धाले देउसी भैलो खेली संकलन गरेको १ लाख ३० हजार रुपैयाँ सामाजिक सेवामा उपयोग गर्ने भएको छ ।
४ नोभेम्वरका दिन हिलटप रेस्टुरेन्टमा भेला भई सोही रेस्टुरेन्टको हलमा खेलिएको देउसी भैलो कार्यक्रममा स्थानीय कलाकारहरू, समाजसेवी तथा तमू धीं जेद्धाका पदाधिकारीहरू लगायत महावाणीज्यदूत रेवती रमण पौडेलको पनि बिशेष उपस्थिति रहेको थियो ।
प्रवासमा रहेर पनि नेपाली संस्कृतीको जगेर्ना गर्न र विभिन्न सामाजिक सेवामा अग्रणी भूमिका निर्वाह गर्ने गरेको तमू धीं जेद्धाले यस देउसी भैलो कार्यक्रममा पनि दान स्वरूप संकलन भएको १ लाख ३० हजार समाजमा भइपरी आउने समस्यामा सहयोग उपलब्ध गराउने र केही रकम आगामी ल्होसार पर्व मनाउनमा खर्च गरिने अध्यक्ष बुद्धि गुरूङले जानकारी गराए ।

