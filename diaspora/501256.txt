एनआरएन फ्रान्सको बार्षिक साधारणसभा सम्पन्न

पेरिस । गैरआवासीय नेपाली संघ राष्ट्रिय समन्वय परिषद फ्रान्सको बार्षिक साधारण सभा लाकुर्नव शहरमा आइतबार सम्पन्न भएको छ ।
सभालाई प्रमुख अतिथिको रुपमा फ्रान्सस्थित नेपाली दूताबासका उपनियोग प्रमुख रामबाबु ढकालले सम्बोधन गर्दै शुभकामाना ब्यक्त गरे ।
गैरआवासीय नेपाली संघले फ्रान्सको नेपाली समुदायलाई लक्षित गर्दै गरेका कार्यक्रमहरुको प्रशंसा गर्दै प्रमुख अतिथि ढकालले एनआरएन र दूताबासबीचको सम्बन्ध सधै सुमधुर रहने बिश्वास ब्यक्त गरे ।

साधारण सभाबाट संघको प्रगति तथा आर्थिक प्रतिवेदन सर्बसम्मत रुपमा पारित भएको छ । प्रमुख संरक्षक हरिहर अर्यालले संघको विधान र महत्वबारे प्रकाश पारे भने अन्तराष्ट्रिय समन्वय परिषद सदस्य मिनबहादुर जिसीले केन्ऽबाट प्राप्त शुभकामना सन्देशहरू प्रस्तुत गरेका थिए ।
 
कार्यक्रममा फ्रान्सस्थित नेपाली संघ संस्थाका प्रतिनिधिहरुको उपस्थिति रहेको थियो भने स्थानीय कलाकारहरुले साँस्कृतिक प्रस्तुति समेत राखेका थिए ।

