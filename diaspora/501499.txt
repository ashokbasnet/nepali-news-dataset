सिड्नीमा ग्रान्भिल अभिभावक समितिको पिकनिक तथा भ्रमण

सिड्नी । ग्रान्भिल अभिभावक समितिले सिड्नीको साउथकोष्टमा पिकनिक तथा भ्रमण कार्यक्रम आयोजना गरेको छ ।
नोभेम्बर १२ तारिख शनिबार आयोजित कार्यक्रमको संयोजन समितिका अध्यक्ष मिठाराम कार्कीले गरेका थिए ।
ग्रान्भिल नेपाली कम्युनिटीका अध्यक्ष राम रुवालीले भ्रमणको जिम्मा लिएर सिड्नीको प्रमुख खानेपानी ड्याम देखाई सिड्नीको साउथ कोस्टमा एकदिन भ्रमण गराएका थिए ।
समितिको टोलीले बुलोंग्गोंगमा अबस्थित बुद्धिष्ट ठूलो न्यान्तेंन टेम्पल, कायामामा अबस्थित ब्लोहोलको रमणीय सामुदि्रक दृश्य अवलोकन गरेको थियो ।
यसैगरी रोयल नेसनल पार्कमा अबस्थित स्ट्यान्वेल पार्क क्षेत्रको प्रसिद्ध सामुदि्रक तटीय ड्राइभ भ्रमण गरी टोली फर्किएको समितिका सचिव मुरारी हुमागाईंले जानकारी दिए ।
समितिका उपाध्यक्ष रामप्रसाद अधिकारी र कोषाध्यक्ष कुमार श्रेष्ठले भ्रमण अत्यन्त सफल र उपलब्धिमुलक भएको जानकारी दिए ।
अभिभावकहरुले दोहोरी गीतमा रमाइलो पनि गरे । अभिभावक कृष्णप्रसाद भट्टराईले भजन श्लोक गाएर भ्रमणमा अझै रौनकता थपेका थिए ।
ग्रान्भिल अभिभावक समितिका सदस्य शकुन्तला प्रसाईंले यो भ्रमण आफ्नालागि अत्यन्त अविस्मरणीय बनेको बताइन् ।

