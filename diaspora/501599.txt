सिड्नीको मुख्य इलाकामा नेपालका झण्डा दुई हप्तासम्म फहरिने
सिड्नी । गत शुक्रबार, शनिबार र आइतबार सुर्योदयको राज्यका नामले चिनिने क्वीन्सल्याण्डमा भएको नेपाल महोत्सबको रौनक सिड्नी आइपुगेको छ  ।
ब्रिसबेनमा त्यहाको महोत्सव सम्पन्न गरेर सिड्नी आइपुगेको गैरआवासीय नेपाली संघको नेतृत्व अब दश दिनपछि सिड्नीमा हुने नेपाल महोत्सबमा केन्द्रित भएको छ  ।
नेपाल महोत्सब आयोजना हुने डार्लिंग हार्बर आसपासका सडक किनारा र त्यहाँ प्रवेश गर्ने बाटामा मंगलबार दिउँसो नेपाली झण्डाहरु फ़हराइएका छन् ।
यसका साथै गौतम बुद्ध , सगरमाथा , जीवित कुमारी र नेपाल का विभिन्न भेषभुसाका गरी जम्मा पाच प्रकारका झण्डा  फ़हराउन थालेपछि सिड्नीको मुख्य सहरी इलाका मंगलबारदेखि नेपालमय हुन थालेको छ ।
यी झण्डाहरु दुर्इहप्ता सम्म फहराइने छ । प्रशान्त महासागरको एउटा सानो कुनोले छुन आउने डार्लिंग हार्बरको अत्याधुनिक तथा सुन्दर पार्कमा आयोजना हुने नेपाल महोत्सबको समुद्घाटन गर्न नेपालका परराष्ट्रमन्त्री प्रकाशशरण महत आउने  सचिवालयले जानकारी दियो  ।
उनको यात्रा तयारीका लागि परराष्ट्र मन्त्रालयले मंगलबार प्रवेशाज्ञा अनुरोध पत्र अस्ट्रेलिया सरकारलाई पठाएको छ  ।परराष्ट्रमन्त्री महत नेपाल महोत्सब लगाएत गैरआवासीय नेपाली संघको नेतृत्वसंँको बैठकमा पनि सहभागी हुने संघका अस्ट्रेलियास्थित प्रबक्ता ज्ञानेन्द्र रेग्मीले जानकारी दिए ।
नेपालि दूताबास क्यानबेराले नेपालका परराष्ट्रमन्त्रीको भ्रमणलाई यहाको सरकार तथा राजनीतिक दलहरुसँगको भेटघाटको अवसर मिलाउन प्रयास गरिरहेको अस्ट्रेलियाका लागि नेपाल का कार्यबाहक राजदूत राजेन्द्र पाण्डेले बताए ।
गैरआवासीय नेपाली संघ अस्ट्रेलियाका कोसाध्यक्ष डिला खरेलले सिड्नीको लिवर पूल स्ट्रीट र बाथ्हर्स्ट स्ट्रीटमा सफलतापुर्बक ३८ वटा नेपालि झन्डा फहराइएको बताए । उनले नेपाल महोत्सवको सूचना दिन र पर्यटन प्रबर्दन गर्न दुइहप्ता अघि नै व्यापक प्रचार प्रसार सुरु भएको बताए ।
नेपाल फेस्टिवलको प्रचारात्मक कार्यका लागि न्यु साउथ्वेल्स सरकार तथा अन्तर्गतको डार्लिंग हार्बर फर्सोर अथोरिटीले गैरआवासीय नेपाली संघलार्इ अनुमति दिएको छ।
नेपाल महोत्सवका दिन आगामी नोवेम्बर २६ मा न्युसाउथ्वेल्स प्रहरीको सहयोगमा शान्ति पदयात्रा गरिने पनि कोषाध्यक्ष खरेलले जानकारी दिए ।  उक्त दिन नेपालि भेषभुसा सहितका सैयेउ नेपालि नेपालको रास्ट्रीय गान गुजाउदै सिड्नी को मुख्यभाग मा करिव तिन किलोमिटर पदयात्रा गर्नेछन ।

