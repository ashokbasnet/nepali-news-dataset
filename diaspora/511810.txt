ग्लोब्यान्सी सीड्नी नेप्लीज फुटबल आइतबार
 
सीड्नी नेप्लीज फुटबल समूहले आउँंदो आइतबार एक दिने ग्लोब्यान्सी सीड्नी नेप्लीज फुटबल प्रतियोगिता आयोजना गर्ने भएको छ ।
ग्लोब्यान्सी कन्सलट्यान्सीको मुख्य प्रायोजनमा सन्चालन हुन गइरहेको प्रतियोगितामा अर्वन नेप्लीज फुटबल क्लब,बेनी, चन्द्र सुर्य, डाँंफे, सगरमाथा, लालिगुरास,दी बिग्रेड क्लब, क्लब नेपाल, वाइड भिजन र सीड्नी नेप्लीज फुटबल क्लबको सहभागिता रहने छ ।
प्रतियोगिता लिग कम नकआउटका आधारमा खेलाइने आयोजक समितिका सहसंयोजक जगदिस खड्काले बताए ।
प्रतियोगिता कारिन्बागस्थित टर्फ मैदानमा संचालन हुने संयोजक कल्याण खड्काले बताए ।
सीड्नीमा रहेका नेपाली युवाहरुलाई खेलकुदको माध्यमवाट एक आपसमा भाइचारा अभिबृद्धि हुनुका साथै खेलकुदको एउटै मैदानमा उतार्ने हुनाले आफूले यसलाई सहयोग गरेको ग्लोब्यान्सीका निर्देशक अनुप श्रेष्ठले बताए ।

