सुदूरपश्चिम समाज कतारको दोस्रो साधारणसभा सम्पन्न

कतार । सुदूरपश्चिम सेवा समाज कतारको दोस्रो साधारणसभाले अमृत शाहीलाई दोस्रो कार्याकालका लागि अध्यक्ष चयन गरेको छ । बिबिध सांस्कृतिक कार्यक्रमसहित समाजको साधारणसभा सम्पन्न भएको हो ।
‘हिमाल, पहाड, तराई एकताको कामना, समृद्ध समाजनिर्माण सुदुर पश्चिम सेवा समाजको चाहाना’ भन्ने मूलनाराका साथ दुई बर्षअघि स्थापना भएको यो संस्थाले बिभिन्न सामाजिक कामहरु गरिरहेको छ ।
अध्यक्ष अमृत शाहीको सभापतित्वमा सम्पन्न कार्यक्रमको प्रमुख अतिथि सस्थाका संरक्षक तथा समाजसेवी नरेन्ऽ भाट थिए ।
दोहाको नेशनल स्थित टपफम होटलको सभाहलमा सम्पन्न साधारणसभामा सुदूरपश्चिमका कलाकार गङ्गादत्त गिरी, महेश नाथा, रिमालामा, नबराज प्यासी, लोकेश बिसी, प्रकाश केसी, प्रकाश सिंह, गौरब जैसी जोशी, सिखालप्ली मनबहादुर जोरा लगायतले आ-आफ्नो प्रस्तुति राखेका थिए ।
संस्थाको आर्थिक प्रतिवेदन कोषाध्यक्ष उद्धब सिंहले प्रस्तुत गरेका थिए । सस्थाको तर्फबाट शुभकामना मन्तव्य बरिष्ठ उपाध्यक्ष सुरेन्द्र बिष्ट र सनैया इकाइ कमिटी अध्यक्ष गणेश तिरुवाले प्रस्तुत गरेका थिए ।
कार्यक्रममा बैदेशिक रोजगारीको सिलसिलामा कतारमा रहेका सुदूरपश्चिमवासीको बाक्लो उपस्थिति थियो । कार्यक्रमका वक्ताहरुले संस्थाले अहिलेसम्म गरेका कामहरुको प्रशंसा गर्दै आगामी कार्यसमितिलाई पनि सफलताको शुभकामना दिएका थिए ।
साधारणसभाले ३५ सदस्यीय नयाँ कार्यसमिति चयन गरेको छ ।
कुमार ‘अविरल’ पन्थीको सहयोगमा

