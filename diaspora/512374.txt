अमेरिकाबाट गायिका थापाको देशभक्ति गीत (भिडियो सहित)

न्यूयोर्क । लोकदोहोरीका स्टेज कार्यक्रममा बेजोड प्रस्तुति दिएर चर्चामा आएकी गायिका संगीता थापाले अमेरिकाबाट देशभक्तिको गीत सार्वजनिक गरेकी छन् ।
केहि बर्षदेखि अमेरिकामा रहेकी थापाले ‘म त नेपाली, मेरो देश नेपाल’ भन्ने बोलको राष्ट्रिय गीत सनर्वजनिक गरेकी छन् ।
नेपालीहरुमा राष्ट्रको भन्दा व्यक्तिबादी मोह हावी रहेकोमा चिन्तित यी गायिकाले अमेरिकाबाट नेपालीहरुमा राष्ट्रियता जगाउने प्रयास गरेको बताइन् ।
हाल कोरियामा बस्दै आएका सिपी मगर र गायिका थापाले बिदेशमा बस्दा देखेका र बिदेशमा बस्नेहरुले देशलाई गरेको मायालाई गीतमा समेटेका छन् ।
मर्गस क्रियसनले निर्माण गरेको भिडियोमा गायिका थापा आफैंले अभिनय गरेकी छन् । आगामी दिनमा लोक गीतका साथै राष्ट्रिय गीतहरुलाई पनि निरन्तरता दिने थापाको योजना छ । थापाको स्वरमा दुई दर्जनभन्दा बढी गीतहरु बजारमा आइसकेका छन् ।
हेर्नुस् भिडियो


