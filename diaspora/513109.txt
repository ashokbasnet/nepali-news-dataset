ईयूका लागि नेपाली राजदूत नियुक्त भएपछि थापाले भने- जिम्मेबारी बढ्यो
बार्सिलोना । हालै बेल्जियमका लागि नेपाली राजदूत नियुक्त गरिएका लोकबहादुर थापाले युरोपेली युनियन हेर्ने गरी नयाँ राजदूतको जिम्मेबारी पाएका छन् ।
मन्त्रीपरिषदको सिफारिसमा सोमबार राष्ट्रपति बिद्यादेवी भण्डारीले थापालाई ईयूको राजदूतमा नियुक्त गरेको शीतल निवासले जारी गरेको विज्ञप्तिमा उल्लेख छ ।
परराष्ट्र मन्त्रालयमा २७ बर्ष लामो कामको अनुभव बटुलेपछि बेल्जिययका लागि राजदूतमा भएर आएका थापाले गत साता मात्रै बेल्जियमका राजासमक्ष आˆनो ओहोदाको प्रमाणपत्र पेश गरेका थिए ।
ईयूको राजदूत नियुक्त भएको जानकारी पाएपछि प्रतिक्रिया दिँदै थापाले जिम्मेबारी अझै बढेको बताए ।
परराष्ट्र सेवामा करीव ३ दशक लामो अनुभव बटुलेका थापाले नेपालको बेल्जियम, नेदरल्याण्ड्स, लक्जेम्बर्ग र युरोपीयन युनियनसँगको सम्बन्धलाई अझै बलियो बनाउने प्रतिबद्दता जनाएका छन् ।

