नेपालीभाषीलाई सिड्नीमा रेडियो डिप्लोमा कोर्सको छात्रबृत्ति अबसर
सिड्नी । के तपाइ अष्ट्रेलियामा रेडियो पत्रकारिता पढ्न चाहानुहुन्छ ? यदि तपाइलाई रेडियो पत्रकारितामा डिप्लोमा कोर्स गर्ने रहर छ भने अहिले नै तयारी गरिहाल्नुस्, तपाइलाई अष्ट्रेलियामै छात्रबृत्तिमा यो कोर्स पढ्ने अबसर प्राप्त हुनेछ ।
अष्ट्रेलियन फिल्म, टीभी तथा रेडियो स्कूलले एसबीएस रेडियोसँगको सहकार्यमा नेपालीभाषीसमेत योग्य हुनेगरी पहिलो दैभाषिक छात्रबृत्तिको अबसर दिएको छ ।
नेपालीसहित बिभिन्न भाषाबाट मेरिटका आधारमा त्यस्ता बिद्यार्थीहरु छानिनेछन् जसले २०१७ मा एक बर्षे रेडियो डिप्लोमा कोर्स गर्न पाउनेछन् ।
यसमा २४ हजार ७ सय २० डलर बराबरको छात्रबृत्ति प्राप्त हुनेछ जसले पुरै कोर्सको ट्युसन फि तिर्न पुग्छ । साथै सातामा एक दिनका दरले एसबीएस रेडियोमा बर्षैभरी इन्टर्नसीपको ब्यबस्था पनि हुने छ ।
यसका लागि नेपालीसहित अरविक, मन्डारियन, क्यान्टोनिज, कुर्दिस, हिन्दी, कोरियन, इन्डोनेसियन, भियतनामिज, इटालियन र गि्रक भाषी आबेदकहरु योग्य ठहरिनेछन् ।
आबेदनका लागि अष्ट्रेलियन नागरिकता वा स्थायी बसोबास अनुमति हुनुपर्नेछ । डिसेम्बर एकदेखि खुला भएको आबेदन जनवरी १५, २०१७ सम्म जारी रहनेछ । छानिएका आबेदकले फेब्रअरी २७ देखि कक्षामा सहभागी हुनुपर्ने छ ।
आबेदनका लागि यो लिंकमा जानुहोस् ।
 

