तयार रहनुहोस् हाँस्न अनि नाच्न, धुर्मुस सुन्तली आउँदैछन् अष्ट्रेलिया
सिड्नी । हँसाएर मात्र हैन, भूकम्पपीडितका लागि न्यानो बास बनाइदिएर पनि चर्चामा आएका चर्चित हाँस्य कलाकार सीताराम कट्टेल-धुर्मुस) र कुञ्जना घिमिरे-सुन्तली) अष्ट्रेलियाबासी नेपालीलाई हँसाउन अष्ट्रेलिया आउने भएका छन् ।
करिव दुई साता लामो भ्रमणका लागि यहाँ आउन लागेको यो जोडीले सिड्नी, मेलवर्न र बि्रसबेनमा आफ्नो प्रस्तुती दिने तय भइसकेको छ ।
गज्जबको इभेन्ट्सको आयोजनामा हुन लागेको ‘धुर्मुस-सुन्तली साँझ २०१७’ अन्र्तगत जनवरी २१ तारिखमा सिड्नीको हर्सभिलस्थित मराना अडिटोरियममा बिशेष प्रस्तुती हुँदैछ । जहाँ हाँस्य कलाकार बाङ्गे बा, पप गायक भरत सिटौला र बिश्वभर चर्चा कमाउन सफल सिड्नीस्थित नेपाली डान्स ग्रुप ‘द नेक्स्ट’ले पनि आ-आफ्ना प्रस्तुती दिनेछन् ।
यसैगरी मेलवर्नमा जनवरी २९ तारिखमा र ब्रिसबेनमा फेब्रुअरी ४ तारिखमा धुर्मुस-सुन्तली साँझ आयोजना हुनेछ ।
भूकम्पपीडितका लागि पहिलो एकीकृत बस्ती बनाउन सफल यो जोडीको सम्मानका लागि कार्यक्रम आयोजना गरेको गज्जबको इभेन्ट्सले जनाएको छ ।
कार्यक्रमको टिकटका लागि टिकटप्लस वा गज्जबको इभेन्ट्सको वेबसाइटमा गएर बुकिङ गर्न सकिने छ ।

 
 

