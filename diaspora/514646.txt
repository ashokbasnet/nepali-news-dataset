लिंक इनोभेसनले थाल्यो अष्ट्रेलियाबारेको भ्रम चिर्ने अभियान

१ पुस, काठमाडौं । लिंक इनोभेसन इन्टरनेशनलले अष्ट्रेलियामा पढ्न जाने र त्यहाँ स्थायी बसोबास गर्न चाहानेलाई सचेत पार्न नयाँ अभियान सुरु गरेको छ ।
अष्ट्रेलियामा पढ्न जानेहरुलाई गलत सूचना र परामर्श दिँदा विद्यार्थी ठगिने क्रम उच्च भएको भन्दै लिंक इनोभेसनले विद्यार्थी र अभिभावकका लागि सचेतनाको कार्यक्रम सुरु गरेको हो ।
लिंक इनोभेसनकी प्रबन्ध निर्देशक अन्जना सिंह श्रेष्ठ विद्यार्थीलाई सम्भव नै नहुने प्रलोभनमा पारेर अष्ट्रेलिया पठाउने क्रम बढ्दै गएपछि यो अभियान थाल्न लागिएको बताउँछिन् ।
‘कन्सल्टेन्सीमा आउँदा धेरै विद्यार्थी सपनामात्रै बोकेर आउँछन् । तर, कन्सल्टेन्सीहरुले कमाइको लोभमा परेर अनेकन झटा आश्वाशन र प्रलोभन देखाउँछन् । जसलाई विद्यार्थीले सजिलै पत्याउँछन् । तर, अन्तिममा अष्ट्रेलियामा पुगेपछि त्यो अवस्था रहँदैन,’ श्रेष्ठ भन्छिन्-त्यसैले यसबारे सचेतना को पाटोमा हामी काम गर्न लागिरहेका छौं ।’
अहिले अष्ट्रेलियमा गलत परामर्शको शिकार भएकाहरु धेरै डिप्रेशनमा छन् । पढाइअनुसारको काम नपाउनु अष्ट्रेलियमा बस्ने नेपालीको प्रमुख समस्या बनेको छ । पीआर नै कम पाउने सम्भावना भएका विषय छनौट गरेर अष्ट्रेलिया पुग्नेहरुले पनि सास्ती भोगेका छन् ।
कतिपयको समय र ठूलो लगानीको मात्रै नाश भएको छ । जसमा कारण अष्ट्रेलियमा धेरै नेपाली विद्यार्थी ठूला समस्याहरु भोगिरहेको उनले जानकारी दिइन् ।
यस्ता समस्या बढ्दै गएपछि लिंक इनोभेसनमार्फत सुरक्षित अष्ट्रेलिया यात्रा तथा बसाइ र गुणस्तरीय शिक्षाबारे सचेतनाको कार्यक्रम ल्याउने योजना बनाइएको अभियान्ता डा. कृष्ण श्रेष्ठ बताउँछन् ।
अष्ट्रेलियामा विगत २० वर्षदेखि राजनीतिशास्त्र अध्यापन गराइरहेका श्रेष्ठ त्यहाँ पुगेका नेपालीको पीरमर्का बुझेर नै अब प्रलोभन देखाएर हुने ठगी घटाउन अभियान सञ्चालन गर्ने निश्कर्षमा आफूहरु पुगेको बताउँछन् ।
‘हामीले त्यस्ता धेरै विद्यार्थीलाई भेट्यौं, जो गलत सूचना र परामर्शका कारण ठूलो कष्टमा परेका छन् । त्यसैले हामीले यो अभियान अघि बढाउने निर्णय गरेका हौं,’ श्रेष्ठ भन्छन्, ‘सही र तथ्य सूचना दिनुपर्ने कन्सल्टेन्सीहरुले आम्दानीमात्रै हेर्ने गर्दा विद्यार्थीलाई परेको समस्या भनिनसक्नु कै छ । त्यसैले अब अष्ट्रेलियाबारे यहाँ फैलाइने भ्रम चिर्न हामी आएका छौं ।’
लिंक इनोभेशनले यही अभियान अन्तरगत शुक्रबार र शनिबार अष्ट्रेलिया जान चाहाने विद्यार्थीलाई लक्षित गरेर सेमिनार पनि गर्दैछ । यस्तै सेमिनारमार्फत अब लिंक इनोभेसनले भविष्यमा देशब्यापी रुपमा सचेतनाको लागि काम गर्ने योजना बनाएको छ ।
‘अष्ट्रेलियामा माइग्रेन्ट हुन चाहानेहरुका पनि विभिन्न समस्या छन् । त्यसैले अब लिंक इनोभेसनले समस्यामा पर्नेहरुलाई मात्रै सहयोग गर्ने छैन ।
समस्या नै हुन नदिन नेपालमा अष्ट्रेलियाको एजुकेशनबारे रहेका हल्लाहरुको बास्तविकताबारे पनि अवगत गराउन प्रयास गर्नेछ’ म्यानेजिङ डाइरेक्टर श्रेष्ठ भन्छिन्, ‘ब्यवसायिक मर्यादाभित्र रहेर विद्यार्थीलाई सही र सत्य परामर्श मात्रै होइन, हामी यसलाई सामाजिक उत्तरदायित्वको रुपमा बहन गरेर अब चेतना फैलाउन पनि काम सुरु गर्नेछौं ।’
लिंक इनोभेसनले यो अभियान कुनै कन्सल्टेन्सी विरुद्ध नरहेको पनि स्पष्ट गरेको छ । संस्थाले नेपालमा वैदेशिक अध्ययनका क्षेत्रमा परामर्श दिने नाममा बढ्दै गएको बिकृतिविरुद्ध आफूहरु केन्दि्रत हुने बताएको छ ।

