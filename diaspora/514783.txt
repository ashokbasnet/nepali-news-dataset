अतिथिहरुको सम्मानमा मेलवर्नमा गाला डिनर
मेलवर्न । नेपाल फेस्टिवलको पूर्वसन्ध्यामा मेलवर्नमा शुक्रबार साँझ भब्य डिनरसहितको अन्तरक्रिया कार्यक्रम आयोजना गरिउको छ ।
फेस्टिवलमा सहभागी हुन मेलवर्न आइपुग्नुभएका नेपालका पर्यटन तथा नागरिक उड्डयनमन्त्रीसहित बिभिन्न स्थानबाट पाल्नुभएका अतिथिहरुको स्वागतमा सो डिनर कार्यक्रम आयोजना गरिएको हो । 
 


कार्यक्रमलाई सम्बोधन गर्दै नेपालको पर्यटन तथा संस्कृतिको प्रर्बद्धनका लागि नेपाल फेस्टिवल आयोजना गरेर गैरआवासीय नेपालीहरुले ठूलो योगदान दिएको बताए । नेपालका पर्यटकीय गन्तब्यको प्रर्बद्धन गरेर मुलुकको आर्थिक सम्बृद्धिका लागि गैरआवासीय नेपालीहरुले योगदान पुर्‍याएको भन्दै उनले तारिफ गरे ।
कार्यक्रममा गैरआवासीय नेपाली संघका अध्यक्ष शेष घलेले गैरआवासीय नेपाली संघले लाप्राकमा बनाउन लागेको नमुना वस्ती र त्यसको निर्माण भइरहेको प्रगतिबारे श्रब्यदृष्यसहित प्रस्तुतीकरण दिए ।
लाप्राकमा निर्माण कार्य सुरु भइसकेको जानकारी दिँदै अध्यक्ष घलेले लाप्राक वस्ती निर्माणका लागि ठूलो संख्यामा स्वयंसेवकहरु आबश्यक रहको हुँदा स्वयंसेवकका रुपमा सहभागी भइदिन गैरआवासीय नेपाली तथा अष्ट्रेलियनहरुमा आग्रह गरे ।

   
भिक्टोरियाका लागि नेपालका अवैतनिक महाबाणिज्यदूत चन्द्र योञ्जनले नेपाली समुदायको संख्यात्मक र गुणात्मक प्रगति भइरहेकोमा खुसी ब्यक्त गर्दै नेपाल फेस्टिवलले नेपालको पर्यटन र कला संस्कृति प्रर्बद्धनमा सहयोग पुग्ने बताए ।
सो अबसरमा गैरआवासीय नेपाली संघ अष्ट्रेलियाका अध्यक्ष सुरेन्द्र सिग्देल, सचिव तोनु घोताने, फेस्टिवल आयोजक समितिका संयोजक केवश कँडेल लगायतले आ-आफ्नो मन्तब्य ब्यक्त गरेका थिए ।
सो अबसरमा फेस्टिवलको स्मारिका पनि बिमोचन गरिएको थियो ।

 

