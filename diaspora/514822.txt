अमेरिकामा कार दुर्घटनामा एक नेपाली बिद्यार्थीको मृत्यु 
वाशिंगटन डीसी । अमेरिकाको वाशिंगटन सियाटलमा भएको कार दुर्घटनामा परी २१ बर्षीय नेपाली मुलकी छात्रा ममता कंडेल को मृत्यु भएको छ ।
स्थानीय समयअनुसार  बिहीबार बिहान वाशिंगटन राज्यको १९५ राजमार्गमा भएको दुर्घटनामा उनको घटनास्थल मै मृत्यु भएको प्रहरीले जनाएको छ । उनको शब अहिले अस्पताल मै राखिएको बुझिएको छ ।
सो दुर्घटनामा चालक तथा अन्य पछाडि बसेका यात्रुलाई सामान्य चोट लागेको तर दुर्भाग्यबस नेपाली चेलीको भने ज्यान गएको छ ।
भर्जिनियामा रहेका उनका आफन्तले दिएका जानकारीअनुसार मृतक कँडेल सन् २०१४ मा आइडाहो विश्व बिद्यालयबाट समाज शास्त्रमा अध्यन समाप्त गरेकी थिइन ।
जाड़ो मौसममा बिदाको लागि उनी चार दिनपछि नेपाल जाने तयारीमा समेत थिइन ।
ऊनि एक प्रतिभाशाली छात्रा हुनु को साथै महिला बेचबिखनबिरूद्द वकालत गर्दै आएको उनका नजिकका आफन्तले जानकारी दिएका छन् ।

