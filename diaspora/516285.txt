जनकपुरमा मन्दिर निर्माण गर्न एनआरएन नाइजेरियाबाट सहयोग
नाइजेरिया । गैरआबासीय नेपाली संघ (एनआरएनए) को नाइजेरिया राष्ट्रिय समन्वय समितिले नेपाली प्रजापति कुम्भकर संघ, केन्द्रीय समितिले जनकपुरमा निर्माण गर्न लागेको कुम्भर (पण्डित) जातिको मन्दिर निर्माण गर्न करिब ८० हजार रूपैयाँ सहयोग गरेको छ ।

संघका नाइजेरिया सचिब रोशन थापाका अनुसार उक्त रकम गत तिहारमा संघका सदस्यहरुले लेगोसमा देउसी भैलो खेलेर संकलन गरेका  थिए । संघका आईसीसी सदस्य चिरञ्जीवी रोकाले तराईका पिछडिएका मध्येकाे एक कुम्भर प्रजापति जातिको समुदायिक कार्यमा सहभागी हुन पाउँदा खुसी लागेको बताए ।

त्यसैगरी संघका अन्तर्राष्ट्रिय समितिका  कोषाध्यक्ष हिक्मत थापाले एनसीसी नाइजेरियाले आफ्नाे सहयोगहरु  देशका विविध क्षेत्र र समुदायसम्म पुगेकाेमा खुशी ब्यक्त गरे ।

