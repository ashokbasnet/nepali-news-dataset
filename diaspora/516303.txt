नेविसंघ अध्यक्षद्वारा सिड्नीमा नेपाली बिद्यार्थीसँग अन्तरक्रिया
२० डिसेम्बर, सिड्नी । अष्ट्रेलिया भ्रमणमा रहनुभएका नेपाल बिद्यार्थी संघका अध्यक्ष नैनसिंह महरसँग नेपाली बिद्यार्थीहरुले सिड्नीमा अन्तरक्रिया गरेका छन् ।
पर्यटनमन्त्री जीवनबहादुर शाहीको भ्रमण दलमा सहभागी महर केही दिनदेखि उहाँसँगै अष्ट्रेलियाको भ्रमणमा हुनुहुन्छ ।
मंगलबार अपरान्ह सिड्नीमा भएको अन्तरक्रिया यहाँका बिभिन्न बिश्वबिद्यालयमा अध्ययतरत नेपाली बिद्यार्थीहरुले नेपाली बिद्यार्थीको अबस्था र यहाँको शैक्षिक प्रणालीबारे महरलाई जानकारी दिएका छन् ।
सो अबसरमा युनिभर्सिटी अफ टेक्नोलोजी सिड्नीका काउन्सिल मेम्बर बिजय सापकोटाले नेपाली बिद्यार्थीको अबस्थाबारे जानकारी गराएका थिए ।
अन्तरक्रिया कार्यक्रममा एनआरएन अष्ट्रेलियाका संस्थापक अध्यक्ष मन केसी, नेपाली अष्ट्रेलिया युथ फोरमका अध्यक्ष कोमल पाठक, नेपाल अष्ट्रेलिया डेमोक्रेटिक फोरमका सचिव किरण बराल, एनआरएन न्यू साउथ वेल्सका उपसंयोजक प्रकाश खरेल, पत्रकार हेमन्त काफ्ले लगागतले पनि आ-आफ्नो धारणा राखेका थिए ।


