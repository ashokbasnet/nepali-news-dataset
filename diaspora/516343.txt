बाबा एजुकेसनलाई सिड्नी मेट्रो कलेजको अवार्ड
सिड्नी । सिड्नीको बाबा एजुकेशन कन्सल्टेन्सी सिड्नी मेट्रो कलेजको नम्बर एक एजेन्ट बन्न सफल भएको छ ।
केही दिनअघि सिड्नीमा आयोजित कार्यक्रममा सन् २०१६ मा नेपालको नम्बर एक एजेन्ट र समग्रमा पाँचौ उत्कृष्ट एजेन्ट बन्न सफल बाबा एजुकेसनलाई एवार्ड प्रदान गरिएको हो ।
सो अबसरमा सिड्नी मेट्रो कलेजका प्रमुख कार्यकारी अधिकृत राम श्रेष्ठले कलेजलाई पूर्ण क्षमतामा सञ्चालन गर्न बाबा एजुकेसनले पुर्‍याएको योगदानको प्रसंसा गर्नुभयो ।
कार्यक्रममा क्याम्पस म्यानेजर जीवन थापाले बाबा एजुकेसनसहित अन्य उत्कृष्ट एजेन्टहरुलाई अवार्ड प्रदान गर्नुभएको थियो ।
बाबा एजुकेसनका प्रमुख कार्यकारी अधिकृत रवीन्द्रकुमार शर्माले अवार्डले आफ्नो मेहनत र परिश्रमलाई कदर गर्दै थप हौसला प्रदान गरेको भन्दै खुसी ब्यक्त गर्नुभयो ।



