पोर्चुगलमा दूतावास स्थापना गर्ने पहल
पोर्चुगल । पोर्चुगलमा नेपाली दूतावास स्थापना गर्न पोर्चुगलका प्रवासी नेपालीहरु सक्रिय भएका छन् । नेपाली दूतावास नहुँदा सामान्य कामका लागि समेत फ्रान्ससम्म धाउनु पर्ने भएपछि पोर्चुगलका प्रवासी नेपाली दूतावास स्थापना गर्न सक्रिय भएका हुन् ।
पटकपटकको प्रयास सफल नभएपछि दूतावास स्थापनाको थप पहल गर्न पोर्चुगलका एनआरएन उपाध्यक्ष शम्भु गौतम नेपाल गएका छन् । उपाध्यक्ष गौतमले नेपाल वसाइका क्रममा सम्बन्धीत निकायसँग भेटघाट गर्ने, ज्ञापनपत्र बुझाउनेलगायतको तयारी भएको वताएका छन् ।
यसअघि पोर्चुगल एनआरएनले दूतावास स्थापनाका लागि एनआरएन केन्द्रीय अध्यक्ष शेष घले, उपाध्यक्ष भवन भट्ट, पूर्वप्रधानमन्त्री एवम् नयाँ शक्ति नेपालका संयोजक बाबुराम भट्टराईलगायतलाई आवश्यक सहयोग गरिदिन आग्रह गरेका थिए । उनीहरुले पोर्चुगलतमा नेपाली दूतावास स्थापना गर्न सक्दो पहल गर्ने आश्वासन दिए पनि अझैसम्म पूरा भएको छैन ।

