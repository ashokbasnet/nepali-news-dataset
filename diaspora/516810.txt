सञ्जोग र प्रजोलाले जिते अष्ट्रेलियाबाट नेपाल जाने हवाई टिकट
नेपाल जाने टिकट प्रदान गर्दै ट्राभलका प्रबन्ध निर्दैशक भीम न्याैपाने
२१ डिसेम्बर, मेलवर्न । नेपाल फेस्टिवल मेलवर्न २०१६ का अबसरमा अष्ट्रेलियाको अग्रणी ट्राभल एजेन्सी बुद्ध ट्राभलले आयोजनाको गरेको लक्की ड्र सञ्जोग पाण्डे र प्रमिला महर्जनले जितेका छन् ।
पहिलो पुरस्कार जितेका पाण्डेले १ हजार ६ सय डलर बराबरको मेलवर्न-काठमाण्डु रिर्टन टिकट र नेपालमा होलिडे प्याकेज प्राप्त गरेका छन् ।
यस्तै दोस्रो पुरस्कार बिजेता प्रजोला महर्जनले ९ सय ५० डलर बराबरको मेलवर्न-काठमाण्डौको रिर्टन टिकट र काठमाण्डौको होलिडे प्याकेज प्राप्त गरेकी छन् ।
मेलवर्नको नेपाल फेस्टिवलको अफिसियल ट्राभल पार्टनर रहेको बुद्ध ट्राभलले मलेसियन एयरलाइन्ससँगको सहकार्यमा लक्की ड्र सञ्चालन गरेको थियो । गत शनिवार फेडेरेसन स्क्वायरमा आयोजित फेस्टिवलमा बिजेता घोषणा गरिएको थियो ।
सो अबसरमा बुद्ध ट्राभलका प्रबन्ध निर्देशक भीम न्यौपानेले बिजयी दुवैजनालाई टिकटसँगै बधाई ज्ञापन गर्दै भ्रमण सफलताको कामना गर्नुभएको थियो ।



