फिजीका सांसदले भने- नेपाली सेना सहयोगी र निडर

फिजी । पूर्वसैनिक पृष्ठभूमिका फिजीका सांसद रिकोले नेपाली सेनाको उच्च प्रशंसा गरेका छन् ।
बिहीबार फिजीकी सभामुख डा. चिकोलोभियासँग भेट्न गएका युनिभर्सल पिस फेडरेशनका फिजी प्रमुख सन्तोष न्यौपानेसँग सांसद रिकोले चीनमा स्टाफ कलेज गर्दा र संयुक्त राष्ट्रसंघीय मिशनमा खट्दा नेपाली सेनाका अधिकारीहरुसँग आफ्नो परिचय र सहकार्य भएको बताए ।
‘नेपालीहरु सहयोगी र निडर हुन्छन् । नाच्न, गाउन र रमाउन पनि निकै खप्पीस,’ उनले भने, ‘नेपाली सेनाका अधिकृतहरुसँग सहकार्यका दिन सम्झिन्छु ।’
उनी फिजीको सेनाका पूर्व कर्णेल हुन् ।
नेपाली सेनाले फिजीको आदिवासी सेनाले सैनिक तालिम दिएको पनि सन्तोष न्यौपानेले बताए । उनी कोरियामा आगामी वर्ष हुने शान्ति सम्मेलनको निमन्त्रणा दिन सभामुख डा. चिकोलोभियाको कार्यालय पुगेका थिए ।

