इजिप्टका लागि नेपाली राजदूत अर्यालले बुझाए ओहदाको प्रमाणपत्र
काठमाडौं । इजिप्टका लागि नेपाली राजदूत झविन्द्रप्रसाद अर्यालले राष्ट्रपति अब्देल फत्ताह अल–सिसी समक्ष आफ्नो ओहोदाको प्रमाणपत्र पेश गरेका छन् ।
कायोरोस्थित इतियादीयो प्यालेसमा एक विशेष समारोहबीच उनले आफ्नो ओहोदाको प्रमाणपत्र बुझाएका हुन् ।
पाँच वर्षपछि इजिप्टको कायरोस्थित नेपाली दूतावासले राजदूत पाएको हो । तत्कालिन राजदूत श्यामलाल तबेदारको हृदयघातको कारण निधन भएपछि राजदूत नियुक्त हुन सकेको थिएन
ओहोदाको प्रमाणपत्र बुझाउने क्रममा राजदूत अर्यालले राष्ट्रपति विद्या भण्डारीको शुभकामना सन्देश पनि सुनाएका छन् ।
इजिप्टका राष्ट्रपतिअब्देल फत्ताह अल-सिसीले राजदूत अर्याललार्इ सफल कार्यकालका लागि शुभकामना दिएका छन् ।

