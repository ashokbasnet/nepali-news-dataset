सोनाम ल्होछारको तयारी तिब्र, रोज मोक्तान र ‘हैट’ले धमाका मच्चाउने !
२६ डिसेम्बर, सिड्नी । तामाङहरुको साँस्कृतिक एवं मौलिक पर्ब नयाँ बर्ष अर्थात ‘सोनाम ल्होछार’ मनाउन सिड्नी धुमधाम तयारी भइरहेको छ ।
तामाङ सोसाइटी अफ एनएसडब्लु-सिड्नीले तामाङहरुको मौलिक पर्व सोनाम ल्होछार २८५३ ज्या ल्होछार (चरा बर्ष) मनोरन्जनात्मक कार्यक्रम लिएर आउँदैछ ।
यस स्टडी अष्ट्रेलियाको मुख्य प्रायोजनमा आगामी २८ जनवरीमा पिटरस्याम टाउन हलमा हुने यस भब्य कार्यक्रममा नेपालबाट चर्चित गायक रोज मोक्तान अनि हाँस्य तथा रङ्गमन्च कलाकार बुद्धी तामाङ उर्फ ‘हैट’ आउने भएका छन् ।
तामाङहरुको परम्परागत कला, संस्कृति झल्कने झाँकी लगायत तामाङ सेलो हरुका साथै बिशेष डम्फु नाच समेत यो कार्यक्रमको मुख्य प्रस्तुती हुने तय भएको छ । युवाहरुको ढुक्ढुकी हिप होप गायक तथा स्टाइलिश दामी बोइ फुबा तामाङ र दिल तामाङको समेत प्रतुती रहने यो कार्यक्रममा सिड्नीका स्थानिय कलाकारहरुको पनि सहभागीता रहने सोसाइटीका कार्यबाहक अध्यक्ष दिल तामाङले जानकारी दिए ।

स्वादिष्ट नेपाली खानासहित तामाङ सँस्कृति झल्कने गीत सङ्गीत र पेट मिचीमिची हास्ने यो कार्यक्रमको टिकट दर बिशिस्ट $५० र साधारण $३५ गरी दुई प्रकारको रहेको छ ।
सन् २००९ देखि औपचारिकरुपमा सिड्नीमा मनाउँदै आइरहेको सोनाम ल्होछारले तामाङ कला संस्कृति बचाउन महत्पूर्ण भूमीका खेल्नुका साथै बहु सांस्कृतिक अष्ट्रेलियाली परिबेशमा समेत छुटटै टेवा पुर्याउने तामाङले बताए । बुध्द पूजा र लामा प्रवचनबाट सुरु हुने यस कार्यक्रममा सम्पूर्ण सिड्नीबासी नेपाली समुदायलाई उपस्थितीको लागि कार्यबाहक अध्यक्ष तामाङले निमन्त्रणा दिएका छन ।
नेपालबाट धेरै टाढा आएर पनि नेपाली कला संस्कृतिलाई माया गर्नु पर्दछ भन्ने भावना राख्ने तामाङ समुदायका सम्पूर्ण सद्स्यहरु नेपालका बिभिन्न भागबाट आएका छन् । हरेक बर्ष फरक प्रस्तुती दिने र सकेसम्म सबै नेपाली समुदायलाई समेट्ने प्रयास आयोजकले राखेका छन् ।
लग्भग ७०० मानिसहरु उपस्थिती हुने यो वार्षिक कार्यक्रममा च्याङ्बा र मैच्याङहरु को बाक्लो सहभागीता हुने पाइएको छ । टुङ्ना, डम्फु र सेलो नाचले ताम्झाम हुने यस् कार्यक्रमले तामाङ साँस्कृतिक पहिचान तथा परम्पराको ठूलो भाव बोकेको हुन्छ । भगवान गौतम बुद्ध नेपाली भुमीमा जन्मेका हुन भन्ने मुल नारालाई पनि यस्तो कार्यक्रमले सार्थकता दिने कार्यबाहक अध्यक्ष तामाङ बताउँछन् ।

