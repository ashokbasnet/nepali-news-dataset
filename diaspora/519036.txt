भारतका १८ शहरमा पढ्ने नेपाली विद्यार्थीको दिल्लीमा भेला
११ पुस, नयाँ दिल्ली  । भारतको राजधानी नयाँ दिल्लीमा प्रवासी नेपाली विद्यार्थीहरुको भेला सम्पन्न भएको छ । भेलामा भारतका विभिन्न १८ वटा शहरदेखि प्रवासी नेपाली विद्यार्थीहरुको उपस्थिति थियो ।
अखिल भारत नेपाली विद्यार्थी संघको सो दुई दिने भेलाले प्रकाश भण्डारीको अध्यक्षतामा भेलाले १९ सदस्यीय केन्द्रीय समिति गठन गरेको छ ।
भेलाको उद्घाटन मूल प्रवाह अखिल भारत नेपाली एकता समाजका बरिष्ठ सल्लाहकार तथा पूर्वसांसद हरि आचार्यले गरेका थिए ।
भेलाबाट निर्वाचित समितिको उपाध्यक्षमा विक्रम केसी (चेन्नई), सचिवमा अजय आचार्य (नयाँ दिल्ली),सहसचिवमा कृष्टि राई (भिवाडी) र कोषाध्यक्षमा अजय रेश्मी (फरीदावाद) छानिएका छन् ।
त्यसैगरी सदस्यहरूमा विष्णु वेल्वासे (चण्डीगढ), विरु रसाली (लखनऊ), जीवन आचार्य (हैदरावाद),दीपक भुसाल (नयाँ दिल्ली), प्रकाश दयाल (बेंगलोर) छन् । वैकल्पिक केन्द्रीय सदस्यहरूमा नरबहादुर विक (चेन्नई), बसन्ता रिजाल (लुधियाना) रहेका छन् । सल्लाहकारमा कमिटीमा प्रतिमा विक (बेंगलोर), मनोज परियार (भूवनेश्वर) र तेजेन्द्र शर्मा (हैदरावाद) छानिएको संघले जनाएको छ ।
प्रवासी नेपाली विद्यार्थीहरूको सो भेलालार्इ रामबहादुर बुढा, कपिल खनाल, हिरासिंह चन्द, खगेश्वर शर्मा, ठाकुर खनाल, मतिराज गौतम, नारायण शर्मा, ज्ञानप्रसाद भुसाल, वेलबहादुर रजाली, कृष्ण कुंवरर धनवीर पुनलगायतले शुभकामना दिएका थिए । भेलाको अध्यक्षता विष्णु वेलवासे र सञ्चालन अजय रेश्मीले गरेका थिए।
कार्यक्रमको सञ्चालन अजय आचार्यले र अध्यक्षता विक्रम केसीले गरेका थिए भने विरु रसाइलीले स्वागत गरेका थिए । –धनवीर पुन मगरबाट

