सिड्नीमा हुँदैछ आज संसारकै उत्कृष्ट आतिसबाजी, जान्नुहोस् केही रोचक तथ्य

सिड्नी । नयाँ बर्ष सन् २०१७ को स्वागतमा आज संसारभर आकर्षक आतिसबाजी हुने गर्छन् । सिड्नी हार्वरमा आज हुने आतिसबाजी संसारकै उत्कृष्ट आतिसबाजीमध्ये दुर्लभमध्ये एक हो । आज झण्डै १५ लाख मानिसले एक साथ आतिसबाजीको आनन्द लिने सञ्चारमाध्यमहरुले जनाएका छन् ।
धेरैजसो उत्कृष्ट स्थानहरुका टिकट पहिल्यै बिक्रि भइसकेका छन् । तर, यदि तपाइले चाहनुभयो भने केही निःशुल्क स्थानहरु पनि छन् जहाँबाट तपाइले आतिसबाजीको दुर्लभ दृष्य हेर्न सक्नुहुन्छ । यी स्थानहरुमा बेलैमा पुग्नुभयो भने तपाइले रातको १२ बजेको आतिसबाजीको आनन्द लिन सक्नुहुन्छ । आतिसबाजी सकिएपछि तपाइलाई घरसम्म पुग्न एक हजार ट्रेन र करिव ३ हजार पाँच सय बसहरु तैनाथ गरिएको हुँदा खासै दुःख मान्नुपर्दैन ।
सिड्नी हार्वर फायरवक्सका बिषयमा केही रोचक तथ्यहरु यस्ता छन् –

सिड्नीकोको न्यू इयर इभ सेलिब्रेसन संसारकै सबैभन्दा धेरै हेरिनेमध्ये एक हो । पेरिस, लण्डन, बर्लिन र न्यूयोर्कमा भन्दा यहाँ धेरै मानिसले प्रत्यक्ष आतिसबाजी हेर्छन । आतिसबाजी प्रत्यक्ष हेर्न झण्डै १५ लाख मानिस उपस्थीत हुन्छन भने २६ लाख भन्दा धेरै मानिसले टेलिभिजनमा प्रत्यक्ष प्रसारण हेर्ने गर्छन । बिश्वभर करिव १ अर्ब मानिसले सिड्नीको फायरवक्स हेर्ने गर्छन ।
आधुनिक प्रबिधियुक्त यो आतिसबाजी आयोजना गर्न सिड्नी सिटी काउन्सिलले झण्डै ७२ लाख डलर खर्च
गर्दछ भने एक दिनको ब्यापारबाट मात्रै १३३ मिलियन डलरको योगदान अर्थतन्त्रमा हुने गर्छ ।
आतिसबाजीको तयारीका लागि झण्डै १५ महिनाको तयारी हुने गर्दछ । यो बर्षको आतिसबाजी हुनु अगाडी नै काउन्सिलले अर्को बर्षको आतिसबाजीका लागि तयारी सुरु गरिसकेको छ । यो बर्ष ५ हजार घण्टाको तयारीपछि यो इभेन्ट हुन लागेको छ ।
न्यू इयर इभमा हार्बर ब्रिजमा दुईपटक आतिसबाजी हुन्छ । फेमिली र बालबच्चाका लागि राती ९ बजे र मुख्य आतिसबाजी राती १२ बजे हुने गर्छ ।



