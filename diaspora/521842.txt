सिड्नी हार्वर आतिसबाजीमा प्रति मिनेट ४५ हजार डलर खर्च !
१ जनवरी, सिड्नी । नयाँ बर्ष स्वागतका लागि गएराती सिड्नी हार्वरमा भएको आतिसबाजीमा प्रतिमिनेट झण्डै ४५ हजार अष्ट्रेलियन डलर खर्च भएको छ । यो खर्च अघिल्लो बर्षको तुलनामा झण्डै ४० प्रतिशतले बृद्धि हुन आउने फेयरफ्याक्स मिडियाले जनाएको छ ।
रिपोर्टअनुसार राती ९ बजे परिवार र केटाकेटीका लागि लक्षित फायरवक्स ८ मिनेटसम्म चलेको थियो भने राती १२ बजेको् मुख्य फायरवक्स १२ मिनेटसम्म चलेको थियो ।
यसका लागि सिड्नी सिटी काउन्सिलले फायरवक्सको प्राबिधिक काम गर्ने फोदी फायरवक्सलाई झण्डै ९ लाख ५ हजार डलर तिरेको थियो । यसको अर्थ सिड्नी हार्वरको फायरवक्सका लागि काउन्सिलले प्रतिमिनेट झण्डै ४५ हजार २ सय ५० डलर खर्च गरेको छ ।
सन् २०११ मा काउन्सिलले प्राबिधिक कामका लागि जम्मा ६ लाख ५० हजार डलर खर्च गरेको थियो । यसअर्थमा पाँच बर्षको अबधिमा फायरवक्सको प्रतिमिनेट खर्च ४० प्रतिशतले बढेको देखिन्छ ।

  बिश्वकै उत्कृष्ट प्रबिधि र ठूलो मात्रामा बन्दोबस्तीका सामाग्री प्रयोग गरिएको यो आतिसबाजीलाई प्रत्यक्षरुपमा करिव १५ लाखले र सञ्चारमाध्यममार्फत् झण्डै १ अर्ब मानिसले अबलोकन गरेको बताइएको छ ।
यो बर्षको फायरवक्समा मल्टिकलर अम्ब्रेलासहित झण्डै २ हजार ४ सय नयाँ इफेक्टहरु प्रयोग गरिएको थियो । फायरवक्सका लागि ४५ जनाको प्राबिधिक टीमले काम गरेको थियो भने करिव ७ टन बिष्फोटक पर्दाथहरु प्रयोग गरिएको थियो ।
यो बर्षको फायरवक्सको कुल बजेट ७० लाख डलर रहेको र करिव १३३ मिलियन डलर सिड्नीको अर्थतन्त्रमा योगदान पुगेको बताइएको छ ।
संसारभरी सिड्नी हार्वर अातिसबाजीको चर्चा भए पनि अष्ट्रेलियाका अन्य शहरमा पनि उत्तिकै उत्साह र फायरवक्सका साथ नयाँ बर्षलार्इ स्वागत गरियो ।
हेराैं अन्य शहरमा कस्तो देखियो नयाँ बर्षको अातिसबाजी 
मेलवर्न
फेडेरेसन स्क्वायर, मेलवर्न
डार्विन
एडिलेड
तास्मानिया
 

