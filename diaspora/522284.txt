नयाँबर्षको झडपमा सिड्नीमा नेपाली युवा गम्भिर घाइते
२ जनवरी, सिड्नी । नयाँ बर्षको दिन सिड्नीको एक बारमा नेपाली युवाहरुवीच भएको झडपमा एक युवक गम्भिर घाइते भएका छन् ।
न्यू साउथ वेल्स प्रहरीले जनाएअनुसार बिहान करिव तीन बजेतिर दुई नेपाली युवावीच भएको कुटाकुटमा २१ बषिर्य नेपाली युवा सत्कार अधिकारी गम्भिर घाइते भएका छन् । सेन्ट भिन्सेन्ट अस्पतालमा भर्ना गरिएका अधिकारी अहिलेसम्म पनि बेहोस छन् । उनको रेखदेख गर्ने आफन्त सम्पर्कमा नआएको भन्दै प्रहरीले तत्काल खोजी गरिदिन नेपाली राजदूतावासलाई अनुरोध गरेको छ ।
प्रहरीले राजदूतावासलाई दिएको जानकारी अनुसार बारमा प्रवेश गर्न खोज्दा दुई युवावीच झगडा भएको थियो । दुईजनावीच मुक्का हानाहान हुँदा पिडीत अधिकारी एक तलामाथिबाट सडकमा खसेका थिए । घाइते भएका अधिकारीले त्यसपछि सुरक्षागार्डमाथि नै जाइलागेका थिए । सुरक्षागार्डले नियन्त्रणमा लिएर अस्पताल पुर्‍याउँदै गर्दा उनी बेहोस भएका थिए ।
अस्पतालले मस्तिकबाट रगत बगेको सुन्निएको पुष्टि गरेको छ । हाल उनी उनको प्रारम्भिक सल्यक्रिया गरिएको र अबस्था चिन्ताजनक रहेको अस्पतालले जनाएको छ ।
अहिलेसम्म अधिकारीका आफन्तहरु सम्पर्कमा नआएको भन्दै सिड्नी प्रहरीले उनको परिवार तथा आफन्तजनलाई खवर गरिदिन दूतावासलाई आग्रह गरेको छ ।
अनलाइनखबरसँग कुरा गर्दै अष्ट्रेलियाका लागि नेपालका कार्यवाहक राजदूत राजेन्द्र पाण्डेले अधिकारीका आफन्तलाई नेपाली राजदूतावास, सिड्नी सिटी प्रहरी वा सेन्ट भिन्सेन्ट अस्तालमा तत्काल सम्पर्क गर्न अनुरोध गर्नुभएको छ ।
दूतावासलले तत्काल सम्पर्कका लागि तलको ठेगानामा सम्पर्क गर्न अनुरोध गरेको छ ।
Sian Kench
Detective Senior Constable
Sydney City Detectives
PH: 9265 6465
Fax: 9265 6466
Email: [email protected]
 

