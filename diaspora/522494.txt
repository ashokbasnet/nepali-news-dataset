नेपाली संस्था एचडिएनपीद्वारा टेक्सासका घरबिहीनलाई भोजन

वाशिंगटन डीसी । अमेरिकी राज्य टेक्सासको आर्लिङ्टनमा चार बर्षअघि नेपालीहरुले स्थापना गरेको संस्था हेल्प फर डेस्पेरेट एण्ड निडÞी पिपुल अन्तर्राष्ट्रियले राज्यको फोर्थवर्थ डलसमा गत आइतबार घरबारविहीन, अशक्त तथा मागेर जीविका चलाउनेहरुलाई फलाहारसहित भोजन गराएको छ ।
झन्डै चार सय जनालाई फलफूल, स्वास्थ्य र स्वादिस्ट खाना तथा अन्य पौष्टिक आहार खुवाइएको हो । एचडीएनपी इन्टरनेसनलले उनीहरुको लागि स्वास्थ्य, शिक्षा र जीविकोपार्जन गर्नेदेखि लिएरस शक्तिकरण गर्ने काम पनि गरिरहेको छ ।
हरेक ३ महिनामा यस्ता अशक्त, घरबारवहीनलाई भोजन गराउने कार्यक्रम अनुसार डिसेम्बर ३१ मा सामुहिक भोजन गराइएको संस्थाका अध्यक्ष देवी डेविड आचार्यले जानकारी दिए ।
हरेक त्रैमासिक रुपमा खाना खुवाउन पर्ने र यसका लागि अर्थ पनि संकलन गर्नु पर्ने भएकोले प्रायोजन गर्न इच्छा राख्ने सबैमा आचार्यले सहयोगको अपील गरेका छन् ।
संस्थाले नेपालको पशुपतिनाथमा घरवार बिहीन, मागेर हिँड्ने तथा आˆना सन्तानबाट तिरस्कृत भएका बृद्ध/बृद्धाहरुलाई समेत बिशेष सहयोग प्रदान गर्दै आएको छ ।

