एशोसिएसन अफ नेप्लिज इन अमेरिका एएनएको अन्तरिम कार्यकारी समिति चयन

वाशिङ्टन डीसी । दि एशोसिएसन अफ नेपलिज इन अमेरिका (एएनए)को बोर्ड अफ ट्रस्टी (एएनए संचालक समिति)ले एएनए अन्तरिम कार्यकारी समितिको नियुक्ती गरेको छ ।
गत डिसेम्बर २६ मा बसेको एएनए संचालक समितिको बैठकको निर्णयअनुसार जनवरी ७ तारिखबाट लागु हुनेगरी एएनए अन्तरिम कार्यकारी समितिको नियुक्ती गरेको बिज्ञप्तिमा जनाइएको छ ।
वर्तमान कार्यकारी समितिको कार्यकाल जनवरी ६ तारिखमा सकिने भएकोले जनवरी ७ तारिखदेखि नै लागू हुनेगरी एएनए बोर्ड अफ ट्रस्टी निर्णय गरेको छ ।
एएनए अन्तरिम कार्यकारी समितिले जनवरी ७ देखि चुनाव नहुन्जेल एएनएको बाषिर्क सम्मेलन जुलाई ४ तारिखसम्म गर्ने निर्णय गरेको छ ।
एएनए संचालक समितिले वर्तमान सभापति शम्भु ढुंगाना तथा समितिलाई कुशल नेतृत्व प्रदान गर्न सफल भएकोमा धन्यवाद दिएको छ । एएनए अन्तरिम कार्यकारी समितिले एएनए संचालक समितिको निर्देशन अनुसार काम गर्ने तथा अर्को चुनाबद्वारा नयाँ कार्यकारी समिति गठन नहुन्जेल काम गर्नेछ ।
हरेक दुई बर्षको जुन महिनामा निर्वाचन हुने गरे पनि जनवरी २०१५ मा अदालत द्वारा एएनए संचालक समितिको नियुक्ति भएकोले उक्त कार्यकारी समितिको म्याद आगामी जनवरी ६,२०१७ मा समाप्त हुनेछ ।
यसै गरी निवर्तमान अध्यक्ष रोजर अधिकारी लाई एएनए संचालक समितिले संचालक समितिको सदस्यमा नियुक्त गरेको छ ।
एएनए अन्तरिम कार्यकारी समितिमा सभापतिमा मेदिनी अधिकारी, वरिष्ठ उपाध्यक्ष खगेन्ऽ अधिकारी, संचार निर्देशकमा तुलसी जोशी, समिति सदस्यमा विजय श्रेष्ठ तथा राजेन्द्र खतिवडा लाई नियुक्त गरिएको छ ।

