ध्यान र राजनीतिबारे प्रदीप गिरी र आनन्द अरुणको सिड्नीमा प्रवचन

४ जनवरी, सिड्नी । अष्ट्रेलिया भ्रमणमा रहेका ओशो तपोवनका स्वामी आनन्द अरुण र नेपाली कांग्रेसका नेता प्रदीप गिरीसँग सिड्नीको मेरिल्याण्डमा अन्तर्क्रिया आयोजना गरिएको छ  ।
अन्तर्क्रियामा सिड्नीवासी नेपाली अगुवाहरुको बाक्लो उपस्थिति छ । कार्यक्रममा कांग्रेस नेता गिरीले ध्यान र राजनीतिबारे प्रवचन दिएका छन् भने स्वामी आनन्द अरुणले तनावरहित जीवनका सुत्रहरुबारे आफ्नो प्रवचन दिनेछन् ।

कार्यक्रममा अमृत तिवारीले निर्माण गरेको ‘किताब क्लब’ नामक मोबाइल एपको उद्घाटन पनि गरिएको छ । स्वामी आनन्द अरुणले सो एप डाउनलोड गरेर उदघाटन गरेका हुन् ।
सो एपमा नेपाली भाषा साहित्यका बिभिन्न पुस्तकहरु उपलब्ध छन् । कार्यक्रममा तिवारीले प्रवासमा भएका नेपालीहरुलाई नेपाली भाषाको लोकप्रिय पुस्तकहरु अध्ययन गर्न सहज होस् भनेर एप निर्माण गरेको जानकारी दिए ।

