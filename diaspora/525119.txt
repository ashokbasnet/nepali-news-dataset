‘तिम्रै झल्को’ लिएर आए सिड्नी निवासी गायक इश्वर पोखरेल
सिड्नी । बिगत १५ बर्षदेखि नेपाली सांगीतिक क्षेत्रमा क्रियाशिल गायक इश्वर पोखरेल नयाँ म्युजिक भिडियो तिम्रै झल्को लिएर आएका छन् ।
९ बर्षदेखि सिड्नीमा बसोबास गरिरहेका उनी सिड्नीको नेपाली समुदायमा चिनिएका गायक हुन् । अष्ट्रेलियामा रहेका गायक गायिकाहरुको संलग्नतामा सन् २०१५ मा निस्किएको ‘उडान’ एल्बममा पनि उनी सहभागी थिए ।
अर्जुन पोखरेलको संगीत र इश्वर पोखरेलको आवाजमा सजिएको यो गीतको रचनाकार पुजा पोखरेल अपेक्षा हुन् । सिड्नीमा खिचिएको यो म्युजिक भिडियोमा र्‍याम्बो अधिकारी र पुष्पा गिरीको अभिनय रहेको छ ।
झण्डै दुई दर्जन गीत गाइसकेका पोखरेलले २०६१ सालमा पहिलो एल्बम ‘शितल’ सार्वजनिक गरेका थिए । ‘रातो रिवन’ ‘काली मोरी’ ‘मैले जति माया’ लगायतका गीत चर्चित छन् ।
 


