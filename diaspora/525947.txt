साउदीमा नेपाली कामदारका संकटबारे जेद्दामा अन्तरक्रिया
२५ पुस, जेद्धा । साउदी अरबको अर्थतन्त्रमा परेको संकटसँगै यहाँ कार्यरत आप्रवासी कामदारलाई प्रत्यक्ष असर परेको छ ।
यसबाट नेपाली कामदारले  भोगेका समस्या र समाधानका निमित्त गैरआवासीय नेपाली संघ राष्ट्रिय समन्वय परिषद् साउदी अरबले राष्ट्रिय अभियान नै सञ्चालन गरी सरोकार पक्षहरूसंग श्रमिकहरूमाझ अन्तरकृया कार्यक्रम गर्दै आएको छ ।
यसै सिलसिलामा जनवरी ६ शुक्रवार जेद्धाको ग्रिनल्यान्ड रेस्टुरेन्ट हलमा यहाँरहेका नेपाली श्रमिकको भेला गरी महावाणिज्य दूतावासका प्रतिनिधिमाझ खुला अन्तरकृया कार्यक्रम सम्पन्न भयाे ।
एनसिसि साउदी अरबका अध्यक्ष नारायण पासवानको सभापतित्वमा सम्पन्न उक्त कार्यक्रमका प्रमुख अतिथि महावाणीज्य दूतावासका कार्यवहाक महावाणीज्यदूत रेवतीरमण पौडल, विशिष्ट अतिथिमा एनआरएनए आइसिसि बैदेशिक रोजगार तथा आप्रवासी नेपाली कल्याणकारी समितिका संयोजक धरम केसी, एनआरएनए आइसिसिका सदस्य दिनेश सुनुवार, वाणिज्यदूत मनहरी दंगाल, श्रम सहचारी भोजराज घिमिरे लगायत जेद्धामा क्रियाशिल रहेका विभिन्न संघसंस्थाहरूका प्रतिनिधिहरूको उपस्थित थिए ।
कार्यक्रममा विशिष्ट अतिथि धरम केसीले वैदेशिक रोजगारको क्षेत्रमा कोरिएका गोरेटो, घोडेटो बाटाहरूलाई स्थापित नीति र नियममै टेकेर मोटर कुद्न सक्ने राजमार्ग निर्माण गर्न आफु र एनआरएनए संस्था लागि परिरहेको र सोही सिलसिलामा १७ सय किमी टाढादेखि कार्यक्रममा सहभागी हुन आएको बताए । बैदेशिक रोजगार ऐन २०६४ को दफा ३५, ३६ र ७५ मा हेरेर नेपाली कामदारले आफ्नो मुद्दा, न्याय र क्षतिपूर्ति प्राप्त गर्न सक्ने हुँदा तिनै दफाहरूमा टेकेर समस्यामा परेका व्यक्तिहरूले नैसर्गिक अधिकार प्राप्त गर्न सकिने कुरा प्रस्ट पारे ।
अकुत सम्पति र राजनीतिक पक्षपोषणले सरकारका माथिल्लो निकायसम्म पहुंच राखी उल्लेखित कानुनको वेवास्ता गरी व्यवसाय संचालन गर्ने कतिपय व्यवसायीहरूले गर्दा नै यो व्यावसाय मर्यादित बन्न नसकेको तितो यथार्थ रहेको भन्दै केसीले अहिलेको ऐनलार्इ अक्षरस कार्यान्वयन गराउनुपर्ने बताए ।महाबाणिज्यदूत पौडेलले एनआरएनए विनातलवका सामाजिक कर्मचारी भएका र संस्थागत तदारूकता देखाई यस भूमिमा कृयाशील रहनुभएका सबै एनआरएनकर्मीहरूप्रति कृतज्ञता प्रकट गरे ।
सम्वन्धित सबै पक्षहरूसँग सहकार्य गरी आइपरेको कतिपय समस्याहरूलाई समाधान गर्न र त्यसको पुनरावृती नहुनेगरी कार्यान्वयन गर्न सबै सरोकार पक्षहरूले समान रूपले कर्तव्य पालन गर्न गराउन आफु र कन्सुलेट परिवार प्रतिवद्द रहेको वताए । सभापति नारायण पासवानले प्रथम चरणको कार्यक्रम समापन गर्दै नेपाली महावाणिज्य दूतावासले एनआरएनएसँग गरेको सहकार्यको सह्राना गर्दै एनसिसिले आपतकालिन उद्दार कोषको स्थापना गरेको र त्यसको न्यायोचित एवं विना भेदभाव श्रमिक हितमा खर्चिने प्रण गरे ।
खुला छलफलअन्तर्गत उठेका श्रमिकसम्बद्द व्यवधानहरूलाई त्यसका आपतकालिन एवं दिर्घकालीन  समाधानका निमित्त ड्यासवाट एनसिसि अध्यक्ष नारायण पासवान, धरम केसी, रेवती रमण पौडेल, मनहरी दंगाल, भोजराज घिमिरे, दिनेश सुनुवार, विरेन्द्र कटुवाल, वालकुमार राई, नरकुमार मगर, डेन्डी शेर्पा, भिम गुरूङ, दुर्गा विक लगाएत अन्य अतिथि वर्गवाट अन्तर्कृया कार्यक्रममा उठेका प्रश्नहरूको विषयवस्तुको प्रकृती हेरेर पालैपालो प्रष्ट पारिएको थियो ।
अन्तरराष्ट्रिय बजारमा कच्चा तेलको मुल्य निरन्तर ओरालो लागेसँगै साउदी अरबको अर्थतन्त्रमा गम्भिर प्रभाव परेको छ। विगत लामो समयदेखि छिमेकी मुलुक यमनलाई इशा समुदायका हुदी बिद्रोही समूहले आफ्नो कब्जामा लिने प्रयास गरेसँगै साउदी अरबमा बाहुल्यता रहेको सुन्नी समुदायले त्यसको प्रतिरक्षात्मक रणनीतिअनुरूप खाडी राज्यहरूको संयुक्त गठबन्धन सेना तयार गरी त्यसको नेतृत्व गर्दै प्रतिकार गरिरहेको छ।
तेलको मूल्य घटी अर्थतन्त्रमा पर्न थालेको असरसंगै थप व्ययभार बृद्दी हुनेगरी ति बिद्रोही समुहसंग लड्नुपर्दा साउदी अरबको अर्थतन्त्रमा ठूलै गिरावट आएको तथ्यहरू स्वयं साउदी सरकारले लिएको भिजन २०३० र हालसालै प्रकाशित २०१७ को बजेट मार्फत घोषणा गरिएका विभिन्न खाले अतिरिक्त कर लगाउने योजनाबाटै प्रष्ट भइसकेको छ ।
२०१८ देखि साउदी अरबमा VAT (Value Added Tax) लगाउने नीति वनिसकेको छ । उता संयुक्त राष्ट्रसंघले इरानलाई अन्तराष्ट्रिय बजारमा कच्चा तेल सप्लाई गर्न लगाएको प्रतिवन्धको फुकुवाले साउदी अरबलाई ठुलो झड्का लागेको छ । यिनै प्रमुख कारणहरूले गर्दा साउदी अरबमा सबै क्षेत्रका स्थापित कम्पनिहरूले ठूलो आर्थिक संकट वेहोरीरहनु परेको छ र कति कम्पनीहरू त टाट उल्टिइसकेका छन् । साउदी सरकारले निताकात प्रोग्राममार्फत वेरोजगार न्यूनिकरण गर्नका निमित्त अघि सारेको नीतिअनुरूप औधोगिक एवं व्यापारीक क्षेत्र निर्धारण गरी निश्चित प्रतिशतमा आफ्ना नागरिकलाई रोजगार दिलाउनुपर्ने बाध्यकारी नियमले पनि कतिपय कम्पनीहरू धरासायी बन्न पुगेको बिश्लेषकहरू वताउँछन ।
साउदी अरबमा नेपाली कामदारहरूले प्राप्त गर्दै आएको श्रम बजारको हिस्सामा अधिक कमी आएको त छँदैछ समस्यावाट ग्रसित हुने कामदारको संख्या पनि दिन दुर्इ गुना रात चार गुनाको अनुपातमा बृद्दि भइरहेको छ । समस्याका पोकाहरू अनेकौं छन् तर समाधान गर्ने संयन्त्र र सेवा प्रदायकले दिने सेवामा सुधार नहुँदा श्रमिकहरूले भोग्ने समस्या स्वभावैले बृद्धि भइरहनेप्रति सरोकारवाला निकायहरू सचेत रहनुपर्नेमा जोड दिंदै अन्तर्कृया कार्यक्रमको समापन भयाे ।

