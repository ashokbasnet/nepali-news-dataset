सौगातको ‘शब्द’ सिड्नीमा, प्रिमियर शो हर्सभिल र बरउडमा

सिड्नी । ‘शब्द’ चलचित्रको प्रचार प्रसारका लागि अष्ट्रेलिया आएका नायक सौगात मल्ल र नायिका कमली वाइवालाई आज सिड्नीमा स्वागत गरिएको छ ।
स्वागत कार्यक्रममा बोल्दै मल्लले शब्द चलचित्र कास्कीको सुन्दरगाउँ सिकलेसमा छायांकन गरिएको र कथा बस्तु निकै आकर्षक भएको बताए ।
उनले चलचित्र आफूले पनि हेर्न नपाएको र शुक्रबार सिड्नीका दर्शकहरुसँगै हेर्ने बताए ।
नायीका कमली वाइवाले प्रेम, संघर्ष र हाँस्यवंग्य मिश्रित चलचित्र सुन्दर रहेको बताइन् ।
चलचित्रका निर्माता मध्येका एक हङकङ निबासी विष्णु थेबे र द्वन्द्व निर्देशक उपेन्द्र खड्गी पनि बिहीबार अष्ट्रेलिया आएका छन् ।
उक्त चलचित्रको अष्ट्रेलियामा प्रदर्शनको व्यवस्थापन गरिरहेका भुपाल सिटौलाले अष्ट्रेलियामा आइपुगेका कलाकारहरुलाई स्वागत गर्दै नेपाली कला र सँस्कृतिको प्रवासमा पनि प्रवर्द्धन गर्न यो चलचित्रलाई प्रदर्शनका लागि अष्ट्रेलिया ल्याइएको बताए ।

उक्त कार्यक्रममा अष्ट्रेलियामा ‘शब्द’ चलचित्र प्रदर्शनका लागि प्रायोजन गर्ने प्रयोजकहरुलाई प्रशंसापत्र वितरण गरिएको थियो ।
सो कार्यक्रममा गैरआवासीय नेपाली संघ अन्तराष्ट्रिय समन्वय परिषदका सदस्य भुमा लिम्बु, गैरआवासीय नेपाली संघ अष्ट्रेलियाका उपाध्यक्ष दिनेश पोख्रेल, दिनेश जोशीलगायतले प्रायोजनक तथा व्यवस्थापकहरुलाई प्रशंसापत्र वितरण गरेका थिए ।

शब्द चलचित्रको शुक्रबार हर्सभिलमा र शनिबार बरउडमा रेडकार्पेट प्रिमियर शो हुने भएको छ । उक्त चलचित्र मेलवर्न र ब्रिसवेनमा पनि प्रदर्शन गरिने भएको छ ।

