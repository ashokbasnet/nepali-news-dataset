मलेसियामा नेपालीले गरे आत्महत्या

क्वालालम्पुर । मलेसियामा एक नेपालीले विष सेवन गरेर आत्महत्या गरेका छन् । पि्रति गाविस वडा न ७ रामेछाप घर भई मलेसियामा कार्यरत शैलेश धनुकेले विष सेवन गरी आत्महत्या गरेका हुन् ।
धनुके झोक्याएर वसेको देखेपछि साथीहरुले कम्पनी मालिकलाई खबर गरेका थिए । कम्पनी मालिकले तत्कालै अस्पताल लगेकामा उपचारका क्रममा उनको मृत्यु भएको हो ।
दुई वर्ष अगाडि मात्रै उनी रोजगारीको लागि तेलोक इन्तानमा रहेको सेन्ट्रल मेडिकियर कम्पनीमा आएका थिए ।
उनको शव तेलोक इन्तानकै स्थानीय अस्पतालमा रहेको र शव पठाउन आवश्यक प्रकृया अगाडि वढाइएको सोहि कम्पनीमा कार्यरत ओखलढुंगाका कुलवहादुर कार्कीले अनलाइनखबरलाई जानकारी दिए ।

