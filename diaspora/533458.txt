एमाले उपमहासचिव बिष्णु पौडेल सिड्नीमा
२५ जनवरी, सिड्नी । प्रवासी नेपाली मञ्चले आयोजना गर्ने अन्तरक्रिया तथा प्रशिक्षण कार्यक्रममा सहभागी हुन नेकपा एमालेका उपमहासचिव बिष्णु पौडेल र सभासद् राजन भट्टराई सिड्नी आइपुग्नुभयो ।
उहाँहरुलाई बुधबार बिहान सिड्नीस्थित किङ्सफोर्ड बिमानस्थलमा न्यू साउथ वेल्सका लागि नेपालका अबैतनिक महाबाणिज्यदूत दीपक खड्का, प्रवासी नेपाली मञ्चका सचिव अच्यूत थपलिया र कार्यसमिति सदस्य चर्तुभुज खरेलले स्वागत गर्नुभयो ।
आगामी २९ तारिखमा प्रवासी नेपाली मञ्चले सिड्नीमा अन्तरक्रिया तथा प्रशिक्षण कार्यक्रम आयोजना गरेको छ, जहाँ नेताद्वयले नेपालको समसामयिक परिस्थीतिबारे प्रशिक्षण दिने प्रवासी नेपाली मञ्चका अध्यक्ष रमेश पाण्डेले जानकारी दिनुभयो ।

