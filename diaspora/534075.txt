राष्ट्रिय दिवसमा झुमे अष्ट्रेलियाबासी, नेपाली समुदाय पनि सहभागी
सिड्नी । आज अष्ट्रेलियाको राष्ट्रिय दिवस हो । देशका प्रमुख शहरहरुमा ‘अष्ट्रेलिया डे’ का रुपमा यो दिवस विभिन्न कार्यक्रमका साथ मनाइन्छ ।
अष्ट्रेलिया डेलाई देशका सबै नागरिकलाई एकता सूत्रमा बाँध्ने र सुखद भविष्यको कामना गर्ने दिनका रुपमा लिइन्छ । यो दिनले देशको सांस्कृतिक विविधतालाई आत्मसात गर्दै भविष्यका प्रति आशावादी हुने प्रेरित गर्ने विश्वास लिइन्छ ।
अष्ट्रेलियाका मुख्य शहरहरु सिड्नी, न्यु साउथ वेल्स, भिक्टोरीया, मेरिल्याण्ड, क्वीन्सल्याण्ड, पर्थ लगायतका शहरहरुमा र्‍याली, कन्सर्ट तथा अन्य औपचारिक कार्यक्रमहरु भइरहेका छन् ।
बिभिन्न कार्यक्रमहरुमा नेपाली समुदायको पनि उल्लेख्य सहभागीता छ । बिभिन्न संघ संस्थामा आवद्ध नेपालीहरु राष्ट्रिय पोशाक र जातीय पहिरनमा सहभागी छन् ।
कहाँ के कार्यक्रम ?
डार्लिङ हार्वरमा ११ बजेदेखि बेलुकी ६ बजेसम्म चिल्ड्रेन्स फेस्टिबल, सिड्नी हार्वरमा १२ बजेदेखि ५ बजेसम्म क्रुज कन्सर्ट, द रक्सको वारेन स्टेट १२ः३० देखि ६ बजेसम्म लाइभ म्युजिक, सिड्नी ओपेरा हाउसमा बेलुकी ७ः३० देखि ९ः३० बजेसम्म अष्ट्रेलिया डे २०१७ (टेलिभिजनमा प्रत्यक्ष प्रसारण हुने) र द रक्समा अष्ट्रेलिया डे स्मोकिङ सेरिमोनी आयोजना हुँदैछन् ।
यसैगरी भिक्टोरीया पार्कमा १० बजेदेखि ७ बजेसम्म याबुन २०१७, बेल्ला बिस्टामा बिहान १० बजेदेखि बेलुका ९ बजेसम्म अष्ट्रेलिया डे क्रोनुल्ला बीचमा दिउसो १ बजेदेखि राति ९ः१५ बजेसम्म असफेस्ट, म्यारिकभिल्ले स्थित एनमोल पार्कमा दिउसो २ बजेदेखि राति ९ बजेसम्म अष्ट्रेलिया डे पिकनिक एन्ड फायरवर्क्स, साउथ पेनरिचस्थित जेमिसन पार्कमा दिउसो ३ बजेदेखि राति ८ बजेसम्म अष्ट्रेलिया डे सेलिब्रसन, रुटी हिलमा दिउसो ४ बजेदेखि राति ९ बजेसम्म अष्ट्रेलिया डे कन्सर्ट एन्ड फायरवकर््स आयोजना हुँदैछ्न् ।
यस्तै, मेरिल्याण्ड्समा बेलुकी ५ बजेदेखि १० बजेसम्म अष्ट्रेलिया डे सेलिब्रेसन, पारामत्ता पार्कमा बेलुकी ६ बजेदेखि ९ बजेसम्म अष्ट्रेलिया डे, फोब्र्सस्थित एपेक्स पार्कमा बिहान ७ बजेदेखि राति १० बजेसम्म अष्ट्रेलिया डे ब्रेकफास्ट, टुमुतस्थित टुमुत कम्युनिटी स्वीमिङ पुलमा दिउसो २ बजेदेखि बेलुकी ६ बजेसम्म अष्ट्रेलिया डे पुल पार्टी, साउथ ग्राफ्टनमा बेलुकी ५ः३० देखि राति ९ बजेसम्म अष्ट्रेलिया डे अवार्ड इभिनिङ आयोजना हुँदैछन् ।

