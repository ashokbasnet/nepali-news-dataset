मलेसियामा खुल्यो नेपाली म्युजिक बार, अब नेपाली गीत सुन्दै भोजनको स्वाद 
क्वालालम्पुर । मलेसियामा रहेका नेपालीहरुले अब बारमा बसेर गीत सुन्दै खाना खान पाउने भएका छन् । क्वालालम्पुरमा रहेको रातोभाले रेष्टरेण्टले यो सुविधा दिन थालेको हो ।
शनिबार आयोजित एक कार्यक्रमका बिच गैर आवासीय नेपाली संघका अध्यक्ष विश्वविक्रम राईले म्युजिक बारको उद्घाटन गरेका हुन् ।विदेशमा नयाँ नयाँ विजनेश गर्नु निकै राम्रो भएको उल्लेख गर्दै यस्तो व्यवसायले विदेशीहरुलाई समेत आकषिर्त गर्न सकिने वताए ।
म्युजिक बारका संचालक कृष्ण कुरुवाङले धेरै नेपालीहरुको चाहना भएका कारण बारको सुरुवात गरिएको वताए । उनले भने, ‘हामीले नेपालबाट कलाकारहरु ल्याएर मनोरन्जन दिने छौ ।’
सोही कार्यक्रममा नेपालबाट आएका गायक डम्वर नेपालीलाई सम्मान समेत गरिएको थियो । डम्बरले आफ्ना चर्चित गीतहरु गाएर सबैलाई मनोरन्जन प्रदान गरेका थिए । संचालक कुरुम्वाङको मलेसियामा विजयहिल इम्पोट एक्पोटसाथै मलेसियाका विभिन्न स्थानमा पसलहरु र रेष्टुरेण्टहरु सञ्चालनमा छन् ।

