नेपाल मगर संघ युएईको बनभोज सम्पन्न

युएई । नेपाल मगर संघ युएईको आयोजनामा माघे संक्रान्ति शुभकामना तथा बनभोज कार्यक्रम अबुधावीमा सम्पन्न भएको छ ।
संघकी अध्यक्ष शशी पुलामी मगरको सभापतित्व र नेपाल अदिवासी जनजाति परिषद् युएईका अध्यक्ष मोहनकुमार तामाङको प्रमुख आतिथ्यता रहेको उक्त कार्यक्रमको सञ्चालन महासचिव सुर्य आलेमगर र सचिव बालविकास थापामगरले संयुक्त रुपमा गरेका थिए ।
पानसमा बत्ती बालेर उदघाटन गरिएको उक्त कार्यक्रममा बरिष्ठ उपाध्यक्ष राम थापामगरले स्वागत मन्तव्य राखेका थिए ।

कार्यक्रममा शुभकामना मन्तव्य राख्दै प्रमुख अतिथि तामाङले विभिन्न निरन्तर रुपमा जातिय पहिचान र अधिकारका मुद्दाहरु उठाउनु पर्नेमा जोड दिएका थिए । कार्यक्रममा बोल्दै सभापति शशि पुलामी मगरले विभिन्न जाति, क्षेत्र, लिङ्गको आधारमा हुने विभेदलाई प्रोत्साहन गर्ने किसिमले जारी भएको संविधान कार्यन्यवन हुन नसक्ने बताएकी थिइन ।
औपचारिक कार्यक्रम समापन लगतै माघे सक्रान्तिको एक आपसमा शुभकामना आदान प्रदान गर्दै मगर सँस्कृतिक भेषभुषामा सजिएका कलाकारहरुले सालैजो र कौरा गीतहरु प्रस्तुत गरेका थिए । कार्यक्रममा नेपाली परिकारहरुको साथमा बनभोज पनि गरिएको थियो ।

