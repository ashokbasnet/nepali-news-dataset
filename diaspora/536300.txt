स्याङ्जा सहयोग समाज युएईको वार्षिक कार्यक्रम सम्पन्न
युएई । स्याङ्जा सहयोग समाज युएईको छैटौ वार्षिकोत्सव तथा बनभोज कार्यक्रम युएईको मसाफीमा सम्पन्न भएको छ ।
अध्यक्ष कृष्ण प्रसाद न्यौपानेको सभापतित्वमा सम्पन्न उक्त कार्यक्रममा प्रमुख अतिथि समाजका संस्थापक उपाध्यक्ष तथा व्यवसायी एकेन्द्र थापा रहेका थिए । कार्यक्रममा युएईमा क्रियाशिल विभिन्न संघसंस्थाका प्रतिनीधिहरु, कलाकार, पत्रकार लगायतको विषेश अतिथ्यता थियो ।
छैटौ वार्षिक उत्सवको उपलक्ष्यमा केक काटेर उदघाटन गरिएको उक्त कार्यक्रममा स्वागत मन्तव्य समाजका उपाध्यक्ष बालकृष्ण मरासिनीले गरेका थिए ।
कार्यक्रममा शुभकामना मन्तव्य राख्दै नेपाली समाजका महासचिव मणी भुर्तेल, नेपाल पत्रकार महासंघका सचिव मेघराज सापकोटालगायतले समाजको सामाजिक क्रियाकलापको खुलेर प्रशंसा गर्दै निरन्तरताको कामना गरेका थिए । कार्यक्रमको सञ्चालन समाजका महासचिव हरी डुम्रे र सचिव ओमकार पोखरेलले संयुक्त रुपमा गरेका थिए ।
औपचारिक कार्यक्रम समापनसँगै शुरु भएको साँस्कृतिक कार्यक्रममा खेली, रोइला र पञ्चे बाजामा सहभागीहरु छमछमी नाचेर भरपुर मनोरञ्जन लिएका थिए । नेपालको झल्को दिने गरि पहाडको फेदीमा गरिएको उक्त कार्यक्रममा नेपाली परिकारका खानाहरुका साथमा बनभोज पनि गरिएको थियो ।

