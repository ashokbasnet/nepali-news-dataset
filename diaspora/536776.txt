सेन्चुरी रेमिटले ल्यायो ग्राहक उपहार योजना
युएई । युएईमा रहेका नेपालीहरुको लागि सेन्चुरी रेमिटले सेन्चुरी मुभी नाइट्स योजना ल्याएको छ ।
युएईमा रहेका अल रजौकी इन्टरनेश्नल एक्सचेन्ज तथा इन्डेक्स एक्सचेन्जका निश्चित शाखाहरुबाट सेन्चुरी रेमिट मार्फत पैसा पठाउने ग्राहकहरु मध्येबाट मासिक रुपमा १० देखि १५जनालाई निःशुल्क नेपाली चलचित्र हेर्ने अबसर दिइने सेन्चुरी बैंकका युएई प्रमुख नविन पौडेलले जानकारी दिए ।
साथै उक्त योजनाको मुख्य उद्देश्य युएईमा नेपाली चलचित्रको प्रबर्द्धन तथा विकासमा सहयोग पुर्‍याउने अनि नेपाली श्रमिकहरुलाई बैधानिक माध्यमबाट पैसा पठाउन उत्साहित गरी महिनामा एक दिन मनोरञ्जन प्रदान गर्ने उद्देश्य रहेको पनि उनले बताए ।
नेपालीहरुका विभिन्न चाडपर्वहरुमा नेपाली श्रमिकहरुलाई लक्षित गर्दै विभिन्न सुलभ योजनाहरु चलाउँदै आउने गरेको बताउँदै पौडेले भने, ‘यो योजनाले नेपाली श्रमिकहरुलाई बैधानिक माध्यमबाट पैसा पठाउन प्रोत्साहन गर्ने छ ।’
अहिले सेन्चुरी बैंकले नेपाली श्रमिकहरुलाई भविष्यको लागि बचतको बानी आजैदेखि विकासको लागि युएईका विभिन्न श्रमिक क्याम्पहरुमा पुगेर निःशुल्क बैंक खाता खोल्ने कार्यक्रम सञ्चालन गरिरहेको पनि पौडेलले बताए ।

