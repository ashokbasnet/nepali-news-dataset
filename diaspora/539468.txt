युरोपबाट युवा गायक राजमानको ‘उत्सव'(म्युजिक भिडिओसहित)
बार्सिलोना। एक दशकदेखि डेनमार्कको कोपेनहेगन बस्दै आएका नबोदित गायक राजमान तामाङले ‘उत्सव’ लिएर आउँन लागेका छन् । संखुवासभा जलजला स्थायी घर भएका ३० बर्षे युवा गायक तामाङले नेपाली नयाँ वर्षको अवसरमा आफ्नो डेब्यु एल्बम ‘उत्सव’ सार्बजनिक गर्ने तयारी थालेका हुन् ।
विभिन्न स्रष्टाहरुका गीत संगीत सुनाएर स्टेज तताउँदै आएका गायक तामाङ युरोपको नेपाली समुदायमाझ निकै लोकपि्रय छन् । जर्मनी, डेनमार्क, स्पेन, नेदरल्याण्ड, स्विट्जरल्याण्ड, नर्बेजस्ता युरोपेली मुलुकहरु पुगेर विभिन्न कार्यक्रममा आˆनो सांगीतिक प्रस्तुती राखीसकेका तामाङ आˆनो पहिलो एल्बमबाट निकै उत्साहित छन् ।
फरक विधाका गीतहरुलाई न्यायपूर्वक गाउने क्षमता भएका गायक तामाङले आˆनो एल्बममा ६ बटा गीतहरु समाबेश गरेका छन् । उनले भने, ‘बिभिन्न देशहरुमा प्रस्तुती राख्न पाउँदा,त्यहींबाट धेरै कुराहरु सिकें, कस्ता-कस्ता गीतहरु दर्शकले रुचाउँछन् भन्ने बारेको अनुभवलाई एल्बममा पनि प्रयोग गरेको छु ।’
उत्कृष्ट म्युजिक कम्पनीले बजारमा ल्याउनेने गायक तामाङको एल्बममा ताल पानीमा, पूर्वमा धरान राम्रो, हल्का हल्का नजर, अलि अलि कान्छी तिम्रो, रिमझिम रिमझिम र लौन मलाई रुझायो बोलका गीतहरु समाबेश छन् । एल्बममा समाबेश भएको पूर्वमा धरान राम्रो, पश्चिममा पोखरा बोलको गीत भिडियोसहित सार्बजनिक भएको छ । युवराज वाईवाले निर्देशन गरेको उक्त भिडियोमा एलिसा राई र निराजन प्रधानले अभियन गरेका छन् ।
अन्तर्राष्ट्रिय नेपाली कलाकार समाज ईनासका ग्लोबल सदस्य समेत रहेका तामाङले प्रवासमा नेपाली गीतसंगीतलाई फैलाउन उल्लेखनीय भूमिका निर्बाह गर्दै आएका छन् ।
म्युजिक भिडिओ हेर्नुहोस्


