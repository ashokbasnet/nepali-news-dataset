एनआरएन अमेरिकाका शाखा अध्यक्षहरुको साझा उम्मेदवारी घोषणा
गैरआवासीय नेपाली संघ राष्ट्रिय समन्वय समिति अमेरिकाको केही महिनापछि हुने निर्वाचनका लागि उम्मेदवारी घोषणा गर्ने क्रम सुरु भएको छ । यससँगै अमेरिकाका विभिन्न १२ वटा शाखाहरुको संयुक्त वैठकले पनि साझा उम्मेदवारी दिने घोषणा गरेको छ ।
मेरिल्याण्ड शाखाका अध्यक्ष जेदु पोखरेलको संयोजकत्वमा भएको वैठकमा विभिन्न शाखाका अध्यक्षहरु इश्वरी भट्ट, रेवती राज अधिकारी, तेम्बा शेर्पा, जगनलाल श्रेष्ठ, वासुदेव खनाल, पूर्ण वानियाँ, उत्तम लामिछाने, सुमन वस्तीसँगै ओरेगनका उपाध्यक्ष दया शाक्य र सचिव सुनिल राजकणिर्कारको सहभागिता थियो ।
उक्त बैठकले बृहत छलफल गर्दै सबै राज्यहरूमा व्यापक रूपमा सदस्यता अभियान संचालन गर्ने र सकेसम्म आजीवन सदस्य वन्न जनमानसलाई प्रेरित गर्ने निर्याय गरेको छ ।
त्यस्तै, आगामी मार्च १७ तारिखमा एनआरएन युएसएको शाखाको भेला न्यूहृयामसायरका अध्यक्ष इश्वरी भट्टको आयोजनामा न्यूहृयामसायरमा गर्ने निर्णय गरेको छ ।
सम्पूर्ण शाखाहरु एकबद्ध भएर अगाडि बढ्ने र भविष्यमा शाखाको विकास, सम्बर्धन तथा प्रवर्धनमा जोड दिने समेत निर्णय गरेको छ ।
सहभागीमध्येलाई वैठकले आगामी केन्द्रीय निर्वाचनकाबारेमा गहन छलफल गरिनुका साथै राष्ट्रिय समितिको निर्वाचनमा प्रत्याशी हुन् चाहनेको मनासय बुझ्ने प्रतिबद्धता समेत जाहेर गरेका छन् ।
बैठकमा उपस्थित शाखा अध्यक्षहरुमा तन, मन, बचन र कर्मले खुलेरै एक ढिक्का भई सहयोग गर्ने प्रतिबद्धता जाहेर गर्दै न्यूयोर्क शाखाका अध्यक्ष तेम्बा शेर्पाले अध्यक्षको उम्मेदवार दिने भएका छन् भने पूर्ण वानियाँ क्यालिफोर्निया शाखाका अध्यक्षले बरिष्ठ उपाध्यक्ष पदमा प्रत्यासी बन्ने भएका छन् ।
मेरील्याण्ड शाखाका अध्यक्ष जेदु पोखरेल उपाध्यक्ष तथा नर्थ क्यारोलिनाका अध्यक्ष रेवती राज अधिकारीले सचिवमा उम्मेदवार दिन इच्छा जाहेर गरेका छन् ।
अन्य अध्यक्षहरूले कालान्तरमा आˆनो उम्मेदवारी दिने बताएका थिए भने बैठकले आगामी दिनहरूमा कार्य सम्पादन गर्न सरल होस् भनेर सचिवालयको स्थापना गरेका छन् ।
न्यूहृयामसायर शाखाका अध्यक्ष इश्वरी भट्ट प्रवक्ता छन् भने सदस्यहरुमा सुमन वस्ती ईलोनोयका अध्यक्ष, टेक्सासका अध्यक्ष उत्तम लामिछाने सदस्य तथा ओरेगनका उपाध्यक्ष दया शाक्य सदस्य रहेका छन् ।
वैठकमा कनेक्टिकट र जर्जिया शाखा कारणवस उक्त बैठकमा अनुपस्थित रहेका थिए भने बैठकले गरेको निर्णयहरुलाई आˆनो समर्थन गरेको जनाएको बताईएको छ ।

