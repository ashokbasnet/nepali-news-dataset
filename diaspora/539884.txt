डीसीवासी र नेजाबीच अन्तरक्रिया
वाशिंगटन डीसी । आगामी मे महिनाको ६ र ७ तारिखमा हुन लागेको नेपाल अमेरिका पत्रकार संघ(नेजा)को ११ औं वाषिर्क साधारणसभाका लागि डीसी क्षेत्रमा रहेका नेपाली समुदाय संघ नेजाका पदाधिकारीले अन्तरक्रिया गरेका छन् ।
फेब्रअरी ५ तारिखमा डीसी क्षेत्रमा रहेका नेजाका पदाधिकारी तथा सदस्यहरुको पहलमा अन्तरक्रिया सम्पन्न भएको हो ।
विश्व प्रेस स्वतन्त्रता दिवसको सप्ताहमा हुने नेजाको ११औं वाषिर्क साधारणसभाको लागि डीसी क्षेत्रमा रहेका विभिन्न पेशा, संघ तथा संस्थाका प्रतिनिधि तथा आमन्त्रित अतिथिहरुसँग रचनात्मक सरसल्लाह, सकरात्मक सुझाव ,मार्गदर्शन तथा पृष्ठपोषण (फिड ब्याक ) लिइएको छ ।
अन्तरक्रियामा नेजाका तर्फबाट उपाध्यक्ष गुणराज लुइँटेलले संस्थाको पृष्ठभूमि, नेजाले बिगतमा हासिल गरेका उपलब्धि तथा अन्य बिषयमा चर्चा गरेका थिए ।
उपाध्यक्ष लुइँटेलले सम्मेलन डीसी क्षेत्रमा आयोजना हुने भएकोले डीसीबासीको लागि सुवर्ण मौका भएको भन्दै आफूले सक्ने प्रकारको सहयोगको अपेक्षा रहेको बताए ।
कार्यक्रममा डीसी क्षेत्रमा रहेका नेजाका पदाधिकारी तथा वरिष्ठ पत्रकार योगेश उपाध्यायले मन्तब्य राखेका थिए । अन्तरक्रिया कार्यक्रममा एएनएनका तर्फबाट कार्यबाहक अध्यक्ष खगेन्ऽ अधिकारी, सान-सोसाइटी अफ अमेरिकन नेप्लिज)का अध्यक्ष मंजु संग्रौला, नेपाल स्पोर्ट्स एण्ड कल्चर इन्टरनेसनलका अध्यक्ष सीता पाण्डे, नेपाल अमेरिका सहयोगी संघका अध्यक्ष पदम रेग्मी, समाजसेवी प्रेम संग्रौलालगायतले सम्मेलनबारेमा जिज्ञाशा राख्दै सम्मेलनलाई पूर्ण सहयोग गर्ने प्रतिवद्धता व्यक्त गरेका थिए ।
अन्तरक्रिया कार्यक्रममा वर्तमान अमेरिकन सरकारको राष्ट्रपति परिवर्तनसंगै नेपाली पत्रपत्रिकामा समेत फरक समाचार प्रकाशितले नेपाली समुदाय समेत अन्यौलमा परेकोले यस सम्बन्धमा नेपाल अमेरिका पत्रकार संघले आधिकारिक रुपमा संघको तर्फबाट केही कदम चालोस् भनी सुझाव दिएका थिए ।
अमेरिकामा कागजातबिहिन नेपालीलाई अमेरिकाका राष्ट्रपति डोनाल्ड ट्रम्पले जारी गरेको कार्यकारी आदेशपछि वातावरण निकै त्रासमय बनाएको समेत नेजालाई ध्यानकर्षण गराएको थियो । डीसीवासी समुदायले संचारकर्मीहरुलाई सुझाब सल्लाह दिँदै समुदायका गतिबिधि, कार्यक्रम तथा विश्वसनीय प्रकारका समाचार सम्प्रेषण गर्न समेत आग्रह गरे ।
कार्यक्रममा उपस्थित समुदायले नेपाल अमेरिका पत्रकार संघको आगामी ११ औं वाषिर्क साधारण सभालाई पूर्ण सहयोग गर्ने विश्वास दिलाएका छन् ।

