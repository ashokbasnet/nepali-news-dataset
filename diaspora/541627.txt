युएईमा नेपाली फ्युजन फेसन सम्पन्न

युएई । युएईको दुबईमा पहिलो पटक नेपाली फेसन शो सम्पन्न भएको छ ।
फेब्रुअरी १० मा युएईको दुबइ स्थित फोर प्वाइन्ट वाई सेराटन होटलमा सम्पन्न कार्यक्रममा युएईमा क्रियाशिल विभिन्न नेपाली संघ संस्थाहरुका प्रतिनिधिको सहभागिता थियो ।
अन्तर्राष्ट्रिय रुपमा नेपाली भेषभुषा प्रवर्द्धन तथा प्रचार गर्ने कार्यक्रमको मुख्य उद्देश्यले आयोजना गरिएको उक्त कार्यक्रममा सृष्टी श्रेष्ठ, पुजा कार्की, मेस्सी सिंह ठकुरी, जारा सुब्बा, सारिका सुनार, विन्दु आचार्य, आशिकी पाण्डे, ज्योति कुवँर, नम्रता लामा र जोया तामाङले र्‍याम्पमा विभिन्न नेपाली पहिरनमा पदर्शन गरेका थिए ।
पुरुष मोडलहरु अनुराग थपलिया, कुशल बुचा, आशिष पुरुष, निर्मल र मोहन बोगटीको प्रदर्शन थियो । विभिन्न चरणमा गरिएको पर्दशनमा पहिलो चरणमा नेपाली ढाकाका पोशाकहरुमा मोडलहरुले पर्दशन गरेका थिए । त्यसैगरी दोस्रो चरणमा गाउन र तेस्रो चरणमा लेङगामा सजिएर मोडलहरुले पर्दशन गरेका थिए ।

कार्यक्रममा बाल मोडल जयश उप्रेती, अक्षिता आचार्य, आकृति खड्का मौलिक देव न्यौपाने, सौरभ थापा मगर, गौरव थापा मगर, रनेश खड्का, अंशल पोखरेल, अश्रिता पौडेल, पि्रसा पौडेल, उनाश न्यौपाने र सदिक्षाभद्र लाई विभिन्न भेष भुषामा सजाएर भ्यालेन्टाइन नाइट स्पेशल प्रस्तुती पनि गरिएको थियो ।
कार्यक्रमको अन्तमा चार बर्ण छत्तिस जातको संयुक्त भेषभुषा नामाकरण गरिएको फेसन पनि प्रदर्शन गरिएको थियो ।
हेमन मोक्तान फाउन्डेसन सहयोगार्थ आयोजित उक्त कार्यक्रममा मृगतृष्णा फेसन हाउस काठमाण्डौकी फेसन डिजाइनर तृष्णा गुरुङले डिजाइन गरेको पहिरनमा युएईमा रहेका नेपाली मोडल र बालबालिकारुलाई र्‍याम्पमा उतरिएको थियो, भने सावित्रा खत्रीको कोरियोग्राफी रहेको थियो ।
कार्यक्रममा नायिकाहरु पुजना प्रधान, बर्षा राउत, र रजनी केसी पनि उपस्थित थिए । साथै कार्यक्रममा गायक हेमन मोक्तानले गीतहरु प्रस्तुत गरेका थिए ।


