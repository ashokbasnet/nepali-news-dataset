जनसम्पर्क समिति डेनमार्कको सभापतिमा कार्की
कोपनहेगन । नेपाली जनसम्पर्क समिति डेनमार्कको सभापतिमा विरेन्द्रसिंह कार्की बिजयी भएका छन् । आफ्ना प्रत्यासी शैलेन्द्र अधिकारीलाई १० मतले पछि पार्दै कार्की बिजयी बनेका हुन् ।
नयाँ नेतृत्वका लागि भएको मतदानमा कार्कीले ४ सय ५६ मत ल्याई सभापतिमा निर्बाचित भए भने अधिकारीले ४ सय ४६ मत प्राप्त गरे ।
समितिको चौथो अधिवेशनले पूर्ण निर्वाचनमार्फत नै सबै पदहरु चुनेको छ। सम्भवत: जनसम्पर्क समितिको इतिहासमा नै सबै पदका लागि निर्वाचन गर्नु परेको यो पहिलो पटक हो । सभापतिका दुई आकांक्षीहरु प्यानलसहित निर्वाचनमा होमिएका थिए । अन्तत: सभापतिमा निर्बाचित भएका कार्कीको प्यानलले नै बर्चश्व राखेको छ ।
मातृपार्टी नेपाली कांग्रेसको गुटगत प्रभाव अधिबेशनमा नदेखिए पनि नेतृत्व गर्ने सवालमा व्यक्तिगत टकराव भने देखियो । कांग्रेसका बरिष्ठ नेता रामचन्द्र पौडेलले शनिबार नै अधिबेशनको उद्घाटन गरेका थिए ।
निर्वाचन अधिकृत यामलाल सुवेदीले दिएको जानकारी अनुसार कुल १ हजार ६ सय ५९ सदस्यमध्ये ९ सय ६४ मत खसेको थियो । सबैभन्दा बढी मत ल्याएर बिजयी बनेका उप-सभापति पदका उम्मेदवार नीलविक्रम थापा ‘म्यान अफ इलेक्सन’ बनेका छन् । उनले ५ सय ४९ मत प्राप्त गरे । सदस्यमा ४ सय ५ मत भन्दामाथि ल्याउने विजयी बनेका छन् ।
निर्बाचन समितिले दिएको अन्तिम मत परिणाम यस्तो छ:
सभापति: वीरेन्द्र सिंह कार्की (४५६  मत, विजयी )
शैलेन्द्र अधिकारी ( ४४६ मत, पराजीत )
उप-सभापति :  नीलविक्रम थापा ( ५४९ मत, विजयी )
दिपेन्द्र विस्ट ( ५२० मत, विजयी )
इन्द्र प्रसाद पनेरु ( ३७५ मत, पराजीत  )
महामन्त्री: यादव बस्नेत (४७८ मत, विजयी )
राजेन्द्र पौडेल (४०४ मत, पराजीत )
सह-महामन्त्री : कृष्ण गिरी ( ५२४ मत, विजयी )
दिपक रानाभाट ( ३४४ मत, पराजीत )
कोषाध्यक्ष : श्याम प्रसाद सुवेदी ( ४८७ मत, विजयी )
अनित घताने ( ३५६ मत, पराजीत  )
सदस्यहरु:
सदिक्षा शर्मा
प्रियंका कार्की
बादल महर्जन
मंजु राना थापा
दिपेन्द्र जोशी
श्रीधर सिलवाल
विजय सापकोटा
सुशील पोख्रेल
 

