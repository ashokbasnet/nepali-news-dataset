भ्यालेन्टाइन डेको पूर्वसन्ध्यामा प्रेम गीत लिएर आए समीर

प्रणय दिबस अर्थात भ्यालेन्टाइन डे । अरु दिबस लागोस नलागोस यो दिबस चाहीँ अहिलेका युवा पुस्तालाई निकै धेरै लाग्ने गर्छ ।
हुनत संसारमा दिवसको के कमी छ र तै पनि भ्यालेन्टाइन डे चाहीँ निकै महत्वपूर्ण दिनका रुपमा लिएका छन युवा वर्गले । नेपाली संगीत क्षेत्रमा यसै दिनको अवसर पारेर धेरै गीतहरु रीलीज भएका छन् । प्रेम गीतहरु, मायाका गीतहरु ।
यही क्रमलाई निरन्तरता दिँदै समीर आचार्य आफनो भ्यालेन्टाइन गीतसहित आएका छन् । गीतकार राजेन्द्र थापाको रचना र शिखर सन्तोषको सँगीतमा ‘माया भगवान हुदो रैछ’ बोलको गीत लिएर समीर दर्शक श्रोतामाझ आएका हुन् ।
बिदेशमा बसेर पनि संगीत कर्मलाई आत्मसाथ गरेका समीरको यो वर्ष अन्य गीतहरु पनि आएका छन । उनको ‘तम्लाइ चट्ट सलाम छ बोलको गीत नेपाली श्रोतामाझ हिट भइसकेको छ ।
गायक समीरका अनुसार भगवान हुँदो रैछ एउटा प्रेम गीत हो यसले माया गर्ने सबैलाई सम्बोधन गर्छ । गीतको भिडियोमा बीबेक सिंह ठकुरी र प्राप्ती गीरीलाई देख्न सकिन्छ भने गीतको छायांकन अमेरीका र अष्ट्रेलीयाका विभन्न ठाउँहरुमा गरिएको छ । प्रसन्न पौड्यालले निर्देशन गरेको यो गीतको म्युजिक भिडियो आजै सार्वजनिक गरिएको हो ।
हेर्नुहोस् गीतको म्युजिक भिडियो


