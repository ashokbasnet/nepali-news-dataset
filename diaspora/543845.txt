सिड्नीमा हुँदैछ पहिलोपटक युथ लिडरसिप फोरम
१७ फेब्रुअरी, सिड्नी । अष्ट्रेलियामा बढ्दो नेपाली बिद्यार्थीहरुको उपस्थीतिसँगै युवाहरुमा नेतृत्व क्षमता विकाश गर्ने उदेश्यले सिड्नीमा पहिलोपटक युथ लिडरसीप फोरम आयोजना हुन लागेको छ ।
आगामी मार्च ११ तारिखमा हुन लागेको यो एक दिने कार्यक्रममा अष्ट्रेलियाका सफल युवा तथा नेपाली समुदायका युवा अगुवाहरुले नेतृत्व विकाशसम्बन्धी प्रशिक्षण दिनेछन् ।
मिस्टर नेपाल ओसनिया २०१६का बिजेता प्रमेज श्रेष्ठको अग्रसरता एवं अष्ट्रेलिया क्याथोलिक युनिभर्सिटीको सहकार्यमा यो कार्यक्रम हुन लागेको हो ।

कार्यक्रममा फोब्र्सको ३० बर्षभन्दा कम उमेर समूहका ३० उत्कृष्ट युवाको सूचीमा परेका ह्यारिसन उफिन्डेल मुख्य वक्तका रुपमा रहनेछन् ।
यसैगरी गैरआवासीय नेपाली संघ अन्तराष्ट्रिय समन्वय परिषद्का युवा संयोजक बिजय पोखरेल, जुनिता लामा, संगीत श्रेष्ठ, डीला खरेल, समिम अनवर लगायतका युवाहरुले नेपाली समुदायमा नेतृत्व विकाशका अबसरबारे प्रवचन दिनेछन् ।
अष्ट्रेलियाको नेपाली समुदायमा नेपाली युवाहरुलाई अबसर र चुनौती दुवै बढ्दै गएको सन्र्दभमा यो एक दिने फोरमले युवाहरुलाई नेतृत्व विकाश गर्ने र नेटवर्क विस्तार गर्ने मामिलामा निकै सहयोगी हुने आयोजक प्रमेज श्रेष्ठले अनलाइनखरलाई बताए ।
११ तारिख बिहान ११ बजे सुरु हुने कार्यक्रम अपरान्ह साढे तीन बजेसम्म चल्ने छ । जहाँ नेपाली र अष्ट्रेलियन युवा नेतृत्वले भिन्नभिन्न बिषयमा आफ्ना अनुभव सुनाउनेछन् ।
 

