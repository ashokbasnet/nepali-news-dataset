युएस नेपाल स्पोर्टस एण्ड कल्चरल डेभलपमेन्टको अधिवेशन हुँदै

अमेरिका । युएस नेपाल स्पोर्टस एण्ड कल्चरल डेभलपमेन्टको तेस्रो अधिवेशन न्यूयोर्कमा हुने भएको छ ।
अधिवेशन मार्च ११ तारेख शनिवार दिउँसो १ बजे ज्याक्सन हाइटस्थित थकाली किचेनमा हुने निर्णय भएको छ । संयुक्त राज्य अमेरिकामा रहेका सम्पूर्ण राष्ट्रिय तथा अन्तराष्ट्रिय नेपाली खेलाडीहरू, प्रशिक्षक, खेलकुद पत्रकार लगायत सम्पूर्ण खेलकुदप्रेमीहरुलाई अधिवेशनमा उपस्थित हुन आहृवान गरिएको छ ।
नेपालबाट आएर संयुक्त राज्य अमेरिकामा खेलकुद लगायत विभिन्न पेशामा रहेका विभिन्न क्षेत्रका पूर्व खेलाडीहरूबीच समन्वय गर्दै नेपालको खेलकुद विकासमा सहयोग पुरयाउने उद्देश्यले सन् २००९ मा युएस स्पोर्ट्स एण्ड कल्चरल डेभलपमेन्टको स्थापना गरिएको थियो ।
यसबीचमा संस्थाले नेपालको प्रतिनिधित्व गर्दै विभिन्न अन्तर्राष्ट्रिय प्रतियोगिताहरूमा सफलता प्राप्त गर्ने खेलाडीहरूलाई नगद पुरस्कारसहित सम्मान गर्दै कतिपय खेलाडीहरूको उपचार्थ सहयोग गरेको छ ।

