माओवादी नेता श्रेष्ठ फागुन अन्तिम साता युरोप आउने

१७ फागुन, पोर्चुगल । सत्तारुढ नेकपा माओवादी केन्द्रका प्रभावशाली नेता नारायणकाजी श्रेष्ठ प्रकाश फागुन अन्तिम साता युरोप आउने भएका छन् ।
पार्टीको प्रवासी संगठन नेपाली जनप्रगतिशील मञ्चको अधिवेशनमा सहभागी हुन नेता श्रेष्ठ युरोप आउन लागेका हुन् ।
पूर्वउपप्रधान तथा पराराष्ट्रमन्त्री रहेका श्रेष्ठ दुई साता युरोप भ्रमणमा रहेनछन् । श्रेष्ठ पोर्चुगल, बेल्जियम, फ्रान्स, स्पेन, स्विट्जरल्याण्ड र बेलायत लगायतका मूलुकमा हुने मञ्चको अधिवेशन तथा प्रशिक्षण कार्यक्रममा सहभागी हुने कार्यक्रम छ ।
११ मार्च शनिबारका दिन पोर्चुगलमा हुने मञ्चको पाँचौ अधिवेशनलाई सम्बोधन गर्न नेता श्रेष्ठ लिस्बन आउने कार्यक्रम तय भएको नेपाली जनप्रगतिशील मञ्च पोर्चुगलका महासचिव डोलराज भण्डारीले जानकारी दिए ।
उनका अनुसार अधिवेशनको सम्पूर्ण तयारी पूरा भएको छ । अधिवेशनले आगामी दुई बर्षे कार्यकालका लागि नयाँ नेतृत्व चयन गर्ने छ ।
माओवादी नेता श्रेष्ठ नेपाली संघसंस्था तथा नेपाली समुदायसँग हुने अन्र्तक्रिया कार्यक्रममा समेत सहभागी हुने बताइएको छ ।

