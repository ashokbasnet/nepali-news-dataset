युएईमा फरक-फरक समूहमा क्रियाशील झापाली समाजबीच एकता

युएई । समान नाम, उद्देश्य र क्षेत्र भए पनि फरक-फरक समूहमा युएईमा क्रियाशील झापाली समाज युएईबीच एकीकरण भएको छ । दुई झापाली समाजका सयौं झापाली तथा नेपालीहरुको सहभागितामा दुबईको मम्जर पार्कमा बृहत् वनभोज कार्यक्रम गरी एकताको घोषणा २४ फेब्रुअरीमा गरिएको हो ।
एकता, सहयोग र सहकार्यको मुल उद्देश्य लिएर सन् २०१५ नोभेम्बर १३ मा गठन भएको समाज एक वर्ष नबित्दै दुई भागमा विभाजित भएको थियो । एउटा समूहले काठमाडौं र अर्को समूहले झापा जिल्ला प्रशासन कार्यालयमा दर्ता गराई आफ्नो क्रियाकलाप र गतिविधिलाई निरन्तरता दिएका थिए ।
झापाको दर्तालाई मान्यता दिने, काठमाडौंमा दर्ता भएको समूहबाट महासचिव, लगायतका पदहरु सहित केन्द्र, क्षेत्र र विभागहरुमा ३० प्रतिशत कोटा सुरक्षित गर्ने लगायतका १० बुँदाहरुमा दुईपक्षीय सहमति भएपछि एकता सम्भव भएको हो ।

गत जनवरी १३ मा सम्पन्न झापाली समाजको प्रथम अधिवेशनले समेत नयाँ नेतृत्वलाई एकताका लागि पहल गर्न दबाव दिइएको थियो । अधिवेशन लगत्तै बसेको पहिलो केन्द्रीय समितिको बैठकले केन्द्रीय सदस्य मित्रलाल पोखरेलको संयोजकत्वमा ५ सदस्यीय वार्ता समिति गठन गरेको थियो । अर्को समूहले पनि हेमसागर भटराईको संयाजकत्वमा ५ सदस्यीय वार्ता समिति गठन गरेर वार्ताका लागि तत्परता देखाएको थियो ।
चरण-चरणमा वार्ता तथा औपचारिक तथा अनौपचारिक छलफल गर्दै केन्द्रीय पदाधिकारी तथा सदस्यहरुमा सम्मानजनक समायोजन गर्ने गरी कार्यवाहक अध्यक्ष मात्रिका लम्साल रहेको झापाली समाज युएई र रोहित भण्डारी अध्यक्ष रहेको झापाली समाज युएईबीच एकीकरण भएको हो ।
एकता वनभोज कार्यक्रममा एनआरएन, नेपाली विज्नेस काउन्सिल, नेपाली समाज, लगायत युएईमा क्रियाशील सामाजिक संघसंस्थाका प्रतिनिधिहरुको उत्साहप्रद उपस्थिति रहेको समाजका सचिव इन्ऽ भण्डारीले बताए । समाज एकता गर्नुपर्ने आवाज समस्त झापालीहरूबाट उठेको र यो एकताले सबै झापालीहरुको आत्मसम्मान बृद्धि हुने विश्वास प्रस्तावित महासचिव अशोक चापागाईले गरे ।

विभिन्न संघ/संस्थाका अगुवाहरुको चाहना पनि झापाली समाज एकताबद्ध रहनुपर्छ भन्ने रहेको कुरालाई मध्यनजर गर्दै दुवै पक्षको समझदारीमा एकीकरण भएकोमा यसले सबैमा सकारात्मक सन्देश प्रवाह हुने समाजको विधान संशोधन समितिका संयोजक तथा पत्रकार भरत शिवाकोटीले बताए । उनले अगाडि भने, ‘एकताको कारण केही साथीहरुमा असन्तोष रहे जस्तो देखिए पनि वर्तमान नेतृत्वले फरकमत राख्नेहरुको सुझावलाई ग्रहण गरेर जाने कुरामा सजक रहनुपर्छ ।’
‘सम्पूर्ण झापालीहरू एकजुट हौं भन्ने यथार्थतालाई आफूहरुले व्यवहारमा समेत लागू गरेका छौं,’ एकता घोषणाको उपलक्ष्यमा आयोजित वनभोजलाई सम्बोधन गदैं अध्यक्ष भण्डारीले भने, ‘समाजले थप गति लिनेछ, फुटेर होइन, जुटेर काम गर्नुपर्छ र एकतामा नै बल हुन्छ भन्ने आम भावनालाई समेटन सफल भएकोमा हामीहरु थप उत्साहित भएका छौं ।’
गैर आवासीय नेपाली संघ राष्ट्रिय समन्वय परिषदका युवा संयोजक निश्चल तीर्थ दाहालको प्रमुख आतिथ्यता रहेको उक्त कार्यक्रममा समाजका पूर्वअध्यक्ष मोहन शिवाकोटी, प्रवासी नेपाली मञ्च युएईका सचिव कृष्ण पौडेल, नेपाली समाज युएईका अध्यक्ष चन्ऽप्रसाद सापकोटा, साहित्यकार निमेश गिरी, नेपाल पत्रकार महासंघबाट उपाध्यक्ष लक्ष्मण खनाल, सचिव मेघराज सापकोटा, कोषाध्यक्ष, दिनेश आचार्य, पत्रकार रमाकान्त बाँस्तोला, जनप्रगतिशिल मञ्च युएईका अध्यक्ष हेमन्त पौडेल, नेपाली बिजनेस काउन्सिल युएई कोषाध्यक्ष एकेन्ऽ थापा, हरि चापागाई, इनासका महासचिव राम तामाङ, व्यावसायी मोती राई, सावित्रा कँडेल लगायत अन्य संघ संस्थाका प्रतिनिधिहरुको समेत उपस्थिति थियो ।

कार्यक्रमका प्रमुख अतिथि निश्चल तीर्थ दाहालले झापाली समाज युएई अब नयाँ शिरामा प्रवेश गरेको धारणा राख्दै झापाली समाजले गरेका कार्यहरु प्रशंसा गर्न योग्य रहेको बताए । उनले एकतालाई भावनात्मक रुपमा समेत सँगै लिएर अगाडि बढन समाजका अगुवालाई आग्रह गरेका थिए । झापाली समाज युएईको एकता एउटा दिशानिर्देशको रुपमा लिएर यसको सस्थागत विकासको लागि सबैले आआफ्नो ठाउँबाट योगदान गर्नुपर्नेमा जोड दिए ।
खेलकुद र नाचगानको रौनक उस्तै
वनभोजको रौनक बढाउन युवा, खेलकुद तथा संस्कृति विभागले विभिन्न खेलहरु खेलाएको विभागका सहसंयोजक हरि कटवालले बताए । भाले जुधाई, हाँडीफोर, रुमाल चोर, महिला तथा पुरुष समूहमा म्युजिकल चेयर जस्ता रोचक खेलको आयोजना गरी सबै खेलमा उत्कृष्ठ खेलाडीहरुलाई पुरस्कार प्रदान गरिएको खेल संयोजक दिनेश नेपालले जानकारी दिए ।

म्युजिकल चेयरमा महिला तर्फ सुनीता लिम्बू प्रथम, कमला खड्का द्वितीय, भाले जुधाईमा राम राजवंशी प्रथम, हाँडीफोरमा महिलातर्फ तारा पोखरेल र पुरुषतर्फ डिल्लीप्रसाद खतिवडा पुरस्कृत भएका थिए ।
त्यसरी नै रोमाञ्चक खेल रुमालचोर खेलमा असिम बाँस्कोटा, अमर राईको समूह सर्वोत्कृष्ठ भएको जानकारी खेल सहसंयोजक लिजा सिलवालले दिएकी छिन् ।
तातोआलु खेलमा अम्बिका नेपाली र पवित्रा अधिकारी क्रमशः प्रथम र दोस्रा भएका थिए ।
वनभोजमा सहभागी अधिकांश कलाकारले लोकपि्रय नेपाली गीतहरुमा नृत्य प्रस्तुत गरेर वनभोजलाई पूर्णरुपमा मनोरन्जनात्मक बनाएका थिए । ‘ठमेल बजारमा…’ बोलको गीतमा मनमोहक नृत्य प्रस्तुत गरेकी दिया कुँवरको कलाबाट प्रभावित भएर गल्फ स्पाइसी रेस्टुरेन्टका सञ्चालक लक्ष्मण गिरीले करिब ३ हजार रुपैयाँ प्रोत्साहन स्वरुप प्रदान गरेका थिए भने ‘आलुदम चना…’ बोलको नृत्यमा सहभागी मनोज पौडेल र सुनीता लिम्बूलाई जयपुर युवा परिवारको तर्फबाट तारा खड्काले पुरस्कार सौजन्य गरेका थिए ।

वनभोजमा भुपेन्द्र आचार्य, माइनसप्लस संग्रौला, अमर राईलगायतले कविता तथा गजल जस्ता प्रस्तुतिले वनभोजको वातावरण साहित्यमय बनाएका थिए ।
करिब ६ सय नेपालीहरुको उपस्थितिमा मनाइएको एकता वनभोज अत्यन्तै सभ्य र भव्य भएको बताउँदै यसको उल्लेख्य पक्ष भनेको समाजको एकताको घोषणा रहेको झापाली समाज युएईका प्रस्तावित द्वितीय उपाध्यक्ष मात्रिका लम्सालले बताए । प्रवासमा यति ठूलो संख्यामा नेपालीहरु उपस्थित भएको पहिलो वनभोज रहेको रहेको फुजेराबाट सहभागी खगेन्द्र कट्वालले बताए ।

समाजका अध्यक्ष रोहित भण्डारीको सभापतित्वमा सञ्चालित औपचारिक एकता सभामा एनआरएन, नेपाली समाज, नेपाली बिज्नेस काउन्सिल, नेपाल पत्रकार महासंघ, प्रवासी नेपाली मञ्च, जनप्रगतिशील मञ्च/मोर्चा, रुपन्देही समाज, पथरी शनिश्चरे समाज, जागरुक बचत कोष, स्याङ्जा सेवा समाज लगायतका प्रतिनिधिहरुको उपस्थिति रहेको थियो ।
अल मम्जर पार्क व्यवस्थापनसँग समाजका आजीवन सदस्य अनिस गौतमको नाममा वनभोजका लागि औपचारिक पूर्वस्विकृति लिइएको थियो । समाजका सचिव इन्द्र भण्डारीले औपचारिक कार्यक्रमको सञ्चालन गरेका थिए भने सांगीतिक कार्यक्रमको सञ्चालन डिल्ली हुमागाईं, उर्मिला बस्नेत, मुना बुढाथोकी र भरत बुढाथोकीले गरेका थिए ।

