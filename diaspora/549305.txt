एकतामा जोड दिँदै युएईमा मगर दिवस मनाइयो
१८ फागुन, युएई । प्रथम सहिद लखन थापाको स्मरण गर्दै युएईमा ३५ औं मगर दिवस मनाइएको छ । नेपाल मगर संघ शाखा युएईद्वारा १४० औं थापा स्मृति तथा ३५ औं मगर दिवस मनाइएको हो ।
शुक्रबार दुबईस्थित ईम्पेरियल सुइट होटेलमा विभिन्न साँस्कृतिक कार्यक्रमबीच  दिवस मनाइएको हो । कार्यक्रमको उद्घाटनमा ३५ वटा दीप प्रज्ज्वलन सहित नेपाली राष्ट्रगानको प्रस्तुति राखिएको थियो । त्यसपछि प्रथम सहिद क्याप्टेन लखन थापा मगरको तस्वीरमा माल्यार्पण गरिएको थियो ।
नेपाली राजदूतावास युएईका कार्यवाहक राजदुत नेत्रबहादुर टन्डनको प्रमुख आतिथ्यमा संघका अध्यक्ष राजु सिंजाली मगरको सभापतित्वमा मगर दिवस मनाइएको हो । कार्यक्रमको विशिष्ट अथितिमा नेपाल मगर संघ केन्ऽीय कार्यसमितिका वरिष्ठ उपाध्यक्ष गुरुप्रसाद घर्तीमगर, बिशेष अतिथिहरुमा नेपालका चर्चित मोडेल तथा कलाकार आरुसी अस्लामी मगर, अन्तर्राष्ट्रिय मञ्चका सदस्य गिरिमान थापा मगर साथमा नेपाल आदिवासी जनजाति महासंघ युएईका अध्यक्ष डेरराज तमु थिए ।
मन्तव्यका क्रममा खाम भाषा जागरण युएईका प्रतिनिधि पृथ्वीछक मगरले आफ्नो भाषामै मन्तब्य दिँदै युएईमा अर्को मगर संघ खुलेको भन्दै दुःख व्यक्त गरे । उनले मगरहरुमा एकता हुनुपर्ने बताए । मुख्यतः मगरहरुले तीनथरीका भाषा बोल्ने हुँदा समस्या देखिएको उनले बताए ।
त्यसैगरी जनजाति महासंघका अध्यक्ष डेरराज तमुले सामाजिकबाट राजनीतिक रुपन्तरण हुन सके मात्रै जनजातिको भलाई हुने बताए ।
मगर अन्तर्राष्ट्रिय मञ्चका सदस्य तथा कार्यक्रमका विशेष अतिथि गिरिमान थापा मगरले अबको आवश्यकता भनेकोे एकता र पहिचान भएको बताए ।
सांस्कृतिक झाँकी प्रस्तुत
नेपालको राजनीतिक तथा सामाजिक परिवर्तनमा सहिद थापाको योगदानको स्मरण गर्दै मनाइएको कार्यक्रममा मगर संस्कृति झल्काउने विविध झाँकीहरुका साथमा साँस्कृतिक कार्यक्रम प्रस्तुत गरिएको थियो ।
मगर समुदायमा लोकपि्रय र इतिहास मानिने सोराठी नाच विशेष रुचाइएको थियो । कार्यक्रमको विशेष आकर्षण भने नेपालका चर्चित मोडेल तथा डान्सर अरुसी अस्लामी मगरको प्रस्तुति रहृयो । नृत्यकार मगरले दर्शकहरुबाट निकै प्रंशसा बटुले ।

कार्यक्रममा मगर समुदायमा अति प्रचलित सोराठी, कौडा, सलैज्यु र पञ्चैबाजामा प्रत्यक्ष दोहोरीसमेत प्रस्तुत गरिएको थियो ।
कार्यक्रममा उपस्थित पाहुनाहरुलाई कलाकारहरुद्वारा स्वागत गान र कार्यक्रम संयोजक संघका वरिष्ठ उपाध्यक्ष उपेन्ऽ राना मगरले सम्पूर्णलाई स्वागत तथा धन्यवाद प्रकट गरेका थिए ।
कार्यक्रमको सञ्चालन संघका महासचिव हर्क थापा मगरले गरेका थिए भने साँस्कृतिक कार्यक्रममा संस्कृति विभाग प्रमुख भुवन मगरका साथै विशेष सहयोगीका रुपमा सानिका थापा मगर र सीता रजाली मगरले कार्यक्रम सञ्चालन गरेका थिए ।
कार्यक्रमका अतिथिहरुमा संघका प्रमुख संरक्षक, संरक्षक, सल्लाहकारहरु साथै जनजाति महासंघ युएईसँग आवद्ध ११ वटै जातीय संस्थाका प्रमुखहरु उषा तमु, महेश मोक्तान, नरबहादुर सुनुवार, किशोर चौधरी लगायत थिए ।
विभिन्न संघसंस्थाका अगुवा भीम गुरुङ सविनाय, जनसम्पर्क समितिका अध्यक्ष चित्र केसी, नेपाली समाज युएईका अध्यक्ष सीपी सापकोटा, फोटोपत्रकार लालबहादुर ढेंगा, मितेरी समाज युएईका प्रमुख संरक्षक प्रेम रिजाल साथै प्रायोजकहरु फिस्टेल ट्राभलबाट संचालिका मोती राई, परदेशी चलचित्र युनिटबाट निर्माता तथा कलाकार डिल तमु महादेव, इन्डेक्स एक्स्चेन्जकी सुस्मिता श्रेष्ठ लगायत बिभिन्न संघसंस्थाबाट समाजसेवी तथा बुद्धिजीवी अतिथिका रुपमा उपस्थित भएर हर्षोल्ल्ाासपूर्वक मगर दिवस मनाए ।

