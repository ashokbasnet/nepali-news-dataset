सिड्नीबासी शेर्पा समुदायले ग्याल्बो ल्होसार मनाउँदै

सिड्नी । अष्ट्रेलियाको सिड्नीमा भएका नेपालीहरु शनिबार धुमधामले ग्याल्बो ल्होसार मनाउँदैछन् । शेर्पा किदुङ अष्ट्रेलियाले आयोजना गरेको यो कार्यक्रममा नेपालीहरुबीच भेटघाट, शेर्पा साँस्कृतिक नृत्यहरु, शुभकामना आदान प्रदान लगायतका कार्यक्रम राखिएको छ ।
शेर्पा किदुङ अष्ट्रेलियाका उपाध्यक्ष लाक्पा शेर्पाले अनलाइनखबरलाई दिएको जानकारी अनुसार अष्ट्रेलियामा यो पर्व २००८ देखि मनाउन थालिएको हो । हाल सिड्नीमा कम्तिमा पनि दुई सय परिवार शेर्पा समुदायका नेपालीहरु रहेको अनुमान छ ।

