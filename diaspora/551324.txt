डेनमार्कको स्थानीय राजनीतिमा फड्को मार्दै संखुवासभाका अधिकारी

कोपनहेगन । डेनमार्कको स्थानीय राजनीतिमा संखुवासभाका इशानमान सिंह अधिकारीले सफलता प्राप्त गरेका छन् । अधिकारी डेनमार्कको संसदमा चौथो ठूलो दल अल्टरनेटिभ पार्टीको तर्फबाट कोपनहेगनसँग जोडिएका ब्रोंसहोए र भ्यानलोस क्षेत्रको बोर्डमा चुनिएका हुन् ।
सदस्यहरुबीच भएको आन्तरिक प्रतिस्पर्धाबाट उनी बोर्डमा चुनिएका हुन् ।
बोर्डमा पर्नु पनि ठूलो सफलता भएको बताउँदै अधिकारीले यो क्षेत्रमा नेपालीहरुको बसोबास धेरै भएकोले पनि पार्टीले विश्वाश गरेर आफूलाई बताए । बोर्डमा छानिएपछि उनले आफू नेपालीहरु सँगकै सल्लाहमा अगाडि बढ्ने र नेपालीहरुको हितका लागि पार्टीमा आवाज उठाउने पनि उनले बताए ।
डेनमार्कमा उदाउदो शक्तिको रुपमा लिइएको यो पार्टीले राष्ट्रिय निर्वाचनमा भाग लिएको पहिलो पटकमै चौथो ठूलो दल बन्न सफल भएको थियो । ‘गो ग्रीन’ को अवधारणालाई आत्मसात गरिरहेको सो पार्टी डेनमार्कमा लोकप्रिय बन्दै गएको छ । सो पार्टीले नवीकरणीय उर्जा, रिसाइकल प्रविधि, पुन:प्रयोगमा आउने सामग्रीमा जोड, नयाँ राजनीतिक संस्कृतिलगायतलाइ पार्टीको नीतिमा राखेर ‘हरीत क्रान्ती’ गर्नु पर्छ भन्नेमा जोड दिएको छ ।
 
 
 

