नयाँशक्ति मलेसियाको अधिवेशन सम्पन्न, अध्यक्षमा नरबहादुर सुनार

क्वालालम्पुर । ‘बैदेशिक रोजगारीमा रहेका नेपालीमाझ नयाँ शक्ति’ भन्ने नाराका साथ आइतबार सम्पन्न नयाँ शक्ति मलेसियाको अधिवेशनबाट नरबहादुर सुनारको अध्यक्षतामा २३ सदस्यीय नयाँ कार्यसमिति चयन गरिएको छ ।
क्वालालम्पुरस्थित होटल ग्राण्ड कन्टिनेन्टलमा सम्पन्न अधिवेशनले मलेशिया र नेपाल सरकारबीच हुन लागेको श्रम सम्झौतालाई छिट्टै सार्थकता दिएर कामदारको हकहित र सुरक्षाको प्रत्याभूति गराउन सम्बन्धित निकायको ध्यानाकर्षण गरेको छ ।
त्यस्तै भेलाले नेपालमा प्रत्यक्ष निर्वाचित कार्यकारी राष्ट्रपति बनाउने विषयमा पनि सम्बद्ध पक्षसँग माग गरेको छ ।
वैदेशिक रोजगारीमा गएका श्रमिकहरुले बिदेशबाट पनि आफ्नो मताधिकार प्रयोग गरी आफ्नो सक्षम नेतृत्व चयन गर्न पाउने अधिकार को सुनिश्चितता गर्न पनि सरकारसँग माग गरेको छ ।

