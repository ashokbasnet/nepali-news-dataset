व्रिसवेनमा पप अप डिनर आयोजना, नेपाली खानाको प्रवर्द्धन गर्ने उद्देश्य

व्रिसवेन । अष्ट्रेलियामा नेपाली खानेकुराको प्रवर्द्धन गर्ने उद्देश्यले सेफ्स पप अप डिनरको आयोजना गरिएको छ । मार्च ७ तारिखका दिन अष्ट्रेलियाको व्रिसवेन शहरमा डिनर आयोजना गरिएको हो ।
व्रिसवेनको युनिग्लोब बिजनेस ग्रुप र कुइन्सफोर्ड कलेजको संयुक्त प्रस्तुति तथा सिड्नीस्थित टु टेबल्सको आयोजनामा क्याफे ६३, स्टान्ली स्ट्रिटमा आयोजित कार्यक्रममा बिभिन्न नेपाली परिकारहरु थिए । टु टेबल्सका सेफ्स सुरज प्रधान र शिशिर कँडेल, क्याफे ६३ का सेफ अरुण पाण्डे, व्रिसवेनमै कार्यरत सेफ सन्तोष कँडेल लगायतको समूहले तयार पारेका परिकारहरुमा सहभागिहरुको उत्सुकता थियो ।

पप अप डिनरमा आमन्त्रित व्रिसवेनका नेपाली समुदाय लगायत बिदेशीहरुलाई नेपाली परिकारलाई भिन्दै तरिकाले प्रस्तुत गरिएको थियो । यस्तो किसिमको पप अप डिनर विश्वको नेपाली समुदायमा नै पहिलो पटक आयोजना गरिएको टु टेबल्सका सेफ सुरज प्रधानले जानकारी दिए ।
टिमका अर्का सेफ शिशिर कँडेलले मेनुको बारेमा थप जानकारी दिँदै नेपालमा खाँदै आइएका खानेकुराहरुलाई फरक ढंगले प्रस्तुतीकरण दिँदै अब सिड्नीमा पनि छिट्टै यस्तो पप अप डिनर आयोजना गरिने बताए । साथै उनले व्रिसवेनबाट प्राप्त सकारात्मक प्रतिक्रियाबाट आफू उत्साहित भएको पनि बताए ।

सेफ सुरज प्रधानले आउँदो अप्रिल ८ तारिखका दिन हुन गइरहेको टेस्टिङ नेपाल नेपाली फुड फेस्टिबलमा पनि विभिन्न नेपाली खानेकुरा चाख्न पाइने जानकारी दिए ।




