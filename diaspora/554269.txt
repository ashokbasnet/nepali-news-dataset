‘यति बेला उनीलाई’ युट्युबमार्फत् सार्वजनिक (भिडियोसहित)
सिड्नी । सुमधुर स्वरका धनी नारायण धितालको अर्को म्युजिक भिडियो ‘यति बेला उनीलाई’ म्युजिक नेपालको युट्युब च्यानलबाट रिलिज भएको छ ।
बेल्जियममा छायांकन गरिएको उक्त भिडियोमा प्रेम प्रसंग र प्राणघातक क्यान्सर रोग लागेर श्रीमती गुमाउनुको पीडालाई निकै मार्मिक ढंगले कथानक रुपमा प्रस्तुत गरिएको छ ।
गीतमा थकित यात्रीको शब्द, गायक धितालकै संगीत र महाराज थापाको संगीत संयोजन छ । हाल स्कटल्याण्डमा रही नेपालका चर्चित गायकहरुको म्युजिक भिडियो समेत बनाइसकेका अनुभवी निर्देशक दिपेश रेग्मीले निर्देशन गरेका छन् ।
उक्त म्युजिक भिडियोमा गायक नारायण धिताल, शान्ति भट्ट, शिवम धिताल र सुदर्शन घिमिरेको अभिनय छ ।
हाल बेल्जियम रहेका गायक धितालले अहिलेका चर्चित कलाकारहरु अन्जु पन्त, शिव परियार, रामचन्द्र काफ्ले, हरि लम्सालहरुसंगै चार वर्ष गन्धर्ब संगीत पाठशालामा गायन र संगीत अध्ययन गरेका थिए । गायक धितालले २०६० र २०६७ सालमा दुईवटा आधुनिक गीतको एल्बम निकालेका थिए ।
हेर्नुहोस् युट्युब च्यानलबाट रिलिज गरिएको म्युजिक भिडियो


