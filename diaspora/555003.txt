अमेरिकामा कराते खेलाडी ठकुरीले दाँतले उठाए १४० पाउण्ड तौल (भिडियोसहित)










वाशिंगटन डिसी । भूतपूर्व सितेरियो खेलाडी हाल अमेरिकन मरिन गोजु कराते दुई डान उज्जवल ठकुरीले अमेरिकामा पहिलो पटक खुकुरी काता प्रदर्शनको साथै दाँतले १ सय ४० पाउण्ड उठाएका छन् ।

झन्डै डेढ दशकदेखि अमेरिकाको डीसी महानगर क्षेत्रमा बसोबास गर्दै आएका ठकुरीले मार्च ११ तारिख, २०१७ मा साउथ क्यारोलिनामा आयोजना भएको ४३ औ युनिभर्सल मार्सल आर्ट्स प्रतियोगितामा ५ वटा बेजोड प्रस्तुति गर्दै नेपाल र नेपालीको पहिचान र शान बढाउन सफल भएका छन् ।

उक्त बिशाल प्रतिस्प्रद्धात्मक प्रतियोगितामा करिव ३ सय जना खेलाडीहरुको सहभागिता रहेको अमेरिका कै उत्कृष्ट प्रतियोगितामा ८ मिनेटमा ५ वटा आफ्नो कला प्रस्तुति गर्न सफल भएका छन् । उनले प्रथम भ्यानडम शैलीमा १ मिनेट भित्र दाँतले ४० पाउण्ड उठाई २० वटा टायल्स (झिंगटी), दोश्रो भ्यानडम शैलीमा १ सय पाउण्ड दाँतले १० सेकन्डमा, तेश्रो ठकुरीले आफ्नै शैलीमा निर्माण गरेको खुकुरी काता प्रस्तुत गरेका थिए ।

यसैगरी उनले चौथो, भ्यानडम शैलीमा शरीरमा २० पाउण्ड राखी १० सेकन्डमा तेन्शो काता प्रदर्शनको गरे भने अन्तिम पाँचौमा भ्यानडम शैलीमा १ सय ४० पाउण्ड दाँतले उचाली साहसिक प्रदर्शन गरेका थिए । उनले उक्त प्रतियोगितामा आफूभन्दा ठूलो उचाई भएको ७ फिट लामो पदक तथा ५ वटा प्रशंसा पत्र प्राप्त गरेका छन् ।





उनले गत महिना अमेरिका गट ट्यालेन्टमा छनौटको लागि पेनसेलभेनियामा प्रस्तुत गरिसकेका छन् भने गिनिज बिश्व पुस्तकको लागि भिडियो (श्रब्य दृश्य ) पठाएका छन् भने हाल उनी त्यसको परिणामको प्रतिक्षामा छन् ।

ठकुरी उमेरका खेलाडीहरु यो उमेरमा अवकास लिने अवस्थामा हुन्छन् भने उनी उमेरले बृद्ध नहुने मान्यतामा बिश्वास राख्दछन् । यसको साथै उज्जवल ठकुरी गिनिज बुक अफ वर्ल्ड रेकर्डको नजिक पनि रहेका छन् । त्यसको लागि उनले सम्पूर्ण कागजात पठाईसकेका छन् भने केहि समय भित्र नतिजा प्रतीक्षामा रहेको बताएका थिए ।

ठकुरीले हालसम्म १३ स्वर्ण, ४ रजत तथा ४ काश्य पदक हात पारिसकेका छन् । ठकुरीले अमेरिकाका सात वटा राज्यहरु साउथ क्यारोलिना,नर्थ क्यारोलिना,भर्जिनिया, डीसी, मेरिल्याण्ड, पेनसेलभेनिया, न्युजर्सी तथा न्युयोर्कमा कराते खेलमा पदक प्राप्त गर्ने  नेपाली मुलका खेलाडी भएका छन् ।

हेर्नुहोस् भिडियो 










