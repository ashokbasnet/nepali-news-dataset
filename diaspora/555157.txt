साउदीअरवमा नेपालीहरुले होली मनाउँदै भलिबल खेले

साउदी अरब । नेपालीहरुको रोजगारीको दोश्रो गन्तव्य मुलुक साउदी अरबमा होलीको रौनक बिशेष देखिएको छ ।
छुट्टकिो अनुकुल मिलाएर नेपालीहरु चाडपर्व मनाउदा कहिले हप्तादिन पहिला र कहिले त्यस पछिका केहिदिनहरु भित्र मनाउने गरिन्छ । इस्लामिक धर्मभन्दा बाहेक खुलेआम कुनै संस्कृति मनाउने र त्यसको प्रचारप्रसार समेत गर्न छुट नभएकोले नेपालिहरु विभिन्न खेलकुद तथा अन्य कार्यक्रमको माध्यम बाटा आˆनो चाडपर्व मनाउने गर्दछन् ।
“होली खेल्दै भलिबलमा रमाउँदै” भन्ने मुल नाराका साथ रियाद लाङ्घाली र स्टार स्पोर्टस् ग्रुपले आयोजना गरेको अन्तर नेपाली खुल्ला भलिबल प्रतियोगिता सकिएको छ ।
कार्यबाहक राजदुत आनन्द प्रसाद शर्माको प्रमुख आतिथ्यमा आयोजित प्रतियोगिता रियाद सिटीदेखि लगभग १३० किलोमिटर टाढा रहेको जिरो वेस्ट कम्पनीको प्रांगणमा भएको थियो ।

१५ टिमको प्रतिस्पर्धा रहेको प्रतियोगिताको उपाधि माछापुछ्रे क्लवले जितेको छ । त्यस्तै पश्चिमाञ्चल स्पोर्टस ग्रुप दोस्रो र आयोजक रियाद लांघाली स्पोर्टस् ग्रुपले तेस्रो स्थान हात पारेको छ । तीन तीन स्थान जित्नेले क्रमसः ४३ हजार, २३ हजार र ११ हजार ५०० पुरस्कार पाए ।

