अमेरिकाको कोलोराडोमा होली मनाइँदै
अमेरिका । कोलोराडो राज्यमा रहेका नेपालीहरुले अघिल्ला वर्ष जस्तै यस वर्ष पनि होली उल्लासमय रुपमा मनाउने भएका छन् ।
मार्च १२ तारिख आइतबार बिहान ११ बजेदेखि दिउँसो १ बजेसम्म ब्राइटन स्थित सनातन मन्दिरमा होली कार्यक्रम हुँदै छ । नेपाली समुदायको संस्था नेपाली घरको गत शुक्रबार बसेको बैठकले यस्तो निर्णय गरेको थियो ।
नेपाली घरले कोलोराडोमा रहेका संस्थाहरुका प्रतिनिधि, व्यवसायी, कर्मचारी, पत्रकारका साथै सबै नेपालको संस्कृतिप्रति आस्था राख्ने सबैलाई होली कार्यक्रममा सहभागी हुन आग्रह गरेको छ ।
 – नातिबाबु भट्ट

