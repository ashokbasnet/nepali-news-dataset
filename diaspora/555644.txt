सामाजिक अभियन्ता निरज थापा दुबईमा सम्मानित
यूएई । कास्की आदर्श सेवा समाजले मानवअधिकारकर्मी तथा सामाजिक अभियन्ता निरज थापालाई दुबईमा सम्मान गरेको छ । समाजको तेश्रो स्थापना दिवस मनाउने क्रममा गत शुक्रवार १० मार्च २०१७ का दिन यूएईको दुबईको सिन्ध पन्जाब रेस्टुरेन्टको सभाहलमा मानव अधिकार एसियन फोरम नेपालका अध्यक्ष थापालाई सम्मान गरिएको हो ।
नेपाली राष्ट्रिय गानका धुनका साथ केक काटेर विधितत रूपमा कार्यक्रमको उद्घाटन गरिएपछि आयोजकको तर्फबाट समाजका संस्थापक तथा संरक्षक ढकालले स्वागत तथा शुभकामना मन्तव्य प्रकट गरेका थिए ।
प्रमुख अतिथिको रूपमा समारोहमा उपस्थित भई कार्यक्रमको शोभा बढाइ दिएकोमा मानवअधिकारकर्मी तथा कास्कीका सामाजिक अभियन्ता थापाप्रति समाज कृतज्ञ रहेको संरक्षक ढकालले जानकारी दिए । समाजका अध्यक्ष मनोजकुमार सैंजुको सभापतित्वमा सम्पन्न समारोहको कार्यक्रम सञ्चालन महासचिव केदार कुँवरले गरेका थिए ।
उक्त समारोहमा नेपाली समाज युएईका भूपू अध्यक्ष तथा समाजसेवी एवम् कास्की आदर्श सेवा समाज युएईका संस्थापक तथा संरक्षक कृष्णबहादुर ढकाल, नेपाली समाज युएईका निवर्तमान अध्यक्ष एवम् कास्की आदर्श सेवा समाज युएईका संस्थापक सदस्य एवं सल्लाहकार ज्ञानेन्ऽबहादुर कार्की, नेपाली बिजनेस काउन्सिल युएईका कोषाध्यक्ष एकेन्ऽबहादुर थापाले युएईको सामाजिक क्षेत्रमा कास्की समाजले निर्वाह गरेको भूमिकाको प्रशंसा गरेका थिए ।
कार्यक्रममा तमु समाज युएईका भूपू अध्यक्ष तथा वर्तमान सल्लाहकार राजु गुरूङ, बाग्लुङ सेवा समाज युएईका अध्यक्ष पिताम्बर पाण्डे, समाजसेवी व्यावसायी छविलाल कुँवर, कास्की आदर्श सेवा समाज युएईका संस्थापक अध्यक्ष तथा वर्तमान सल्लाहकार गुप्तशेखर पौडेलको उपस्थिति रहेको थियो ।

