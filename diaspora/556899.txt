जनसम्पर्क समिति स्पेनको अध्यक्षमा इन्द्रप्रसाद शर्मा निर्वाचित

बार्सिलोना । नेपाली जनसम्पर्क समिति स्पेनको अध्यक्षमा इन्द्रप्रसाद शर्मा निर्वाचित भएका छन् । अर्का प्रत्यासी बिष्णु रिजाललाई ५ मतले पराजित गर्दै शर्मा बिजयी भएका हुन् ।
शर्माले २१० मत तथा रिजालले २०५ मत प्राप्त गरे । प्यानलसहित चुनावमा होमिएका दुईमध्ये इन्द्रको प्यालनबाट आफूसहित ८ जना निर्वाचित भएपछि नयाँ कार्यसमितिमा पनि उनले बर्चश्व प्राप्त गरेका छन् । रिजालको प्यानलबाट पाँचजना निर्वाचित भए ।
कार्यसमितिको उपाध्यक्षमा बिदुर गौतम र राम सापकोटा निर्वाचित भएका छन् । यस्तै महामन्त्रीमा राम प्रसाद सापकोटा, सह-महामन्त्री रामु चालिसे र कोषाध्यक्षमा सुस्मिता कंडेल निर्वाचित भएका छन् ।
कार्यसमितिको सदस्यहरुमा १२ जनाको उम्मेदवारी परे पनि सर्वाधिक मत प्राप्त गर्ने ७ जना बिजयी भए । निर्वाचित कार्यसमिति सदस्यहरुमा मुक्ती प्रसाद श्रेष्ठ, अन्जु तिमिल्सिना अधिकारी, सुभाषबहादुर बिष्ट, राजेश रेग्मी, लोकबन्धु बस्नेत, सुभास आचार्य र लक्ष्मण खत्री छन् ।
निर्बाचन समितिले १ हजार ३१ जना मतदाता संख्या रहेको बताए पनि करिव ४४ प्रतिशत मतदाताले मात्र चुनावमा भाग लिएका थिए । गैरकांग्रेसीहरुले समेत मतदान गरेको भन्दै धेरैले आलोचना गरेका थिए । मतदात गर्ने बिषयलाई लिएर केहिबेर सामान्य बिबाद देखिए पनि निर्वाचन परिणामलाई सबै उम्मेदवारहरुले स्वीकार गरिसकेका छन् ।
मतगणना स्थलमा सञ्चारकर्मीलाई प्रबेश दिइएको थिएन । यस बारे भुल भएको भन्दै नेपाली जनसम्पर्क समिति स्पेनले माफी मागिसकेको छ ।
नेपाली जनसम्पर्क समितिको आइतबार सम्पन्न पाँचौ अधिबेशनको उद्घाटन नेपाली काँग्रेसका महामन्त्री डा. शंशाक कोइरालाले गरेका थिए भने केन्ऽीय प्रतिनिधिको रुपमा कांग्रेस नेता सुरेन्द्रराज पाण्डे सहभागी थिए ।

