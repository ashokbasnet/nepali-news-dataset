सिड्नी नेप्लिज फुटवल कपको उपाधि चुम्यो बेनी फुटवल क्लबले
२७ मार्च, सिड्नी । पहिलो सिड्नी नेप्लिज सकर कपको उपाधि बेनी फुटवल क्लवले चुमेको छ ।
दशवटा टीम सहभागी भर्इ चार महिनासम्म चलेको प्रतियोगिताको फाइनल खेल गत शनिवार सम्पन्न भएको हो ।
फाइभ स्पोर्ट्स क्यारिम्बा खेल मैदानमा रातको ८ बजे सम्पन्न भएको फाइनल खेलमा डाँफेका खेलाडीलाई डि बक्सभित्र लडाई पाएको पेनाल्टीलाई रवि सिन्केमानले बललाई जालीको दिशा देखाउँदै खेलमा अग्रता लिने मौका डाफेले पाएको थियो ।
एक पछि अर्को आक्रमण गर्ने क्रममा बेनी एफसीका खेलाडीलाई डि बक्समा लडाए पछि पेनाल्टीको अवसर पायो र खेल बराबरीमा ल्याउने मौका पनि बेनी एफ सीका बर्सात मगरले बिना गल्ती बललाई जाली चुमाउँदै खेल १-१ को बराबरीमा ल्याएका थिए पहिलो हाफको अन्तिम तिर बेनी एफसीका सुसन श्रेष्ठको क्रसमा सविन केसीले हेड गोल गर्दै खेलमा २-१ ले अग्रता लिने मौका पायो ।
अग्रता धेरै टिक्न सकेन र बेनी एफसीको गोल किपरको गल्तीको फाईदा उठाउँदै पाएको फ्रि किकलाई डाँफेका निर्देशले सदुपयोग गर्दै खेल २-२ बराबरीमा ल्याएका थिए । त्यसपछि दुबै टिम निकै आक्रमण शैलीमा खेलेका थिए ।
खेलको अन्तिमतिर डाँफे १० खेलाडीमा सिमित भएको थियो । ८० मिनेटको बाँकी समय दुबै टिमबाट गोल हुन नसकेपछि खेल सुधा ट्राईबेकरमा पुगेको थियो ।

ट्राईबेकरमा बेनीले डाँफेलाई ४-२ ले पराजित गर्दै पहिलो सिड्नी नेपलिज सकर कपको उपाधी उचाल्न सफल भएको हो । प्रतियोगिताभर सबै भन्दा धेरै १३ गोल गर्दै र फाइनल खेलको म्यान अफ द म्याच बेनी एफ सीका सबिन केसी भएका थिए ।
 
 
 

