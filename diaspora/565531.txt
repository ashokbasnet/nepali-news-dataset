प्रवासी मञ्चको नेतृत्व फेरियो, अब प्रभु थापाले हाँक्ने

२१ चैत, अमेरिका । प्रवासी नेपाली मञ्च, अमेरिकाको मार्च ३१ देखि अप्रिल २ तारिखसम्म चलेको अधिवेशनले प्रभु थापाको नेतृत्वमा नयाँ कार्यकारी समिति चयन गरेको छ । सर्बसम्मत नयाँ नेतृत्व छनोट गर्ने प्रयास बिफल भएपछि मञ्चले निर्वाचनमार्फत नयाँ नेतृत्व चयन गरेको हो ।
थापा यसअघि मञ्चको महासचिव थिए ।
अमेरिकाको मेरिल्याण्ड राज्यको बाल्टिमोरमा भएको अधिवेशनले वरिष्ठ उपाध्यक्षमा टेक गुरुङलाई छनोट गरेको छ । उपाध्यक्षमा बेनी यादब कंडेल, (गोपाल) ,श्यामराजा महत ,यमुना भट्टराई र ईश्वरी भट्र्ट निर्वाचित भए ।
महासचिवमा राधा कृष्ण देउजाको पल्लाभारी भएको छ । उपमहासचिवमा कृष्णप्रसाद लामिछाने, कोषाध्यक्षमा हेमन्त भेटवाल निर्वाचित भए । सचिवमा छबि पाण्डे, जानकी कार्की, प्रदिप तिमिल्सिना, उधबहादुर पन्त निर्वाचित भएका छन् ।
पूर्व संस्कृति पर्यटन तथा नागरिक उड्डयनमन्त्री पृथ्वी सुब्बा गुरुङको प्रमुख कार्यक्रमको प्रमुख अतिथिका रुपमा कार्यक्रममा सहभागी भएका थिए । कार्यक्रममा एमालेका केन्द्रीय नेताहरु युवराज कार्की, खगराज अधिकारीलगायत आधा दर्जन नेता निम्ता मान्न पुगेका थिए ।
विभिन्न प्रवासी संगठनका व्यक्तिहरुको उपस्थिति रहेको कार्यक्रममा हास्य कलाकार सागर लम्साल (बले सोल्टी), हरिप्रसाद निरौला (कक्रोज) ले विभिन्न प्रस्तुति दिएका थिए ।
प्रवासी नेपाली मञ्च, अमेरिका नेकपा एमाले समर्थित प्रवासी नेपालीहरुको संगठन हो । मञ्चले पार्टी संवद्धहरुलाई अमेरिकामा संगठित गर्दै आइरहेको छ ।

