एक्सपर्ट एजुकेसनको शाखा इटहरीमा पनि

इटहरी । अष्ट्रेलिया अध्ययनका लागि परामर्श सेवा उपलब्ध गराउँदै आएको अग्रणी संस्था एक्सपर्ट एजुकेसन एण्ड भिसा सर्भिसेजले सुनसरीको इटहरीमा आफ्नो नयाँ शाखा कार्यालय स्थापना गरेको छ ।
एक्पर्टको यो १२औं शाखा हो । शाखाको उदघाटन सुनसरीका जिल्ला शिक्षा अधिकारी खगेन्द्र सुबेदीले गरेका हुन् ।
एक्सर्टले आफनो शाखा बिस्तार गरेसँगै पूर्व क्षेत्रका बिद्यार्थीले अष्ट्रेलिया अध्ययनका लागि परामर्श तथा भिसा सेवा लिन राजधानी जानुपर्ने बाध्यता अन्त्य भएको छ ।
सन् २००३ मा अस्ट्रेलियाको सिड्नीमा मूख्य कार्यालय राखेर सञ्चालनमा आएको एक्सपर्टले नेपालमा भने सन २००६ बाट मात्र सेवा आरम्भ गरेको सञ्चालक भव तिमल्सिनाले बताए ।

उनका अनुसार ११ बर्षको अबधिमा एक्सपर्टमार्फत् झण्डै २० हजार बिद्यार्थीले परामर्श सेवा लिँदै अष्ट्रेलिया पुगेका छन् ।
उदघाटन कार्यक्रममा शाखाका कार्यकारी प्रमुख कमल तिमल्सिना, कार्यक्रम निर्देशक भुवन पाण्डेले एक्सपर्टले दिँदै आएको सेवा बारे चर्चा गरेका थिए ।
कार्यक्रममा एक्सपर्टका संस्थापक एवं प्रमुख कार्यकारी अधिकृत सञ्जीव शर्माले नयाँ शाखा कार्यालयको सफलताको कामना गर्दै अष्ट्रेलियामा आफ्नो भविष्य निर्माणका लागि जान चाहने बिद्यार्थीलाई एक्सपर्टले सही मार्गदर्शन गर्ने बताए ।

