एएनए सम्मेलन बाल्टिमोरमा हुने, तयारी सुरु
२५ चैत, अमेरिका । दी एसोसिएसन अफ नेपलिज इन अमेरिका (एएनए) को सम्मेलन अमेरिकाको बाल्टिमोरमा हुने तय भएको छ ।
आगामी जुन ३० देखि जुलाई २ तारिखसम्म हुने सम्मेलनको तयारी पूरा भएको एनएले जनाएको छ ।
बाल्टिमोरका समाज सेवी तथा व्यवसायी विजय श्रेष्ठ सम्मेलनको संयोजकमा नियुक्त भएका छन् । श्रेष्ठले आयोजक तथा उप समिति छिट्टै निर्माण गरेर सम्मेलन तयारीलाई पूर्णता दिनेछन् ।
संयोजक श्रेष्ठले सम्मेलनलाई भव्य र सभ्य बनाउन आफू क्रियाशील रहेको भन्दै अमेरिकामा रहेका सम्पूर्ण नेपाली समुदायलाई सहभागी हुन् आग्रह गरे ।
सम्मेलनमा खेलकुद ,सांस्कृतिक कार्यक्रम, विविध विषयका संगोष्ठी ,भेषभुषा प्रदर्शन, प्रतिभा प्रतियोगितालगायत कार्यक्रमहरु पनि आयोजना गर्ने एनएले जनाएको छ ।

