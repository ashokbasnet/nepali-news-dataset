नेपाली नयाँ वर्षमा मेल्वर्नमा क्रुज पार्टी हुँदै

९ अप्रिल, मेल्वर्न । सही हो इभेन्ट्सको आयोजनामा नेपाली नयाँ बर्ष २०७४ को अवसरमा मेल्बर्नमा नयाँ बर्ष बिशेष क्रुज पार्टी हुँदै छ ।
लाइभ गीत संगीत र डिजेका साथ नाचगान गर्दै नयाँ बर्षलाई रमाइलोसँग स्वागत गर्न मेल्बर्नको सही हो इभेन्ट्सले कार्यक्रमको आयोजना गरेको हो ।
यही १४ तारिक शुक्रबार हुने क्रुज पार्टिको ३ सय ५० वटा टिकट बिक्री भैसकेको आयोजक टिमका सुजन खरेलले अनलाइनखबरलार्इ बताए। १४ तारिक बेलुका ५ बजे मेल्बर्न शहरको डक्ल्यान्डबाट सुरु हुने क्रुज यात्रा विलियम्स्टाउन हुँदै राती ९ बजे डक्ल्यान्डमा आएर सकिने छ।
क्रुज पार्टिमा सबै उमेर समुहका नेपालीहरुको सहभागीता हुने र त्यसलाई कसरी भरपुर मनोरन्जनात्मक बनाउन सकिन्छ भनेर आयोजक लागिपरेको सही हो इभेन्ट्सका खरेलले बताए।
क्रुज पार्टीलाई अझै रोचक बनाउन उत्कृष्ट पहिरन लगाउने महिला-पुरुष, उत्कृष्ट नृत्य गर्ने महिला-पुरुष र उत्कृष्ट पहिरन लगाउने जोडीलाई पुरस्कृत समेत गरिनेछ भने दुई जनालाई लक्की ड्रबाट पुरस्कृत गरिने छ ।
डिनरको ब्यबस्था समेत भएको सो क्रुज पार्टीको टिकट ५५ डलर राखिएको छ भने १० बर्ष भन्दा मुनिका बालबालिकाका लागि नि:शुल्क प्रवेश दिइने छ ।
 

