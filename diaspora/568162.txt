साउदी सरकारकाे आममाफीको फाइदा लिन नेपाली कामदारलाई कन्सुलेटको आग्रह

९ अप्रील, साउदी ।  हालै ९० दिनको समयसिमा तोकी साउदी सरकारले अवैध रूपले लुकीछिपी रहेका आप्रवासी कामदारहरूलाई आ-आफ्नो देश फर्कने अन्तिम मौका प्रादान गरेको छ ।
यो अवसरलाई गुमाउने कामदारहरूलाई भारी जरिवाना तिर्नुपर्ने कडा नीति साउदी सरकारले लिएको छ ।
खस्कंदो आर्थिक अवस्थाका कारण साउदी अरबमा स्थापित कम्पनीहरू धरासायी बनीरहेका छन् । ती कम्पनीहरूमा कार्यरत नेपाली कामदारहरू जसको अस्थायी अनुमती पत्रसमेत नबनेकाे र कतिको बनेर नविकरण हुन नसकी कम्पनीमा कार्यरत रहेर पनि स्वतह अवैध बन्न पुगेका छन् ।
यसबारेमा भने कामदारको कुनै दोष नभएकाले छुट्टै प्रकृया मार्फत यस समस्याको सम्वोधन गर्ने जानकारी प्राप्त भएको तर कसरी गर्ने भन्ने प्रष्ट सर्कुलेसन प्राप्त नभएको जेद्धाका कार्यवहाक महावाणीज्यदूत रेवती रमण पौडेल बताए ।
एप्रिल ७ मा यीनै बिषयलाई लक्षित गरी माहावाणीज्य दूतावास जेद्धाले त्यस भेगमा रहेका नेपाली समुदायको बृहत भेला राखी यस आममाफी प्रकृयाको बारेमा व्यापक प्रचारप्रसार अभियान थालेको छ ।
यस सम्बन्धमा दूतावासले विज्ञप्ती नै जारी गरेको छ । नेपाली समुदायको सहयोग र सहकार्यमा आगामी दिनमा जिजान, यान्वु, तावुक, ताइफ, खामीस, अबहा लगायत अन्य क्षेत्रहरूमा स्थलगत भ्रमण गरेर नेपाली कामदारलाई यो मौकाको फाइदा लिन सूचित गरी सहयोग गर्ने बताएको छ ।

 

