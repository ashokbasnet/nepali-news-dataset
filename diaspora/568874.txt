जापानमा ‘नेपाल फेस्टिवल’

१० अप्रील जापान । नयाँ वर्ष २०७४ को पूर्वसन्ध्यामा जापानमा दुई दिने बैशाखी मेला -नेपाल फेस्टिवल) आयोजना गरिएको छ ।
एनआरएन क्यूसू जापान, फूकूओका नेपाल सोसाइटी र क्यूसू नेपाल फ्रेन्डसीपको संयुक्त आयोजनामा मेला आयोजना गरिएको हो ।
तेन्जिन चुओउ पार्कमा अप्रील ८ र ९ तारीखसम्म मेला संचालन भएको थियो । जापानमा रहेका नेपाली एबम बिदेशीले अवलोकन गरेको मेलाको उदघाटन जापानका लागि नेपाली राजदूत कृष्ण अर्यालले गरेका थिए ।
उद्घाटन कार्यक्रममा जापानका लागि नेपाली पर्यटन दुत अनुज थापा,एनआरएनए जापानका उपाध्यक्ष टकं गैरे, एनआरएनए क्यूसूका अध्यक्ष किरण बर्मा, हाम्रो नेपाल, हामी नेपालीका संयोजक धर्म अधिकारी, बैशाखी मेला संयोजक रामकृष्ण श्रेष्ठको उपस्थिति रहेको थियो ।
नेपाल फेस्टिवलमा नेपाली भेषभुषा र रहनसहन झल्कने झाँकी, लाखे नृत्य, पन्चेबाजा लगायतका प्रस्तुती रहेका थिए ।
मेलामा बिभिन्न नेपाली परिकारका खानासहित, रेमिटान्स, नेपाली कपडाका स्टल गरी बिभिन्न २७ स्टल राखिएको थियो ।


