भिजिट भिसाले युएईमा नेपाली चौरमा सुत्न बाध्य

१० अप्रील, यूएई । भिजिट भिसाले गर्दा यूएईमा नेपालीहरुले दुःख पाएकाछन् । नेपालीहरु चौरमै सुत्नुपर्ने अवस्था आउने गरेको छ ।
अध्यागमनको कर्मचारीको मिलेेमतोमा सेटिंग गरेर भिजिट भिसामा खाडी मुलुक पठाउने गरिएको छ ।
यसले गर्दा नेपालीहरुले धेरै दुःख पाउने गरेकोले भिजिट भिषा बन्द गरिनु पर्ने यूएईका विभिन्न संघसंस्थहरुले सरकारसंग आग्रह गरेकाछन् ।
नेपाल सरकारका तर्फबाट यूएई पुग्ने हरेक प्रतिनिधी मण्डलसंग यूएईका सरोकारवालाहरुले पटक पटक यसै विषयमा ध्यानाकर्षण गर्ने गरेको बतायएको छ ।
केही दिन अगाडि नेपाली एमबेसीमा नेपालबाट आएका सांसद प्रभु साहको टोलीलाई पनि भिजिट भिसाको कारण नेपालीले पाएको दुःखको बारेमा जानकारी गराइएको थियो ।
यहाँका नेपालीहरुले आफूहरुसंग प्रमाणहरु भएको भन्दै कार्वाहीको माग समेत गरेका थिए । यदी कार्वाही नगर्ने भए भिजिट भिसा नै बन्द गर्ने पर्ने माग उनीहरुको छ ।
सरकारले राम्रा निर्णयहरु गरेतापनि कार्यान्वयन गर्न नसक्ने भन्दै यूएईका निम्न वर्गका नेपालीहरुको हितमा हुने निर्णय कार्यान्वयन गर्नुपर्ने माग उनीहरुले गरेकाछन् ।
यस्ता छन् सवालहरु
१) भिजिट भिसामा आएर काम खोज्नेहरुले दुःख पाएका हुन । घुम्न आउनेले दुःख पाएका छैनन । भिजिट भिसा काम खोज्नलाई हैन घुम्नलाई हो भन्ने जानकारी सबैलाई थाहा छ तर काम गर्न आउनेलाई भिजिट भिसामा पठाइन्छ ।
२) भिजिट भिसालाई ब्यवस्थित गर्ने हो । तर बन्द गर्ने हैन । भिजिट भिसा बन्द गर्दा समस्या समाधान हुन्छ भन्ने हैन । किनकी अहिले पनि भिजिट भिसा खुल्ला छैन । खुल्ला नभएर नै सेटिङ मार्फत आएका हुन । किन र कसरी आए उनीहरु प्रश्न यो हो ।
३) म यहाँ छु । म मेरो श्रीमती, छोराछोरी, भाईबहिनी, आमाबुवालाई दुबई घुमाउन चाहन्छु र त्यो सामथ्र्य राख्छु । अब मैले विश्व घुम्न पाउनुहुन्न भनेर तर्क गर्न मिल्छ कि मिल्दैन ?
४) भिजिट भिसाको ब्यापार गर्नेलाई सरकारले कानुनी कारबाही गर्न किन सक्दैन ? सेटिङ गरेको प्रमाण हुँदा पनि कारबाही गर्न कसले रोकेको छ सरकारलाई ? सारजाह, अजमान र दुबईमा भिजिट भिसामा ल्याएर अलपत्र पार्नेहरुको कारबाही यसरी नै हुन्छ त ? हामी भिजिटमा आउनेको हवाई टिकट, इमिग्रेसनको स्टाम्प र भिसाको प्रतिलिपी उपलब्ध गराउनेछौ । के सरकारले ती भ्रष्ट कर्मचारीलाई कारबाही गर्ने हिम्मत राख्छ ?
५) नेपाल सरकारका मन्त्री र कर्मचारी नै भिजिट भिसाका दलालहरुसँग उठबस गर्नहुन्छ कि हुन्न ? यहाँ युएईमा आएर मन्त्री पनि भिजिट भिसाका दलालहरुसँग उठबस गरेका फोटाहरु सार्वजनिक हुनुलाई कसरी लिनु हुन्छ ?
६) विश्व मान्यता, मानबअधिकार र अन्तराष्ट्रिय कानुन अन्तर्गतमा रहेर बिभिन्न देशमा घुम्न पाउनु मेरो अधिकारको कुरा हो । आर्थिक हिसाबले म सक्षम छ छैन भनेर सरकारले जाँच्न सक्छ । अनुमती दिन र नदिन सक्छ तर बिनाकारण बन्द गर्न सक्दैन ।
७) संलग्न मानव तस्कर, कर्मचारी र स्वयम् ब्यक्तिलाई छानबीन गरी सर्बस्व सहित कारावासको सजाय दिने कानुन बनाउन के ले छेकेको छ ? किन बन्न सक्दैन ? सरकार कठोर किन बन्न सक्दैन ? हुँदा हुँदा प्रहरी त घुस पनि सेक्समा माग्न थालेछ ।
८) तसर्थ भिजिट भिसाको बन्द हैन ब्यवस्थित गर्न तर्फ पहल होस । कमिसनको चक्करमा पर्नेहरुले अरु कमिसन बढ्ने लोभमा यो निर्णयको स्वागत गर्नु स्वभाविक हो । अन्यथा लिन जरुरी छैन ।
के त्रिभुवन अन्तराष्ट्रिय विमान स्थलदेखि मात्र आएका छन खाडी मुलुकमा भिजिट भिसामा ? सरकारले गरेको निर्णय कायर निर्णय हो ।
यहाँ पीडित भएकाहरु र सम्बन्धित दलालहरु, मेनपावर, एजेन्सी हरुको नाम नै किटान गर्दा र बिमानस्थलको कर्मचारी हरुको सेटिङ बारे जान्दाजान्दै पनि किन कारवाही हुन सकेन र उल्टो सेवा नै बन्द गरियो ? के बन्द गर्दैमा समस्या हल हुन्छ त ?

