धुर्मुस-सुन्तली फाउन्डेसनको सहयोगार्थ न्यूजिल्याण्डमा सांस्कृतिक कार्यक्रम हुने

११ अप्रील, न्यूजिल्याण्ड । धुर्मुस–सुन्तली फाउन्डेसनको सहयोगार्थ न्यूजिल्याण्डमा बृहत सांस्कृतिक कार्यक्रम आयोजना हुने भएको छ ।
न्युजिल्याण्डको अकल्याण्डस्थित न्यूजिल्याण्ड नेप्लिज एसोसिएसनको आयोजनामा यही अप्रील २२ तारिखमा कार्यक्रमको आयोजना गर्न लागिएको कमल भट्टराईले जानकारी दिए ।
धुर्मुस-सुन्तली फाउन्डेसनले भूकम्प पीडितहरुको र गरिब तथा पिछडिएका जनताका लागि गर्दै आएको सहयोग तथा पुननिर्माणको कामलाई प्रात्साहन गर्नका लागि कार्यक्रमको आयोजना गर्न लागिएको हो ।
यो अभियानमा न्यूजल्याण्डका नेपालीहरुको सदासयता र सद्भाव रहेकोले कार्यक्रमबाट रकम उठाएर सहयोग गर्न यो कार्यक्रम आयोजना गर्न लागिएको एसोसिएसनले जानकारी दिएको छ।
झन्डै ८ सय दर्शक अट्ने डोरोधि वीन्स्टन सेन्टरको हलमा हुने कार्यक्रममा विभिन्न संघसंस्था लगायत अकल्याण्ड काउन्सिलको पनि प्रतिनिधित्व हुनेछ ।
एसोसिएसनले कार्यक्रममा सहभागी हुन अकल्याण्डमा रहेका सम्पूर्ण नेपाली समुदायलाई आव्हान समेत गरको छ ।
हरेक दुई वर्षको फरकमा नयाँ वर्षको उपलक्ष्य पारेर आयोजना हुदै आएको कार्यक्रमलाई नेप्लिज एसोसिएसनले सन २०१५ मा भूकम्प पीडितहरुको सहयोगार्थ ‘सहयोग साँझ’ नामकरण गरी उठेको रकम रेडक्रस सोसाइटीलाई हस्तान्तरण गरेको थियो ।


