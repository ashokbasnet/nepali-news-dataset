नेपाली बिद्यार्थी माथि अस्ट्रेलियाका सांसद र मिडियाको चासो

१२ अप्रील, सिड्नी । अस्ट्रेलियामा समुन्द्रमा डुबेर नेपाली बिद्यार्थीहरुको मृत्यु भएको खबर आएपछि यहाँका सञ्चार माध्यम र सांसदहरुको चासो देखाएकाछन् ।
मंगलबार यहााको एबिसी टेलिभिजनले दुई नेपाली बिद्यार्थीको दुःखद निधन भएको मरुब्रा समुन्द्रि तटमा स्थानीय सांसद, गैरआवासीय नेपाली नेताहरु र केही बिद्यार्थीहरुलाई जम्मा गरेर चेतनामुलक कार्यक्रम आयोजना गरेको छ ।
कार्यक्रममा सहभागी नेपाली बिद्यार्थी संगीत श्रेष्ठले समुऽमा समस्या पर्दा कसरी बच्ने र बचाउने भन्ने बारे समुन्द्री लाइफ गार्डले सिकाएको अनलाइन खबरलाई जानकारी दिए ।
उनले यो कार्यक्रम आफूहरुलाई निक्कै उपयोगी भएको बताएका छन् । कार्यक्रममा किङ्गस फोर्ड स्मित इलाकाका सांसद तथा अस्ट्रेलियाको प्रतिपक्षि लेबर पार्टीका नेता म्याट थिस्लेथ्यवैट, गैरआवासीय नेपाली संघका युबा बिस्वो संयोजक बिजय पोखरेल, एसिया प्यासिफिक संयोजक महेन्द्र लम्साल , अस्ट्रेलियाका उपध्यक्ष दिनेश पोखरेल, सचिव तोनु घोताने, कोषाध्यक्ष डीला खरेल लगायताको उपस्थिति थियो ।
कार्यक्रममा गैरआवासीय नेपाली संघका सचिव तोनु घोतानेले नेपाली समुदायको समस्या बारे यहाँको मूल धारका मिडिया र राजनीतिक दलका नीति निर्माण तहका व्यक्तिहरुलाई जानकारी दिएको बताए ।

