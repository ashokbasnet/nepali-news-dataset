उत्तर अमेरिकाका नेपाली सेप्टेम्बरमा न्यूयोर्कमा भेला हुने

१३ अप्रील, अमेरिका । अमेरिकाको न्यूयोर्क शहरमा सेप्टेम्बर २ देखि ४ सम्म उत्तर अमेरिका तामाङ सम्मेलन हुने भएको छ ।
तामाङ सोसाइटी अफ अमेरिकाको आयोजनामा सम्मेलन हुने भएको हो ।
गत जनवरी २७ मा बसेको सोसाइटीको बैठकले सम्मेलन गर्ने निर्णय गरेको थियो ।
सम्मेलन गर्न सोसाइटीले अध्यक्ष शान्तबाबु थोकरको नेतृत्वको तदर्थ समिति बनाएको छ । समितिले सम्मेलनलाई सफल बनाउन तयारी तीव्र पारेको छ ।
तीन दिने सम्मेलनको कार्यसूचीसमेत सार्वजनिक भएको छ । जसअनुसार, पहिलो दिन उद्घाटन सत्रमा उत्तर अमेरिका तमाङ संस्थाको विषयमा छलफल गरिनेछ भने तमाङ भाषा, धर्म र संस्कृतिको विषययमा विज्ञहरुबीच छलफल चलाइनेछ ।
दोस्रो दिन नयाँ कार्यसमिति चयन गरिने कार्यक्रम तय गरिएको सोसाइटीका अध्यक्ष थोकरले जानकारी दिए ।

