नयाँ वर्षमा साईप्रसमा नेपाल चिनाउने अभियान

१३ अप्रील, यूरोप । गैरआवासीय नेपाली संघ साईप्रसले नयाँ वर्षको अवसरमा साईप्रसमा ‘नेपाल चिनाउने हाम्रो अभियान’ कार्यक्रम सम्पन्न गरेको छ ।
नयाँ वर्षको शुभकामना आदानप्रदानसहित भव्य रुपमा कार्यक्रम सम्पन्न गरिएको जनाइएको छ ।
कार्यक्रमबाट नेपालमा भुकम्प पश्चात पनि नेपाल घुम्नका लागि सुरक्षित रहेको, नेपाल पर्यटकीय दृष्टिले विश्वका अरु देश भन्दा प्राकृतिक सुन्दरताले भरिपूर्ण रहेको संदेश दिइएको थियो ।
युरोपबाट नेपालमा घुम्न जाने पर्यटकहरुलाई नेपालमा घुम्नका लागि प्रोत्साहन गर्न आयोजना गरिएको कार्यक्रम भव्य रुपमा सफल भएको एनआरएन साईप्रसका अध्यक्ष सुबास मल्लले जानकारी दिए ।
कार्यक्रममा नेपाली राजदुतावास ईजरायलकी द्धितीय सचिव आस्था सुब्बा र साईप्रसका कन्सुलेट डाक्टर रामजिवन पन्जियारले साईप्रसमा यस्तो कार्यक्रमले सबै नेपालीहरुलाई एकताबद्ध गर्ने र नेपालमा पर्यटकहरुलाई घुम्नका लागि प्रोत्साहन पुगेको विश्वास ब्यक्त गरेका थिए ।
त्यस्तै कार्यक्रममा गैरअवासीय नेपाली समाज अन्र्तराष्ट्रिय सदस्य रन्जितकुमार महतोले विश्वमा रहेका नेपालीहरुले आफनो भाषा,सस्कृती तथा भेषभुषा तथा पहिचानलाई सदुपयोग गर्दै नेपालमा रहेका धार्मिक,संस्कृतिक तथा पर्यटकीय स्थलहरुको बारेमा प्रचारप्रसार गर्नुपर्ने बताए ।
कार्यक्रममा साईप्रसमा रहेका विभिन्न कलाकारहरुले आ-आफनो कला प्रस्तुत गरेका थिए भने नेपाली समुदायहरुका भेषभुषा झल्किने सांस्कृतिक कार्यक्रमहरु समेत प्रस्तुत गरेका थिए ।
सहिद परिवारलाई आर्थिक सहयोग
गैरअवासीय नेपाली समाज अन्र्तराष्ट्रिय सदस्य रन्जित कुमार महतोले गएको मधेश अन्दोलनमा सप्तरी जिल्लाका सहिद परिवारलाई २० हजार रुपैयाँ आर्थिक सहयोग दिने घोषणा गरेकाछन् ।
गैरअबासीय नेपाली समाज साईप्रसले अयोजना गरेको नयाँ बर्ष २०७४ सालको अवसरमा शुभकामना अदानप्रदान कार्यक्रममा उनले यस्तो घोषणा गरेका हुन् ।
सहिदहरुको परिवारहरुको आर्थिक अवस्था अत्यन्तै नाजुक रहेकोले आफुले आर्थिक सहयोग दिने घोषण गरेको उनले बताए ।

