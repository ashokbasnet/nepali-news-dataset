अष्ट्रेलियामा राधिकाको ‘गाउने धुन’ सार्वजनिक

१४ अप्रील, सिड्नी । नयाँ वर्ष २०७४ को अवसरमा गायिका राधिका बिष्टले आफ्नो पहिलो एल्बम ‘गाउने धुन’ सार्बजनिक गरेकी छिन ।
पेशाले ईन्जिनियर भएता पनी उनको शोख गाउने रहेका कारण आफूले यो एल्बम तयार गरेको बिष्टले जानकारी दिइन ।
आफ्नी स्वर्गीय आमालाई नै प्रेरणाको श्रोत मान्ने अनि आफ्नो प्रतिभा र श्रृजनालाई मर्न दिनुहुन्न भन्ने आमाको मान्यतालाई सम्मान गर्दै आफूले सिर्जना गर्न थालेको उनको भनाइ छ ।
गायिका राधिका बिष्टको सार्बजनिक भएको एल्बममा रहेका सबै गीतका शब्द र संगीत उनकै रहेकाछन् ।  गायिका बिष्टको सार्बजनिक भएको एल्बम ‘गाउनेको धुन’ मा सातओटा गीतहरु समावेश गरिएको छ ।
पहिलो एल्बमको सात ओटै गीतको भिडियो पनि तयार पारिएको छ । उनका गीतहरुको संगीत संयोजन संगीतकार कमलमान सिंह, दिपक बज्राचार्य र जेम्स प्रधानले तयार गरेकाछन् ।
उनको पहिलो एल्बमलाई अष्ट्रेलियामा माईली आट्र्सले प्रबर्द्धन गरेको छ । हाल अष्ट्रेलियाको सिड्नी निबासी गायिका बिष्ट नेपालको रुपन्देही जिल्लाको शिखरा निबासी हुन ।


