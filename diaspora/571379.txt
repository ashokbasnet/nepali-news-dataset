स्पेनका नेपालीद्वारा नयाँ वर्षको स्वागत

१५ अप्रील, बार्सिलोना । स्पेनमा रहेका नेपालीहरुले पनि नयाँ वर्ष २०७४ लाई स्वागत गरेका छन् ।
पर्वत समाज स्पेनले बार्सिलोनामा एक कार्यक्रमको आयोजना गरी २०७३ लाई विदाई तथा ०७४ साललाई स्वागत गरेको हो ।
स्पेनमा रहेका विभिन्न संघसंस्थाहरुका प्रतिनिधिहरुको उपस्थितिमा भएको कार्यक्रममा नयाँ वर्षको शुभकामना आदानप्रदान समेत गरिएको थियो ।
शुभकामाना आदानप्रदान तथा रात्रिभोज कार्यक्रममा पर्वत जिल्ाा स्थायी घर भई हाल स्पेनमा बसोबास गर्दै आएका नेपालीहरुको बाक्लो उपस्थिति रहेको थियो ।
गैरआवासीय नेपाली संघ राष्ट्रिय समन्वय परिषद् स्पेनका अध्यक्ष मुक्तबहादुर गुरुङको प्रमुख आतिथ्यता सम्पन्न कार्यक्रममा स्पेनका लागि नेपाल पर्यटन बोर्डका मानार्थ प्रतिनिधिहरु दीपक खरेल, चिन्तामणी सापकोटा, नेपाल चेम्बर अफ कमर्शका मानार्थ ब्यापार प्रतिनिधिमा जीवन भुसाल, नेपाली जनसम्पर्क समिति स्पेनका अध्यक्ष इन्द्रप्रसाद शर्मा, प्रवासी नेपाली मञ्च स्पेनका अध्यक्ष दिनेश गुरुङ, क्षेत्रीय समितिबाट प्रतिनिधित्व गरेका एनआरएन स्पेनका सचिव तुलसी गुरुङ लगायत संघसंस्थाका प्रतिनिधिहरुको उपस्थिति रहेको थियो ।
शुभकामाना आदानप्रदान कार्यक्रम समाजका अध्यक्ष ओमर गुरुङको अध्यक्षतामा सम्पन्न भएको थियो भने कार्यक्रमको संचालन महासचिव सन्तोष पौडेलले गरेका थिए ।
गीत संगीतसँगै सहभागीहरु नयाँ वर्षको रमझममा रमाएका थिए ।

