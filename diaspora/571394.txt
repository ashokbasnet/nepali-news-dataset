प्रवासी थारु समाज युएईको अध्यक्षमा किशोर निर्वाचित

१५ अप्रील, युएई । प्रवासी थारु समाज युएईको तेस्रो अधिबेशनबाट अध्यक्षमा पुन : किशोर चौधरी (दाङ) निर्बिरोध निर्वाचित भएका छन् ।
अधिबेशनबाट किशोरको अध्यक्षतामा ४२ सदस्यीय नयाँ कार्यत्रसमिति गठन गरिएको हो । नयाँ समितिको प्रथम उपाध्यक्षमा दिपेन्द्र थनेत (नवलपरासी ), उपाध्यक्षमा जुगराम थारु (बाँके), महासचिवमा मान महतो (नवलपरासी),सचिवमा रुपेश चौधरी (नवलपरासी), कोषाध्यक्षमा बासुदेव चौधरी (रुपन्देही) र सह-कोषाध्यक्षमा धर्मराज महतो (नवलपरासी) चयन भएकाछन् ।
यस्तै अधिबेशनबाट प्रवक्ताको जिम्मेवारी खेम नारायण महतोलाई दिइएको छ । अधिबेशनको सांस्कृतिक बिभाग प्रमुखमा तुलसी महतो, प्रचारप्रसार प्रमुखमा अनुराग महतो, खेलकुद प्रमुखमा बुद्दी चौधरी चयन भएकाछन् ।
यस्तै अधिबेशनले प्रमुख सल्लाहाकारमा राम भुवन चौधरीलाई चयन गरेको छ ।  अधिबेशनमा तराईका २२ वटै जिल्लाबासीको उपस्थिति रहेको थियो ।
 

