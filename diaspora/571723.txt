सांगीतिक प्रस्तुतिसहित कतारमा नयाँ वर्षको स्वागत

१६ अप्रील, कतार । कतारका नेपालीहरुले नयाँ वर्ष चर्चित कलाकारहरुको सांस्कृतिक प्रस्तुती सहित मनाएका छन् ।
नयाँ वर्षको कार्यक्रम लिएर कतार आएका नेपाली कलाकारहरुको प्रस्तुतीका साथ उनीहरुले  शुभकामना आदान प्रदान गरेका हुन् । ‘प्रवासमा नेपाली कलाकारहरु एक हौं, नेपाली कला, संस्कृति र प्रतिभाको सम्मान तथा प्रवर्दन गरौ’ भन्ने मुल नाराका साथ बसन्त फिल्मिस प्रा.लिले नयाँ वर्ष २०७४ को अवसरमा कार्यक्रम आयोजना गरेको हो ।
दोहाको गल्फ प्याराडाईज होटलको हलमा भएको कार्यक्रममा हास्यव्यङग्य कलाकार यादव देवकोटा – सरापे) ले पेट मिचीमिची हँसाएका थिए ।
दोहोरी गीतले घम्साघम्सीले रौनक थपेको कार्यक्रममा सबैले नाचेर नयाँ वर्षको स्वागत गरेका थिए । कार्यक्रमका चर्चित लोकदोहोरी गायक भगवान भण्डारीले पुराना चर्चित गीतहरु ‘खैरेनीमा गेट’, ‘फूलमा भमरा’, ‘वनमा काडा छ’ लगायत वोलका गीत गाउँदै सबैलाई मनोरञ्जन दिएका थिए ।
त्यस्तै तेजस रेग्मीले ‘रक्सी चुरोट हटाएको छु’ ‘सपनिमा ओई भनी बोलाउने’, ‘कान्छो छोरा हुँ’ , ‘सानु सुबदारको बनिदेउन सुबदार्नी’ र ‘आडमा बस्दा’ बोलका गीतहरुबाट मनोरञ्जन दिएका थिए ।
जापानबाट कार्यक्रममा पुगेको रामकृष्ण बम मल्ल, नेपालबाट कतार पुगेका जुना श्रीस लगायतले आफ्नो प्रस्तुतीले मनोरञ्जन दिएका थिए ।
आधुनिक गायक रमेशराज भट्टराई, मोडल तथा नृत्याङ्ना मन्जिता केसी, संचालिका शितल शर्मा, गायिका देवीका केसी गुरुङ, गायक भागिरथ चलाउने, कतारवासी नेपालीहरुलाई पीडा विर्सने गरी मनोरञ्जन दिएका थिए ।
कार्यक्रममा बसन्त फिल्मिस प्रा.लिका कलाकारहरुले पनि प्रस्तुति राखेका थिए ।


