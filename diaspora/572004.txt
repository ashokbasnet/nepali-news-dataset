सियाटलमा खुल्ने भो नेपाली वाणिज्य दूतावासको कार्यालय

१७ अप्रील, अमेरिका । अमेरिकाको सियाटलमा नेपाली वाणिज्य दूतावासको कार्यालय खुल्ने भएको छ । सरकारले अवैतनिक वाणिज्य दूत नियुक्त गरेसँगै सियाटलमा कार्यालय खोल्न लागिएको हो ।
अमेरिकामा रहेर पर्यटन प्रवद्र्धनका साथै सामाजिक काममा समेत सक्रिय हुँदै आइरहेका एसी शेर्पालाई सरकारले चार वर्षका लागि वाणिज्य दूतमा नियूक्त गरेको थियो ।
अवैतनिक वाणिज्य दूतमा नियुक्त एसी शेर्पाले अप्रिल २९ गते कार्यालय स्थापना गर्ने तयारी भएको जानकारी दिए ।
अमेरिकाका लागि नेपाली राजदूत डा. अर्जुन कार्कीबाट कार्यालय उदघाटन गर्ने तयारी गरिएको वाणिज्य दूत शेर्पाले बताए । सियाटलस्थित सिटी अफ रेडमण्डका मेयर जोन मार्क क्वाइन, सिटी अफ बेथलका मेयर एण्डी रेयुमीसहित एनआरएनका पदाधिकारीहरुलाई पनि उदघाटन कार्यक्रममा उपस्थितिका लागि बोलाइएको छ ।
शेर्पा समुदायबाट पहिलो पटक वाणिज्य दूत हुन सफल शेर्पा दुई दशकभन्दा बढीे समयदेखि अमेरिका बस्दै आइरहेका छन् ।

