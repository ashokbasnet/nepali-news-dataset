अबुधाबीमा २५६१ औं बुद्ध जयन्ती मनाइने

३० अप्रील, युएई । विभिन्न चालिस वटा संघसंस्थाहरुको संयुक्त आयोजनामा अबुधाबिको फोक्लोर थेएटर हलमा मे १२ मा २५६१ औं बुद्ध जयन्ती मनाइने भएको छ ।
राष्ट्रिय बिभूती, शान्तिका अग्रदुत भगवान गौतम बुद्धको जन्मभूमी नेपालको पर्यटक प्रबर्द्धनसंगै अन्य देशले गौतम बुद्धको बारेमा छरेको भ्रम चिर्नको लागि यो कार्यक्रम आयोजना गर्न लागिएको कार्यक्रमका संयोजन सुरेन्ऽ थिङ तामाङले बताए ।
ई.पु. ५६३ मा राजा सुद्धोधन र आमा मायादेवीको कोखबाट नेपालको लुम्बिनीमा जन्मिएका गौतम बुद्धले २९ वर्षको उमेर गृह त्याग गरी तपस्या गरे पश्चात भारतको बोधगयामा बैशाख शुक्ल पूणिर्माका दिन ज्ञान प्राप्त गरेका थिए । बुद्ध पछि विश्वमा शान्तिको दूत भगवान बुद्ध भनेर चिनिएका थिए ।
बेलाबेलामा बुद्ध भारतमा जन्मिएको भनी गलत प्रचारप्रसार भैरहेकोले पनि यदाकदा नसुनिएको होइन र यस्ता गलत प्रचारलाई चिर्न पनि युएइमा बुद्ध जयन्ती मनाउँदा केही हदसम्म यस्ता खाले भ्रम चिर्ने आयोजकहरुले दाबी गरेका छन ।
आर्थिक संयोजक एकेन्ऽ बहादुर थापाले लगभग १२ लाख ९ चालिस हजार युएई दिरामको अनुमानित खर्चको बजेटको अनुमान गर्दै कार्यक्रम बाट करिब १५ देखि अठार लाख -युएई दिराम पचास देखि साठी हजार) सम्म आम्दानी हुने खाका प्रस्तुत गर्दै कार्यक्रमको टिकट ४० दिराम राखिएको र निशुल्क यातायात ब्यबस्था पनि मिलाईएको बताए ।
उक्त कार्यक्रमलाई संगीतमय बनाउनुको लागि नेपालबाट चर्चित सेलो गायक रोज मोक्तान, लोक गायक खुमन अधिकारी र लोक गायिक कोपिला गुरुङको साथमा प्रवासी कलाकारहरुको समेत बेजोड प्रस्तुति रहने छ ।
कार्यक्रमको मुख्य आकर्षकको रुपमा बौद्ध महासंघको पूर्व अध्यक्ष एवं बौद्ध धर्म गुरु खेन्पो भगेन्ऽ सिलाले प्रवचन दिने रहेको छ ।
युएईको राजधानी अबुधाबीमा हुने उक्त सयुक्त कार्यक्रममा नेपाल आदिबासी जनजाति महासंघ युएई ,नेपाली समाज,नमस्ते ट्राभल, नेप्लिज सोसल क्लब,नेपाली जन प्रगतिशील मञ्च, नेपाल विस्व सहयोग संघ, शेर्पा किदुग, किरात याक्थुङ चुम्लुङ, तमु समाज, गोरखा सेवा समाज, सुनुवार सेवा समाज , नेपाली समुदाय, थारु समाज, काभ्रे सेवा समाज युएई लगायत अन्तर्राष्ट्रिय कलाकार समाज, दलित एकता सञ्जाल, लुम्बिनी वेल्फेर सोसाइटी, पर्वत सेवा समाज, रुपन्देही सेवा समाज, नवलपरासी सेवा समाज, कास्की आदर्श सेवा समाज, सर्लाही सेवा समाज,किँरात राई यायोख्या, नेपाल मगर संघ शाखा, लिः ल फङ घले समाज, सिलेट ट्राभल एण्ड टुर्स, चितवन समाज, प्रवासी नेपाली एकता समाज, तामङ समाज, अल सम्हा टावर क्याफ्टेरिया, अर्घाखाँची सम्पर्क समिति, स्याङ्जा सहयोग समाज, हिमालय वल्र्ड ट्राभल, नेपाली कलाकार समूह, प्रबासी भुजेल समाज सेवा समिति, त्रिशुली समाज, मितेरी समाज, माझी समाज, अन्तर्राष्ट्रिय नेपाली समाज लगायत युएईमा क्रियासिल ४० संघ-संस्थाहरुले संयुक्त रुपमा आयोजना गर्न लागेका हुन ।

