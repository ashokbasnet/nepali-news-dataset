सत्य-स्वरुपको गायनमा झुम्यो मेल्बर्न

१ मे, मेल्बर्न । मेलबर्नमा सत्य-स्वरुप साँझ सम्पन्न भएको छ । सेवेन इपिक इन्टर्टेन्मेन्टको आयोजनामा कार्यक्रमको अयोजना गएकिो हो ।
नेपाली सुगम संगीतका चर्चित दुई दाजु भाई सत्यराज आचार्य र स्वरुपराज आचार्यकोले कार्यक्रममा आफ्ना गीतसंगै आफ्ना पिता भजन शिरोमणि भक्तराज आचार्यका थुप्रै गीतहरु प्रस्तुत गरेका थिए ।
जव सत्यराजले आफ्ना पिताको स्वरमा रहेको ‘जहा छन् बुद्धका आँखा’ भन्ने गीत प्रस्तुत गरे त्यससंगै दर्शकहरु भाबुक बनेका थिए ।
सुरुमा आफ्नो सोलो गीतहरु गाएर छुट्टाछुट्टै स्टेजमा आएका दाजुभाईले रात छिप्पिदै गर्दा युगल गीत गाएर धेरैलाई नचाएका थिए ।
सिड्नीबाट ल्याइएका राड्स स्टुडियोका बाध्यबाधकहरुको किबोर्ड, तबला, गीतार लगायतको बाध्यबादनसंगै लाइभ कन्सर्ट दिएका सत्यस्वरुपलेे भक्तराज सङ्गति कोषका लागि आफ्ना सिडी बेचेर अर्थ सङ्कलनसमेत गरेका थिए ।
कार्यक्रममा स्थानीय कलाकारहरु श्याम छन्त्याल र अशोक खतिवडाले स्वर सम्राट नारायण गोपाल र तारादेवीप्रती सम्मान गर्दै उनीहरुका गीत प्रस्तुत गरेका थिए ।
कार्यक्रममा नेपाली सुगम संगीतलाई माया गर्ने दर्शकहरुको उलल्लेख्य उपस्थिती थियो ।
कार्यक्रमको समापन गर्दै सेवेन इपिकका उज्ज्वल घिमिरेले नेपाली सुगम संगीत र श्रस्टाहरुको सम्मानमा कार्यक्रम गरिएको जानकारी दिएका थिए ।

