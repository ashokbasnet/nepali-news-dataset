सन फ्रान्सिस्कोमा बुद्ध जयन्ती मनाइयो

८ मे, अमेरिका । अमेरिका र नेपालमा समाजसेवी संस्थाका रुपमा परिचित मदरल्याण्ड नेपालले सन फ्रानसिस्कोमा २५८०औं बुद्धजयन्ती मनाएको छ ।
नेपालका पूर्व पर्यटनदूत अनिल पाण्डेको संयोजकत्वमा भएको कार्यक्रममा प्रवचन, ध्यान र नाचगानका कार्यक्रमहरु रहेका थिए ।
सन फ्रान्सिस्को बे एरिया क्षेत्रका नेपालीहरुको उल्लेख्य उपस्थिति रहेको कार्यक्रममा लुम्बिनी विश्वविद्यालयबाट आएका प्राध्यापक चूडामणि शास्त्रीको प्रवचन विशेष आकर्षण बनेको थियो ।
योगी पूर्णानन्दबाट विपश्यना ध्यान गराइएको कार्यक्रममा यस क्षेत्रका समाजसेवी ईश्वर मास्के, गोविन्द शाही, मीरा शाही, महेन्द्रमणि दीक्षित, श्याम श्रेष्ठ, र मदरल्याण्ड नेपाल का बोर्ड अफ डाइरेक्टर तारा खरेलले पनि बुद्धको प्रतिमा खादा चढाई महामानव प्रति श्रद्धा प्रकट गरेका थिए ।
कार्यक्रममा हास्य कलाकार देवीराम पराजुली (भोक लाग्यो) लगायतको उपस्थिति थियो । टाढाटाढादेखि आएका बुद्धभक्तहरु बुद्ध सम्बन्धी भजन तथा नाचगानमा मस्त थिए । कार्यक्रममा निरन इटि्न (सङ्गीत) ले हार्माेनियममा र दिनेरत्तु लामाले तबलामा साथ दिएका थिए ।





