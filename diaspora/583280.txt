बरदुबईमा शुभयात्रा ट्राभल सञ्चालन हुँदै
११ मे, दुबई । युएईका नेपालीहरुको जमघटको केन्द्र बरदुबईमा नेपाली व्यावसायीहरुको लगानीमा नयाँ ट्राभल एजेन्सी सञ्चालन हुने भएको छ । १२ मे शुक्रबारबाट सेवा सुचारु गर्न लागेको शुभयात्रा ट्राभल एण्ड टुरिजम (एलएलसी)को औपचारिक उद्घाटन केही दिनपछि गर्ने सञ्चालकहरुले बताएका छन् ।
युएईमा रहेका नेपालीहरुलाई लक्षित गर्दै खोलिएको ट्राभलले एयर टिकेटिङ, होटल बुकिङ, टुरिस्ट भिसा, भिसा चेन्ज, डेजर्ट सफारीलगायत सेवा प्रदान गर्ने बताइएको छ ।
बजेट एयरलाइन्सको नाममा केही विदेशी एयरलाइन्सले यात्रुहरुलाई पानीसमेत नदिई महँगो भाडा असुलीरहेका बेला शुभयात्राले गुणस्तरीय सेवासेवा प्रदान गर्न लागिएको जनाएको छ ।
बरदुबईको बलिउड बिल्डिङको पहिलो तल्लामा शुभयात्रा ट्राभल कार्यालय सञ्चालनमा ल्याउन लागिएको छ । झापाका तोया चौलागाई, बुटवलका कृष्णप्रसाद भट्राई र दिलीप मैनालीको संयुक्त लगानीमा शुभयात्रा ट्राभल एण्ड टुरिजम सुरु हुन लागेको हो ।

