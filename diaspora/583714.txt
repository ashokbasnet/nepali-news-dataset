अर्को साल आउने बाचा गर्दै सकियो साकुरा नाइट (फोटो फिचरसहित)

टोक्यो । जापानका बिभिन्न शहरमा प्रत्यक वर्ष हुँदै आएको ‘साकुरा नाइट-२’ भब्यताका साथ सम्पन्न भएको छ । कार्यक्रम जापानका चार शहरमा आयोजना गरिएको थियो ।
जापानीहरुले मनाउने विशेष पर्व गोल्डेन विकको अवसरमा ‘साकुरा नाइट २ आयोजना गरिएको हो । ग्रिष्मा इन्टरटेन्डमेन्ट र सूर्य कर्पोरेसनले हरेक बर्ष जापानको मुख्य शहरहरुमा सांस्कृतिक कार्यक्रम गर्दै आइरहेको छ ।
सबै शहरमा भएका कार्यक्रम निकै उत्हाजनक भएको गृष्मा इन्टरटेन्मेन्का डाइरेक्टर गृहेन्द्र घिमिरेले बताए । उनले भने – ‘जापामा भएका नेपालीहरुले गीत-संगीतलाई गरेको मायाले हामीलाई थप उत्साह दिएको छ ।’ घिमिरेले आगामी बर्ष पनि गोल्डेन विकको अवसरमा साकुरा नाइट सिजन ३ लिएर आउने बाचा गरे ।
टोकियोमा भएको कार्यक्रममा सहभागी हुन नपाएका प्रमोद खरेल नागोयादेखि सहभागी भएपछि कार्यक्रम निकै रमाइलो भएको थियो । खरेलले आफ्ना थुप्रै चर्चित गीतहरु प्रस्तुत गरेर दर्शकहरुलाई भरपूर मनोरञ्जन दिए ।
त्यस्तै कार्यक्रममा चर्चित टेलिकार्यक्रम ‘हृवाट दी फ्लप’ का प्रस्तोता हाँस्यकलाकार सन्दिप क्षेत्रीको प्रस्तुतिमा उपस्थित दर्शकहरु निकैबेर हाँस्न बाध्य बने । उनले आफ्ना बिभिन्न हास्य प्रस्तुतीहरुले दर्शकहरुलाई हसाएका थिए ।

कार्यक्रममा गायिका नलिना चित्रकारको प्रस्तुतिले सबैलाई मेनोरञ्जन दिएको थियो । आफ्ना थुप्रै चर्चित गीतहरु प्रुस्तुत गरेकी उनले दर्शकहरुको मन जित्न सफल भइन ।
कर्पोरेसनका ब्रण्ड एम्बेसडर समेत रहेका चर्चित संचारकर्मी तथा कार्यक्रम प्रस्तोता नरेश भट्टराईले सबै कार्यक्रको संचालन गरेका थिए ।
मानवसेवा आश्रम सहयोगार्थ यो कार्यक्रमको आयोजना गरिएको हो ।
अघिल्लो बर्षको साकुरा नाईटमा नेपालका चर्चित गायक रामकृष्ण ढकाल, हिमाल सागर, मिलन अमात्य र हाँस्य कलाकार जितु नेपाल मुन्द्रेले प्रस्तुति दिएका थिए ।
     
यो पनि पढ्नुहोस
‘साकुरा नाईट-२’ मा नलिनाकाे छड्के सलाम
नागोयाका नेपालीलाई सन्दिपले हसाए, प्रमोदले नचाए
झुम्कावालीसँग झुमे ओसाकाका नेपाली

