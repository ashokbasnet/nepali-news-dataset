अष्ट्रेलियामा बन्द शैक्षिक संस्थाका नेपाली विद्यार्थीहरु अझै अन्योलमा
शैक्षिक परामर्शदाता संजीव शर्मा ।
३१ मे, सिड्नी । अष्ट्रेलियामा हालै बन्द भएका र बन्द हुन सक्ने देखिएका शैक्षिक संस्थाहरुमा अध्ययनरत विद्यार्थीहरुले अझै एक हप्ता धैर्य गर्नुपर्ने भएको छ ।
अघिल्लो हप्तादेखि यहाँको चर्चित प्राविधिक शिक्षालय करियर अष्ट्रेलिया स्वेक्षिक प्रशासनमा गएपछि त्यहाँ अध्ययनरत १५ हजार विद्यार्थीहरुको भविष्यबारे अहिले अष्ट्रेलियामा बहस छ ।
उक्त शैक्षिक संस्थामा झण्डै ४ सय नेपाली विद्यार्थीहरु पनि रहेका छन् । शिक्षालय बन्द भएपछि विद्यार्थीहरु आफ्नो भविष्य अन्योलमा भएको भन्दै चिन्तित बनेका छन् ।
हाल अष्ट्रेलियामा कार्यरत नेपाली शैक्षिक परामर्शदाता संजीव शर्माले भने विद्यार्थीहरुलाई चिन्तित नहुँन र अब एक हप्ता धैर्य गर्न सुझाव दिएका छन् ।
‘करिअर अष्ट्रेलिया यहाँको प्रसिद्ध प्राविधिक शिक्षालय मध्ये मानिन्थ्यो र प्रबुद्ध ब्यापारी समूहले संचालन गरेको मानिन्थ्यो,’ अनलाइन खबरसंग कुरा गर्दै उनले भने, ‘तर, कसरी यो अवस्थामा पुग्यो त्यो भने गम्भीर विषय छ ।’
शर्माले अहिले अष्ट्रेलियामा शिक्षा क्षेत्रमा भएका समस्याबारे परामर्शदाता र विद्यार्थीहरुले पाउने सूचना एउटै भएको र सूचनाका स्रोतसम्मको पहुँच पनि बराबर भएकाले विद्यार्थीहरु आफै जानकारी लिन जागरुक हुनुपर्ने बताए ।
शिक्षालय बन्द भएपछिका मुख्य तीन समस्या
शैक्षिक परामर्शदाता शर्माले करियर अष्ट्रेलिया अन्तर्गत अध्ययन गर्न चाहेका र अध्ययनरत विद्यार्थीहरु अहिले ३ प्रकारका भएका र उनीहरुका समस्याहरु पनि फरक फरक भएको बताए । उनले दर्ता खारेज मात्र भएका शिक्षालयका विद्यार्थी भने चिन्तित हुन नपर्ने पनि बताए ।
‘ किनकि दर्ता खारेज मात्र भएका शिक्षालयहरु एएटिमा जाने भएकाले उनीहरुको अपिलको सुनुवाई कम्तिमा एक वर्ष लाग्ने र त्योवीचमा शैक्षिक संस्था खुल्लै रहने भएकाले विद्यार्थीको पढाई पनि सकिने छ ,’  शर्मा ले भने , ‘तर, उनीहरुले नयाँ विद्यार्थी पाउन भने कठिन हुने विश्लेषकहरुको राय छ ।
भिसा पर्खिरहेका विद्यार्थीले अर्को कलेज खोज्नुपर्ने
पहिलो समस्या मा परेका विद्यार्थी भनेको हाल नेपालमै रहेर अष्ट्रेलियाको भिसा पर्खिरहेकाहरु छन् । उनीहरुलाई अब तत्काल अष्ट्रेलिया आउन भने समस्या हुनेछ । उनीहरुले फेरि अर्को शैक्षिक संस्था रोज्नुपर्ने अवस्था आएको छ । त्यस्ता विद्यार्थीहरुको संख्या एक सय भन्दा कम रहेको अनुमान छ ।
उनीहरुको अहिलेसम्मको समय र धेरथोर पेशा पनि खर्च भयो र अर्को शैक्षिक संस्था रोज्न थप समय लाग्ने भएकोले उनीहरुको समय मात्रै नोक्सानी भएको छ । तर, अष्ट्रेलिया आउने बाटो नै बन्द भने भएको छैन् । अर्को सी ओ इ मगाउन र भिसा प्राप्त गर्न उनीहरुले प्रतिक्षा गर्नु पर्ने छ ।
कुन संस्थामा अध्ययन गर्ने अन्योल
दोस्रो समस्या मा हालसालै अष्ट्रेलिया आइपुगेका नेपालि विद्यार्थी छन् । यो संख्या झण्डै दुइ सयको हाराहारिमा छ । गत अप्रीलको इन्टेकमा आएर भर्खर कक्षा कोठामा प्रवेश मात्रै गरेका विद्यार्थीहरु अन्योलमा छन् . तर उनीहरुको चिन्तित हुनु पर्ने छैन . किनकि यहाको एन कानून र शिक्षिक् नीति अनुशार उनीहरुको भविष्य भने सुरक्षित छ ।
करियर अष्ट्रेलियाको अवस्थाबारे अव एक हप्ता भित्र आउन सक्ने रिपोर्टले उनीहरु त्यही अध्ययन गर्ने वा अर्का शैक्षिक संस्था फेर्नु पर्ने भन्ने कुराको निर्णय लिनु पर्ने हुन्छ । स्वतन्त्र लेखापरीक्षकले उक्त संस्था लिलामीमा जाने निर्णय गर्छ वा के गर्छ त्यसमा उनीहरु भर पर्नु पर्ने उनले वताए । अस्ट्रेलिया आएको तीन महिना भन्दा कम समय भएका विद्यार्थीहरु अष्ट्रेलियन सरकारको ट्यूशन प्रोटेक्शन सर्भिसबाट सुरक्षित भएको शर्माको दावी छ ।
नर्सिङ क्षेत्रका विद्यार्थीहरूका समस्या धेरै
परामर्शदाता शर्माले बीस महिनाको पाठ्यक्रममा तीन महिना भन्दा बढी समय विताइसकेका विद्यार्थीहरु भने खास समस्यामा रहेको बताए ।
त्यस्ता नेपाली विद्यार्थीहरु झण्डै दुइ सयको संख्यामा रहेका र अधिकांश नर्सिङ क्षेत्रका भएको उनको भनाइ छ । यी विद्यार्थीहरु मध्ये केहीले १८ महिनासम्मको अध्ययन पुरा गरेका छन् ।
उनीहरुको पढिसकेको कोर्स को शैक्षिक प्रमाणपत्र के हुन्छ भन्ने अझै अन्योल छ . यदि ट्रान्सकि्रप्ट प्राप्त नभएमा वा ढिलो भएमा उनीहरुको क्रेडिट गुम्ने खतरा हुन्छ । जुन उनीहरुको अस्ट्रेलिया बसार्इ , रोजगारी तथा त्येसपछी को अध्ययन को लागि अनिवार्य छ ।
साथै उनीहरुले पुरानो कोर्ष स्टक्चरमा पढेकोले नयाँ स्टक्चरको क्रेडिट पाउन समस्या हुनसक्छ । उनले तैपनि बिध्यर्थिलाई नआत्तिन र समाधान खोज्न धैर्य गर्दै आधिकारिक सरकारी सूचनामा अपडेट हुन् आफै जागरुक बन्न विद्यार्थीहरुलाई आग्रह गरे ।
शिक्षालयहरु बन्द भएका घटनाले नर्सिङ विषयका नेपाली बिद्यार्थी समस्यामा पर्न सक्ने र यहाँ नर्सिङ्का लागि शैक्षिक संस्था पाउन कठिन भएकाले आफूले समस्यामा परेका नेपाली लगायत अन्तराष्ट्रिय विद्यार्थीहरुको लागि यहाँको टेफ व्यवस्थापन तथा त्यसको नर्सिङ विभागसंग समाधान खोज्न अनुरोध गर्दै भेटघाट गरिरहेको शर्माले बताए ।
परामर्शदाता शर्माले समस्यामा परेका विद्यार्थीहरुलाई अष्ट्रेलियन सरकारको www.tps.gov.au मा गएर जानकारी लिन पनि सुझाव दिएका छन् ।

