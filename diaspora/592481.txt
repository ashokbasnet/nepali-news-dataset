सिन्धुले सिड्नीवासीलाई नचाउने

१ जुन, सिड्नी । ससुरालीमा, ख्याल ख्यालमै दिल बस्यो कान्छी सालीमा ।
करिव एक दशक अगाडि सिन्धु मल्लले बद्री पंगेनीसंग गाएको यो गीत अहिले पनि उत्तीकै चर्चित छ ।
हरेक खालका संगीत प्रेमीहरूको मन जित्न सफल यही गीतमा स्वर दिएकी गायिका सिन्धु मल्ल सिड्नीबासी नेपालीहरूलाई नचाउन सिड्नी आउने भएकी छन् । साथमा अर्की गायिका चन्दा अर्यालको पनि प्रस्तुती रहने छ ।
बि.एम.एस. फिल्मसले आयोजना गर्न लागेको ‘ओजी फाईनान्स तीज धमाका २०१७’ कार्यक्रममा सिन्धु र चन्दाका अलावा सिड्नीमा बस्ने नेपाली कलाकारको पनि प्रस्तुति हुनेछ ।
कार्यक्रममा सपना खत्रीले नृत्य तथा श्रीया राईले कार्यक्रम सञ्चालन गर्ने छिन भने कार्यक्रम जुलाई २९ का दिन सिड्नीको टाउन हल, रकडेलमा साँझ ६ बजे सुरु हुने आयोजक बीरेन्ऽदीप मल्लले जानकारी दिए ।
गायिका सिन्धु मल्ल सन् २०१३ मा सिड्नी आएकी थिइन । यो उनको दोस्रो सिड्नी कार्यक्रम हो । पहिले जस्तै यस पटक पनि सिड्नीबासी नेपालीहरूको माया र साथ पाउने आशा राखेको सिन्धुले बताइन ।

