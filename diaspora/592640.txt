‘राष्ट्रिय आविष्कार केन्द्र’को सहयोगार्थ जुट्दै जापानवासी नेपाली
 

१ जुन, टोकियो । म्यागासेसे पुरस्कार विजेता डा. महावीर पुनको ‘राष्ट्रिय आविष्कार केन्द्र’ स्थापना गर्ने अभियानमा सहयोग जुटाउन जापानमा ‘राष्ट्रिय आविष्कार केन्द्र सहयोग समिति जापान’ गठन गरिएको छ ।
सोही समितिले ‘राष्ट्रिय आविष्कार केन्द्र’ स्थापनाको सहयोगार्थ जापानमा तीन दिवसीय साँगीतिक कार्यक्रम गर्न लागेको छ ।
आइटी विज्ञ डा. पुनसहित नेपालका चर्चित कलाकारहरुको सहभागितामा हुने कार्यक्रम जापानको टोकियो, नागोया र ओसाका गरी प्रमुख तीन सहरमा आयोजना गरिने आयोजकले बताएको छ । कार्यक्रम जुलाई महिनाको पहिलो साता हुनेछ ।
अमेरिकामा उच्चशिक्षा अध्ययन सकेर नेपाल फर्किएपछि निरन्तर बिकट ग्रामिण भेगलाई लक्षित गरी प्रविधिको क्षेत्रमा बिभिन्न काम गर्दै आएका डा. पुन यत्तिबेला ‘राष्ट्रिय आविष्कार केन्द्र’ स्थापनाका लागि दौडधुप गरिरहेका छन् ।
तर आर्थिक अभावकै कारण आफ्नो अभियानलाई सफल नभएपछि डा. पुनले यत्तिबेला हालसम्म आफूले प्राप्त गरेका पदकहरु बिक्री गर्ने घोषणा गरेसँगै देशविदेशमा रहेका नेपालीहरुको ध्यानाकषिर्त गरेको छ ।
उनकोे अभियानमा देशविदेशबाट सहयोग रकम जुट्ने क्रम जारी छ ।

