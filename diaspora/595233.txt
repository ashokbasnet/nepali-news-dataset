एनआरएनए फिनल्याण्डको अध्यक्षमा बसन्त गौतम

हेल्सिंन्की । गैरआवासीय नेपाली संघ राष्ट्रिय समन्वय परिषद् फिनल्याण्डमा बसन्त गौतमको अध्यक्षतामा १५ सदस्यीय नयाँ कार्यसमिति चयन भएको छ ।
संघको शनिवार राजधानी हेलसिन्कीमा सम्पन्न पाँचौ अधिबेशनले गौतमको नेतृत्वमा सर्बसम्मत नयाँ कार्यसमिति चयन गरेको हो ।
सन् २०१५-२०१७ मा अध्यक्षको कार्यभार सम्हालेका बालकृष्ण श्रेष्ठलाई अधिबेशनले अन्तराष्ट्रिय समन्वय परिषद् सदस्यमा प्रस्ताव गरेको छ । आगामी अक्टोबरमा हुने संघको केन्द्रीय अधिबेशनले उक्त निर्णयलाई अनुमोदन गर्नेछ ।
सन् २०१७-२०१९ को कार्यसमितिको उपाध्यक्षमा श्रवण खनाल र बिनिता लामिछाने निर्बाचित भएका छन् ।
यस्तै महासचिवमा प्रतिष्ठा मिश्र, सचिवमा गोकर्ण खरेल,कोषाध्यक्षमा टेकेन्ऽ तिम्सिना महिला संयोजकमा ममता थकाली र युवा संयोजकमा नारायण थापामगर चयन भएका छन् ।
कार्यसमितिका सदस्यहरुमा गोपाल अर्याल, सुरेन्द्र अधिकारी, चिरञ्जीवी चापागाईं,अर्मन क्षेत्री,जानकीप्रसाद कोईराला, सान्तोष पन्त र प्रज्वल अर्याल रहेका छन् ।
संघका संस्थापक अध्यक्ष तथा निर्वाचन समितिका संयोजक डा.शम्भुप्रसाद शाहले नयाँ कार्यसमितिको घोषणा गरे भने अन्तराष्ट्रिय समन्वय समितिका सदस्य देविदत्त शर्मा पर्यबेक्षकको रुपमा सहभागी बनेका थिए ।

