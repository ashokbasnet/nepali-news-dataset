युरोपमा बालबालिकालाई नेपाली भाषा सिकाउन विशेष कार्यक्रम हुने
फाइल तस्वीर
१३ जून, बार्सिलोना । विदेशमा नै जन्मेर यतै हुर्केका बालबालिकाहरुलाई नेपाली भाषा र संस्कृति सिकाउन प्रेरित गर्दै युरोपमा बिशेष कार्यक्रम हुने भएको छ ।
आगामी जुलाई २८ तारिख जर्मनीको फ्रयांकर्फटमा एक भब्य समारोहवीच कार्यक्रम हुन लागेको हो ।
युरोपको लोकपि्रय अनलाइन मिडिया नेपालीनेपाली डटकमले आफ्नो तेस्रो बार्षिर्कोत्सवको अवसरमा ‘हाम्रो भाषा र संस्कृति,पहिचानको आधार स्तम्भ’ भन्दै सन्देश मुलुक कार्यक्रम गर्न लागेको हो ।
गैरआवासीय नेपाली संघका अभियन्ताहरुको बाक्लो उपस्थिति रहने अपेक्षा गरिएको उक्त समारोहबाट प्रत्येक राष्ट्रिय समन्वय परिषदले कम्तीमा एउटा नेपाली भाषा कक्षा संचालन गर्न प्रेरित गरिने भएको छ ।
नेपालीनेपाली डटकमका प्रधान सम्पादक बसन्त रानाभाटले युरोपभर नेपाली बालबालिकाहरु कसरी नेपाली भाषा सिकिरहेका छन् यो बारे बिशेष भिडियो सामग्री प्रस्तुत गरिने बताए ।
‘हरेक वर्ष नयाँ-नयाँ सोचका साथ कार्यक्रम गर्ने कोशिस गरिरहेका छौ,’ प्रधान सम्पादक रानाभाटले भने-‘यसपटक पनि बालबालिकाहरुको भविष्यलाई केन्द्रित गर्दै, नेपाली समुदायलाई केही सन्देश दिन सकिने गरी तयारी थालिरहेका छौ ।’
देशमा बिनाशकारी भूकम्प गएको बर्ष ‘गाउँगाउँ र्फक अभियान’ गत बर्ष नेपालको पर्यटन प्रर्वद्वनका लागि बिशेष कार्यक्रम गरिएको थियो ।
स्पेनको बार्सिलोनामा सम्पन्न कार्यक्रममा बीबीसी नेपाली सेवाका पूर्व प्रमुख खगेन्द्र नेपालीलाई बिशेष सम्मान गरिएको थियो ।
‘युरोप वर्ष व्यक्तित्व सम्मान’ तथा कलाकारिता क्षेत्रबाट योगदान दिने व्यक्तित्वलाई पनि हरेक वर्ष मिडियाले सम्मान गर्दै आएको छ ।

