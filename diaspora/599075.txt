ट्रक ड्राइभर हुँदै वैज्ञानिक बनेका कार्कीको ‘अलग बाटो’ पुस्तक सार्वजनिक

१६ जून, अमेरिका । नेपालका प्रख्यात युवावैज्ञानिक तथा कृषी उद्यमी केशवबहादुर कार्कीको पुस्तक ‘अलग बाटो’ पाल्पा तानसेनमा सार्वजनिक गरिएको छ ।
कायक्रममा प्रमुख अतिथि एवं बरिष्ठ साहित्यकार निलम कार्की निहारिकाले एक भव्य समारोहका बिच पुस्तक विमोचन गगरेका हुन् ।
‘एक सफल बैज्ञानिकको पहिचान स्थापित गरिसकेका केशवको लेखनशैलीले विशाल सम्भावना बोकेको छ’ साहित्यकार कार्कीले भने ।
आफूले अमेरिकामै नाम सुनेको प्रतिभाशाली बैज्ञानिक केशवको कृतिले नेपाली साहित्यमा नयाँ पुस्तालाई आकषिर्त गर्ने बताउँदै बहुचर्चित कृति चिरहरण कि लेखिकाले भनिन्,’केशवबहादुरको कृतीले युवापुस्तालाई नयाँ उर्जा दिनेछ ।’
कार्यक्रममा संचारकर्मी तथा बुलबुल प्रकाशनका अध्यक्ष अच्युत घिमिरेले वैज्ञानिक कार्कीको पुस्तक नेपाली जनजीवनको मौलिक र यथार्थ धरातलको प्रतिबिम्ब भएको बताए । ‘विज्ञानका विद्यार्थी कार्कीले अलग बाटो मार्फत नेपाली जीवनको वास्तविक पाटोलाई केलाउन सफल हुनुभएको छ ।’ घिमिरेले भभने ।
बुलबुल प्रकाशनले बजारमा ल्याएको अलग बाटो साहित्यकार हिरामणि ज्ञवालीको सहयोगमा तयार भएको पुस्तक हो । साहित्यकार टंक पन्थ र डा. शंकर गैरेले पुस्तकको समिक्षा गरेका थिए भने लेखक कार्कीले पुस्तकले समेटेको विषयबस्तुको बारेमा जानकारी दिएका थिए ।
कक्षा ७ सम्मको औपचारिक अध्ययन मात्र गरेका कार्कीे ट्रक ड्राइभर हुदैँ स्वअध्ययन गर्दै वैज्ञानिक बन्नेका हुन् ।
कार्कीले करिव एक दशक अघि तत्कालिन बनमन्त्री किरण गुरुङलाई सजिवनको तेल हालेर गाडि गुडाएर देखाएका थिए ।
समारोहमा कार्कीले सिटाके च्याउ उत्पादन गरि सयौँ युवालाई स्वारोजगार बनाउन आफु लागी परेको बताए ।
पत्रकार महासंघका अध्यक्ष राजेशकुमार अर्यालको सभापतित्वमा भएको कार्यक्रममा पाल्पा साहित्य समाजका अध्यक्ष राजेन्ऽगोपाल सिंह, वरिष्ठ कृषी विकास अधिकृत किशोरमान श्रेष्ठ लगायतले आफ्नो भनाई राखेका थिए ।

