न्यूयोर्कमा पाकिस्तानी इसाईद्वारा महिला अधिकारकर्मी बिष्णुमायालार्इ विद्यावारिधी सम्मान

१६ जून, वाशिंगटन डीसी । न्यूयोर्कमा स्थापित पाकिस्तानी मूलका नागरिकद्वारा स्थापित पाकिस्तानी क्रिस्चियन एसो सिएशनद्वारा महिला समाजसेवी तथा महिला अधिकारकर्मी बिष्णुमाया परियार विद्यावारिधीबाट सम्मानित भएकी छिन् ।
डा. विष्णुमायाको साथमा अर्की महिला यस्मीन यस्मिन रफिकलाई पनि सम्मानित गरिएको छ ।
उक्त सम्मान कार्यक्रम वाषिर्क रमादान रात्रिभोजको अवसरमा आयोजना गरिएको हो । कार्यक्रममा शहरका विशिष्ट अतिथिहरुको उपस्थिति रहेको थियो ।
सम्मानित हुने दुवैलाई बालबालिकाको शिक्षाको लागि गरेको योगदानको कदर गर्दै उक्त सम्मान गरिएको हो ।
पुरस्कार न्यूयोर्कमा डेमोक्रेटिक दलका जिल्ला अधिवक्ताका उम्मेदवार अमा दिमोहले प्रदान गरेका थिए । सम्मानित भएकी डा. परियारले यो सम्मानले आफू अझ उत्साहित भएको भन्दै आफूमा दायित्व बढेको भन्दै हर्ष व्यक्त गरेकी छिन् ।
बिष्णुमाया परियार गोरखाको बिकट गाउँ ताक्लुंगको एक दलित परिवारमा जन्म लिई हाल सयुक्त राज्य अमेरिकाको न्यूजर्सीमा बस्दै आएकी छिन ।
अमेरिकाको क्लार्क विश्वबिद्यालयबाट सामाजिक परिवर्तन र अन्तराष्ट्रिय बिकासमा स्नातकोतर गरेकी उनी बिभिन्न संघ तथा संस्थाहरुका महिला बिषय सम्बन्धी बिभिन्न कार्यक्रमको प्रमुख संयोजक तथा वक्ताको रुपमा सहभागी भै बिदेशी माटोमा पनि मात्री भूमिको सेवाको लागि काम गरिरहेकी छिन् ।
उनको अगुवाईमा नेपालका दलित,गरीब र सीमान्तकृत बालबालिकाहरुलाई बिभिन्न कार्यक्रम र छात्रबृद्धिमार्फत शिक्षा दिलाउन सफल भएकी छिन् भने हजारौ महिलाहरुलाई महिला सशक्तिकरणका बिभिन्न कार्यक्रमहरु चलाएर परिवर्तनका संबाहक बनाउन सफल भएकी छिन् ।

