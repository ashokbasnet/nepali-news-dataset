वाशिंगटन डीसीमा ४ चेली सहित दर्जन नेपालीलाई सम्मान

१८ जून, वाशिंगटन डिसी । अमेरिकाको राजधानी वाशिंगटन डिसीमा नेपाल र नेपालीको पहिचान गराउने एक दर्जन नेपाली मूलका व्यक्तिहरुलाई सामाजिक र सामुदायिक नायकद्वारा सम्मान गरिएको छ ।
डीसी क्षेत्रको आर्लिगटन केन्द्रीय पुस्तकालयमा सम्पन्न उक्त कार्यक्रममा बिभिन्न क्षेत्रमा उल्लेख्य काम गरी देशको शिर उच्च राख्नेहरुलाई हौसला तथा मनोबल उच्च राख्ने हेतुले उक्त सम्मान गरिएको हो ।
अमेरिकाको लागि नेपाली राजदुत अर्जुन कुमार कार्की (बिद्या वारिधि) ले सम्मानित हुने सामुदायिक नायकहरुलाई बिशेष प्रमाण पत्र वितरण सहित सम्मान गरे ।
उक्त सम्मान कार्यक्रममा डिसी, भर्जिनिया, न्युयोर्क, न्युजर्सी ,मेरिल्याण्डमा बसोबास गर्ने, सामाजिक, खेलकुद, कला तथा अन्य बिबिध क्षेत्रमा बिशेष योगदान गर्ने हरुलाई सम्मान गरिएको थियो ।
उक्त कार्यक्रममा न्युजर्सी की महिला सामाजिक कार्यकर्ता बिष्णुमाया परियार ‘सामाजिक सशक्तिकरण नायक’, खेलकुदमा बिशेष दातले वजन उठाई निरन्तर प्रस्तुति गर्ने भर्जिनियाका कराँते खेलाडी उज्ज्वल ठकुरीलाई सामुदायिक मार्सल आट्र्स नायक, खेलकुद अन्तर्गत ‘सामुदायिक भारोत्तोलन नायकमा रुप कार्की तथा बाल्टिमोर की बालिका कृषा कार्कीलाई ‘युवा सामुदायिक मार्सल आट्र्स नायक’ मा सम्मानित भएका छ्न ।
यसै गरी मेरिल्याण्ड बाल्टिमोरका कलाकार रतन सुबेदीलाई ‘सामुदायिक प्रहसन नायक’ तथा मेरिल्याण्ड बाल्टिमोर कै अमेरिका आउने पहिला कलाकार ध्रुव ओन्ता लाई ‘सामुदायिक कला नायक’ द्वारा सम्मानित गरिएको छ ।
यसै गरी लामो समयदेखि अमेरिका बस्दै आएका प्रख्यात संचारकर्मी पूर्व सीएनएनमा कार्यरत नेपाली मूल कि किरण छेत्री का पिता होम छेत्री लाई भ्वाईस अफ अमेरिकामा योगदान गरे वापत ‘सामुदायिक संचार नायक’ तथा अमेरिकाको मेरिल्याण्डमा बस्दै आएका र अमेरिकामा नेपाली समुदाय कै ईतिहासमा प्रथम पटक सार्बजनिक पदमा चुनाव लडेर निर्वाचित भएका टाउन अफ इन्डियन हेड का उप नगर प्रमुख किरण सिटौलालाई ‘गौरवमय सामुदायिक नायक’ मा सम्मानित गरिएको छ ।
यसै गरि न्यु योर्कमा बस्दै आएका बिश्व कीर्तिमानी गिनिज बिश्व पुस्तकमा नाम लेखाई नेपाल र नेपालीको नाम राख्न सफल रहेका रोहित तिमिलि्सनालाई अद्वितीय सामुदायिक नायकूले सम्मान गरिएको छ ।
यसै गरि विश्व भर सम्पूर्ण नेपालीहरुको उच्च शिर राख्ने र हाल सयुक्त राष्ट्र संघको युवा सम्मेलन कि युवा सभापति बन्न सफल भएकी जोली अमात्यलाई ‘सामुदायिक युवा नायक’ तथा अमेरिकन कांग्रेसमा युवा तथा बालबालिकाको हितमा कामको जिम्मेबार पाएकी नेपाली चेली कन्चन अमात्यलाई ‘विशिष्ट सामुदायिक नायक’ द्वारा सम्मानित गरिएको छ । यसै गरि डिसी क्षेत्रका चिकित्सक डा मदन उप्रेतीलाई नेपाल पुनर्निर्माण नायकद्वारा सम्मानित गरिएको छ ।
कार्यक्रम तीन चरण औपचारिक उद्घाटन कार्यक्रम, सम्मान कार्यक्रम तथा सांस्कृतिक कार्यक्रमको आयोजना गरिएको थियो ।
सांस्कृतिक कार्यक्रममा कलाकारहरु यम बराल, गम्बु शेर्पा, सृजन ताम्राकार, गणेश पराजुली लगायतको बिशेष प्रस्तुति रहेको थियो ।
उक्त सम्मान डिसीबाट संचालित अङ्कयि पत्रिका ईनेप्लिज डटकम ५ औं वर्ष तथा रेडियो जिन्दगी १ वर्ष पुगेको अवसरमा सयुक्त बाषिर्क उत्सव कार्यक्रममा संचार माध्यमले सम्मान गरेको हो ।
    
तस्वीर :राजीव श्रेष्ठ  

