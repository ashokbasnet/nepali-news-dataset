नवनियुक्त राजदूत लम्साललाई डेनमार्कमा स्वागत

२० जून, कोपनहेगन । डेनमार्कका लागि नवनियुक्त राजदूत युवनाथ लम्साललाई डेनमार्कको नेपाली समुदायले स्वागत गरेको छ ।
गैरआवासीय नेपाली संघ राष्ट्रिय समन्वय परिषद् डेनमार्कले आइतबार एक कार्यक्रमको आयोजना गरी राजदूत लम्साललाई स्वागत गरेको हो ।
कार्यक्रममा डेनमार्क स्थित बिभिन्न संघसंस्थाहरुको सहभागिता रहेको थियो ।
कार्यक्रममा बोल्दै राजदूत लम्सालले समुदायको साथ लिदै नेपाल र नेपालीको हितमा काम गर्ने प्रतिबद्दता ब्यक्त गरे ।
कुटनीतिक रुपमा नेपाल र डेनमार्कको सम्बन्धलाई अझै प्रगाढ बनाउने उनको भनाइ छ ।
कार्यक्रममा दूतावास उपनियोग प्रमुख डोरनाथ अर्याललाई समेत स्वागत गरिएको थियो ।
हालै दूतावासमा जिम्मेबारी लिएर आएका अर्यालले पहिलो कार्यकालबाट डेनमार्क सम्बन्धी धेरै बुझ्न सहयोग पुगेकोले अबको कार्यकाल नेपालको हितमा काम गर्नमा सहयोग पुग्ने र सबै नेपालीहरुको साथ र सहयोगको अपेक्षा रहेको बताए ।
कार्यक्रममा राजदूतलाई स्वागत गर्दै एनआरएनए डेनमार्कका अध्यक्ष दिपेन्द्र चुडालले दूतावास र एनआरएनले सहकार्य गर्दै आएको स्मरण गर्दै अबका दिनमा यसले झनै निरन्तरता पाउने बिश्वास ब्यक्त गरे ।
कार्यक्रममा जनसम्पर्क समिति डेनमार्कका सभापती विरेन्द्रसिंह कार्की, प्रवासी नेपाली मंचका अध्यक्ष शिव चापागाईं, जनप्रगतिशील मञ्च डेनमार्कका संस्थापक अध्यक्ष उदय राज गौतम, एनआरएनए डेनमार्कका पूर्व अध्यक्षहरु मोहनराज मिश्र र दिपक सापकोटा, पर्यटन बोर्ड नेपालका मानार्थ प्रतिनिधी सोम नाथ सापकोटा, इनास ग्लोबलका केन्ऽीय उपाध्यक्ष पोल्याण्ड निवासी मित्रलाल पार्दे,इनास डेनमार्कका महासचिव कृष्ण सुवेदी, इनासका केन्द्रीय प्रतिनिधी राजमान तामाङ्ग, क्रिएटिभ नेप्लीज वुमन इन डेनमार्ककी अध्यक्ष डा. गरिमा घले, नेपाल म्युजीक फेस्टिवलका संयोजक मनोज खड्का, नेपाली पाठशाला डेनमार्कका शिक्षक दिपक तिवारी, अभियान नेपाल डेनमार्कका अध्यक्ष शशी श्रेष्ठ, नेपाल पत्रकार महासंघका युरोप शाखाका महासचिव प्रकाश ढकाल लगायतले बोलेका थिए ।
संघका उपाध्यक्ष इश्वर शर्माले स्वागत गरे भने कार्यक्रमको संचालन कार्यवाहक महासचिव रमेश काफूले गरेका थिए ।

