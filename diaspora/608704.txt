एनआरएनए युगान्डाको अध्यक्षमा राजमणि भण्डारी निर्वाचित
 

९ जुलार्इ, युगान्डा । गैरआवासीय नेपाली संघ युगान्डा (एनआरएनए युगान्डा)को तेस्रो महाधिवेशन युगान्डाको कम्पालामा सम्पन्न भएको छ l
अधिवेशनबाट आगामी कार्यकाल सन २०१७-२०१९ का लागि अध्यक्षमा राजमणि भण्डारी निर्वाचित भएका छन् ।
एनआरएनएका अफ्रिका क्षेत्रीय  संयोजक  सुनील कार्कीको प्रमुख अातिथ्यतामा अधिबेशन सम्पन्न भएको हो ।
कार्यक्रममा  प्रमुख अतिथि कार्की, अन्तर्राष्ट्रिय कार्यसमितिका सदस्य जीवनाथ पगेनी, अध्यक्ष रमेश कंडेल लगायतले अधिबेशनको शुभकामना दिएका थिए ।
उद्घाटन पछि आयोजीत बन्द सत्रमा संघका कोषाध्यक्ष मंजुल पाठकले आर्थिक प्रतिवेदन पेश गर्नुका साथै अध्यक्ष रमेश कंडेलले आफ्नो कार्यकालको प्रतिबेदन पेश गरेका थिए ।
लगत्तै तिन सदस्यीय निर्वाचन समितिको तर्फबाट निर्वाचन समितीका संयोजक  हेम श्रेष्ठबाट बिपक्षी  उम्मेदवार कोही नहुँदा उम्मेदवारहरूलार्इ निर्विरोध चयन भएको घोषणा गरेका थिए ।

नव निर्वाचित समितिमा अध्यक्षमा राजमणि भण्डारी, उपाध्यक्षहरुमा बिनोद थापा र अर्जुन न्यौपाने निर्वाचित भएका छन् l यसैगरी महासचिवमा रमेश शर्मा, सचिवमा गंगालाल खरेल र कोषाध्यक्षमा मञ्जुल पाठक निर्वाचित भएका छन् l
समितिमा युवा संयोजकमा तेजेन्द्र “बिबश”, महिला संयोजकमा तारा गिरी,प्रवक्तामा कमल भट्ट तथा कार्यकारी सदस्यहरुमा आशिस खड्का, रुद्र के सी, प्रेमबहादुर श्रेष्ठ तथा गणेश कार्की निर्वाचित भएका छन् l
कार्यक्रममा सम्पूर्ण साधारण सदस्यलाई परिचयपत्र (कार्ड) वितरण गर्नुको साथै प्रमुख अतिथि सुनिल कार्कीको हातबाट अघिल्लो कार्यकालमा विभिन्न क्षेत्रमा सहयोग गर्ने सहयोगी मनलार्इ प्रशंसापत्र वितरण गरिएको थियो l
कार्यक्रमको अन्त्यमा पूर्व अध्यक्ष समेत रहेका रमेश कंडेलले  नेपाली संगीतमा नयाँ इतिहास रच्दै अफ्रिकन कलाकार, निर्देशक सम्पादक प्रयोग गरेको भिडियो प्रमुख अतिथिबाटै विमोचन गर्दै सार्वजनिक गरेका छन l  कंडेलले लोक तथा आधुनिक गरी एक दर्जन गीतहरुमा स्वर दिइसकेका छन् l

