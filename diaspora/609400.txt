पररास्ट्र सचिव बैरागी अस्ट्रेलिया आइपुगे

१२ जुलाई, सिड्नी । नेपाल र अस्ट्रेलियावीच दुई पक्षीय परामर्श संजाल निर्माणका लागि नेपालका पररास्ट्र सचिव शंकरदास बैरागी राजधानी क्यानबेरा आइपुगेका छन् ।
उनी झन्डै ९ वर्ष अघि अस्ट्रेलियामा नेपाली कुटनीतिक कार्यलय स्थापना कालमा यहाको नियोग प्रमुखका रुपमा क्यानबेरामा थिए ।
उनीपछि पहिलो राजदूत बनेर योगेन्द्र ढकाल आइपुगे ।
अस्ट्रेलियाका लागि नेपाली राजदूत लक्की शेर्पा आएपछिको पररास्ट्र मन्त्रालयको नेतृत्व तहको यो पहिलो ठूलो भ्रमण हो ।
आगामी जुलाई १४ मा क्यानबेरामा सचिब बैरागीले अस्ट्रेलियन पररास्ट्र मन्त्रालयका उच्च अधिकारीसंग भेटेर दुई पक्षीय परामर्श संयन्त्र निर्माण का लागि हस्ताक्षर गर्ने छन् ।
राजदूत शेर्पाले आइतबार सिड्नीमा आयोजित एक कार्यक्रममा पररास्ट्र सचिब बैरागी छिट्टै अस्ट्रेलिया आउने र दुई पक्षीय संयन्त्र निर्माणको लागि पहल हुने बताएकी थिइन ।

