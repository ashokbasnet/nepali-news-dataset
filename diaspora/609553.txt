करार अबधी सकिदा पनि मलेसियाबाट घर फर्किन पाएनन् नेपालीहरु

१३ जुलार्इ, मलेसिया । मलेसियामा यतिवेला कतिपय कम्पनीहरुले कामदारको अभाव भएको भन्दै करार अवधी सकिएपनि नेपाल र्फकन दिएका छैनन ।
अबैधानिक अवस्थामा रहेकाहरु धरपकडमा परिने डरले नेपाल र्फकन थालेपछि बैधानिक बनेर बसिरहेकाहरुलाई समस्या पर्न थालेको छ ।
वैधानिक भएर काम गरिरहेकाहरुलाई घर फर्कने बेलामा टिकट दिएर नेपाल पठाउनुको साटो जवरजस्ति भिषा लगाइदिएर काममा लगाईरहेका छन । कतिपय कम्पनीहरुले भने तलब राखिदिने गरेका छन ।
तीन वर्षको भिषा जुन २१ तारिखमा सकिएका तीन नेपाली श्रमिकहरुले आफूहरुलाई जवरजस्ती काममा लगाइरहेको भन्दै सम्बन्धित निकायहरुमा सहयोगको अपिल गरेका छन ।
यसरी अपिल गर्नेहरुमा बाराका भेषप्रसाद चौलागाई,म्याग्दिका तिलकवहादुर क्षेत्री र उदयपुरका सूर्यबहादुर राई रहेका छन् ।
उनीहरुलाई जोहोरबारुमा रहेको रम्मान भन्ने कम्पनीले जवरजस्ती काममा लगाइरहेको छ ।
‘तीन वर्ष हुदापनि पठाएन । आफै टिकट काटेर जाभन्यो हामीले जुन १८ तारिखको टिकट काटेर दियौं तर हामीलाई पठाएन हामी बैधानिक छौ कि के छौ थाहा भएन ।’ चौलागाईले टेलिफोनमा भने ।
मलेसियामा दैनिक पिच्छे धरपकड भएकाले आफूहरु निकै डराएर बसिरहेको बताए । ‘नेपाली दुतावासवाट टाढा भएकाले दुतावाससम्म पुग्न नसेकेको उनीहरुको भनाइ छ । दुतावासको हटलाइनमा कुरा भयो तर ठोस उत्तर आएन ।’ उनले भने ।
क्लिनर सप्लाई गर्ने उक्त कम्पनीमा हाल ८ जना नेपालीहरुले काम गरिरहेका छन् । जुलाई २० तारिखका दिन अन्य ४ जना नेपालीहरुको पनि करार अवधी पूरा हुदैछ । उनीहरु पनि नेपाल र्फकन चाहिरहेको भएपनि कम्पनीले कुनै चासो देखाएको छैन ।
अरवी रिक्रुटमेण्टबाट ३ वर्ष अगाडि रोजगारीको लागि उनीहरु मलेसिया आएका थिए । नेपालमा रहेको मेनपावरलाई फोन सम्पर्क गरी आफ्ना कूराहरु राख्दा कुनै पनि वास्ता नगर्ने गरेको उनीहरुले बताएका छन् ।

