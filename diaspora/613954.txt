एनआरएनए जापानको महासचिवमा रेग्मीको उम्मेदवारी घोषणा

३१ जुलाई, टोकियो । गैरअवासीय नेपाली संघ (एनआरएनए) जापानको महासचिवमा युवा व्यवसायी विश्वेश्वर रेग्मीले उम्मेदवारी घोषणा गरेका छन् ।
एनआरएनए जापानको तेह्र क्षेत्रमा ‘मिनी नेपाल डे’आयोजन गर्ने परिकल्पनासहितको ९ बुँदे प्रतिवद्धता सार्वजनिक गर्दै रेग्मीले वर्ष २०१७-०१९ का लागि महासचिवमा उम्मेदवारी घोषणा गरेका हुन् । रेग्मीले २०१०-०११ र २०११-०१३ गरेर दुई कार्यकाल एनआरएनए जापानको कार्यकारी सदस्यका रुपमा काम गरिसकेका छन् ।
सन् २००५ अप्रिलमा उच्च शिक्षा अध्यायनका लागि विद्यार्थी भिषामा जापान छिरेका रुकुमकोट, रुकुमका रेग्मीले रिक्क्यो युनिभर्सिटीबाट स्नातकोत्तरसम्मको अध्ययन पूरा गरेका छन् ।
सन् २००९ सालदेखि जापानी कम्पनीमा कार्यरत रहेका उनले एनआरएनए जापानलाई प्रभावकारी बनाउन अनुभवी, वौद्धिक र उर्जाशील नेतृत्व हुनुपर्नेमा जोड दिएका छन् ।
त्यस्तै रेग्मीले एनआरएनए जापानलाई पारदर्शी, मितव्ययी र चलायमान संस्था बनाउन पनि आफू चौबिसैं घण्टा यस अभियानमा खटिने समेत बाचा गरेका छन् ।
स्वच्छ छबि भएका व्यक्ति र स्पष्ट वत्ताका रुपमा चिनिएका कारण पनि रेग्मी सत्तरी हजार जापानबासी नेपालीमाझ लोकपि्रय छन् ।
राप्ती सोसाइटी जापानको अध्यक्ष समेत रहेका रेग्मीले जापानभित्रै होस् या स्वदेशमा आफुलाई सामाजिक सेवाको क्षेत्रमा अब्बल साबित गरेका छन् ।
रेग्मीले नेपाल पर्यटन बोर्ड, जापानस्थित नेपाली राजदूतवास लगायत सरकारी तथा गैह्र सरकारी निकायसाग समन्वय गर्दै नेपालको पर्यटन प्रवर्द्धनमा जोड दिने बताएका छन् । एनआरएनए जापानको आठौं राष्ट्रिय महाधिवेशन यही अगष्ट १३ तारिख हुँदैछ ।
यस्तो छ घोषणापत्रमा
१.महासचिवको मुख्य कार्यभारका रुपमा संस्थालाई प्रभावकारी रुपमा सञ्चालनगर्ने र अध्यक्षलाई सघाउँदै संस्थाको कार्यसम्पादन गर्ने ।
२. राष्ट्रिय समन्वय परिषद जापानका क्षेत्रीय समिति, अन्तराष्ट्रिय समन्वय परिषदका क्षेत्रीय समिति तथा अन्तराष्ट्रिय समन्वय परिषद्संग निरन्तर सम्पर्कमा रही आपसी सम्वन्ध प्रगाढ गर्न बिशेष भूमिका खेल्ने ।
३. जापानमा रहेका संघसंस्थाहरूसँग समन्वय गर्दै कम्युनिटीका साझामुद्दामा एनआरएनजापानले गरेका निर्णयहरु सुसूचित गर्दै समन्वयकारी भूमिका खेल्ने ।
४. एनआरएनए जापान सम्पूर्ण जापानवासी नेपालीले ‘हाम्रो संस्था’भनेर अझै बढी अनुभूती गर्ने संस्थाको रुपमा बिकास गर्न जापानमा रहनुभएका बिभिन्न क्षेत्र, तह तप्का लगायत प्राज्ञिक एवं बाैद्दिक सर्कल, व्यबसायी, श्रमजीवी, महिलावर्ग एवं विध्यार्थीलाई यो संस्थासंग जोडेर कम्युनिटीको हित हुने काममा बिशेष भूमिका खेल्ने ।
५. जापानमा हामी अर्थात समस्त कम्युनिटी इम्पावर्ड भएमात्र हामी दक्ष तथा सक्षम हुन्छौ त्यस पछि मात्रहामी देशको बिकासमा ज्ञान सीप र पूँजीबाट योगदान गर्न सक्छौं । त्यसैले सचेतनामुलक शैक्षिक,व्यबसायिक,सिपमुलक र सचेतनामुलक कार्यक्रम गर्न बिशेष भूमिका खेल्ने ।
६. एनआरएनएको १३ वटै क्षेत्रमा ‘मिनी नेपाल डे’आयोजना गर्न पहल गर्ने ।
७. नेपालको पर्यटन प्रवर्द्धनका लागि नेपाल पर्यटन बोर्ड, जापानस्थित नेपाली राजदूतावास, पर्यटनविज्ञ लगायतका सरोकारवालाहरुसँग सहकार्य गर्दै जापानका डेस्टिनेइसनम्यानेजमेन्ट कम्पनीहरुसँग समन्वयकारी भूमिका खेल्ने ।
८. अनलाईन क्यालेण्डर तयार गरी नेपाली कम्युनिटीका गतिबिधिहरुलाई समेट्नुका साथै एनआरएनए जापानका भाबी कार्यतालिका तथा गतिबिधिलाई व्यवस्थित गर्ने ।
९. एनआरएन जापानको एप्लिकेइशनलाई अझै परिस्कृत गर्दै जुनसुकै बेलापनि जापानवासी नेपालीले सदस्यता लिनसक्नुका साथै आजीवन सदस्यता लिन मिल्ने कुरा विधानमा उल्लेख गर्न पहल गर्ने ।
 

