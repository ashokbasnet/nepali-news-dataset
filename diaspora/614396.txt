एनआरएनए जापानले तोक्यो चर्को उम्मेदवारी शुल्क, उम्मेदवारमा तरङ्ग
२ अगष्ट, टोकियो । गैरआवासीय नेपाली संघ (एनआरएनए) जापानको आठौं महाधिवेशनयही अगष्ट १३ तारिख टोकियोमा हुँदैछ । महाधिवेशन नजिकिएसँगै आकांक्षीहरु उम्मेदवारी घोषणा गरी आफ्नो पक्षमा लविड्ड गर्न थालिसकेका छन् ।
तर एनआरएनए जापानले मंगलबार सार्वजनिक गरेको उम्मेदवारी शुल्कले उम्मेदवारहरुमा भने तरड्ड ल्याएको छ ।
एनआरएनएजापानको आगामी नेतृत्वमा दावेदारी प्रस्तुत गर्ने अध्यक्षका उम्मेदवारलाई चार लाख पचास हजार येन शुल्क तोकिएको छ । उक्त शुल्क एनआरएनए जापानकै इतिहासमा सबैभन्दा महंगो भएको धेरै एनआरएनए अभियान्ताहरुले बताएका छन् ।
त्यस्तै एनआरएनएजापानले सदस्य पदका उम्मेदवारको लागि एक लाख येन शुल्क निर्धारण गरेको छ भने आईसीसी सदस्यका लागि उम्मेदवारले ६ लाख येन तिर्नुपर्ने छ ।

यस्तो छ एनआरएनएजापानले निर्धारण गरेको उम्मेदवारी दर्ता शुल्क
१) सदस्यः १लाख येन
२) सह–कोषाध्यक्ष: १ लाख ५० हजार येन
३) कोषाध्यक्ष: २ लाख येन
४) सचिव: २ लाख ५० हजार येन
५) महासचिव: ३ लाख येन
६) उपाध्यक्ष: ३ लाख ५० हजार येन
७) वरिष्ठ उपाध्यक्ष: ४ लाख येन
८) अध्यक्ष: ४ लाख ५० हजार येन
९) आईसीसी सदस्य: ६ लाखयेन
यसरी निर्धारण गरिएको चर्को उम्मेदवारी दर्ता शुल्कले उम्मेदवारहरुमा भने तरड्ड ल्याएको छ । धेरैले एनआएनए जापानको इतिहासमै सबैभन्दा महंगो शुल्क भएको भन्दै यसको बिरोध गरेका छन् भने कतिले व्यङ्ग्य गर्दै साजाजिक सञ्जालमा टिकाटिप्पणी गर्न भ्याए ।
यस्तो छ उम्मेदवारको योग्यता 
एनआरएनएजापानको विधान २०१५ को संशोधित विधान–२०१६का अनुसार एनआरएनए जापानको अध्यक्ष पदका लागि क्षेत्रीय समितिको संयोजक वा राष्ट्रिय समन्वय परिषदको कुनै एक पदमा रहेर एक वर्ष कार्यकाल पुरा गरेको हुनुपर्ने जारी विज्ञप्तिमा उल्लेख गरिएको छ ।
त्यस्तै अध्यक्षबाहेकका अन्य कार्यकारी पदका लागि भने राष्ट्रिय समन्वय समितिको सदस्य÷सल्लाहकार वा क्षेत्रीय समितिमा सदस्य÷सल्लाहकार रहेर एक वर्ष कार्यकाल पूरा गरेको हुनुपर्ने प्रावधान छ ।
कार्यसमिति सदस्यका लागि भने प्रारम्भिक वा पंजीकृत सदस्यले मात्र उम्मेदवारी दिन पाउने व्यवस्था गरिएकोे छ । संशोधित विधान २०१६ अनुसार एनआरएनए जापानको १५ सदस्यीय कार्यसमिति गठन हुनेछ ।
निर्वाचन कमिटीको संयोजकमा ओम गुरुङ
सेप्टेम्बर ३ तारिखलाई तोकिएको एनआरएनए जापानले गैरआवासीय नेपाली संघ अन्तर्राष्ट्रिय समन्वय परिषदका सदस्य ओम गुरुङको संयोजकत्वमा निर्वाचन कमिटी गठन गरेको छ । कमिटीको आइटी प्रमुखमा डा. बेद काफ्ले छन् भने डा. भुपालमानश्रेष्ठ, मेघराज नेपाल, पुष्कर थापा सदस्य हुन् ।
विद्युतीय प्रणालीबाट निर्वाचन गर्ने बताएको एनआरएनए जापानले मंगलबार एक विज्ञप्ति जारी गर्दैे निर्वाचन कार्यतालिका समेत सार्वजनिक गरेको छ ।
निर्वाचन तालिका अनुसार, अगष्ट ५ र ६ मा उम्मेदवारले उम्मेदवारी दर्ता गर्नुपर्नेछ ।

