मेलबर्नको सगरमाथा क्रिकेट क्लबले अवार्ड नाइट गर्ने

५ अगस्ट, अस्ट्रेलिया । मेलबर्नको नेपाली क्रिकेट क्लब सगरमाथा क्रिकेट क्लबले यही अगस्ट २७ मा सांस्कृतिक तथा अवार्ड वितरण कार्यक्रम आयोजना गर्ने भएको छ।
एक सयभन्दा बढी सदस्य संख्या रहेको क्लबमा राष्ट्रिय तथा अन्तर्राष्ट्रिय क्रिकेट प्रतियोगोगितामा भाग लिएका ४० खेलाडीहरु संलग्न छन् ।
नेपालका क्रिकेट खेलाडी तथा युबा क्रिकेटरहरुको क्षमता विकासका लागि विभिन्न समयमा अर्थ संकलन गर्दै सहयोग आएको क्लबले पहिलोपटक मेलबर्नमा गाला डिनरका साथ अवार्ड नार्इट गर्न लागेको हो ।
खेलाडीहरुको सम्मान र प्रोत्साहनका लागि अवार्ड नाइट गर्न लागेको आयोजकले बताएको छ ।
४ वर्षअघि गठन भएको क्लबले अवार्ड वितरणसँगै सांकृतिक कार्यक्रमसमेत आयोजना गरेको छ ।
मेलवर्नमा हाल ६ भन्दा बढी क्रिकेट क्लब सक्रिय छन् ।

