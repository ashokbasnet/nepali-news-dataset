लुम्बिनी समाज नेपाल-कुवेतको अध्यक्षमा हमाल

६ अगस्ट, कुवेत । लुम्बिनी समाज नेपाल-कुवेतको तेश्रो अधिवेशन सम्पन्न भएको छ । कुवेतको फरवानियास्थित अल हाइतम रेष्टुरेन्टमा गत शुक्रबार सम्पन्न अधिवेशनले नवलपरासीका रुपेन्द्र बिक्रम हमालको नेतृत्वमा ५७ सदस्यीय कार्यसमिति चयन गरेको छ ।
कार्यसमितिको बरिष्ठ उपाध्यक्षमा रमेश पाल्पाली, उपाध्यक्षमा अशोक ओस्ती र अनिल कुमार ठाकुर, महिला उपाध्यक्षमा शान्ता भण्डारी, महासचिवमा नेत्र पेमी मगर, सचिवमा दिपक भण्डारी, सहसचिवमा रुपा ज्ञवाली, भण्डारी, कोषाध्यक्षमा सागर न्यौपाने, सहकोषध्यक्षमा कृष्ण (केबी)सहित चयन भएका छन् ।
सँस्थाको नारा परिवर्तन
सोही अधिबेशनबाट सँस्थाले आफ्नो नारा परिवर्तन गरेको छ । स्थापनाकालदेखि अहिलेसम्म ‘लुम्बिनी अञ्चलको बिकासमा प्रवासबाट हाम्रो भूमिका’ भन्ने नाराका रहेकोमा तेस्रो अधिबेशनले ‘सेवा र सहयोगमा प्रवासबाट हाम्रो भूमिका’ भन्ने नारा अनुमोदन गरेको छ ।
देश संघीय संरचनामा जाँदा अञ्चल नरहेकोले सँस्थाले आफ्नो नारालाई पनि समयानुकुल परिवर्तन गरेको सँस्थाले जनाएको छ ।
कार्यक्रममा प्रमुख अतथी नेपाली राजदूतावासका राजदूत यज्ञबहादुर हमाल, एनआरएनए कुबेतका महासचिब अमित राई, राई यायोख्या कुबेतका अध्यक्ष मन्जित राई, मध्यपश्चिम सेवा समाजका अध्यक्ष गणेश रावत, सरोकार समाजका अध्यक्ष दिल स्याङ्बो, अन्तर्राष्ट्रिय नेपाली कलाकार सामाजका अध्यक्ष बीबी मल्लले शुभकामना दिएकाथिए ।
यस्तै सुदुरपश्चिम सेवा समाजका अध्यक्ष अम्मर खडका, नेपाली जनसम्पर्क समितिका उपसभापति माधव शर्मा, पत्रकार गोपाल शिबा र नैनाकला राई लगायतका अतिथीहरुले पनि शुभकामना दिएका थिए ।
कार्यक्रममा गजल बाचनसहित अम्मर खड्काले सबैलाई मग्न बनाए भने भने लोकगायकहरु माधव शर्मा, बिबि मल्ल र दोलराज न्यौपाने आफ्ना प्रस्तुतिले सबैलाई नचाएका थिए ।
अधिबेशनमा सँस्थाका उपाध्यक्ष रमेश पाल्पालीले सहभागीलाई स्वागत गरेका थिए । कार्यक्रमको सहजिकरण पत्रकार नवराज पन्थीले गरेका थिए ।
अधिबेशनमा सँस्थाका संरक्षक बसन्त थापा मगरले संस्थाको परिचयात्मक गतिविधि र महासचिव रूपेनद्र बिक्रम हमालले सँस्थाको २ वर्षको प्रतिवेदन पेश गरेका थिए ।
कार्यक्रममा कुवेतमा कृयाशील मिडियाहरू र सँस्थाको बिधान तयार पार्ने लोमस बास्तोला, समाजका सक्रिय सदस्य अशोक ओस्ती, कृष्ण केबिकोलाई सम्मान गरिएको थियो ।
लुम्बिनीका प्रमुख अभियान्ता नवराज पन्थी र निवर्तमान अध्यक्ष एचपी खत्रीलाई बिशेष सम्मान गरिएको थियो ।
अधिबेशन सँस्थाका निवर्तमान अध्यक्ष एचपी खत्रीको सभापतित्व र नेपाली राजदूतावासका राजदूत यज्ञबहादुर हमालको प्रमुख आतिथ्यतामा सम्पन्न भएको हो ।

