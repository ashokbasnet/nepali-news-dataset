जाजरकोटका एक युवकले मलेसियामा झुण्डिएर आत्महत्या गरे

९ अगस्ट मलेसिया । जाजरकोटका एक युवकले मलेसियामा झुण्डिएर आत्महत्या गरेका छन् ।
मलेसियाको मलका कम्पनीमा कार्यरत त्रिवेणी नलगाड नगरपालिका-४ जाजरकोटका २३ वर्षीय उपेन्द्र रावलले आत्महत्या गरेका हुन् ।
रावल मंगलबार विहान ८ बजे आफू कार्यरत कम्पनी नजिकैको कोठमा झुण्डिएर आत्महत्या गरेको उनीसंगै कार्यरत मनोज खड्काले जानकारी दिए ।
रावल डेढ वर्ष पहिले वैदेशिक रोजगारका लागि मलेसिया पुगेका थिए । उनको शव पोष्टमार्टमका लागि मलका हस्पिटलमा राखिएको छ ।
उनको शव नेपाल ल्याउन नेपाल एम.बी.सी. र जनप्रगतिशील मञ्च मलेसियाले पहल गरिरहेको जनप्रगतिशील मञ्च मलेसियाले जनाएको छ ।
नरेश रानामगरबाट

