अन्जुले तताइन् डीसी
१५ अगस्ट, अमेरिका । लामो समयपछि अमेरिका पुगेकी गायिका अन्जु पन्तले अमेरिकाको डिसीमा आफ्नो प्रस्तुति दिएकी छन् । अन्तर्राष्ट्रिय नेपाली कलाकार समाज (इनास) आयोजना गरेको कार्यक्रममा पन्तले आफ्नो प्रस्तुति दिएकी हुन् ।
पन्तले कार्यक्रममा आफ्ना चर्चित गीतका साथै अन्तिममा माइतीघर चलचित्रको ‘प्राण भन्दा प्यारो’ गीत गाएकी थिइन् । पन्तले गायका हरेक गीतमा दर्शकले वान्स मोर, वान्स मोर गर्दै उनलाई साथ दिए ।
इनासले पन्तले गीत–संगीत क्षेत्रमा पुर्याएको योगदानको मूल्यांकन गर्दै सम्मान समेत गरेको छ । भर्जिनियाका निर्वाचन क्षेत्र ८७ का सभासद जोन बेलले सम्मान गरेका हुन् ।
कार्यक्रममा स्थानीय कलाकारहरु र अमेरिकामा जन्मेका दोश्रो पुस्ताका कलाकारहरुले समेत प्रस्तुति दिएका थिए । ईनासका उपाध्यक्ष तथा वरिष्ठ गायक मधु क्षेत्रीको आफ्नो गीत हुरीले उडाउन सकेनबाट दर्शकले भरपुर मनोरञ्जन लिए ।


