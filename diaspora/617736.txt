सिड्नीमा सुर्के थैली साँझ, राजनराजलगायतले प्रस्तुति दिने
१५ अगस्ट, काठमाडौं । नेपाली गीत–संगीतमा नौलो र मिठो शब्द संगीत भर्न अब्बल सर्जक राजनराज शिवाकोटीको सम्मानमा अष्टे«लियामा ‘सुर्के थैली साँझ’ हुने भएको छ ।
चियर नेपाल नामक सामाजिक सस्थाले आयोजना गर्ने यस कार्यक्रममा वार्ता गराइ देऊ , सुर्के थैली खै , पूर्व–पश्चिम रेल ,कुटुमा कुटु , म त नेपाली ठिटो जस्ता गीत प्रस्तुत हुने भएको छ ।
कार्यक्रममा राजनराजसंगै राजकुमार घोस्वमी, विकास उप्रेती, सुजता उपाध्याय र दिल तामाङको गायन प्रस्तुति रहने छ । अष्ट्रेलियामा बसेर गीत–संगीत गर्दै आएका संगीतकार किरण भण्डारी र समी श्रेष्ठले लाईभ वाध्यवादनमा साथ दिने छन ।
कार्यक्रमलाई रोचक बनाउन हाँस्य–व्यङग्य कलाकार पवन बजगाईले समेत प्रस्तुति दिने आयोजकले जनाएका छन् । युवा समूह हामी बैण्ड कार्यक्रमको अर्को आकर्षण हुन् ।

