एनआरएनए नाइजेरियाले थाल्यो बाढीपीडितका लागि राहत संकलन
गैरआवासीय नेपाली संघको नाइजेरिया समन्वय समितिले नेपालका बाढीपीडितलाई राहत सहयोग संकलन सुरु गरेको छ ।
संघको कार्य समितीको बैठकले सहयोग संकलन गर्ने निर्णय गरेसँगै आठ सय अमेरिकी डलर संलकन भएको छ ।
संघका सचिव रोशन थापाका अनुसार, आगामी २६ अगस्टमा हुने संघको छैटौं महाधिवेशनको अवसरमा संकलित रकम एनआरएनए बाढीपीडित कोषलाई हस्तान्तरण गरिनेछ ।
यसअघि संघका प्रमुख सल्लाहकार तथा अन्तर्राष्ट्रिय समितिका कोषाध्यक्ष हिक्मत थापाले एनआरएनए बाढीपीडित राहत कोषमा रु. ५१००० सहयोग गरेका थिए ।

