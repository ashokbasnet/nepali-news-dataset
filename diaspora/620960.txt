कोलोराडोमा बाढी पीडितको सहयोगार्थ डिनर कार्यक्रम

२७ अगस्ट, कोलोराडो । नेपालमा हालै गएको बाढीपहिरो र बुवानबाट पीडित भएकाहरुलाई सहयोग गर्ने उद्धेश्यले अमेरिकाको कोलोराडोमा डिनर कार्यक्रम गरिएको छ ।
‘डिनर खाउ बाढी पीडितलाई सहयोग गरौ’ भन्दै कोलोराडोकोमा सकृय संस्था लङमन्ट हिमालयज लायन्स क्लबको आयोजनामा उक्त कार्यक्रम आयोजना गरिएको हो ।
स्थानीय एभरेष्ट रेष्टुरेन्टमा शनिबार सांझ सम्पन्न डिनर कार्यक्रमसँगै गिफ्टका सामान, राफल चिट्टा, हटडग्स बिक्री गरिएको थियो ।
त्यस्तै जोशन श्रेष्ठको स्टोरमा कलेक्सन गरिएको २५० डलर र लङमन्ट नेपाली परिवारको पिकनिनबाट बचत भएको २५० डलर समेत गर्दा जम्मा १५१५ डलर संकलन गरिएको क्लवका कोषाध्यक्ष संजय प्रधानले जानकारी दिए ।
डिनर पछि नेपाल र अमेरिकाको राष्ट्रियगान गाएर सुरु गरिएको औपचारिक कार्यक्रममा बाढीपहिरो र डुवानबाट पीडितहरुले भोगिरहेको अवस्था संगटिएको स्लाइड प्रदर्शन पछि, उक्त घटनामा मृत्युहनेको सम्झनामा एक मिनेट मौनधारण गरिएको थियो ।
कार्यक्रममा उपस्थित सबैलाई स्वागत गर्दै आयोजक संस्थाका अध्यक्ष प्रमोद श्रेष्ठले जन्मभुमी नेपालका दाजुभाइ दिदीबहिनीहरु बाढीपहिरोको कारण घरबारबिहीन भई ज्यादै दुख पाइरहेको अवस्थामा हाम्रो सानो सहयोगले पनि ठूलो राहात हुने सोचेर यस्तो कार्यक्रम आयोजना गरिएको बताए ।
त्यसैगरी कार्यक्रममा उपस्थित भएकाहरुलाई मनोरञ्जन प्रदान गर्न रीहाना कार्किले सुन्दर नृत्य प्रदर्सन गरेकी थिइन । सोही कार्यक्रममा क्लबले आयोजना गरेको बिभिन्न कार्यक्रमहरु सफल बनाउन सकृय योगदान गरेको भन्दै क्लबका अध्यक्ष प्रमोद श्रेष्ठ र कोषाध्यक्ष संजय प्रधानलाई जोनचेयर जोशन श्रेष्ठले लायन्सको बिशेष पीन लगाई सम्मान गरेका थिए ।
कार्यक्रममा ६ नर्थ ईष्टका पूर्व डीष्ट्रिक गर्भनर केननोर गिल, भाईस डिष्ट्रिक गर्भनर मिगेल गिल लगायत बिभिन्न स्थानीय लायन्स क्लवका पदाधिकारी, नेपाली घरका अध्यक्ष लक्षुमण राना, पूर्व अध्यक्ष नारायण श्रेष्ठ, ब्लड डोनर्स अफ अमेरिकाका केन्द्रीय सदस्य भुषणलाल श्रेष्ठ, यूएस नेपाल न्यूजका बिकल पराजुली, स्थानीय ब्यवशाही, पत्रकार तथा सर्बसाधारणको उपस्थिती रहेको थियो ।
कार्यक्रमलाई सफल बनाउन सचिव उज्ज्वल बिक र सदस्य साही सुमन लगायत सम्पूर्ण पदाधिकारीहरुको सकृय सहभागिता रहेको बताइएको थियो ।

