एनआरएनए माडागासकरको अध्यक्षमा कंडेल निर्वाचित

२८ अगस्ट, माडागासकर । २७ तारिखमा भएको अफ्रीकाको माडागासकरको गैरआवासीय नेपाली संघको दोस्रो साधारणसभा सम्पन्न भएको छ ।
साधारणसभाबाट अध्यक्षमा शिवराज कंडेल, उपाध्यक्षमा दानबहादुर थापा, महासचिवमा होम श्रेष्ठ ,सचिवमा मर्क गुरुङ ,कोषाध्यक्षमा पूर्णबहादुर खड्का निर्वाचित भएका छन् ।
यसैगरी सदस्यहरुमा रामेश्वर राणा, तेजबहादुर कार्की, इन्द्रबहादुर खत्री, बाश आलेमगर, दीपेन्ऽ खतिवाडा, धनराज सावा लिम्बु, हिमबहादुर बुढाथोकी, पेम्बा शेर्पा निर्वाचित भएका छन् ।
यसैगरी उक्त भेलाले सल्लाहकारहरुमा कर्ण शेर राई, आङ गेल जि शेर्पा, चन्द्रबहादुर खड्कालाई मनोनित गरेको छ ।
१३ सदस्य नयाँ कार्यसमिति २ वर्षको लागि चयन गरिएको हो । अन्तर्राष्ट्रिय समिति सदस्यमा रमेश राईलाई चयन गरिएको छ ।
कार्यक्रम देशमा डुबान र पहिरोमा परी ज्यान गुमाएकाहरुको आत्माले शान्ति मिलोस भनी एक मिनेट मौन धारण गरी सुरु गरिएको थियो ।
गैरआवासीय नेपाली संघ माडागासकर स्थापना २०१५ मा भएको थियो ।

