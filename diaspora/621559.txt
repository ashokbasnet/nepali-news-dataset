एनआरएन कतारको उपाध्यक्षमा गायिका देविकाको उम्मेदवारी

२९ अगस्ट, कतार । लोक दोहोरी गायिका देविका केसी गुरुङले गैरआवासीय नेपाली संघ राष्ट्रिय परिषद (एनआरएनए एनसीसी) कतारको तृतिय उपाध्यक्षमा उम्मेदवारी घोषणा गरेकी छन् ।
महिला सहभागिताको लागि मात्रै नभएर महिला–पुरुष समान हुन् भन्ने भावना विकास गर्नका लागि आफू उम्मेदवार बनेको देविकाले अनलाइनखबरलाई बताइन् । ‘महिलाहरु पनि उम्मेद्वारका लागि योग्य छन् भन्नका लागि मैले उम्मेदवारी दिएको हुँ’, उनले भनिन् ।
कतारलगायत खाडी मुलुकमा कतिपय महिला कामदारको स्थिति नाजुक रहेको बुझेकी देविकाले आगामी दिनमा महिला श्रमिककको पक्षमा काम गर्ने बताइन् ।
लामो समयदेखि स–परिवार कतारमा बस्दै आएकी देविकाले अन्तर्राष्ट्रिय कलाकार मञ्च कतारको उपाध्यक्ष भएर काम गरिसकेकी छन् ।
दर्जनौं लोकप्रिय गीत गाएकी केसी कुशल कार्यक्रम प्रस्तोता पनि पनि हुन् । देविका एनआरएन कतारमा उम्मेदवारी दिन पहिलो महिला हुन् ।

