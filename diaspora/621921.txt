न्यूयोर्क महापुराणको छैठौ दिनसम्म ९ करोड संकलन

न्यूयोर्क । न्यूयोर्कमा स्थापित चर्चित रिजउड नेपाली समाजले आयोजना गरेको श्रीमदभागवत महापुराणको छैठौ दिनसम्म ९ करोड संकलन भएको छ । १० करोड अर्थात् १ मिलियन डलरको लक्ष्य राखी आयोजना गरिएको महापुराणबाट अगस्त २८ तारिख रातीसम्म ९ लाख ८ हजार ८ सय ७५ डलर सेन्ट उठेको छ ।
गत अगस्त २३ तारिखबाट सुरु भएको न्युयोर्कको ज्याक्सनहाइटस्थित सत्य नारायण मन्दिरमा आयोजनामा भइरहेको महापुराणमा नेपाली समुदायले खुला Åदयले रकम सहयोग गरेका छन् ।
थोरै रकम दिनेहरुदेखि १ लाख ११ हजार १ सय ११ डलरसम्म दिने व्यक्ति तथा संस्थाहरु देखा परेका छन् ।
दिल खोलेर आर्थिक सहयोग गर्नेहरुमा राजेश भट्ट, मोहन ज्ञवाली, सुर्य लम्साल, रमेश श्रेष्ठ, जनक भण्डारी, सुमन शाह, खगेन्द्र क्षेत्री, केशव सेडाई, जनक पराजुली, बेद खरेल तथा प्रवासी नेपाली मञ्चजस्ता संस्थाहरु छन् ।

पण्डित दिनबन्धु पोखरेलद्वारा वाचन भइरहेको महापुराणमा रिजउड नेपाली समाजका उपाध्यक्ष समाजसेवी राजेश भट्टले र सुनिता भण्डारीले ७५ हजार डलर, रिजउड नेपाली समाजका संस्थापक उपाध्यक्ष सुमन शाह र रम्बीका उलकले ५१ हजार १११ डलर, रिजउड नेपाली समाजका संस्थापक अध्यक्ष मोहन ज्ञवाली तथा रिना ज्ञवालीले ५० हजार १ डलर, बेद खरेलले ६६ हजार ६६६, रिजउड नेपाली समाजका सदस्य जनक पराजुलीले २२ हजार २२२ डलर, बरिष्ठ अधिवक्ता खगेन्द्र क्षेत्री ३५ हजार डलर, अधिवक्ता केशव सेडाईले ३५ हजार डलर, अधिवक्ता रमेश श्रेष्ठले २० हजार १ डलर, एनआरएन अमेरिकाका अध्यक्षका उम्मेदवार कृष्ण पोख्रेलले २० हजार डलर सहयोग गरेका छन् । प्रवासी नेपाली मञ्च १ लाख ११ हजार १११ डलर सहयोग गरी उदाहरण बनेको छ ।
न्युयोर्कमा नेपालीको आफ्नो सामुदायिक भवन तथा मन्दिर छैन ।


 

