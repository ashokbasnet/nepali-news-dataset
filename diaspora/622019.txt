एनआरएनए यूएई क्षेत्रीय समिति अबुधाबीको अध्यक्षमा कार्कीको उम्मेद्वारी घोषणा

३० अगस्ट यूएर्इ । गैरआवासीय नेपाली संघ (एनआरएनए) यूएई क्षेत्रीय समिति अबुधाबीको अध्यक्षमा दुर्याेधन कार्कीले आफ्नो उम्मेद्बारी दिने घोषणा गरेका छन । २०१७ देखि २०१९ सम्म दुई वर्षेे कार्यकालका लागि अधिबेशन हुँदैछ ।
२००३ देखि यूएईमा स्थापना भएको यस सस्थामा आफू धेरै अगाडि नै समितिमा रहेर सँस्थामा काम गर्ने इच्छा भएपनि बिबिध कारण हुन नसकेको भन्द्यै उनले यसपटक अध्यक्षमा उम्मेदवारी दिने घोषणा गरेका हुन् ।
उनले आफूसँग स्पस्ट भिजनसहित सँस्थामा काम गर्ने इच्छा रहेको हुनाले सँस्थामा टिममा रहेर कसरी सामाजिक काम गर्नु पर्छ भन्ने अनुभव सहित आएको भन्दै अनुभव पनि भएकोले उम्मेदवारी घोषणा गरेको बताए ।
झापाली समाज यूएईको क्षेत्रीय समिति अबुधाबीको उपाध्यक्ष पदमा रहेका कार्कीले ६ महिना कार्यबाहक अध्यक्ष चलाएको अनुभबसहित आएका छन् ।
झापाली समाजमा रहदा गाह्रो साह्रो परेका नेपालीहरूलाई सहयोग गर्न उनी जहाँ पनि पुग्दथे पछिल्लो समय भिजिट भिषामा आएका १८ जना नेपालीलाई खाद्यान्न लिएर मुसफामा पुग्नेदेखि सारजाहमा दुर्घटना परेका जीवन रानालाई सहयोग गर्न समेत उनको ठूलो योगदान रहेको छ ।
त्यस्तै हालै आएको तराईको बाढी पीडितलाई राहत संकलनमा करिब ८०,००० रुपैयाँ अबुधाबी क्षेत्रबाट मात्र संकलन गरी कार्कीले पठाएका थिए ।
बिगत १४ वर्षदेखि अबुधाबीको इमिरेट्स पेट्रोल केमिकल सर्भिस कम्पनीमा कार्यरत कार्की अत्यन्तै मिलनसार र सहयोगी रहेको उनका समकक्षी बताउँछन ।
गैरआवासीय नेपाली संघ (एनआरएनए) यूएईको अधिबेशन सेप्टेम्बर १५ मा हुने निश्चित भएसँगै यस मातहत रहेका सात वटै क्षेत्रमा गरिने अधिबेशनको मिति र स्थान तय भइसकेको छ ।
केन्ऽको अधिबेशन हुन १५ दिन अगाडि सबै क्षेत्रहरुमा क्षेत्रीय अधिबेशन हुने पक्का भइसकेको छ ।
क्षेत्रीय समिति अबुधाबीको भने बक्रीदको पहिलो दिन अर्थात अगस्ट ३१ मा गरिने भनी उल्लेख गरिएको छ तर बक्रीद सेप्टेम्बर १ मा भएको अबस्थामा भने अबुधाबी र अलेन क्षेत्रको क्षेत्रीय अधिबेशन सेप्टेम्बर २ मा गरिने भनि मिति तय भएको छ ।
आचारसंहिताम कुनै संघ सस्थामा रहेको ब्याक्ती मुख्य पाँच पदमा उम्मेदवारी दिन नसक्ने भनी उल्लेख गरिएको छ ।
त्यसैकारण पनि कार्कीले झापाली समाज युएई क्षेत्रीय समिति अबुधाबी उपाध्यक्ष पदबाट राजीनामा दिइसकेका छन ।
अन्तमा कार्कीले सबैको साथ सहयोगको अपेक्षा गरी सहयोग गर्न सम्पूर्ण नेपालीहरुलाई अनुरोध गरेका छन् ।
शेषराज न्यौपानेबाट 
 

