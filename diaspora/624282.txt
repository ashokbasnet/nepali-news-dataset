एनआरएन मेलेसियाले बाढीपहिरो पीडितलाई एक लाख दिने

७ सेप्टेम्बर, मलेसिया । जेल परेका र हवाई टिकटको अभावले नेपाल र्फकन नसकिरहेका १० जना नेपालीहरुलाई एनआरएनए मलेसीयाले निःशुल्क हवाई टिकट दिने घोषणा गरेको छ ।
दुतावासमा आयोजित कार्यक्रममा एनआरएनएले यस्तो घोषणा गरेको हो । पदाधिकारीहरुले कार्यक्रममा भने-‘हामीलाई टिकट काटिदिन भन्नुहोस हामी तत्कालै टिकट काटिदिने छौ ।’
यसैगरी नेपालमा भर्खरै गएको वाढीपहिरोबाट पीडित बनेकाहरुलाई थोरै भएपनि राहत होस् भनी एक लाख सहयोग गर्ने एनआरएनए मलेसीयाले जनाएको छ ।
यसैगरी पाचँथरको मेमेक भन्ने ठाउँमा भएको वाढीपहिरोबाट क्षति भएकाहरुलाई राहत स्वरुप आरएम ११५१ संकलन गरी समितिका सदस्य दिल केरुगलाई संकलित रकम अध्यक्ष न्यौपानेले हस्तान्तरण गरेका थिए ।

