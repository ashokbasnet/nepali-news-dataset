एनआरएनए जर्मनीको अध्यक्षमा विजय मोक्तान

गैर आवासीय नेपाली संघ (एनआरएनए) जर्मनीको अध्यक्षमा विजय मोक्तान निर्वाचित भएका छन् । छैठौ अधिवेशनबाट मोक्तानले ३०९ मतका साथ अध्यक्षमा निर्वाचित भएका हुन् ।
निकटतम् प्रतिद्वन्द्वी नवराज रोस्याराले २९७ मत ल्याए भने अर्का उम्मेदवार यज्ञराज सुवेदीले २२५ मत प्राप्त गरे ।
उपाध्यक्षमा हरि न्यौपाने र मिलन राज पन्त निवार्चित भएका छन् भने राधा (किरण) सिग्देल महिला उपाध्यक्ष बनिन् ।
महासचिवमा टंक लम्साल विजयी भएका छन् । लम्सालले ४०८ मत पाए भने प्रतिद्वन्द्वी कृष्ण देवकोटाले ३८८ मत प्राप्त गरे ।
कोषाध्यक्षमा निनाम्मा राई सर्वाधिक मत ल्याउँदै विजयी भएकी छिन् । राईले ४३४ मत पाइन् ।
आइसीसी सदस्यमा नारायण अधिकारी निर्वाचिचत भएका छन् ।
एनआरएनए जर्मनीको नेतृत्व चयनका लागि पहिलो पटक निर्वाचन भएको हो । यसअघिका पाँचवटा अधिवेशन सहमतिमै ससकिएको थियो ।

