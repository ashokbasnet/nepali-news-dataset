धुर्मुस-सुन्तली फाउण्डेशनलाई लुम्बिनी कपिलवस्तु दिवस अभियानको चार लाख सहयोग

११ असोज, काठमाडौं । लुम्बिनी कपिलवस्तु दिवस अभियानले धुर्मुस-सुन्तली फाउण्डेशनलाई चार लाख सहयोग गरेको छ ।
अभियानले रौतहटको चन्ऽपुर नगरपालिका वडा नं ८ मा रहेको सन्तपुरमा निर्माण भइरहेको एकीकृत नमूना सन्तपुर बस्ती निर्माणका लागि चार लाख २२ रुपैयाँ रकम सहयोग गरिएको हो ।
अष्ट्रेलियामा रहेका अभियानका विश्व संयोजक इञ्जिनियर रामकुमार श्रेष्ठको पहलमा अष्ट्रेलियाका १९ जना र लुम्बिनी कपिलवस्तु प्रबर्धन विश्व अभियान, राष्ट्रिय समिति, इजरायलकी अध्यक्ष मीना वान्तवा राईको पहलमा इजरायलका १८ जना नेपालीहरुबाट संकलन गरिएको थियो ।
सोही रकम एक कार्यक्रमकाबीच लुम्बिनी कपिलवस्तु प्रबर्धन विश्व अभियान काठमाडौँ, नेपालका अध्यक्ष डा. हरिकुमार श्रेष्ठ र सचिव निलेश अधिकारीले धुर्मुस सुन्तली फाउण्डेशनकै कार्यालयमा हस्तान्तरण गरेका हुन् ।
उक्त अभियानका बेलि्जयम संयोजक दामोदर आचार्यको पहलमा ७ जनाबाट संकलन गरिएका रकम भने दशैर्ँपछि उक्त फाउण्डेशनलाई हस्तान्तरण गरिने अभियानका नेपाल अध्यक्षले डा. श्रेष्ठले जानकारी दिए ।
उक्त कार्यक्रममा लुम्बिनी कपिलवस्तु अभियानको विश्व समिति र राष्ट्रिय समितिको स्थापनाको उद्देश्यको बारेका जानकारी दिनुको साथै अभियानले हालसम्म गरेका मुख्यमुख्य उपलव्धीहरुको बारेमा पनि जानकारी गराईएको थियो ।
जसमा गुगल म्याप, कोरिया र स्वीडेनको पाठ्यपुस्तक, बि्रटिस म्युजियमलगायत अन्य धेरै स्थानहरुमा बुद्धको जन्मस्थान नेपाल उल्लेख नभएकोमा अभियानको पहलमा बुद्धको वास्तविक जन्मस्थान नेपाल भनी संशोधन गराइएको बारे उक्त कार्यक्रममा जानकारी गराइएको थियो ।
यसको लागि अभियानको पहलले मात्र सफलता चुम्न लामो समय लाग्ने हुँदा सरकारी तवरबाट पनि सक्रिय रुपमा कुटनीतिक रुपमा पहल हुन जरुरी रहेको कार्यक्रममा डा. श्रेष्ठले बताए ।
कार्यक्रममा फाउण्डेशनका सिताराम कट्टेल (धुर्मुस) र कुञ्जना घिमिरे (सुन्तली)ले यस अभियानले गरेको सहयोग सहर्ष स्वीकार गर्दै अभियानका दाताहरु र सम्पूर्ण परिवारमा हार्दिक धन्यवाद ज्ञापन गर्दै बुद्धको जन्मथलो लुम्बिनी, नेपालको प्रचार प्रसारमा निरन्तर लागि रहने प्रतिबद्धता पनि व्यक्त गरे ।
यो नितान्त राष्ट्रिय मुद्दा भए तापनि स्वस्फूर्त रुपमा स्वर्यसेवीको रुपमा करिब ८ वर्षदेखि काम गरी सफलता हासिल गर्नसकेकोमा अभियानप्रति आभार व्यक्त गर्दै अभियन्ताहरुलाई उनीहरुले धन्यवाद दिउका थिए ।

