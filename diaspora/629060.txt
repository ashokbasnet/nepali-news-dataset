मलेसियामा परदेशी धमाका हुँदै
क्वालालम्पुर । मलेसियामा परदेशी धमाका ४ हुने भएको छ । यहि अक्टोवर १८ तारिखमा क्वालालम्पुरमा हुने कार्यक्रममा नेपाल आइडलकी चर्चित प्रतिस्पर्धी प्रमिला राई कार्यक्रमको मुख्य आकर्षण रहेकी छिन् ।
यसैगरी कार्यक्रममा हाँस्य कलाकारद्वय अर्जुन घिमिरे (पाँडे), कुमार कटेल (जिग्री)का साथै मोडल तथा डान्सर रिया श्रेष्ठ, चलचित्रकर्मी मौसम इम्वुग, गायकहरु जेवी नेम्वाङ, रन्जीत लामा, सिजम सिजाली, बबिन शेर्मा लगायतका कलाकारहरुले आफ्नो प्रस्तुती राख्ने छन् ।
मलेसियाका ब्यापारी दिलकुमार केरुङ र रमेश पौडल मुख्य आयोजक रहेको कार्यक्रममा मलेसियामा रहेको किरात धर्म तथा साहित्य उत्थान संघ मलेसिया मन्जरी थियटर ग्रुप सहआयोजक रहेका छन् ।
कार्यक्रमको बारेमा जानकारी दिँदै आयोजकहरुले आफूहरुले नाफा र घाटाका लागि कार्यक्रम नगरेको बताउँदै विशुद्ध मनोरञ्जनको लागि कार्यक्रम गरेको बताए । उनीहरुले भने, ‘कार्यक्रम पश्चात जेलमा रहेका केही नेपालीहरुलाई हवाइ टिकट दिने छौं ।’
यसअघि पनि आयोजकले जेलमा रहेका नेपालीहरुलाई टिकट उपलब्ध गराएर नेपाल फर्काउनको लागि सहयोग गरेका थिए ।

