देउसीभैलोबाट उठेको रकम सामाजिक कार्यमा

२३ अक्टोबर, नर्वे । जनसम्पर्क समिति नर्वेले अयोजना गरेका देउसी भैलो कार्यक्रमबाट संकलन भएको रकम सामाजिक कार्यका लागि सहयोग गरिने भएको छ ।
समितिले संकलन गरेको २५ हजार १०१ नर्वेजियन क्रोनर विभिन्न सामाजिक कार्यमा लगाउने निर्णय भएको समितिका उपाध्यक्ष केशव पुरीले जानकारी दिए ।
समितिले संकलन गरेको रकम जनता माध्यमिक विद्यालय, भरौल-३, सुनसरीलार्इ चार हजार क्रोनर, पाल्पा समुदायमा आधारित पुनर्स्थापना कार्यक्रम (पाल्पा सीबीआर) पाल्पालार्इ चार हजार क्रोनर, डा. महावीर पुनको अध्यक्षतामा संचालित राष्ट्रिय आविष्कार केन्द्रलार्इ २ हजार ५५५ क्रोनर, सप्तरीका बाढीपीडितहरुलाई कार्यसमिति सदस्य सुरेस यादवमार्फत चार हजार क्रोनर, एनआरएनए. नर्वेको अगुवाइमा संचालित एवं संकलित बाढी पीडित राहत कोषका लागि २ हजार क्रोनर र नेस्को नर्वेद्वारा आयोजित बाढी पीडित सहयोगार्थ “एकदिने फोटोग्राफी कार्यशालालार्इ” ५०० क्रोनर रकम सहयोग गरिने छ ।
नेपाली जनसम्पर्क समिति, नर्वेले अक्टोबर १९ र २० तारिखका दिन ओस्लोमा देउसीभैलो कार्यक्रम अयोजना गरेको थियो ।

