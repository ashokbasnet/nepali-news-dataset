अमेरिकाको बोष्टनमा म्ह: पूजा (तस्वीरसहित)

२४ अक्टोबर, बोष्टन । नेवा : अर्गनाईजेशन अफ अमेरिका, न्यू इङ्गलैण्ड च्याप्टरद्वारा नेपाल सम्बत ११३८ को ऊपलक्ष्यमा आयोजित म्ह : पूजा कार्यक्रम यस वर्ष पनि बोष्टनमा धुमधामका साथ सम्पन्न भएको छ ।
२० अक्टोबर, २०१७ शुक्रबार का दिन १९९५ मास एभ लेक्जिँङटन स्थित हलमा  आयोजित  सो कार्यक्रमको लागि टाढाटाढाबाट नेपालीहरु सहभागी भएका थिए ।
कार्यक्रममा शुभकामना आदानप्रदान (भिन्तुना ) समाबेश गरिएको थियो । निकै हर्षोल्लास साथ मनाईएको म्ह: पूजाको लागि पदाधिकारीहरु दिन रात नभनि खटेका थिए ।
यस वर्षको म्ह:पूजामा खासै मन्तब्य थिएन । सँस्थाका ऊपाध्यक्ष खिलनारायण श्रेष्ठले सहभागी सबैलाई धन्यबाद दिदै तथा स्वागत गरेपछि म्ह : पूजा सुरु भएको थियो ।
नेवारी परम्परागत ड्रेसमा सजिई आएका महिला तथा पुरुष महानुभावले कार्यक्रमलाई सिगार्नु सिगारेका थिए  ।  नेवारी परम्परागत शैलीमा सगुन ग्रहण गर्दाको दृष्य  निकै आकर्षक थियो  ।
सँस्थाका सचिव बुद्दरत्न महर्जन तथा एक्जुकेटिभ मेम्बर सुरेन्द्र नापितले कार्यक्रम सँचालन गरेका थिए भने  अर्गनाईजेशनका अध्यक्ष राजुमान श्रेष्ठ, उपाध्यक्ष खिलनारायण श्रेष्ठ, सचिव बुद्द रत्न  महर्जन, कोषाध्यक्ष निराजन मणि , एक्जुकेटिभ मेम्बरहरु क्रमस: रुप शाक्य, सुरेन्द्र नापित, रबि राज राजकर्णिकार, रबिन बज्रचार्य समेत को टिम तिनका परिवार एवँ सम्बद्द साथीहरु दिनरात खटेर कार्यक्रमलाई ब्यबस्थित र आकर्षक बनाइएको थियो ।
पीता पुर्खादेखि मानिआएको नेपालको महत्वपूर्ण साँस्कृतिक धरोहर जहाभएपनि आफूहरुले पनि बचाईराख्ने ऊद्देश्यसहित कार्यक्रम आयोजना गरिएको र आफूहरु जहाँ गएपनि आफ्नै भाषाधर्म सस्कृतिमा नाच्ने र नेपाली पहिचानमा बाच्ने कुरा सहभागी नेवा अर्गनाइजेशन अफ न्यू इँगलैण्ड च्याप्टरका पदाधिकारीहरुले बताए ।
         

