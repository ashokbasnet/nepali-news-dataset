विदेशमा कानुनी सहायता चाहियो ? डिफेन्स फाउण्डेशनमा सम्पर्क गर्नुस्
अमेरिका । विदेशमा कानुनी सहायता नपाएर समस्यामा पर्नु भएको छ ? छ भने चिन्ता नगर्नुस्, कानुनी सहायता नपाएर विदेशमा दुःख पाएका नेपालीको सहयोगका लागि स्थापना भएकाे एनआरएन लिगल डिफेन्स फाउण्डेशनले आफ्नो काम सुरु गरेको छ ।
फाउण्डेशनले कानुनी सहायता नपाएका मध्यपुर्व क्षेत्रका नेपालीहरुलाई लक्षित गरेर काम शुरु गरेको हो ।
फाउण्डेशनका प्रमुख संरक्षक तथा वरिष्ठ अधिवक्ता खग्रेन्द्र क्षेत्रीले मध्यपुर्वका देशहरुमा रहेका नेपालीहरु अनेक कानुनी झमेलामा फसिरहेकाले त्यहीबाट काम सुरु गरेको बताए ।
फाउन्डेसनले कानुनी सहायताको खाँचो परेका नेपालीहरुलाई सम्पर्क राख्न अनुरोध गरेको छ । फाउन्डेशनका सदस्य पिताम्बर भुसालले कानुनी सहायता पर्खेर बसेका नेपालीहरुलाई सहयोग गर्न आफूहरु तयार रहेको बताए ।
कानूनी सहायता चाहिएका नेपालीहरुले  [email protected] र [email protected] मा मेल गरेर घटना र मुद्धाको बारेमा जानकारी गराउन सक्नेछन् ।

