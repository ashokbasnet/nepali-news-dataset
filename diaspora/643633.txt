अष्ट्रेलियामा यसरी मनाइयो उधौली पर्व

४ डिसेम्बर, सिड्नी । सिड्नीमा गर्मीको मौसम सुरु भैसके पनि गत शनिबार भने जाडो थियो । नेपालमा मङ्सिर लागे जस्तै । यही जाडो र दिनभरिको वर्षावीच अस्ट्रेलियाको सिड्नीमा बसोवास गरिरहेका सयौं किरातीहरु आफ्नो पितृ र प्रकृतिको स्मरण तथा पूजा गरिरहेका थिए ।
नेपालका किराति आदिवासीहरुले प्रत्यक वर्ष मंसिरमा मनाउने चाड उधौलीको अवसरमा सिड्नीमा खुला र रमणीय पार्कमा लिम्बुहरुले च्याब्रुन्ग नाचे र राइहरुले साकेला नाच्ने गर्दछन् ।
आयोजकहरुका तर्फबाट संयोजक चित्र तुम्बाहाम्फेले अनलाइनखबरलाइ भने-”मंसिरमा हामी पितृ र प्रकृतिको पुजा गर्छौ । अहिले नेपालमा बाली नाली पाक्यो, सबैका घरमा अन्नबाली भित्रिएको छ । भोक्भारी छैन, हामी अन्न दिने प्रकृतिको धन्यबाद दिन यो चाड मनाउछौ र रमाइलो गर्छौ ।”
उधौलीका अवसरमा सिड्नीमा उपस्थित भएका नेपालका किराती आदिवासी जनजातिहरुले आफ्नै भेषभुषा , खानपिन तथा खेलकुदहरु प्रस्तुत गरेका थिए ।
कार्यक्रममा नेपाली आदिवासी जनजाति मञ्च अस्ट्रेलियाका अध्यक्ष अरुण तामाङ, अस्ट्रेलियामा क्रियाशील पहिचानवादी पाका सामासिजिक नेता गणेश तामाङ लगायतको उपस्थिति थियो ।
यसैगरी मेलबर्नमा पनि आइतबार उधौली पर्ब औपचारिक रुपमा मनाइएको छ । मेलबर्न आयोजक संजय रार्इका अनुसार कार्यक्रम निकै भब्य र रमाइलो भएको बताए ।
त्यस्तै ब्रिसबेनमा पनि आगामी हप्ता पहिलो चोटी उधौली पर्ब मनाउादै गरेको आयोजक दिपेन रार्इले बताए ।
पहिले आयोजना गरेको अनुभव सिकाउन तथा ब्रिसबेन बासि किरातीहरुसंग रमाउन सिड्नी, मेलबर्न लगायतका शहरबाट नेपाली आदिवासी अगुवाहरु आउने उनले बताए ।

उनले आगामी शनिबारका लागि दुर्इ सय जतिलार्इ निम्तो गरिएको बताए । त्यस्तै दक्षिण अस्ट्रेलियामा पनि आगामी डिसेम्बर १७ मा उधौली पर्ब आयोजना गरिने नबिन कान्बंगले बताए । उनले भने -”दक्षिण अस्ट्रेलियामा हामी भुटानी र नेपाली दुर्इ किराती समाज भएपनि कार्यक्रमसंगै आयोजना हुन्छ । यसपटकको आयोजक भने भुटानी किराती हुन् ।”
आयोजक भुटानी किरात समाजका कुलबहादुर रार्इले भने,”हामी भुटानी र नेपाली किराती मिलेर आफ्नो साझा सस्कृतिमा रमाउदै छौ ।
अस्ट्रेलियामा सन् २००३ देखि प्रत्यक बर्ष वैशाखमा उभौली र मङ्सिरमा उधौली मनाउने चलन सुरु भएको हो ।

