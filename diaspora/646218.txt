हन्टरभ्यालीमा अस्ट्रेलियाका नेपाली अभिभावकको भेला
  १७ डिसेम्बर  सिड्नी । प्रसंग तीन वर्ष अघिको हो । सिड्नीको पश्चिमी वस्ती अवनमा आयोजित सामाजिक कार्यक्रममा नेपालबाट आएका एकजना अविभावकले गैरआवासीय नेपाली संघ अस्ट्रेलियाका नेतालार्इ सुझाव सहित प्रश्न गरे –’तपाइहरुले नेपालका विभिन्न भागबाट यहाँ आर्इ सिड्नीका फरकफरक स्थानमा बसेका हामी अविभावकहरूलार्इ एक्कै स्थानमा जुटाएर अन्तरक्रियाको वातावरण मिलाउन सकिदैन ?’
गैरआवासीय नेपाली संघ अस्ट्रेलियाका तत्कालीन उपाध्यक्ष दिनेश पोखरेलले तत्कालै प्रतिबद्दता जनाए र त्यसको केही महिनामै सँस्थागत निर्णय गर्दै सिड्नीको कटाई रास्ट्रिय निकुन्जमा करिब छ सय अबिभावकको भेला भयो ।
यो गैरआवासीय नेपाली संघको दोश्रो ठूलो जमघट हो । अहिले यो अस्ट्रेलियाका अन्य शहरमा पनि हुन थालेको छ ।
हालै कुइन्स ल्याण्ड , भिक्टोरिया र क्यानबेरामा पनि यस्तै अविभावक भेलाहरु हुँदै छन् ।
सिड्नीमा २०१५ मा कटाई रास्ट्रिय निकुन्जमा, २०१६ मा बारागाम्बा ड्याममा र यो वर्ष डिसेम्बर १७ (शनिबार) यहाँको सुन्दर हन्टर भ्यालीमा अविभावक जमघट गरियो ।
अस्ट्रेलियामा क्रिसमस तथा नयाँ वर्षको स्वागतमा पूर्व मनोरंजनात्मक कार्यक्रमहरु भैरहे जस्तै नेपाली अविभावकहरुका लागि यो मनोरंजन तथा सम्पर्क बिस्तारको ठूलो जमघट थियो ।
हन्टर भ्यालीको खुला मनोरम तथा ग्रामीण परिबेशमा नेपालका सयौ अविभावकहरु खुसि थिए ।
फराकिलो सिड्नीका विभिन्न सबअर्बहरुबाट ब्यबस्थित स्वोयम्सेवकहरुले अविभावकहरुको रेखदेख सहित साढे दुइ घण्टाको बस यात्रा गराउदै हन्टर भ्याली पु¥याएका थिए ।
जमघट स्थलमा ब्यबस्थित खानपिन, स्वास्थ्य परीक्षण, बागवानी निरीक्षण, नाचगान तथा मन्तब्य राख्ने कार्यक्रमको आयोजना गरिएको थियो ।
झल्कियो नेपाली सँस्कृति
नेपालका विभिन्न साँस्कृतिक तथा भौगोलिक क्षेत्रका सयौ अबिभावकहरुले सहभोज, नाचगान तथा परिचयको अबसर पाएका थिए ।
गैरआवासीय संघले आयोजना गरेका हालसम्मका तिनै ठूला अविभावक जमघट मा सहभागी भएका सम्भु पोखरेलले अनलाइनखबरसँग भने–’परारको कटाई रास्ट्रिय निकुन्जको भन्दा गतबर्षको वारागाम्बाको जमघट थप राम्रो भयो । यो वर्षको पनि निकै राम्रो भयो ।’ उनले थपे,’एउटै स्थानमा मात्रै निस्सासिएका अविभावकलार्इ सहर भन्दा टाढा खुला ठाउँमा रमाउन सजिलो भएको थियो । यती ठूलो नेपाली समाज यहाँ देख्दा हामी नेपाल मै छौ , यहाँ पनि नेपाल छ भन्ने अनुभूति भएको छ ।’
उनले यो जमघटको फाइदाबारे बताए-‘नामले मात्रै चिनेका कति आफन्त र नातेदारको बिचमा चिनजान भयो । मेरो डा. बसुन्धरा भट्टराईका बाआमा भेटभो हामी सबै दङ्ग, खुसी भैयो । हन्टर भ्यालीको अविभावक जमघटलार्इ सफल पार्न र आयोजकहरुलाई प्रोत्साहन गर्न गैरआवासीय नेपाली संघ अस्ट्रेलियाका अध्यक्ष तोनु घोताने मेलबर्नबाट र महासचिब नारायण कोइराला ब्रिसबेनबाट यहाँ आइपुगेका थिए ।
उक्त कार्यक्रममा न्यू साउथ वेल्समा भएका नेपाली सामाजिक अगुवाहरु र ब्यवसायीहरु उपस्थित भएका थिए । गैरआवासीय नेपाली संघ अस्ट्रेलियाका उपाध्यक्ष नन्दु गुरुङले अनलाइनखबरसँग भने – कार्यक्रम्मलार्इ सफल पार्ने सबैलाईमा धन्यबाद दिन्छु । सकियो भने छ/छ महिनामा यस्ता कार्यक्रम गर्ने छौ ।
उनका अनुसार कार्यक्रममा शशी रार्इ, भीमसेन सापकोटा , शंकर श्रेष्ठ लगायतले प्रस्तुति दिएका थिए ।
अभिभावकहरूलार्इ सम्मान 
शनिबार नै राजधानी क्यानबेरामा भएको कार्यक्रममा अस्ट्रेलियाको लागि नेपाली राजदूत लक्की शेर्पा उपस्थित भएर अविभावकहरुलार्इ सम्मान गरिन ।
हाल क्यानबेरामा आफ्ना छोरा बुहारीसँग रहेका नेपालका सेवा निबृत बरिष्ठ कृषि बैज्ञानिक कृष्ण अधिकारिलार्इ यो जमघट निकै रमाइलो लाग्यो ।
अस्ट्रेलियाको राजधानी शहरमा बस्ने झन्डै डेड सय नेपालीसँगै उनी पनि उपस्थित थिए ।
अनलाइनखबरका सहकर्मी प्रदीप तिमल्सिनाका अनुसार नेपालबाट क्यानबेरा र क्विनबियन क्षेत्रमा आफ्ना सन्तान भेट्न आएका अभिभावकहरुका निम्ति लक्षित गर्दै गैरआवासीय नेपाली संघ अष्ट्रेलिया ए. सी . टी. (अष्ट्रेलियन क्यापिटल टेरिटोरि) राज्य समितिले उक्त बनभोज कार्यक्रम आयोजना गरेको हो ।
उक्त बनभोज क्यानवेराको ब्ल्याक माउन्टेन पेनिन्सुलामा आयोजना गरिएको थियो । पारिवारिक भ्रमणमा रहेका नेपाली अभिभावकहरुको स्वागत तथा स्थानीय नेपाली समूदायबीच भाइचारा बढाउने उदेश्य अनुरुप कार्यक्रम आयोजना गरिएको संयोजक ढुंगेल बताए र
साथै कार्क्रममा डा.महाविर पुनद्वारा नेपालमा स्थापित राष्ट्रिय अनुसन्धान केन्द्रका बारेमा पनि जानकारी गराइएको थियो ।
गैरआवासीय नेपाली संघ अष्ट्रेलिया ए.सी.टी.का सचिब बाबुराम पौडेलले भने – अपेक्षा गरे भन्दा राम्रो भयो । उता भिक्टोरियामा गत २८ नोबेम्बरमा मेलबर्नको पूर्बपट्टी पर्ने यान्यिन पार्कमा भएको अविभावकहरुको जमघट भएको थियो ।
उक्त कार्यक्रमका ब्यबस्थापक गैरआवासीय नेपाली संघ भिक्टोरियाका सचिव गौतम लामिछानेले भने – जुन आमा बुवाको काखमा हामि हुर्कियैं त्यो न्यानो दिने बाआमालार्इ हामीले सम्मान गर्न यो आयोजना गरिएको थियो । मेचीदेखि महाकालीसम्मका अविभावकलार्इ सम्मान पत्र पनि दियौ ।
उनले भने – अविभावकहरुले यो संदेश नेपाल लगेर सुनाउने भनेका छन् । भिक्टोरियाको अविभावक भेला तथा पिकनिकमा दुर्इ सय पचास भन्दा बढी अविभावक उपस्थित भए ।
कार्यक्रममा भिक्टोरियाका सबै नेपाली सामाजिक अभियन्ताहरु पनि उपस्थित भएका थिए ।
कुइन्सल्याण्डमा भने आगामी जनावरिको अत्यमा अविभावक भेला गर्ने गैरआवासीय नेपाली संघ कुइन्स ल्याण्डका संयोजक सन्तोष कुवरले बताए ।
उनले भने – तर आगामी हप्ता हामी सँस्थाको बैठक बसेर निर्णय गैदैछौ । त्यहाँ दोश्रो पटक आयोजना हुदै छ ।

