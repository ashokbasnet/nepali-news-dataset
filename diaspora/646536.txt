‘सङ्गलो यो मन’ मा नायिका नन्दिताको अभिनय
१८ डिसेम्बर, डीसी । अमेरिकाको एटलान्टाको जर्जियाबाट रिदम स्क्रिन क्रिएसनले नेपाली चलचित्रकी अभिनेत्री नायिका नन्दिता केसी लगायत अन्य कलाकारसहितलाई समेट्दै ‘सङ्गलो यो मन’ नयाँ नेपाली गीतको भिडियो सार्बजनिक गरेको छ ।
एटलान्टाको जर्जियास्थित काठमाडौँ किचेन ग्रिलमा गत डिसेम्बर १६ तारिख अमेरिकाको एटलान्टाको जर्जियामा छायाँकनको भिडियो शुभारम्भ गरेको हो ।
रिदम स्क्रिन क्रिएसनले उक्त ‘सङ्गलो यो मन’ नयाँ नेपाली गीतको भिडियो डिसेम्बर १७ तारिखदेखि आधिकारिक रुपमा सार्बजनिक गरेको जनाएको छ ।
उक्त संगीत भिडियोमा मुख्य अभिनयमा नायिका नन्दिता केसी तथा भानु तिवारी(देवजन )को रहेको छ ।
स्वर किरण गजमेर तथा टीका लामिछानेको रहेको छ भने संगीत अम्बर तुम्बापो सुब्बाको रहेको छ । शव्द मनिष अधिकारीको हो भने संगीत व्यवस्थापन कमल राईले गरेका छन ।
भिडियोको निर्देशन कमल राई तथा भुवन रनपाल को रहेको छ भने छायांकन (क्यामरा ) सुरेन्द्रमान सिंहको रहेको छ l यसैगरी सम्पादन/भीएफएक्स/रुप/परिकल्पना कमल राईले गरेका छन् ।
रिदम स्क्रिन क्रिएसनले दिलिप दाहाल, प्रकाश दर्नाल, बीएम खालिंग ,सिमन रमदम ,सन्तोष रमदम तथा सुरज राईलाई विशेष धन्यवाद दिएको छ।

