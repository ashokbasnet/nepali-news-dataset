कतारमा गुरुङ समाजले मनायो ल्होसार

कतार । तमु गुरुङहरुको महान पर्व खी ल्होसारको अवसरमा तमु -गुरुङ) समाज कतारले सांस्कृतिक कार्यक्रम सम्पन्न गरेको छ ।
सनैयास्थित डल्ला ड्राईभिङ सेन्टरको सभाहलमा सञ्चालित् उक्त कार्यक्रमा प्रमुख अतिथिका रुपमा नेपाली नियोगका सचिव हरि अर्यालको सहभागिता थियो ।
कार्यक्रममा बोल्दै प्रमुख अतिथि अर्यालले गुरुङ समाजले कतारमा खेलेको भूमिका अतुलनीय रहेको बताए । आˆनो संस्कृति प्रवासमा समेत जोगाउन सफल भएको भन्दै अर्यालले संस्थाको प्रशंसा गरे । गुरुङ समाजले आगामी दिनमा पनि यस्तै रचनात्मक काम गरोस् भन्दै शुभकामना व्यक्त गरे ।
गुरुङ समाज कतारले भूकम्प पीडित, बाढी पहिरो पीडित लगायत आपत विपतमा पर्दै आएका नेपालीलाई सहयोग गर्दै आएकोसंरक्षक बुदबल गुरुङले बताए ।
कार्यक्रममा विशेष अतिथि र अतिथिहरुमा एनआरएन कतार अध्यक्ष नवीन पोख्रेल, आईसीसी सदस्य बिमल सुवेदी, टीबी कार्की, कमलमणि गुरागाई, शनिकुमार ओली र माया केसीलगायतको उपस्थिति थियो । साथै दोहामा स्थापित संघ संस्था, राजनीतिक दलका भातृ संगठन र पार्टीका प्रतिनिधिहरुको समेत उपस्थिति थियो ।
रस गुरुङको सभापतित्वमा सम्पन्न कार्यक्रममा एनआरएनको ६०औं बैठक बाट मनोनित मानार्थ परिषद सदस्य टीबी कार्की, कमलमणि गुरागाई, नरेन्ऽ भाट, दिल गुरुङ, महेन्ऽ चौलागाईं, डा. काजी डंगोललाई आयोजक संस्थाले सम्मान गरेको थियो । त्यस्तै विनोद भट्टराई, देविका केसी गुरुङलाई समेत कार्यक्रममा सम्मानित गरिएको थियो ।
कार्यक्रमलाई मनोरञ्जन प्रदान गर्नका लागि नेपालबाट अतिथि कलाकार एवं दोहाका स्थानीय कलाकारले आफ्नो कला प्रदर्शन गरेका थिए ।
गुरुङ चलचित्रकी नायिका तथा मोडल रजनी गुरुङ, नेपाली हास्य टेलिश्रृंखलाकी पात्र मंगली, चर्चित लोक गायक एवं मोडल गगन गुरुङ तथा चर्चित लोकगायिका देविका केसी गुरुङसहित स्थानीय कलाकारले आफ्नोे प्रस्तुति गरेका थिए ।

