रियादामा श्रमिक सुरक्षा सम्बन्धी सचेतना, १९० जनाको स्वास्थ्य परीक्षण
३१ डिसेम्बर, साउदी । नेपाली राजदूतावास साउदी अरेवियाले रियादमा श्रमिकको सुरक्षा सम्बन्धी सचेतना मुलक कार्यक्रमसँगै स्वास्थ्य परीक्षण गरेको छ ।
कार्यक्रममा साउदीअरवमा नेपाली कामदारका समस्या र समाधनका उपायका बारेमा जानकारी दिइएको थियो ।
श्रम काउन्सेलर अम्बिकाप्रसाद अधिकारीले कामदारहरुका समस्या र समाधानका उपायका बारेमा जानकारी दिएका थिए भने दूतावासका स्थानीय कर्मचारीहरुले कामदारले ध्यान दिने विषयको बारेमा जानकारी गराएका थिए ।
कार्यक्रममा राजदूत महेन्द्रप्रसाद सिंह राजपुतले कामदारकै वासस्थानमा आएर कार्यक्रम गर्न पाउँदा खुसी लागेको भन्दै यस्ता खालका कार्यक्रम दूतावासले यस अघि गर्ने कार्यक्रमभन्दा फरकम भएको बताए ।
रियाद नजिकैको औद्योगिक क्षेत्र सनैयास्थित अल रसिद्ध एब्तोङ क्याम्पमा भएको कार्यक्रममा ढाका मेडिकल सेन्टरको टिम र एक जना नेपाली डाक्टरको सहयोगमा एक सय ९० जनाको स्वास्थ्य परीक्षण गरिएको थियो । कार्यक्रममा सुगर र रक्तचापको जाँच गरिएको थियो ।
साथै नेपाली डाक्टरले स्वास्थ्य सम्बन्धी ध्यान दिनुपर्ने कुराहरुको जानकारी दिएका थिए ।
दूतावासका उपनियोग आनन्दप्रसाद शर्माले स्वागत गरेको कार्यक्रममा दूतावासका प्रथम सचिव विजयकुमार राउतले योगा र ध्यान प्रशिक्षण समेत दिएका थिए ।
कार्यक्रममा कम्पनीको तर्फबाट म्यानेजर सुपरभाइजर तथा असिस्टेन्ट सुपरभाइजर र ढाका मेडिकल सेन्टरका कायृकारी निर्देशकको उपस्थिति रहेको थियो ।

