ओमविक्रमलाई सहयोग गर्न जुटे प्रवासी नेपाली, जनवरी २० मा सांस्कृतिक साँझ हुने
अमेरिका । मिर्गौला खराब भएका पपगायक ओमविक्रम बिष्टको सहयोगार्थ अमेरिकामा साँस्कृतिक साँझ कार्यक्रम आयोजना हुने भएको छ ।
आगामी जनवरी २० तारिखमा अमेरिकाको डीसी क्षेत्रमा सांस्कृतिक कार्यक्रम हुन लागेको हो ।
अन्तर्राष्ट्रिय नेपाली कलाकार समाज (इनास) अमेरिकाले कलाकार बिष्टसंग भिडियो सन्देश लिएको छ । सन्देशमा बिष्टले उपचारका लागि सहयोग गरिदिन सबैसँग याचना गरेका छन् ।
यसैबीच, इनासले ‘जिउँदो स्रष्टाको सम्मान गरौं भन्दै १० हजार डलरको फन्ड खोलेको जनाएको छ ।
आयोजक इनासले ‘अहिले नगरे कहिले गर्ने, हामीले नगरे कसले गर्ने’ भन्दै सहयोगमा जुट्न सबैमा अनुरोध गरेको छ ।

