मलेसियामा यसरी मनाइयो तमू ल्होसार

गएका वर्षहरुमा जस्तै मलेसियामा यो वर्ष पनि तमु ल्होसार बिभिन्न कार्यक्रम गरी मनाइएको छ । आइतबार मलेसियाको राजधानी क्वालालम्पुरमा एक कार्यक्रमको आयोजना गरीे ल्होसार मनाइयो ।
गुरुङ जनजातीको महान चाड ल्होसारको अवसर आयोजित कार्यक्रमलाई सम्बोधन गर्दै नेपाली दुतावासका द्धितीय सचिव विनोद मुखियाले विदेशमा यसरी पर्वहरु मनाउनु निकै राम्रो भएको र यसले आफ्नो धर्म संस्कृतिलाई अझ ब्यापक बनाउन प्रभावकारी हुने बताए ।
कार्यक्रममा आदिवासी जनजाति महासंघका अध्यक्ष पीटी शेर्पा, एनआरएन महासचिव सुन्दर आले, मगर संघका उपाध्यक्ष दिपु पुलामी, पत्रकार रामचन्द्र गिरी, थारु समाजका घनश्याम चौधरी लगाएतकाले तमु ल्होसारको शुभकामना व्यक्त गरेका थिए ।
कार्यक्रममा नेपालबाट आमन्त्रित गायिका सबिना गुरुङ लगायतले आफ्नो सांगीतिक प्रस्तुतीहरु दिएका थिए ।
तमु समाज मलेसियाले सन् २००५ देखि हरेक बर्ष तमू ल्होसार मनाउँदै आएको छ । पुर्व अध्यक्ष एवं अगुवा केश तमुले दिएको जानकारी अनुसार कार्यक्रमा मलेसियाका जोहोर, पेनाङ, ईपो, क्लाङ लगायतविभिन्न क्षेत्रबाट तमूहरुको बाक्लो उपस्थिति थियो ।

