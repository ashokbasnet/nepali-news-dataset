समाजसेवी तथा पत्रकार नेपाल मलेसियामा सम्मानित
१ जनवरी, मलेसिया । मलेसियामा रहेर समाज सेवा गरिरहेका रामचन्द्र नेपाल सम्मानित भएका छन् ।
प्रवासी नेपाली समन्वय समिति (पीएनसीसी)को मलेसिया कार्यक्रम संयोजक रहेका नेपाल अनलाइनखबरको स्थापनाकालदेखि नै मलेसिया संवाददाता हुन् ।
नेपाली प्रवासी सितोरियो कराँते संघ मलेसियाले आइतबार क्वालालम्पुरमा आयोजित एक कार्यक्रममा नेपालसँगै मलेसियामा खेलकूद लगायत विभिन्न क्षेत्रमा योगदान पुर्‍याएवापत् विभिन्न व्यक्तिहरुलाई सम्मान गरिएको हो ।
कार्यक्रममा खेलकूद क्षेत्रका ८ जना कला संगीत एवं मनोरञ्जन क्षेत्रका तीन जना समाजसेवामा दुई जना, पत्रकारिता क्षेत्रका एक जना र साहित्य क्षेत्रका १ जना सम्मानित भएका हुन् ।
कार्यक्रममा मलेसियामा नेपालीहरुको हकहित एवं सेवामा योगदान दिएकोमा सुन्दर आले,खेलाडीहरु तुलाराम धामी, नोर्बु तामाङ, रामतामाङ, भीमबहादुर महर, राम आङदेम्बे, सन्तोष रिजाल र अन्तर्राष्ट्रिय रेप|mी लक्ष्मी क्षेत्रीलाई सम्मान गरिएको थियो ।
त्यस्तै खेलकूद क्षेत्रको प्रबर्द्धन एवं विकासमा टेवा दिएकोमा मलेसियास्थित हिमालयन फूटबल क्लबकाअध्यक्ष सन्तोष कार्कीलाई सम्मान गरिएको हो ।
संघले गायिका रोजी श्रेष्ठ, हास्य कलाकार अमिर अधिकारी र गायक कोष बोम्जन तामाङ तथा पत्रकार घनश्याम चौधरी, साहित्य क्षेत्रमा सक्रिय साहित्यकार जीवन देवान गाउँलेलाई प्रदान गरिएको थियो ।
गाउँलेका पार्सल कथा संग्रहलगायत अन्य विभिन्न कृतिहरु प्रकाशित छन् ।
मलेसियामा विभिन्न क्षेत्रमा योगदान दिने र समाजसेवाका क्षेत्रमा योगदान दिने व्यक्तिहरुलाई सम्मान गरिएको यो तेश्रोपटक हो ।
संघले हरेक वर्ष नेपाली समूदायमा विभिन्न क्षेत्रका माध्यमबाट योगदान दिने व्यक्ति एवं संस्थाहरुलाई सम्मान गर्दै आएको अध्यक्ष योगेन्ऽ कोइरालाले जानकारी दिए ।
सम्मानित कार्यक्रममा नेपाली दुतावासका कार्यवाहक राजदूत कुमारराज खरेल र विभिन्न संघसंस्थाका प्रतिनिधित्व गरेका अतिथीहरुले खादा, प्रमाणपत्र र अवार्ड प्रदान गरेका थिए ।
सन् २०१३ मा स्थापना भएको संघले मलेसियामा सक्रिय रही विभिन्न क्षेत्रमा योगदान पुर्‍याए बापत हरेक वर्ष विभिन्न व्यक्ति एवं संघ संस्थालाई सम्मान गर्दै आइरहेको छ ।
 

