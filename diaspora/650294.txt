श्रम, संगीत र समाजसेवाका त्रिवेणी सापकोटा
४ जनवरी, फुजेरा(यूएई) । वैदेशिक रोजगारीको क्रममा पाँच वर्षअघि भानु-३, तनहुँबाट यूएई आएका राम सापकोटाले श्रमसँगै संगीत र समाजसेवालाई एकसाथ डोर्‍याइरहेका छन् ।
मध्यम वर्गीय परिवारका सदस्य उनले नेपालकै माटोमा रम्ने र नेपाली सांगीतिक क्षेत्रमै जम्ने कोसिस नगरेका होइनन् । तर, अभाव, प्रभाव र स्वभावको त्रिवेणीले उनलाई बगाई छाड्यो । ‘तँ त गीत गाउन जन्मेको होस्, साधना गरेस्’, भन्ने समकालीन दौतरीहरुको प्रोत्साहनलाई मनमै गुम्साएर उनी परदेश लागेका थिए ।
नाम कमाउने इच्छाहरुलाई बन्धकी राखेर दाम कमाउन सन् २०१२ मा यूएईमा आएका सापकोटा हिजोआज दामसँगै नाम कमाउन प्रयत्नशील छन् ।
बाल्यकालका कुन वर्षहरुमा कसरी उनमा गायनको छाप बस्यो ? हेक्का छैन उनलाई । तर, विद्यार्थीकालदेखि नै गीत गाउने वातावरण विद्यालयले दियो । त्यसो त जनवादी गीतका कारण त्यती बेलैमा वर्गीय चेतनाको विकास भएको उनको ठहर छ ।
आˆनै गाउँमा क्रियाशील चामबास युवा क्लबको सदस्यदेखि अध्यक्ष बन्दासम्म उनको सामाजिक क्रियाकलाप र संगीतमोह झनै मौलाउने अवसर मिलेको थियो । आफ्नै गाउँठाउँमा जम्दै थिए उनी ।
अध्ययन, समाजसेवा र संगीत क्षेत्रमा एकसाथ पाइला चालेका सापकोटा अन्नतः विदेशिए । छोटो समयमा धन कमाएर आफ्नो र परिवारको सुरक्षित भविष्य सोचेर मुगलान पस्ने लाखौको भीडमा उनी मिसिए ।
विवस भएर परिवार, गाउँ, समाज अनि देश छोड्दा उनलेे गीतसंगीतको क्षेत्रमा नयाँ आयाम कोर्ने सपना पनि कतै छुटेको अनुभव गरेका थिए । तर, आज उनको त्यो सपना अंकुराउन थालेको छ ।
विदेश अब धन कमाउने थलो मात्र रहेन । जब बिदेशिए तबमात्र आˆना अधुरा सपनाहरू साकार गर्न थालेका छन् उनी । दैनिक ८ देखि १२ घन्टाको काम ।
साप्ताहिक छुट्टीको टुंगो छैन । तातो घाम अनि समयमै सक्नुपर्ने काम । उनको जस्तो नियति र बाध्यता धेरैको पाइन्छ परदेमा । तर, सापकोटा आˆनो नियमित कामका अतिरिक्त शब्दको खेती गर्छन् ।
संगीतका सुरहरुमा बहन्छन । लयात्मक शब्दमा स्वर भर्छन् । एक्लै भए गुनगुनाउँछन् । त्यति मात्र होइन, उनी समाजसेवा पनि उत्तिकै गर्छन् ।
प्रवासी नेपाली मञ्चको फुजेरा राज्य समितिको जिम्मेवार हस्तीका रूपमा काम गरिरहेका सापकोटा यहाँको समुदायमा गायकका रूपमा सुपरिचित छन् ।
प्रवासी मञ्च एक राजनीतिक पार्टीको भातृसंगठन भए पनि यूएईको सामाजिक जीवनमा एक सुदृढ र सक्रिय सामाजिक संस्थाको रुपमा क्रियाशील छ ।
सापकोटा मञ्चको फुजेरा राज्य कमिटीमा सल्लाहकारका रुपमा सामाजिक गतिविधिलाई निरन्तरता दिइरहेका छन् ।
आधुनिक, पप, लोकपप, सेन्टिमेन्टल सबै बिधाका ६ वटा गीत समेटिएको सापकोटाको ‘मैच्याङ’ केही महिनाअघि सार्वजनिक भएको छ ।
यो सांगीतिक एल्बम सार्वजनिक हुनुभन्दा अघि उनले यूएईका नेपाली संघसंस्थाहरुले आयोजना गर्ने कार्यक्रमहरुमा गीत गाएर आफ्नो गायन क्षमताको प्रदर्शन गरिरहेकै थिए ।
तर, ‘मैच्याङ’को सार्वजनिकीकरणले उनको व्यस्तता पनि बढेको छ भने यहाँको सांगीतिक क्षेत्रमा लोकपि्रय गायकको रुपमा चिनिदै गएका छन् ।
मैच्याङ…बोलको शीर्ष गीत उनले नेपालमै रहँदा रेकर्डिङ गरिसकेका थिए । आफ्नो जीवनकै पहिलो लोकपप लयमा रहेको उक्त गीतले नै उनलाई एल्बम नै सार्वजनिक गर्न प्रेरणा मिलेको हो ।
उक्त शब्द र संगीत मिन गुरुङको रहेको छ । यसको म्युजिक भिडियो पनि रोचक बनेको छ ।
हमाल म्युजिकले सार्वजनिक गरेको उक्त एल्बममा हिमाल राम्रो बोलको गीत समावेश छ ।
उक्त गीतको शब्द र संगीत उनै मिन गुरुङकै रहेको छ । त्यसरी नै एल्बममा बारुली कम्मर…, चाहेर पनि…हावा चल्यो… र मोहनी.. बोलका फरकफरक विधाका गीतहरु समाविष्ट छन् ।
लोकपप, आधुनिक, गजल विधाका गीतहरुले सापकोटाको बहुआयामिक गायन क्षमताको परिचय दिएका छन् ।
अविनमान श्रेष्ठ, सन्तोस जिसी र सुजन केसीको विषेश सहयोगमा सांगीतिक क्षेत्रमा जमेको बताउने सापकोटाले तीव वटा गीतहरुको म्युजिक भिडियो सार्वर्जनिक गरिसकेका छन् भने बाँकी तीनवटा गीतको पनि म्युजिक भिडियो बन्ने क्रममा रहको बताएका छन् ।
एउटा म्युजिक भिडियोको सम्पूर्ण जिम्मेवारी फुजेराका नेपाली व्यावसायी नमस्ते रेस्टुरेन्टका सञ्चालक सुजन सापकोटाले लिएको कारण आगामी दिनमा अझ उत्पे्ररणाका साथ संगीतकर्ममा जुटने उनको आत्मविश्वास छ ।
परदेशमा पनि श्रमसँगसँगै संगीत र समाजसेवाको मार्गमा समानान्तर रुपमा अगाडि बढेका सापकोटा जीवनमा सांगीतिक क्षेत्रमै समर्पित हुने बताउँछन् । श्रम, संगीत र समाजसेवाको त्रिवेणी बनेका सापकोटाको उज्जवल भविष्यको कामना ।

