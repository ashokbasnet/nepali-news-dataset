स्वीटजरल्याण्डमा ल्होसारः नेपालीसँगै नाचे स्वीस नागरिक

स्पेन । नेपाली गीत–संगीतले प्रवासमा नेपाली समुदायको मात्र होइन, विदेशीहरुको समेत मन जितेको छ। स्विट्जरल्याण्डमा ल्होसार विशेष कार्यक्रम हुँदा ज्यादा कम्मर मर्काउनेहरु स्विस नागरिकहरु नै भेटिए।
सुर्केथैली, मोहनी लाग्ला है, पानी पर्यो असिना झर्योलगायतका गीतहरुमा स्वीस नागरिकले गरेको नेृत्य देख्दा लाग्थ्यो– उनीहरु नेपाली नै हुन् ।
त्यसो त स्विट्जरल्याण्डमा हुने विभिन्न कार्यक्रमहरुमा स्विस नागरिकहरुको उल्लेख सहभागिता रहँदै आएको छ ।
भाषा, संस्कृति, रितिरिवाजको संरक्षणका लागि भन्दै स्विट्जरल्याण्डमा बसोबास गर्ने गुरुङ र तामाङ समुदायले संयुक्त रुपमा शनिबार ल्होसार विशेष कार्यक्रमको आयोजना गरेका हुन्। कार्यक्रममा कलाकारद्वय कृष्णबहादुर वाईवा र इन्दिरा गोलेहरूले आ–आफ्नो नेपाली लोकभाकाका गीत र तामाङ सेलो प्रस्तुत गरेका थिए ।

कार्यक्रममा स्विट्जरल्याण्डका लागि नेपालका राजदूत दीपक धिताल, तमु समाज स्विट्जरल्याण्डका संयोजक ईश्वर गुरुङ, गैर–आवासीय नेपाली संघ, स्विट्जरल्याण्डका अध्यक्ष भूमिराज गरुङ, तामाङ समाजका संयोजक शुभा ऐल्मर लामालगायतले शुभाकामना व्यक्त गरेका थिए।

