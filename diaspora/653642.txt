एनआरएनए ओसीयना क्षेत्रीय समितिद्वारा सुझाव संकलन

१९ जनवरी, सिड्नी । गैरआवासीय नेपाली संघ (एनआरएनए) ओसीयना क्षेत्रीय समितिले शुक्रबार सिड्नीमा सुझाव संकलन गरेको छ ।
धर्मराज अधिकारी एनआरएनए ओसीयनाको संयोजक बनेपछि विज्ञहरु तथा सामाजिक नेताहरु र यहाँका गैरआवासीय नेपालीहरुसँग सुझाव संकलनका लागि कार्यक्रम गरिएको हो ।
कार्यक्रममा अष्ट्रेलिया लगायत ओसीयना क्षेत्रमा संगठन बिस्तार, सामुहिक लगानी तथा नेपाल र ओसीयन क्षेत्रको सम्बन्धको विषयमा विज्ञहरुले सुझाव दिएका थिए ।
एनआरएनए ओसीयनाका संयोजक धर्मराज अधिकारीको अध्यक्षतामा भएको कार्यक्रममा एनआरएनए का पूर्व संरक्षक इन्द्रा वन, नारायण प्रधान, समशेरसिंह थापा, भवानी वली, विष्णु हमाल महेन्द्र लम्साल, मन खत्री, प्रतिज्ञा अधिकारी, ध्रुब सुवेदी, उषा बारिया लगायतले सुझाव दिएका थिए ।
कार्यक्रममा एनएसडब्लुका लागि नेपाली महावाणिज्यदूत दीपक खड्काको पनि उपस्थिति रहेको थियो ।

