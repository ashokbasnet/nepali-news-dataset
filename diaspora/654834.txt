मकाउमा बेनिशाको ‘ब्लाइण्ड रक्स’ प्रदर्शन हुने
२५ जनवरी, मकाउ । डाक्टरको सामान्य लापरबाहीका कारण आँखाको ज्योती गुमाएकी नेपाली चेली सृष्टि केसीको जीवनमा आधारित नेपाली चलचित्र ‘ब्लाइण्ड रक्स’ आउदो फेब्रअरी २३ मा मकाउको सन्मालोस्थित काम्पेक कम्युनिटी हलमा प्रदर्शन हुने भएको छ ।
नेपाली जनसम्पर्क समिति मकाउको आयोजनामा प्रदर्शनी उक्त चलचित्रमा आँखाको ज्योती गुमाए पनि जीवनदेखि हरेश नखाई अगाडि बढेको प्रसंग छ ।
जीवनलाई प्रगतिपथमा लम्काउन सफल भएकी केसीको जीवन भोगाइलाई चलचित्रमा केन्दि्रत गरिएको निर्माण पक्षले जनाएको छ ।
शारीरिक अपाङ्गता भएका मानिसहरू सामान्य मान्छे जस्तै काम गर्न सक्छन भनेर प्रमाणित गर्न खोजिएको यस चलचित्रमा माया प्रेमका कुराहरूलाई पनि मनोरन्जनात्मक ढंगमा प्रस्तुत गरिएको छ ।
मिलन चाम्सको निर्देशन रहेको यस चलचित्रमा बेनिशा हमाल,अर्पण थापा,गौरी मल्ल,बैंकर अनिल केशरी शाहको समेत अभिनय रहेको छ ।
नवराज कृष्ण थापाको छायाङन, तारा प्रकाश लिम्बु, हरि लम्साल र कल्याण सिंहको संगीत रहेको छ भने यम थापा र सुमन पि्रतिको कथा रहेको छ ।
चलचित्रको निर्माण निकेश लिम्बुले गरेका हुन् ।
उक्त चलचित्रबाट संकलित रकम मध्य केही रकम हलेसी अग्नी पीडितलाई दिइने जनसंपर्क समिति मकाउका सभापति तथा संयोजक लेखबहादुर गुरुङले बताए ।
कार्यक्रमको टिकटदर मोप १०० निर्धारण गरिएको छ भने टिकटको सम्पूर्ण जिम्मेवारी जनसम्पर्क समितिको मातहतमा रहने जनाइएको छ ।
नेपाली कला संस्कृति र नेपाली चलचित्र क्षेत्रको समेत सम्बर्द्धन र प्रबर्धन गर्ने उदेश्यले आयोजना गर्न लागिएको कार्यक्रमलाई सफल बनाउन जनसंपर्क समिति मकाउका सदस्य रमेश अधिकारीले आग्रह गरेका छन् ।

