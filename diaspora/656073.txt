एनआरएन अमेरिकाद्वारा ‘युथ लिडरसीप स्कलरसीप अवार्ड’ स्थापना
वाशिङ्गटन । गैरआवासीय नेपाली संघ राष्ट्रिय समन्वय परिषद (एनआरएन) अमेरिकाले अमेरिकास्थित नेपाली विद्यार्थीहरूलाई लक्षित गरी छात्रवृत्ती कार्यक्रम घोषणा गरेको छ ।
नेपाली अमेरिकन समुदायका युवाहरूलाई नेतृत्व विकासमा सहभागी गराउनुका साथै सोकालागि प्रोत्साहित गर्ने लक्ष्य र उद्देश्यका साथ छात्रवृत्ती स्थापना गरिएको हो । सो छात्रवृत्ती आगामी फ्रेबुअरी महिनाको १ तारिखदेखि विधिवत रूपमा सञ्चालनमा आउने जानकारी एनआरएन अमेरिकाले दिएको छ ।
‘युथ लिडरसीप स्कलरसीप अवार्ड २०१८’ नाम दिइएको सो छात्रवृत्ती स्नातक तहमा अध्ययनरत चार जना नेपाली विद्यार्थीलाई प्रदान गरिने एनआरएन अमेरिकाका युवा संयोजक तथा छात्रवृत्ती परियोजनाका प्रमुख स्वराज खातीले जानकारी दिए ।
,अमेरिकाका चार भौगोलिक क्षेत्रबाट समाजमा नेतृत्वदायी भूमिका खेलेका जेहेन्दार चार जना विद्यार्थीलाई प्रत्येक वर्ष यो छात्रवृत्ती प्रदान गरिनेछ,’ संयोजक खातीले भने ।
नयाँ पुस्तालाई नेपाली अमेरिकन समुदायका गतिविधिमा संलग्न गराउनका लागि यो छात्रवृत्तीले अहम् भूमिका खेल्न सक्ने विश्वास एनआरएन अमेरिकाको छ ।

