यूएर्इका नेपालीसँग ‘दुर्इ थोपा हाँसो’
चारैतिर टाँगिएको डोरी र डोरीमा झुण्डिएका पहेला र आँकाशे रंगका डाँग्रीहरु । थकित मुहार र गलित शरीरमा हर्षको वर्षा भयो । जब लक्ष्मण गाम्नांगेको ‘अहिले आँलु मुला पकाऊ, भरे मुला आँलु पकाउँ’ कविता वाचन गरे । उनले नेपाल र यूएईका शहरको तुलना गर्दै यहाँ फोहोर नहुनु, सडकमा खाल्डाखुलडी नदेखिनु र वायु स्वछताको अवस्थाका आधारमा व्यङ्गे चिट्ठी वाचन गरेका थिए ।
‘एउटा पुलिस पछाडिबाट आयो
कठालोमा च्याप समायो
पहिलो बोल्यो,
दाह्री किन पालेको
दोस्रो बोल्यो,
दे दे सालेको
तेस्रोले
जुरुक्क उचालेर फालेको
अनि, पो कविता लेख्न थालेको ‘
भन्दै व्यङ्ग्य कवि अर्जुन पराजुलीले कविता वाचन गर्दा तालीसँगै हाँसोको फोहोरा छुटेको थियो । लगतै उनले दर्शक दीर्घामा आफ्नो एकमात्र छोरीका लागि ‘घरज्वाई बस्ने’ वर कविता मार्फत खोज्दै थिए । बीचबीचमा कार्यक्रम संचालक टंक आर्चायको हाँस्यरस मिश्रित मुक्तकहरुले आम दर्शकलाई कहिले राष्ट्रप्रतिको प्रेम भाव उत्पन्न गराउँथ्यो त कहिले देशप्रतिको जिम्मेवारी बोध गराउन सफल भएको थियो ।
कार्यक्रम संचालक टंक आर्चायले बाबा रामदेबलाई मञ्चमा उपस्थित भइ योग सिकाउन निमन्त्रणा दिएका थिए । योग सिकाउने क्रममा योग गुरु रामदेवले दलाली मुक्ताशन, उतरापादाशन भन्दै तस्करी गरी नेपालीहरुलाई ठग्ने व्यक्तिहरुबाट सचेत हुनुपर्ने, यहाँ आर्जन गरेका रकमा सुरक्षित र भरपर्दो बैकिंग प्रणालीबाट पठाउन आग्रह गरेका थिए ।
नेपालीहरुको स्वस्थ्य र सुरक्षित भविष्यका लागि खान, पान ध्यान दिन जरुरी भएको कुरा बाबा रामदेब (मनोज गजुरेल) ले आम नेपालीहरुलाई लाम्टा दुख्ने गरी हाँसाएका थिए ।

त्यसैगरी देस्रो दिनको कार्यक्रममा उनलाई मन पर्ने गीत ‘सुन साइली ४० कटेसी रमाउला ‘ भन्ने शिर्षक गीत नै गलत भएको कुरा सुनाउदै थिए । उनी ४० अगाडि नै रमाउन आग्रह गर्दै थिए । वैदेशिक रोजगारीका कारण बिदेशीने क्रमसंगै समाजमा बृद्धि भएको सामाजिक बिकृतिको मर्म माथि उक्त गीतले प्रहार गरेका थिए ।
उनले शेलो भाषामा साइला र साइलीको दुःख र विवसता झल्काउने गरी आफ्नो प्रस्तुती प्रस्तुत गर्दा कहिले आम दर्शक हाँसो थाम्न नसक्ने गरी अट्टाहास पुर्ण हाँसो छर्थे भने कहिले आफ्नो परिवारको यादले फुङ्ग उडेको मुहार बनाउथे । कहिले देश र परिवारसंगको विछोडको वेदनाले कायल बनाएका थिए भने कहिले देश बनाउने जिम्मेवारीमा सबैले होस्टेमा हैंसे गर्न आह्बान गरेका थिए । वास्तवमा उनको प्रहशनले आम दर्शकलाई आँसुको सट्टा हाँसो ल्याउन सफल भएका थिए ।

सिस्नु पानी नेपाल र गैरआवसीय नेपाली संघ राष्ट्रिय समन्वय परिषद्, यूएईको सहकार्यमा श्रमशील नेपालीहरुको थकान र पीडामा हाँसो ल्याउने अभिप्रायका साथै दुई थोपा हाँसो कार्यक्रम आयोजना यूएईका वि    भिन्न लेबर क्याम्प र नेपालीहरुका बीच आयोजना गरिएको थियो । उक्त कार्यक्रममा सिस्नुपानी नेपालका सल्लाहाकार डा. रविन्द्र समिर पाण्डेले स्वस्थ्य रहन अपनाउनु पर्ने उपाएको बारेमा आम दर्शकलाई जानकारी गराएका थिए ।
यूएईका विभिन्न प्रान्तमा ‘दुईथोपा हाँसो’ कार्यक्रमको सभापतित्व एनआरएन एनसीसीका अध्यक्ष रमेश श्रेष्ठको सभापतित्वमा सम्पन्न भएको थियो । अबुधाबीबाट गत फेब्रुअरी १, बिहीबार सुरु भएको सिस्नोपानी नेपालको नेपाली श्रमिक समर्पित ‘दुई थोपा हाँसो’को यूएई यात्रा फेब्रुअरी ५ सोमबार फुजेरा शहरमा समापन हुँदैछ ।

