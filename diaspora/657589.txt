साउदीको जजानमा नेपाली श्रमिकहरुको स्वास्थ्य जाँच
६ जनवारी, जेद्दा । साउदी अरबको जजान शहरमा नेपाली  श्रमिकहरुको स्वास्थ्य जाँच गरिएको छ । साथै उनीहसँग अन्तरकि्रया समेत गरिएको छ ।
नेपाली महावाणिज्य दूतावास जेद्दाको आयोजनामा भएको ‘श्रमिक अन्तरक्रिया तथा स्वास्थ चेक जाँच तथा सचेतना’ कार्यक्रममा ११५ जनाको रक्तचाप तथा सुगर परीक्षण गरिएको थियो ।
साउदी अरबका लागि नेपालका राजदूत महेन्द्रसिंह राजपुतको स्वस्थ परीक्षणबाट सुरु भएको कार्यक्रममा श्रमिकहरुलाई स्वास्थ्य सम्बन्धी सचेत समेत गराइएको थियो ।
कार्यक्रममा वैदेशिक रोजगार सम्बन्धी नेपाल सरकारले अख्तियार गरेको नीति, नियम र कानून सम्बन्धी महावाणिज्य दूतावासका श्रम सहचारी राजु कुँवरले जानकारी गराएका थिए ।
त्यसैगरी स्वास्थ सम्बन्धी कन्सुलेटको अब्जरभेशन बारेमा नेपाली महाबाणिज्य दूतावास जेद्दाका बाणिज्यदूत मनहरी दंगालले जानकारी दिएका थिए ।
विभिन्न अध्ययन तथ कन्सुलेटमा उपलब्ध विवरण अनुसार साउदी अरवमा कार्यरत नेपालीहरुको मृत्युको प्रमुख कारणका बारेमा चर्चा गर्दै तयसबाट बच्नका लागि अबलम्बन गर्नुपर्ने उपायहरुको बारेमा चर्चा गरेका थिए ।
कार्यक्रममा उपस्थित सहभागीहरुको स्वास्थ चेकचाँचका लागि जेजान क्षेत्रको अलतुवाल हस्पिटलमा कार्यरत डा. लुइसलाई आमन्त्रण गरिएको थियो । उनले स्वास्थ सम्बन्धी आफ्नै ज्ञान र अनुभव बाँड्दै साउदी अरवमा कार्यरत विदेशीहरुले स्वास्थ रहनका लागि सुझाव दिएका थिए ।
यस्तै श्रम तथा स्वस्थ सम्बन्धी नेपाली दुतावासको अवजरभेसनका बारेमा नेपाली राजदूतावास रियादका उपनियोग प्रमुख आनन्द शर्माले जानकारी दिएका थिए ।

