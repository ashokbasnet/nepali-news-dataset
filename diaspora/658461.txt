राजदूत रायमाझी र स्पेनका परराष्ट्र अधिकारीहरुबीच भेटवार्ता

बार्सिलोना । स्पेनका लागि नेपाली राजदूत भरतबहादुर रायमाझीले त्यहाँको परराष्ट्र मन्त्रालयका अधिकारीहरुसँग भेटवार्ता गरेका छन्।
स्पेनको परराष्ट्र मन्त्रालयअन्तर्गत एसिया प्यासिफिक तथा उत्तर अमेरिका क्षेत्र हेर्ने महानिर्देशक फिडेल सेन्ड्रागोर्ता लगायतको टिमसँग उनले बिहीबार म्याड्रिडमा भेटवार्ता गरेका हुन्।
छलफल नेपाल र स्पेनको कूटनीतिक तथा दुईपक्षीय सम्बन्धलाई थप प्रगाढ बनाउने विषयमा केन्द्रित रहेको बताइएको छ ।
‘दुई मुलुकको हितका लागि कसरी अगाडि बढ्न सकिन्छ भन्ने बारेमा नै छलफल केन्द्रित भयो’, राजदूत रायमाझीले भेटवार्ताबारे जानकारी दिँदै भने, ‘पर्यटन, व्यापार, लगानी तथा दुईपक्षीय सहयोग आदान–प्रदानबारे छलफल भयो ।’
स्पेनका लागि पहिलो नेपाली राजदूतका रुपमा म्याड्रिड आए पछि रायमाझीले गरेको यो पहिलो उच्चस्तरीय भेटवार्ता हो। गत साता मात्र ओहोदाको प्रमाणपत्रको कपी परराष्ट्र मन्त्रालयमा बुझाएका राजदूत रायमाझीले भेटवार्ता सुरु गरेका हुन् ।
दूतावास स्थापनाको तयारीमा रहेका राजदूत रायमाझीले कूटनीतिक सम्बन्ध प्रगाढ पार्न कूटनीतिक सम्बन्धलाई प्रगाढ पार्नु नै पहिलो प्राथमिकतामा रहन्छ।”
राजदूत रायमाझीले स्पेनका राजा फेलिपे छैटौं समक्ष ओहदाको प्रमाणपत्र पेश गर्न भने बाँकी नै छ। जनवरी अन्तिम साता स्पेन आइपुगे पनि अझै दूताबास भवन तथा निवासको टुंगो भने लागेको छैन।

