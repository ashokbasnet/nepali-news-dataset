रोयल डिस्कभरी एलएलसीले नेपालमा प्राथमिक उचार सम्बन्धी तालिम दिने
युएई । यूएईमा कार्यरत एक नेपाली व्यवसायीले नेपालका ७ जिल्लामा प्राथमिक उपचार सम्बन्धी निशुल्क तालिम प्रदान गर्ने भएका छन् ।
बीस वर्ष अघि दुबई आएका चितवनका ओम उप्रेतीले संचालन गरेको रोयल डिस्कभरि एलएलसी कम्पनीमार्फत तालिम संचालन गर्न लागेका हुन् ।
यो कम्पनीले यूएईका प्रतिष्ठित होटेल तथा स्विमिङ पुलमा कार्यरत लाइफ गार्डहरुलाई तालिम प्रदान गर्छ ।
लाइफगार्डका लागि आवश्यक तथा अनिवार्य आकस्मिक प्राथमिक उपचारमा सहयोगी आफ्नो कम्पनीका दक्ष प्राबिधिकको सहभागितामा नेपालका विभिन्न जिल्लामा रहेका युवाहरूलाई निस्शुल्क आकस्मिक प्राथमिक उपचार सेवा तालिम दिने तयारीमा रहेको उनले बताए ।
गैरआवासीय नेपाली संघ रास्ट्रिय समन्वय परिषद यूएईको पहल तथा डिस्कभरी रोयल एलएलसीको सहयोगमा पहिलो चरण अन्तर्गत नेपालका ७ जिल्लामा प्राथमिक उपचार सम्बन्धी तालिम प्रदान गरिने जनाइएको छ ।
फेब्रुअरी ९ तारिख, शुक्रबार यूएईको दुबईमा आयोजना गरिएको पत्रकार सम्मेलनमा एनआरएनए यूएईका सदस्य तथा डिस्कभरी रोयल स्पोर्ट्स एलएलसिका संचालक ओम उप्रेतीले नेपालका विभिन्न जिल्लामा आयोजना हुने तालिम सम्बन्धी जानकारी दिएका हुन् ।
प्रत्येक जिल्लाबाट बढीमा सय जनाको उपस्थिति रहने तालिममा १८ देखि ५० बर्ष उमेर समुहका प्रशिक्षार्थीले भाग लिनेछन। प्रशिक्षार्थीको छनोट गाउँपालिका वा नगरपालिका भित्रका विद्यालय, क्याम्पस तथा गाउँपालिकाका प्रत्येक वडाबाट ५ जना ९३ पुरुष र २ महिला० सहभागी हुने जनाइएको छ ।
तालिम सम्पन्न पश्चात् सहभागी प्रशिक्षार्थी सबैलाई अन्तर्राष्ट्रिय मान्यता प्राप्त आईएसओ सर्टिफिकेट प्रदान गरिने तालिम संयोजक समेत रहेका रोयल डिस्कभरीका उप्रेतीले जानकारी दिएका छन् ।

