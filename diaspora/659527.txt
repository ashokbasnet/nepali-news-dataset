यूएर्इमा सर्वाधिक राशिको फुटबलको उपाधि नेप्लिज स्पोर्ट्स ग्रूपलाई
१४ फेब्रुअरी, यूएई । यूनाइटेड अरब इमिरेट्स (यूएर्इ) मा नेपाली समुदायको सर्वाधिक पुरस्कार राशिको फुटबल प्रतियोगिता सम्पन्न भएको छ ।
रस अल खैमहमा सम्पन्न उक्त फुटबल प्रतियोगितामा नेप्लिज स्पोर्टस ग्रूप रस अलखेमाले ४ हजार दिराम अर्थात करिब १ लाख १२ हजार रुपैयाँसहित बिजय हासिल गरेको छ ।
फेब्रुअरी ९ तारिक शुक्रबार सम्पन्न उक्त प्रतियोगिताको फाइनल म्याचमा नेप्लिज कम्यूनिटी दुबईलाई ट्राई बेकरमा २ का बिरुद्द १ गोलले पराजित गर्दै नेप्लिज स्पोर्टस ग्रुप रस अल खैमहले उपाधी चुमेको हो ।
यूएईस्थित रसअलखेमा सरकारको फुटबल ग्राउण्डमा सम्पन्न उक्त प्रतियोगितामा बिजेता टीमले ४ हजार दिर्हाम्स (१ लाख १२ हजार रुपैयाँ) नगद र उपबिजेता टीमले २ हजार दिराम्स (५६ हजार रुपैयाँ) नगद सहित कप, मेडल र प्रमाणपत्र प्राप्त गरेका छन् ।
यूएईमा सम्पन्न भएको हाल सम्मको सबैभन्दा ठूलो धनराशी भएको प्रतियोगिता रहेको छ । उक्त प्रतियोगितामा यूएई भरका ८ वटा नेपाली क्लबहरुले प्रतिस्पर्धा गरेका थिए ।
प्रतियोगिताको फाइनल खेलमा बिनोद श्रेष्ठ म्यान अफ द म्याच घोसित भए । फेयर प्ले टीम अवार्ड युनाईटेड स्टार क्लब दुबईले पाएको छ ।
त्यसैगरी उत्कृष्ट गोलकिपर राजु खुजाम घोसित भए भने सबै भन्दा बढी गर्नेमा अरुण घिसिङ पुरस्कृत भए । उनले प्रतियोगिता भरमा ४ गोल गरेका थिए । फुटबल प्रतियोगिताको सबै भन्दा उत्कृष्ट खेलाडी स्विकार राई घोसित भए ।
एनआरएन आईसीसी सदस्य सुदिप कार्की, एनसीसी सदस्य रेसम लामा, आरसीसी सदस्य जनार्दन सुबेदी, ईनास महासचिब राम तामाङ सहित सर्वसाधारण नेपाली कामदारहरुको लगायतको कार्यक्रममा उपस्थिती रहेको थियो ।
स्पोर्टस ग्रूपका अध्यक्ष किशोर शाक्यले प्रतियोगिताले युएईमा रहेका नेपालीहरु बिच सद्भाब तथा भाइचारा सम्बन्ध बढाउने विश्वास गरेका छन् ।

