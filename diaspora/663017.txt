‘कृ’लिएर अनमोल केसी जापान आउने

टोकियो । नायक अनमोल केसी आफ्नो पछिल्लो चलचित्र‘कृ’लिएर जापान आउने भएका छन् । अनमोल निर्माता एवं बावु भुवन केसीका साथ जापान आउन लागेका हुन् ।
प्रदर्शनको तेस्रो हप्तामा चलिरहेको ‘कृ’ जापानमा भने मार्च ११ तारिख आइतबार प्रदर्शन हुँदैछ ।
जापानमा समेत बहुप्रतिक्षित मानिएको चलचित्र ‘कृ’लाई ॐ शान्ति ॐ इन्टरटेन्मेन्टको व्यवस्थापनमा प्रदर्शन गर्न लागिएको हो ।
चलचित्र टोकियोस्थित नाकानो जिरो हलमा प्रदर्शन गरिनेछ ।
चलचित्रमा अनमोलसँगै अदिति बुढाथोकीको मुख्यभूमिका रहेको छ । सुरेन्द्र पौडेल निर्देशित चलचित्र कृ सुवास गिरी र भुवन केसी मिलेर बनाएका हुन् ।

