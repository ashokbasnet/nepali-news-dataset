स्विट्जरल्याण्डमा पनि नेपाली स्वाद

स्वीटजरल्याण्ड । रोजगारीका लागि परदेशी बनेका नेपालीहरु बिस्तारै व्यवसायी बन्न थालेका छन् ।
स्वीटजरल्याण्डमा आप्रवासी मानिने नेपालीको परिचय अब बिस्तारै व्यवसायीका रुपमा फेरिँदै गएको छ । २ महिना अगाडिसम्म जेनेभामा नेपाली स्वादको रेस्टुरेन्ट पाउन मुस्किल नै थियो ।
इन्डियन, पाकिस्तानी, बंगाली रेस्टुरेन्ट धेरै भएपनि नेपालीहरुको आफ्नै रेस्टुरेन्ट भने स्विट्जरल्याण्डमा कमै छन् । जुरिच, बर्न , लुजानमा हुँदै अहिले जेनेभामा अर्को एक नेपाली स्वादको काफे नेपाल रेस्टुरेन्ट खुलेको छ ।
रेस्टुरेन्टमा नेपाली खाना नेपाली (मनोज रिमाल) कै हातबाट बन्ने गरेको छ । विदेशी भूमिमा भान्छे पनि नेपाली र ग्राहक पनि नेपालीका साथसाथै स्थानीय स्वीसवासीहरु पनि आउने गरेका छन् ।
काफे नेपालले विदेशी भूमिमा नेपालीपन भनेर प्रचार अघि बढाएको छ । काफे नेपालका संचालक सोनाम लामा र प्रकाश आनेक्स दुवै जना व्यवस्थापनको सफल अनुभव बोकेर रेस्टुरेन्ट संचालनमा ल्याएका हुन् ।



 

