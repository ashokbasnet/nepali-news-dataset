अस्मिताको परिवारले अस्ट्रेलियाका युवालार्इ दियो धन्यबाद
सिड्नी / दुर्इ महिना अघि सिड्नीमा आत्महत्या गरेकी काठमाडौं कि अस्मिता रिजालको परिवारले उनको शव नेपाल पठाउन सहयोग गर्ने अस्ट्रेलियाका नेपाली युवाहरुलार्इ धन्यबाद दिएको छ ।
हालै नेपाल गएका नेपाली जनप्रगतिशील मन्च अस्ट्रेलियाका प्रमुख सल्लाहकार शेषमणि शर्मालार्इ भेटेर अस्मिताका बाबु तुलाराम रिजालले आफ्नो छोरीको दुःखद निधनका बेला सिड्नीमा सहयोग गर्ने सबै अस्ट्रेलियावासीहरुलाई धन्यबाद दिएका हुन् ।
उक्त भेटका क्रममा सल्लाहकार शर्माले अस्मिताको शव नेपाल पठाउने क्रममा जम्मा भएको रकम मध्ये बचत ८१ हजार एकसय ८० अस्मिताका पितालार्इ बुझाएका थिए ।
अस्मिताको निधन भएपछि नेपाली जनप्रगतिशील मन्च अस्ट्रेलियाका सदस्यहरु र अस्मिताका साथीहरुले उनको शव नेपाल पठाउन आर्थिक अभियान सुरु गरेका थिए ।
गैरआवासीय नेपाली संघ अस्ट्रेलियाको कल्याणकारी कोषबाट दुर्इ हजार अस्ट्रेलियन डलर प्रदान गरेको थियो भने बाँकि मन्चले जुटाएको थियो ।

