आईक्यानको युएस शाखा गठन

अमेरिका । अमेरिकामा बसोबास गर्ने दि इन्सटीट्युड अफ चार्टर्ड एकाउनटेन्ट अफ नेपाल (आईक्यान) का सदस्यहरुले आईक्यान यूएस शाखा गठन गरेका छन् । आईक्यान यूएस शाखाको गठन भर्जिनियामा गरिएको हो ।
उक्त शाखाको औपचारिक उद्घाटन आईक्यानका अध्यक्ष प्रकाशजंग थापाले गरे । उक्त एक दिवसीय कार्यक्रममा भर्जिनिया शाखाका संयोजक गणेश बानियाले कार्यक्रमको उदघाटन तथा समापनमा स्वागत तथा धन्यवाद ज्ञापन गरेका थिए ।
उक्त समारोहमा आइक्यानको प्रतिनिधित्व गर्दै नेपालबाट आएका प्रतिनिधिहरुमा परिषद सदस्य सूर्यप्रसाद अधिकारी, पूर्व अध्यक्ष प्रकाश लम्साल तथा निवर्तमान अध्यक्ष महेश खनालको सहभागिता रहेको थियो ।
नव गठित ९ सदस्यीय समितिमा गणेश बानियाँ, नवराज बराल, टिका आचार्य, सुदर्शन चापागाई, ईश्वर पोखरेल, लक्ष्मण भण्डारीलगायत रहेका छन् ।

