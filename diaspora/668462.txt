शुभयात्रा साँझको एक लाख ६० हजार विद्यालयलार्इ सहयोग
२८ मार्च, यूएई । गत डिसेम्बर महिनामा दुबर्इमा अायोजना भएको शुभयात्रा साँझ कार्यक्रमबाट हेटाैडाको एक विद्यालयलार्इ सहयोग गरिएको छ ।
कार्यक्रमबाट बचेको रकम मध्ये एक लाख ६० हजार रूपैयाँ हेटाैडाको मदरसा दारूल कुरान विद्यालयलार्इ सहयोग गरिएको अयोजकले जनाएको छ ।
पूर्व घोषणा अनुसार नै अाफूहरूले सहयोग गरेको अयोजक मनोज गोर्खाली, समिम खान र मदन अधिकारीले बताएका छन् ।
सहयोग रकम प्रदेश ३ का मुख्यमन्त्री डोरमणि पौडेलको प्रमुख आतिथ्यमा एक कार्यक्रम गरी विद्यालयका अध्यक्ष अहमद खानलाई हस्तान्तरण गरिएको हो ।
मकवानपुर मुस्लिम समुदायद्वारा संचालित उक्त विद्यालयमा ६० जना मुस्लिम बालबालिकाहरु अध्यनरत छन् I

