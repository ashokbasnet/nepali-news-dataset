अमेरिकामा बाढी पीडितका लागि ५० हजार डलरको कोष

वाशिंगटन– अमेरिका नेपाल मेडिकल फाउन्डेसन (एएनएमएफ)ले नेपालका बाढी पीडितको सहयोगार्थ कोष स्थापना गरी राहत संकलन थालेको छ ।  बाढी पहिरोले ठुलो धनजनको क्षति भएपछि कार्यकारी समितिको बैठकले क्षतिग्रस्त तथा पीडित परिवारलाई सहायता गर्ने निर्णय गर्दै कोष सञ्चालन गर्ने निर्णय गरेको हो ।  बैठकले ४५ हजार रकम संकलन गरि सकेको छ भने एक कार्यदल पनि निर्माण गरेको संस्थाका उपाध्यक्ष डा सन्तोष सापकोटाले बताए । सन् १९९७ मा नेपाली मुलका चिकित्सकको प्रयासमा स्थापाना भएको अमेरिका नेपाल मेडिकल फाउन्डेसनका संस्थापक अध्यक्ष डा अर्जुन कार्की रहेका छन् ।   
