एनआरएनए कतारको महिला संयोजकमा गुरुङ सर्वसम्मत

दोहा– गैर आवासीय नेपाली संघ, राष्ट्रिय सम्वन्य परिषद कतारको संयोजकमा सतिा गुरुङ सर्वसम्मत निर्वाचित भएकी छन् । गुरुङको कार्यकाल आगामी २०१९ सम्म हुनेछ ।आगामी  सेप्टेम्बरमा एनआरएनए कतारको सातौ महाधिवेशन हुदैछ । विगत लामो समयदेखि कतारमा बस्दै आएकी गुरुङ्गले गत साता आफ्नो उम्मेदवारी दिएकी थिईन् । उम्मेदवारी दर्ता प्रक्रियामा महिला संयोजकमा उनको मात्रै उम्मेदवारी दर्ता भएको थियो ।  महिला संयोजकमा सर्वसम्मत भएपछी उनले खाडी मुलुकमा रहेका महिलाहरुको समस्याका बारेमा संस्थागत रुपमा आवाज उठाउने बताइन् ।  यसैवीच एनआरएनए कतारको आगामी कार्यकालका लागी ८६ जनाले प्रतिष्पर्धा गर्ने भएका छन । जसमा ११ जना निर्विरोध निर्वाचित भइसकेका छन् । त्यसका लागि २ हजार २ सय ९८ परिषद सदस्यहरु सभागी हुनेछन् ।   
