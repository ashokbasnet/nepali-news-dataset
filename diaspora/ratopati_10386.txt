मुम्बईमा नेपाली महासंघले बाँड्यो निःशुल्क शैक्षिक सामग्री

मुम्बई– प्रत्येक वर्षझै यसवर्षपनि संयुक्त नेपाली महासंघ, गारेगाँव शाखा मुम्बईले मुम्बई तथा आसपासका नेपाली विद्यार्थीहरुलाई निःशुल्क रुपमा शैक्षिक सामग्री वितरण गरेको छ ।   मुम्बईको गोरेगाँव स्थित एमटीएस खाल्सा हाइस्कुलमा शिक्षण सामग्रीहरु वितरण गरेको हो । उक्त बुक वितरण कार्यक्रममा कक्षा १ देखि कजेजस्तरसम्मका विद्यार्थीहरु सहभागि भएका थिए ।कार्यक्रमलाई सम्बोधन गर्दै प्रमुख अतिथि महासंघका केन्द्रीय अध्यक्ष भरत रावलले विद्यार्थीहरु भविष्यमा अघि बढ्नको लागि उच्च शिक्षा आवश्यक पर्ने भएकाले मेहनत गरी पढाइ गरेर सफलता हासिल गरे आफ्नो परिवारको मात्रै नभएर समाज र देशको पनि विकास हुने बताए ।उनले शाखालाई सहयोग स्वरुप रु ५ हजार समेत दिने घोषणा गरे । कार्यक्रमका विशेष अतिथि परिमल कोइरालाले विदेशको ठाउँमा यसरी नेपाली बालबालिकालाई हौसला प्रदान गर्नका लागि गरिएको कार्यक्रममा खुसी व्यक्त गरे ।   कार्यक्रममा गोरेगाँव शाखाका अध्यक्ष नेत्र गैह्रेले शाखाले वर्षभरि महासंघले गरेको कामहरुका विवरण प्रस्तुत गरेका थिए । महासंघका केन्द्रीय अध्यक्ष भरत रावलको प्रमुख आतिथ्यतामा भएको कार्यक्रममा काठमाडौंस्थित बीर अस्पतालमा कार्यरत डाक्टर परिमल कोइराला विशेष अतिथि थिए ।  
