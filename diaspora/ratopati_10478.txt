साइप्रसमा नेपाली युवती मृत फेला

समिम मियाँ साइप्रस–रोजगारीको सिलसिलामा साइप्रस आएकी एक नेपाली युवतीको मृत्यु भएको छ । मृृत्यु हुनेमा रामेछाप जिल्ला टोकरपुर ८ कि २२ वर्षीय यमुना खपांगी मगर छन् । गत आइतबार साँझ बेहोस अवस्थामा भेटिएकी उनलाई तत्कालै अस्पताल लगिएको थियो । तर अस्पताल पुग्दा उनको ज्यान गईसकेको फमगुस्ता जेनेरल अस्पतालले जनाएको छ ।पानीमा डुबेर उनको मृत्यु भएको पोस्टमार्टम प्याथलोजिस्ट इलानी एन्टोनियोले बताएको  साइप्रसमेल अनलाइनले लेखेको छ । उनी विगत १६ महिनादेखि लिमासोलमा कार्यरत थिइन् ।मृतकको शव  नेपाल पठाउन कन्सुलेट मार्फत  स्थानीय निकायसंग आवश्क पहल भइरहेको एनआरएनए साइप्रसका अध्यक्ष सुभास मल्ल बताए ।   
