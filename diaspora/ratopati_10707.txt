फोनिजको अधिवेशन २८ अगष्टमा हुने, दुई टेलिभिजन कार्यक्रम सञ्चालक पुरस्कृत

काठमाडौं– नेपाल आदिवासी जनजाति पत्रकार महासङ्घ (फोनिज)  युकेको दोस्रो अधिवेशन आगामी अगष्ट २८ तारिखमा यूकेको अल्डरसुटको एम्पाएर ब्यंग्केटमा हुने भएको छ ।   अधिवेशनमा अतिथिका रुपमा नेपालबाट फोनिज केन्द्रीय अध्यक्ष डण्ड गुरुङ, फोनिज केन्द्रीय सल्लाहकार तथा कान्तिपुरकर्मी गणेश राई, उपराष्ट्रपतिका प्रेस संयोजक तथा फोनिज संगठन सचिव मनोज घर्तिमगर, लिम्बु पत्रकार सङ्घका अध्यक्ष देबेन्द्र खापुङ सुर्केली र फोनिज कास्कीका निवर्तमान अध्यक्ष हुम गुरुङलाई आमन्त्रित गरिएको आयोजकले जनाएको छ । अधिवेशनको अवसरमा पत्रकारितामा योगदान दिएवापत रिटायर्ड मेजर सोनाम शेर्पालाई अभिनन्दन गरिने साथै पत्रकारिता तालिम पनि गराइने जनाइएको छ । अधिवेशनबाट नयाँ नेतृत्व निर्माणको लागि पूर्व अध्यक्ष पूर्ण गुरुङलाई निर्वाचन संयोजक तोकेको छ ।    बैठकले नेपाल आदिवासी जनजाति महासङ्घ युकेका अध्यक्ष तुल छन्त्याल र नेपाल आदिवासी जनजाति महिला महासङ्घ युकेका अध्यक्ष विमला राईलाई पदेन सल्लाहकारमा चयन गर्ने निर्णय गरयो । साथै, फोनिज युकेको गतिविधिहरुलाई समेटेर द जर्नालिष्ट प्रकाशन गर्ने पनि निर्णय गरेको छ । दुई टेलिभिजन सञ्चालक पुरस्कृत नेपाल आदिवासी जनजाति पत्रकार महासङ्घ (फोनिज) युकेको बैठकले गणेशमान गुरुङ र मिलन लिम्बुलाई पुरस्कृत गर्ने निर्णय गरेको छ ।    लामो समयदेखि आदिवासी जनजाति आवाज नामक टेलिभिजन कार्यक्रम सगरमाथा टेलिभिजनबाट संचालन गरी जनजाति संचेतनामा योगदान गरे वापत पत्रकार गुरुङलाई यस बर्षको फोनिज युके पत्रकारिता सम्मान २०१७ बाट सम्मान गरिने भएको हो । यस्तै, समावेशी सवाल टेलिभिजन कार्यक्रम एबीसी च्यानलमा संचालन गरि जनजातिको मुद्धा उठानमा सहयोग गरेवापत पत्रकार लिम्बुलाई यस बर्षको फोनिज युके पत्रकारिता पुरस्कार २०१७ प्रदान गर्ने निर्णय गरेको हो । प्रत्येक बर्ष प्रदान गरिने यस पुरस्कारको नगद राशि १५÷१५ हजार रुपैयाको रहेको छ । अघिल्लो बर्ष गोपाल छाङ्छा राई र रामविकास चौधरीलाई यो पुरस्कार प्रदान गरिएको थियो ।      
