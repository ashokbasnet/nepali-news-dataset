साउदीका नेपालीले बाढीपीडितलाई सहयोग गर्ने

हुम सुनारी मगर, साउदी– पारिवारिक समाज नेपाल, साउदी अरेवीयाले बाढीपीडितका लागि १ लाख ५१ हजार १ सय ११ रुपैयाँ आर्थिक सहयोग गर्ने भएको छ । समाजको आइतबार बसेको वैठकले यो निर्णय गरेको हो । एकदुई दिनभित्रमै काठमाडौँमा पत्रकार सम्मेलन गरेर सो सहयोग रकम धुर्मुससुन्तली फाउन्डेसनलाई हस्तान्तरण गर्ने र सोहि फाउन्डेसनमार्फत वास्तविक बाढीपीडितहरूलाई वितरण गर्ने समाजले घोषणा गरेको छ । यसैवीच पारिवारिक समाज नेपाल, साउदी अरेवीयाले गत १७ अगष्ट २०१७, बिहीबार साउदी अरेवीयाको राजधानी रियाद शहरमा एक भेटघाट तथा तीज कार्यक्रम आयोजना गरेको थियो ।  कार्यक्रममा समाजका सदस्यहरू, केहि व्यवसायीहरूद्वारा गरिएका आर्थिक सहयोग र अन्य सहभागिहरूबाट उठेको रकम मध्यबाट कार्यक्रममा भएको जम्मा खर्च कटाएर बंचेको रकम बाढीपीडितहरूलाई सहयोग गर्ने निर्णय गरेको हो ।  
