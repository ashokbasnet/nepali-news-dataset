लक्जम्बर्गमा तीज मनाइयो

काठमाडाैं -लक्जम्बर्गमा रहेका नेपालीहरुले हिन्दु महिलाहरुको  पर्व हरितालिका तीज  मनाएका छन् । गैर आवसीय नेपाली संघ राष्ट्रिय समन्वय समितिे लक्जेम्बर्गमा गरेको तीज बिशेष कार्यक्रम त्यहां रहेका नेपालीहरुले उल्लासका साथ तिज मनाएका हुन् । गत सोमबार एनआरएनए लक्जम्बर्ग महिला फोरमको पहलमा  भएको कार्यक्रममा कार्यक्रममा महिला साथै पुरुषहरुको उल्लेख्य सहभागिता रहेको लक्जेम्बर्गबाट खिमलाल पन्थीले जानकारी दिए ।एनआरएनए लकजेम्वर्गका अध्यक्ष नारायण गरुङ र एनआरएन लक्जेम्वर्गकी महिला उपाध्यक्ष शान्ति सापकोटाले तीजको अवसरमा शुभकामना ब्यक्त गरे । तिज नाचगान तथा दर खाने उक्त कार्यक्रममा स्थानीय कलाकारहरुले उपस्थितहरुलाई मनोरञ्जन प्रदान गरे  । थप मनोरञ्जनका लागि सहभागिहरु बिच तीजको अवसरमा म्युजिकल चेयरको खेल पनि खेलिएको आयोजकले जानकारी गराएको छ ।  
