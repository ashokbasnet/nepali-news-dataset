ओमानमा एनआरएनको तीज कार्यक्रम

ओमान– गैरआवासिय नेपाली सामाजिक क्लब  क्षेत्रीय समन्वय परिषद सलालाह ओमानको तीज विशेष कार्यक्रम समपन्न भएको छ । अल गमैया हल सलालाहमा महिलाहरूको तीज तथा सांस्कृतिक कार्यक्रम सम्पन्न भएको क्लबका प्रवक्ता महेन्द्र सडौलाले जानकारी गराए ।   चर्चित लोक गायक डीबी लोप्चनसहितका कलाकारहरुले तीजका गीत गाएर मनोरञ्जन प्रदान गरे । यस अवसरमा बज्जिका पत्रकार संघ ओमानका अध्यक्ष राजुकुमार श्रीवास्तव , तमाङ्ग समाज ओमानका प्रतिनिधि अनिता तमाङ्ग भुजेल अन्य संघ संस्थाका प्रतिनिधिसहित करिब ३ सय जना नेपालीको सहभागीता थियो ।   तीज आयोजक समिति कि अध्यक्ष गीता थापाको सभापतित्वमा समपन्न उक्त कार्यक्रममा प्रमुख अतिथिका रूपमा आरसीसीका सल्लाहकार चन्द्रकुमार सुनुवार थिए । कार्यक्रमको संचालन दीपक तमाङ्ग र लक्ष्मी रसाइलीले गरेका थिए ।   
