बाढी पीडित र राष्ट्रिय आविष्कार केन्द्रलाइ दक्षिण कोरियामा रहेका नेपालीहरुद्वारा सहयोग

काठमाडाैं-अविरल वर्षाका कारण बाढि प्रभावितहरुलाई दक्षिण कोरियामा रहेका नेपालीहरु मार्फत संकलित रकमबाट राहत बितरण गरिएको छ । पुर्वी तराईका बाढि प्रभावितहरुलाई संकलित रकम राहत बितरण गरिएको थियो ।   एक साता  चलाईएको आर्थिक संकलन अभियानबाट  ८७ लाख १७ हजार आठ सय ८२ वन जम्मा   भएको अभियानकर्मी एल बि श्रेष्ठले जानकारी गराए  ।  संकलित रकमबाट राहत र उद्धारको लागि नेपाल आर्मी र नेपाल स्काउटसँग खटिएको टोलिलाइ  ५० हजार रुपयां पठाईएको थियो ।  झापाको कन्काइ स्थित सिवगन्ज विद्यालयमा शरण लिइरहेका पिडितहरुलाइ पहिलो पटक रु ५० हजार रुपया र दोस्रो पटक अपुग २० घर परिवारको लागि  ३० हजार रुपयाको राहत सामग्रि बितरण गरिएको  श्रेष्ठले जानकारी गराए । त्यस्तै सुनसरीमा  ५० हजार रुपया रौतहटमा  ५० हजार रुपया ,चितवनको परिवर्तित समाज नेपालको टोलीमार्फत  ५० हजार रुपयाको भरतपुर १३ स्थित सिमलगैडिका ४० परिवारलाइ राहत बितरण गरिएको थियो ।  संकलन गरि पठाइएको राहत रकम  इटहरि ४ र २ मा १५० घर परिवारलाइ त्रिपाल सहित ट्विटेरियन सोसाइटिको संयोजनमा  ७० हजार रुपयाको  अत्यावस्यक राहत सामग्री बितरण गरिएको छ । सर्लाहीको इश्वरपुर ९ मुसहर बस्तिका ६० घर परिवारलाइ  ७० हजार रुपयाको  अत्यावस्यक राहत सामग्रि उपलब्ध गराएको  श्रेष्ठले बताए । बिराटनगर २ मा ५० हजार रुपया,  झापा सिमलवाडि माविलाई २० हजार रुपयाको सैक्षिक सामग्रि बितरण गरिएको छ ।  संकलित रकमबाट  पहिलो पाइला समुह मार्फत बाढीपीडित एक सय ९६ परिवारलाई एक लाख दश हजार रुपैया बराबरको सौर्य बत्ती(सोलार ल्याम्प) केहिपछि   बितरण गरिने जानकारी गराइएको छ । बाँकी रहेको रकम बिभिन्न माध्यमबाट प्रभावितहरुको  घर निर्माण कार्यमा खर्च गरिने श्रेष्ठले जानकारी दिए ।   राष्ट्रिय आविष्कार केन्द्रलाई करिब १४ हजार डलर  सहयोग दक्षिण कोरियामा रहेका नेपालीले महाबिर पुनद्धारा स्थापित राष्ट्रिय आविस्कार केन्द्रलाई आर्थिक सहयोग गरेका छन् ।  स्वतन्त्र  युवा समुहले संचालन गरेको  राष्ट्रिय आविष्कार केन्द्र सहयोग अभियानबाट संकलित ् १३ हजार छ सय छ डलर केन्द्रलाइ सहयोग गर्न लागिएको हो ।   दुई महिना अघिदेखि संचालन गरिएको अभियानबाट एक करोड ५६ लाख ४८ हजार चार सय नौ वन संकलन भएको भएको थियो । संकलित रकम  राष्ट्रिय आविष्कार केन्द्रको खातामा जम्मा भएपछि महाबिर पुनलाई एक कार्यक्रम गरि हस्तान्तरण गरिने अभियन्ता एल बि श्रेष्ठले जानकारी गराए ।                                                                          
