ओमानबाट बाढी पीडितलाई सहयोग

राजु कुमार श्रीवास्तवओमान – प्रवासी नेपाली मञ्च ओमानले नेपालमा आएको अविरल वर्षाका कारण प्रभावितहरुलाई आपतकालिन राहत स्वरुप आर्थिक सहयोग गरेको छ ।प्रवासी नेपाली मञ्च ओमान ले तत्काल मञ्चका सचिब रन्जित आचार्यको संयोजकत्वमा बाढी पिडित हरुको सहयोगमा जुटनको लागि अभियान चलाएको थियो। राहत सकलन कार्यमा नेपाली रुपैया ८० हजार ८ सय ५ जम्मा भएको जनाएको छ । उक्त रकम कृषि बिकास बैंकमा रहेको नेकपा एमालेद्धाारा खोलिएको प्राकृतिक विपत्ति राहत कोषको एकाउन्टमा पठाइएको जनाएको छ । राहत संकलन कार्य अझै भइरहेको कुरा प्रवासी नेपाली मञ्च का अध्यक्ष गगन कार्कीले बताएका छन् ।राहत संकलन स्वरूप नेपाली महिला समुह ओमानको तिज कार्यक्रम समपन्न समेत सम्पन्न गरेको थियो । नेपाली महिलाहरुको महान चाड हरितालिका तिजको अवसरमा ओमानमा उक्त कार्यक्रम भब्यता तिज विशेष सांस्कृतिक कार्यक्रम सम्पन्न भएको थियो । उक्त कार्यक्रममा ओमानमा कार्यरत करिब चार सय नेपालीहरुको सहभागीता रहेको जनाइएको थियो ।
