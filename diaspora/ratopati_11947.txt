लण्डनमा देखियो ‘मिनी नेपाल’ (फोटो फिचर)

लण्डन–संयुक्त अधिराज्य बेलायतमा ‘विक्यान’ चल्यो शनिबार र आइतबार । सोमबार पनि ‘बैंक होली डे’ छ । बेलायतमा व्यस्त जीवन विताईरहेका नेपालीहरुका लागि यो जम्घट हुने गज्जबको मौका हो । यो मौकालाई उनीहरुले खेर फाल्ने फालेनन् ।हरेक वर्ष लण्डनमा नेपाली मेला लाग्छ –जहाँ हजारौं नेपालीहरु जम्मा हुन्छन् । अधिकांशको तीन दिन लगातारको विदाको मौकामा आयोजक तमु धीं यूकेले अगष्ट २७ मा नेपाली मेला–२०१७ आयोजना ग¥यो । बेलायतको तेस्रो ठूलो घोडा रेस कोर्स केम्पटन पार्कमा आइतबार आयोजित मेलामा हजारौं नेपाली सहभागी भए । आ–आफ्नो मौलिक पोषाकमा मेलामा सहभागीहरुले आ–आफ्नो संस्कृति झल्कने झाँकी प्रदर्शन गरे । युवा युवतीहरुले नेपाली गीतमा नृत्य प्रस्तुत गरे । नेपाली खानाहरुको स्टलमा घुँइचो लाग्यो । दिनभर नेपाली गीत संगित जुञ्जिरह्यो ।नेपालका सबै जातजाति, भाषा, धर्म संस्कृतिका समुदायको प्रतिनिधित्व भएको नेपाली मेला ‘मिनी नेपाल’ बन्यो –जुन मिनी नेपाललाई लण्डनस्थित २८ वटा कुटनीतिक नियोगका प्रतिनिधिहरुले अवलोकन गरे ।बेलायत पुगेका  पत्रकार मनोज घर्तीमगरले नेपाली मेलामा खिचेका तस्वीरहरुः  
