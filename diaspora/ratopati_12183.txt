क्यानडाको टोरोन्टोमा नेपाली मेला हुने

गोकर्ण लामिछाने टोरोन्टो (क्यानाडा)– क्यानाडाकै ब्यस्त शहर टोरोन्टोमा नेपाली मेला हुने भएको छ । मेलाको सम्पूर्ण तयारी पुरा गरिसकिएको आयोजक संस्थाले बताएको छ । टोरोन्टोस्थित नेपाली समुदायको पुरानो संस्था नेप्लिज क्यानेडियन कम्युनिटिज सर्भिस (एनसीसीएस) ले आउंदो शनिबार दिउसो टोरोन्टोस्थित फिलिप स्क्वायरमा नेपाली मेला गर्न लागेको हो ।नेपालको लोक संस्कृती, झांकी, नाटक, गीत तथा न्रित्य कार्यक्रममा देखाइने छ । मेलामा नेपाली रेष्टुरेन्टले आफ्ना स्टल राख्नेछन् स्टलमा नेपालीखाना तथा परिकारहरुको स्वाद लिन सकिने छ ।चर्चित नेपाली पप गायक निमा रुम्बाको विशेष प्रस्तुती रहने छ भने क्यानाडामा रहेका स्थानीय कलाकारहरुले विभिन्न प्रस्तुतीहरु देखाउने छन् । नेपालको मौलिक परम्परा, टुरिजम र लोकसंस्कृतीको प्रचारप्रसार र प्रबर्द्द्न गर्न प्रवासमा यस्तो कार्यक्रम आयोजना गरिएको एनसीसीएसका महासचिव तथा गायक बुद्धि सागर बस्यालले बताए ।‘नेपाल चिनाउने अभियानमा जुटेका छौं हामी प्रवासमा रहेका नेपालीलाई एकजुट गर्दै नेपाली कला र संस्कृतिको जगेर्ना गर्ने प्रयास हो’ बस्यालले भने ।
