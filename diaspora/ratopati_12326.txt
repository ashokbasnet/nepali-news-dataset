फोनिज युकेको अध्यक्षमा प्रमिला लाबुङ राई चयन

 लण्डन– नेपाल आदिवासी जनजाति पत्रकार महासङ्घ (फोनिज) युकेको अध्यक्षमा प्रमिला लाबुङ राई चयन भएकी छन् । फोजिन यूकेको दोस्रो अधिवेशनले रेडियो पत्रकार राईलाई अध्यक्षमा चयन गरेको हो । नेपालको समावेशी संचार नीती निर्माण गर्नको लागि फोनिजले महत्वपूर्ण पहल गर्दै आएको र अझ धेरै दबाब दिन पर्नेकुरा प्रमुख अतिथि तथा फोनिज नेपालका केन्द्रीय अध्यक्ष डण्ड गुरुङले बताए ।   फोनिज केन्द्रीय सचिव तथा उपराष्ट्रपतिको प्रेस संयोजक मनोज घर्तिमगर, फोनिज केन्द्रका सल्लाहकार तथा कान्तिपुर दैनिकका वरिष्ठ उपसम्पादक गणेश राई, फोनिज कास्कीका पूर्वअध्यक्ष हुम गुरुङ, लिम्बु पत्रकार संघ नेपालका केन्द्रीय अध्यक्ष देवेन्द्र खापुङ सुर्केर्लीले शुभकामना मन्तब्य राखेका थिए ।   अधिवेशनकाअनुसरमा फोनिज युकेको स्मारिका ’द जर्नालिष्ट“ को विमोचन पनि गरिएको थियो । यस्तै, लामो समय संचार क्षेत्रमा विशेष योगदान गरेवापत रेडियो संचारकर्मी सोनाम छिरिङ शेर्पालाई सम्मान गरिएको छ । त्यसैगरी, पत्रकार गणेश राईद्धारा लिखित ’बीस किराती लेखक“ नामक कृतिको समेत विमोचन गरिएको थियो ।   कार्यक्रमलाई विशेष अतिथि नेपाल आदिवासी जनजाति महासङ्घ युकेका बरिष्ठ उपाध्यक्ष जंग बहादुर सुनुवार, नेपाल पत्रकार महासङ्घ युकेका अध्यक्ष नरेश खपाङ्गी मगर, पहिचानवादी गायक राजन राई, जनजाति महासङ्घका पूर्व अध्यक्ष सिरीप्रसाद लिम्बु, युके मगर सङ्घका अध्यक्ष नेम थापामगर, किरात राई यायोख्खाका अध्यक्ष पदम राई, तमु धि युकेका अध्यक्ष ग्याम गुरुङ, विश्व नेपाली साहित्य महासङ्घ युके साउथ शाखाका अध्यक्ष विजय हितान, एभरेष्ट टाइम्समा निर्देशक दुत पुन, जनजाति महासङ्घ युकेका महासचिव कर्म पहाडी शेर्पा, एभरेष्ट टाइम्सका प्रधान सम्पादक हरिकुमार गुरुङ लगायतले शुभ कामना दिएका थिए ।   
