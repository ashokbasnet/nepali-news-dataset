आफ्नै संस्थापक अध्यक्षलाई अनेसासको सर्वोत्कृष्ट पुरस्कार

 काठमाडौं– अन्तर्राष्ट्रिय नेपाली साहित्य समाज (अनेसास)ले आफ्नै संस्थाका संस्थापक अध्यक्षलाई सर्वोत्कृष्ट पुरस्कार दिने भएको छ ।   आफ्नै संस्थाका संस्थापक अध्यक्ष होमनाथ सुबेदीलाई राम लामा सर्वोत्कृष्ट पुरस्कार दिने निर्णय भएपछि भने यसको सबैले आलोचना गरेका छन् । दुई हजार अमेरिकी डलर राशीसहित  कदरपत्रसहित  संस्थापक अध्यक्ष सुबेदीलाई पुरस्कार दिने निणय भएकोका आलोचना भएको हो ।   सुबेदीले २०१२ मा “हिउँको तन्ना’’ कृतिका विषयमा पुस्तक समीक्षा गरेका थिए । उनले उत्तर अमेरिकाली नेपाली  “नयाँ डायास्पोरामा नेपाली साहित्य ‘अस्ति, हिजो आज र भोलि’ विषयमा कार्यपत्र प्रस्तुत गरेका थिए ।   यो पुरस्कार यही सेप्टेम्बर ९ र १०, २०१७ मा अष्ट्रेलियाको पर्थमा आयोजना हुने पाँचौं अन्तर्राष्ट्रिय नेपाली साहित्य सम्मलेनका अवसरमा पहिलो पटक प्रदान गर्न लागिएको हो । हरेक दुई वर्षमा आयोजना हुने अन्तर्राष्ट्रिय नेपाली साहित्य सम्मेलनका अवसरमा पुरस्कार प्रदान गरिने भएको हो ।    अनेसासका पूर्व अध्यक्ष तथा सल्लाहकार मोहन सिटौला, साहित्यकार तथा अनेसासकी सल्लाहकार माया ठकुरी र अनेसासका महासचिव गोबद्र्धन पूजा रहेको पुरस्कार निर्धारण समितिले सुबेदीलाई सम्मान गर्ने निर्णय गरेको हो ।  सन् १९९० मा अमेरिकादेखि शुरु भएको अनेसासको केन्द्रीय अध्यक्षमा हाल पद्म विश्वकर्मा छन् । अनेसासले नेपाली रहेका अन्य मुलुकमा पनि शाखा विस्तार गरेको छ ।   
