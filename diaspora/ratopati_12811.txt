एनआरएनए अमेरिकाको निर्वाचन आगामी मङ्गलवार र बुधवार

लिलु डुम्रे  एनआरएनए अमेरिकाको निर्वाचन आगामी मङ्गलवार र बुधवार हुने भएको छ ।  निर्वाचन समितिले  शुक्रबार सुचना  जारी गर्दै स्थगित निर्वाचन सेप्टेम्बर ५ र ६ मा गर्ने नयां निर्वाचन कार्यतालिका सार्वजनिक गरेको हो । यस अघि साउन २८ र २९ का लागि तय गरिएको निर्वाचन आपसी द्धन्दले रोकीएको थियो । आफुलाई उम्मेदवार बन्न रोकेको भन्दै अध्यक्षका प्रत्यासी गौरी जोशीले अदालतमा मुद्धा दायर गरेपछि स्थानिय अदालतले निर्वाचन रोक्न आदेश दिएको थियो । जोशीले बिधान विपरित उम्मेदवार हुन रोकेको भन्दै बिधान समिती प्रति असन्तुष्टि जनाएका थिए । जोशीले गत हप्ता मुद्धा फिर्ता लिएपछि निर्वाचन प्रक्रिया अघि बढेको हो । जोशीले आफ्नो उम्मेदवारी पनि फिर्ता लिएका छन् । मतदानका लागि निर्वाचन आयोगले अनलाईन भोटिङको व्यवस्था गरेको छ । १५ हजार सदस्य रहेको एनआरएन अमेरिकामा च्याप्टर र एनआरएन अमेरिका गरि दुई सय भन्दा बढि उम्मेदवारहरु चुनावी मैदानमा छन् । सेप्टेम्बरको मध्यसम्ममा च्याप्टर देशहरुको निर्वाचन सकिसक्नुपर्ने एनआरएन केन्द्रिय कार्यालयले जनाएको छ । आगामी अक्टोबर १४ देखि १७ सम्म एनआरएनको आठौं विश्व सम्मेलन आयोजना  गरिएको छ । 
