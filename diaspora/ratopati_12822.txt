एनआरएन पोर्चुगलमा दल निकटका संगठनहरुको गठबन्धन

काठमाडाैं–गैर आवासीय नेपाली संघ पोर्चुगलको अधिबेसनका लागि प्रमुख तिन दलका भातृ संगठनले गठबन्धन बनाएका छन् । नेपाली कांगे्रस,नेकपा एमाले र माओवादी केन्द्रका भातृ संगठन विच संयक्त गठबन्धन बनाउने निर्णय गरिएको एनआरएन पोर्चुगलका सल्लाहकार दामोदर सुबेदीले जानकारी गराए । सेप्टेम्बर १० का लागि तय गरिएको निर्वाचनका लागि दल निकट जनसम्पर्क समिती, प्रवासी नेपाली मञ्च र जनप्रगतिशील मञ्च विच सहकार्य भएको हो । जनसम्पर्क  समितीले यसपटक पनि नेतृत्व  गर्ने सहमती गरिएको सुबेदीले बताए । दल निकट रहेको संयुक्त गठबन्धनले जनजाति महासंघको प्यानलसंग प्रतिस्पर्धा गर्ने भएको छ ।  सन् २००७ देखि पोर्चुगलमा स्थापना भएको पोर्चुगल एनआरएनमा स्थापनाका देखि नेपाली  कांग्रेसको भातृ संगठन जनसम्पर्क समितीले नेतृत्व गर्दै आएको छ । जनसम्पर्क समितीले कुनै समय माओवादी केन्द्र निकट जनप्रगतीशील मञ्चको साथ लिएर नेतृत्व गरेको छ भने कुनै समय जनजाती महासंघसंग मिलेर नेतृत्व गर्दै आएको छ ।  दुई हजार ३६० सदस्यता संख्या रहेको एनआरएन पोर्चुगलमा हालको नेतृत्वमा कांग्रेस र माओवादी केन्द्र निकटका संस्थाको गठबन्धन कायम छ । एनआरएनका केन्द्रिय महासचिव डाक्टर बद्री केसीले एनआरएन विशुद्ध सामाजिक सेवामुखी संस्था भएकोले राजनीति भित्रयाउन नहुने बताए । चुनावी प्रक्रिया समाप्तसंगै दलिय छायां एआरएनमा देखा नपर्ने पोर्चुगलका एनआएन सल्लाहकार सुबेदीले दाबी गरे ।  एनआरएन पोर्चुगलमा अध्यक्षका आकांक्षीमा सुनील संगम, कुबेर कार्की ,शम्भु गौतम रहेका छन् । यसै गरि जनजाती महासंघबाट पेम्बा शेर्पा अध्यक्षका अर्का आकांक्षी उम्मेदवार हुन् ।  
