क्यानाडामा पञ्चकन्याबीच घन्कियो नेपाली पञ्चेबाजा

टोरोन्टो - क्यानाडाको टोरोन्टोमा 'हिमालयन मेला' सम्पन्न भएको छ । नेपाली समुदायकै सबै भन्दा ठुलो मेला हिमाली मेलामा झन्डै २ हजार भन्दा बढीले अवलोकन गरे । क्यानाडाको निकै व्स्त शहर टोरोन्टोस्थित नाथम फिलिप स्वायरको खुल्ला मैदानमा सम्पन्न मेलामा विदेशीले समेत भ्रमण गरे । नेपाली रेष्टुरेन्टहरुले आफ्ना स्टलहरु राखेर नेपाली खानाका स्वाद दिलाए ।पञ्चकन्या सहित नेपाली धुन पञ्चे बाजा बजाएर मेलाको उद्टन गरिएको थियो ।कार्यक्रमको मुख्य आकर्षण पप गायक निमा रुम्बाको प्रस्तुती बन्यो । उनले आफ्ना आधा दर्जन सदाबहार  गीत गाएर दर्शक नचाए । गायक पूर्ण नेपाली, आर्शिर्बाद सुबेदी, एभरेष्ट कला यात्राका कलाकारको नृत्य, मादल बादक सानुराजा महर्जन सहितको टोलिले दिएको सांङ्गितिक प्रस्तुती, बाग्लुङ सेवा समाजको पञ्चेबाजा र  नेपाली पोशाकमा सजिएर देखाईएको  फेशन सो कार्यक्रमको बिशेष आकर्षण थियो ।बिगत ११ बर्षदेखी लगातार नेप्लिज क्यानेडियन कम्युनिटिज सर्भिस (एनसिसिएस)ले आयोजना गरेको मेलामा क्यानाडाका लागि नेपालका राजदुत कालीप्रसाद पोखरेल, एनआरएन क्यानाडाका अध्यक्ष गोपी काफ्ले, महासचिव चिरन घिमिरे लगायत बिदेशीहरुले नेपाली मेलाको सफलताको शुभकामना दिदै आआफ्ना भनाइ राखे ।नेपालको मौलिक परम्परा, टुरिजम र लोक संस्कृतीको प्रचार प्रसार र प्रवद्र्धन गर्न प्रवासमा यस्तो कार्यक्रम आयोजना गरिएको आयोजकले बताए ।संस्थाका चेयरम्यान डाक्टर तुल्सी धरेल र अध्यक्ष गोपाल भण्डारीले उपस्थित सबैलाई स्वागत गरेका थिए । कार्यक्रममा गायक बुद्दीसागर बस्याल, मेरिगोल्ड भण्डारी र अनु गौतमको पनि सहभागिता थियो ।-गोकर्ण लामिछाने
