टोकियोमा महाकवि सिद्धिदास जयन्ती मनाइने

टोकियो– वर्ल्ड नेवाः अर्गनाइजेशन जापानले टोकियोमा महाकवि सिद्धिदास जयन्ति मनाउने भएको छ ।नेवार  साहित्यका महाकवि सिद्धिदास महाजुको सम्झनामा आगामि सेप्टेम्बर ८  मा उनको सम्झनामा कार्यक्रम गर्न लागिएको हो । जापानमा सिद्धिदासको स्मरण गर्दै साहित्यिक कार्यक्रम गर्न लागिएको पहिलो पटक हो ।सिद्धिदास जयन्ति मनाउने क्रममा जापान  निवासी साहित्यप्रेमीहरुको साहित्यक रचना प्रस्तुत गरिने वल्र्ड नेवाः अर्गनाईजेशनका प्रतिनिधि जनक राज शाक्यले जानकारी दिए ।महाकवि सिद्धिदास महाजुलाई नेवार  साहित्यमा विशेष सम्मान र महत्वका  साथ हेरिन्छ । सिद्धिदास महाजुले नेपाल भाषा साहित्यलाई पुनर्जागरण गर्न नेपाल भाषामा खण्ड काव्य ,महाकाव्य ,बिबिध विधाका कयौं पुस्तकहरु नेपाल  भाषामा काव्यात्मक रुपले प्रस्तुत गरेका थिए ।   महाजुको जन्म नेपाल सम्बत ९८७ मा भक्तपुरको सुकुलढोकामा भएको थियो ।  
