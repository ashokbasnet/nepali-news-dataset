गैरआवासीय नेपाली संघ अमेरिकाको नव निर्वाचित पदाधिकारीहरुको सपथ ग्रहण सम्पन्न

विजय थापाबाल्टिमोर ।  गैरआवासीय नेपाली संघ (एनआरएन अमेरिका) को नवनिर्वाचित राष्ट्रिय समन्वय समितिका पदाधिकारीहरुको सपथ ग्रहण सम्पन्न भएको छ ।अमेरिका भर रहेका राज्यमा खुलेका शाखाहरुका पदाधिकारी र समितिका निर्देशकहरुलाई प्रमुख निर्वाचन आयुक्त अधिवक्ता बन्दिता शर्मा दाहालले संयुक्त रुपमा पदभार र गोपनीयताको शपथ ग्रहण गराएकी हुन् ।उक्त कार्यक्रममा गैरआवासीय नेपाली संघका अध्यक्ष शेष घले लगायत अन्य पदाधिकारी, राजदुत अर्जुन कुमार कार्की तथा अन्य विशिष्ट व्यक्तिहरुलाई साक्षी मान्दै सपथ ग्रहण गरेका छन् ।नव निर्वाचित सवै पदाधिकारीहरुलाई प्रमुख अतिथि अर्जुन कुमार कार्की ,अध्यक्ष शेष घले लगायत अन्यले प्रमाण पत्र बितरण गरेका थिए ।एनआरएन अमेरिकाको अध्यक्षमा पुनः दोश्रो पटक चिकित्सक केशब पौडेल निर्वाचित को साथै २२६ उम्मेदवारहरु मध्ये ४८ जना मतदानबाट बिजयी, १०७ जना निर्विरोध निर्वाचित भएका थिए । सपथ ग्रहण कार्यक्रम संचालन गैर आवासीय नेपाली संघ अमेरिकाका पूर्व वरिष्ठ उपाध्यक्ष लोकनाथ तिवारीले गरेका थिए ।
