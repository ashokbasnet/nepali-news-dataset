ओमनमा म्याग्दी प्रबासी संघ (मोना) को गठन

काठमाडौं – नेपालको म्याग्दीबाट ओमनमा आई विभिन्न पेशा तथा व्यवसायमा आबद्ध म्याग्देली नेपालिहरुको २२ सेप्टेम्बर २०१७ शुक्रबारका दिन ओमन मस्कट रुसेल गार्डन्मा भएको भेलाले पुर्ण बहादुर बिस्वकर्मा को संयोजकमा म्याग्दी प्रवासी संघ ( मोना) को तदर्थ समिती गठन गरेको छ ।म्याग्देली जिल्लाबासीहरु एकजुट होऔं भन्ने मूल नाराका साथ गठन भएको म्याग्दी प्रवासी संघ ( मोना) ले ओमनमा रहेका म्याग्देलीहरलाई दुख –सुखमा सहयोग गर्ने, म्याग्देलीमा लुकेर रहेको प्रतिभालाई प्रस्फुटन गराउने, जिल्लाका सामाजिक तथा परोपकारी अभियानलाई सघाउने उद्देश्यले गठन भएको हो ।संस्थाको उपसंयोजकहरु गणेश चोखाल, धन बहादुर छन्त्याल, महासचिव ठहर प्रसाद क्षेष्ठ, सचिवमा बल बहादुर किसान, कोषाध्यक्षमा रामचन्द्र केसि रहेका छन । समितिको सदस्यहरुमा अमृत चोखाल,राम घर्ती, बिनोद घर्ती, तोपेन्द्र खत्री,राज पुन, याम रोका ,चन्द्रबहादुर दर्जी,केशर विक,सोम बहादुर परियार, लिला घर्ती, बुद्धि पाइजा, रामु परियार, क्षेत्र भण्डारी रहेका छन ।संस्थाले ओमानमा रहेका म्याग्देलीहरुको तथ्याङ्क संकलन गर्ने, उनिहरुलाई मोनामा आवद्ध गराउने, कोष स्थापना गरी जिल्लामा सञ्चालन हुने परोपकारी तथा सामाजिक अभियानलाई सहयोग गर्ने, विभिन्न समयमा खेलकुद कार्यक्रम आयोजना गर्ने, साथै विश्वभर छरिएर रहेका म्याग्देली विचको एकता गराउने, प्रवासबाट आफ्नो जन्मभूमिमा हुने हरेक गतिविधिमा सहभागिता जनाउने, म्याग्देलीहरु विचको सम्बन्ध बलियो बनाउने योजना बताइएको छ ।
