एनआरएन मध्यपूर्व क्षेत्रीय संयोजकमा आरके शर्माले उम्मेदवारी दिने

काठमाडौं–गैरआवासीय नेपाली संघको आठौं विश्व सम्मेलनका लागि मध्यपुर्व संयोजकमा कतारबाट आरके शर्माले उम्मेदवारी दिने बताएका छन् । शर्मा कतारका सफल व्यावसायी, समाजसेवी र एनआरएनका अभियन्ताका रुपमा चिनिन्छन ।  बर्तमान एनआरएनका आइसीसी सदस्य रहेका शर्माले  मध्यपूर्वमा रहेका नेपाली श्रमिकहरुको साथै  व्यवसायीहरुको हकहितको लागि अहोरात्र खट्ने प्रतिवद्धता गरेका छन् । मध्यपूर्वका बिगतदेखि थाती रहेका मुद्धाहरुलाइ सस्थागत गर्नकै निम्ति आफुले उम्मेदवारीको घोषणा उनले बताए ।  मध्यपूर्वका एनआरएनए  आईसीसी र एनसीसीहरुबीच पुलको रुपमा समन्वयकारी एवं सहयोगी भूमिका खेल्नका लागि पूर्ण प्रतिबद्ध रहन उनले आफ्नो प्रतिवद्धतामा व्यक्त गरेका छन् ।   रेमिट्यान्सको ठुलो हिस्सा मध्यपुर्वबाट भित्रिएकोले नेपालीहरुको सिप  अनुसारको उचित पारिश्रमिक दिलाउने कार्यमा  एनसीसीहरुसँग समन्वय गरि  अघि बढ्ने उनले आफ्नो एजेण्डामा उल्लेख गरेका छन् ।   वैदेशिक रोजगारमा कतार लगायत खाडी राष्ट्रमा कार्यरत  नेपालीहरुले अकालमा ज्यान गुमाउनु परिरहेकोले  स्वास्थ्य तथा सुरक्षा सचेतना प्रदान गर्न व्यवहारिक रुपमा आफुले भूमिका निर्वाह गर्ने प्रतिबद्धता व्यक्त गरेका छन् ।   
