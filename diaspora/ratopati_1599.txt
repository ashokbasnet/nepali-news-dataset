गैरआवासीय नेपालीलाई लाग्यो अमेरिकामा चुनाव

सिमरन शर्मान्यूजर्सी– अमेरिकामा रहँदै आएका गैरआवसीय नेपालीहरुलाई चुनाव लागेको छ । तर उनीहरुलाई नेपाल हुँदै गरेको स्थानीय चुनाव नभइ एनआरएन अमेरिकाको चुनाव लागेको हो ।   गैरआवासीय नेपाली संघ (एनआरएन) अमेरिकाका लागि २०१७–२०१९ सम्मको कार्यकालका लागि चुनाव आएपछि गैरआवासीय नेपालीहरु नेतृत्व हत्याउन कस्सिएका छन् । वर्तमान कार्यकालका डा. केशव पौडेल पुनः नेतृत्व हत्याउन लागिपरेका छन् । उनी नेपालकै राजनीतिजस्तो टिम बनाएर चुनावी प्रतिस्पर्धामा जाँदा डायस्पोरा विभाजन हुने बताउँछन् ।    भूकम्पकै कारण लामो समय आफूले आफ्नो कार्यकाल नेपालकै लागि काम गरेर बिताएको भन्दै उनी पुनः अमेरिकाको नेपाली डायस्पोराका लागि काम गर्ने इच्छा ब्यक्त गर्दै आएका छन् ।   नेपाली राजनीतिक दल जस्तै अध्यक्षदेखि सदस्यसम्म सातै छाप एउटै समूहलाई भनेर ध्रुवीकृत हुन नहुने भन्दै उनले आफूलाई भोग मागेका छन् ।  उता, अध्यक्ष पदका अर्का प्रत्यासी गौरीराज जोशीले भने एमालेका समर्थकहरुलाई टिममा राखेर प्रतिस्पर्धामा जान लागेका छन् ।   गौरी जोशीले एमालेको प्रवास संगठनको अध्यक्ष पदबाट भर्खरै पेन्सन पकाएका सञ्जय थापालाई सदस्यमा ठाउँ दिएर एनआरएनमा जसरी पनि ठाउँ दिने वचन दिएका छन् ।   जोशीको टिमबाट एमालेका प्रखर कार्यकर्ता पुरुषोत्तम बोहरा क्षेत्रीय उपाध्यक्षमा भिड्ने पक्का भएको छ भने अमेरिकास्थित एमालेकै प्रवास संगठनमा प्रवासी नेपाली मञ्चमा ६ महिना अगाडिसम्म व्यापक सक्रिय अच्युत सिग्देललगायत विष्णु राना मगर, परशुराम भण्डारी, गोपेन्द्र भट्टराई, रविन वज्राचार्य र गायक सुमन बुढा मगर भिड्दैछन् ।  
