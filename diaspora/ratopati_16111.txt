एनआरएन युरोप क्षेत्रीय महिला उपसंयोजक पदमा संगिताको उम्मेदवारी

काठमाडौं– गैरआवासीय नेपाली संघ एनआरएनको आठौं विश्व सम्मेलनमा  युरोप क्षेत्रिय महिला उपसंयोजक पदमा बेलायतबाट संगिता मरहट्ठाले उम्मेदवारी घोषणा गरेकी छन्  । गैर आबासीय नेपाली संघको बिधान समितीले यसपटक देखि अन्तराष्ट्रिय समन्वय परिषद अन्तर्गत  क्षेत्रीय महिला उपसंयोजक र  क्षेत्रीय युवा उपसंयोजकमा ६÷६ जनाको व्यवस्था गरेको छ  ।एनआरएन आईसिसीकी सदस्य रहेकी मरहट्ठाले एनआरएन बेलायतको सचिव, महिला संयोजक लगायतका पदमा  काम गरिसकेकी छिन् । मिडिया कार्यदलको सहअध्यक्ष रहेकी मरहट्ठाले १७ वर्षदेखि बेलायतमा बस्दै आएकी छन् । एनआरएनको संस्थापन कालदेखि  आबद्ध मरहट्ठाले सञ्चारकर्मी भएर काम पनि गरेकी थिईन् ।   बेलायतको वेस्टमिन्स्टर विश्वविद्यालयबाट पत्रकारितामा मास्टर्स गरेकी मरहट्ठाले नेपालमा पत्रकारिता र अंग्रेजी साहित्यमा स्नातक गरेकी छन् । बेलायतको कार्डिफ विश्वविद्यालयबाट रेडियो डिप्लोमा समेत पूरा गरेकी उनले बिबिसी नेपाली सेवा, रेडियो सगरमाथा लगायतका  मिडियामा काम गरेको अनुभव  छ । ‘एनआरएनको माध्यमबाट महिलाहरुसंग रहेको सीप र क्षमतालाई अझै बढि उजागर गर्ने र उनीहरुलाई उद्यमशिल बन्न प्रोत्साहन गरेर आत्मनिर्भर बनाउनु नै मेरो मुख्य लक्ष्य छ ।’ उनले प्रतिवद्धता जनाईन् ।  आठौं अन्तराष्ट्रिय सम्मेलन असौज २८ देखि ३१ सम्म काठमाडौंमा हुँदैछ ।    
