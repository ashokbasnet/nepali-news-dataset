नेपाली जनप्रगतिशिल मञ्च ओमनले प्रधानमन्त्री र परराष्ट्र मन्त्रीलाई ज्ञापनपत्र बुझायो

ओमन– नेपाली जनप्रगतिशिल मञ्च ओमनले प्रधानमन्त्री शेरबहादुर देउवा र उपप्रधान तथा परराष्ट्रमन्त्री कृष्णबहादुर महरालाई ज्ञापनपत्र बुझाएको छ ।   ओमन र संयुक्त राष्ट्र संघको कार्यक्रमलाई सम्पन्न गरी औपचारिक कार्यक्रमका लागि ओमन आएकाबेला प्रधानमन्त्री र परराष्ट्रमन्त्रीलाई ज्ञापनपत्र बुझाएको हो । ओमन आइपुगेको भ्रमणदलको टिमले विभिन्न कुटनितिक भेटघाटलाई निकै तीव्रता दिइरहेको छ ।   सबै ओमनका स्थापित संघ सस्था संगठनहरुको विशेष उपस्थितिमा अयोजित कार्यक्रममा मन्च ओमनको र पार्टी शाखाको तर्फबाट नेपालका प्रधानमन्त्री देउवालाई कार्यबाहक अध्यक्ष हेम आचार्य,वरिष्ठ सल्लाहकार तुला गिरी,  मोनाका अध्यक्ष पूर्णबहादुर विश्वकर्मा नेतृत्वमा सहभागी भएको टिमले ८ बुदे ज्ञापन पत्र पेश गरेको हो ।  नेपाली जनप्रगतिशिल मञ्च ओमन र नेकपा माओवादी केन्द्र ओमन शाखाको टिमले माओवादी केन्द्रका नेता साथै मन्त्रीहरूलाई छुटै भेटघाट गरि ८ बुंदे ज्ञापन पत्र पेश गरिएको छ । मञ्चले ज्ञापन पत्र मन्त्रालयको एक कुना पोको पारी नराखी दिन पनि आग्रह गरेको थियो ।   भेटघाटमा माओवादी केन्द्रका हेडक्वाटर सदस्य तथा नेपाल सरकारका उपप्रधान तथा परराष्ट मन्त्री कृष्णबहादुर महरा, महिला बालबालिका तथा समाज कल्याण मन्त्री आशा कोइराला र बिदेश बिभाग सचिव तथा परराष्ट्र मन्त्रीका स्वकीय सचिव युवराज चौलाईको उपस्थिति रहेको थियो ।  कार्यक्रममा अन्य संघ सस्थाहरु गैरआवासीय नेपाली संघ ओमन, प्रवासी मन्च ओमन , एकता समाज र बांग्लुङ समाजले पनि ज्ञापनपत्र बुझाइएको थियो ।   
