नेपाल आइडलका ‘टप थ्री’को प्रस्तुति अष्ट्रेलियामा

अष्ट्रेलिया– नेपाल आईडलका ‘टप थ्री’ ले अष्ट्रेलियाको सिडनीसंगै केही सहरमा आफ्नो प्रस्तुति दिने भएका छन् । नेपाल आइडलका बुद्ध लामा, फस्ट रनरअप निशात भट्टराई र सेकेन्ड रनरअप प्रताप दासले आफ्नो प्रस्तुति दिने भएका हुन् ।  नेपाली टच अस्ट्रेलियाले उनिहरुलाई अस्ट्रेिलया ल्याएर कार्यक्रम गर्न लागेको हो । सिडनीमा १ डिसेम्बरमा हुने उक्त कार्यक्रम ओलम्पिक पार्क स्पोर्ट्स सेन्टरमा हुनेछ । जहाँ नेपाली कलाकारले अझैसम्म कुनै कार्यक्रम गरेका थिएनन् । यो टोलीको अस्ट्रेलिया भ्रमण आउँदो नोभेम्बर २० देखि डिसेम्बर २५ सम्म रहनेछ ।  उनिहरुको कार्यक्रम सिडनीसंगै ब्रिसबेन ,मेलवर्न, एडिलेड, तास्मानिया, पर्थ, डार्बिन र क्यानबेरामा समेत हुनेछ ।  
