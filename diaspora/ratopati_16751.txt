मध्यपूर्ब संयोजकमा शर्मा र केसीको उम्मेद्बारी घोषणा

युएई– गैर आबासिय नेपाली संघ, अन्तरास्ट्रिय समन्वय परिषद (एनआरएनए, आईसीसी) को मध्यपुर्ब क्षेत्रको संयोजक पदमा कतारका राजेन्द्र कुमार (आरके) शर्माले उम्मेदवारी घोषणा गरेका छन् । शर्माले केही दिनअघि १४ बुँदे घोषणापत्र जारी गर्दै मध्यपुर्ब संयोजक पदमा उम्मेद्बारी घोषणा गरेका हुन् । उनीसँगै साउदी अरबका धरम केसीले पनि संयोजक पदमा उम्मेद्बारी घोषणा गरेका छन् । शर्मा बर्तमान आईसीसी सदस्य हुन भने केसी बिभिन्न टास्क फोर्समा बसेर काम गरिसकेका ब्यक्ति हुन् । शर्माले जारी गरेको १४ बुँदे प्रतिबद्दता सहितको घोषणा पत्रमा ईराक, जोर्डन र लेबनान लगायत दुताबास नभएका मुलुकमा नियमित भ्रमण गरी समस्या समाधानमा पहल गर्ने उल्लेख गरेका छन् । एनआरएनको अन्तरास्ट्रिय सम्मेलन आगामी अक्टोबर १४ देखी १६ तारिक सम्म काठमाँडौ हुँदैछ । सम्मेलनमा विश्वभरका ७५ भन्दा बढी मुलुकका एनआरएनहरुको उपस्थिती हुनेछ । सम्मेलनले २०१७  देखि २०१९ सम्मका लागि नयाँ कार्यसमिति चयन गर्नेछ ।  
