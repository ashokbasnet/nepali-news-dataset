कोरियाको सोलमा साहित्य महोत्सव सम्पन्न

सोल– नेपाली साहित्य समाज दक्षिण कोरियाको आयोजनामा बृहत साहित्यिक महोत्सव सम्पन्न भएको छ । नेपालको बडादशैँ र कोरियाको ठूलो पर्व छुसकको अवसरमा अक्टोबर ३ तारेखमा भएको उक्त महोत्सवको प्रमुख अतिथी एआरएन कोरिया अध्यक्ष लक्ष्मी गुरुङ, विशेष अतिथि एनसीसी अध्यक्ष अन्जु केसी, अतिथिहरू मिलनकान्छा किराँती,कवि पराजित पोमु,सङ्गीतकार डिआर अटुलगायत सहभागि भएका थिए । ’यूग र जगतको प्रतिबिम्बससाहित्य’ नारा दिईएको उक्त समारोहको कविता बहशमा मिलनकान्छा किराती, पराजित पोमू, प्रमोद सारंगले बृहत बहस गरेका थिए भने सहजिकरण अन्जान काईलाले गरेका थिए । कार्यक्रममा तीनवटा पुस्तकको लोकार्पण तथा दशजना स्रस्टालाई सम्मान गरिएको थियो ।करिब डेढ सय स्रस्टाहरुको उपस्थितिमा सम्पन्न समारोहमा प्रमोद सारङ, मिलनकान्छा किराती,पराजित पोमु, जिवन खत्री,बोनम प्रताप,कृस गुल्मेली बाबु, मन्जु गुरुङ, कोरियन कवि कोम ह्यङ ह्यो, धरती कल्पना र डि आर अटलाई सम्मान गरिएको थियो । कार्यक्रममा करिव तीन दर्जन बढी सर्जकहरुले रचना वाचन गरेका थिए ।   
