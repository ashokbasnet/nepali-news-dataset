पंचायतकी निता अमेरिकाको सनफ्रान्सिस्को चलचित्र महोत्सवमा

सनफ्रान्सिस्को - नेपाली चलचित्र पंचायतकी नायिका निता ढुंगाना अमेरिकाको सनफ्रान्सिस्को अन्तर्राष्ट्रिय चलचित्र महोत्सवमा सहभागी हुने भएकी छिन् । पंचायत उनको पछिल्लो फिल्म हो । यो सँगै उनले थुप्रै चलचित्र तथा म्यूजिक भिडियोमा  अभिनय गरिसकेकी छन् । सनफ्रान्सिस्को शहरमा अक्टोबर २५ देखी २९ सम्म नया अवधारणा अनुसार हुने महोत्सवमा कलाकार ढुंगाना आउने भएकी हुन् ।बिगत १५ वर्षदेखी सुरू भएको चलचित्र महोत्सवमा गत वर्षदेखि नेपाली चलचित्र पनि सहभागी हुन् थालेको साउथ एसियन संयोजक तथा नेपाल पर्यटन बोर्ड सनफ्रान्सिस्को लागि दूत प्रकाश थापाले रातोपाटीलाई बताए ।गत वर्ष नेपाली चलचित्र तीन घुम्तीले उत्कृष्ट बिदेशी भाषाको चलचित्रको उपाधि जितेको थियो ।महोत्सवमा हलीउड र एसियन चलचित्रहरु गरी दुई सय चलचित्रले प्रतिस्पर्धा गर्नेछन् । 
