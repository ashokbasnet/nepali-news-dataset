एनआरएनका उपाध्यक्ष कुमार पन्तले पुनः सोहि पदमा उम्मेदवारी दिने

काठमाडौं–गैरआवासीय नेपाली संघ (एनआरएनए) का उपाध्यक्ष कुमार पन्तले पुनः सोहि पदमा उम्मेदवारी दिने घोषणा गरेका छन् ।  पन्तले एक विज्ञप्ति जारी गरि  ‘कुनै एउटा समूहमा रहेर रमाउनुभन्दा सबैलाई समेटेर एनआरएनलाई एक ढिक्का बनाइ अघि बढ्नु जिम्मेवार ठहर्ने भएकाले  उपाध्यक्ष पदमै निरन्तरता दिएको विज्ञप्तीमा उल्लेख गरेका छन् ।  ‘संस्थाभित्र पछिल्लो समय देखिएका आयामले गैरआवासीय नेपालीको यो साझा संगठनलाई विभिन्न कोणमा ध्रुवीकृत गर्दै लगेको छ । यस्तो अवस्थामा कुनै एउटा समूहमा रहेर रमाउनुभन्दा सबैलाई समेटेर एक ढिक्का भइ अघि बढ्नु जिम्मेवार ठहर्छ । त्यही कर्तव्यलाई सम्मान गर्दै विश्वभरिका धेरै एनआरएन साथीहरूको अन्तक्र्रियापछि मैले आगामी १४ देखि १७ अक्टोबरसम्म काठमाडौंमा हुने अन्तर्रा्ष्ट्रिय महाधिवेशनमा उपाध्यक्ष पदमै उम्मेदवारी दिने निर्णय गरेको छु ।’ पन्तद्धारा जारी विज्ञप्तीमा भनिएको छ ।  ‘सन् २०१५—२०१७ को कार्यकाल मेरा लागि विश्वका सबै अन्र्तराष्ट्रिय समन्वय समितिका साथीहरूसम्म पुग्ने, सम्पूर्ण गैरआवासीय नेपालीका भावना, समस्या र आकांक्षाहरू बुझ्ने मौकाको रुपमा रह्यो’, विज्ञप्तिमा भनिएको छ, ‘उपाध्यक्ष पदलाई निरन्तरता दिँदै सबै विश्वभरि छरिएर रहेका गैरआवासीय नेपालीलाई संयुक्त लगानीको एउटै मालामा जोड्न चाहन्छु।’ राष्ट्रिय समन्वय परिषद जर्मनीको क्षेत्रीय समिति,अन्तराष्ट्रिय समन्वय परिषद सदस्यको जिम्मवारी पछि पन्त यूरोप क्षेत्रको संयोजक बनेका थिए । छैठौं विश्व सम्मेलनबाट महासचिव भएका पन्त शेष घलेको दोश्रो कार्यकालमा उपाध्यक्ष भएका थिए । जर्मनी निबासी पन्तले  रेष्टुरेन्ट ब्यबसायमा सफल मानिन्छन् । अध्यक्षका प्रत्यासी भवन भट्टसंगको आपसी समझदारीमा पन्तले पुनः उपाध्यक्षमा दोहोरिन चाहेको बताइएको छ । 
