प्रवासी नेपाली मञ्च दक्षिण कोरीयाको अध्यक्षमा दुई  आकांक्षी

 काठमाडौं– नेकपा एमालेको प्रवासी संगठन प्रवाशी नेपाली मञ्च दक्षिण कोरीयाको आज हुने अधिवेशनमा  अध्यक्षका लागि दुई जनाले उम्मेद्वारी दिएका छन् ।  अधिवेशनका लागि मंचका पूर्व कोषाध्यक्ष पर्शुराम सापकोटा र मंचका वर्तमान कार्यसमिती सदस्य श्रमदिप चौलागाँईले अध्यक्षमा उम्मेद्वारी दिएका हुन् ।   सौलमा हुने अधिवेशनको लागि एमालेकी पोलिटव्युरो सदस्य तथा प्रवास विभाग ईञ्चार्ज विन्दा पाण्डे पनि कोरीया पुगेकी छन् । कार्यकाल नसकिदै वर्तमान अध्यक्ष सालिक बसेल नेपाल फर्केपछि कार्यवाहक अध्यक्षको जिम्मेवारी मिना थापा मगरले लिएकी थिइन् ।      कोरियामा  सन १९९६ मा स्थापना गरिएको  मञ्चमा खगेन्द्र लिम्बु, मानध्वज लामा, विक्रम राई, नरेन्द्र चेमजोङ्ग, कृष्ण राई, गोविन्द गाउँले र शालिक बसेलले अध्यक्षको जिम्मेवारी निर्वाह गरिसकेका छन् । 
