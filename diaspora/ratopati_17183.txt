अमेरिका नेपाल सोसाइटीको अध्यक्षमा देउजा बिजयी

अमेरिका– उत्तर अमेरिकाकै नेपाली समुदायको सबैभन्दा जेठो सामाजिक संस्था अमेरिका नेपाल सोसाइटी डिसीको अध्यक्ष पदमा प्रभा भट्टराई देउजा बिजयी भएकी छिन् । उनी ६ सय ३९ मत प्राप्त गरि बिजयी भएकी हुन् । उनका निकटतम प्रतिद्वन्दी प्रेम पौडेलले ५ सय १५ मत प्राप्त गरि उप बिजेता बने । प्रारम्भिक चरणमा अध्यक्षका प्रत्यासीमा प्रा बिष्णु घिमिरे रहेपनि अन्तिम समयमा उनले प्रेम पौडेललाई समर्थन जनाउदै प्रथम उपाध्यक्ष पदमा उनकै गुटबाट उम्मेदवारी दिएका थिए ।  यसै गरि प्रथम उपाध्यक्षमा प्रा बिष्णु घिमिरे,द्वितीय उपाध्यक्षमा कृष्ण अधिकारी ,महासचिबमा सुदिप पोख्रेल निर्वाचित भएका छन् । यसैगरि सचिबमा अन्जना बुढाथोकी सापकोटा ,कोषाध्यक्षमा शुभ शाक्य निर्वा्चित भएकी  छन् भने संचार संयोजकमा निलु उप्रेती निर्बिरोध बिजयी भएकी हुन् । अक्टोबर ८ तारिखमा मतदानमा भएको थियो । अमेरिका नेपाल सोसाइटी ५० बर्ष अघि १९६७ जनवरी १९ मा अमेरिकी पूर्व राजदूत ईल्सवर्थ बन्कर र नेपाली पूर्व राजदूत पदम् बहादुर खत्रीको बिषेश पहलमा १२५ जनाको उपस्थितीमा अमेरिकाको राजधानी वासिंगटन डिसीको ईन्टरनेसनल क्लबमा गठन भएको थियो ।   
