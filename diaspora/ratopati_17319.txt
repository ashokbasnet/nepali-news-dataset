अष्ट्रेलियामा रहेका नेपाली डाक्टरहरुको संस्थामा नयाँ नेतृत्व

काठमाडौं–अष्ट्रेलियामा कार्यरत नेपाली डाक्टरहरुको संस्था अस्ट्रेलियन नेपाली मेडिकल तथा डेन्टल एसोसिएसनको दक्षिण अस्ट्रेलियामा नयाँ नेतृत्व चयन गरिएको छ ।  संस्थाको दोश्रो साधारणसभाले डा.घनश्याम चापागाईको नेतृत्वमा नयाँ कार्यसमिती चयन गरिएको हो । साधारण सभाले उपाध्यक्षमा द्धयमा डा. चन्द्र पोखरेल र गणेश श्रेष्ठलाई चयन गरेको छ । सचिवमा डा. कुश श्रेष्ठ ,सह–सचिवमा डा. अर्जुन वुर्लाकोटी ,कोषाध्यक्षमा डा.अनुज पाण्डे र सह –कोषध्यक्षमा डा. पवन प्याकुरेल निर्वाचित भएका छन् । अष्ट्रेलियाका लागि नेपाली राजदुत लक्की शेर्पाले उदघाटन गरिएको साधारण सभामा  अष्ट्रेलियन क्यापिटल टेरिटोरीको संयोजकमा डा. प्रविन पाठक पश्चिम ,दक्षिण र उत्तर अष्ट्रेलिया टेरिटोरीको संयोजकमा डाक्टर सर्विन रञ्जितकार चयन भएका छन् ।  भिक्टोरिया र तास्मानिया संयोजकमा पवन प्याकुरेल र संस्थाको सल्लाहकारमा केशव प्याकुरेल चयन भएका छन् । अष्ट्रेलियामा कार्यरत नेपाली डाक्टर र डेन्टिस्टहरुले सन् २०१६ मा संस्था गठन गरेका थिए ।    
