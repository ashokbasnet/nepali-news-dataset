'वुमन इन कन्सर्ट' अमेरिकाको दुई शहरमा सम्पन्न, अझै सात स्थानमा बाँकी

अमेरिका - वुमन इन कन्सर्ट युएस यात्रा २०१७ नामक सांगीतिक कार्यक्रम सिनसिनाटीमा अक्टोबर ७ र सेन्ट लुइसमा अक्टोबर ८ तारिखमा सम्पन्न भएको छ । दुई वटा शहरमा कार्यक्रम प्रस्तुत गरे पछि अभया एण्ड द स्टीम ईन्जनस् ब्याण्ड (संगीत मण्डली), गायिका आस्था राउत र पूर्व नेपाल सुन्दरी मलिना जोशी उत्साहित भएका छन् ।अमेरिकाका एट्लान्टा, बोस्टन, न्युयोर्क, वाशिंगटन डिसी, बाल्टिमोर , ड्यालस, ओकलाहामासहित ७ वटा शहरमा प्रस्तुति बाँकी नै छ । सेन्ट लुइसमा भएको कार्यक्रममा समाजमा योगदान गर्ने ७ जना महिलाहरुलाई सम्मान गरियो । सम्मानित हुनेमा लिवा खतिवडा, उर्मिला पन्थी, प्रमिला तिवारी, बिज्ञा खड्का, डा. पूजा गुरुङ, रेखा शर्मा तथा बन्शिखा खड्का छन् ।भिन्तुना इन्टरनेशनल अन्तर्गतको थ्रीई इन्टरटेनमेन्ट समूह को पहलमा कार्यक्रम सञ्चालन गरिएको हो । एट्लान्टामा अक्टोबर १५ , बोस्टनमा अक्टोबर १७, न्युयोर्कमा अक्टोबर २०, वाशिंगटन डिसीमा अक्टोबर २१, बाल्टिमोरमा अक्टोबर २२, टेक्सस ड्यालसमा अक्टोबर २७ तथा ओकलाहामा अक्टोबर २९ मा कार्यक्रम हुने छ । 
