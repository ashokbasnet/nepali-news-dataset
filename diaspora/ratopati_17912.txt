एनआरएनए विश्व सम्मेलनमा आएका अनुज ६ करोड ठगी आरोपमा समातिए

काठमाडौं– गैरआवासीय नेपाली संघ (एनआरएनए)को आठौं विश्व सम्मेलनमा सहभागी हुन आएका एनआरएनएका आईसीसी सदस्य अनुज थापा काठमाडौंबाटै पक्राउ परेका छन् ।६ करोड ठगी गरेको आरोपमा प्रहरीले काठमाडौंको लैनचौरबाट पक्राउ गरेको हो । जापानी प्रोफेसर यामामोतो हिराकुले दिएको उजुरीका आधारमा थापालाई प्रहरीले विहीबार पक्राउ गरेको हो । पक्राउ परेका थापालाई न्यायिक हिरासतमा राखेर अनुसन्धान थालिएको प्रहरीले जनाएको छ ।   जापानमा रेस्टुरेन्ट व्यवसाय गर्ने थापा एनआरएनएको आठौं विश्वसम्मेलनमा भाग लिन काठमाडौं आएका थिए । एनआरएनएको विश्वसम्मेलन शनिवारदेखि काठमाडौंमा शुरु भएको छ ।    स्कुल निर्माण गरेको थापाले झुटो आश्वासन दिएको आशंकामा प्रोफेसर हिराकु काठमाडौ आएका थिए । काठमाडौं आएर उनले प्रहरीमा उजुरी दिएका थिए ।    
