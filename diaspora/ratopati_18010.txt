एनआरएनको युरोप महिला सह–संयोजकमा अभिनेत्री खड्काको उम्मेदवारी

काठमाडौँ । गैर आवासीय नेपाली संघ आठौं विश्व सम्मेलनमा अभिनेतृ वर्षा खड्काले युरोपको लागि महिला सह–संयोजकमा उम्मेदवारी घोषणा गरेकी छिन् ।नेदरल्याण्डको आम्सिडेममा बसोबास गर्दै आएकी खड्का एनआरएनएको सम्मेलनमा भाग लिने नेपाल आएकी हुन् । एनआरएनएको जारी सम्मलेनमा खड्का सम्मेलन प्रतिनिधीका रुपमा आएकी हुन् । ‘सबैको साथ पाए भने जित्छु, ’ मतदाता प्रति आशा राखिन्  । यूरोपमा बसोबास गर्ने नेपाली समुदायको हकहितमा काम गर्ने इच्छा रहेकाले उम्मेदवारीको सोंच आएको बताइन् । पदमा बसेर झन जिम्मेवारीका साथ काम गर्ने इच्छा रहेको उनले वताइन् । सम्मेलनको दोस्रो दिन आइतबार बन्द सत्रका सेसन चलिरहेको छ ।दुई वर्षे कार्यकाल रहेको संघको सम्मेलनका लागि ७७ देशबाट सम्मेलनका प्रतिनिधीहरु राजधानी आएका छन् । मंगलवार सकिने अधिवेसनमा अध्यक्षमा भवन भट्ट, जमुन घले गुरुङ र टिवी कार्की भिड्दैछन् । 
