कतारमा दिपावली तथा देउसी भैलो कार्यक्रम सम्पन्न

कतार - नेपालीको दोश्रो महान चाड शुभ दिपावलीको अवसरमा गुल्मी सेवा समाज कतारले हरेक वर्ष मनाउदै आएको देउसी भैलो कार्यक्रम यसवर्ष पनि आयोजन गरेको छ ।कतारको मुन्ताजास्थित केरला कल्चर सेन्टरको सभाहलमा शुक्रबार देउसी भैलो कार्यक्रम गरिएको हो ।जिल्लामा रहेका पिडितहरुको सहयोगार्थ आयोजित कार्यक्रममा सस्थाका अध्यक्ष बुद्ध पाण्डे सभापति तथा नेपाली राजदुतावास कतारका श्रम सहचारी नरेन्द्र ज्ञवाली पनि उपस्थित थिए । कार्यक्रममा नेपालबाट आएका गुल्मेली गायक प्रसाद खप्तरी मगरले देउसीभैलो, सोरठी, सालैजो, पन्चेबाजा लगायतका आधा दर्जनभन्दा बढि गीतहरु गाएर उपस्थिति सबैलाई नचाएका थिए । सोहि अवसरमा नेपाल मगर संघ शाखा कतारका कलाकारले मगर समुदायमा नाचिने मारुनी नाच प्रस्तुत गरेर उपस्थित सबैलाई मनोरञ्जन प्रदान गरेका थिए । तेस्तै गायक लोकनाथ बिसी, इश्वर भण्डारी लगायतले गित प्रस्तुत गरे । तेस्तै हास्यकलाकार अनिल बिसीले हास्यव्यंग्य प्रस्तुत गरेर सबैलाई हसाएका थिए । सोहि अवसरमा गुल्मी जिल्ला साविकको पौदिअमराई ८ मुसिकोट नगरपालिका वडा नम्बर १ निवासी मृगौला तथा मुटुरोगी जङ्ग ब परियारलाइ कतारमा रहेका स्थानीय युवा तथा गुल्मी सेवा समाजका अध्यक्ष बुद्ध पाण्डेको सकृयता सङ्कलित रकम २,३०० कतारी रीयाल निज पीडितका दाजु जित बहादुर परियारलाई हस्तान्तरण गरिएको थियो । -कुमार अविरल पन्थी
