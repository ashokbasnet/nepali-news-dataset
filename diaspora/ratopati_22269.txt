डेनमार्कको निर्वाचनमा नेपाली उम्मेदवार

काठमाडौं–डेनमार्कमा मंगलवार हुने निर्वाचनका लागि एक नेपालीले उम्मेदवारी दिएका छन् । डेनमार्कको प्रमुख दल सोसल डेमोक््रयाटबाट हरि न्यौपानेले उम्मेदवारी दिएका हुन् । कोपेनहेगन नगरमा बस्ने नेपालीहरुले न्यौपानेको पक्षमा मतदान गर्न सक्नेछन् । न्यौपानेलाई अन्य देशका आप्रवासीहरुको पनि मत प्राप्त हुने आंकलन गरिएको छ । राजधानी कोपेनहेगनमा रहेका सोमालिया,बंगलादेश र इथियोपियाका नागरिकहरु न्यौपानेको पक्षमा रहेको वताइएको छ ।  डेनमार्कमा प्रि इलेक्सनको पनि व्यवस्था भएकोले गत शुक्रबार प्रि इलेक्सन सकिएको छ । नगरपालिका कार्यालय र पुस्तकालयहरुमा प्रि इलेक्सन सकिएको छ ।   चितवनमा जन्मिएका न्यौपानेले कोपेनहेगनको बिस्पबिया क्षेत्रबाट उम्मेदवार  दिएका हुन् । न्यौपानेले जित निकाल्न दुई हजार मत आवश्यक हुने बताइएको छ ।   
