अमेरिकामा कार्कीलाई अन्तर्राष्ट्रिय भारत्तोलन प्रतियोगितामा स्वर्ण पदक प्राप्त

वाशिंगटन डीसी -नेपाली मूलका एक मात्र तथा प्रथम भारत्तोलक रुप कार्कीले अन्तर्राष्ट्रिय भारत्तोलन प्रतियोगिताको प्रतिस्पर्धामा स्वर्ण पदक प्राप्त गरेका छन् l नेपालको रुपन्देही स्थाइ घर भई हाल डिसी क्षेत्रमा डेढ दशक देखि बस्दै आएका कार्की नोभेम्बर १८ तारिख प्रतियोगितामा भाग लिन एटलान्टा पुगेका थिए l विमानस्थल अवतरण गर्ने बित्तिकै सम्पूर्ण नेपालीहरुको आशिर्बाद लिएर आएको छु र नेपाललाई बिश्वमा चिनाउने मेरो प्रयास हुने कार्कीले भनेका थिए l उनि आफ्नो उमेर र वजनको तौल समूहमा प्रतिस्प्रद्धिलाई उछिन्दै स्वर्ण पदक प्राप्त गरेका छन् l उनले कुल १४ सय पाउन्ड उठाई स्वर्ण पदक प्राप्त गरेका हुन् l  उनलाई गत नोभेम्बर १६ तारिख बिहिबार डीसी महानगर क्षेत्र वरपर बस्ने नेपाली समुदायले उनलाई आमन्त्रण गरि शुभकामना दिएका थिए l छोटो समयमा गरिएको शुभकामना तथा बधाई कार्यक्रम मा उनले आफुले नेपाल को नाम राख्न सक्दो प्रयास गरेको बताएका थिए l उनले डिसीमा आफ्नो कुरा राख्दै कम्तिमा पनि १३ सय पाउण्ड उठाएका मात्र प्रतियोगितामा भाग लिन पाउने भएकोले आफु ले त्यो भन्दा ज्यादा उठाएकोले आफु सहभागी हुन् पाएको बताएका थिए lउनले डिसीमा हालको स्थिति हेर्दा आफुले १४ सय पाउण्ड उचालेको छु भन्दै खेल हो र आफुले यतिनै उचाले भने राम्रो नतिजा आउने पनि हुन सक्ने बताएका थिए l उनले थप जानकारी दिदै हाल सम्म उनको उमेर र वजनमा १३ सय ८० पाउण्ड उठाएको मात्र उनले जानकारी गराएका थिए l  उनि २ सय २० पाउण्ड को वजन बाट प्रतियोगितामा सहभागी हुदै छन् l उनि शरीर बनाउन कुनै ओखति नखाएका (ड्रग टेस्टेड)समूहमा प्रतियोगितामा भाग लिएका भारत्तोलक खेलाडी हुन् l नेपाली समुदायमा अमेरिकाको अहिले सम्मको ईतिहासमा नेपाली मूलका भारत्तोलक रुप कार्की एक मात्र तथा प्रथम खेलाडी रहेका छन् l नोभेम्बर १८ र १९ तारिख जर्जीयाको एटलान्टामा अन्तर्राष्ट्रिय भारत्तोलन प्रतियोगीतामा उनलाई उक्त पदक प्राप्त भएको हो l भारत्तोलनको यो उच्चस्तरिय प्रतिश्पर्धा मध्यको एक हो । विश्वभरका अधिक वजन (हेभिवेट) भारत्तोलकहरु प्रतिश्पर्धी रहने सो प्रतियोगीतामा छनोट हुने कार्की पहिलो नेपाली मुलका अमेरिकन हुन् । कार्कीले विभिन्न स्थानिय तथा राष्ट्रियस्तरका प्रतियोगिताहरुमा सहभागीता पनि जनाई स्वर्ण पदक/ रजत पदक हासिल गरि सकेका छन् l 
