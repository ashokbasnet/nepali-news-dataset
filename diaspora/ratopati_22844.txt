अमेरिकामा नेपालीले थ्याङ्कसगिभिङ् डे मनाउँदै: पाताल मयूरको स्वाद यसरी लिए

वाशिंगटन डिसी - अमेरिकामा ९० को दशकदेखि बिज गणतीय रुपमा नेपालीको जन घनत्व वृद्धिसँगै नेपाली चाडपर्व झैँ अमेरिकन चाडपर्व त्यतिकै मनाउन थालिएको छ ।नेपाली मूलका नागरिकले अमेरिकन महत्वपूर्ण चाड  थ्याङ्कसगिभिङ् डे (धन्यवाद दिवस) हर्सोल्लासका साथ मनाएका छन् । यस दिन स्वादिष्ट परिकारसँगै मुख्य रुपमा अमेरिकामा पाइने एक प्रकारको पंक्षी टर्की खाने गरिन्छ । यो नेपालमा पाइने तित्रा भन्दा ठुलो र कालिज भन्दा ठुलो पंक्षी हुन्छ ।बिशेष टर्की (पाताल मयूर) लाई बिभिन्न तरिकाले पकाएर खाने गरिन्छ । सरकारी कार्यालय बिदा  थ्याङ्कसगिभिङ् डे इसाईहरुको प्रमुख चाड हो । यो अमेरिका र क्यानडामा लगायत अन्य देशमा पनि मनाइन्छ । अमेरिकामा नोभेम्बरको चौथो बिहिबार र क्यानडामा दोस्रो सोमबार पर्छ । त्यसदिन सबै सरकारी कार्यालय बिदा हुन्छन् भने धेरैजसो कामदारले   समेत बिदा पाउँछन् ।भोलिपल्ट ब्ल्याक फ्राइडे  यो दिवस फसल (बाली) फलेको खुसीयालीमा मनाइने प्रचलन छ । यो भगवानलाई धन्यवाद दिन भन्दै मनाउन थालिएको चाड हो । अमेरिकामा थ्याङ्कसगिभिङ् डेको भोलिपल्ट शुक्रबार पर्छ । उक्त शुक्रबारलाई ब्ल्याक फ्राइडे (कालो शुक्रबार) भनिन्छ। उक्त दिन धेरै पसलहरुले सामान निकै सस्तोमा बेच्छन् भने उक्त दिन सबैभन्दा ज्यादा बिक्रि हुने गर्दछ ।पारिवारिक भेटघाट अमेरिकामा अन्य चाडभन्दा यो पर्वलाई धेरै महत्व दिने गरिन्छ । साथै भने पारिवारिक भेटघाट पनि गरिन्छ । एकै थलोमा ४ पुस्ते सम्म जम्मा भएर खानपिन गरि मनाउने गर्छन् ।इतिहास १६२१ देखि यो मनाउन थालिएको हो यो दिवस अमेरिका, क्यानडा, लाइबेरिया, सेन्टलुसिया, अस्ट्रेलियाको नर्फोक आइल्याण्ड तथा नेदरल्याण्डको लिडेनमा मनाइन्छ । यस परम्पराको सुरुवात हालको म्यासिचुसेट्स राज्यबाट सुरु गरिएको ऐतिहासिक पृष्ठभुमि छ ।पछि १६२१ देखि यो उत्सव भर्जिनिया बाट सुरु भएको ईतिहासकारले जनाएका छन् ।
