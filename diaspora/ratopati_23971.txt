थपलियालाई युथ रिकग्निसन अवार्ड २०१७ प्रदान

अमेरिका– २८ बर्षको युवा उमेरमा नै १२ वटा पुस्तक प्रकाशन गरिसकेका  युवा लेखक राजन थपलियालाई युथ रिकग्निसन अवार्ड प्रदान गरिएको छ । अमेरिकामा १० बर्षदेखि संचालित सामुदायिक संचारमाध्यम युएस नेपाल अनलाइनको १० औं बार्षिकोत्सवका अवसरमा थपलियालाई अवार्ड प्रदान गरिएको हो ।लेखक राजन लामो समय देखी अमेरिकाको न्यूयोर्कमा बसेर अग्रेजी भाषामा कलम चलाउदै आएका छन् । धादिङ त्रिपुरासुन्दरी गाउँपालिकाका स्थायी बासिन्दा थपलियाको हालसम्म जीवन विज्ञानमा आधारित ११ वटा पुस्तक प्रकाशन भइसकेका छन् ।लेखन क्षेत्रअन्तर्गत पर्ने साहित्यको समेत हरेक विधामा कलम चलाउँदै आएका थपलियाको हालै फिफ्टी फाइभ इयर्स नामको उपन्यास सांराश प्रकाशित छ भने त्यो भन्दा अगाडि हन्ड्रेड पर्सेन्ट लाइफ प्रकाशित भएको थियो । उनका थिङक एबाउट इट, सिम्पल रुल्स, टर्निङ प्वाईन्ट, द सेक्रेट मिलेनियर, लाईफ ईज नट ईजी, लाईफ इज सो ईजी, द मिराकल अफ लाईफ, रिजोईस, रिजोईस टु, स्वीट स्पिचेस र हन्ड्रेड पर्सेन्ट लाईफ पुस्तक प्रकाशित भैसकेका छन् । 
