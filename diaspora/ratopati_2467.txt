राजदूत शेर्पाद्वारा ओहदाको प्रमाण पत्र प्रस्तुत (फोटोसहित)

सिड्नी  – अस्ट्रेलियाका लागि नेपालका राजदूत लक्की शेर्पाले अस्ट्रेलियाका गर्भनर जेनेरल पिटर कोसग्रोभसमक्ष ओहदाको प्रमाण पत्र प्रस्तुत गरेकी छिन् । अस्ट्रेलियाको क्यापिटा टेरिटोरीमा रहेको गर्भमेन्ट हासमा मंगलबार आयोजित विशेष कार्यक्रमबीच राजदूत शेर्पाले ओहदाको प्रमाण पत्र बुझाएकी हुन् । कार्यक्रममा राजदूत शेर्पाले राष्ट्रपति विद्यादेवि भण्डारीको शुभकामना सन्देश सुनाएकी थिइन् ।ओहदाको प्रमाणपत्र बुझाएपछि राजदूत शेर्पा र गर्भनर कोसग्रोभबीच छलफल समेत भएको थियो । अस्ट्रेलियास्थित नेपाली राजदूतावसका अनुसार छलफलमा गर्भनर कोसग्रोभले भूकम्पपछि नेपालको पछिल्लो स्थितिको बारेमा चासो व्यक्त गरेका थिए । राजदूत शेर्पाले अस्ट्रेलियाले नेपाललाई गरिरहेको सहयोगका लागि धन्यवाद दिएकी थिइन् ।
