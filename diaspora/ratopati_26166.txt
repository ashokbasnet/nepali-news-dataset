धनकुटा प्रवासी सेवा समाजको कार्यक्रम सम्पन्न

रबिन थापा मगर  दोहा– ‘धनकुटा प्रवासी सेवा समाजको चाहना, शुद्ध समाजिक भावना ’ भन्ने लक्षका साथ स्थापित धनकुटा प्रवासी सेवा समाज कतारले उम सलाल स्थित दाना रिसोर्टमा बनभोज तथा साँस्कृतिक कार्यक्रम सम्पन्न गरेको छ । संस्थाका कार्यबाहक अध्यक्ष पदम कुमार घिमिरको सभापतित्वमा भएको कार्यक्रमको प्रमुख अतिथि एन आरएन ए एनसिसि कतारका अध्यक्ष नविन पोखरेल रहेका थिए।     कार्यक्रममा संस्थाका द्धितिय उपाध्यक्ष डिल्लिकुमार सुबेदीको स्वागत मन्तब्य पश्चात धनकुटेली गायक सारुक सुन्दास र साथीहरुले देशभक्तीले ओतप्रोत राष्ट्रिय गित गाएर कार्यक्रमलाई साँगितिक माहोल तर्फ लगेका थिए । यस्तै नृत्यङ्गना समीक्षा श्रेष्ठ, साजना स्वर्णकारको नृत्यले माहोल तताएको थियो भने गायक सारुक सुन्दास, संजय चाम्लिङ्ग, सुबिन राई, राजन माझी, सोम थापा मगर, प्रकाश माझि, फुल बहादुर मगर, रबि पुलामी मगर र बिजय कुमार मगरको गितले कार्यक्रम सगितमय बनेको थियो ।  कार्यक्रमको प्रमुख आकर्षण धनकुटाबाट सुरुवात भएको मानिएको हुर्रा नाच रहेको थियो ।  बनभोजमा लगभग ५०० को हाराहारीमा नेपालीहरु रहेका थिए ।
