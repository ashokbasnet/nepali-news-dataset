नेपाली जनप्रगतिशील मञ्च साउदीको प्रशिक्षण

साउदी अरव -नेपाली जनप्रगतिशील मञ्च साउदीको पूर्वी क्षेत्रको भेला तथा प्रशिक्षण सम्पन्न भएको छ । खाडी मुलुक साउदीमा नेपाल कम्युनिस्ट पार्टी माओवादी केन्द्रको प्रवासी भातृ संगठन नेपाली जनप्रगतिशील मञ्च साउदी अरबको दमाम क्षेत्रीय भेला तथा प्रशिक्षण भएको हो ।  मंचका दमाम क्षेत्रीय अध्यक्ष बाबुराम तामाङ सभापति र भक्त कार्कीले सचालन गरेको कार्यक्रममा प्रमुख अथिति माओवादी केन्द्रका केन्द्रीय सदस्य तथा मञ्चका प्रमुख सल्लाहकार डोर बहादुर कार्की थिए । त्यसैगरी सल्लाहकार तथा संस्थापक उपाध्यक्ष कमल महत मञ्चका सल्लाहकारद्वोय गणेश घताने र बालकृष्ण कुँवर, नेपाली जनप्रगतिशील मञ्चका अध्यक्ष कमल शाही पनि कार्यक्रममा सहभागी थिए ।  मञ्चको दमाम क्षेत्रीय उपाध्यक्ष हरि बुढाथोकीले स्वागत मन्तव्य राखेका थिए ।  कार्यक्रममा शिवराज भट्टराई, अनिल बि क, सोभान बहादुर  पुनमगर, टिकाराम पराजुली र बाल कुमार कटुवाल, कृष्ण कुमाल र जय कुमार लामाले क्षेत्रीय रिपोर्ट राखेका थिए । 
