यसरी मनाइयो अमेरिकाको क्यालिफोर्नियामा पृथ्वी जयन्ती

विजय थापा  अमेरिका – अमेरिकाको क्यालिफोर्नियामा राष्ट्रिय एकता दिवस तथा पृथ्वी जयन्ती मनाईएको छ ।लामो समयदेखि उक्त बर्क्ली क्षेत्रमा बसोबास गर्ने समाजसेवी बुद्धिजीवि तथा समाजका अगुवाहरुले २ सय ९६ औ पृथ्वी दिवस मनाएका छन्  । उक्त एकता दिवसको दिनमा एक दर्जन जति बुद्धिजीवी महिला र पुरुष हरुले पृथ्वीनारायण शाहको एकिकरण तथा एकताको बारेमा बोलेका थिए । साथै सबै जसो वक्ताहरुले आफू बसेको ठाउँमा एकता देखाउँदै सामुदायिक भबनको चाडै निर्माण गर्नु पर्ने कुरामा सबैले जोड दिएका थिए । उक्त कार्यक्रममा आफ्ना भनाई राख्दै पूर्वपर्यटन दूत अनिल पान्डेले उक्त सामुदायिक भबन बनाउनको लागि संचालित एक सय डलरको चिट्ठा को पहिलो टिकट बिसे नगर्चीलाई सम्झि किनेर शुरुवात गरेका थिए । नेपालको एकीकरणमा महत्वपूर्ण भूमिका निर्वाह गरेका पृथ्वीनारायण शाहको दिव्ययोपदेशको स्मरण गर्दै अमेरिकामा पनि पृथ्वी जयन्ती तथा राष्ट्रिय एकता दिवस मनाइएको छ । दोस्रो जनआन्दोलनपछि पृथ्वीनारायण शाहको योगदानलाई उपेक्षा गरेता पनि यो वर्ष सार्वजनिक बिदा दिइएको छ ।  
