नेपाल पत्रकार महासंघ युएई ११ बर्षमा प्रवेश

 युएई– नेपाल पत्रकार महासंघ युएईले आधारभूत तथा खोज पत्रकारिता तालिमसँगै बिभिन्न कार्यक्रम गरी आफ्नो १० औं वार्षिकोत्सव मनाएकोे छ ।  महासंघको वैदेशिक शाखा अन्तर्गत पहिलो शाखाको रुपमा (ई.स २००७) मा स्थापना भएको युएई शाखाले गत शुक्रबार दुवईमा आधारभूत तथा खोज पत्रकारिता तालिमसँगै बिभिन्न कार्यक्रम आयोजना गर्दै वार्षिकोउत्सव मनाएको हो । सो अवसरमा आधारभूत खोज पत्रकारिता तालिममा युएईमा रही पत्रकारिता गरिरहेका र पत्रकारितामा रुची राख्ने चार दर्जन भन्दा बढिले सहभागिता जनाएका थिए । तालिम खोज पत्रकारिता केन्द्रका सम्पादक तथा महासंघका पूर्व अध्यक्ष शिव गाउँले दिएका थिए । कार्यक्रममा महासंघले गत वर्षबाट सुरु गरेको एफएनजे वर्ष पुरस्कारबाट रामप्रसाद ढुंगेललाई सम्मानित गरियो भने नवप्रतिभा पुरस्कारबाट सुसान आचार्य सम्मानित गरिएको थियो ।  
