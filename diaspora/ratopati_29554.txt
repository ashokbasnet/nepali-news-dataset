कतारमा सागर आलेको प्रस्तुति हुने

कतार– उदयपुर जिल्लाको त्रियुगा नगरपालिकाका गरीब, अनाथ तथा सुस्त मनस्थिती बालबालिकाहरुको आर्थिक सहयोगार्थ कतारमा सांगितिक कार्यक्रम हुने भएको छ । त्रियुगा नगर प्रबासी युवा समूह, कतारले नेपाल आईडलको चौथो फाइनलिस्ट तथा चर्चित गायक सागर आलेको साथमा कतारमा सांगितिक धमाका गर्ने भएको हो । आउँदो २३ फेव्रअरी २०१८ मा हुने उक्त सांगितिक धमाकामा त्रियुगा नगरपालिकाका स्थानीय कलाकारहरुको पनि साथ रहने छ, जसमा गायक फिरोज बस्नेत, डान्सरहरु एमजे मिथुन, रेखा राई र सबिता हुनेछन् । त्यस्तै  कतारमा रहेका कलाकारद्वय गायक देवराज न्यौपाने, लोक गायक रित कुमार श्रेष्ठको पनि प्रस्तुति रहनेछ ।  दोहाको अल अहली स्पोर्टस क्लब नजिकै अबस्थित रेजेन्सी हलमा हुने उक्त सांगितिक कार्यक्रम हुने बताइएको छ ।  
