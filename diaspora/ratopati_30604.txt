कोरियामा नेपाली र कोरियाली कवि संलग्न कविता कन्सर्ट

सोल–दक्षिण कोरियामा नेपाली तथा कोरियन कविबीच कविता कन्र्सट गरिएको छ । नेपाल–कोरिया कल्चर सेन्टरको मुख्य आयोजनामा  कोरियाको थेजन शहरमा कविता कन्र्सट गएिको हो ।कोरियन कवि किम ह्यङ ह्याकोे सगरमाथा होटलमा भएको उक्त कविता कन्सर्टमा  कोरियाली कवि र कोरियामा  नेपाली कविहरूको सहभागीता रहेको थियो ।अनेसास कोरिया  सह आयोजकको बनेको कविता कन्सर्टमा कोरियाका चर्चित कविहरू किम जुन ते, पाक मङ गै, लि क्यु सिक, मुन चाङ गिल लगायत एक दर्जन कविहरू सहभागी भएका थिए । नेपाली  कविहरू प्रमोद सारंग, यल्जी विवश, सरोज सर्वहारा, मणि भुसाल, गंगा बस्नेत, डी आर न्यौपाने सूर्य, विनोद एकलव्य, शकुन आँसु , गोकुल थोकर,   र मातृका नेम्बाङले कविता वाचन गरेका थिए ।दुइ–दुइ जनाको  समूह बनाएर कविता वाचन गरिएको कार्यक्रममा पहिले कविले मौलिक कविता र त्यहि समुहका  अर्का कविले अनुवादित कविता वाचन गरेका थिए ।  जनक सन्याल, गोपी कृष्ण लामिछाने, डी आर न्यौपाने, मणि भुसाल र गंगा बस्नेतले कार्यक्रमको सुरुवातमा रेशम फिरिरि गीत गाएर मनोरन्जन दिएका थिए । कार्यक्रमको उत्तराद्र्धमा जनक सन्याल, गोपी कृष्ण लामिछानेका छन्द कविता वाचन नेपाली छन्द कविता वाचन गरेको थिए ।दुई देशका  २२ कविहरू लगायत करिब ६० स्रष्टा सहभागी  छलफल र कन्सर्टले नेपाली साहित्यका विविध विधा र मुलतः कवितालाई कोरियन भाषामा अनुवाद गर्ने एक ऐतिहासिक बाटो कोरिने सहआयोजक संस्था अनेसास कोरियाका अध्यक्ष प्रमोद सारंगले बताए । सोही अवसरमा कोरियाली कवि किम ह्यङ ह्यो , कवि प्रमोद सारंग र मन्जु गुरुङद्वारा अनुवादित नेपाली तथा कोरियन कविका कविताहरू समेत सार्वजनिक गरिएको थियो ।  
