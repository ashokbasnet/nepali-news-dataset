नेपाली समाज युएईको अधिबेशन जुलाई ७ मा

युएई –नेपाली समाज युएईको अधिबेशन आँउदो जुलाई ७ मा हुने भएको छ । युएईमा रहेका नेपालीहरूको पुरानो संस्था नेपाली समाजको २०१७ देखि १९ सम्मको कार्यकालका लागि अधिबेशन हुन लागेको हो । अधिबेशनका लागि बिश्व सहयोग संघ युएईका अध्यक्ष एव मध्यपुर्ब संयोजक गोबिन्द ढकालको संयोजकत्वमा निर्बाचन समिति गठन भएको छ । निर्बाचन समितिले यूएईमा रहेका राजनीतिक दलका भातृ संगठन, जातीय  तथा जिल्ला स्तरीय संघसस्था एव समाजसेवीहरूसँग परामर्श भैरहेको संयोजक ढकालले बताए ।  यूएईमा नेपाली राजदुताबास स्थापना हुनु भन्दा पहिले सन् १९९० अर्थात् बि.स २०४७ सालमा स्थापना गरिएको एक मात्र सामाजिक संस्था नेपाली समाज युएई हो । सन् १९८९ मा ईराकले कुबेतमाथि हमला हुँदा खाडीमा रहेका नेपाली कामदारहरूलाई पर्न आउने सम्भाबित समस्यालाई मध्यनजर गर्दै नेपाली समाज स्थापना गरिएको हो ।  
