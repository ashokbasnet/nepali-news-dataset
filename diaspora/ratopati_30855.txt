गायिका मिलन अमात्य 'एभरेष्ट म्युजिकल ब्लाष्ट'का लागि युकेमा

काठमाडौँ - पछिल्लो समय चर्चित गायिका मिलन अमात्य साँगितिक कार्यक्रमहरुमा निकै व्यस्त छिन्, यसैक्रममा उनी एक साँगितिक कार्यक्रममा सहभागी हुन यतिबेला युकेमा पुगेकी छिन् । 'ई-मिडिया हब युके'को दोश्रो साँगितिक प्रस्तुती 'एभरेष्ट म्युजिकल ब्लाष्ट - २' मा साँगितिक प्रस्तुती दिन नेपालबाट गायिका मिलन अमात्य युके पुगेकी हुन् ।आउँदो २७ तारिख शनिबार साँझ देखी अल्डरसटको एम्पाएर हलबाट सुरु हुने आयोजकले जनाएको छ ।  “एभरेष्ट म्युजिकल ब्लाष्ट २” युकेको बिभिन्न शहरहरुमा हुने तालिका ई-मिडिया हबले सार्बजनिक गरिसकेको छ भने गायिका अमात्य सहित “एभरेष्ट म्युजिकल ब्लाष्ट २” कार्यक्रममा ममता गुरुङ, एभरेष्ट आईडल युके बिजेताहरु सोनाहाङ राई, निमान प्रताप लामा, दिप प्रकाश राई, सुमी राई लगायतले प्रस्तुती दिनेछन् । अन्य स्थानहरुमा आयोजना हुने कार्यक्रमहरुमा आसफोर्डमा बिषेश प्रस्तुतिका लागी गायक, संगितकार बि सि राई, गायक धन गुरुङ उलविच लण्डनमा गंगा थापा (नाम्लो ब्याण्ड)  प्रमोद राज न्यौपाने, दिपक थापा लगायत अन्य कलाकारहरुले पनि आफ्नो प्रस्तुती दिने जनाईएको छ । गायिका मिलन अमात्यलाई एयरपोर्टमा ई-मिडिया हबका सिईओ ईश्वर चाम्लिङ, हेडअफ ईन्टरटेन्टमेन्ट  किसान राई र भुमिराज राईले स्वागत गरेका थिए ।एयरपोर्टबाटै गायिकाले सबैलाई कार्यक्रममा उपस्थित हुन हार्दिक अनुरोध गर्दै चुले निम्तो पनि गरेकी छिन् । 
