जापानको टोकियोमा ‘नेवा फूड फेस्टिवल २०१८’ हुने

जापान–आगामीे जनवरी २८ तारिखमा वल्र्ड नेवा अर्गनाईजेशनको आयोजनामा जापानको टोकियोमा नेवा फुड फेस्टिवल २०१८ हुने भएको छ । जापानीहरु बीचमा नेवार खाना र संस्कृतिको प्रबद्र्धन गर्ने उदेश्यले जापानमा पहिलो पटक नेपाल सम्बत ११३८ न्हुँ दंको उपलक्षमा नेवा फुड फेस्टिवल आयोजना गरिएको हो । जापानीहरुको उल्लेख्य सहभागिता हुने भएकोले कार्यक्रम रोचक बन्ने आयोजक कमिटिका प्रतिनिधि मासाहिरो यामाकावा (ब्यांचा दाई )ले बताए । कार्यक्रममा कुमारी ,लाखे नाच ,धिमे बाजा ,भुस्या बाजा तथा विभिन्न नेवार संस्कृति झल्कने भेष भुषाको प्रदर्सन तथा  सास्कृतिक टिमले भब्य सांस्कृतिक कार्यक्रम प्रस्तुत गर्ने  सांस्कृतिक विभाग प्रमुख शहकुल प्रजापतिले बताए ।  
