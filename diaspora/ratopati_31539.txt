ओखलढुङ्गा एकता सेवा समाज कतारद्वारा एम्बुलेन्स हस्तान्तरण

ओखलढुंगा– ओखलढुङ्गा एकता सेवा समाज कतारले ओखलढुंगा एकता सेवा समाज नेपाललाई एम्बुलेन्स हस्तान्तरण गरेको छ । ओखलढुंगमा जन्मिएर रोजगारीको शिलशिलामा प्रवास कतारमा पुगेका ओखलढुङ्गेली युवाहरुको समुहले रकम संकलन गरि एम्बुलेन्स खरिद गरेको हो । युवाहरुले आफ्नो गास कटाएर जम्मा गरेको रकम रु ९ लाख ६७ हाजारको लागतमा एम्बुलेन्स खरिद गरेको ओखलढुङ्गा एकता सेवा समाज कतारका अध्यक्ष कुमार तामाङले बताए ।विगतमा सडक तथा यातायातको पहुँच नहुदा धेरैले अस्पतालको अनुहार नै नदेखी अकालमा ज्यान गुमाउनु परेको पृष्ठभुमिबाट ओखलढुंगा अब मािथ उठेको छ । अहिले ओखलढुंगाका सबै गाउपालिका सडकसंञ्जालले जोडिएका छन् । अबका दिनमा यातायातकै कारण कुनै बिरामीहरुले अकालमा मृत्युवरण गर्नुपर्ने अवस्था नआओस भनेर आफुहरुले एम्बुलेन्स हस्तान्तरण गरेको अध्यक्ष तामाङको भनाई छ । हस्तान्तरण कार्यक्रममा ओखलढुङ्गाबाट प्रतिनिधिसभामा निर्वाचित सांसद यज्ञराज सुनुवारले सहयोगी हातहरुप्रति हार्दिक धन्यबाद व्यक्त गर्दै आगामी दिनहरुमा पनि यसैगरी मातृभूमिप्रतिको माया र समाज सेवालाई कायम राख्न प्रवासी नेपालीहरुलाई अनुरोध गरे ।कार्यक्रममा ओखलढुंगा एकता सेवा समाज कतारका अध्यक्ष कुमार तामाङले ओखलढुङ्गा सेवा समाज नेपालका अध्यक्ष नवराज श्रेष्ठलाई एम्बुलेन्सको चावी हस्तान्तरण गरेका थिए । गाँउको आवस्यकतालाई बुझेर प्रवासी नेपालीहरुले एम्बुलेन्स सहयोग गरेकोमा अध्यक्ष श्रेष्ठले धन्यवाद ज्ञापन गरेका थिए । एम्बुलेन्स सञ्चालनका लागी ओखलढुङ्गा सेवा समाज नेपालका तर्फबाट ५ सदस्यी सञ्चालन समिती समेत गठन गरेको छ ।      
