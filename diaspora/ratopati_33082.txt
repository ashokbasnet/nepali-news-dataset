जलजलालाई विश्वकर्मा समाज यएईको आर्थिक सहयोग

युएई । गत एक महिनादेखि उपचार गराई रहेकी नेपाली तारा सिजन(३ कि चर्चित गायिका जलजला परियारलाई विश्वकर्मा समाज युएईले आर्थिक सहयोग गरेको छ ।दुबै मिर्गोलाले काम गर्न छोडे पछि शिक्षण अस्पताल महाराजगञ्जमा उपचार गराई राखेकी परियारलाई मिर्गोला प्रत्यारोपणको लागि विश्वकर्मा समाज युएईले १ लाख २२ हजार ३ सय ३९ रूपैया आर्थिक सहयोग गरेको हो।कलाकार कुलेन्द्र विश्वकर्मा, शान्ती सुनार र बिश्वकर्मा समाज युएईका सदस्य ताराकान्त विक शिक्षण अस्पताल महाराजगंजमा पुगी जलजलाको परिवारलाई उक्त सहयोग रकम हस्तान्तरण गरिएको थियो ।जलजलाकै सहयोगका लागि स्वदेश तथा विदेशबाट धमाधम आर्थिक सहयोग जुट्न थालेको समाचार आए पछि युएईमा जलजलाको सहयोग अभियान गत हप्ता देखि बन्द गरिएको हो । दुई साता पहिले बिश्वकर्मा समाज युएईले पिडित जलजलाको सहयोग अभियानमा युएईमा सुरू गरेको थियो ।   
