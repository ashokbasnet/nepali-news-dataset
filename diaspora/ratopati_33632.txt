अमेरिकामा ‘टिपिएस रिजोलुसन’ प्रस्ताव पारित

अमेरिका– अमेरिकाको न्यू जर्सी राज्यको जर्सी सिटी शहर काउन्सिलले अमेरिकामा रहेका नेपालीका लागि टेम्पोररी प्रोटेक्टेड स्टाटस ’टिपिएस रिजोलुसन’ प्रस्ताव पारित गरेको छ । फेव्रुअरी १४ तारिख भ्यालेण्टाईन डे का दिन पारित उक्त प्रस्ताव अमेरिकी नेपालीका लागि बेस्ट भ्यालेण्टाईन (प्रेम दिवस) उपहार सावित भएको छ । यो निर्णयपछि नेपालमा सन् २०१५ को अप्रिल २५ मा गएको महाभूकम्पपछि अमेरिकामा रहेका १४ हजार ७९१ नेपालीले टीपीएसबाट देश निकालाको डरविना काम गर्ने अनुमति (वर्क परमिट) पाएका छन् ।जर्सी सिटी काउन्सिलद्वारा टिपिएस प्रस्ताव पारित गराउन जर्सी सिटी मेयरका सल्लाहकार डा. बिष्णुमाया परियार र जर्सी सिटी नेपाली समाजले गरेका थिए । जर्सी सिटी शहर काउन्सिलले यसअघि मे २७ २०१५ मा टिपिएस प्रस्ताव पारित गरेर अमेरिकाको पहिलो र एक मात्र शहर बनेको थियो । होमल्याण्ड सेक्यूरिटीबाट जुन २४ , २०१५ मा अमेरिकामा रहेका नेपालीलाई टीपीएस स्टाटस सुबिधा प्रदान गरेको थियो ।होमल्याण्ड सेक्यूरिटीले अक्टोबर २६, २०१६ मा नविकरण गरेको थियो जुन आगामी जुन २४ तारिख सकिंदैछ ।महाभूकम्पबाट ८ हजारभन्दा बढी नेपालीको ज्यान गुमेको थियो । महाभूकम्पपछि पुनर्निर्माणमा १० बिलियन डलर लाग्ने अनुमान गरिएको छ । जर्सी सिटीले फेव्रुअरी ९ तारिख २०१७ मा स्याङ्चुरी सिटीको रुपमा घोषणा गरेको थियो ।जर्सी सिटी लगायत अमेरिकाका २३ वटा शहरहरुले स्याङ्चुरी शहर घोशणा गरेर बैधानिक कागजपत्र बिहिन आप्रवासीहरुलाई संरक्षण र बसोवास दिने प्रतिबद्दता जनाएका हुन् ।  
