भाषा, सँस्कृति र परम्पराको संरक्षणमा जोड दिँदै लावती संगठित

सउल – रमेश लाओतीको अध्यक्षतामा दक्षिण कोरियामा पापोहाङ लाओती सयङको इकाई गठन गरिएको छ । रोजगारीको सिलसिलामा विदेशमा रहेका लाओतीहरुको एक भेलाले पन्ध्र सदस्य रहेको पापोहाङ लाओती सयङ दक्षिण कोरिया गठन गरेको हो। फागुन ४ गते राजधानी सउलस्थित नाङ्लो रेष्टुरेन्टको सभाकक्षमा भेला भएको हो । इकाईको  उपाध्यक्षद्वय मन्जु लाओती र राम कुमार लाओती भएका छन् भने सचिव ईन्द्रजीत लाओती, सहसचिव जेनिस लावती, कोषाध्यक्ष केहेरमान लाओती, सहकोषाध्यक्ष हेमकला खापुङ लाओती लगायत आठजनासदस्य निर्वाचित भएका छन् । विश्वभर छरिएर रहेका लाओतीहरुमा पारिवारीक एकता र सहकार्यका साथै भाषा, सँस्कृति र परम्पराको संरक्षण, संबद्र्धनमा जोड दिने नवनिर्वाचित अध्यक्ष रमेश लाओतीले बताए । सयङका संरक्षक हुकुम लाओतीका अनुसार पारिवारिक सद्भाव, मेलमिलाप र परदेशमा लाओती बन्धुहरुमाथि आइपर्ने विविध समस्या समाधान गर्नको लागि सयङ गठन गरिएको हो ।यसैबीच नेपालस्थित पापोहाङ लाओती सयङका केन्द्रीय अध्यक्ष जगतजंग लाओतीले दक्षिण कोरियामा गठन भएको समितिका पदाधिकारी सदस्यहरुलाई बधाई ज्ञापन गरेका छन् ।   
