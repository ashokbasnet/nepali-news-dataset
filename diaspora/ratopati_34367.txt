अर्घाखाँचीबाट खाडी पुगेका युवाद्वारा शैक्षिक सामाग्री सहयोग

अर्घाखाँची–धन कमाउन  बिदेशिएका अर्घाखाँचीका युवाहरूले आफ्नो गाँस कटाएर  माध्यमिक तहसम्मका बिद्यार्थीहरूलाई निशुल्क प्राबिधिक कम्प्युटर शिक्षा हासिल गराउने उदेश्यले कम्प्युटर तथा शैक्षिक सामाग्री उपलब्ध गराएका छन् । २१ औं शताब्दीमा पनि कम्प्युटर शिक्षा बिना बिदेश पुगेर आफुले निकै सास्ती खेप्नु परेको भन्दै जिल्लाका बिद्यार्थीलाई सानै कक्षाबाट कम्प्युटर शिक्षा दिन सकिए सास्ती खेप्न नपर्ने भन्दै सहयोग प्रदान गरेको सितगंगा सेवा समाजले जनाएको छ   ।समाजले पहिलो चरणमा सुबोधिनी माबि. बर्रेमा पाँच थान कम्प्युटर एक थान प्रिन्टर मेसिन र  जन जागृती मा.बि. सिद्दारामा आठ थान कम्प्युटर र एक थान प्रिन्टर मेसिन हस्तान्तरण गरेको छ । यसैगरि श्री ज्योति बहुमुखी क्याम्पस ठाडामा दश थान कम्प्युटर हस्तान्तरण गरिएको  छ ।निशुल्क कम्प्युटर शिक्षा हासिल गर्न थालेपछि शिक्षक र बिद्यार्थीको जीवनशैली पनि फेरीन थालेको छ ।  शुसासन समृद्दी  र ऐक्यबद्दता ‘समाज सुधार हाम्रो प्रतिबद्धता’ भन्ने नारा सहित गठन भएको  शितगगा सेवा समाजले सितगंगा नगरपालीकाभित्र रहेका सबै माध्यमिक बिद्यालयमा यहि बैशाखसम्म कम्प्युटर तथा शैक्षिक सामाग्री बितरण गर्ने तयारी गरेको अध्यक्ष कमल घिमिरेले बताए ।समाजले नगरपालिकामा रहेका सबै माध्यमिक बिद्यालयमा कक्षा ६ देखि कम्प्युटर शिक्षा लागु गराउनुका साथै पायक पर्ने स्थानमा सामुदायिक पुस्तकालय पनि स्थापना गर्ने जनाएको छ ।यसका अतिरिक्त समाजले  अक्षय कोष स्थापना गर्ने,प्रत्येक वडामा रहेका स्वास्थ्य तथा उपस्वास्थ्य चौकीहरुलाई प्रभावकारी बनाउदै दलित तथा बिपन्न परिवारका बिरामीलाई निशुल्क स्वास्थसेवा प्रदान गर्न जोड दिने,बाटो बिजुली तथा स्वच्छ खानेपानी पुराउन नगरपालीकालाई ताकेता गर्ने लगायतका काममा अगुवाई गर्ने जनाएको छ । 
