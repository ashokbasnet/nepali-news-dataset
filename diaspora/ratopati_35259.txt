एनआरएनए क्यानाडामा सल्लाहकार, सदस्य र संयोजकको नियुक्ति

क्यानाडा–एनआरएनए क्यानाडाले आफ्नो  कार्यसमिति बिस्तार गरेको छ । कार्यसमितिले सल्लाहाकार,सदस्य र विभिन्न उपसमितिमा संयोजक तोकेको हो ।दुई वर्ष कार्यकाल रहने समितीमा क्यानाडाका विभिन्न क्षेत्र र प्रोविन्सका प्रतिनिधिहरुलाई समेटिएको संस्थाका महासचिव चिरन्जीबी घिमिरेले बताएका छन् ।जसमा राष्ट्रिय समन्वय समिति सदस्यहरु , सल्लाहाकारहरु र विभिन्न उपसमितीका संयोजकहरु गरी ३० सदस्यहरुले थप गरिएका छन् । संस्थाको सल्लाहकारहरुमा डा. कुन्जनमणी शर्मा, ढुन्डी पाण्डे, प्रज्वल चपागाई, मुगा राजभन्डारी,डा. हरी गुरुङ, नारायण घिमिरे, प्रकाश ज्ञावाली, डा. गोविन्द दाहाल, खेम दाहाल, डा. पुरुषोत्तम राजसिह र राजेन्द्र गौतम छन् भने राधा बस्नेतलाई संस्थाको मानार्थ सल्लाहकारको रुपमा मनोनित गरिएको छ ।त्यस्तैगरी राष्ट्रिय समन्वय समिति (एनसिसी) सदस्यहरुमा डा. लक्ष्मी पाठक,पान्डु श्रेष्ठ,ज्ञान गौतम र अलोक कोईराला, पार्वती कार्की र जगदिश कडेल मनोनित गरि कार्यसमितिलाई पूर्णता दिइएको छ ।समितीले विभिन्न उपसमिति र त्यसका संयोजकहरु पनि तोकेको छ । विवाद समिति गठन गरि सो समितिको संयोजक अध्यक्ष गोपी काफ्लेले पाएका छन्  भने फन्डराइजिङ तथा कम्युनिटी भवन निर्माण समितिको जिम्मेवारी उपाध्यक्ष राज महतलाई दिईएको छ । प्रवक्ताको जिम्मेवारी रविन्द्र घिमिरेले सम्हालेका छन् ।कार्यक्रम ब्यबस्थापना कमिटीमा दिपक श्रेष्ठ,सांस्कृतिक कमिटी सानुराजा महर्जन, कानुन सलाह–सुझाव कमिटीमा माधव दुलाल, इमिग्रेशन तथा जनसम्पर्क कमिटिमा बिनोदकुमार राना, युथ कमिटीमा क्रिजल केसीले जिम्मेवारी सम्हाल्ने भएका छ्न् । खेलकुद कमिटीमा पान्डु श्रेष्ठ,नेटवर्किङ तथा सदस्यता बिस्तार कमिटीमा करुण कार्की, लेखा सुर्य सापकोटा र महिला तथा बलबालिका कमिटिमा बिमला सापकोटालाई संयोजक तोकिएको छ ।  
