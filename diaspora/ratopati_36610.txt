पत्रकार महासंघ शाखा बेलायतले २० जना सदस्य थप्ने

रोशन मेवाहाङ्ग  लण्डन–नेपाल पत्रकार महासंघ शाखा वेलायतले २० जनालाई नयाँ सदस्यता प्रदान गर्ने भएको छ । सो शाखाको हालै बसेको बैठकले २० जनालाई सदस्यता प्रदान गर्ने निर्णय गरेको हो ।नयाँ सदस्यताका लागि ५१ जनाले निवेदन दिएपनि नेपाल पत्रकार महासंघ वेलायत शाखाको विधान २०१५,नेपाल पत्रकार महासंघ केन्द्रीय समितिको विधान २०६० र वैदेशिक शाखा नियमावली २०६७ को नियमावली अन्र्तगत नयाँ सदस्यता प्राप्त गर्ने विधि र कागजात पुरा नभएका कारण ३१ जना नयाँ सदस्यहरुको सिफारिसलाई थप छानविन पछि  निर्णय गरिने शाखा अध्यक्ष नरेश खपाङ्गीले बताए ।नेपाल पत्रकार महासंघका केन्द्रीय अध्यक्ष गोविन्द आर्चयले फोन मार्फत सम्पूर्ण कार्यसमितिका पदाधिकारीहरुलाई स्वागत गर्दै सयौ शाखाहरु मध्ये वेलायत शाखा एउटा कउदाहरणीय बनिरहेको उल्लेख गरेका थिए ।  
