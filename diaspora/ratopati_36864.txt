दुबईमा गोरखाकी अनिताको मृत्यु

युएई । दुबई अस्पतालमा एक नेपाली महिलाको मृत्यु भएको छ ।गोरखा गण्डकी गाँउपालिका–३ फुजेलकी २५ बर्षीया अनिता खतिवडा राईको उपचारका क्रममा दुबईको लतिफा अस्पतालमा मृत्यु भएको हो ।३ बर्ष देखि रोजगारीको शिलशिलामा दुबईमा काम गर्दै आएकी अनिता आकस्मिक बिरामी परेपछि दुबईको लतिफा अस्पताल लगिएको थियो । चिकित्सकका अनुसार (लिभर) र मृगौला दुबैमा ईन्फेक्सन भएकाले मृत्यु भएको हो ।आवश्यक प्रकृया पुरा गरी दुताबासमार्फत उनको शब नेपाल पठाउन लागिएको गोरखा सेवा समाज युएईका अध्यक्ष बिनोद श्रेष्ठले जानकारी दिए ।मृतक अनिता २ बर्षीय छोरा अंकित र श्रीमान् अर्जुन खतिवडासँगै दुबईमा बस्दै आएकी थिइन् ।  
