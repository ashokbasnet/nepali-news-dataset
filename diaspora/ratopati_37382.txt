टोपबहादुरले तिर्नुपर्ने ब्लडमनि जुटाउन सुरु

बिनोद श्रेष्ठ, युएई ब्लडमनी तिर्न नसक्दा ४ बर्षदेखि युएईमा अलपत्र परेका चितवन खैरनीका टोपबहादुर बिकलाई नेपाल फर्काउन युएईमा आर्थिक संकलन सुरू भएको छ । गैरआवासीय नेपाली संघ युएईले शुक्रबार युएईमा रहेका क्रियाशील विभिन्न संघसंस्थाको भेला राखेर आर्थिक सहयोग संकलन सुरु गरिएको हो । सहयोगको क्रममा एनआरएन आईसीसीले १० हजार दिराम (करिब २ लाख ८० हजार रुपैयाँ) सहयोग गर्ने प्रतिबद्धता गरिसकेको छ भने अनिश खालिङ राई प्रतिष्ठानले १७ हजार ८ सय दिराम अर्थात (पाँच लाख रुपैयाँ) सहयोग गर्ने भएको छ । कार्यक्रममा उपस्थित विभिन्न संघसंस्थाका प्रमुख तथा प्रतिनिधिले न्युनतम् १ हजार दिराम अर्थात (२८ हजार रूपैया) सहयोग गर्ने प्रतिवद्धता जनाए । युएई अदालतको फैसला अनुशार बिकले ब्लडमनी १ लाख दिराम अर्थात (२८ लाख रूपैया) पिडीत परिवारलाई दिनु पर्नै हुन्छ । जसका लागि अहिलेसम्म बिभिन्न संघसंस्था तथा ब्याक्तिहरूबाट  ५७ हजार दिराम अर्थात (करिब १६ लाख रूपैया) सहयोगको प्रतिबद्धता आइसकेको छ । चार वर्ष अघि सन् २०१४ जुन २ तारिक काम गर्ने शिलशिलामा पाकिस्तानी नागरिकले चलाएको क्रेन दुर्घटनामा परि दुईजना थाई नागरिकको मृत्यु भएको थियो । सो घटनामा युएई अदालतले मृतकका  परिवारलाई ब्लडमनी स्वरूप टोप बहादुरले एक लाख युएई दिराम अर्थात् (२८ लाख रूपैया) दिनुपर्ने फैसला सुनाएको थियो ।
