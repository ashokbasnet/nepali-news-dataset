मृगौला पीडित जलजलाको लागि कोरियाबाट सहयोग

काठमाडाै-मृगौला पीडित गायिका जलजला परियार आर्थिक सहयोगका लागि संकलित रकम हस्तान्तरण गरिएको छ । बिगत एक दशकदेखि कोरियामा रहेका गोर्खाका  बिनोद परियारको सकृयतामा राहत रकम संकलन गरिएको थियो ।दुबै मृगौला फेल भइ उपचार गराइरहेकी गायिका परियारलाई सहयोगका लागि  संकलित रकम  हस्तान्तरण गरिएको छ । आर्थिक अवस्था कमजोर रहेको परियारको परिवारले सहयोगको अपिल गरेको थियो ।  मृगौला पिडीत परियारको अवस्था सुनेर आर्थिक संकलन अभियान सञ्चालन गरेको कोरियामा रहेका विनोदले सुनाए ।एक साताभन्दा बढि सहयोग अभियान संचालन गरि कोरियामा रहेका नेपालीहरुबाट ९० हजार रुपैया संकलन भएको उनले वताए ।  संकलित रकममा १० हजार रुपैया थप गरि हस्तान्तरण गरिएको उनले वताए । संकलित रकम शान्ति तामाङ मार्फत जलजलाको दिदी बिन्दु परियारलाई सुम्पिएको छ ।मृगौला पिडीत परियार उपचारका क्रममा दिल्लीमा छन् । अर्घाखाँची भुमिकास्थान २ की २१ बर्षिया परियार नेपाली तारा सिजन ३ को उत्कृष्ट चारमा पर्न सफल भएकी थिइन्  । परियार भारतको कलकत्तामा शास्त्रीय संगीत बिषयमा स्नातक दोस्रो वर्षमा अध्ययनरत छन् ।
