दिल्लीस्थित नेपाली दुतावासले वेवास्ता गरेको गुनासो

भारत– भारतमा रहेका विभिन्न सामाजिक सङ्गठन र राजनीतिक दलका भातृ संगठनहरुले नयाँ दिल्लीस्थित नेपाली दुतावासले प्रवासी नेपालीका समस्या समाधानमा वास्ता नगरेको बताएका छन् ।नेपाल पत्रकार महासङ्घ भारत शाखाले आइतबार दिल्लीमा गरेको कार्यक्रममा उनीहरूले भारतमा रहेका  नेपालीहरुका समस्या थुप्रै भएकाले समाधानमा महासङ्घले भूमिका खेलिदिनुपर्ने धारणा राखे ।समारोहमा बोल्ने अधिकांश वक्ताहरूले नेपाल–भारतबिचको १९५० को  सन्धि पुनरावलोकन हुनुपर्ने तर, पुनरावलोकन नहुञ्जेलसम्म त्यस सन्धिमा उल्लेख भएअनुसार अधिकारहरू नेपालीलाई प्राप्त हुनुपर्ने लगायतका मुद्दा उठाएका थिए ।उनीहरुले भारतबाट नेपाल फोन गर्दा लाग्ने शुल्क घटाउने पहल गर्न पनि सञ्चार माध्यमलाई सरकारको ध्यानाकर्षण गराउन आग्रह गरे ।र्काक्रममा प्रवासी नेपालीका समस्या समाधानका लागि नेपाली राजदूतावासको ध्यानाकर्षण गर्न कार्यवाहक राजदूतलाई निमन्त्रणा दिइएपनि उनी उपस्थित भएनन् ।   
