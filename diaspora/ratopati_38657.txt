‘फोर्ब्स ३० वर्ष मुनीका ३०’  को सूचीमा नेपाली चेली कन्चन छनोट

अमेरिका– विश्वकै सर्बाधिक धनीहरुको सूची निकाल्ने फोर्ब्सको ‘फोर्ब्स ३० बर्ष मुनीका ३०’ २०१८ सूचीमा नेपाली चेली कन्चन अमात्य परेकी छन् ।उनलाई फोर्ब्स एसियाको लागि फोर्ब्स ३० बर्ष भन्दा मुनिका ३० महिला सामाजिक उद्यमीको रुपमा छनोट गरेको हो । काठमाडौँ ललितपुर निवासी तथा हाल अमेरिकाको न्युयोर्क बस्दै आएकी कन्चन अमात्य पिता जगदिश मान अमात्य तथा माता कृष्ण अमात्यकी कान्छी छोरी हुन् ।२०१८ फोर्ब्स ३० अन्डर ३० एसिया नामक उक्त सूचीमा अमात्य लगायत प्रसिद्ध व्यक्तिहरु परेका छन् । सूचीमा हिरोशी मिकितानी ,प्रमुख कार्यकारी अधिकारी (सीईयो) (राकुटेन ,सिनो भेसन उद्यमका काइ फुलि,संगीत निर्देशक,कलाकारहरु लगायत समेत छन् । फोर्ब्सकेा सुचिमा परेपछि अमात्यले भनिन् ‘विश्वभरका लाखौं महिलाहरू भेदभावको सामना गर्छन् र आजका अवसरहरूलाई कम पारि दिन्छन् । यो मान्यताले मलाई महिलाहरुका लागि सक्रिय, सुरक्षित र निष्पक्ष रुपमा काम गर्नका लागि नयाँ अवसर सिर्जना गर्ने अवसर र प्रेरणा हो ।’ बिघटन तथा नविन पद्धति नामक बिषय वस्तु तय गरिएको यस बर्षको सूची बिशेषताका ३ सय खेल परिवर्तन गर्ने ३० बर्ष तल उमेरकालाई १० वर्गमा विभाजित बनाईएको थियो । २३ बर्षिय अमात्य युवा नेपाली सामाजिक उद्यमी तथा हाल उनि युएन महिला ग्लोबल च्यामपियन फर वुमेन ईमपावर मेन्ट एन युएन जिरो हंगर च्यामपियन हुन् । अमात्य विल क्लिन्टन फाउन्डेसन संस्था अन्तर्गत नेपालमा संचालित दिर्घकालिन माछा पालन व्यवसायकी संस्थापक तथा कार्यकारी निर्देशक पनि हुन् । उनको संस्थाले खाद्यान्नको असुरक्षा र दिर्घकालिन जल संस्कृति गरीबीको समाधान गर्न मद्धत गर्दछ । त्यति मात्र हैन उनको संस्थाले ग्रामिण महिलाहरुलाई बित्तिय सहयोग ,प्रबिधि ,स्थानीय पूँजी प्रदान गर्नुको साथै आफ्नै स्वामित्व साना उद्यम संचालन गर्न तालिम समेत दिने गर्दछ ।अमेरिकाका पूर्व राष्ट्रपति बिल क्लिन्टनद्वारा संचालित क्लिन्टन फाउन्डेसनले अमात्यलाई प्रेसिडेनसिएल क्लिन्टन ग्लोबल इनिसीएटिव अनर रोल अवार्ड २०१७ द्वारा सम्मान गरेको थियो । अमात्य काठमाडौँको सेन्ट मेरिज पढाइपछि नर्बेमा युनाईटेड वल्र्ड कलेजमा नेपालको प्रतिनिधित्व गर्दै अध्ययन गर्ने मौका पाएकी थिइन् । 
