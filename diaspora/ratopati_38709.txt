ग्वान्जाओका सार्वजनिक बसमा नेपालको  प्रचार

काठमाडौं–नेपाली संस्कृति र पर्यटन प्रवद्र्धनका लागि चीनको ग्वान्जाओमा चल्ने पाँच वसमा नेपाली प्रचार सामाग्री राखिएको छ ।   ग्वान्जाओ स्थित महावाणिज्य दुतावासको पहलमा स्थानीय रुटमा चल्ने वसहरुमा प्रचार सामाग्री राखिएको दुतावासका कर्मचारी रमेश गैरेले जानकारी गराए । महावाणिज्य दुत रवि भट्टराइले प्रचार सामाग्री सहितका वसहरुको मंगलवार उद्घाटन गरेका थिए । यात्रुको चाप हुने रुटहरुमा वसहरु सञ्चालन हुने गैरे वताए । नेपाली संस्कृति झल्कने प्रचार सामाग्रीहरु वसमा राखिएको उनले वताए । नेपाली संस्कृति सहितका प्रचार सामाग्री रहेका वसहरुमा लुम्विनी,गौतम वुद्ध तथा जिवीत देवि कुमारीको फोटो समावेश गरिएको छ ।  
