अमेरिका लग्ने भनि ठगिएर अफ्रिका टोगोमा छ महिनादेखि अलपत्र ६ नेपालीको उद्दार

काठमाडौँ । अमेरिका लग्ने भनेर दलाल  द्वारा पश्चिमी अफ्रिका स्थित मुलुक टोगोमा अलपत्र पारिएका  ६ जना नेपालीहरु महेश्वर आचार्य, कमल बहादुर धर्ती , मीन बहादुर श्रीस पुन, अशोक पौडेल, जीवन श्रेष्ठ र सोनामछिरी शेर्पा आज घर फर्केका छन  । उनीहरु गत हप्ता नाइजेरिया स्थित एनआरएनए कोषाध्यक्ष हिक्मत थापाको सम्पर्कमा आएर उद्धार र घर फिर्तीका लागि सहयोगको आग्रह गरेपछि थापाले एनआरएनए मार्फत सहयोगका लागि पहल गरेका थिए । उनीहरुको राहदानी समेत दलालले राखेको र अत्यन्तै कष्टका साथ गत छ महिनादेखि पश्चिमि अफ़्रिकी मुलुक टोगोमा राखिएको थियो ।    थापाले उनीहरुको उद्धारका लागि चासो राखी दिएकोमा नेपाल सरकार , परराष्ट्र मन्त्री, ट्राभल डकुमेन्ट लगाएतको सहयोगको लागि दक्षिण अफ्रिका स्थित नेपाली राजदूत अमृत बहादुर राई, बिष्णु गौतम र दुतावास परिवार , एनआरएनए सचिव डिबि क्षेत्री, एनआरएनए कि वैदेशिक रोजगार अधिकृत  स्वेच्छा घिमिरे, एनआरएनए सचिवालय काठमाडौं, एनआरएनए नाइजेरिया परिवार र पत्रकार देबेन्द्र भट्टराईलाई हार्दिक आभार व्यक्त गरेका छन्  । उनीहरु भोलि बेलुकी दिल्ली हुँदै काठमाडौं आइपुग्ने छन् ।
