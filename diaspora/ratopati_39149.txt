नेप्लिज क्यानेडियन क्रिकेट क्लबले ब्राम्टोमा हुने टुर्नामेन्टमा सहभागि हुने

क्यानडा– नेप्लिज क्यानेडियन क्रिकेट क्लबले आउँदो अप्रिलमा क्यानाडाको ब्राम्टोनमा हुने लिग टुर्नामेन्टमा सहभागीता जनाउने भएको छ । हालै क्लवको शुभारम्भ गर्दे क्लबले आफ्ना आगामी कार्यक्रम तथा योजना समेत सार्वजनिक गरेको छ ।ब्राम्टोनमा हुने टुर्नामेन्टमा टिमले सहभागी जनाउने छन् ।यो टुर्नामेन्टमा नेपाली टिमले पहिलो पटक उपस्थिती जनाउँदै छ । नेपाली क्रिकेटरहरुको क्षमता अन्तराष्ट्रिय स्तरसम्म पुयाउँन  टुर्नामेन्टले मद्घत पुर्याउने विश्वास क्लबका अध्यक्ष तथा क्रिकेटर ईम्रन खानले ब्यक्त गरे । कार्यक्रममा एनआरएन आईसिसी सदस्य अभिमन्यु बस्नेत, प्रमिला बस्नेत, एनआरएन क्यानाडाका अध्यक्ष गोपी काफ्ले, उपाध्यक्ष राज महत, एनसिसी अध्यक्ष डिआर खनाल, लगायतको उपस्थिति रहेको थियो ।  
