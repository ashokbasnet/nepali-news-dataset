२४ करोडको ‘हाइप्रोफाइल’ बीमा ‘ठगी’ : सर्वोच्च पुग्यो युनाइटेड इन्सुरेन्स

काठमाडौँ–सीजी इलेक्ट्रोनिक्सले किर्ते बीमा दाबी गरी भुक्तानी लिएको प्रमाणति भएपछि यो विषयमा नयाँ मोड आएको हो ।अब किर्ते बीमा दाबी गरी भुक्तानी दिने युनाइटेड इन्सुरेन्स सर्वोच्च अदालत पुगेको छ । ‘फायर पोर्टफोलियो’ रोकिने डरले युनाइटेड इन्सुरेन्स सवोच्च पुगेको हो । ‘फायर पोर्टफोलियो’ लाई अग्नि बीमा कारोबार भनिन्छ ।युनाइटेड इन्सुरेन्सले आइतबार (चैत १८) गते सर्वोच्चमा ‘अग्नि बीमा कारोबार नरोकियोस्’ भनेर मुद्दा दायर गरेको युनाइटेडका प्रमुख कार्यकारी अधिकृत शेखर बरालले बताए ।उनले ‘फायर फोर्टफोलियो रोकिन’ सक्ने भन्दै सर्वोच्च पुगेको जनाए । उनले भने, ‘हामीलाई २४ करोड फिर्ता चाहिँदैन भन्ने आशयको अफवाह फैलाइएको छ । तर, बढी बीमा दाबी भुक्तानी गरेको कारण फायर पोर्टफोलियो रोकिएला भनेर हामी न्यायको लागि सर्वोच्च पुगेका हौँ । हामीले २४ करोड चाहिँदैन भनेका छैनौँ ।’ बीमा समिति र उच्च अदालतको निर्णयले कम्पनीलाई नोक्सानी हुने भन्दै सर्वोच्च पुगेको उनको भनाई छ । गत हप्ता उच्च अदालत पाटनले सीजीले बीमा दाबीमा किर्ते गरेको भन्दै सीजी इलनोक्ट्रोनिक्सलाई भरपाई गराएको २४ करोड रुपैयाँ असुल्न बीमा समितिलाई निर्देशन दिएको थियो । त्यसपछि युनाइटेड इन्सुरेन्स सर्वोच्च पुगेको हो । यो प्रकरणले युनाइटेड इन्सुरेन्स थप विवादमा तानिएको छ ।उच्च अदालतको फैसला चित्त नबुझेको अवस्थामा सर्वोच्च जान सक्ने अधिकार रहन्छ ।युनाइटेड इन्सुरेन्स र सीजी आफ्नो कम्पनीले गलत दाबी भुक्तानी गरेको मान्न तयार छैनन् ।  सतुङ्गलमा रहेको सीजी इलेक्ट्रोनिक्सले बीमा दाबीमा किर्ते गरेको प्रमाणित भएपछि यसले बीमा बजारमा नयाँ तरंग ल्याएको छ ।सीजी इलेक्ट्रोनिक्स चौधरी ग्रुप मातहत रहेको छ । यसका मालिक काँग्रेसबाट समानुपातिक सांसद बनेका विनोद चौधरी हुन् । उनी फोर्ब्सको अर्बपतिको सूचिमा पनि छन् ।२०६९ असोजमा सतुङ्गल गोदाममा आगो लागेपछि  सर्भेयर र अण्डराइटरले अग्नि बीमा अन्र्तगत ५८ करोड क्षति भएको प्रमाणित गरेका थिए ।युनाईटेड इन्सुरेन्सले चौधरी समूहका तीन कम्पनीलाई दिएको बीमा दावी त्यसबेला हालसम्मकै ठूलो भएको बताएको थियो ।सिजी इलेक्ट्रोनिक्सले बीमा दाबीमा २४ करोड किर्ते गरेको ठहरकम्पनीले नेपालको इतिहासमै सबैभन्दा ठुलो दावी ५८ करोड ९७ लाख ७० हजार ६ सय ३२ रुपैयाँको चेक बिमित सिजी इम्पेक्स प्रा.लि., इओएल प्रा..लि. र सिजी इलेक्ट्रोनिक्स कम्पनीका तर्फबाट प्रतिनिधि नरोत्तमकुमार मेहतालाई प्रदान गरेको थियो ।दावी भुक्तानीको चेक यूनाइटेड इन्स्योरेन्स कम्पनीका प्रमुख कार्यकारी अधिकृत बीरबिक्रम रायमाझीले प्रदान गरेका थिए । नेपाल राष्ट्र बैंकको डेपुटी गभर्नरबाट रिटायर्ड भएपछि रायमाझी युनाईटेड इन्सुरेन्समा सिईओको जिम्मेवारी लिन गएका थिए ।सोही अनुसार युनाइटेड इन्सुरेन्सले विभिन्न समयमा ३४ करोड दाबी भुक्तानी गरेको र २४ करोड रुपैयाँ बैंक ग्यारेन्टी गरेको थियो ।तर, अहिले अदालतले बीमा समितिको निर्णयलाई नै सदर गरिदिएपछि सिजलिे किर्ते गरेको प्रमाणित भएको छ ।सेयर होल्डरको लगानीमा संस्थापकले रजाई गरेको भन्ने उजुरी परेपछि अख्तियार दुरुपयोग अनुसन्धान आयोगले नियामक बीमा समितिलाई छानबिन गर्न आदेश दिएको थियो ।अख्तियारको आदेश पालना गर्दै तीन सदस्यीय छानबीन टोली समेत गठन गरेर बीमा समितिले छानबिन गरेको थियो । समितिको छानबिनबाट पनि ३४ करोडको मात्र क्षति भएको देखिएको थियो ।आफै बीमा दाबी गर्ने र आफै बीमा भुक्तानी गर्ने अर्थात बीमा दाबी गर्ने सीजी इम्पेक्स, इओए र सीजी इलेक्ट्रोनिक्स विनोद चौधरीले नेत्ृात्व गरेको चौधरी समूहको पूर्ण स्वामित्वको कम्पनी हुन् । दाबी भुक्तानी दिने युनाइटेड इन्सुरेन्स चौधरीको झण्डै २७ प्रतिशत सेयर छ ।विद्यूतिय सर्ट सर्किट भई भएको आगोलागीमा ठूलो नोक्सानी भएको दावी चौधरी समुहले गर्दै आएको थियो ।एकै परिवारको एउटा कम्पनीले दावी माग्ने र अर्कोले भुक्तानी दिने भएपछि यो विषय लामो समयसम्म बीमा समितिमा पेन्डिङमा बसेको थियो ।एकै घरानाका दुई कम्पनीबीच बीमा दाबी र भुक्तानी गर्दा उसले नेपाली सर्भेयर नै खटाएर गलत सर्वेक्षण गरेको भन्दै सर्वेक्षक र अण्डरराइटरलाई  ३–३ हजार जरिवाना  समेत भएको थियो ।नेपाली सर्भे कम्पनी टिसा इन्जिनियरिङ्ग कन्सल्टेन्सीका सूर्यप्रसाद जोशी र नेपाल क्लेम्स ब्युरोका राजन थापाले संयुक्त रुपमा सर्भे गरेका थिए ।बीमा समितिमै युनाइटेडको विरुद्धमा सिजीले उजुरी समेत हालेको थियो ।यस्तै अर्को एउटा विवादास्पद मुद्दामा एभरेष्ट र प्राइम इन्सुरेन्सबाट राजेन्द्र खेतानले अध्यक्ष छाड्नु परेको थियो ।खेतानको कम्पनी मायोजमा आगलागी भएको, खेतानकै अर्को कम्पनी एभरेष्ट इन्सुरेन्सले अग्नी बीमा चार करोडभन्दा बढीको दावी भुक्तानी गरेको थियो ।सर्भेयरको प्रतिवेदन नआई दावी भुक्तानी गरेपछि बीमा समितिले एभरेष्टलाई अहिलेसम्म अग्नी बीमा कारोवारमा रोक लगाएको थियो ।खेतान र चौधरीको अग्नी बीमासम्वन्धि यही विवादका बीमा समितिले एकै घरानाका दुई कम्पनीबीच बीमा गर्न प्रतिवन्ध समेत लगाएको थियो ।
