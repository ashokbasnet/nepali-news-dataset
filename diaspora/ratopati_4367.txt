एनआरएनए युगान्डाको अध्यक्षमा राजमणि भण्डारी निर्वाचित

युगान्डा– गैरआवासीय नेपाली संघ युगान्डा (एनआरएनए युगान्डा)को तेस्रो महाधिवेशन युगान्डाको कम्पालामा सम्पन्न भएको छ । अधिवेशनबाट आगामी कार्यकाल सन २०१७– २०१९ का लागि अध्यक्षमा राजमणि भण्डारीको साथ सम्पूर्ण समूह निर्विरोध चयन भएको छ ।    एनआरएनएका अफ्रिका क्षेत्रीय संयोजक  सुनील कार्की बाट प्रमुख अतिथिको रुपमा पानसमा बत्ति बालि अधिबेशनको उद्घाटन भएको थियो । कार्यक्रममा प्रमुख अतिथि सुनील कार्की, अन्तर्राष्ट्रिय कार्य समितिका सदस्य जीवनाथ पंगेनी, अध्यक्ष रमेश कंडेल लगायतबाट शुभकामना मन्तब्य ब्यक्त गरेका थिए ।   बन्द सत्रमा संघका कोषाध्यक्ष मंजुल पाठकले आर्थिक प्रतिवेदन पेश गर्नुका साथै अध्यक्ष रमेश कंडेलले आफ्नो कार्यकालको प्रतिवेदन पेश गर्नु भएको थियो । लगत्तै तीन सदस्यीय निर्वाचन समितिको तर्फबाट निर्वाचन समितीका संयोजक हेम श्रेष्ठले बिपक्षी उम्मेदवार कोही नहुँदा उम्मेदवार सम्पूर्णलाइ निर्विरोध चयन भएको घोषणा गरेका थिए ।    नव निर्वाचित समितिको अध्यक्षमा राजमणि भण्डारी, उपाध्यक्षहरुमा बिनोद थापा तथा अर्जुन न्यौपाने, महासचिव रमेश शर्माव, सचिवमा गंगालाल खरेल तथा कोषाध्यक्षमा मन्जुल पाठक निर्वाचित भएका छन् ।    समितिमा युवा संयोजकमा तेजेन्द्र “बिबश”, महिला संयोजकमा तारा गिरी, प्रवक्तामा कमल भट्ट तथा कार्यकारी सदस्यहरुमा आशिष खड्का, रुद्र केसी, प्रेमबहादुर श्रेष्ठ तथा गणेश कार्की निर्वाचित भएका छन् ।   
