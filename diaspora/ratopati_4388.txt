नेपथ्यले भित्र्यायो मेलबोर्नमा उत्सव

मेलबोर्न– मेलबोर्न ‘प्लानेट सेकर्स’मा नेपथ्यले सन् २०१७ को श्रृंखलावद्ध आफ्नो अष्ट्रेलिया यात्रा सुरुवात गरेको छ । फरक–फरक उमेर समूह र व्यावसायमा आवद्ध दर्शकको कार्यक्रममा घुइँचो देखियो ।दुई वर्षअघिको हाम्रो कन्सर्ट साह्रै पीडादायी बन्न पुगेको थियो । आज फेरि यसै सहरमा तपाइहरुका सामुन्ने हामी नेपाल र नेपालीत्वको उत्सव मनाउन उभिँदा असाध्यै सहज महशुस भइरहेको छ,’ नेपथ्यका गायक एवं अगुवा अमृत गुरुङले भने, ‘जब कि यति बेला पनि मुलुकका पहाडी र तराइ भेगमा वर्षात्का कारण बाढी र पहिरोले धेरै गाउँहरुलाई बिथोलेको समाचार आइरहेकै छन् ।’कन्सर्टकै बीचमा यसरी दर्शकसँग संवाद गरेका गुरुङले मुलुक भित्र र बाहिर रहेका दुवैथरि नेपालीहरुलाई प्राकृतिक प्रकोपले संकटग्रस्त आफ्नो समाजका निम्ति एकजुट हुन आव्हान समेत गरे ।गीतसँगै अमृतले नेपालको प्राकृतिक सौन्दर्य वर्णन गर्न छुटाएनन् । उनले सदाजस्तै दर्शकहरुलाई मुलुकको भ्रमण गर्न र यसका अथाह सुन्दरताको थप उत्खनन् गर्न आव्हान समेत गरे ।  सिड्नीस्थित म्याग्दी ओभरसिजको संयोजनमा मेलबोर्नको आयोजना सम्पन्न भएपछि अब ब्याण्डको यात्रा ‘साउथ अष्ट्रेलिया’ प्रान्त तर्फ हुनेछ ।भिक्टोरीयाको प्रान्तिय राजधानी मेलबोर्नबाट टोली अब जोडिएको पश्चिमी भेग पुगेर त्यहाँको प्रान्तिय राजधानी एडिलेडको मञ्चलाई जुलाइ १५ तारिखका दिनत ताउनेछ । यस वर्षको अष्ट्रेलिया यात्राको समापन भने सिड्नीमा जुलाइ २२ तारिखका दिन हुनेछ ।  
