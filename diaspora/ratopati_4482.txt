विश्व साइकल यात्री जापानमा

जापान–रक्तदान जिवनदान भन्ने मुल नाराकासाथ विश्व साईकल यात्रा सुरु गेरेका दुईजना साईकल यात्रि जापान आई पुगेका छन् । पर्वत जिल्ला पाङग्राङ ४ का भेषराज कडेँल र झापा कंन्काईका युवराज मैनालि विभिन्न १५ देशको यात्रापछि १६ औ देशको रुपमा जापान आई पगेका हुन् । विश्वलाई रक्तदानको महत्वका बारेमा सन्देश दिने उद्धेश्यले ६ महिना अगाडिबाट यात्रा सुरु गरेका कडेँल र मैनालीले रगतको अभावमा विश्वभर कसैले ज्यान गुमाउन पर्ने अवस्था नआओस भन्ने आफुहरुको उद्धेश्य भएको बताए ।उनिहरुले  ६ महिनाको अवधिमा, भारत, श्रीलंका, बंगलादेश, माल्दिभ्स, म्यान्मार, भियतनाम, कम्बोडिया, लावोस, थाईल्याड, मलेसिया, सिंगापुर, बु्रनाई, इन्डोनेसिया, फिलिपिन्स र ताईवानको सफल यात्रा गरेको दावी गरेका छन् । ५ वर्षको अवधिमा १ सय ५० देशको यात्रा गर्ने योजना रहेको साईकल यात्री कडेँलले बताए ।   
