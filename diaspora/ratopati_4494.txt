टोपी ईभेन्टमा क्यानाडामा भयवादको चर्चा र पुस्तक विमोचन

क्यानडा– गुरु पुर्णिमाको अवसरम नेपाली साहित्य समाज क्यानडाले भयवाद र पुस्तक विमोचन कार्यक्रम सम्पन्न गरेको छ । भाषा, व्याकरण र साहित्यका विद्वान प्रा. डा. टङ्कप्रसाद न्यौपानेको  आतिथ्यमा आयोजित कार्यक्रममा समाजका संस्थापक तथा वर्तमान सल्लाहकार डा. तुलसी धरेलल, महासचिव रबिन थपलिया, पूर्व अध्यक्ष मुक्ती गौतम लगायतको सहभागिता रहेको थियो ।  कार्यक्रममा  नविनतम् काव्यकृति भेरी किनारमा एक क्षणको लोकार्पण गरिएको थियो । नोभेम्बर २०१० टोरोन्टोमा पहिलोपटक नेपाली टोपी ईभेन्ट कार्यक्रमको आयोजना भएको थियो । त्यसपछि यसले निरन्तरता पाउदै नेपाली साहित्य समाज, क्यानाडाको पहलमा वर्षमा तीनपटक समेत टोपी ईभेन्टको नामबाट विभिन्न साहित्यिक कार्यक्रमहरु आयोजना हुँदै आएका छन् ।  कार्यक्रमको दोस्रो चरणमा भाषा साहित्यका विद्वान न्यौपानेले भयवादका बारेमा कार्यपत्र प्रस्तुत गर्दै यसको पृष्ठाभूमि र अवधारणका बारेमा प्रकास पारेका थिए ।उनले नेपालबाट चारवटा मौलिक दर्शनहरूको प्रतिपादन भएको जानकारी गराउँदै  कपिलको सांख्यदर्शन, सिद्धार्थ गौतमको बौद्ध दर्शन, बालकृष्ण समको नियमित आकस्मिकतापछि देश सुब्बाको भयवाद मौलिक दर्शनका रुपमा आएको बताए । उनले पछिल्लो विचार वा चिन्तनका रूपमा भयवाद देखा परेको बताएका थिए ।   
