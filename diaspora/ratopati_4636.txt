द्धिपक्षीय परामर्श संयन्त्र स्थापना गर्न छलफल

 मलेसिया– नेपाल र मलेसियाबिच द्धिपक्षीय परामर्श संयन्त्र स्थापना गर्ने बिषयमा मलेसियामा छलफल भएको छ । मलेसिया आएका नेपालका परराष्ट्र सचिव शंकरदास बैरागी र मलेसियाका समकक्षी दातो रामलान ईब्राहिमबिच भएको भेटघाटमा संयन्त्र स्थापना गर्ने बिषयमा संवाद भएको हो ।  मलेसियाको पुत्राजयास्थित परराष्ट्र मन्त्रालयमा नेपाल र मलेसियाका परराष्ट्र सचिवले द्धिपक्षिय भेटवार्ता गरेका थिए । भेटघाटका क्रममा हाल बार्ताको चरणमा रहेको श्रम संझौतालाई मुल मुद्धा बनाएर छलफल गरिएको राजदुतावासद्वार जारी प्रेस बक्तब्यमा उल्लेख छ ।सो क्रममा मलेसियामा नेपाली कामदारले भोग्नु  परेका सबैखाले समस्याहरुको समाधान श्रम संझौताबाट मात्रै गर्न सकिने द्धिपक्षीय ठहर छ । अब ढिला नगरी जति सक्दो चाँडो दुई मुलुकले श्रम संझौतामा हस्ताक्षर गर्नुपर्ने आबश्यकता समेत औल्याईएको छ ।
