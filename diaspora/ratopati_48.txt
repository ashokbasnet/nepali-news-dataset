एनआरएनए अमेरिकाका उम्मेदवारबीच बहस हुने

गैरआवासीय नेपाली संघ राष्ट्रिय समन्वय परिषद् अमेरिकाका अध्यक्षका उम्मेद्धवार र आम सरोकारवालाविच मे २१ तारिखमा प्रत्यक्ष अन्तरक्रियात्मक कार्यक्रम‘एनआरएनए अमेरिका निर्वाचन बहस’ हुने भएको छ । नेप्लीज अमेरिकन मिडिया एण्ड रिसर्च सेन्टर र एबिसी न्यूज टेलिभिजन नेपालको आयोजनामा न्युयोर्क ज्याक्सन हाइटस्थित सत्यनारायण मन्दिरको सभाहलमा हुने सो कार्यक्रममा अध्यक्षका प्रत्यासीहरु र अन्य पदका उम्मेदवारहरुको पनि सहभागिता रहने कार्यक्रम संयोजक किरण मरहठ्ठाले जानकारि दिए । एनआरएन अमेरिकाको आगामी कार्यकालको अध्यक्षका लागी वर्तमान अध्यक्ष केशव पौडेल, बरिष्ठ उपाध्यक्ष कृष्ण पोख्रेल, र उपाध्यक्षहरु रामसी पोखरेल, रबिना थापा र डिल्ली भट्टराई र गौरिराज जोशीले उम्मेदवारि घोषणा गरिसकेका छन् ।
