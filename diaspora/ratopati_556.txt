प्रवासी नेपाली मंच कतारको पाँचौं राष्ट्रिय अधिवेशन ईदको पहिलो दिन

दोहा–प्रवासी नेपाली मंच कतारको पाचौं राष्ट्रिय अधिवेशन हुदै छ । ईस्लाम धर्मालम्वीहरुको महान पर्व ईदको पहिलो दिन  हुने अधिबेसनले २ बर्षे कार्यकालका लागी नयाँ नेतृत्व चयन गर्ने छ ।  अधिवेशनमा नेपालका राष्ट्रियस्तरका नेता तथा पुर्व मन्त्री आउने आयोजकले जनाएको छ ।  मंचका अध्यक्ष रामहरी गैरेले दिएको जानकारी अनुसार पाचौं अधिवेशनलाई सम्बोधन गर्न नेपाल सरकारका पुर्व पर्यटन तथा सास्कृतिक मन्त्री एवं ने.क.पा एमालेका केन्द्रीय सचिव साथै संगठन विभाग प्रमुख पृथ्वी सुब्बा  गुरुङ  आउने लगभग निश्चित छ ।  मंचले समस्यामा रहेका नेपाली दाजुभाई तथा दिदीबहिनीहरुको समस्यालाई नेपाली नियोग तथा नेपाल सरकारसम्म पुर्याउन सहयोगि भूमिका खेल्दै आएको छ । अधिवेशनमा सहभागि हुन मंचले कतारका नेपाली समुदाय, पत्रकार,कलाकार, साहित्यकार, विभिन्न पेशा , व्यवसायमा सलग्न रहेका नेपालीहरुलाई अनुरोध गरेको छ ।   
