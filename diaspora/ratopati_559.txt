अधिवक्ता अधिकारी डिसी नगर सदस्यमा मनोनयन

वाशिंगटन डिसी–  नेपाली मूलका अधिवक्ता निरन्जन अधिकारीलाई वाशिंगटन डिसीका नगर प्रमुखले एसियन तथा प्रशान्त महासागर द्विपवासी समुदाय विकास आयोग सदस्यमा मनोनयन गरेकी छिन् । डिसी महानगरकी नगर प्रमुख म्युरिएल बाउजरले अधिकारीलाई गत मे ५ तारिखमा मनोनयन गरेकी हुन् । महानगर प्रमुख बाउजरले डिसीका परिषद सभापति फिल मेनडेलसन्लाई पत्राचार गर्दै उक्त जानकारी गराएकी छिन् । अधिकारी ३ बर्ष अप्रिल १७ ,२०२० सम्मका लागि मनोनित भएका हुन् । कानुन ब्यबसायी अधिकारीले डिसीमा कानुन परामर्श तथा कानुन व्यवसाय संचालन गर्दै आएका छन् ।डिसी महानगर क्षेत्रमा एउटा जिम्मेबार पदमा नेपाली मुलका व्यक्तिलाई मनोनित गरेकोमा डिसी क्षेत्रका नेपाली समुदाय निकै हर्षित भएका छन् ।  
