एनआरएनए कतारको सचिवमा गिरीको उम्मेदवारी

किरण श्रेष्ठ तनहुँ । एनआरएनए एनसीसी कतारको अधिवेशन नजिकिदै गर्दा विभिन्न पदहरुको निम्ति भागदौड सुरु भैसकेको छ । यसै क्रममा गैरआवासीय नेपाली संघ कतारको वर्ष २०१७–१९ को कार्यकालको निम्ति  सचिव पदमा तनहुँका पदम गिरीले उम्मेदवारी दिएका छन् । तनहुँको ॠषिङ गाउँपालिका वडा नं ५ रुपाटार घर भइ हाल कतारमा कार्यरत गिरीले गैरआवासीय नेपाली संघ कतारले कसको, कुन तप्काका मान्छेहरुको अथवा कुन आर्थिक हैसियत भएका प्रवाशी नेपालीहरुको प्रतिनिधित्त्व गर्दछ भन्ने एक किसिमको अन्यौल सम्पूर्ण मजदुर वर्गमा रही आएको बताए ।त्यस किसिमका अन्योलहरु लाई चिर्दै संस्थाको आशय लाइ गलत तरिकाले बुझ्न पुगेका नेपाली समुदाय सम्म पुगेर सस्थाको संगठनात्मक बिस्तार गर्दै सस्था लाइ अझै विश्वसनीय रुपमा नेपाली समुदायको हितको लागी अझै परिस्कृत गराउने उद्देश्यले आफूले उम्मेदवारी दर्ता गरेको बताए ।लाखौँको संख्यामा नेपालीहरु रहेको कतारमा केही सय वा हजार जनामात्र क्रियाशील र चल्तापुर्जा सामाजिक अगुवाहरु मात्र आवद्द भएर सस्थाले पूर्णता पाउन नसक्ने गिरी बताउँछन् । संस्थामा युवाहरुको संलग्नता अपरिहार्य  रहेको र अहिले सम्म एन आर एन प्रति उदाशीन रहेको युवा समुदायलाई सस्था प्रति आकर्षित गर्न र सस्थामा क्रियाशील गराउनको लागि पनि उम्मेदवारी दिएको गिरीले बताए ।       
