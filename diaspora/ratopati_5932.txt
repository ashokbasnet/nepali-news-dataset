एनआरएनए कतारको सदस्यताका लागि आज अन्तिम मिति

 दोहा– एन आरएनए कतारको सदस्यताका लागि आवेदन दिने मिति १७ जुलाई २०१७ अन्तिम अवस्थामा पुगेको छ । आवेदन दिएर बसेका कतारमा रहेका प्रवासी नेपालीहरु आफ्नो आवेदनको अन्तिम रिपोर्टको प्रतिक्षामा बसेका छन् । गैरआवसीय नेपाली संघ  राष्ट्रिय समन्वय परिषद कतार च्याप्टरको  आवेदनको अन्तिम मितिसम्म ३ हजार ५१ जनाको आवेदन परेको थियो । पहिले जस्तो यसपटक सदस्यता लिनका  लागि प्रमाण नपुगेका अवेदन फारम भरेकाहरुका लागी समय थप गरिएको छैन । यसैगरि कतारमा रहेका समाजिक अभियानता तथा समाजिक सस्थामा अगुवाई गरिरहेका  ब्याक्तित्वका भनाई अनुसार यो पटक  स्वइच्छाले  सदस्यता लिनेहरुको समेत कमि छैन । स्वइच्छाले सदस्यता लिनेहरुमा  सामाजिक अभियानमा लागेका ब्याक्तित्वहरु भएकाले अहिले उनिहरुको मत निर्णायक हुने अनुमान गरिएको छ ।  आवेदन दिने समयको समाप्तिसंगै कतारको दोहामा एनसिसि कतारको अधिवेशनले  माहोल तताएको छ  । यसैक्रममा कतारमा सामाजिक क्षेत्रमा लागेका परिचित व्यक्तिहरुले विभिन्न तरिकाबाट आआफ्नो उमेदवारी घोषणा गरेका छन् ।    
