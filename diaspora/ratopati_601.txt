जर्मनीको इन्टरनेशनल डाइरेक्टर सेमिनारमा नेपालका केदार

काठमाडौं – बाल रंगमञ्चको अन्तर्राष्ट्रिय छाता संगठन आसितेज इन्टरनेशनल (एशोसियसन अफ थिएटर फर चिल्ड्रेन एण्ड योंग पिपल)ले आयोजना गर्ने ‘इन्टरनेशनल डाइरेक्टर सेमिनार’ जर्मनीमा सुरु भएको छ ।आसितेजको जर्मनी सेन्टर आसितेज जर्मनीको आयोजना रहेको सेमिनारमा नेपालको प्रतिनिधित्व युवा रंगकर्मी केदार श्रेष्ठले गरेका छन् । जर्मनीको ओल्डनवर्गमा जुन १२ देखि सुरु भएको सेमिनार १८ जुनसम्म चल्नेछ । आसितेज जर्मनीले छनौट गरेका २३ देशका २६ जना तथा जर्मनीबाट ६ जना गरी ३२ जना रंगमञ्चका निर्देशक (थिएटर डाइरेक्टर)हरु सेमिनारमा सहभागी छन् । ओल्डनवर्ग सहरको थिएटरहरु तथा सा“स्कृतिक भवनमा सहभागी देशको सम्मानमा सो देशका झण्डाहरु टा“गिएको नेपालका तर्फबाट सहभागी निर्देशक श्रेष्ठले जानकारी गराए ।विगत दशकदेखि नेपाली रंगमञ्चमा सक्रिय श्रेष्ठ आसितेज इन्टरनेशनलको नेपाल सेन्टर ‘आसितेज नेपाल’को सदस्य हुन् । थिएटर सेन्टर फर चिल्ड्रेन (टिसीसी नेपाल) र थिएटर मलका संस्थापक तथा कला निर्देशक हुन् । यसअघि दुई वर्षअघि जर्मनीमै आसितेजको ५० औं वर्षमा आयोजना भएको ‘नया“ पुस्ता– नेक्ट जेनेरेशन’ अन्तर्गत थिएटर फेस्टिभलमा निर्देशक श्रेष्ठले सहभागीता जनाएका थिए । 
