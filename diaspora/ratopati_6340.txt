युएईमा खुल्यो प्रेस युनियनको शाखा

युएई– नेपाल प्रेस युनियनको शाखा युएईमा गठन भएको छ ।युएईमा क्रियाशील पत्रकार निर्भिक नारायण भुर्तेलको अध्यक्षतामा गत मे १२ का दिन तदर्थ समिति गठन गरिएको थियो । उक्त तदर्थ समितिलाई नेपाल प्रेस युनियनको जेठ २२ गते बसेको केन्द्रीय समितिको बैठकले शाखाको रुपमा मान्यता प्रदान गरेको थियो ।   यो लगतै प्रवासमा गठन भएका शाखाहरुमध्य यो शाखा नै पहिलो शाखा रहेको तदर्थ समितिका अध्यक्ष भुर्तेलले जानकारी दिए । भुर्तेलको अध्यक्षतामा ७ सदस्यीय समितिमा उपाध्यक्ष दुशवी भट्टराई, सचिव राम कुमार परियार, सहसचिव माधव प्रसाद न्यौपाने , कोषाध्यक्ष कमल न्यौपाने, सदस्यहरुमा शिव डि सुवेदी र हरी खड्का रहेका छन् । शाखाको अधिवेशन आगामी असोज १८ मा हुने जानकारी दिइएको छ ।  
