एनआरएन क्यानडामा दिनेश घिमिरे र माधव दुलाल बिजयी

क्यानडा – गैर आवसिय नेपाली संघ क्यानाडाको एनसिसी (२०१७ – १९) सदस्यका लागि क्यालगरीमा आज भएको निर्वाचनबाट दिनेश घिमिरे र माधव दुलाल बिजयी भएका छन ।  क्यालगरीमा २ सदस्यका लागि ३ जनाको उमेदवारी परेको थियो । जसमा घिमिरेले २ सय ८३ र माधव दुलालले २ सय ७० मत प्राप्त गरि बिजयी भएका हुन । उनका निकटतम प्रतिद्धन्दि कुशुम ज्ञवालीले १ सय ४३ मत प्राप्त गरेका थिए । निर्वाचित घिमिरे क्यालगरी नेपालीज कम्युनिटी एशोसियसनका उपाध्यक्ष हुन भने दुलाल नेपाली कम्युनिटी सोसाइटी अफ क्यालगरीका पुर्व कार्यक्रम संयोजक हुन ।क्यालगरीका लागि एनआरएन निर्वाचन २०१७ का निर्वाचन आयुक्त राजेन्द्र गौतमले विजयी द्धयलाई अविर लगाई विजयी भएको घोषणा गरेका थिए । क्यालगरीमा रहेका ४ सय ९८ कुल मतदाता मध्ये ४ सय १६ जनाले मतदानमा भाग लिएका थिए भने १ मतपत्र बदर भएको थियो । शान्तिपुर्ण रुपमा निर्वाचन सम्पन्न गरेकोमा निर्वाचन टोलीलाई नेपलीज कम्युनिटी सोसाइटी अफ क्यालगरीका अध्यक्ष धुव्र राई र क्यालगरी नेपालीज कम्युनिटी एशोसियसनका अध्यक्ष हरिबोल शर्माले धन्यावाद ज्ञापन गरेका थिए ।त्यस्तै निर्वाचनमा वाँफ,ओकोटोकस, मेडिसिन हाइट लगायतका स्थानबाट सहभागिता रहेको थियो। निर्वाचन टोलीका सचिव ज्ञानेन्द्र पोखरेलले मतदाताहरुको उत्साहजनका सहभागिता रहेको भन्दै खुशी व्यक्त गरेका थिए ।
