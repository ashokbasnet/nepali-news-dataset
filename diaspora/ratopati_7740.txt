एनसिसि कोरियामा जितलाइ हराउँदै अन्जु भइन् विजयी

ऐश्वर्य श्रेष्ठ - सोल  नेपाली सम्पर्क समिति (एनसीसी) दक्षिण कोरियाको अध्यक्षमा मञ्जु केसी निवचित भएकी छन् । आइतबार भएको संस्थाको १६ औ अधिवेशनमा केसीले निकटतम प्रतिद्धन्द्धी जित बहादुर  गुरुङलाई पराजित गरेकी हुन्  ।सोलस्थित नेपाल हाउसमा सम्पन्न भएको एनसिसिको १६ औ अधिवेशनमा जम्मा खसेको मत ७७९ मध्ये ४८४ मत केसीले पाएकी थिइन भने गुरुङले २८८ मत प्राप्त गरे ।त्यस्तै उपाध्यक्षमा प्रकाश ढुंगाना, महासचिवमा निर्मल कुमार बेल्वासे, सचिवमा पत्रकार कृष्ण बस्याल, कोषाध्यक्षमा राजकुमार स्याङताङ र सह–कोषाध्यक्षमा विष्णु प्रसाद घिमिरे निर्वाचित भएका छन् ।कोरियामा नेपाली दुतावास स्थापना हुनु अघि एनसीसीले त्यहाँ रहेका नेपालीको पीर मर्कामा सहयोग गर्ने गर्दथ्यो । एनसीसीले पछिल्लो समय संघसंस्थालाई कार्यक्रम बाँडफाँडमा मात्र सिमित गरेको आरोप लाग्दै आएको छ ।
