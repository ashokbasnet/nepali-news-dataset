क्यालिफोर्नियाका ४ वटा नेपाली  लायन्स क्लबको संयुक्त पदस्थापना

सन् फ्रान्सिस्को– क्यालिफोर्नियाको लायन्स डिस्ट्रिक ४ सी ३ मा रहेका ४ वटा नेपाली लायन्स कल्बहरुको संयुक्त पदस्थापना भएको छ ।यहि जुलाई  ३० मा हेवार्डस्थित एक पार्टी प्यालेसमा सम्पन्न भएको कार्यक्रममा नयाँ नेतृत्व सम्हाल्ने क्लब र त्यसका अध्यक्षमा क्रमश लायन्स क्लब अफ बर्क्ली अन्नपुर्णाका कौशल जेबी राणा, फ्रिमंट सगरमाथामा गगन पाण्डे, बर्कली मकालुमा बिजय तन्डुकार र सानलियनड्रो  मनकामनामा गोपाल बस्नेतलाई भूतपूर्व काउन्सिलर चियर डेनी ग्रोट्रियनले पद तथा गोपनियताको सपथ गराए ।कार्यक्रमको प्रमुख अतिथि तथा प्रमुख बक्ताको रुपमा डिस्ट्रिक ४ सी ३  का गभर्नर राजन थापाले सबैलाई शुभकामना तथा बधाई दिदै आफ्नो कार्यकालमा केहि उल्लेखनीय सेवा गर्न आग्रह समेत गरे ।दुई चरणमा विभाजित कार्यक्रममा नेपाली सांस्कृतिक कार्यक्रम समेत प्रस्तुत गरिएको थियो कार्यक्रममा नव निर्वाचित चारै जना अध्यक्षहरुले आफ्नो भाबी योजना र कार्यक्रमको बिवरण प्रस्तुत गरेका थिए ।   
