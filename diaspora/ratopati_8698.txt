कोरियामा न्युनतम् ज्याला बृद्धिप्रति रोजगारदाताको बिरोध

 सोल– दक्षिण कोरिया सरकारले बढाएको सन् २०१८ को न्युनतम ज्याला बृद्धिलाई कोरियाका रोजगारदाता विरोध गरेका छन् । रोजगारदाता संघले बृद्धि गरिएको रकमले रोजगारदातामा निराशा छाएकोले निर्णय सच्चाउन संघर्ष गर्ने जनाउ दिएको छ ।  टेक्सटायल तथा अन्य उधोग कम्पनी संगठनका प्रतिनिधिहरुले बताएअनुसार सरकारले बृृद्धि गरेको प्रतिघण्टा न्युनतम ज्यालादर रोजगारदाताको निम्ती अनुपयुक्त हुनुका साथै कम्पनीका समस्या न्युन गर्नुको साटो थप बढाएकोले संगठनमा रहन उपयुक्त नहुने भन्दै संघ परित्याग गर्न सक्ने चेतावनी सरकारसमक्ष पेश गरेको छ । तर, मजदुर संगठनले मजदुरको न्युनतम ज्याला प्रतिघण्टा दशहजार वोन पुरयाउन पर्ने माग गरेतापनि बिभिन्न क्षेत्रका प्रतिनिधिको उपस्थितीमा सन् २०१७ को ज्यालादर ६४७० वोनलाई मतदानको माध्यमबाट ७५३० वोन अर्कोबर्षका निम्ति बृद्धि गरिएको थियो ।   यो निर्णय नवनियुक्त राष्ट्रपति मुन जे ईन र उनका सल्लाहकारले गरेका थिए । यता, राष्ट्रपतिले मजदुरको पक्षमा निर्र्णय गरेर रोजगारदातालार्य वेवास्ता गरेको रोजगारदाता संघले आरोप लगाउदै आएको छ । संघले न्युनतम प्रतिघण्टा बृद्धिगरिएको ज्यालादर ७,५३० वोन रोक्नका लागि सन् १९७० मा रोजगारदाताको हितमा स्थापित संगठन चोनवाङ्ग छोड्न सकिने जनाउँ दिएका छन् । यदि कुनै कम्पनिमा १६०० भन्दा बढि कामदार भए १० प्रतिशत ज्यालाबृद्धि भएपनि कम्पनीले बीस अरब वोन भुक्तानी गर्र्नुपर्ने हुन्छ तर सन् २०१४ देखि सन् २०१६ सम्मका यी दुई बर्षमा रोजगारदाताहरु ३४.३ अरब वोन घाटामा गईरहेको अबस्थामा एक्कासी अधिकतम बृद्धि गरिएको रकमले कम्पनीहरु स्थापित नभई बिस्थापित हुने भन्दै कामदारको संङख्यामा भारी कटौती गर्नुपर्ने कम्पनी संचालकहरुले बताएका छन् । यस बिषयमा राष्ट्रपति मुन जे ईनले बिपक्षीदलका नेताहरुसँग ज्यालाबृद्धिको दुश्प्रभाबबाट पर्न सक्ने असरप्रति आफु चिन्तित रहेको भन्दै २०१७ को अन्त्यसम्ममा केहि नियमलार्ई सुधार्ने तथा संसोधन गर्ने बताएका छन् जसले गर्दा कोरियाको श्रमनीतिमा केहि टिट्टै महत्वपूर्ण निर्णय हुने अनुमान गरिएको छ ।   
