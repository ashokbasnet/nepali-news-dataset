कोरियामा अध्यापनरत जोशीलाई प्रबिधि अवैतनिक सल्लाहकार नियुक्त

काठमाडौ–दक्षिण कोरिया स्थित यङ्नाम विश्वविद्यालय, ख्यंसाङ् सिटीका सहप्राध्यापक ज्ञानेन्द्र प्रसाद जोशीलाई नेपाल सरकार, विज्ञान तथा प्रविधी मन्त्रालय, सूचना तथा प्रविधी विभागले अवैतनिक सूचना, सञ्चार तथा प्रविधि सल्लाहकारको रुपमा नियुक्त गरेको छ । डोटी जिल्ला दि.सि.न.पा २ का जोशीले कोरियन सरकारको छात्रवृती प्राप्त गरि सूचना तथा प्रविधी विषयमा पिएचडी गरेका छन् । बिगत १५ बर्ष देखि दक्षिण कोरिया रहेका जोशीले  २–२ विषयमा माष्टर्स गरेका व्यक्तिहरु कोरियामा नन्स्किल्ड वर्करका रुपमा काम गरेको देख्दा पिडाबोध भएको बताए ।  शिक्षा प्रणालीमा आमूल परिवर्तनका लागि आफ्नो पहुंच भएको ठाउँ र व्यक्तिहरुलाई भेटेर आफूले जानेको र सिकेको कुरा राख्ने प्रयत्न गरेको बताए । हाम्रो सम्पूर्ण समस्याको जड हाम्रो शिक्षा प्रणाली भएको किटान गर्दै उनले भने – चाईल्डहुड एजुकेसन देखि नै शिक्षामा रिफर्म हुनु पर्दछ । ’ विश्वविद्यालयहरुले ३ वा ४ वर्षे कोर्ष पढाउन सम्वन्धन दिनुका साथै यस्ता कलेजहरुले भर्चुवल पब्लिसिटी गरेर विद्यार्थीहरु वटुल्ने र वेरोजगार उत्पादन गर्ने क्षेत्र भएको दाबी गरे ।  जोशी प्राध्यापनरत यङ्नाम विश्वविद्यालयमा करिव ५० जना नेपाली विद्यार्थीहरु पूर्ण छात्रवृतीमा अध्ययनरत छन् । जोशीले  ८ जना नेपाली तथा विदेशी मास्टर्स तथा पिएचडीका विद्यार्थीहरुलाई सुपरभाईज गरिरहेको बताए ।   आईसीटी सम्वन्धी अन्तरराष्ट्रिय कार्यशाला आयोजना गर्ने कमिटीमा आवद्ध जोशीले  अमेरिका, अष्ट्रेलिया, वेलायत लगायतका देशमा आयोजना भएका करिव ३० अन्तरराष्ट्रिय कार्यशालाहरुमा भाग लिएको छन् । जोशीका ५० भन्दा वढी अनुशन्धात्मक लेखहरु अन्तरराष्ट्रिय जरनलहरुमा प्रकाशित छन् । दक्षहरु समाबेश गरि बनाइएको गैर आवाशिय नेपाली संघको भातृ संस्था एसकेआइ कोरियाका सल्लाहकार जोशीले सन् २०१६ मा नेपालवाट महाविर पुन लगायत अमेरिका, भारत सहितका राष्ट्रहरुवाट आमन्त्रित अनुशन्धानकर्ताहरुको संलग्नतामा नेपालमा ई हेल्थकेयर सिष्टम कसरी लागु गर्न सकिन्छ र त्यसका पुर्वाधार बारे छलफल चलाएका थिए ।  वायरलेस प्रबिधी विषयमा अनुशन्धानरत जोशीले नेपाल सरकार, विज्ञान तथा प्रविधी मन्त्रालय, सूचना तथा प्रविधी विभागले पव्लिस गर्ने सूचना तथा प्रविधी  जर्नलको पब्लिकेसनको लागि काम गर्ने बताए ।  
