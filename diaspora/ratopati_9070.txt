नेपाली कम्युनिटी सेन्टर बनाउन महायज्ञ, २ दिनमा साढे दुई लाख डलर संकलन

बोष्टन– अमेरिकाको बोष्टनमा पशुपतिनाथको मन्दिर र बुद्ध स्तुपासहित नेपाली कम्युनिटी सेन्टर बनाउन आयोजित सप्ताह सुरु भएको छ ।पशुपतिनाथ बुद्ध फाउन्डेशनले आयोजना गरेको सप्ताहको २ दिनमै दुई लाख उनन्सत्तरी हजार नौ सय छहत्तर डलर संकलन भएको छ । सप्ताह सोमबार बृहत कलश यात्रा गरी थालनी गरिएको हो ।  मिस्टिक भ्याली पार्क वेको पार्कमा करिव दुई हजार नेपाली सहभागी भएर कलशयात्रा गरिएको थियो । कलश यात्रापछि सप्ताह हल शिवालय मन्दिरको दुर्गा हलमा पुगेर बिधिबत श्रीमद्भागवत सप्ताह महायज्ञ तथा बृहद् आध्यात्मिक महोत्सव उद्घाटन गरिएको थियो ।बाचन प्रविण पण्डित दिनबन्धु पोखरेल प्रमुख बाचक रहेको बोष्टन सप्ताह २०१७ का लागि नेपालीहरु तीन महिनादेखि तयारीमा जुटेका थिए ।   
