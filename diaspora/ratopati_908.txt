एनआरएन बेल्जियमको अध्यक्षमा सन्तोष जोशीको उम्मेदवारी घोषणा

स्वीटजरल्याण्ड– गैरआवासीय नेपाली संघ (एनआरएनए) बेल्जियमको अध्यक्षमा सन्तोष जोशीले उम्मेदवारी दिने घोषणा गरेका छन् ।   एनआरएनए बेल्जियमको आगामी दुई वर्षको कार्यकालको लागि हुने निर्वाचनको चहलपहल व्यापक रुपमा हुन थालेको छ । बेल्जियममा झण्डै ६ देखि ७ हजार नेपालीहरुको बसोबास रहेकोमा अघिल्लो कार्यकालमा २१ सय मतदाता रहेका थिए ।   पर्बत जिल्लाको कुश्मा नगरपालिकामा जन्मनु भएका जोशी बिगत १७ बर्षदेखि बेल्जियम बस्दै आएका छन् । उनी २००६÷२००८ मा गैरआवासीय नेपाली संघ बेल्जियमको महासचिव समेत रहेका थिए । नेपाली जनसम्पर्क समिति बेल्जियमका अध्यक्षसमेत भइसकेका जोशी डेढ दशकदेखि बेल्जियममा छन् ।   उम्मेदवारी घोषणासँगै जोशीले नेपालको विकाससँग सम्बन्धित काम र बेल्जियमबासी नेपालीहरुमा भैपरी आउने समस्या समाधानमा सहयोग गर्ने प्रतिवद्धता पनि जनाएका छन् ।   बिजय शर्मा दर्पणबाट
