डिजेल अभावमा उद्योगको उत्पादन कटौती

सुनसरी, बैशाख १५– डिजेलको अभाव भएसँगै मोरङ्ग–सुनसरी औद्योगिक कोरिडोरमा संचालित उद्योगले उत्पादनमा कटौती गर्न थालेका छन् । लोडसेडिङ्गको मार खेपिरहेका उद्योगले डिजेल पाउन छाडेपछि उत्पादनमा कटौती गर्न थालेका हुन् ।

 

चाहिने जति डिजेल नपाएकाले उद्योग संचालन गर्न समस्या भएको उद्योग संगठन मोरङ्गले जनाएको छ । संगठनका अनुसार कोरिडोरका १६ सय उद्योगमध्ये अधिकांशले लोडसेडिङ्गका बेला उद्योग बन्द गरिरहेका छन् ।
उद्योग संगठन मोरंगका अध्यक्ष दिनेश गोल्छाले लोडसेडिङ्गको समस्यामाथि डिजेल अभावले पीडा थपिरहेको र समस्या समाधानका लागि सरोकारवाला निकायले चासो नदिएको बताउनुभयो ।
