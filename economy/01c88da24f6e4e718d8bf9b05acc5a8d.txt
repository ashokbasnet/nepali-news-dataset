सहकारी पत्रकारिता पुरस्कार घोषणा

काठमाडौ, भदौ १९ – नेपाल सहकारी पत्रकार समाज सिजेएनले आगामी वर्षदेखि सहकारी क्षेत्रमा कलम चलाउने एक जना पत्रकारलाई ‘राष्ट्रिय सहकारी पत्रकारिता पुरस्कार’ दिने घोषणा गरेको छ ।
संस्थाको दोस्रो वार्षिक उत्सवको अवसरमा बुधबार भएको कार्यक्रममा अध्यक्ष यादव हुमागाईले सहकारी क्षेत्रमा कार्यरत पत्रकारको प्रोत्साहनका लागि पुरस्कार दिने घोषणा गरिएको बताउनुभयो ।
पुरस्कारका लागि संस्थाले अक्षयकोष बनाउने र त्यही कोषबाट हरेक वर्ष उत्कृष्ट सहकारी समाचार प्रकाशन/प्रशारण गर्ने एक जना पत्रकारलाई पुरस्कृत गरिने हुमागाईले बताउनुभयो ।
