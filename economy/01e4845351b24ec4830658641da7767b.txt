बन्दले इन्धन ढुवानी पनि प्रभावित

काठमाडौ, फागुन २३ – ट्याङ्कर मजदुर र नेपाल आयल निगमबीच समहति भएपछि मंगलबार बेलुकीदेखि नै इन्धन ढुवानी सुरु भएको छ । मंगलबार थानकोट डिपोबाट साढे ५ सय किलोलिटर डिजेल र ३ सय किलोलिटर पेट्रोल वितरण भएको आयल निगमले जनाएको छ ।

मंगलबारदेखि नै इन्धन आपूर्ति सुरु भएपनि बन्दका कारण बुधबार भने आपूर्ति ठप्प भएको छ । बुधबार गाडी नचल्ने हुँदा समस्या नभएपनि बिहीबारदेखि भने प्रभाव पर्न सक्ने निगमका प्रवक्ता शिवप्रसाद पुडासैनीले बताउनुभयो ।

भारतको रक्सौलबाट मंगलबार इन्धन ढुवानी भएपनि तेलका गाडी नेपाल आइपुगेका छैनन् । बुधबार बन्द भएकाले तेलका गाडी बिहीबार बिहानमात्र आइपुग्ने उहाँले बताउनुभयो । बजारमा माग धेरै भएकाले तेलको अभाव हट्न अझै २ /३ दिन लाग्ने प्रवक्ता पुडासैनीको भनाई छ ।
