हप्ताभरमा सुन ५ सयले घट्यो

काठमाडौं, माघ ३ – हप्ताको अन्तिम दिन शुक्रबार सुनको भाउ स्थिर छ ।
शुक्रबार पनि सुन विहीबारकै भाउ तोलाको ५२ हजार ९ सय रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ । हप्ताभरमा भने सुनको भाउ ५ सय रुपैयाँले घटेको छ ।
आइतबार ५३ हजार ४ सय रुपैयाँ तोला रहेको सुनको भाउ सोमबारदेखि लगातार ओरालो लाग्दै शुक्रबार हप्ताको अन्तिम दिन ५२ हजार ९ सय रुपैयाँ कायम भएको हो ।
यस्तै चाँदीको भाउ ५ रुपैयाँले घटेर तोलाको ८ सय ५५ रुपैयाँ कायम भएको छ । हप्ताभरमा भने सुनको भाउ तोलामा १० रुपैयाँले घटेको हो ।
