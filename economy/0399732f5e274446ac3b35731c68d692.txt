रेष्टुरेन्ट र पाउरोटी कारखानामा अनुगमन

काठमाडौं, फागुन १८ - बजार अनुगमन टोलीले काठमाडौंका विभिन्न रेष्टुरेन्ट तथा कारखानामा छापा मारेको छ । काठमाडौंको धुम्बाराहीमा रहेको साम्बा रुम्बा इन्टरप्राइजेजको पाउरोटी कारखाना र दरबारमार्गमा रहेको चाइनिज फ्रेन्डसीप रेष्टुरेन्टमा अनुगमन टोलीले छापा मारेको हो ।

 

वाणिज्य विभाग, खाद्य तथा गुण नियन्त्रण विभाग, नागरिक न्यायीक उपभोक्त मञ्च र जिल्ला प्रशासन कार्यालयको संयुक्त टोलीले उजुरीको आधारमा छापा मारेको हो । अनुगमन टोलीले चाइनिज फ्रेन्डसिप रेष्टुरेन्टमा छापा मार्दा लेबल विनाका चीनिँया मसला प्रयोग गरिएको र एउटै फ्रिजमा सुँगुर, खसी, कुखुराको मासु राखिएकाले शिल गरिदिने भनेपछि सञ्चालकले सुधार हुने मौका दिन आग्रह गरेकाले एक हप्ता सुध्रिने मौका दिएको नागरिक न्यायिक उपभोक्ता मञ्चका अध्यक्ष सहदेव गौतमले जानकारी दिनुभयो । साम्बा रुम्बा पाउरोटी फ्याक्ट्रीमा शिल  गर्ने भनिए पनि खाद्य अनुगमन टोलीले खाद्य अनुज्ञा पत्र दिएपछि मात्र  शील गर्ने भएको अनुगमन टोलीले जानकारी दिएको छ  ।
