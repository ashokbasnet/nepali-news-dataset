म्याद नाघेका खाद्य वस्तु नष्ट

नेत्र वहादुर शाही/उज्यालो । जुम्ला, असार २१ - स्थानीय प्रशासनले जुम्ला सदरमुकामका पसल पसलमा गएर मिति नाघेका खाद्य सामानहरु जफत गरि नष्ट गरेको छ ।  जिल्ला प्रशासन कार्यालय जुम्लाको नेतृत्वमा वजारमा उद्योग वाणिज्य संघ र विभिन्न सरोकारवाला निकायहरुको सहभागितामा वजारका पसलहरुमा छापा मारि म्याद नाघेका खाद्य वस्तुहरु नष्ट गरिएको हो ।

 

नष्ट गरिएका सामानहरुमा वेसार, मशलाहरु, चकलेटहरु, विष्कुटहरु छन । वर्षायाममा कर्णाली राजमार्ग वन्दहुने सम्भावना हुने र नजिकै आएको साउनेसक्रातिको अवसर पारि कालोवजार हुन सक्ने सम्भावनालाई मध्यनजर गरि मिति नाघेका सामानहरुको अनुगमन तथा अभियान गरिएको प्रमुख जिल्ला अधिकारी शलिकराम शर्माले वताउनुभयो ।

केही महिना अगाडि वाणिज्य विभागको अगुवाईमा पनि विभिन्न पसलहरुमा छापा मारि मिति नाघेका खाद्यवस्तुहरु र औषधिहरु नष्ट गरेको थियो ।
