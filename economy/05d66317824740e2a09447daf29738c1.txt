सेयर परिसूचक नेप्से बढ्यो

काठमाडौं, वैशाख २६ – सेयर बजार परिसूचक नेप्से मंगलबार बढेको छ । नेप्सेसाढे १३ अंकले बढेर १६ सय ५० दशमलव ८१ बिन्दुमा पुगेको छ ।
सबै समूहको परिसूचक बढेको दिन मंगलबार सबैभन्दा बढी जलविद्युत समूहको परिसूचक झण्डै १ सय १६ अंकले बढेको छ भने बिमा समूहको परिसूचक ६६ अंकले उकालो लागेकोे छ । कारोबार सुरु भए लगत्तै बढ्न थालेको शेयरबजार दिउँसो केही घटेपनि फेरि बढेर १६ सय ५० विन्दु पार गरेको हो ।
६२ करोड १४ लाखभन्दा धेरैको कारोबार भएकामा सबैभन्दा धेरै सानिमा माइ हाइड्रोपावरको ४ करोड ६९ लाखभन्दा धेरैको सेयर किनबेच भएको नेपाल स्टक एक्सचेन्जले जनाएको छ ।  त्यसपछि प्राइम लाइफ इन्स्योरेन्स र प्रभु बैकको शेयर धेरै कारोबार भएको छ ।
