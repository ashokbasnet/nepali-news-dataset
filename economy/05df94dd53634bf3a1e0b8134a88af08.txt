पुननिर्माणमा इयुको १२ अर्ब बराबर सहयोग 

काठमाडौं, वैशाख १२ । युरोपियन युनियनले भूकम्पपछिको पुनर्स्थापना र पुनर्निर्माणका लागि १२ अर्ब रुपैयाँ बराबर सहयोग गर्ने भएको छ ।

इयुले १० करोड ५० लाख युरो अनुदान सहयोग गर्ने समझदारी गरेको हो ।

सहयोग सम्बन्धी समझ्दारी पत्रमा आइतबार अर्थ सचिव लोकदर्शन रेग्मी र नेपालका लागि ईयुका राजदूत रेन्जे ट्रिंकबीच हस्ताक्षर भएको हो ।

सहयोग रकम मध्ये १० करोड युरो बजेटरी सहयोग र ५० लाख युरो प्राविधिक सहयोग रहेको अर्थ मन्त्रालयले जनाएको छ ।
