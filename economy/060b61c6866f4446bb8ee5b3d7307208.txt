दशैका लागि नयाँ नोट वितरण शुरु

काठमाडौ, असोज १४ – नेपाल राष्ट्र बैंकले आइतवारदेखि दशैंका लागि नयाँ नोट वितरण शुरु गरेको छ । थापाथलीमा रहेको कार्यालयबाट नयाँ नोट साट्न सकिने राष्ट्र बैंकका प्रवक्ता भास्करमणि ज्ञवालीले जानकारी दिनुभयो । सहज रुपमा नोट सटही गर्न सकियोस् भनेर थापाथलीको कार्यालय अगाडि ३ वटा काउन्टर राखिएको उहाँले बताउनुभयो ।

 

राष्ट्र बैंकले दशैमा ५, १०, २०, ५० र १ सयका नोटको बढी माग हुने भएकाले माग अनुसारको नोट उपलब्ध गराउने जनाएको छ । अरु बैंक तथा वित्तीय संस्थामार्फत नयाँ नोट बजारमा पुर्‍याउने पनि प्रवक्ता ज्ञवालीले बताउनुभयो । सटहीका लागि बैंकसंग सय अर्ब मौज्जाद रहेकाले माग अनुसारको नयाँ नोट उपलव्ध गराउन समस्या नुहने राष्ट्र बैंकले जनाएको छ ।
