विद्युत प्राधिकरणका वरिष्ठ सहायक विरुद्ध विशेष अदालतमा मुद्दा

काठमाडौं, जेठ २२ – अख्तियार दुरूपयोग अनुसन्धान आयोगले नेपाल विद्युत प्राधिकरणका बरिष्ठ सहायक पदमा कार्यरत राजकुमार सिन्हा विरुद्ध विशेष अदालत काठमाडौंमा मुद्दा दायर गरेको छ ।
नक्कली एवम् झुटा शैक्षिक योग्यताको प्रमाणपत्र पेस गरी नेपाल विद्युत प्राधिकरणमा नियुक्ति लिएको अभियोगमा सिन्हाविरुद्ध मुद्धा दायर गरिएको अख्तियारले जनाएको छ ।
सिन्हाले सुरु नियुक्ति प्रयोजनका लागि पेस गरेको बिहार इन्टरमिडियट शिक्षा परिषद, भारतबाट सन् १९८८ मा आइएस्सी पास गरेको भनिएको शैक्षिक योग्यताको प्रमाणपत्र नक्कली देखिएकाले मुद्दा दायर गरिएको अख्तियारका प्रवक्ता श्रीधर सापकोटाले जनाकरी दिनुभयो ।
सिन्हाविरुद्ध भ्रष्टाचार निवारण ऐन, २०१७ तथा प्रचलित भ्रष्टाचार निवारण ऐन, २०५९ बमोजिम हदैसम्मको दण्ड सजायको माग दाबी गरिएको छ ।
