टर्वाईनमा समस्या आएपछि विद्युतसेवा अनियमित

स्याङजा, असोज ६ - वुटवल पावर कम्पनी अन्तर्गतको आँधीखोला जलविद्युत केन्द्रका ती ओटै टर्वाईनमा समस्या आएपछि विद्युत सेवा अनियमित भएको छ ।  स्याङजाको गल्याङमा रहेको केन्द्रमा सन्चालित तिन ओटा टर्वाईन मध्ये एउटाको जेनेरेटर विग्रीएको र दुई ओटामा शुक्रवारवाट प्राविधिक समस्या देखिएको आँधीखोला जलविद्युत केन्द्रका उत्पादन प्रमुख डोल प्रसाद खरेलले जानकारी दिनुभयो ।

 

उहाँले आईतवार सम्ममा टवाईनको मर्मत सकिने जानकारी दिनुभएको छ । ५ दशमलव १ मेगावाट विद्युत उत्पादन हुदै आएको केन्द्रमा उत्पादन पुर्ण रुपमा ठप्प भएपछि वुटवलको लाईन मार्फत सेवा नियमित गरिएको छ । तर वुटवलवाट पनि विद्युत नियमित आपूर्ति नहुने भएपछि केन्द्र मार्फत विद्युत वितरण हुदै आएका स्याङजा, पाल्पा, गुल्मी, पर्वतलगायतका जिल्लामा विद्युत आपूर्ति अनियमित भएको हो ।
वुटवल पावर कम्पनीकै प्राविधिकहरुले शुक्रवार विहानैदेखि टर्वाईनको मर्मत शुरु गरेको केन्द्रले जनाएको छ । पानी पुर्णरुपमा खाली गरेर टर्वाईनको मर्मत कार्य भईरहेको छ ।
