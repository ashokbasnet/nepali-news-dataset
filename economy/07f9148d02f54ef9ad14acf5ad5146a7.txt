अन्तर्राष्ट्रिय बजारमा भाउ घटेपछि नेपालमा पनि सुन सस्तो

काठमाडौं, चैत १३ – अन्तर्राष्ट्रिय बजारमा भाउ घटेपछि नेपाली बजारमा पनि चार दिनयता सुनको भाउ लगातार घटेको छ । सुनको भाउ गएको सोमबारदेखि लगातार घट्दै गएको हो ।
विहीबार सुनको भाउ तोलाको ५४ हजार २ सय रुपैयाँ रहेको नेपाल सुनचाँदी व्यवसायी महासंघले जनाएको छ । यो भाउ बुधबारको भन्दा ३ सय रुपैयाँले कम हो ।
अन्तर्राष्ट्रिय बजारमा सुनको भाउ बुधबार भन्दा ९ डलरले घटेर प्रतिऔंस १३ सय ३ डलर कायम भएको छ । यस्तै चाँदीपनि तोलामा १० रुपैयाँले घटेर ८ सय १० रुपैयाँमा किनबेच भइरहेको छ ।
