रोल्पाका ४ वटा लघु जलविद्युत आयोजना बन्द

रोल्पा, साउन ३१ - पहिरोेले नहर बगाउँदा रोल्पाका विभिन्न स्थानमा रहेका ४ वटा लघु जल विद्युत बन्द भएका छन् ।नहर बगाउँदा लाखौं रुपयाँको क्षति भएको चिउराघाट लघुजलविद्युत आयोजनाका अध्यक्ष श्यामलाल डाँगीले जानकारी दिनुभयो ।
लगातारको वर्षाका इरिबाङमा रहेको ६० किलोवाट क्षमता भएको कुन्पा सागुरा लघु जलविद्युत आयोजना, इरिबाङ गाविसकै ३० किलोवाट क्षमता भएको चुन्बाङखोला लघुजल विद्युत आयोजना, ओत गाविसमा रहेको ३० किलोवाट क्षमता भएको कुजिघार लघु जल विद्युत आयोजना र तालाबाङ गाविसमा रहेको ९९ किलोवाट क्षमता भएको चिउराघाट लघुजलविद्युत आयोजना बन्द भएका छन् ।
नहर बगाउँदा लाखौं रुपयाँको क्षति भएको चिउराघाट लघुजलविद्युत आयोजनाका अध्यक्ष श्यामलाल डाँगीले जानकारी दिनुभयो । विद्युत सेवा बन्द हुँदा करिब १३ सय घरधुरी अध्यारोमा बस्न बाध्य भएका छन् ।
