सुनको भाउ बढ्यो

काठमाडौं, पुस १४ –शुक्रबार सुनको भाउ तोलामा एकसय रुपैयाँले बढेको छ । सुन तोलाको ५५ हजार ७ सय रुपैयाँमा कारोबार भैरहेको नेपाल सुनचाँदी व्यवसायी महासंघले जनाएको छ । 
समग्रमा यो हप्ता सुनको भाउ तोलामा ८ सय रुपैयाँले बढेको छ । हप्ताको पहिलो दिन तोलाको ५४ हजार ९ सय रुपैयाँमा कारोबार भएको सुनको भाउ शुक्रबार ५५ हजार ७ सय रुपैयाँ पुगेको हो ।
चाँदीको भाउ भने स्थिर छ । चाँदी आज पनि हिजोजस्तै तोलाको ७ सय ४५ रुपैयाँमा कारोबार भैरहेको छ ।
