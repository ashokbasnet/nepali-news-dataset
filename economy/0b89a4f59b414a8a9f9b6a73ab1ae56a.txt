सुनको भाउ डेढसय सस्तो

काठमाडौं, साउन ३ – सुनचाँदीको भाउ विहीबार केही घटेको छ ।
सुन तोलामा १ सय ५० रुपैयाँले घटेर ५० हजार ८ सय ५० रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ । बुधबार सुनको भाउ तोलामा ५१ हजार रुपैयाँ थियो ।
अन्तर्राष्ट्रिय बजारमा भाउ घटेकाले नेपाली बजारमा पनि सुनको भाउमा गिरावट आएको महासंघले जनाएको छ । अन्तर्राष्ट्रिय बजारमा बुधबार प्रतिऔँस १२ सय ९० डलर रहेको सुनको भाउ विहीबार १२ सय ७५ डलरमा झरेको छ ।
यस्तै चाँदीको भाउ १० रुपैयाँले घटेको छ । चाँदी तोलामा ८ सय १० रुपैयाँमा किनबेच भइरहेको छ ।
