सुनचाँदीको भाउ आज पनि घट्यो

काठमाडौं, फागुन २६ – यो हप्ता लागेसँगै सुनको भाउ लगातार घटेको छ । भाउ घटेर सुन बिहीबार तोलामा ५४ हजार ३ सय रुपैयाँमा झरेको छ । बुधबार पनि सुन तोलामा ३ सय रुपैयाँले  घटेको थियो ।
अन्तर्राष्ट्रिय बजारमा सुनको भाउ घटेकाले नेपाली बजारमा पनि प्रभाव परेको नेपाल सुन चाँदी व्यवसायी महासंघले जनाएको छ । महासंघका अनुसार अन्तर्राष्ट्रिय बजारमा बिहीबार सुन प्रतिऔँस झण्डै १२ डलरले घटेको  छ ।
सुनको भाउ अझै घट्ने अनुमान पनि गरिएको महासंघले जनाएको छ । यस्तै बिहीबार चाँदीको भाउ पनि घटेको छ । तोलामा ५ रुपैयाँले घटेर चाँदी ७९५ रुपैयाँमा किनबेच भइरहेको छ ।
