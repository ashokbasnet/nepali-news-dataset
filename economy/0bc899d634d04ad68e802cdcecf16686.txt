सिन्धुपाल्चोक महोत्सव आजदेखि

सिन्धुपाल्चोक (चौतारा), मंसिर ३ — सिन्धुपाल्चोकको चौतारामा शनिबार देखि सिन्धुपाल्चोक महोत्सव सुरु भएको छ । ‘सिन्धुपाल्चोक समृद्धीको आधार, जलश्रोत पर्यटन, कृषि र व्यापार’ भन्ने नाराका साथ महोत्सव सुरु भएको हो । 

 

सिन्धुपाल्चोकमा उत्पादिन सामान, पर्यटन प्रवद्र्धन र जलविद्युतको विकास सम्वन्धी जानकारी दिन ७० वटा स्टल महोत्सवमा राखिएको छ । सात हजार रुपैयाँ शुल्क तिरेर हेलिकप्टरबाट सिन्धुपाल्चोक जिल्लाको अवलोकन गराउने महोत्सव आयोजक नेपाल उद्योग वाणिज्य संघ सिन्धुपाल्चोकले जनाएको छ । 

 

महोत्सव उद्घाटनका लागि माओवादी अध्यक्ष पुष्पकमल दाहाल प्रचण्ड, एमाले अध्यक्ष झलनाथ खनाल र नेपाली काँग्रेसका नेता शेरवहादुर देउवा चौतारा पुग्नु भएको छ । महोत्सव उद्घाटन कार्यक्रमा बोल्दै एकिकृत नेकपा माओवादीका अध्यक्ष पुष्पकमल दाहाल प्रचण्डले स्थिर र शान्त नेपाल बनाउन ठूलो दलको हैसियतले भूमिका निर्वाह गर्ने बताउनु भएको छ ।

 

माओवादी अध्यक्ष प्रचण्डले नागरिकको चाहना अनुसार काम गर्ने प्रतिवद्धता समेत जनाउनु भयो । सिन्धुपाल्चोको चौतारामा शुरु महोत्सवको उद्घाटमा प्रचण्डले देशलाई आर्थिक समृद्धीको बाटोमा लैजान सबैको सहयोग आवश्यक रहेको बताउनु भयो ।

 

एमाले अध्यक्ष झलनाथ खनालले राज्य पनुसंरचनाका लागि आयोग बनाउने सहमति उपलव्धी मुलक भएको बताउनु भयो । अध्यक्ष खनालले सात वुँदे र हिजोको सहमतिले शान्ति र संविधान निर्माणमा आशा जगाएको बताउनु भयो ।

 

काँग्रेस नेता शेर बहादुर देउवाले पछिल्लो समयमा माओवादीको भूमिका सकारात्मक देखिएकाले शान्ति र संविधान निष्कर्षमा पुग्ने आशा जागेको बताउनु भयो ।

 

सिन्धुपाल्चोको चौतारामा शुरु सिन्धुपाल्चोक महोत्सव मंसिर ७ गते सम्म चल्नेछ । सिन्धुपाल्चोक समृद्धीको आधार, जलश्रोत पर्यटन, कृषि र व्यापार भन्ने नाराका साथ शुरु महोत्सवमा ७० वटा स्टल राखिएको छ ।
