सुनको भाउ ३ सय बढ्यो

काठमाडौं, कात्तिक ३ – हप्ताको पहिलो दिन आइतबार सुन चाँदीको भाउ बढेको छ ।
शुक्रबारको तुलनामा आइतबार सुन तोलामा ३ सय रुपैयाँले बढेर ५५ हजार ३ सय रुपैयाँ पुगेको नेपाल सुन चाँदी व्यवसायी महासंघले जनाएको छ ।
शुक्रबार पनि सुनको भाउ तोलामा ५ सय रुपैयाँले बढेको थियो ।
यस्तै चाँदीको भाउ पनि तोलामा १० रुपैयाँले बढेको छ ।
आइतबार चाँदी तोलामा ९ सय २० रुपैयाँमा कारोबार भइरहेको छ । शुक्रबार चाँदीको भाउ तोलामा ९ सय १० रुपैयाँ थियो ।
