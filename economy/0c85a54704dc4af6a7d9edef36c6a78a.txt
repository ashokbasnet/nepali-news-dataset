आइएमईको भाग्यशाली विजेता छनौट

काठमाडौं, कात्तिक १७ – मलेसियास्थित रिया आइएमईले दसैँ र तिहारको अवसरमा ल्याएको ‘दसैँ तिहारमा आइएमई गर्नुहोस् घर सजाउनुहोस्’ सेवाग्राहीमूखी व्यापार प्रवद्र्धनात्मक कार्यक्रम अन्तर्गत दोश्रो तथा अन्तिम भाग्यशाली विजेता घोषणा गरेको छ । 
सफ्टवेयरमा आधारित रहेर गरिएको छनोट कार्यक्रममा रिया आइएमईका चार जना भाग्यशाली सेवाग्राहीहरु श्रीराम थापा, महेन्द्र शाह, संजितकुमार राय र राम एकवाल महतो भाग्यशाली विजेता घोषित हुनुभएको हो । सेवाग्राहीहरुले मलेसियाबाट रिया आइएमईमार्फत अक्टोबर महिनामा नेपालमा रहेका आफन्तलाई पैसा पठाउनुभएको थियो ।
स्थापनाकालदेखि नै विभिन्न स्किम ल्याउँदै आएको रिया आइएमईले यसपटकको दसैँ र तिहारलाई लक्षित गरि ‘दसैँ तिहारमा आइएमई गर्नुहोस् घर सजाउनुहोस्’ नामक सेवाग्राहीमूखी कार्यक्रम यही सेप्टेम्बर १ देखि अक्टोबर मसान्तसम्म (दुई महिना) संचालनमा ल्याएको छ । योजना अवधिमा सफ्टवेयर सिस्टममा आधारित ‘लक्की ड्र’ मार्फत पाँचजना भाग्यशाली विजेता घोषणा गरिन्छ ।
यसअघि राममणी भट्टराई पहिलो भाग्यशाली विजेताछनोट हुनुभएको थियो । भट्टराईलाई गायक सागर आले मगरले एक समारोहकाबीच उपहार प्रदान गर्नुभएको थियो । भाग्यशाली विजेताहरुले घरयासी प्रयोजनका सामाग्रीहरु वासिङ्ग मसिन, रेफ्रिजेरेटर, एलइडी टेलिभिजन, माइक्रो वेभ ओभन र स्ट्याण्ड फ्यान प्राप्त गर्नेछन् ।
