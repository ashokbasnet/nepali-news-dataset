राष्ट्र बैंकद्वारा ३२ अर्ब नयाँ नोट वितरण

काठमाडौं, कात्तिक ३ – दशैंका लागि नेपाल राष्ट्र बैंकले ३२ अर्बको नयाँ नोट वितरण गरेको छ । ५, १०, २०, ५०, १००, ५०० र १००० का गरी ३२ अर्ब रुपैयाँको नोट वितरण भएको राष्ट्र बैंकका प्रवक्ता भाष्करमणि ज्ञवालीले उज्यालोलाई जानकारी दिनुभयो ।

 

उहाँका अनुसार नयाँ नोट सटहीको काम आजदेखि सकिएको छ । भोलि शनिबार र पर्सिदेखि सार्वजनिक विदा शुरु हुने भएकाले अब नयाँ नोट साट्न बैंक खुल्ने छैनन् । राष्ट्र बैंकले गएको असोज १४ गतेदेखि नयाँ नोट वितरण शुरु गरेको थियो ।

अभाव हुन नदिन यसवर्ष पोहोरभन्दा २० प्रतिशत नयाँ नोट प्रवाह गरिएको राष्ट्र बैंकले जनाएको छ । यसवर्ष पर्याप्त नोट वितरण गरिएको बैंकले बताएपनि धेरै ठाउँमा अभाव भएको गुनासो यसवर्ष पनि सुनिएको छ ।
