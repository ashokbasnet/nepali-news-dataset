५० लाखको लगानीमा तेह्रथुममा रेन्बो ट्राउट माछाको व्यवसायिक पालन

धनकुटा, जेठ २० । तेह्रथुममा रेन्बो ट्राउट माछाको व्यवसायिक पालन सुरु गरिएको छ ।सुनसरीको इटहरीका धनराज खड्काले तेह्रथुमको लालीगुराँस नगरपालिकामा रेन्बो ट्राउट माछाको व्यवसायिक पालन सुरु गरेका हुन् ।उनले ५० लाख रुपैयाँको लागतमा सात रोपनी क्षेत्रफलमा पोखरी निर्माण गरी माछापालन गरेका हुन् ।पहिलो चरणमा दोलखाबाट ल्याएर ४२ हजार भुरा हालेका खड्काले दास्रो चरणमा पुनः नुवाकोटबाट ३० हजार भुरा ल्याएर थप गरेका छन् ।रेन्बो ट्राउट माछा पूर्वका बजारमा प्रतिकिलो १५ सय रुपैयाँमा बिक्री हुने गरेको छ ।उनले स्थानीयस्तरमै माछा खपत् गराउने उद्देश्यले करिब एक करोड रुपैयाँको लागतमा रिसोर्टसमेत सन्चालनमा ल्याएका छन् ।
