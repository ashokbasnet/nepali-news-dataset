धादिङमा भूकम्प पीडितले दोस्रो किस्ता वापतको अनुदान रकम अझै पाएनन्

जिल्ला आयोजना कार्यान्वयन इकाईले अनुदानको लागि सिफारिस गरेको भएपनि केन्द्रीय आयोजना कार्यान्वयन इकाईले जिल्ला समन्वय समितिलाई अख्तियारी दिन ढिलो गर्दा लाभग्राहीले रकम पाउन नसकेका हुन् ।

अहिलेसम्म करीब ६५ हजारले पहिलो किस्ता वापतको रकम लगेपनि आठहजार ३०० जनाले मात्र दोस्रो किस्ताका लागि निवेदन दिएका छन् । त्यस्तै, सातहजार जनाको भने जिल्ला समन्वय समितिमा जिल्ला कार्यान्वयन इकाईले सिफारिस गरेको इकाईका प्रमुख दिलिप भण्डारीले जानकारी दिए ।

यसैगरी, तेस्रो किस्ताको रकमका लागि भने अहिलेसम्म ३५ जनाको मात्र निवेदन परेको जिल्ला इकाईले जानकारी गराएको छ ।
