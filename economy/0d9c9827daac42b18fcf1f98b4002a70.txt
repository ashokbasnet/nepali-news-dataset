२५ लाख ऋण खोजेर स्थानीयले बनाए सडक, काभ्रेको डाँडापारीमा गुड्न थाले गाडी (भिडियोसहित)

राजाराम गौतम (इमेज)काभ्रे, जेठ २० । काभे्रको विकट क्षेत्रकारुपमा चिनिने डाँडापारीमा स्थानीयले आफ्नै पहलमा सडक निर्माण गरेका छन् ।सडक निर्माणसँगै गाईवस्तु हिँड्ने बाटोमा अहिले गाडी गुड्न थालेका छन् ।विकट क्षेत्रकारुपमा चिनिने काभे्रको डाँडापारी क्षेत्रको वनखु गाउँ विकास समितिमा स्थानीयले ऋण खोजेरै रकम संकलन गरी मोटरबाटो निर्माण गरेका छन् ।सडक सञ्जालसँग जोडिएसँगै डाँडापारीबासीमा खुसियाली छाएको छ ।कुल ३८ लाखको लागतमा निर्माण भएको सडकमा ११ लाख ५० हजार संसद विकास कोषबाट र अरु बाँकी सबै स्थानीयले ऋण गरेर बाटो निर्माण गरेका हुन् ।२५ लाख ५० हजार रुपैयाँ रकम स्थानीयले ऋण खोजी निर्माण गरिएको उक्त बाटोको अन्तिम खन्ड सिन्धुलीको रामपुरदेखि बनुखुसम्म हाल २८ किलोमिटर निर्माण गरिएको हो ।बनेपा–बीपी राजमार्ग–माम्ती पिप्ले–भीमखोरीको पौवा–सिन्धुलीको रामपुर हुँदै डाँडापारीको बनखु जाने सडक ट्रयाक खुलेर नियमित बससेवासमेत सुरु गरिएको छ । एक रिपोर्ट (विस्तृत भिडियोमा हेर्नुहोस्) ।
