भाटभटेनीको ११औं शाखा धरानमा,  सर्वसाधारणलाईसमेत शेयार बिक्री गर्ने तयारी

सुनसरी, वैशाख ३ । भाटभटेनी सुपरस्टोर पब्लिक कम्पनीमा जाने भएको छ ।कम्पनीलाई आम नेपालीको सुपरस्टोर बनाउने आकांक्षाअनुसार आगामी वर्षमा सर्वसाधारणलाईसमेत शेयर बिक्री गर्ने तयारी गरिरहेको सन्चालक मीनबहादुर गुरुङले बताएका छन् ।आफ्नो ११औं शाखा सुनसरीको धरानमा सन्चालनमा ल्याउँदै सन्चालक गुरुङले भाटभटेनी पब्लिक कम्पनीमा जान लागेको बताएका हुन् ।५१ करोडको लगानीमा पाँचतले सुविधा सम्पन्न भवनबाट भाटभटेनीले धरानमा पनि कारोबार सुरु गरेको हो ।धरानको यो शाखा मोफसलमा दोस्रो हो । भाटभेटनीले मोफसलमा पहिलो शाखा पोखरामा खोलेको थियो ।भाटभटेनीले हालसम्म ५ हजार बढीलाई रोजगारी दिएको र धरानको शाखामा दुई सयजनाले रोजगारी पाएको सन्चालक मीनबहादुर गुरुङले बताए ।
