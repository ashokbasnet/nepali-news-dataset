कोरियाका सभामुख चेम्बर प्रतिनिधिबीच छलफल

काठमाडौं, वैशाख १३ । गणतन्त्र कोरियाका राष्ट्रियसभाका सभामुख छङ उइ ह्वाले नेपालले नयाँ सम्विधानमार्फत् चाँडै नै आर्थिक सम्बृद्धि हासिल गर्ने विश्वास व्यक्त गरेका छन् ।सोमबार नेपाल चेम्बर अफ कमर्सका प्रतिनिधिसँगको भेटघाट कार्यक्रमका अवसरमा सभामुखले उक्त कुरा बताएका हुन् ।सभामुख छङले नयाँ सम्विधानले नेपालमा राजनैतिक स्थीरता हुने र आर्थिक विकासमा मद्दत पुग्न जाने विश्वास व्यक्त गरे ।उनले नेपाल र कोरियाबीचको सम्बन्धबारे चर्चा गर्दै नेपाल कोरियाको असल छिमेकी भएको बताए ।उनले दुई देशबीचको सम्बन्धलाई अझ प्रगाढ बनाउन निजी क्षेत्रले महत्वपूर्ण भूमिका निर्वाह गर्न सक्नेपनि बताएका थिए ।सो अवसरमा चेम्बर अध्यक्ष राजेशकाजी श्रेष्ठले उच्चस्तरीय कोरियन प्रतिनिधिमन्डललाई स्वागत् गर्दै सभामुख छङको नेपाल भ्रमणले दुई देशबीचको सम्बन्ध विस्तारमा ठोस मद्दत पुग्न जाने विश्वास व्यक्त गरे ।उनले कोरियाली उत्पादनहरु नेपालमा प्रख्यात रहेकाले नेपालमै उत्पादन गर्नसमेत कोरियाली लगानीकर्तालाई अनुरोध गरे ।उनले कोरियासँग नेपालको व्यापारघाटाबारे चर्चा गर्दै नेपालमा उत्पादित वस्तुहरुको कोरियामा प्रवद्र्धन गर्नसमेत भ्रमण प्रतिनिधिमन्डललाई अनुरोध गरे ।
