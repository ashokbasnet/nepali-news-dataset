आदिवासीका लागि गरिबी निवारण कोषको कार्यक्रम बढी प्रभावकारी : विश्व बैंक

काठमाडौँ, ३ जेठ । आदिवासीको उत्थानसम्बन्धी विभिन्न कार्यक्रममध्ये गरिबी निवारण कोषद्वारा सञ्चालित कार्यक्रम निकै प्रभावकारी रहेको विश्व बैंकले जनाएको छ ।विश्व बैंकले संसारभर सन्चालन गरेका कार्यक्रमको मूल्यांकनका आधारमा हालै आफ्नो वेबसाइटमा प्रकाशित आलेखमा नेपालमा कोषले सन्चालन गरेको गरिबी निवारण कार्यक्रमबाट आदिवासीका बासिन्दा बढी लाभान्वित भएको देखाएको छ ।बैंकले सन् २०१४ मा गरेको एक अध्ययनलाई आधार मान्दै आदिवासी समुदायमा कोषको कार्यक्रमबाट झन्डै १८.५ प्रतिशत गरिबीको दर कम भएको देखिन्छ ।कोषको कार्यक्रमबाट लाभान्वित करिब सात लाख घरधुरीमध्ये एक तिहाइभन्दा बढी अदिवासी जनजातिका परिवार रहेको कोषका कार्यकारी निर्देशक नहकुल केसीले जानकारी दिए ।कोषबाट सन्चालित कार्यक्रम सामुदायिक संस्थामार्फत् कार्यान्वयन हुने र ती संस्थाको अध्यक्ष दलित, आदिवासी, जनजाति र महिला नै हुनुपर्ने व्यवस्था छ ।नेपाल सरकार र विश्व बैंकको सहयोगमा हाल कोषले देशका ५५ जिल्लामा आफ्ना कार्यक्रम सन्चालन गर्दै आएको छ । रासस
