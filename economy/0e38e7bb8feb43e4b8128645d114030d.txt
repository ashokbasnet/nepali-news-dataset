बुधबार सुनको भाउमा २०० ले वृद्धि

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुनको मूल्य तोलामा २०० रुपैयाँले उकालो लागेर तोलाको ५७ हजार ५०० रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सुनको मूल्य मंगलबार पनि तोलामा ३०० रुपैयाँले उकालो लागेर तोलाको ५७ हजार ३०० रुपैयाँमा कारोबार भएको थियो ।

बुधबार चाँदीको भाउ भने स्थिर रहेर तोलाको ७९० रुपैयाँमै कारोबार भएको महासंघले जनाएको छ ।

बुधबार साँझसम्म अन्तर्राष्ट्रिय बजारमा सुन प्रतिऔंस १३ सय ४४ डलर हाराहारीमा कारोबार भएको थियो ।
