विदेशी लगानी भित्र्याउन ४ वटा समिति गठन

काठमाडौं, फागुन २३ - लगानी सम्मेलनमा अन्तर्राष्ट्रिय लगानीकर्ताहरुले देखाएको उत्साहप्रद इच्छालाई परिणाममा बदल्न भन्दै सरकारले काम सुरु गरेको छ ।
लगानी सम्मेलनका बखतमा लगानी कर्ताहरुले उठाएका बिषयहरुलाई संवोधन गरी लगानी मैत्री वातावरण निर्माण गर्न उद्योग मन्त्रालयले ४ वटा समिति गठन गरेको छ । 
उद्योग मन्त्रालयमा भएको पत्रकार सम्मेलनमा उद्योग मन्त्री नवीन्द्रराज जोशीले नेपाल लगानी सम्मेलनमा लगानीका लागि विदेशी लगानीकर्ताहरुले देखाएको इच्छालाई कार्यान्वयन गरी परिणाममा पुर्‍याउन आफ्नै अध्यक्षतामा विभिन्न सरोकारवाला मन्त्रालयका मन्त्रीहरुसमेत सम्मिलित विदेशी लगानी सम्बन्धी उच्चस्तरीय समिति गठन गरिएको जानकारी दिनुभयो । 
उद्योग मन्त्रीको अध्यक्षतामा गठित २१ जनाको उच्चस्तरिय समितिमा भौतिक योजना, वाणिज्य, पर्यटन र उर्जा मन्त्रीसमेत सदस्य रहनु भएको छ । यसैगरी राष्ट्रिय योजना आयोगको उद्योग हेर्ने सदस्यको संयोजकत्वमा विदेशी लगानी सम्वन्धी नीति उपसमिति गठन गरिएको छ  ।
११ जना सदस्य रहनेसमितिमा निजी क्षेत्रको समेत सहभागिता रहने व्यवस्था मिलाईएको छ । उद्योग मन्त्रालयका सचिव शंकरप्रसाद कोइरालाको संयोजकत्वमा विदेशी लगानी प्रवद्र्धन उप समिति गठन गरिएको छ ।
११ जना सदस्य रहेकोसमितिमा विभिन्न सरोकारवाला मन्त्रालयका सह-सचिवहरु सदस्य रहेने व्यवस्था गरिएको छ । यसैगरी लगानी वोर्डका प्रमुख कार्यकारी अधिकृत महाप्रसाद अधिकारीको संयोजकत्वमा विदेशी लगानी सम्वन्धी परियोजना उप समिति गठन गरिएको छ । यो समितिमा पनि ११ जना सदस्यहरु रहने व्यवस्था गरिएको छ । 
पत्रकार सम्मेलनमा उद्योग मन्त्री नवीन्द्रराज जोशीले लगानी प्रवद्र्धनका लागि सजिलो बनाउन औद्योगिक व्यवसाय ऐनमा व्यवस्था भएको एकद्वार नीतिको कार्यान्वयनलाई यथाशिघ्र कार्यान्वयनमा लैजाने गरी प्रकृया शुरु गरिएको बताउनुभयो । 
लगानी सम्मेलनमा नेपालमा लगानी गर्न ईच्छा व्यक्त गर्ने लगानीकर्ताहरुलाई धन्यवाद दिँदै उद्योग मन्त्री जोशीले उहाँहरुसँग निरन्तर समन्वय गरी जति सक्दो चाँडो लगानी भित्र्याउन गठित समिति तथा उप समितिले काम शुरु गरिसकेको बताउनुभयो । 
लगानी सम्मेलनका क्रममा सहभागी क्यानाडाको सरकारी स्वामित्वको जलविद्युत कम्पनी क्यूमेकले नेपालको जलविद्युत विकासमा लगानी गर्ने चासो देखाएको समेत उद्योग मन्त्री जोशीले बताउनुभयो । 
समितिको विवरण
(१)    विदेशी लगानी सम्वन्धी उच्च स्तरीय समितिः 
माननीय मन्त्री,  उद्योग    मन्त्रालय                संयोजक
माननीय मन्त्री, वाणिज्य  मन्त्रालय                सदस्य
माननीय मन्त्री, पर्यटन     मन्त्रालय                सदस्य
माननीय मन्त्री, उर्जा     मन्त्रालय                सदस्य
माननीय मन्त्री, भौतिक योजना तथा यातायात मन्त्रालय     सदस्य
माननीय राज्य मन्त्री, उद्योग मन्त्रालय                सदस्य
माननीय सदस्य (उद्योग हेर्ने), राष्ट्रिय योजना आयोग         सदस्य
गभर्नर, नेपाल राष्ट्र बैंक                    सदस्य
सचिव, उद्योग मन्त्रालय                            सदस्य
सचिव,    अर्थ मन्त्रालय                        सदस्य
सचिव, वाणिज्य  मन्त्रालय                    सदस्य
सचिव, पर्यटन     मन्त्रालय                    सदस्य
सचिव, उर्जा मन्त्रालय                        सदस्य
प्रमुख कार्यकारी अधिकृत, लगानी बोर्ड                सदस्य
अध्यक्ष, नेपाल उद्योग बाणिज्य महासंघ             सदस्य
अध्यक्ष, नेपाल उद्योग परिसंघ                    सदस्य
अध्यक्ष, नेपाल चेम्वर अफ कमर्स                  सदस्य
सह सचिव, औ.प्र. महाशाखा, उद्योग मन्त्रालय             सदस्य सचिव 
विदेशी लगानी सम्वन्धी नीति समन्वय उप समिति 
माननीय सदस्य (उद्योग हेर्ने), राष्टिय योजना आयोग         अध्यक्ष
सह सचिव, वाणिज्य  मन्त्रालय                    सदस्य
सह सचिव, पर्यटन मन्त्रालय                    सदस्य
सह सचिव,, उर्जा मन्त्रालय                    सदस्य
सह सचिव,, उद्योग मन्त्रालय                            सदस्य
सह सचिव, अर्थ मन्त्रालय                    सदस्य
प्रतिनिधि, नेपाल उद्योग बाणिज्य महासंघ             सदस्य
प्रतिनिधि, नेपाल उद्योग परिसंघ                    सदस्य
प्रतिनिधि,, नेपाल चेम्वर अफ कमर्स                  सदस्य
सह सचिव, (उद्योग हेर्ने), रा.यो.आ.                सदस्य    सचिव    
          
विदेशी लगानी प्रवर्द्धन उपसमिति 
सचिव, उद्योग मन्त्रालय                     संयोजक
सह सचिव, अर्थ मन्त्रालय                सदस्य
सह सचिव, वाणिज्य मन्त्रालय                सदस्य
सह सचिव, पर्यटन मन्त्रालय                सदस्य
सह सचिव, उर्जा मन्त्रालय                 सदस्य
प्रतिनिधि, नेपाल उद्योग बाणिज्य महासंघ         सदस्य
प्रतिनिधि, नेपाल उद्योग परिसंघ                सदस्य
प्रतिनिधि, नेपाल चेम्वर अफ कमर्स              सदस्य
सह सचिव, औ. प्र. महाशाखा, उद्योग मन्त्रालय        सदस्य सचिव 
विदेशी लगानी सम्बन्धी परियोजना समन्वय उप समिति 
    प्रमुख कार्यकारी अधिकृत, लगानी बोर्ड             संयोजक
    सह सचिव, उद्योग मन्त्रालय                सदस्य
    सह सचिव, अर्थ मन्त्रालय                सदस्य
    सह सचिव, वाणिज्य मन्त्रालय                सदस्य
    सह सचिव, पर्यटन मन्त्रालय                सदस्य
    सह सचिव, उर्जा मन्त्रालय                       सदस्य
    सह सचिव, राष्ट्रिय योजनाको सचिवालय           सदस्य
    प्रतिनिधि, नेपाल उद्योग बाणिज्य महासंघ         सदस्य
    प्रतिनिधि, नेपाल उद्योग परिसंघ                सदस्य
    प्रतिनिधि,, नेपाल चेम्वर अफ कमर्स              सदस्य
    सह सचिव, लगानी बोर्ड                 सदस्य सचिव
