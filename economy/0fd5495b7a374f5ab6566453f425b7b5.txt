​पासाङको उपचारमा मलेसियाबाट ४१ हजार सहयोग

इलाम, चैत्र १४– देउमाई ५ निवासी पासाङ गोले (भान्द्रे) को उपचारको लागि प्रवासी इलामेली जनसम्पर्क मञ्च मलेसियाले ४१ हजार रुपैयाँ सहयोग गरेको छ ।
भिमबहादुर गोलेका छोरा पासाङ जण्डिस र फोक्सो सम्बन्धि समस्याले थलिनु भएको छ । सुकुम्बासी भिमबहादुर पनि अपाङ्ग भएकोले छोराको उपचारका लागि मलेशियाबाट सहयोग गरिएको मञ्चका अमित कुमार श्रेष्ठले जानकारी दिनुभयो । 
मलेसियामा कार्यरत इलामेलीबाट सहयोग रकम संकलन गरेर पठाइएको रकम विरामीका आफन्तलाई हस्तान्तरण गरिएको छ । इलाम अस्पतालले रेफर गरेपछि उहाँको अहिले विर्ता सिटी अस्पताल विर्तामोडमा उपचार भइरहेको छ ।
