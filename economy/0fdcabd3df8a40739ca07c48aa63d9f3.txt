व्यवसायीको विधानमा अझै श्री ५ को सरकार !

काठमाडौं, चैत २५ – उद्योगी व्यवसायीहरुको छाता संगठन नेपाल उद्योग वाणिज्य महासंघ यतिबेला नयाँ नेतृत्व खोज्ने प्रक्रियामा छ ।
मनग्गे पैसा खर्च गर्न सक्ने व्यवसायीहरु तामझामका साथ चुनावी प्रचारमा जुटेका छन् । नयाँ नेपाल निर्माण गर्ने भन्दै ठुलाठुला भाषण गर्ने उनीहरु आफैंलाई भने अझै नयाँ नेपालले छुन नसकेको देखिन्छ ।
देशमा गणतन्त्र आएको आधा दशक नाघिसकेपनि महासंघको विधानमा अहिले पनि श्री ५ को सरकार उल्लेख रहेको पाइएको छ । गणतन्त्र घोषणापछि उद्योग वाणिज्य महासंघको नेतृत्व कुशकुमार जोशी र सुरज वैद्यले सम्हालिसक्नुभएको छ । अहिले नयाँ नेतृत्वका लागि उम्मेदवारी घोषणा भइसकेको छ ।
महासंघको अध्यक्षका लागि बरिष्ठ उपाध्यक्ष भाष्करराज राजकर्णिकार र उपाध्यक्ष प्रदीपजंग पाण्डेले उम्मेदवारी घोषणा गर्नु भएको छ । जोशी र वैद्यको कार्यकालमा रहिसकेका र अहिले अध्यक्षका उम्मेदवार राजकर्णिकारले महासंघको विधानमा अहिलेपनि श्री ५ को सरकार रहेको खुलासा गर्नुभएको हो ।
काठमाडौंमा भएको कार्यक्रममा राजकर्णिकारले विधानमा श्री ५ को सरकार रहेकाले विधान संसोधन गर्नुपर्ने बताउनुभयो । महासंघको विधानमा अझैपनि श्री ५ को सरकार नै उल्लेख भईरहेको हुँदा त्यसलाई नेपाल सरकार बनाउने र विधानमा अन्य महत्वपूर्ण संसोधन गर्नुपर्ने राजकर्णिकारले बताउनुभयो ।
२०४९ सालमा बनेको महासंघको विधान पाचौं पटक २०६२ सालमा संसोधन भएको थियो ।
महासंघको विधानको परिच्छेद सात ५१ (ख) ३ मा यस्तो लेखिएको छ ।
