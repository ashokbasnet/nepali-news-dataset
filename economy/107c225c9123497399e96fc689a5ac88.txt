लोडसेडिङ घटाउने विषयमा प्रधानमन्त्रीले छलफल गर्दै

काठमाडौं, पुष ६ – लोडसेडिङ कम गर्ने विषयमा आज प्रधानमन्त्री डा. बाबुराम भट्टराईले छलफल गर्दै हुनुहुन्छ । अल्पकालिन र दीर्घकालिन रुपमा लोडसेडिङ कम गर्ने विषयमा भट्टराईले उर्जा मन्त्रालयका अधिकारीसँग छलफल गर्ने कार्यक्रम तय भएको उहाँको नीजि सचिवालयले जनाएको छ । 

 

उर्जामन्त्रालयले तत्काल लोडसेडिङ्ग कम गर्ने विकल्पको रुपमा डिजल प्लान्टको अवधारणा अघि सारेको छ  । मन्त्रालयले २ सय मेगावाटको डिजल प्लान्ट जडानको तयारी गरिरहेको छ ।  

 

मंगलबारदेखि लोडसेडिङ बढेर हप्तामा ६९ घण्टा पुगेपछि दैनिक जनजीवन प्रभावित बनेको छ । अहिले हप्तामा दैनिक २ पटकका दरले ४ दिन ११ घण्टा, एक दिन १० घण्टा र एक दिन ९ घण्टा लोडसेडिङ हुन्छ । हप्तामा एक दिन भने एकै पटक ६ घण्टा लोडसेडिङ हुन थालेको छ ।
