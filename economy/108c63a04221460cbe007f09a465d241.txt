पुराना गाडीहरु हेर्ने इच्छा छ ? आर्ट काउन्सिल जानोस् !

काठमाडौं, जेठ १ । राजधानीको नेपाल आर्ट काउन्सिलमा शनिबारदेखि भिन्टेज मोटर एक्स्पो–२०१६ सुरु भएको छ ।भिन्टेज एन्ड क्लासिक मोटर इन्क नेपालले आयोजना गरेको एक्स्पोको संस्कृति पर्यटन तथा नागरिक उड्डयनराज्यमन्त्री बलबहादुर महतले उद्घाटन गरे ।प्रदर्शनीमा भक्सवागन, फोर्ड, अस्टिन, क्रिस्लर, मर्सिडिज, भल्भो, डेमलर, बीएमडब्ल्यु बक्सर, मिनी कुपर, सुपर विटललगायतका कम्पनीका पुराना गाडीहरु राखिएका छन् ।प्रदर्शनीकै अवसरमा नेपालको ऐतिहासिक गाडीहरुको फोटो प्रदर्शनी, भिन्टेज गाडीहरुमा पेन्टिङ एवं ऐतिहासिक गाडी संरक्षणसम्बन्धी जानकारी प्रदान गरिएको छ ।जेठ ३ गतेसम्म चल्ने प्रदर्शनीमा अटोमोबाइल क्षेत्रका व्यवसायी, संरक्षणकर्ता, नीति–निर्माता, कला क्षेत्रका व्यक्तिहरु एवं विद्यार्थीहरुको विशेष सहभागिता रहने आयोजकको विश्वास छ ।यस्ता ऐतिहासिक गाडीहरुको संरक्षण, संवद्र्धन एवं प्रचार–प्रसार गर्नसके यसले नेपालको पर्यटन प्रवद्र्धनमासमेत सहयोग पुग्ने आयोजककोे दाबीे छ ।
