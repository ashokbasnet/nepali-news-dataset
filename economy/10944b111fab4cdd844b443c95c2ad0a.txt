बुटवलमा आजदेखि लुम्बिनी एक्स्पो

बुटवल, पुस ६ – रुपन्देहीको बुटवलमा शुक्रबारदेखि लुम्बिनी एक्स्पो २०१२ तथा अन्तर्राष्ट्रिय व्यापार मेला सुरु हुँदैछ । मेलाको एमाले अध्यक्ष झलनाथ खनालले उद्घाटन गर्ने कार्यक्रम छ ।

‘स्वरोजगार, आत्मनिर्भरता हाम्रो आधार, शहरदेखि गाउँसम्म व्यापार बिस्तार’ भन्ने नाराका साथ बुटवल मण्डपमा हुन लागेको लुम्बिनी एक्स्पो पुस १७ गतेसम्म चल्नेछ ।

मेलामा अटो पेभेलियन, कृषि प्रविधि, सेवामुलक, सूचना प्रविधि, इलेक्ट्रोनिक्स, जुत्ताचप्पल, दैनिक उपभोग्य सामान, गार्मेन्ट्स, निर्माण सामग्री, घरेलु तथा हस्तकला र होटल तथा रेष्टुरेन्टका सहित ६ सय स्टल रहने आयोजक रुपन्देही व्यापार संघका अध्यक्ष टंक पोखरेलले वताउनुभयो   ।

औद्योगिक क्षेत्रको सन्तुलित विकास गरी कृषि र उद्योगमा आधारित निर्यात प्रवर्द्धनमा मेलाले जोड दिने आयोजकले बताएका छन् । मेलाको करिब पाँच लाख दर्शकले अवलोकन गर्ने र २५ करोड रुपैयाँको कारोबार हुने अनुमान गरिएको छ ।
