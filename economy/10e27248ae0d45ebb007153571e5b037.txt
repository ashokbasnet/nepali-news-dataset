चुहानडाँडा सहकारीयुक्त गाउँ घोषणा

तेह्रथुम, चैत २९ – तेह्रथुमको आठराई गाउँपालिका–६ स्थित चुहानडाँडाका सबै घरधुरी सहकारीमा आवद्ध भएपछि सहकारीयुक्त गाउँ घोषणा गरिएको छ ।
२०६६ सालमा सुरु भएको सहकारीमा साबिक चुहानडाँडा गाविसका ६ सय ८१ घरधुरी नै शेयर सदस्य बनेपछि जिल्लाकै पहिलो सहकारीयुक्त गाउँ घोषणा गरिएको हो ।
सुरुमा १५ महिला र २३ पुरुष गरी ३८ जनाबाट सुरु भएको संस्थामा अहिले यहाँका सबै घर आवद्ध भएको व्यवस्थापक कृष्ण बाँस्कोटाले बताउनुभयो ।
संस्थामा अहिले ४४ लाख ८७ हजार ४ सय ८४ रुपैयाँ निक्षेप संकलन भएको छ । अहिले ३ सय ६६ महिला र ३ सय १५ जना पुरुष सदस्य छन् ।
