एभरेष्टले नगद ५० र बोनस सेयर १० प्रतिशत दिने
२३ भदौ, काठमाडौं । एभरेष्ट बैंक लिमिटेडले गत आर्थिक वर्षको मुनाफाबाट सेयरधनीलाई नगद ५० प्रतिशत र बोनस सेयर १० प्रतिशत दिने प्रस्ताव गरेको छ ।

बैंक सञ्चालक समितिको उक्त निर्णय नेपाल राष्ट्र बैंकबाट स्वीकृति लिई आगामी साधारणसभामा पेश गरिनेछ ।
बैंकको सेयर मूल्य १८०० रुपैयाँको हाराहारी रहेको छ । जसको आधारमा सेयरधनीले नगद र बोनस गरी वास्तवमा प्रतिकित्ता २१२ प्रतिशत बराबरको लाभ पाउने भएका छन् ।
एभरेष्टले प्रतिसेयर ९१.८८ रुपैयाँ आम्दानी हुने गरी गत आर्थिक वर्ष २०६९-०७० मा १ अर्ब ४७ करोड रुपैयाँ खुद मुनाफा आर्जन गरेको जनाएको छ ।
यस बैंकको चुक्ता पुँजी १ अर्ब ६० करोड रुपैयाँ रहेको छ । नेपाल राष्ट्र बैंकले आगामी पुससम्म २०७१ सालभित्र २ अर्ब चुक्ता पुँजी पुर्‍याउने योजना पेश गर्न निर्देशन दिएको छ । तर प्रस्तवित बोनस सेयरबाट चुक्ता पुँजी १ अर्ब ७६ करोड रुपैयाँ मात्र पुग्छ ।
नेपाल राष्ट्र बैंकले आगामी पुससम्म २०७१ सालभित्र २ अर्ब चुक्ता पुँजी पुर्‍याउने योजना पेश गर्न निर्देशन दिएको छ । तर प्रस्तवित बोनस सेयरबाट चुक्ता पुँजी १ अर्ब ७६ करोड रुपैयाँ मात्र पुग्छ ।
प्रतिसेयर आम्दानीमा नबिल बैंकलाई १२ पैसाले जितेको एभरेष्टले सेयरधनीलाई दिने लाभ भने नबिलले भन्दा कम प्रस्ताव गरेको छ । नबिलले ४० प्रतिशत नगद र २५ प्रतिशत बोनस सेयर दिएको थियो । समग्रमा नबिलले ६५ प्रतिशतको प्रतिफल प्रस्ताव गरेको छ ।
१८०० रुपैयाँकै हाराहारी सेयर मूल्य रहेको नबिल बैंकका सेयरधनीले उक्त लाभांशबाट वास्तवमा प्रतिकित्ता करिब ३७७ रुपैयाँ लाभ पाउने छन् ।

