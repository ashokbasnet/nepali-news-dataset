बिराटलक्ष्मीले २७ प्रतिशत बोनस सेयर दिने
२५ भदौ, काठमाडौं । बिराटलक्ष्मी विकास बैंकले गत आर्थिक वर्षको मुनाफाबाट सेयरधनीलाई २७ प्रतिशत बोनस सेयर दिने प्रस्ताव गरेको छ ।
बैंक सञ्चालक समितिको बैठकले उक्त निर्णय गरेको हो । यो प्रस्ताव नेपाल राष्ट्र बैंकबाट स्वीकृति लिई आगामी साधारणसभामा पेश गर्नुपर्ने छ ।
बैंकले प्रतिसेयर ३४.४८ आम्दानी हुने गरी ६ करोड ६९ लाख रुपैयाँ आम्दानी गरेको थियो । बैंकको चुक्ता पुँजी १९ करोड ६० लाख रुपैयाँ रहेको छ ।
 

