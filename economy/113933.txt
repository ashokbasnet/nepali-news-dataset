हाम्रो विकास बैंकले १३.५ प्रतिशत लाभांश दिने

२५ भदौ, काठमाडौं । नुवाकोटस्थित हाम्रो विकास बैंक लिमिटेडले १३।५ प्रतिशत नगद लाभांश दिने प्रस्ताव गरेको छ । बैंकको आइतबार सम्पन्न सञ्चाक समिति बैठकले सो निर्णय गरेको सञ्चालक दिनेश आचार्यले जानकारी दिनुभयो ।
बैंकको लाभांश राष्ट बैंकले स्विकृति गरेपपछि साधारणसभामा पेश गरिनेछ । बैंकले गत महिना मात्र सर्वसाधारणमा सेयर बाँडफाँट गरेको थियो । यस बैंकले मर्जरको लागि अन्य बैंकसँग कुरा अघि बढाउने निर्णय गरेको छ ।
हाम्रो विकास बैंकले गत आवमा प्रतिसेयर १७ रुपैयाँ आम्दानी हुने गरी ७३ लाख रुपैयाँ खुद मुनाफा आर्जन गरेको छ । बैंकको चुक्ता पुँजी ४ करोड २१ लाख रुपैयाँ छ ।

