बैंक नहुँदा स्थानीयलाई सास्ती, बजार क्षेत्रमा पनि बैंक छैन

जिल्ला सदरमुकामसँगै अरु बजारमा बैंक तथा वित्तीय संस्था थपिनेक्रम भएपनि छथरको मूख्य व्यापारिक केन्द्र शुक्रबारे बजारमा भने अहिलेसम्म कुनै बैंक खुलेका छैनन् । बैंक नहुँदा स्थानीयले भरपर्दो कारोबार गर्न बसन्तपुर हुँदै सदरमुकाम म्याङलुङ वा धनकुटासम्म पुग्नुपर्ने बाध्यता छ ।

कृषि विकास बैंक नहुँदा कृषिमा जिल्लाकै पकेट क्षेत्रका रुपमा विकास भइरहेको यस क्षेत्रका किसानले उल्लेख्य उन्नति गर्न सकेका छैनन् ।

शुक्रबारे बजारमा रहेको कृषि विकास बैंकको शाखा द्वन्द्वकालमा विस्थापित भएको थियो । सो बैंक पुनःस्थापना गरिदिन पटक पटक माग गरे पनि निर्णय नहुँदा अप्ठ्यारो परेको गुनासो स्थानीयको छ ।
