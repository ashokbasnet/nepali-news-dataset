गण्डकी बैंकद्वारा १४ प्रतिशत नगद प्रस्ताव
३० भदौ, काठमाडौं । गण्डकी विकास बैंक लिमिटेडले गत आवको मुनाफाबाट सेयरधनीलाई १४ प्रतिशत नगद लाभांश दिने प्रस्ताव गरेको छ ।

बैंक सञ्चालक समितिको उक्त प्रस्ताव नेपाल राष्ट्र बैंकबाट स्वीकृति लिई आगामी साधारणसभामा पेश गरिनेछ । बैंकले गत आवमा प्रतिसेयर २३ रुपैयाँ आम्दानी हुने गरी ५ करोड ७७ लाख रुपैयाँ खुद मुनाफा गरेको छ । बैंकको चुक्ता पुँजी २५ करोड रुपैयाँ रहेको छ ।

