दुईथरी ग्यास सिलिण्डर कार्यान्वयनमा चासो

काठमाडौं, मंसिर ७ – दुईथरी ग्यास सिलिण्डरलाई कार्यान्वयनमा ल्याउनका लागि उपभोक्ता कार्ड प्रमाणीकरणलाई तीब्र पारिने भएको छ । सरकारले एक हप्ताभित्र दुई रंगको ग्याँस सिलिण्डर प्रयोगमा ल्याउने निर्णय कार्यान्वयन गर्न बुधबार सम्बन्धित निकायलाई निर्देशन दिएपछि प्रमाणीकरणलाई तीब्र पार्न लागिएको हो ।  

 

सिलिण्डरलाई कार्यान्वयनमा ल्याउने मुख्य आधार भनेको कार्ड प्रमाणीकरण भएकाले पहिले कार्यान्वयन गर्नू पर्ने बिक्रेताको भनाई छ । उपत्यकामा ३ लाख भन्दा बढीले ग्यास उपभोक्ता कार्डका लागि फारम भरेका छन् भने झण्डै १ लाख फारम प्रमाणीकरणका लागि नेपाल आयल निगममा पठाईएको छ ।

केही उद्योगीहरुको असहयोगका कारण प्रमाण्ीकरणमा ढिलाई भएको थियो । सरकारले दरिलो कार्यविधि ल्याए दुई थरीका ग्यास सिलिण्डर कार्यान्वयनमा आउने सम्भावना बढेको ग्यास बिक्रेता संघका अध्यक्ष चन्द्रबहादुर थापाले बताउनुभयो ।

बजारमा ग्यासको आपूर्तीमा सहजता  र घाटा न्यूनीकरणका लागि दुई थरीका सिलिण्डरको योजना ल्याएकाले यसको कार्यान्वयनका लागि दरिलो कार्यविधिको आवश्यक रहेको उहाँको भनाई छ ।

सरकारले दुई रंगको सिलिण्डरको व्यवस्थाका लागि अटेर गर्ने उद्योगलाई ग्याँस खरीद आदेश अनुमतिपत्र (पीडीओ) नदिन  आयल निगमलाई निर्देशन दिएको छ ।

सरकारले उपभोक्ताका लागि रातो र व्यवसायका लागि निलो रंगको सिलिण्डर ल्याउने तयारी गरेको छ ।
