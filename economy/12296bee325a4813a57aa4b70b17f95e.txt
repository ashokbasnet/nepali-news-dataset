थिमी नगरपालिकाको बजेट १५ करोड ७१ लाख रुपैयाँ

भक्तपुर, माघ ३ - मध्यपुर थिमी नगरपालिकाको २१ औं नगरपरिषदले आगामी आर्थिक वर्ष ०७०/०७१ का लागि १५ करोड ७१ लाख ३५ हजाररुपैयाँको वजेट नीति तथा कार्यक्रम पारित गरेको छ ।

नगरपालिकाका कानून अधिकृत केशव सिलवाललेनगरपालिकाको आयतर्फ आन्तरिक श्रोत बाट पाँच करोड २९ लाख ३५ हजार, वाह्य श्रोतबाट  नौ करोड १७ लाख तथा नगद मौज्दातबाट १ करोड २५ लाख रुपैयाँ हुने अनुमान गरिएको बताउनुभयो ।

त्यस्तै आन्तरिक श्रोतमा आ.व. ०६९।०७० को तुलनामा ४ दशमलव ६८ प्रतिशतले वृद्धि गरिएको छ र वाह्य श्रोत तर्फ १७ दशमलव ४ प्रतिशत अनुमान गरिएको छ ।

त्यसैगरी व्यय तर्फ आ.व. ०७०।०७१ म चालु खर्च तर्फ चार करोड १९ लाख ७५ हजार रुपैयाँ र पूँजिगत खर्च तर्फ ११ करोड ५१ लख ६० हजार रुपैयाँ प्रस्ताव गरिएको सिलवालले बताउनुभयो ।
