रुकुममा ८ सहकारी खारेज, २० पाइपलाइनमा

रुकुम, भदौ, ४ – डिभिजन सहकारी कार्यालय दाङले अपारदर्शी ढंगबाट चल्ने ८ सहकारीको दर्ता खारेज गरेको छ । कार्यालयले अरु २० वटालाई खारेजीको अन्तिम चेतावनी दिएको छ ।
सहकारी ऐन अनुसार साधारण सभा नगरेको, आर्थिक हिसाब किताब चुस्त र पारदर्शी नबनाएको भन्दै जिल्ला सहकारी संघ रुकुमले गरेको सिफारीस बमोजिम जिल्लाका विभिन्न गाविसमा रहेका ८ सहकारी संस्थाको दर्ता खारेजी गरिएको कार्यालय दाङले जनाएको छ ।
कार्यालयले शोभा सहकारी संस्था, शाइकुमारी सहकारी संस्था, परोपकार सहकारी संस्था, विजयश्वरी सहकारी संस्था, राडीज्युला सहकारी संस्था, पेउघा सहकारी संस्था, उत्तरगंगा सहकारी संस्था र महालक्ष्मी कृषि वन उपभोक्त सहकारी संस्थाको दार्त खारेज गरेको हो ।
सहकारीको मर्म र भावना अनुसार नचलेका सहरकारीको दर्ता खारेज गरिएको र यस्तै अरु पनि कारबाहीको सूचिमा रहेको जिल्ला सहकारी संघ रुकुमका अध्यक्ष नरबहादुर खड्काले बताउनुभयो । उहाँले एक महिनाभित्र आफूले दिएका निर्देशन पालना नगरे ती सहरकारीको पनि दर्ता खारेज हुने खड्काले बताउनुभयो ।
