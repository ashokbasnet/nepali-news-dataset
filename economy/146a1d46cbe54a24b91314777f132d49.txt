नेपाल–चीन उद्योग वाणिज्य संघ र डोंगुआनबीच समझदारी

काठमाडौं, वैशाख २८ । नेपाल र चीनबीचको आर्थिक तथा व्यापारिक सम्बन्ध सुदृढ गर्ने उद्देश्यले नेपाल–चीन उद्योग वाणिज्य संघ र ‘चाइन काउन्सिल फर प्रोमोसन अफ इन्टरनेसनल ट्रेड डोंगुआन सिटी कमिटी’बीच द्विपक्षीय समझदारीपत्रमा हस्ताक्षर भएको छ ।संघका अध्यक्ष राजेशकाजी श्रेष्ठको नेतृत्वमा चीनको डोङगुआन सहरमा गएको व्यापारिक प्रतिनिधिमन्डलले गरेको समझादीमा संघकातर्फबाट अध्यक्ष श्रेष्ठ र डोंगुआनको तर्फबाट अध्यक्ष जेंग मेन सेंगले उक्त समझदारीपत्रमा हस्ताक्षर गरेका हुन् ।सहमतिअनुसार दुबै संस्थाले संयुक्त लगानी प्रवद्र्धन, व्यापार विस्तार एवं विविधिकरणका लागि एक–आपसमा सहकार्य गर्नुकासाथै विभिन्न व्यापारिक सूचनाहरुको आदान–प्रदान गर्ने जनाइएको छ ।
