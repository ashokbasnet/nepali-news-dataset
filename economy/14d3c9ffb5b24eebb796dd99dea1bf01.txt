६ हजार ग्राहकको विद्युत लाइन काटियो, २७ करोड ९६ लाख उठाउन बाँकी

काठमाडौं, भदौ २४ – नेपाल विद्युत प्राधिकरणले देशभर ६ हजार २ सय ८६ उपभोक्ताको लाइन काटेको छ । प्राधिकरणका अनुसार विराटनगर क्षेत्रीय कार्यालयले ६३, काठमाडौं क्षेत्रीय कार्यालयले ११  नेपालगञ्जले १२, पोखराले ३८, हेटौडाले ४६ र अत्तरिया क्षेत्रीय कार्यालयले ५८ उपभोक्ताको लाइन काटेको हो । 
यस्तै बुटवल क्षेत्रीय कार्यालयबाट ५९ र जनकपुर क्षेत्रीय कार्यालयबाट ६६ उपभोक्ताको लाइन काटिएका छन् । । ती उपभोक्ताबाट २७ करोड ९६ लाख १२ हजार २ सय ९० रुपैयाँ महसुल उठाउन बाँकी रहेको प्राधिकरणको वितरण तथा ग्राहक सेवा निर्देशनालयले जनाएको छ । 
प्राधिकरणले लाइन काट्न थालेपछि ११ करोड १४ लाख ३९ हजार ८ सय १८ रुपैयाँ बक्यौता असुल गरेको छ । लाइन काटिएका ३ हजार २ सय ९८ जनाले भने महसुल तिरेर फेरि लाइन जोडेका छन् ।
