सरकारले बजेट रकमान्तर गरेर मनपरीरुपमा बाँडेको आरोप

काठमाडौं, जेठ ७ । व्यवस्थापिका–संसदको अर्थ समितिमा शुक्रबार नयाँ बजेटबारे छलफल भएको छ ।बैठकमा सहभागी सांसदहरुले नीति तथा कार्यक्रममा नयाँ–नयाँ कुराहरु आएपनि तिनको कार्यन्वयन नहुने गरेको भन्दै चिन्ता व्यक्त गरेका थिए ।विपक्षी दलका सांसदहरुले अहिले पनि सरकारले बजेट रकमान्तर गरेर मनपरीरुपमा बाँडिरहेको भन्दै त्यसलाई तत्काल रोक्न माग गरेका थिए ।जिल्लामा आफ्नो मान्छे गएर सम्झौता गर्न मिल्नेगरी रकमान्तरको पैसा दुरुपयोग गरिएको उनीहरुको आरोप थियो ।
