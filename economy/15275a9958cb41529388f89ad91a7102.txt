एक हप्ता स्थिर रहेको सुनको भाउ आज बढ्यो

काठमाडौं, असार २७ – झण्डै एक हप्ता स्थिर रहेको सुनको भाउ शुक्रबार भने बढेको छ ।
गएको शुक्रबारदेखि ५३ हजार ६ सय रुपैयाँमा सुनको कारोबार भइरहेकोमा आज भने तोलामा ८ सय रुपैयाँ बढेको छ ।
सुन प्रति तोला ५४ हजार ४ सय रुपैयाँमा किनबेच भइरहेको नेपाल सुनचाँदी व्यवसायी महासंघले जनाएको छ ।
यस्तै चाँदीको भाउ पनि तोलामा १५ रुपैयाँ बढेको छ । चाँदी तोलाको ८ सय ५० रुपैयाँमा कारोबार भएको छ ।
