विमानस्थल भित्रकै क्यान्टिनमा अखाद्य वस्तु बिक्री

काठमाडौ, भदौ २० – त्रिभुवन विमानस्थल भित्रका क्याण्टिन तथा पसलमा पनि अखाद्य बस्तु विक्री भएको पाइएको छ । वाणिज्य तथा आपुर्ति मन्त्रालयको अनुगमन टोलीले बुधवार गरेको अनुगमनमा विमानस्थलभित्रका विभिन्न क्याफे तथा पसलमा मिति नाघेका बस्तु विक्रि भएको तथा आवश्यक कागजात नभएको भेटिएको हो ।

 

टोलीले अनुगमन गरेका नेपाल एन्टिक्स, सोनिङ्ग सेवा, क्लासिक मार्टस्, एयरपोर्ट टी एण्ड कफी, न्यु कन्फेक्सनरी स्टोर्स र कान्तिपुर क्याफेमा लेबल नभएको पाउरोटी तथा अन्य सामाग्री बिक्री गरेको, स्टल भाडा सम्झौता देखाउन नसकेको, व्यवसाय दर्ता/नवीकरण नगरेको, खरिद विल देखाउन नसकेको, म्याद गएका र उत्पादन र उपभोग्य मिति नभएका सामान पाइएको वाणिज्य तथा आपुर्ति ब्यवस्थापन विभागले जनाएको छ ।

ती सवैलाई आवश्यक कारबाही थालिएको विभागले बताएको छ ।
