पर्वत जिविसमा १ करोड ३१ लाख फ्रिज

पर्वत, साउन १३ - जिल्ला विकास समिति पर्वतको गत आर्थिक वर्षको कुल बार्षिक बजेट मध्ये १ करोड ३१ लाख २० हजार १७ रुपैयाँ फ्रिज भएको छ ।
जिल्ला विकास समितिको आर्थिक वर्ष ०७०/७१ मा नेपाल सरकारवाट विभिन्न शिर्षकमा प्राप्त रकम ३२ करोड ६१ लाख ६४ हजार मध्ये ३१ करोड ३० लाख ४३ हजार ९ सय ८२ रुपैयाँ खर्च भएको हो ।
स्वीकृत रकम मध्ये १८ लाख ६२ हजार रुपैया निकासा नलिएको जिल्ला विकास समिति लेखा शाखाले जनाएको छ । निकासा नलिएको रकम सहित १ करोड ४९ लाख ८२ हजार १७  रुपैयाँ फ्रिज भएको हो ।  
फ्रिज रकम हुनेमा स्थानीय स्तरका सडक पुलको क्षेत्रमा आएको ३४ लाख ५८ हजार ८ सय २३ , जिल्ला विकास समितिकमो चालु अनुदानको ३१ लाख १५ हजार, ५ सय २०, जिल्ला विकास समितिको पुँजीगत अनुदान १२ लाख ६४ हजार ३ सय ७८ रुपैयाँ रहेको छ ।
त्यसैगरी सामाजिक सुरक्षा भत्ताको रकममात्रै ३८ लाख १२ हजार रुपैया फ्रिज भएको हो । उक्त रकम अझै बढ्ने देखिएको छ । सचिवहरुले बास्तविक संख्या भन्दा धेरै जनाको नाममा निकासा लगेपछि रकम फिर्ता भएको जिल्ला विकास समिति लेखा शाखाले जनाएको छ ।
ग्रामीण खानेपानी तथा सरसफाई संरक्षण कार्यक्रमको ५ लाख ३१ हजार ८ सय ३१, झोलुङ्गे पुल क्षेत्रगत तर्फ ३ लाख ९६ हजार ९ सय ३६ र स्थानीय शासन तथा सामुदायिक विकास कार्यक्रमको ५ लाख ४० हजार ७ सय २९ रुपैयाँ फ्रिज भएको जिल्ला विकास समितिका लेखा प्रमुख रामनाथ शर्माले जानाकारी दिनुभयो ।
