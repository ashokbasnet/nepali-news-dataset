सरकारको राजस्व संकलन लक्ष्य पुरा नहुने

काठमाडौं, फागुन २६ - सरकारको राजस्व संकलन लक्ष्य पुरा नहुने संकेत देखिएको छ । चालु आर्थिक बर्षको ७ महिना सम्म सरकारले लक्ष्य भन्दा ४ अर्ब थौरै राजस्व उठाएको छ ।
माघ महिनासम्म १ खर्ब ९२ अर्व ३७ करोड ६४ लाख राजस्व उठाउने लक्ष्य रहेपनि १ खर्ब ८८ अर्व ९० करोड ७८ लाख मात्रै संकलन भएको अर्थमन्त्रालयले जनाएको छ ।
तर गत वर्षको तुलनामा भने राजस्व बृद्धिदर २२ प्रतिशतले धेरै रहेको छ । माघ महिनासम्ममा भन्सार महसुल बापत ३७ अर्ब ६२ करोड ५ लाख, मूल्य अभिवृद्धि कर ५५ अर्व ९४ करोड ६४ लाख,  आयकरतर्पm ३८ अर्व ५२ करोड १५ लाख रुपैयाँ संकलन भएको छ ।
अर्थमन्त्रालयमा भएको राजस्व समिक्षा बैठकमा अर्थ सचिव शान्तराज सुवेदीले आयकरको बृद्धि दर ११ प्रतिशतमा मात्र सीमित रहंदा राजस्व परिचालन नै चुनौतीपूर्ण देखिएको बताउनुभयो ।
सचिव सुवेदीले छोटी भन्सार कार्यालयबाट मालबस्तु जांचपास गर्दा राजस्व चुहावट हुनसक्ने संभावना रहेको भन्दै मातहतका कर्मचारीलाई सचेत  गराउनुभयो ।
