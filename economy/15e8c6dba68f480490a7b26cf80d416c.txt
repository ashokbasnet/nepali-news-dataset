महिला सशक्तिकरणमा मन्त्रीको जोड

काठमाडौं, असार ३ । सामान्य प्रशासनमन्त्री रेखा शर्माले सबै क्षेत्रबाट महिला सशक्तिकरणलाई अघि नबढाए राजनीतिक क्षेत्रमा अहिले महिलाले हासिल गरेको उपलब्धिसमेत गुम्नसक्ने विचार व्यक्त गरेकी छन् ।महिला व्यवसायिक प्रशिक्षण संस्था एवं साइसा ब्यूटी एन्ड हेल्थ केयर होमको शुक्रबार राजधानीमा बानेश्वरमा उद्घाटन गर्दै मन्त्री शर्माले महिला सशक्तिकरणको आवश्यक्ता औंल्याएकी हुन् ।महिलालाई व्यवसायिक प्रशिक्षण दिएर सक्षम बनाउने उद्देश्यले २० वर्षअघि ललितपुरमा स्थापित महिला व्यावसायिक प्रशिक्षण संस्थाले शुक्रबारदेखि काठमाडौंबाट आफ्नो सेवा सुरु गरेको हो ।कार्यक्रममा संस्थाका सन्चालक समितिका सदस्य सुदीप पाठकले महिलालाई आर्थिक तथा सामाजिकरुपमा सबल बनाउन र सामाजिक कार्य गर्ने उद्देश्यले स्थापना गरिएको यो संस्थाले १३ हजारभन्दा बढी महिलालाई सीपमूलक तालिम प्रदान गरिसकेको जानकारी दिए ।
