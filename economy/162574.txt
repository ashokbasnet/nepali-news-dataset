मास्टरकार्डद्धारा सिभिल बैंक पुरस्कृत
९ असार, काठमाडौं । मास्टरकार्डद्वारा हालै गोवामा आयोजित ‘मास्टरकार्ड पेमेन्ट स्ट्राटेजी कार्यशाला २०१४’मा सिभिल बैंक लिमिटेड ‘इनोभेसन पुरस्कार’ले सम्मानित भएको छ । यो पुरस्कार डेविट कार्ड श्रेणी अन्तर्गत सिभिल बैंक ओभरड्राफ्ट कार्डले प्राप्त गरेको हो ।
ग्राहकहरुको सुविधा तथा चाहनालाई ध्यानमा राखेर नौला सेवाहरु ग्राहक समक्ष ल्याउने निरन्तर प्रयासको प्रतिफल स्वरुप उक्त पुरस्कार पाएको बैंकले जनाएको छ । ‘सिभिल बैंक ओभरड्राफ्ट कार्ड हामी सम्पूर्ण नेपालीहरुको बैंकिङ्ग पहुँचको लागि प्रयासरत छौं, यस अघि पनि मोबाइलमै नगद कार्डलेस क्यास सेवाअन्र्तगत हामीले एटीएम कार्डको प्रयोगवीना सिभिल बैंकका सबै एटीएमहरुबाट मोबाइलको माध्यमबाट रकम झिक्न सकिने सेवा सफलताका साथ शुरु गरीसकेका छौं’ बैंकका प्रमुख कार्यकारी अधिकृत किशोर महर्जनले भने- ‘टेक्नोलोजी ड्रीभन बैंक भएको कारण सिभिल बैंक यस्ता नौलो सेवाहरु ग्राहकहरु समक्ष् ाल्याउन सक्षम छ । यस्तै नवीनतम सेवाहरु आगामी दिनहरुमा पनि ल्याउने प्रतिवद्धता जाहेर गर्छौं ।’
दुई लाख वा निवेदकको मासिक कुल आयको दोब्बरमा जुन कम छ सोही सीमासम्म मात्र यस कार्डको ओभरड्राफ्ट सीमा रहनेछ । नेपाल तथा भारतमा प्रयोग गर्न सकिने यस कार्डको प्रयोग वापत कुनै थप शुल्कहरु तिर्नुनपर्ने बैंकले जनाएको छ । बैंकका अनुसार यो सेवाअन्तर्गत ग्राहकले उपभोग गरेको ऋण रकममा मात्रै ब्याज लाग्ने छ ।

