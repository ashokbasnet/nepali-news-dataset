 चीनको ‘वन बेल्ट वन रोड’ प्रस्तावप्रति नेपालको पूर्णसमर्थन : उपराष्ट्रपति पुन

काठमाडौं, जेठ ६ । उपराष्ट्रपति नन्दबहादुर पुनले चीनको ‘सिल्क रोड’अन्तर्गत्को ‘वन बेल्ट वन रोड’ प्रस्तावप्रति नेपालको पूर्णसमर्थन रहेको बताएका छन् ।अरनिको समाजले विहीबार राजधानीमा गरेको कार्यक्रममा उपराष्ट्रपति पुनले एक चीन नीतिप्रति नेपाल सदैव प्रतिबद्ध रहेको उल्लेख गर्दै सिल्क रोड इकोनोमिक बेल्टबाट नेपालले फाइदा लिन सक्नुपर्ने बताए ।पश्चिम चीनको सिआनबाट सुरु हुने सिल्क रोड मध्य एसियासम्म पुग्ने व्यापारिक बाटो हो । चीनले अहिले सामुद्रिक ‘रेसमीमार्ग’को पनि विकास गरिरहेको छ ।सोही अवसरमा चिनियाँ बुद्धिष्ट एसोसियसनका उपध्यक्ष माष्टर यिन सङको टोली र सेन्चेन चाउक्वाङ च्यारटी नेपालले संयुक्तरुपमा आयोजना गरेको मोतियाबिन्दूको निःशुल्क शल्यक्रिया कार्यक्रमको पनि उपराष्ट्रपति पुनले उद्घाटन गरे ।बालाजुको जनमैत्री अस्पतालमा शनिबारसम्म मोतियाबिन्दूको शल्यक्रिया शिविर सन्चालन हुनेछ ।
