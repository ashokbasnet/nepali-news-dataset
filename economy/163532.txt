सेयर बजारमा मिथिला लघुवित्तको डेब्यू
१२ असार काठमाडौं । मिथिला लघुवित्त बिकास बैंकको एक सय २३ कित्ता सेयर बिहीवार तीन सय ७६ रुपैयाँमा कारोबार भएको छ । बैंकले नेप्सेबाट पहिलो कारोबारको लागि एक सय २५ रुपैयाँदेखि तीन सय ७६ रुपैयाँको रेञ्ज पाएको थियो । बैंकको प्रतिकित्ता अंकित मूल्य १ सय रूपैयाँ हो । बिहीबारको मूल्यमा लगानीकर्ताले २ सय ७६ प्रतिशत प्रतिफल पाएका छन ।
बैंकले गत पुष अन्तिम साता ७० हजार ७ सय २५ कित्ता प्राथमिक सेयर निष्कासन गरेको थियो । बैंकको सेयरमा ७७ गुणा आवेदन परेको थियो । आर्थिक वर्ष २०६९र७०मा बैंकले १९ लाख ३६ हजार रुपैयाँ खुद मुनाफा आर्जन गरेको बैंकले चालु आवमा ३४ लाख ५२ हजार रुपैयाँ खुद मुनाफा आर्जन गर्ने लक्ष राखेको छ ।

