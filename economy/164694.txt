सिर्जनशील बाल सेवालाई नविल बैंकको ३ लाख सहयोग

१६ असार, काठमाडौं । नविल बैंक लिमिटेडले सिर्जनशील बाल सेवा परिवारलाई नगद ३ लाख रुपैयाँ सहयोग गरेको छ । संस्थामा रहेका अनाथ बालवालिकाको खानपीन, बासस्थान तथा शिक्षाका लागि बैंकले वित्तीय सहयोग गरेको हो ।
बैंकका सहायक महाप्रबन्धक रमेश लोहनीले सृजनशिल बाल सेवा परिवारका अध्यक्ष उमा बस्नेतलाई पहिलो किस्तामा एक लाख ५० हजार रुपैयाँ नगद हस्तान्तरण गरे । दोस्रो चरणमा पुनः एक लाख पचास हजार रुपैयाँ प्रदान गरिने बैंकले जनाएको छ ।
सो अवसरमा लोहनीले सृजनशील बाल सेवा परिवारले आरम्भ गरेको प्रशंसनीय कल्याणकारी कार्यको हिस्सा हुन पाएको भन्दै खुशी व्यक्त गरे । परिवारकी बस्नेतले जिवनयापनको आधारभूत आवश्यक्ता रहेका अनाथ, अपांग तथा असक्षम बालबालिकाहरुको कल्याणका लागि संस्थालाई सहयोग गरेकोमा नबिल बैंकलप्रति आभार व्यक्त गरिन् ।
बैंकले संस्थागत सामाजिक उत्तरदायित्व अन्तर्गत अन्तर्गत परिवारलाई सहयोग गरेको हो । उक्त संस्थाले हाल ५ देखि १३ बर्ष सम्मका १६ अनाथहरुलाई खानापिन, बासस्थान, लत्ताकपडा, शिक्षा र स्वास्थ्य सेवा प्रदान गरि हेरचाह गरिरहेको छ ।

