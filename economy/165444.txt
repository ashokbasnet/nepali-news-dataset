वेस्टर्न युनियनको दोस्रो विजेता बनिन् छोपेमा लामा

१८ असार, काठमाडौं । वेस्टर्न युनियनको साप्ताहिक पैसा डबल योजनाको दोस्रो विजेता छेपेमा लामा भएकी छिन् । कम्पनीले २०औं वाषिर्क उत्सवको अवसर पारेर ग्राहकहरुका लागि उक्त योजना ल्याएको थियो ।
स्वयम्भू निवासी छोपेमा लामाले हुलास रेमिटेन्सबाट यसै हप्ता रेमिटेन्स प्राप्त गरेकी थिइन् । यस हप्ता वेस्टर्न यूनियनमार्फत रकम प्राप्त गर्नुहुने सबै ग्राहकहरुलाई लक्की ड्रमा समावेश गरिएको थियो ।
योजनाअन्तर्गत हरेक हप्ता वेस्टर्न युनियनको एमटीसीएन कोडबाट लक्की ड्र गरिन्छ । जसबाट ग्राहकहरुलाई आफुले पाएको रकम बराबरकै रकम दोब्बर गर्ने अवसर दिइन्छ । अधिकतम ५० हजार वा आफुले पाएको रकम बराबरको रकम मध्ये जुन कम हुन्छ त्यही उपहारमा हस्तान्तरण गरिने कम्पनीले जनाएको छ ।
२० हप्ता सम्म चल्ने यस प्रर्वद्धन योजना अवधिभर हरेक हप्ता अधिकतम ५० हजारका दरले १० लाखको पुरस्कार जित्न सकिन्छ । वेस्टर्न युनियनका एजेन्टहरु मार्फत नेपालमा वेस्टर्न युनियन अन्तर्राष्ट्रिय मनि ट्रान्सफरको सेवा प्रयोग गरेका १८ वर्ष माथिका सबै नेपाली नागरिकहरुले भाग लिन सक्ने कम्पनीले जनाएको छ ।

