कृषि विकास बैंकको सञ्चालकमा लिलाप्रकाश सिटौला नियुक्त
२० असार काठमाडौ । सरकारले कृषि विकास बैंकको सञ्चालकमा राष्ट्र बैंकका पूर्व कार्यकारी निर्देशक लिलाप्रकाश सिटौलालाई नियुक्त गरेको छ । सरकारले सञ्चालक तथा प्रमूख कार्यकारी अधिकृत (सिइओ) तेजबहादुर बुढाथोकीलाई व्यवस्थापनको मात्र जिम्वेवारी दिएको छ ।
नेपाल राष्ट्र बैंकले बैंक तथा वित्तिय संस्थामा एउटै व्यक्ति बोर्ड र व्यवस्थापनमा बस्न नपाउने व्यवस्था गरिसकेको छ । सो प्रावधान निजी क्षेत्रले प्रबर्द्धन गरेका संस्थामा कडाइका साथ लागु भए पनि सरकारी स्वामित्वका संस्थामा भने लागू गरिएको थिएन ।


