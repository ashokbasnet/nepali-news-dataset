वचत तथा ऋण सहकारी ऐनको मस्यौदा सहकारी विभागमा
 ३२ असार काठमाडौं । नेपाल बचत तथा ऋण केन्द्रिय सहकारी संघ (नेफस्कून)ले वचत तथा ऋण सहकारी ऐन २०७१ को मस्यौदा सहकारी विभाग समक्ष पेश गरेको छ । प्रस्तावित ऐनमा वचत तथा ऋण सहकारी संस्थाहरुको संख्या अत्याधिक मात्रामा बढेको र तिनीहरुलाई नियमन र अनुगमन गर्नुपर्ने उल्लेख छ ।
 बिगत ५ वर्ष देखि जिल्ला स्तर, क्षेत्रीय स्तर र राष्ट्रियस्तरसम्म बिभिन्न गोष्ठीहरु सञ्चालन गरी प्राप्त सुझावहरु समेतलाई समावेश गरी ऐन तयार गरिएको संघले जनाएको छ । विभागमार्फत मस्यौदालाई सहकारी तथा गरिवि निवारण मन्त्रालयमार्फत सरोकार निकायमा पेश गरी निर्णयानुसार कार्यान्वयनका लागि अनुरोधसमेत गरेको छ ।
 सहकारी संस्थाहरूमा देखिएका अनियमिता एवं विकृतिहरु रोक्न र सहकारी अभियानलाई सुद्धिकरण गरी अगाडि बढाउन सहयोग पुग्ने संघको अपेक्षा छ ।

