हिमालयन बैंकद्धारा सामुदायिक स्वास्थ्य सेवा परिषदलाई सहयोग
३२ असार काठमाडौं । हिमालयन बैंक लिमिटेडले आफ्नो संस्थागत सामाजिक उत्तरदायित्व अन्तर्गत काठमाडौं महानगरपालिका स्वयम्भू डल्लुआवासस्थित ‘सामुदायिक स्वास्थ्य सेवा परिषद’ लाई नयाँ एक्स-रे मेसिन खरीद गर्न आर्थिक सहयोग प्रदान गरेको छ ।
 वि.सं.२०५५ मा स्थानीय समाजसेवीहरुद्वारा शुरु गरिएको उक्त परिषदले स्थापनाकाल देखिनै स्थानीय तथा छिमेकी जिल्लाहरुका विरामीहरुलाई वरिष्ठ चिकित्सकहरुद्वारा विविध स्व्ाास्थ्य सेवाहरु सरल र सुलभ रुपमा उपलब्ध गराउँदै आएको छ ।
 परिषदको एक्स-रे सेवाको स्तरोन्नतिको लागि बैंकले परिषदलाई १०० एमएको नयाँ एक्स-रे मेसिन खरीद गर्न आर्थिक सहायता प्रदान गरेको हो । उक्त एक्स-रे मेसिनको स्थापनाले विरामीहरुले अझ गुणस्तरीय एक्स-रे सुविधा प्राप्त गर्ने बैंकले विश्वास लिएको छ ।
 बैंकका तर्फवाट बैंकका प्रमुख कार्यकारी अधिकृत अशोक समशेर जबराले उक्त सहयोग वापतको चेक परिषदका अध्यक्ष हरिगोपाल श्रेष्ठलाई परिषद परिसरमा हस्तान्तरण गरे ।
 

