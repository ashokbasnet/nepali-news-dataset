नागरिक लागनी कोषले ५० प्रतिसत बोनस सेयर दिने
  
३२ असार काठमाडौ । नागरिक लगानी कोषले सेयर धनीलाई ५० प्रतिसत बोनस सेयर दिने भएको छ । कोषको बुधबार सम्पन्न १९ औ वाषिर्क साधारण सभाले बोनस दिने प्रस्ताव पारित गरेपछि सेयरधनीले वोनस पाउने निश्चित भएको हो । त्यसैगरी कर प्रयोजनको लागी २ दशमलब ६३ प्रतिसत नगद लाभांस दिने प्रस्ताव पनि पारित भएको छ ।
साधारण सभामा कोष संचालक समितिका अध्यक्ष तथा सूचना तथा संचार मन्त्रालयक सचिव सुमन प्रसाद शर्माले आब २०६९/७० को वाषिर्क प्रतिवेदन पेश गरेका थिए । कोषले कर्मचारी /कामदारबाट बचत परिचालन गरी अधिकतम प्रतिफलको अवसर प्रदान गर्दै आएको छ । २०४७ साल चैत ४ गते स्थापना भएको कोषको चुक्ता पुँजी ४५ करोड रुपैयाँ रहेको छ ।
२०७१ चैत मसान्त सम्ममा कोषको खुद कोष रकम ४६ अर्ब १ करोड ६५ लाख रुपैया पुगेको छ । कोषले बिभिन्न कार्यक्रमका सहभागीलाई कार्यक्रमको प्रकृति अनुसार ५ दशमबल ५ देखी ९ प्रतिसत सम्म प्रतिफल प्रदान गर्दे आईरहेको छ ।
कोषले संचालन गरेका बिभिन्न कार्यक्रमहरु अघिल्लो बर्षको तुलनमा २०७० को असार मसान्तमा खुद कोष रकम ३० प्रतिसतले वृद्धि गरी ४२ अर्ब ४९ करोड रुपैया पुगेको छ । कोषले संचालन गरेको कर्मचारी वचत वृद्धि स्वीकृत अवकास कोष,नागरिक एकांक योजना,पेन्सन/उपदान कोष योजना, लगानीकर्ता हिसाव योजना, बिमा कोष योजना गरी खुद कोष रकम ४२ अर्ब ४९ करोड ८३ लाख रुपैया पुगेको छ । चालु आब देखी संकलन गरिएको सैनिक बिमा कोष आयोजनामा २३ करोड २८ लाख रुपैया रकम जम्मा भएको छ ।
त्यसैगरी कोषले नेपाल सरकारको क्रणपत्र, निश्चित ब्याजप्राप्त हुने साधन, समयकालिन कर्जा, संगठित संस्थाको सेयर धितोपत्र र सहभागी सापटी /आवास कर्जा गरी २०७० असार मसान्त सम्ममा ३९ अर्ब ३७ करोड ६४ लाख रुपैया लगानी गरेको छ । २०७१ चैत मसान्त सम्म यस्तो लगानी ४३ अर्ब ३९ करोड ७० लाख पुगेको छ । पुजी बजारको बिकासमा स्थापना कालदेखीनै कोषले काम गर्दे आएको छ । कोषले २०७० असार मसान्त सम्ममा सेयर निस्कासन तथा बिक्री प्रबन्धक , सेयर रजिस्टार सेवा र डिवेञ्चर ट्रस्टी गरी ६ अर्ब १० करोड ९९ लाख रुपैयाको कारोवार गरेको छ ।
मर्चेन्ट बैकिङ कारोवार अन्तर्गत ०७० असार मसान्त सम्ममा २ अर्ब ४४ करोड ९० लाखको साधारण तथा हकप्रद सेयर निस्कासनको काम सम्पन्न गरिसकेको छ । त्यसैगरी ०७०/७१ चैत मसान्तसम्ममा ९३ करोड ५४ लाखको साधारण तथा हकप्रद सेयर निस्कासन गरिसकेको छ ।  कोषले आब ०६८/०६९ मा १२ करोड ३८ लाख १९ हजार रुपैया नाफा आर्जन गरेकोमा आब ०६९/७० मा ५६ दशमबल शुन्य ५ प्रतिसतले बृद्धि भई १९ करोड ३२ लाख २६ हजार रुपैया खुद नाफा गरेको छ ।

