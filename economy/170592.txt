सिटी एक्सप्रेस र एनबी बैंकबीच रेमिट्यान्स सम्झौता

१ साउन, काठमाडौं । सिटी एक्सप्रेस मनी ट्रान्सफर र नेपाल बाङ्गलादेश बैंकबीच रेमिट्यान्स भुक्तानी सम्झौता भएको छ । सम्झौतापत्रमा सिटी एक्सप्रेसका तर्फबाट प्रबन्ध निर्देशक चन्द्र टण्डन र नेपाल बाङ्गलादेश बैंकका तर्फबाट प्रमुख कार्यकारी अधिकृत ज्ञानेन्द्र प्रसाद ढुङ्गानाले हस्ताक्षर गरे ।
सम्झौतापछि बिदेशबाट सिटी एक्सप्रेसमार्फत पठाएको पैसा नेपाल बाङ्गलादेश बैंकका देशभर रहेका शाखाहरुबाट भुक्तानी लिन सकिने भएको छ । कम्पनीले ८ बर्ष अगाडीदेखि विदेशबाट सुरक्षित र भरपर्दो तरिकाबाट रेमिट्यान्स भित्राउँदै आएको छ ।
कम्पनीले जापानबाट आफ्नै कार्यालयमार्फत र अमेरिका, साउदी अरब, कतार, मलेशिया, यूएई, बेलायत, जोडन, इराकलगायतका मुलुकहरुबाट बिभिन्न रेमिट्यान्स कम्पनीहरुसँग सहकार्य गरि देशमा रेमिट्यान्स भित्राउँदै आएको छ ।
पछिल्लो सम्झौतासँगै सिटी एक्सप्रेसका मुलुकभरबाट करिव ३ हजार ५ सय भन्दा बढि आधिकारीक स्थानीय ठाँउबाट पनि सेवा लिन सकिने भएको छ  ।

