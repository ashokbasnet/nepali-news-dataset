गौरीशंकरको नाफा ७ करोड, यसै वर्ष प्रभु बैंक बन्दै
४ साउन, काठमाडौं । गौरीशंकर डेभलपमेन्ट बैंकले गत आर्थिक वर्षमा ७ करोड १४ लाख सञ्चालन नाफा कमाएको छ । यो नाफा अघिल्लो वर्षको तुलनामा २४ प्रतिशतले बढी हो ।
अघिल्लो आर्थिक वर्षमा १.७३ प्रतिशत कर्जा नोक्सानी रहेकोमा यस वर्ष घटेर ०.८ प्रतिशतमा सीमित गर्न सफल भएको छ । एक अर्व ३९ करोड रुपैयाँ निक्षेप तथा एक अर्व १२ करोड रुपैयाँ कर्जा रहेको बैंकले ९ शाखा तथा ७ एटीएमबाट सर्वसाधारणलाई सेवा दिँदै आएको छ ।
किष्ट बैंक, प्रभु विकास बैंक र जेनिथ फाइनान्ससँग मर्जरको अन्तिम चरणमा रहेको गौरीशंकर साउन २०७१ भरिमा ‘क’ वर्गको बैंक बन्दैछ । मर्जरपश्चात प्रभु बैंकको नाममा संचालन रहने बैंकको अधिराज्यभर १ सय १२ शाखा कार्यालयहरु तथा ९० भन्दा बढि एटीएमबाट सेवा दिने बैंकले जनाएको छ ।

