नबिललाई उत्कृष्ट लेखा प्रस्तुति सम्मान

६ साउन, काठमाडौं । नबिल बैंक लगातार पाँचौ पटक ‘उत्कृष्ट लेखा प्रस्तुति सम्मान’ बाट सम्मानित भएको छ । लेखा तथा लेखा परिक्षण नियमन निकाय नेपाल चार्टर्ड एकाउनटेन्ट्स संस्थाले बैंकलाई उक्त सम्मान प्रदान गरेको हो ।
अर्थमन्त्री डा. रामशरण महतबाट नबिल बैंकका प्रमुख वित्त अधिकृत कृष्ण दत्त भट्टराईलले उक्त सम्मान ग्रहण गरेका थिए । आर्थिक वर्ष सन् २००८/०९ देखि नबिल बैंक लगातार सम्मानीत हुँदै आएको छ ।
नबिल बैंकले अबलम्बन गरेको लेखा प्रस्तुति मापदण्ड उच्च स्तरको रहेकोले साफाद्वारा प्रदान गरिने उत्कृष्ट प्रस्तुतिमा समेत लगातार ३ बर्षदेखि मेरिट अफ सर्टिफिकेटबाट सम्मानित हुँदै आइरहेको छ । कम्पनीहरुको बित्तिय बिबरण प्रस्तुति गर्ने कार्यहरुको उचित मूल्याङकन गरेकोमा नबिल बैंकले नेपाल चार्टर्ड एकाउनटेन्ट्स संस्थाको प्रशंसा गरेको छ ।

