एक हप्तादेखि इलाम र पाँचथरमा विद्युत बन्द

इलाम, साउन २७ – एक हप्तादेखि विद्युत आपूर्ति बन्द हुँदा इलाम र पाँचथरका बासिन्दा अँध्यारोमा बस्न बाध्य भएका छन् । इलामको तिल्केनीमा रहेको विद्युत प्राधिकारणको मुख्य ट्रान्सफर्मर पड्केपछि ईलामका ३१ र  पाँचथरका २ वटा गाविसमा विद्युत आपूर्ति ठप्प भएको हो ।

 

क्षमता भन्दा बढी भार भएकाले ट्रान्सफर्मर पड्केको हो । विद्युत सेवा ठप्प हुँदा ईलामबाट प्रकाशित हुने ३ वटा दैनिक पत्रिका, साप्ताहिक पत्रिका र ३ वटा रेडियो बन्द भएका छन् । स्थानीयबासिन्दा टेलिफोन र ईन्टरनेटको सेवाबाट बञ्चित भएका छन् ।

नेपाल पत्रकार महासंघ ईलाम शाखाले ट्रान्सफर्मरको मर्मत छिटो गरी विद्युत आपूर्ति गराउन प्राधिकारणको ध्यानाकर्षण गराएको छ । प्राधिकारणले नया ट्रान्सफर्मर राख्न अझै १५ दिन लाग्ने बताएको छ ।
