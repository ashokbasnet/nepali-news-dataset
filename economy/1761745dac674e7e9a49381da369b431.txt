भृकुटीमण्डपमा ‘दसैँको बेला सस्तो मेला’ सुरु

काठमाडौं, भदौ २१ – काठमाडौंको भृकुटीमण्डपमा ‘दसैँको बेला सस्तो मेला’ सुरु भएको छ । ६ दिनसम्म चल्ने स्टक क्लियरेन्स मेलामा कपडा, जुत्ता, हस्तकाला, विद्युतीय सामग्री र फिटनेसका एक सय भन्दा धेरै स्टलहरु राखिएका छन् ।  
दसैँमा चाहिने सबै सामग्री एकैठाउँमा उपलब्ध गराउने उद्देश्यले मेला आयोजना गरिएको इभेन्ट सोलुसनका मेला संयोजक दिपेश जोशीले जानकारी दिनुभयो । मेलाको उद्घाटन गर्दै नेपाल चेम्बर अफ कमर्शका अध्यक्ष राजेशकाजी श्रेष्ठले दसैँको बेला एकै स्थानमा धेरै उपभोग्य सामान सस्तो दरमा पाउनु सबै उपभोक्ताका लागि तथा स्टक सामान रहेका ब्यापारी दुबैका लागि राम्रो भएको बताउनुभयो । ५० हजार उपभोक्ताले मेला अवलोकन गर्ने इभेन्ट सोलुसनले अनुमान गरेको छ ।
