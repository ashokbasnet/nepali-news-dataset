रुपन्देहीमा २४ सहकारीको दर्ता खारेज
सलमान खान
२० साउन, भैरहवा । रुपन्देहीमा सञ्चालित चौविसवटा सहकारी संस्थाको दर्ता खारेज गरिएको छ । नियमित रपमा लेखा परिक्षण नगराउने, समयमै साधारणसभा तथा अधिवेशन नगराउने तथा सस्थालाई विधिपूर्वक सञ्चालन नगरेका कारण सहकारीको दर्ता खारेज गरिएको डिभीजन सहकारी कार्यालय रुपन्देहीले जनाएको छ ।
डिभीजन सहकारी कार्यालय रुपन्देहीले २ वर्षसम्म निष्कृय अवस्थामा रहेका सहकारीको दर्ता खारेज गर्न सक्ने प्राबधानलाई टेकेर गत आर्थिक बर्षमा मात्रै आफ्नो मातहतका २४ वटा सहकारी संस्थाको दर्ता खारेज गरेको जनाएको छ । यो सँगै रुपन्देहीमा खारेजी सहकारीको सङख्या ९२ पुगेको छ । कार्यालयले गत आव २०६९/०७० सम्म ६८ वटा सहकारीको दर्ता खारेज गरेको थियो ।
डिभीजन कार्यालयका सहकारी निरिक्षक चन्द्रकान्त भट्टराईले सहकारी ऐन २०४८ को दफा ४१ उपदफा ३ बमोजिम दर्ता खारेजी गरीएको जनाउँदै उक्त सहकारीहरुसँग कुनै पनि कारोबार नगर्न आग्रह गरेका छन् । रुपन्देहीमा अहिले ६ सय ४९ सहकारी सञ्चालनमा रहेको निरीक्षक भट्टराईले अनलाइनखबरलाई बताए । त्यसमा पनि १५ वटा सहकारी अहिले पनि निष्कृय रहेको पाइएको छ । सहकारी दर्ता खारेज हुनेमध्ये अधिकांश २०४८ साल पूर्व दर्ता भएका ग्रामिण भेगका बढी रहेका छन् ।
यी हुन् दर्ता खारेज हुने सहकारी
दर्ता खारेज हुनेहरुमा अधिकांस सहकारी कृषिसँग सम्बन्धीत रहेका छन् । खारेज हुनेहरु जनसमूह आलु उत्पादक बहुउद्देश्यीय-मक्रहर, तिलोत्तमा बहुमुखी-बुटवल, जनकल्याण बहुउद्देश्यीय-खैरेनी, कृषि रक्षा सहकारी-सुर्यपुरा, एग्रोभेट तथा प्राविधिक सेवा- बुटवल, लुम्बनी सहकारी-करैया, रुद्रपुर बहुउद्देश्यीय सहकारी-रुद्रपुर, कृषि बहुउद्देश्यीय सहकारी-सेमलार, महिला बिकास बहुउद्देश्यीय-बुटवल, ढिकवार बहुउद्देश्यीय सहकारी-केरवानी, शान्ति बहुउद्देश्यीय सहकारी-कमैरीया, तिलोत्तमा बहुउद्देश्यीय सहकारी-मोतीपुर, बुद्ध बहुउद्देश्यीय सहकारी-लुम्विनी, मनकामना बहुउद्देश्यीय-बुटवल, कञ्चन बहुउद्देश्यीय सहकारी-सालझण्डी, प्रकटेश्वर बहुउद्देश्यीय सहकारी-रामापुर, सरस्वती कृषि सहकारी-धकधई, त्रिलोकी सहकारी संस्था-मैनहीया, प्रगढ कृषि सहकारी सस्था-रोहीनीहवा, नेपाल स्वतन्त्र उपभोक्ता सहकारी-बुटवल, प्रगती भगवानपुर उपभोक्ता सहकार-भगवानपुर रहेका छन ।
त्यस्तै, जनमुखी कुखुरापाल सहकारी फर्साटिक, खुस्वु सहकारी उपभोक्ता भण्डार संस्था मधुवनी र पर्रोहवा दुग्ध उत्पादक सहकारी संस्था झारबैरालाई पनि डिभीजन सहकारीले कारवाही गरेको छ । अन्य सहकारीहरुसगं बचत जम्मा गर्दा पनि सजक, लगानीको सुरक्षा, सहकारीका व्यक्तिको व्यक्तिगत चरीत्रमा सचेत रहेर बचत जम्मा गर्न पनि आग्रह गरीएको छ ।

