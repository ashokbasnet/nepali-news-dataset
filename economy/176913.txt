आईएमईको आईप्याड आदर्श राईलाई

२१ साउन, लण्डन । आईएमईको आईप्याड उपहार प्रतियोगिता आदर्श राईले जितेका छन् । आईएमईले विश्वकप २०१४ को अवसर पारेर सञ्चालन गरेको ‘लाइक प्रेडिक्ट एण्ड वीन’ प्रतियोगितामा राईले आईप्याड जितेका हुन् ।
सामाजिक सञ्जाल फेसबुकमार्फत आफ्नो अनलाइन सेवालाई विदेशमा बसोबास गरेका नेपाली समक्ष पुर्‍याउने उद्देश्यसहित प्रतियोगिता सञ्चालन गरेको आईएमई यूकेका प्रबन्ध निर्देशक कमल पौडेलले बताए ।
क्याट्रिकयोकसायर निवासी राईको अनुपस्थितीमा उनका आफन्त साङ्केन राइलाई प्रबन्ध निर्देशक पौडेलले आईप्याड हस्तान्तरण गरे ।
आईएमईको सभाहलमा सम्पन्न उक्त कार्यक्रममा पौडेलले आईएमईको अनलाइन सेवाको बारेमा जानकारी गराएका थिए । साथै, उनले आईएमईको अनलाइन सेवा जर्मनी, स्पेन, बेल्जियम, नदेरल्याण्ड लगायत अन्य मुलुकबाट समेत सुरु गरिएको जानकारी गराए ।

