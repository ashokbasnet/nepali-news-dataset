साना किसान विकास बैंकले कमायो साढे ११ करोड
२२ साउन काठमाडौं । साना किसान विकास बैंकले आर्थिक वर्ष २०७०/०७१ मा ११ करोड ५५ लाख रुपैयाा खुद नाफा कमाएको छ । आव २०६९/०७०मा बैंकले ८ करोड ६४ लाख रुपैयाा खुद नाफा कमाएको थियो ।
व्याज आम्दानी नै बैंकको नाफा वृद्धिको मुख्य आधार हो । अघिल्लो वर्षको तुलनामा गत वर्ष बैंकले पााच करोड रुपैयाा बढी  व्याज आम्दानी गरेको छ । २०७० असार मसान्तमा १७ करोड ९७ लाख रुपैयाा व्याज आम्दानी गरेको बैंकले २०७१ असार मसान्तमा २३ करोड ८ लाख रुपैयाा व्याज आम्दानी गरेको बिहीबार प्रकाशित वित्तीय विवरणमा उल्लेख छ ।
वित्तीय विवरण अनुसार गत असार मसान्तसम्ममा बैंकले ५ अर्ब २२ करोड रुपैयाा निक्षेप संकलन गरी ५ अर्ब ३६ करोड रुपैयाा कर्जा प्रवाह गरेको छ । अघिल्लो असार मसान्तसम्ममा बैंकले ३ अर्ब ७८ करोड रुपैयाा निक्षेप संकलन गरी ३ अर्ब ६३ करोड रुपैयाा कर्जा प्रवाह गरेको थियो ।
यस अवधिमा बैंकको खराब कर्जाका पनि सुधार आएको छ । अघिल्लो वर्ष ०.६५ प्रतिशत रहेको खराब कर्जा गत वर्ष ०.११ प्रतिशतमा खुम्चिएको छ । बैंकको प्रतिसेयर मुल्य आम्दानी ५० रुपैयाा ९ पैसा छ प्रतिसेयर नेटवर्थ ३ सय ८५ रुपैयाा ५३ पैसा रहेको छ ।

