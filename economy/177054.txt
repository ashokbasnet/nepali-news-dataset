कैलाश विकास बैंकको नाफा ७४ प्रतिशतले बढ्यो
२२ साउन काठमाडौं । कैलाश विकास बैंकले आर्थिक वर्ष २०७०/०७१ मा २६ करोड ६१ ल्ाख रुपैयाँ खुद नाफा कमाएको छ । यो अघिल्लो वर्षको तुलनामा ७४ प्रतिशतले बढी हो । अघिल्लो वर्ष बैंकले यस्तो नाफा १५ करोड २५ लाख रुपैयाँ कमाएको थियो ।
पाँच करोड रुपैयाँले व्याज आम्दानी बढेपछि बैंकको नाफा बढेको हो । अघिल्लो वर्ष ३२ करोड २८ लाख रुपैयाँ खुखद व्याज आम्दानी गरेको बैंकले गत वर्ष ३७ करोड ५४ लाख रुपैयाँ खुद व्याज आम्दानी गरेको छ ।
त्यसैगरी बैंकले गत असारसम्ममा ७ अर्ब ५९ करोड ९२ लाख रुपैयाँ निक्षेप संकलन गरी ६ अर्ब ३७ करोड २२ लाख रुपैयाँ कर्जा लगानी गरेको छ । बैंकको खराब कर्जा कूल कर्जाको २ दशमलब ५९ प्रतिशत मात्रै छ ।
बैंकको कस्ट अफ फण्ड अघिल्लो वर्षको भन्दा घटेको छ । अघिल्लो बर्षको असार मसान्तमा ८ दशमलब ५९ प्रतिशत रहेको कस्ट अफ फण्ड गत असार मसान्तमा घटेर ७ दशमलब २ प्रतिशतमा झरेको छ । कस्ट अफ फण्ड कम हुदा पनि बैंकको नाफा बढ्न सहयोग पुगेको छ ।
असार मसान्तसम्ममा कैलाशको आधार ब्याजदर १० दशमलब ४५ प्रतिशत छ भने औसत स्प्रेड दर ६ दशमलब ६१ प्रतिशत छ । बैंकको नाफा बढेको कारण प्रतिशेयर आम्दानी पनि बढेको छ । गत आर्थिक वर्षमा बैंकको प्रतिशेय आम्दानी ३४ रुपैयाँ १९ पैसा पुगेको छ

