हप्ताभरिमा सुन तोलामा २ सय ७० रुपैयाँ घट्यो

काठमाडौ, पुस २७ – यो हप्ता सुनको भाउ २ सय ७० रुपैयाँले घटेको छ । 

हप्ताको पहिलो दिन आइतबार तोलामा ५८ हजार ६ सयमा कारोबार भएको सुन शुक्रबार अन्तिम दिन ५८ हजार ३ सय ३० रुपैयाँमा कारोबार भइरहेको नेपाल सुन चाँदी व्यवसायी संघले जनाएको छ ।

यो हप्ता लगातार चार दिनसम्म सुन एउटै मूल्य ५८ हजार ६ सय रुपैयाँमा कारोबार भएको थियो । यस्तै यो हप्ता चाँदीको भाउ ५ रुपैयाँले बढेको छ । आइतबार ११ सय रुपैयाँ रहेको चाँदीको भाउ हप्ताको अन्तिम दिन शुक्रबार ११ सय ५ रुपैयाँ कायम भएको छ ।
