अरुण भ्यालीको खुद नाफा ६ करोड
२३ साउन काठमाडौं । आर्थिक वर्ष २०७०/०७१ मा अरुण भ्याली हाइड्रोपावर कम्पनीको खुद नाफा १० प्रतिशतले बढेको छ । कम्पनीको आम्दानी वृद्धि न्यून भएपनि खर्च कम भएपछि नाफा बढेको हो  ।
शुक्रबार प्रकाशित गरिएको वित्तीय विवरणअनुसार कम्पनीले गत वर्ष कम्पनीले ५ करोड ९५ लख रुपैयाँ नाफा कमाएको छ । सो अवधिमा कम्पनीले विद्युत बिक्रीबाट ६ करोड ४७ लाख रुपैयाँ आम्दानी गरेको छ भने भने अन्य स्रोतबाट १ करोड ८९ लाख रुपैयाँ आम्दानी गरेको छ ।
कम्पनीको रोयल्टी खर्च भने १.५ प्रतिशतले घटेर १६ लाख रुपैयाँ भएको वित्तीय विवरणमा उल्लेख छ । त्यसैगरी ६.५ प्रतिशतले आयोजना खर्च घटेर ४२ लाख रुपैयाँमा सिमित भएको छ ।
गत वर्ष कम्पनीको नगद तथा बैंक मौज्दात ३८ करोड ८६ लाख रुपैयाँ पुगेको छ । कम्पनीको प्रतिसेयर आम्दानी अनुपात (पीइ रेसियो) ८.४९ प्रतिशत रहेको छ भने प्रतिसेयर नेटवर्थ १ सय १७ रुपैयाँ रहेको छ । प्रतिसेयर मुल्य आम्दनी अनुपात ६६.५५ रहेको वित्तीय विवरणमा उल्लेख छ ।

