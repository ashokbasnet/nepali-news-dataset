माउन्ट मकालु बैंकको दुई लाख कित्ता सेयर सूचिकृत
२७ साउन काठमाडौं । माउन्ट मकालु डेभलपमेन्ट बैंकको दुई लाख कित्ता साधारण सेयर मंगलबार नेपाल स्टक एक्सचेञ्चमा सूचीकृत भएको छ । बैंकको सेयर आगामी भदौ दुई गतेदेखि कारोबार हुने नेप्सेले जनाएको छ ।
बैंकको पहिलो कारोबारको लागि प्रतिकित्ता १ सय २० रुपैयाँदेखि ३ सय ६० रुपैयाँ मुल्य पाउने भएको छ । पहिलो कारोबारका लागि नेप्सेले नेटवर्थको ३ गुणासम्मको रेञ्ज दिन्छ । गत असार मसान्त्सम्ममा बैंकको नेटवर्थ १ सय २० रुपैयाँ छ ।
पूर्वको पहाडी जिल्ला तेह्रथुममा मुख्य कार्यालय रहेको बैंकको कार्यक्षेत्र एक जिल्ला मात्रै हो । तीन शाखामार्फत बैंकले जिल्लावासीलाई वित्तीय सेवा पुर्‍याउँदै आएको छ ।

