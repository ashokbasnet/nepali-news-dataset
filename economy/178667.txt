१९ अंकले घट्यो नेप्से, सबै सूचक रात्तै
२७ साउन काठमाडौं । मंगलबार नेप्से परिसूचक १८.७३ अंकले घटेर १०२१.८६ अंकमा आइपुगेको छ । आइतबार र सोमबार सार्वजनिक बिदापछि यो साताको पहिलो कारोबार मंगलबार भएको हो ।
सबै उपसूचकहरु घट्दा नेप्से रातो रंगले पोतिएको छ । नेप्सेमा रातो रंग बजार घटेको सूचक हो भने भने हरियो रंगले बजार वृद्धिको सूचक हो । परिसूचक उच्च अंकले घटेसँगै कारोबार रकममा पनि उच्च गिरावट आएको छ ।
मंगलबार १ सय २७ कम्पनीका ६ लाख ८७ हजार कित्ता सेयर ३० करोड ६८ लाख रुपैयाँमा कारोबार भएको छ । वाणिज्य बैंक समूहको मात्रै १७ करोड रुपैयाँको कारोबार भएको छ । लगानीकर्ताहरु पर्ख र हेरको अवस्थामा रहेकाले नेप्सेमा करेक्सन भएको विशलेषकहरुले बताउँदै आएका छन् । लगानीकर्ताहरु सूचिकृत कम्पनीहरुको गत आर्थिक वर्षको वित्तीय विवरणको पर्खाइमा भएको उनीहरुको विश्लेषण छ ।
नेप्सेमा दुई तिहाइ हिस्सा भएको वाणिज्य बैंक समूहको सूचक मंगलबार २३.०९ अंकले घटेको छ । त्यसैगरी होटल समूहको सूचक ३५.९९ अंकले, विकास बैंक समूहको १२.२९ अंकले, जलविद्युत समूहको ५० अंकले, वित्त कम्पनी समूहको ०.०४ अंकले, बीमा समूहको सूचक ६४.२३ अंकले घटेका छन् ।

