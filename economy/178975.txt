इपिएसका लागि ग्लोबल आइएमइको ७ शहरमा काउण्टर
२८ साउन काठमाडौं । ग्लोबल आइएमई बैंकले पाचौँ इपिएस -कोरियन भाषा परिक्षा) को लागि देशभरका बिभिन्न स्थानहरुमा काउण्टर स्थापना गरेर परिक्षा शुल्क संकलन सेवा प्रदान गरेको छ ।
काठमाण्डौ उपत्यकामा एक्मी इन्जिनियरिङ कलेज सितापाईला, ल्यावरटरी स्कुल किर्तिपूर र च्यासल खेलमैदान बालकुमारी गरि ३ स्थान र उपत्यका बाहिर पोखरा, बुटवल, धरान र डडेलधुरामा गरि चार स्थानमा ७ वटा काउन्टर स्थापना गरी परिक्षा फारम बुझाउने व्यवस्था मिलाइएको बैंकले जनाएको छ ।
श्रम मन्त्रालय र बैदेशिक रोजगार विभागसँगको सहकार्यमा इपिएस भाषा परिक्षा शुल्क संकलन सेवा प्रदान गर्ने सुरुवातकाल देखि नै ग्लोबल आइएमई बैंक एकमात्र बैंक हो  । बुधबारदेखि सुरु गरिएको सेवा शनिबारसम्म सञ्चालन रहने बैंकद्धारा जारी विज्ञप्तीमा उल्लेख छ ।

