सिटिजन्स बैंकको ४४औं शाखा चैनपुरमा
३० साउन काठमाडौं । सिटिजन्स बैंक लिमिटेडले बझाङको चैनपुरमा ४४ औं शाखा सञ्चालनमा ल्याएको छ । उक्त शाखाको उद्घाटन बैंकका नायव महाप्रबन्धक गणेशराज पोखरेलले गरे ।
बैंकले देशभर ४४ शाखा, ३८ एटीएम र २ सय २५ वटा शाखारहित आधुनिक बैकिङ्ग सेवाबाट करिब ३ लाख ग्राहकहरुलाई सेवा प्रदान गर्दै आएको छ । साथै बैंकले ग्राहकलाई रेमिट्यान्स सेवा, ड्राफट, भिसा एटीएम, सेवा, भिसा इन्टरनेसनल डलर कार्ड सेवा, विभिन्न किसिमका निक्षेप तथा कर्जा सुविधाहरु जुनसुकै शाखाबाट रकम झिक्न र राख्न सकिने पोखरेलले जानकारी दिए ।
आर्थिक वर्ष २०७०/७१ मा बैंकले २७ अर्व ९६ करोड निक्षेप संकलन गरी २३ अर्व १७ करोड रुपैयाँ कर्जा प्रवाह गरेको छ । यस अवधिमा बैंकले ५६ करोड १२ लाख खुद नाफा आर्जन गरेकोे छ ।
बैंकले आˆनो शाखा सुरुवात गरेको उपलक्ष्यमा संस्थागत सामाजिक उत्तरदायित्व अन्तरगत बझाङ्गमा रहेको सत्यवादी उच्च मावि भोपुर र जालपा उच्च मावि देवललाई पुस्तकालयका लागि पुस्तक खरिदका लागि आर्थिक सहयोग प्रदान गरेको छ ।
बैंकले निकट भविष्यमा बर्दियाको सानोश्री, भोजपुर तथा सुनसरी जिल्लाको धरानबाट आफ्नो शाखा सञ्चालनमा ल्याउने भ्ाएको छ । बैंकको शाखारहित आधुनिक बैकिङ्ग सेवा मुलुकको सबैभन्दा ठूलो संजाल रहेको छ जसबाट एकलाख ग्राहकहरु लाभान्वित भएको अवस्था छ ।

