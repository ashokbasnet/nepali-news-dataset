स्टान्डर्ड चार्टर्ड र मेगा बैंकले पनि बढाए मुनाफा
३० साउन, काठमाडौं । गत आर्थिक वर्ष २०७०/०७१ मा स्टान्डर्ड चार्टर्ड बैंक र मेगा बैंकको नाफामा क्रमशः १३ र ७५ प्रतिशतले वृद्धि भएको छ ।
यस अवधिमा स्टान्डर्ड चार्टर्ड बैंकले १ अर्ब ३८ करोड रुपैयाँ खुद नाफा कमाएको छ । अघिल्लो आर्थिक वर्षमा बैंकले १ अर्ब २२ करोड रुपैयाँ खुद नाफा कमाएको थियो ।
बैंकले गत आर्थिक वर्षमा २ अर्ब १ करोड रुपैयाँ खुद ब्याज आम्दानी गरेको छ । अघिल्लो आर्थिक वर्षमा बैंकको यस्तो आम्दानी १ अर्ब ९२ करोड रुपैयाँ रहेको थियो ।
बैंकले ८ करोड ४४ लाख रुपैयाँ प्रभिजनिङ गरेको छ । बैंकको स्प्रेड दर ७.०९ प्रतिशत, प्रतिशेयर आम्दानी ६७ रुपैयाँ ४७ पैसा, मूल्य आम्दानी अनुपात ४१.४९ गुणा, प्रतिशेयर नेटवर्थ २९७ रुपैयाँ ७१ पैसा रहेको छ ।
त्यसैगरि, मेगा बैंकले गत आर्थिक वर्षमा ३१ करोड २ लाख रुपैयाँ खुद नाफा गरेको छ । अघिल्लो आर्थिक वर्षमा बैंकले १७ करोड ७४ लाख रुपैयाँ खुद नाफा गरेको थियो ।
अघिल्लो आर्थिक वर्षमा ६७ करोड ९७ लाख रुपैयाँ खुद ब्याज आम्दानी गरेको बैंकले गत आर्थिक वर्षमा ८२ करोड १२ लाख रुपैयाँ यस्तो आम्दानी गर्न सफल भएको छ ।
बैंकको जोखिमपूर्ण कर्जा २.१८ प्रतिशत, प्रतिशेयर आम्दानी १३ रुपैयाँ ३१ पैसा, मूल्य आम्दानी अनुपात ९९.७३ गुणा र प्रतिशेयर नेटवर्थ ११८ रुपैयाँ ५५ पैसा रहेको छ ।

