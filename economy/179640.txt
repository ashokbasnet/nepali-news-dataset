सेवा रेमिट र सिटिजन्स बैंकबीच रेमिट्यान्स भुक्तानी सम्झौता

३० साउन, काठमाडौं । मुलुककै पुरानो मनी ट्रान्सफर कम्पनीमध्ये एक सेवा रेमिट र क बर्गको बाणिज्य बैंक सिटिजन्स बैंकबीच रेमिट्यान्स भुक्तानी सम्झौता भएको छ । सम्झौतापछि विदेशबाट सेवा रेमिटबाट पठाएको रकम सिटिजन्स बैंकका शाखाहरुबाट भुक्तानी लिन सकिने भएको छ ।
सम्झौतापत्रमा सिटिजन्स बैकका सहायक प्रमुख कार्यकारी अधिकृत बोधराज देवकोटा र सेवा रेमिटका प्रबन्ध निर्देशक दामोदर खनालले हस्ताक्षर गरे । सेवामार्फत् पठाएको रकम देशका पाँच विकास क्षेत्रमा रहेका सिटिजन्स बैंकका ४४ वटा शाखाबाट रकम झिक्न सकिने सेवा रेमिटले जानकारी दिएको छ ।
हालैमात्र नयाँ व्यवस्थापनका साथ सञ्चालनमा आएको सेवा रेमिटले आफ्नो शाखा विस्तारलाई तिब्रता दिँदै आएको छ । कम्पनीले देश विदेशमा आफ्नो सञ्जाललाई अगाडी बढाउँदै छ ।
हाल सेवा रेमिटले १ हजार ५ सय  शाखा सञ्जालबाट आन्तरिक तथा विदेशबाट आएको रेमिट्यान्स भुक्तानी सेवा उपलब्ध गराउँदै आएको छ ।

