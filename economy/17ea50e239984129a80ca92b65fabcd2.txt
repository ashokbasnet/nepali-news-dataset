अरुण तेस्रोको पिडिए आज

काठमाडौं, मंसिर ९ -  नेपाल र भारतीय प्रवद्र्धक सतलज जलविद्युत  निगमबिच ९ सय मेगावाट क्षमताको अरुण तेस्रो जलविद्युत् आयोजनाको परियोजना विकास सम्झौता (पिडिए)मा मंगलबार हस्ताक्षर हुने भएको छ ।
सिंहदरबारमा म‌ंगलबार बसेको मन्त्रिपरिषद्को बैठकले सार्कको १८ औँ शिखर सम्मेलनका क्रममा भारतीय प्रधानमन्त्री नरेन्द्र मोदीको उपस्थितिमा सम्झौतामा हस्ताक्षर गर्न स्वीकृति दिइएको सूचना तथा सञ्चार मन्त्री डाक्टर मीनेन्द्र रिजालले जानकारी दिनुभयो ।
यस्तै काभ्रेको पनौतीमा स्थापना गरिने राष्ट्रिय प्रहरी प्रतिष्ठान आयोजना कार्यान्वयनका लागि भारत सरकारबाट झण्डै आठ अर्ब ७९ करोड रुपैंया अनुदान सहायता स्वीकार गर्न र युवा विकासका लागि सहकार्य गर्न समझदारीपत्रमा हस्ताक्षर गर्न स्वीकृति दिएको छ ।
