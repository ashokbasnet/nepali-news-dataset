सुनकोशी पीडितलाई सेञ्चुरी बैंकको सहयोग

२ भदौ, काठमाडौं । सुनकोशी पहिरो पीडितहरुलाई सेञ्चुरी बैंकका कर्मचारीहरुले ९० हजार रुपैयाँ सहयोग गरेका छन् ।
पिडित व्यक्तिहरुका लागी कर्मचारीहरुले त्रिपाल, रेनकोट र स्लिपिङ्ग म्याटे्रस जस्ता अत्यावश्यक सामानहरु खरिद गरेको छ । बैंकका कायमुकायम प्रमुख कार्यकारी अधिकृत अनुजमणि तिमिल्सिनाले उक्त समानहरु एभिन्युज टेलिभिजनलाई हस्तान्तरण गरे ।
सुनकोशी नदीमा आएको बाढीका कारण भएको धनजनको क्षतिप्रति सम्पूर्ण सेञ्चुरी बैंक परिवार दुःखित भएको सोमबार बैंकद्धारा जारी विज्ञप्तीमा भनिएको छ ।
पुतली सडकस्थित प्रधान कार्यालयबाट २०६७ फागुनदेखि ३१औं वाणिज्य बैंकको रुपमा कारोबार सुरु गरेको सेञ्चुरी बैंकका हालसम्ममा ३१ वटा शाखा, २२ वटा एटीएम, ९ वटा शाखारहित बैंकिङ्ग सेवा र एउटा एक्सटेन्सन् काउन्टर सञ्चालनमा रहेका छन् ।

