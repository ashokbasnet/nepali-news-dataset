अल्पाइनको बिना धितो कर्जा योजना
३ भदौ, काठमाडौं । अल्पाइन डेभलपमेन्ट बैंकले आर्थिक अवस्था कमजोर भएका ग्रामिण क्षेत्रका विपन्न वर्गको समुदायलाई लक्षित गरि बिना धितो कर्जाको सुरुवात गरेको छ ।
बैंकले वैदेशिक रोजगारी कर्जा र प्राविधिक तथा व्यवसायीक शिक्षा कर्जा बिना धितो उपलब्ध गराउने भएको हो । वैदेशिक रोजगारी कर्जा रोजगारीका लागि विदेश जान इच्छुक तर रकमको अभावमा जान नसकेका विपन्न वर्गमा लक्षित रहने बैंकले जनाएको छ ।
यो कर्जा सुविधा उपयोग गर्नका लागि नेपाली नागरिकले सम्बन्धित राजदूतावासले प्रवेषज्ञा जारी गरेको हुनुपर्ने बताइएको छ । यो शिर्षकमा एक लाख रुपैयाँ ३ वर्षका लागी १५.५ प्रतिशत ब्याजदरमा प्राप्त गर्न सकिने बैंकले जनाएको छ ।
प्राविधिक तथा व्यावसायीक शिक्षा कर्जा माध्यमकि तथा उच्च माध्यमीक तहमा ग्रामिण क्षेत्रका विपन्न वर्गको समुदायलाई शिक्षाको पहुँच पुर्‍याउने उदेश्यका साथ ल्याएको बैंकको भनाई छ ।
यो शिर्षकमा कर्जा पाउनका लागि नेपाली नागरिकले समन्धित विद्यालयमा भर्ना गरेको रसीद र विद्यालयले प्रमाणित गरेको कागज देखाउनुपर्ने हुन्छ । बैंकले यो शिर्षकमा पनि १ लाख रुपैयाँ ३ वर्षका लागि १५.५ प्रतिशत ब्याजदरमा उपलब्ध गराउने जनाएको छ ।

