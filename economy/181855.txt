कुन वाणिज्य बैंकको निस्क्रिय कर्जा कति ?
पुष्प दुलाल
६ भदौ काठमाडौं । विस्तार गरेको कर्जा तोकिएको समयमा नउठेपछि आर्थिक वर्ष २०७०/०७१ मा १६ वाणिज्य बैंकको निस्त्रिmय कर्जाको मात्रा बढेको छ । सञ्चालनमा रहेका ३० वटा वाणिज्य बैंकमध्ये गत आर्थिक वर्ष १३ बैंकको निस्क्रिय कर्जा घटेको छ भने एभरेष्ट बैंकको स्थिर रहेको छ ।
असूल हुनुपर्ने समयावधि नाघिएको एक वर्ष भएपछि खराब कर्जामा राख्नुपर्ने नियामक निकायको व्यवस्था छ । भाखा नाघेको एक वर्ष नपुगेको कर्जालाई भने निस्क्रीय कर्जामा राख्नुपर्ने व्यवस्था छ ।
राष्ट्र बैंकका अनुसार तोकिएको समयभन्दा ३ महिना नाघेको कर्जामा २५ प्रतिशत, ६ महिना नाघेमा ५० प्रतिशत र एक वर्ष नाघेमा शत प्रतिशत प्रोभिजनिङ (जोखिम व्यवस्था) गर्नुपर्छ ।
खराब कर्जाको मात्रामा रियलस्टेट कर्जाको आकार बढी भएको सानिमा बैंकका प्रमुख कार्यकारी अधिकृत भुवन दाहालले अनलाइनखबरलाई बताए । रियलस्टेटमा आएको मन्दीसँगै यो क्षेत्रमा प्रवाह भएको बैकहरुको कर्जा असूलीमा कठिनाइ भएको हो ।
‘निस्क्रीय कर्जा जति कम भयो बैंकको वित्तीय स्वास्थ्य त्यति राम्रो मानिन्छ’ दाहालले भने -यद्यपी अहिलेको नेपालको बैंकिङ क्षेत्रको निस्क्रीय कर्जा बढी चाहीँ होइन ।’
राष्ट्र बैंकले कूल कर्जाको ५ प्रतिशतभन्दा बढी निस्क्रीय कर्जा हुन नहुने व्यवस्था गरेको छ । गत वर्ष ३० वाणिज्य बैंकमध्ये तीनवटा बैंकको मात्रै निस्कक्रीय कर्जा राष्ट्र बैंकले तोकेभन्दा बढी छ । किष्ट बैंक २४.१८ प्रतिशत, ग्रान्ड बैंकको १९.०९ प्रतिशत र कृषि विकास बैंकको ५.३४ प्रतिशत निस्क्रीय कर्जा छ ।
सानिमाको कम
बैंकहरुले प्रकाशित गरेको गत आर्थिक वर्षको अपरिस्कृत वित्तीय विवरण अुनसार सानिमा बैंकको निस्क्रीय कर्जा सबैभन्दा कम छ । अघिल्लो वर्ष कूल कर्जाको ०.३ प्रतिशत रहेको सानिमाको निस्क्रीय कर्जा गत वर्ष ०.२ प्रतिशतमा खुम्चिएको छ । निस्क्रीय कर्जालाई आधार मानेर विश्लेषण गर्दा सानिमा बैंक सबैभन्दा उत्कृष्ट बैंक हो ।
‘कर्जा व्यवस्थापनको हाम्रो प्रणाली चुस्त छ साथै भाग्यले साथ दिएका कारण सानिमा बैंकको खराब कर्जा कम भएको हो’ सीइओ दाहालले भने ।
किष्टकाे सबैभन्दा बढी
रियलस्टेटमा ठूलो लगानी गरेका कारण किष्ट र ग्रान्ड बैंकलाई समस्या परेको हो । अघिल्लो वर्ष ६.५९ प्रतिशत रहेको किष्ट बैंकको खराब कर्जा गत वर्ष २४.१८ प्रतिशत पुगेको हो । वित्तीय अवस्था विग्रँदै गएपछि किष्ट बैंक यही भदौ ३० गतेदेखि प्रभु विकास बैंकसँग मर्ज भएर प्रभु बैंकको रुपमा कारोबार सुरु गरिसकेको छ ।



बैंक
२०७० (प्रतशितमा)
२०७१ (प्रतिशतमा)


सानिमा बैंक
०.३
०.२


नेपाल एसबिआइ बैंक
०.३७
०.२६


स्टान्डर्ड चार्टड बैंक
०.७७
०.४८


एनएमबी बैंक
१.८०
०.५५


एभरेष्ट बैंक
०.६२
०.६२


लुम्बीनी
०.८६
०.८८


जनता
०.२३
१.०२


बैंक अफ काठमाण्डू
१.५०
१.०६


सेञ्चुरी बैंक
०.४९
१.१५


लक्ष्मी बैंक
१.२६
१.१५


एनबी बैंक
१.३३
१.३५


प्राइम बैंक
२.२३
१.५०


इन्भेष्टमेन्ट बैंक
१.९१
१.६८


सिद्धार्थ बैंक
२.३१
१.६९


माछापुच्छ्रे बैंक
२.८३
१.७८


सिभिल बैंक
०.५०
१.८८


एनसीसी बैंक
२.६०
२.७


मेगा बैंक
२.२७
२.१८


नविल बैंक
२.१३
२.२३


एनआइसी एसिया बैंक
२.३२
२.२५


ग्लोवल आइएमइ बैंक
२.२७
२.३७


सिटिजन बैंक
२.१
२.४०


हिमालयन बैंक
२.१९
२.५८


कुमारी बैंक
२.८९
३.१९


राष्ट्रिय वाणिज्य बैंक
५.३१
३.९५


सनराइज बैंक
३.७४
४.५१


नेपाल बैंक
४.५३
४.७४


कृषि विकास बैंक
५.७२
५.३४


ग्रान्ड बैंक
३.५२
१९.०९


किष्ट बैंक
६.५९
२४.१८



ग्रान्डकाे अत्यधिक बढ्याे
त्यसैगरी ग्रान्ड बैंकको खराब कर्जा अत्यधिक बढेको छ । २०७० असार मसान्तमा ३.५२ प्रतिशत रहेको खराब कर्जा २०७१ असार मसान्तमा १९.०९ प्रतिशत पुगेको छ । तत्कालीन व्यवस्थापनले जथाभावी लगानी गरेकाले बैंकको खराब कर्जाको आकार बढेको बैंकका एक सञ्चालकले बताए ।
‘नयाँ व्यवस्थापनले कर्जा असूलीमा जोड दिएपनि उठ्न सकिरहेको छैन’ उनले भने- यो आर्थिक वर्षको पुस मसान्तसम्ममा खराब कर्जामा उल्लेख्य सुधार आउने हाम्रो अपेक्षा छ ।
कुन कुनको घट्यो ?
अघिल्लो वर्षको तुलनामा गत वर्ष सानिमा, एसबीआइ, स्टान्डर्ड चार्टर्ड, एनएमबी, बैंक अफ काठमाण्डू, लक्ष्मी, प्राइम इन्भेष्टमेन्ट, सिद्धार्थ, माछापुच्छ्रे, एनसीसी, मेगा, एनआइसी एसिया, राष्ट्रिय वाणिज्य बैंकको निस्क्रीय कर्जा घटेको छ ।
कुन-कुनको बढ्यो ?
किष्ट, ग्रान्ड, कृषि विकास, नेपाल बैंक, लुम्बिनी, जनता, सेञ्चुरी, एनबी, नबिल, सिभिल, ग्लोवल आइएमई, सिटिजन, हिमालयन, कुमारी र सनराइज बैंकको निस्क्रीय कर्जा बढेको छ ।

