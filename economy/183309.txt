पूँजी बजारका लगानीकर्तालाई नअत्तालिन आग्रह

१० भदौ काठमाडौं । अर्थ मन्त्रालयका सहसचिव कृष्ण देवकोटाले पूँजी बजारका लगानीकर्तालाई नआत्तिन आग्रह गरेका छन् । उनले हालै नेपाल राष्ट्र बैंकले जारी गरेको नियमनका कारण बैंक तथा वित्तीय संस्थ्ााहरुका लगानीकर्ताहरुलाई हतोत्साही नहुनु आग्रह गरेका हुन ।
मंगलबार रिपोर्टर्स क्लब नेपालद्धारा आयोजित कार्यक्रममा सहसचिव देवकोटाले भने- सेयर बजार बचाउन सरकार सकरात्मक छ, त्यसैले सेयर लगानीकर्ताहरु हतोत्साहित नहुनुहोस् । अहिले नै साना तथा मझौला लगानीकर्ताहरु अत्तालिए ठूला लगानीकर्ताहरुले फाईदा लुट्ने देवकोटाको भनाई थियो ।
त्यसैगरी राष्ट्र बैंकका पूर्वगभर्नर दिपेन्द्र बहादुर क्षेत्रीले पनि नेपाल राष्ट्र बैंकले जारी गरेको नियमनका कारण लगानीकर्ताहरु अत्तालिन नहुने धारणा राखेका छन् । क्षेत्रीले नियमन जारी गर्दा स्टक मार्केटलाई ध्यानमा राख्नुपर्ने भन्दै अहिले जारी गरिएको परिपत्रबाट लगानीकर्ताहरु अत्तालिनु नहुने बताए ।
नेपाल इन्भेष्टर्स फोरमका अध्यक्ष राजकुमार तिमिल्सिनाले धितोपत्र बोर्डको नालायकीपनको कारण अहिलेको सेयर बजार अस्तव्यस्त भएको आरोप लगाएका छन् । तिमिल्सिनाले नेपाल राष्ट्र बैंकले स्टक मार्केटलाई तहसनहस पार्न नयाँ नीति ल्याएको भन्दै लगानीमैत्री नीतिको आवाश्यकत्ता रहेको बताए । उनले अहिले नै लगानीकर्ताहरु आत्तिहाल्नु पर्ने अवस्था नभएको बताए ।
इन्भेष्टर फोरम भन्छ- दलालहरु सलबलाउन थाले
यसैबीच नेपाल इन्भेस्टर फोरमले विज्ञप्ती जारी गर्दै पुँजी बजार घटाउन दालहरु सक्रिय भएको बताएको छ । सेयरमा लगानीसम्बन्धी नेपाल राष्ट्र बैंकको परिपत्रको गलत व्याख्या गरेर फाइदा उठाउन समुह नै सक्रिय भएको भन्दै लगानीकर्तालाई सचेत रहन आग्रह गरेको छ ।

‘सस्तोमा सेयर किन्नसे समुह सक्रिय देखिएको छ’ फोरमले मंगलबार जारी गरेको विज्ञप्तीमा भनेको छ -बजार घट्ने कुनै आधार छैन, लगानीकर्ताहरु नआतिनुहोस् ।
राष्ट्र बैंकको निर्देशनको हल्ला फिजाउँदै सोमबार नेप्से ६० अंकले घटिसकेको छ । राष्ट्र बैंकले सेयरको व्यापारिक लगानीमा प्राथमिक पुँजीको एक प्रतिशत मात्रै लगानी गर्न परिपत्र गरेको थियो । फोरमले नियामक निकायलाई समेत बजार सुधार र विकासमा उपयुक्त भूमिका निर्वाह गर्न आग्रह गरेको छ ।

