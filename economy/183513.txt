भोजपुरमा सिटिजन्स बैंकको ४६औं शाखा

११ भदौ काठमाडौं । सिटिजन्स बैंक इन्टरनेसनलले भोजपुरमा ४६औं शाखा सञ्चालनमा ल्याएको छ । उक्त शाखाको उद्घाटन बैंकका नायव प्रमुख कार्यकारी अधिकृत गणेशराज पोखरेलले गरे ।
शाखा सुरुवात गरेको अवसरमा बैंकले स्थानीय विद्योेदय उच्च माध्यमिक विद्यालय र जनसेवा निम्न माध्यमिक विद्यालयलाई पुस्तकालयलाई आर्थिक सहयोग समेत गरेको छ ।
बैंकले निकट भविष्यमा सुनसरी जिल्लाको धरानमा शाखा खोल्ने क्रेडिट कार्ड सञ्चालनमा ल्याउने पोखरेलले बताए ।

बैंकले करिब ३ लाख ग्राहकहरुलाई वित्तीय सेवा प्रदान गर्दै आएको छ । आर्थिक वर्ष २०७०/७१ मा बैंकले  २७ अर्व ९६ करोड निक्षेप संकलन गरी २३ अर्व १७ करोड रुपैयाँ कर्जा प्रवाह गरेको छ । यस अवधिमा बैंकले ५६ करोड १२ लाख रुपैयाँ खुद नाफा कमाएको छ ।

