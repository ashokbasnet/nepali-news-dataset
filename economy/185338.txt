नेपाल एक्सप्रेसले ३४ र सेवा विकासले २० प्रतिशत बोनस दिने
१६ भदौ काठमाडौं । आर्थिक वर्ष २०७०/०७१ को नाफाबाट सेयरधनीलाई नेपाल एक्सप्रेस फाइनान्सले  ३४ प्रतिशत र सेवा विकास बैंकले २० प्रतिशत बोनस सेयर दिने निर्णय गरेका छन् ।
राष्ट्र बैंकको स्वीकृति र संस्थाको आगामी साधारण सभापछि मात्रै यो निर्णयको कार्यान्वयन हुन्छ ।
नेपाल एक्सप्रेसले अघिल्लो वर्ष ९.५० प्रतिशत र सेवा विकासले १२ प्रतिशत बोनस सेयर दिएका थिए ।
बोनस सेयर वितरणपछि नेपाल एक्सप्रेसको चुक्ता पुँजी ८६ करोड ७६ लाख र सेवा विकासको ३२ करोड रुपैयाँ पुग्नेछ ।

