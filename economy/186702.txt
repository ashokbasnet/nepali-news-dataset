ग्लोवल आइएमइ बैंकको नायव सीइओमा श्रेष्ठ नियुक्त
२० भदौ काठमाडौं । ग्लोवल आइएमई बैंकको नायव प्रमुख कार्यकारी अधिकृतमा निरज श्रेष्ठ नियुक्त भएका छन । शुक्रबारदेखि नै उनले आफ्नो कार्यभार सम्हालेको बैंकले जनाएको छ ।
यसअघि उनी एनआइसी एशिया बैंकमा महाप्रबन्धक रहेका थिए । हालको स्टान्डर्ड चार्टर्ड (तत्कालीन ग्रिनलेज बैंक) वाणिज्य बैंकको करियर सुरु गरेका श्रेष्ठ अनुभवी बैंकर मानिन्छन् ।
लेटाङमा शाखारहित सेवा
यसैबीच बैंकले मोरङको लेटाङमा २७औं शाखारहित बैंकिङ सेवा सञ्चालनमा ल्याएको छ । उक्त सेवाको बैंकका नायव कार्यकारी अधिकत जनक शर्मा पौड्याल र व्यापार संघ लेटाङका अध्यक्ष देवेन्द्र बहादुर श्रेष्ठले शुक्रबार संयुक्त रुपमा उद्घाटन गरे ।
नायव सीइओ पौड्यालले व्यवसायीक प्रतिनिधि पदमबहादुर रानालाई प्रमाणपत्र हस्तातरण गरेर सेवाको शुभारम्भ गरेका हुन् । बैंकले शाखा सञ्चालन गर्न सम्भव नभएका स्थानमा शाखारहित बैंकिङ्ग सेवा सञ्चालन गर्दै आएको छ ।

