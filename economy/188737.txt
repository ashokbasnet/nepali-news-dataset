प्रभु मनिको दशैंतिहार योजना, एक लाखको बीमा, साथमा अन्य उपहार

२७ भदौ काठमाडौं । प्रभु मनि ट्रान्सफरले दशैं-तिहार र छट पर्वलाई लक्षित गरी आकर्षक योजना सञ्चालनमा ल्यएको छ । यो योजनामा रकम पठाउने र पाउने दुवैले उपहार प्राप्त गर्ने कम्पनीले जनाएको छ ।
असोज १ गतेदेखि लागू हुने यस योजना छठ पर्वसम्म सञ्चलन हुनेछ । प्रभु मनि ट्रान्सफरमार्फत नेपालमा पैसा प्राप्त गर्ने ग्राहक मध्येबाट हरेक दिन एक जनाले १ लाख १० हजार रुपैयाँ बराबरको व्यक्तिगत दुर्घटना तथा मेडिकल बीमा पाउने छन् ।
त्यसैगरी हरेक दिन एक जनालाई लेमन मोवाइलको बी २०१ मोवाइल तथा हरेक हप्ता एक जनालाई लेमन पी १४ मोबाइल प्रदान गरिने छ ।
यो योजनाअन्तर्गत बम्पर उपहार अन्तर्गत एक जनाले ४२ इन्चको एलइडी टेलिभिजन र डिस होम प्याकेज उपलब्ध गराइने छ । पहिल्लै डिस होम राखिसकेका परिवारलाई भने एक वर्षको रिचार्ज फ्रि गरिदिने योजना प्रभुले अघि सारेको छ ।
त्यस्तै प्रभुमार्फत नेपाल पैसा पठाउने एक जनालाई पनि हरेक हप्ता एकतर्फी हवाई टिकट प्रदान गरिने प्रभुले जनाएको छ । ‘दशैंतिहारजस्तो चाड पर्वमा विदेशमा रहेका नेपालीहरु घर फर्किउन भनेर हामीले प्लेन टिकट उपहार राखेका हौं’ प्रभू समूहकी उपाध्यक्ष कुशुम लामाले भनिन् ।
त्यसैगरी प्रभू समुहले भारतमा उत्पादित लेमन मोवाइलको नेपालमा आधिकारिक विक्रेताका रुपमा काम गर्ने भएको छ । त्यसका लागि समूहले प्रभू मोवाईल नामक कम्पनी स्थापना गरिसकेको छ । व्यवस्थापकीय काम अन्तिम चरणमा पुगिसकेकाले चाँडै नै लेमन मोर्वाइन नेपाल भिञ्याउने लामाले जानकारी दिइन ।
‘ग्राहकलाई आवश्यक सम्पूर्ण सेवा दिने हाम्रो उदेश्य हो’ उनले भनिन -ग्रामीण इलाकाका ग्राहकलाई लक्षित गरी सस्तो र बलियो मोवाइल ल्याउन लागेका हौं ।

