धादिङको बजेट सवा दुई अर्ब

धादिङ, फागुन २९ – जिल्ला विकास समिति धादिङले आर्थिक वर्ष २०७०/७१ को लागि २ अर्ब १७ करोड ४३ लाख ८८ हजार रुपैयाँको बजेट प्रस्ताब गरेको छ ।

स्थानीय विकास अधिकारी रमेश न्यौपानेले सोमवार २० औं जिल्ला परिषद्मा प्रस्ततु गर्नुभएको नीति कार्यक्रम तथा वजेटमा अघिल्लो वर्षको तुलनामा ५० प्रतिशत योजना कटौती गरिएको छ ।

अघिल्लो वर्षको परिषद्मा ७ सय भन्दा बढी योजना प्रस्ताब गरिएकोमा यस वर्ष ३ सयवटा भन्दा कम योजनाहरु मात्र प्रस्ताब गरिएका छन् । धादिङलाई देशकै नमूना जिल्ला बनाउन  यस वर्षदेखि छरपस्ट रहेका योजनाहरु कटौती गरिएको स्थानीय विकास अधिकारी न्यौपानेले बताउनुभयो ।

परिषदले ६० वटा सडकको स्तर उन्नति नयाँ निमार्णका लागि सात करोड ६० लाख, विद्युतीकरणका १५ वटा योजनाका लागि एक करोड, दुईवटा पुलको लागि एक करोड चार लाख प्रस्ताब गरेको छ । १३ वटा खानेपानी योजनाका लागि एक करोड १६ लाख र १७ वटा झोलुङ्गेपुलका लागि दुई करोड वजेट प्रस्ताव गरेको जिविसले जनाएको छ ।
