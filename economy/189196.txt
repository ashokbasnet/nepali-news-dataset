अब नेपालमै बसेर विदेशमा अनलाइन सपिङ
२९ भदौ काठमाडौं । बैंक तथा वित्तीय संस्थाले जारी गरेका डेविट तथा क्रेटिडकार्ड भएका ग्राहकले अब नेपालमै बसेर विदेशी वस्तु वा सेवा खरिद गर्न पाउने भएका छन ।
नेपाल राष्ट्र बैंकले देशभित्रै उपभोग गर्ने उद्देश्यले वाषिर्क दुई हजार अमेरिकी डलर बराबरका सामाग्री अनलाइनमार्फत खरिद गर्न पाउने व्यवस्था गरेको छ । यो व्यवस्थासँगै नेपालीहरुले घरमै बसी इन्टरनेटको प्रयोगमार्फत विदेशबाट सामान खरिद गर्न सक्नेछन् ।
परिपत्र जारी गर्दै राष्ट्र बैंकले डेविट र क्रेडिट कार्ड बाहक ग्राहकलाई यस्तो सुविधा उपलब्ध गराएको हो । नेपालको कानूनले प्रतिवन्ध नलगाएका वस्तुहरु खरिद गर्न सकिने राष्ट्र बैंकले जनाएको छ ।
राष्ट्र बैंकले चालू आर्थिक वर्षको मौदि्रक नीतिमार्फत अनलाईन पेमेन्टको व्यवस्था गर्ने घोषणा गरेको थियो । त्यसैअनुरुप परिपत्र जारी गरि अनलाइन सपिङको व्यवस्था गरेको हो ।
‘बैंक तथा वित्तीय संस्थाहरुबाट जारी भएका क्रेडिट र डेविट कार्ड होल्डरहरुले नेपालभित्रै बसी नेपालमै उपभोग गर्ने उद्देश्यले वाषिर्क दुई हजार अमेरिकी डलरसम्म नेपालको प्रचलित कानुबाट प्रतिवन्ध नलगाइएका विदेशी वस्तु वा सेवा अनलाइनमार्फत खरिद गर्न सक्नेछन’ राष्ट्र बैंकद्धारा जारी परिपत्रमा भनिएको छ ।
विदेशी मुद्रामा खाता खोलेका ग्राहकले क्रेडिट र डेविट कार्ड प्राप्त गर्नेछन । यस्ता खातावालले आफूले पाउने सटही सुविधा वापतको विदेशी मुद्रा नगद वा यात्रु चेककोरुपमा नलिइकन कार्ड होल्डरले क्रेडिट कार्डको माध्यमबाट उपयोग गर्न चोहमा त्यस्तो कारोबार गर्न सकिने राष्ट्र बैंकले जनाएको छ ।
बैंक तथा वित्तीय संस्थाले चोहमा परिवत्र्य विदेशी मुद्रामा नै हिसाब मिलान गर्नुपर्ने शर्तमा १० हजार अमेरिकी डलरसम्म खर्च गर्न सक्नेगरी क्रेडिट कार्ड जारी गर्न सक्ने राष्ट्र बैंकले जनाएको छ ।

