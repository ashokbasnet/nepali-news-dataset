चिलिमे हाइड्रोले सेयरधनीलाई ३५ प्रतिशत लाभांश दिने
२९ भदौ काठमाडौं । चिलिमे जलविद्युत आयोजनाले गत आर्थिक वर्षको नाफाबाट सेयरधनीलाई ३५ प्रतिशत प्रतिफल दिने घोषणा गरेको छ ।
कम्पनीको शनिबार बसेको सञ्चालक समितिको बैठकले १५ प्रतिशत नगद लाभांस र २० बोनस सेयर वितरण गर्ने निर्णय गरेको हो ।
गत वर्ष कम्पनीले ९३ करोड ९६ लाख रुपैयाँ नाफा कमाएको थियो ।
सञ्चालक समितिको यो निर्णय कम्पनीको आगामी साधारणसभाले स्वीकृत गरेपछि मात्रै लागू हुने छ । आइतबार दिउँसो एक बजे यो कम्पनीको सेयरमूल्य २ हजार १ सय रुपैयाँ रहेको छ ।

