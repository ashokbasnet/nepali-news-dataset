पर्वतको बजेट २ अर्ब ९ करोड

पर्वत, फागुन ३० – पर्वतको पाँचौ जिल्ला परिषदले आर्थिक वर्ष २०७०/७१ को लागि जिल्लामा २ अर्ब ९ करोड ३५ लाख रुपैयाँ बजेट प्रस्ताब गरेको छ । 

परिषदले आगामी वर्षका लागि चालु आर्थिक वर्षको बजेट भन्दा झण्डै २३ प्रतिशत बढी बजेट प्रस्ताब गरेको हो ।

चालु तर्फ १ अर्ब २५ करोड १८ लाख र पूँजीगत तर्फ ८४ करोड १७ लाख रुपैयाँ प्रस्ताब गरिएको जिल्ला विकास समितिले जनाएको छ । परिषदले पुर्वाधार तथा संरचनामा ७५ करोड २९ लाख, जनसंख्या तथा सामाजिक विकासमा १ अर्ब २२ करोड ११ लाख, वन, वातावरण र उद्योगमा ४ करोड ६४ लाख रुपैयाँ प्रस्ताब गरेको छ ।

आर्थिक वर्ष ७०/७१ मा जिल्ला विकास समिति कार्यालको ५४ करोड ४८ लाख रुपैयाँ प्रस्ताब गरिएको छ । जसमा चालु खर्चतर्फ २३ करोड ३९ लाख र पूँजीगत तर्फ ३१ करोड ८ लाख रुपैयाँ प्रस्ताब गरिएको जिविसले जनाएको छ ।
