कतारले दियो नेपाललाई ९ ओटा अत्याधुनिक मर्सिडिज बेन्ज कार उपहार 

काठमाडौं, वैशाख २२ । कतार सरकारले नेपाल सरकारलाई ९ ओटा अत्याधुनिक मर्सिडिज बेन्ज कार उपहार दिएको छ ।कतारले दिएको ९ ओटा मर्सिडिज बेन्जमा ८ ओटा इ सिरिजका र एउटा मर्सिडिज जिप रहेका छन् ।बुधबार परराष्ट्र मन्त्रालयमा आयोजित कार्यक्रममा नेपालका लागि कतारका राजदूतले उपप्रधान तथा परराष्ट्रमन्त्रीलाई कारको साँचो हस्तान्तरण गरेका हुन् ।यी कार विदेशी विशिष्ट पाउनका लागिमात्रै प्रयोग हुने परराष्ट्र मन्त्रालयका सचिव शंकरदास वैरागीले बताए ।नेपालमा छिट्टै बिमस्टेक शिखर सम्मेलन आयोजना हुँदैछ भने सार्कसम्बन्धी उच्चस्तरीय बैठकहरु पनि हुनेछ ।२०७१ मंसिर काठमाडौंमा सम्पन्न सार्क शिखर सम्मेलनका लागि विशिष्ट पाहुनाहरुलाई आवत–जावत गर्न नेपालले यस्ता गाडी भारतबाट भाडामा ल्याएको थियो ।
