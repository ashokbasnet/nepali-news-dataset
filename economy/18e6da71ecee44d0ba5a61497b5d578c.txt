खुला बजारमा लागतअनुसार मूल्य निर्धारण गर्न पाउनुपर्छ : चेम्बर

काठमाडौं, चैत २६ । नेपाल चेम्बर अफ कमर्सले खुला बजारमा उद्योगी–व्यवसायीले लागतअनुसार बिक्री मूल्य निर्धारण गर्न पाउनुपर्ने माग गरेको छ ।गृहसचिव नारायणगोपाल मलेगो, काठमाडौं जिल्ला अधिकारी र ललितपुर जिल्ला अधिकारीलाई बोलाएर चेम्बरले शुक्रबार गरेको कार्यक्रममा अध्यक्ष राजेशकाजी श्रेष्ठले मागअनुसार व्यवसायीले वस्तु तथा सेवाको भाउ निर्धारण गर्न पाउनुपर्ने बताए ।उनले केही व्यवसायीहरुले कालोबजारी गरेको भएपनि सबैलाई एकै नजरबाट नहेर्न पनि आग्रह गरे ।चेम्बर महासचिव कमलेश अग्रवालले विद्यमान कालोबजारी नियन्त्रणसम्बन्धी ऐन परिमाजर्न गरिनुपर्ने बताए ।४० वर्ष अगाडिको ऐनमा गरिएको व्यवस्था हाल उपयुक्त नभएको उनको भनाइ थियो ।व्यवसायीहरुले कालोबजारीको नाममा व्यवसायीमाथि ज्यादती भएको जिकिर गरेका छन् ।गृहसचिव मलेगोले बजार अनुगनम खराब व्यवसायी लक्षितमात्रै भएकाले अन्य व्यवसायीहरु आत्तिनुनपर्ने बताए ।
