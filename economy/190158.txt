राजनीतिक संक्रमणमा पनि वित्तीय सुशासन कायम रहनु सुखद : गभर्नर खतिवडा
१ असोज, काठमाडौं । नेपाल राष्ट्र बैंकका गभर्नर डा. युवराज खतिवडाले मुलुकले लामो राजनीतिक संक्रमण भोगे पनि वित्तीय सुशासनमा भने असर नगरेको बताएका छन् ।
नेेसनल बैंकिङ इन्टिच्यूटले बुधबार राजधानीमा आयोजना गरेको संस्थागत सुशासनसम्बन्धी सम्मेलनलाई सम्बोधन गर्दै खतिवडाले यस्तो बताएका हुन् । ‘नेपाल लामो समयदेखि राजनीकित संक्रमणकालमा छ’ उनले भने -तर आर्थिक मन्दी र वित्तीय सुशासन भोग्नु परेको छैन, यो निकै सुखद हो ।

वित्तीय क्षेत्रको संस्थागत सुशासनका लागि राष्ट्र बैंकको भूमिका उच्च रहेको भन्दै आगामी दिनमा पनि विगतबाट पाठ सिकेर संस्थागत सुशासन सम्बन्धी व्यवस्था गर्ने उनले बताए ।
संस्थाहरु आफैंले  सुशासन पालना गरे राष्ट्र बैंकले दवाब दिनु नपर्ने उनको भनाई छ । ‘सिईओ, कर्मचारी कसरी नियुक्ति गर्ने, सञ्चालक समितिको दायरा के हुने, लेखा प्रणाली, कानूनको पालना, आन्तरिक तथा बाहृय सञ्चार संस्थागत सुशासनका अंगहरु हुन’ खतिवडाले भने -यसमा बैंकहरु आफैं सचेत भए नियामक निकायले दावाद दिइरहनु पर्दैन ।
उनले सही समयमा सुसासनसँग सम्बन्धित सम्मेलन गरेको खुसी व्यक्त गरे  ।
त्यसैगरी नेपाल बैंकर्स संघका अध्यक्ष राजनसिंह भण्डारीले बैंक तथा वित्तीय संस्थाहरुको संख्यात्मक वृद्धिसँगै संस्थागत सुशासनमा समस्या आएको बताए । ‘संस्थागत सुशासनको अभावमा कतिपय संस्थाहरु समस्यामा परिसकेका छन्’ उभनले भने ।
व्यक्तिगत स्वार्थ, सिस्टमको अभाव, आन्तरिक व्यवस्थाको अभाव नै संस्थागत सुशासन भएको उनाले बताए ।
नेपालको वित्तीय क्षेत्रमा संस्थागत सुशासन बहसको विषय बनिरहेको अवस्थामा यो कार्यक्रम निकै सान्दर्भिक भएको उनको भनाई थियो ।
अन्तरासिष्ट्रय वित्त निगम (आइएफसी), एशियाली विकास बैंकको सहयोगमा भएको यो सम्मेलनलाई कर्नाटक बैंक, भारतका सञ्चालक राममोहन बेले, सिटी बैंक बङ्गलादेशका पूर्वप्रमुख कार्यकारी अधिकृत मोहमद सत्तारजस्ता विज्ञहरुले सम्बोधन गर्ने कार्यक्रम छ ।
त्यसैगरी आइएफसीका विज्ञहरुलगायत एसबआइएमका डिन डा। विजय लकेसी, ग्राण्ड बैंकका प्रमुख कार्यकारी अधिकृत परशुराम कुँवर क्षेत्री र वाटर एड नेपालका आशुतोष तिवारीलगायतका विज्ञहरुबाट सम्बन्धित विषयहरुमा समूहगत छलफलहरुमा भाग लिएका छन । र्याडिसन होटलमा भइरहेको सम्मेलन साँझसम्म चल्नेछ ।

