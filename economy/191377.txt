नेपालमै पहिलोपटक आईएमईको रेमिट्यान्स कार्ड सेवा
५ असोज काठमाडौं । आईएमईले नेपालमै पहिलोपटक ग्लोबल आईएमई बैंक र अन्तर्राष्ट्रिय कार्ड सेवा प्रदायक कम्पनी भिजाको सहकार्यमा रेमिटेन्स सेवाग्राहीहरुको लागि आईएमई रेमिट कार्ड सेवाको शुरुवात गरेको छ ।
नेपाल राष्ट्र बैंकको इजाजत लिई संचालनमा ल्याईएको यो सेवामा अन्तर्राष्ट्रिय ट्रान्जेक्शन गर्ने सेवाग्राहीहरुले सेवा प्राप्त गर्न सक्नेछन् ।
आईएमई रेमिट कार्ड सेवाको औपचारिक शुरुवातसँगै बैकिङ्ग सेवाको पहुँचमा पुग्न नसकेका रेमिटेन्स सेवाका लाखौँ सेवाग्राहीहरुका लागि बहुउपयोगि माध्यम सावित आईएमईका कार्यकारी अध्यक्षचन्द्रप्रसाद ढकालले बताए ।
आईएमई रेमिट कार्डबाट सेवाग्राहीले विदेशबाट पठाएको रेमिटेन्स रकम कार्डको माध्यमबाट नजिकको एटीएम लोकेशनबाट लिन सक्ने कम्पनीले जनाएको छ ।
त्यस्तै विदेशबाट रेमिटेन्स रकम पठाउने व्यक्तिले सिधै रेमिटेन्स रकम रेमिटेन्स कार्डमा रकमान्तर गर्न सक्नेछन् । यसरी जम्माभएको रकम नेपालमा रेमिटेन्स कार्डबाट विभिन्न एटीएम लोकेशनबाट नगद रकम प्राप्त गर्न सक्नेछन् साथै पिओएस मेशिन जडित कुनैपनिमर्चेन्ट लोकेशनमाभुक्तानी गर्न कार्ड प्रयोग गर्न सक्नेछन् ।
यसबाट सेवाग्राहीको समय बचत हुनुको साथै उच्चतम् बैकिंङ्ग सेवाको पहुँच समेत प्राप्त गर्ने कम्पनीले जनाएको छ । कार्ड प्राप्त गरेका सेवाग्राहीहरुले उक्त कार्डमा आफुले प्राप्त गरेको रेमिटेन्स रकम पुरै वा आंशिक रुपमा पनि आईएमई सेन्टरमार्फत जम्मा गर्न सक्नेछन् र नेपालका जुनसुकै स्थानमा रहेका एटीएम लोकेशनबाट रकम प्राप्त गर्न सक्नेछन् ।
आईएमई रेमिट कार्डपनि बंैकहरुले जारी गर्ने चल्तीका कार्डहरुकै प्रविधिमाजारी हुने भएकोले यसको प्रयोग र सुरक्षापनि त्यसै अनुरुपनै हुनेछ । यसको लागिपनि एटीएम लोकेशनमागएर रकम प्राप्त गर्न गोप्य पिन नम्वर प्रदान गरिएको हुन्छ ।
आईएमई रेमिट कार्ड लिनका लागि सेवाग्राहीले आईएमई सेन्टर तथा भुक्तानी काउण्टरमा रहेको केवाईसी फाराम भरेर प्रक्रिया पुरयाएपछि निश्चित समयपछि रेमिटेन्स कार्ड सुचारु गरिनेछ । शुरुमा  केहि निश्चित आईएमई सेन्टरहरुबाट आईएमई रेमिट कार्ड प्राप्त गर्न सकिन्छ ।
निकट भविश्यमा नै उक्त कार्ड सेवालाई एक सयभन्दा बढी आईएमई सेन्टरहरुमा पुर्याउने लक्ष्य लिईएको कम्पनीले जनाएको छ ।

