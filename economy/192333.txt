बैंकिङले उछाल्यो पुँजी बजार, नेप्से परिसूचक ९१२ अंकमा
८ असोज, काठमाडौं । बुधबार १६ अंकले बढेर नेप्से परिसूचक ९ सय १२ अंकमा पुगेको छ । वाणिज्य बैंकिङ समूहको सूचक साढे २० अंकले बढेपछि नेप्से उछालिएको हो ।
यो दिन १ सय ३२ कम्पनीका ४ लाख २१ हजार कित्ता सेयर ६९ करोड ६९ लाख रुपैयाँमा किनबेच भएको नेपाल स्टक एक्सचेञ्जले जनाएको छ । यो विगतका केही साताको तुलनामा उच्च हो ।
समूहगत सूचकतर्फ वित्त कम्पनी र उत्पादनमूलबाहेक सबै सूचक बढेका छन । दुबै समूहको सूचक १ अंकभन्दा कमले घटेको छ ।
बुधबार नेप्सेमा दुई तिहाई हिस्सा भएको वाणिज्य बैंक समूहको सूचक साढे २० अंकले बढेको छ । यो समूहको मात्रै १९ करोड १६ लाख रुपैयाँ बराबरको कारोबार भएको छ ।
त्यसैगरी, होटल समूहको २१, जलविद्युतको ३१, बीमाको १०३ र विकास बैंक समूहको सूचक साढे दुई अंकले बढेको छ ।
कुन बैंकका लगानीकर्ताले कति कमाए ?
बुधबार सञ्चालनमा रहेका ३० वाणिज्य बैंकमध्ये कृषि विकास बैंकका लगााीकर्ताले सबैभन्दा धेरै कमाएका छन् । मंगलबारको तुलनामा यो बुधबार यो बैंकको प्रतिकित्ता सेयर मूल्य ४६ रुपैयाँले ४ सय ६३ रुपैयाँ कायम भएको छ ।
दोस्रोमा स्टान्डर्ड चार्डड बैंकका लगानीकर्ताले कमाएका छन् । यो बैंकको सेयर ४५ रुपैयाँले बढेर २१ सय ६० रुपैयाँ पुगेको छ ।
त्यसैगरी ३९ रुपैयाँले बढेर नविल बैंकको २१ सय ४४ रुपैयाँ, हिमालयन बैंकको २४ रुपैयाँले बढेर ८ सय ३१ रुपैयाँ, एभरेष्ट बैंकको २० रुपैयाँले बढेर १८ सय रुपैयाँ,  २९ रुपैयाँले बढेर नेपाल एसबिआई बैंकका सेयरमूल्य ९ सय ४५ रुपैयाँ पुगेको छ ।
२० रुपैयाँले बढेर सानिमा बैंकको ५ सय ४० रुपैयाँ पुगेको छ भने २० रुपैयाँले नै बढेर सिटिजन बैंकको सेयरमूल्य ४ सय २ट रुपैयाँ पुगेको छ ।
यस्तै १२ रुपैयाँले बढेर ग्लोव आइएमई बैंकको ६ सय ४० रुपैयाँ, १४ रुपैयाँले बढेर जनता बैंकको २ सय ५९ रुपैयाँ, १६ रुपैयाँले बढेर लुम्बीनी बैंकको ३ सय १४ रुपैयाँ, १५ रुपैयाँले बढेर एनबी कैंकको सेयर मूलय ५ सय ५५ रुपैयाँ, १६ रुपैयाँले बढेर नेपाल इन्भेष्टमन्ट बैंकको ८ सय ६५ रुपैयाँ, १२ रुपैयाँले बढेर एनआइसी एसियाको ७ सय ४६ रुपैयाँ, १३ रुपैयाँले बढेर एनएमबी बैंकको ४ सय ६२ रुपैयाँ र १५ रुपैयाँले बढेर सिद्धार्थ बैंकको सेयरमूल्य ६ सय ४५ रुपैयाँ पुगेको छ ।

