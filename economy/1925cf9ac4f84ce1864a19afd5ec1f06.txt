हुलाकी राजमार्ग निर्माणका लागि भारतद्वारा २३ करोड सहयोग

भौतिक पूर्वाधार तथा यातायात मन्त्रालयमा बुधबार आयोजित कार्यक्रममा सचिव देवेन्द्र कार्कीको उपस्थितिमा नेपालका लागि भारतीय राजदूत मन्जिभ सिंह पुरीले हुलाकी राजमार्ग आयोजना प्रमुख बलराम मिश्रलाई चेक हस्तान्तरण गरे ।

आयोजनाको ५१८ किमि सडक निर्माण गर्न बाँकी रहेकामा ३०० किमि भारतको सहयोगमा बन्नेछ भने २१८ किमि सरकारले बनाउने सम्झौता भएको थियो ।

यसअघि, भारतकै सहयोगमा १०० किमि सडक निर्माण भइसकेको आयोजना प्रमुख मिश्रले जानकारी दिए ।

२१८ किमि सडक निर्माणका लागि यसअघि आयोजनालाई भारतले रु २५ करोड सहयोग गरेको थियो ।

तराईका झापादेखि कन्चनपुरसम्मका २० जिल्लालाई जोड्ने गरी हुलाकी राजमार्ग निर्माण भइरहेको छ ।

भारतको सहयोगमा निर्माण हुने २१८ किमि सडकको लागत रु ८ अर्ब रहेको आयोजनाले जनाएको छ । सडक निर्माणका लागि ९ ओटा ठेक्का भइसकेको छ ।

तीन वर्षमा हुलाकी राजमार्ग सम्पन्न हुने आयोजना प्रमुख मिश्रले बताए । रासस
