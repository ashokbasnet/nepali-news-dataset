माछापुच्छ्रे बैंकले १२ प्रतिशत बोनस सेयर दिने
१० असोज काठमाडौं । माछापुछ्रे बैंकको सञ्चालक समितिले आर्थिक वर्ष २०७०/०७१ को नाफाबाट सेयरधनीलाई १२ प्रतिशत बोनस सेयर दिने निर्णय गरेको छ ।
बैंकको २६६ औं सञ्चालक समितिको बैठकले बोनस सेयरसँगै कर प्रयोजनका लागि ०.६३ प्रतिशत नगद लाभांस पनि दिने निर्णय गरेको छ ।
बोनस सेयर वितरणपछि बैंकको चुक्ता पुँजी २९ करोड ७५ लाख  रुपैयाँले थपिएर २ अर्ब ७७ करोड लाख रुपैयाँ पुग्नेछ । हाल बैंकको चुक्ता पुँजी २ अर्ब ४७ करोड रुपैयाँ छ ।
गत वर्ष बैंकले ४५ करोड रूपैयाँ खुद नाफा कमाएको थियो ।
नियामक निकाय नेपाल राष्ट्र बैंक र बैंकको आगामी साधारणसभाले अनुमोदन गरेपछि मात्रै सञ्चालक समितिको यो निर्णय लागू हुनेछ ।

