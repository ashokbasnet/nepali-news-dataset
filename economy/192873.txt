सुर्खेतमा प्रभूको सुरक्षित रेमिटान्स सचेतना कार्यक्रम
१० असोज, काठमाडौं । रेमिटान्स सेवा प्रदायक कम्पनी प्रभूमनि ट्रान्सफरले सुर्खेतका विभिन्न गाविसमा सुरक्षित रुपमा रेमिटान्स पठाउन सचेतना कार्यक्रम गरेको छ ।
सीमा क्षेत्रमा हुने चोरी डकैतिजस्ता घटनालाई मध्यनजर गर्दै प्रभूले भारतमा रहेका आफ्ना ग्राहकलाई प्रभू रेमिटान्स कम्पनीमार्फत पैसा पठाउन घरदैलो कार्यक्रम गरेको जनाएको छ ।
मेहेलकुना ४ सुन्दरखाली र दहचौर २ राइकेका १ सय ५० घरधुरीमा घरदैलो अभियान सञ्चालन गरिएको र दुईवटा सामुहिक भेला गरी भारतबाट प्रभू मनि ट्रान्सफरमार्फत नेपालमा पैसा पठाउने र पाउने बारे सहभागिलाई प्रशिक्षण दिइएको कम्पनीले जनाएको छ ।
अक्सफाम नेपालको आर्थिक सहयोगमा बातावरण सुधार समाजद्धारा आयोजित अभियानमा प्रभूले पनि सहभागि भएको हो ।  यो कार्यक्रम १ हप्ताभरी मेहेलकुना , दहचौर , सहारे , मैनतडा र राकम गाविसमा निरन्तर संचालन हुनेछ ।

