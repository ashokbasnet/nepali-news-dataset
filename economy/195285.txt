सेञ्चुरी बैंक र समृद्ध पहाडबीच सम्झौता
२४ असोज काठमाडौं । सेञ्चुरी कमर्सियल बैंक र समृद्ध पहाडबीच ग्रामीण जनताको आर्थिकस्तर उकास्न सहयोग पुर्‍याउने उद्देश्यले दुर्गम क्षेत्रमा कार्यरत सहकारी संस्था मार्फत ग्रामिण कृषि, पशुपालन, उद्यम तथा व्यवसायमा लगानी गर्ने सम्झौता भएको छ ।
समृद्ध पहाडले आफू कार्यरत विपन्न जिल्लाका सहकारी तथा उद्यमी पहिचान गरी सेञ्चुरी बैंकमा पठाउने छ र बैंककले आवश्यक प्रकृया पूरा र अनुगमनमा समृद्ध पहाडले सेञ्चुरी बैंकलाई सहयोग गर्ने छ ।
उक्त सम्झौतामा सेञ्चुरी बैंकका कामु प्रमुख कार्यकारी अधिकृत अनुज मणि तिमिल्सिना र समृद्ध पहाडका प्रमुख कार्यकारी अधिकृत अरुण राणाले हस्ताक्षर गर्नु गरे ।
२०६७ फाल्गुण २६ गते बैंकिङ्ग कारोवार सुरु गरेको यस बैंकका हालसम्ममा ३१ शाखा, २४ एटीएम,  ९ शाखारहित बैंकिङ्ग र एउटा एक्सटेन्सन् काउन्टरबाट सेवा प्रदान गर्दै आइरहेको छ ।

