त्रिवेणी विकास बैंकले खोल्यो एकैदिन तीन बैंकिङ इकाई
२४ असोज काठमाडौं । त्रिवेणी विकास बैंकलेे एकैदिन तीन बैकिङ्ग ईकाई संचालनमा ल्याएको छ । अर्घाखाँचीको पोखराथोक, पाल्पाको कसेनी र पाल्पाकै ताँहु बजारमा सेवा संचालनमा ल्याएको हो । बैकिङ्ग ईकाईहरुको उदघाटन स्थानीय जेष्ठ नागरिकहरुले संयुक्तरुपमा गरे ।
बैंकका प्रमुख कार्यकारी अधिकृत सागर कुमार घिमिरेको अध्यक्षतामा सम्पन्न उत्त कार्यक्रममा  अर्घाखाँचीका जेष्ठ नागरिक जगन्नाथ गौतम तथा चेत नारायण ज्ञवाली पाल्पा सराहीका भिमान सिंह राना र पुरुषोत्तम पोखरेल तथा पाल्पा ताँहुका स्वयंबहादुर श्रेष्ठ  एवं केशव राज पौडेललाई दोसल्ला ओडाई सम्मान गरिएको थियो ।
बैंकले २०७१ भाद्र मसान्त सम्ममा ४ अर्व १४ करोड रुपैयाँ निक्षेप संकलन गरी ३ अर्व २३ करोड रुपैयाँ कर्जा प्रवाह गरेको छ । बैंकले यस वर्ष आफ्ना सेयरधनीहरुलाई गत आवको नाफाबाट १० प्रतिशत बोनस सेयर तथा १०.७५ प्रतिशत नगद लाभाँस वितरण गर्ने प्रस्तावसमेत गरेको छ ।
बैंकले आफ्ना ग्राहकहरुको सेवा र सुविधाको विस्तारको लागि मोबाईल बैकिङ्ग सेवा, ई-सेवा, अनलाईन चेक क्लिरिङ्ग सेवा, लकर सेवा प्रदान गर्दै आएको छ । बैंकले हालसम्म १३ शाखा, १ एक्सटेन्सन काउन्टर र ३ एटिएम संचालनमा ल्याएको छ ।
बैंकले थप ३ सिमित र्बैकिङ्ग ईकाई संचालन गर्न लागेको पनि जानकारी गराईन्छ । सिमित बैकिङ्ग ईकाईबाट ग्राहकले रेमिटान्स भुक्तानी, निक्षेप तथा कर्जाको कारोवार गर्न सक्ने जानकारी गराईन्छ ।
हाल यस बैंकका चितवन, रुपन्देही तथा कास्की पोखरा लगायत विभिन्न जिल्लामा १३ शाखा कार्यालयहरु संचालनमा रहेको र त्रिवेणी विकास बैंक, पब्लिक डेभलपमेन्ट बैंक र ब्राइट डेभलपमेन्ट बैंकबीच एक आपसमा गाभ्ने/गाभिने सम्वन्धमा मर्जर सम्झौता भइ राष्ट्रिय स्तरको विकास बैंक बन्ने तयारीमा छ ।

