वेस्टर्न युनियनको बिजेता बने सानी श्रेष्ठ र सुवास राई

२७ असोज, काठमाडौं । वेस्टर्न युनियनको साप्ताहिक पैसा दोब्बर योजनाको पन्ध्रौं र सोह्रौं हप्ताको विजेता क्रमशः सानी श्रेष्ठ र सुवास राई बन्न सफल भएका छन् ।
कपन निवासी सानी श्रेष्ठ र दमक झापा निवासी सुवास राईले वेस्टर्न यूनियनको सब एजेन्टबाट गत हप्ता रेमिटेन्स प्राप्त गरेका थिए । वेस्टर्न यूनियनमार्फत रकम प्राप्त गर्नु हुने सबै ग्राहकहरुलाई यस लक्की ड्रमा समावेश गरिएको थियो ।
यस योजनाअन्तर्गत हरेक हप्ता वेस्टर्न युनियनको एमटीसीएन कोडबाट लक्की ड्र गरिन्छ र ग्राहकहरुलाई आफुले पाएको रकम बराबरकै रकम दोब्बर गर्ने अवसर दिइन्छ । जसमा अधिकतम ५० हजार रुपैयाँ वा आफुले पाएको रकममध्ये जुन कम हुन्छ त्यही उपहारमा दिइन्छ ।

