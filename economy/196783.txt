भारतबाट १० हजार डलरसम्मको सफ्टवेयर खरिद गर्न पाइने

२९ असोज, काठमाडौं । विभिन्न संघ-संस्थाहरुले भारतबाट १० हजार अमेरिकी डलरसम्म परिवर्त्य विदेशी मुद्रा भुक्तानी गरेर सफ्टवेयर खरिद गर्न पाउने भएका छन् ।
यसअघि परिवर्त्य मुद्रामा सफ्टवेयर खरिद गर्न पाउने व्यवस्था थिएन । कम्पनीहरूले भारतीय मुद्रामा नै सफ्टवेयर खरिद गर्दै अाएका थिए ।
परिवर्त्य मुद्रामा निर्यात गर्दा भारतीय सरकारले साढे १३ प्रतिशत कर छुट गर्ने घोषणा गरेपछि राष्ट्र बैंकले यो व्यवस्था गरेको विदेशी विनिमय व्यवस्थापन विभागका कायममुकायम कार्यकारी निर्देशक भिष्मराज ढुंगानाले अनलाइनखबरलाई बताए । यो निर्देशन सफल भए रकमलाई अझ बढाउन सकिने ढुंगानाले बताए
अनलाइनमार्फत आयात हुने सफ्टवेयरको अग्रिम कर तिरेको रसिद पेस गर्नुपर्ने र भारत सरकारले डलरमा निर्यात गर्दा दिने छुट देखिने गरी कर र अन्तशुल्क नलागेको विल भए मात्र त्यस्तो सफ्टवेयर आयात गर्न पाइने राष्ट्र बैंकले जनाएको छ ।
सो व्यवस्थाअनुरुप संस्थाहरुले वाणिज्य बैंक र राष्ट्रियस्तरका विकास बैंकमा एलसी खोलेर आयात गर्न सक्नेछन ।

