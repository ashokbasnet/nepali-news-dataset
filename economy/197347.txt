कोरियाबाट रेमिटान्स पठाउन एभरेष्ट बैंक र बेष्ट रेमिटबीच सम्झौता

३० असोज, काठमाडौं । बेस्ट रेमिट र एभरेष्ट बैंकबीच कोरियाको लागि रेमिट्यान्स कारोबार गर्ने सम्झौता भएको छ । सम्झौतामा बेस्ट रेमिटका प्रबन्ध निर्देशक श्याम तामाङ र एभरेष्ट बैंकका नायव महाप्रबन्धक एके बंशलले हस्ताक्षर गरे ।
सम्झौता कार्यक्रममा बेस्ट रेमिटका प्रमुख सञ्चालन अधिकृत अनिल कुमार कर्ण तथा एभरेष्ट बैकका रेमिट्यान्स प्रमुख शुक्र गौतमको उपस्थिति रहेको थियो ।
बेष्ट रेमिटले विदेशबाट पठाएको रकमलाई सुरक्षित रुपमा स्वदेशमा रहेका आफन्तको हातमा पुर्‍याउँदै आएको छ ।
बैकिङ प्रणालीको प्रयोग गरेर विदेशमा रहेका नेपालीहरुलाई पैसा पठाउनका लागि उत्प्रेरणा प्रदान गर्दै आएको बेष्टले चाँडै मलेसियाबाट पनि कारोवार थाल्ने जनाएको छ ।

