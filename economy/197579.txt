सानिमा बैंकको १५.७९ प्रतिशत लाभांश स्वीकृत

३१ असोज, काठमाडौं । सानिमा बैंकले शेयरधनीहरुलाई वितरण गर्न लागेको १५.७९ प्रतिशत लाभाशं स्वीकृत भएको छ । बैंकको बिहीबार सम्पन्न १०औं वाषिर्क साधारणसभाले सञ्चालक समितिले प्रस्ताव गरेको लाभांश स्वीकृत गरेको हो ।
बैंकले १५ प्रतिशत बोनस सेयर र ०.७९ प्रतिशत नगद लाभांश वितरण गर्दै छ । साधारणसभाले बैंकको अधिकृत, जारी तथा चुक्ता पूँजी वृद्धि गरी प्रबन्धपत्र/नियमावलीमा संशोधन गर्ने प्रस्ताव पनि पारित गरेको छ ।
बैंकले गत आर्थिक वर्ष २०७०/७१ मा ४२ करोड ७५ लाख रुपैयाँ खुद नाफा कमाएको थियो । जुन आघिल्लो वर्षको तुलनामा ४० प्रतिशतले बढी हो ।
कुल निक्षेप २४ अर्ब ८७ करोड, कुल ऋण प्रवाह २० अर्ब ३७ करोड र कुल सम्पती २९ अर्ब ३७ करोड रुपैयाँ रहेको बैकको आर्थिक वर्ष २०६९/७० को तुलनामा कुल निक्षेप ३९.८२ प्रतिशत, कुल ऋण प्रवाह ३४.९७ प्रतिशत र कुल सम्पती ३३.६७ प्रतिशतले बढेको छ ।
असार मसान्तसम्म बैंकको निष्कृय कर्जा ०.०२ प्रतिशत, रियल स्टेट कर्जा ४.६५ प्रतिशत, खुद तरलता २६.६८ प्रतिशत, कर्जा निक्षेप अनुपात ७४.३५ प्रतिशत रहेको छ ।
हाल सानिमा बैंकका पूर्व मेचीदेखि पश्चिम महाकालीसम्म ३७ वटा शाखा सञ्चालनमा रहेका छन् ।

