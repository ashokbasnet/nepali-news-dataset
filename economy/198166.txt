इन्नोभेटिभ बैंकले १९ प्रतिशत लाभांश दिने
२ कात्तिक, काठमाडौं । इन्नोभेटिभ डेभलपमेन्ट बैंकको सञ्चालक समितिले १९ प्रतिशत बोनस दिने निर्णय गरेको छ ।
आर्थिक वर्ष ०७०/०७१ को नाफाबाट १७.८५ प्रतिशत अर्थात १ करोड ८७ लाख ५० हजार रुपैयाँ बराबरका बोनस सेयर र कर प्रयोजनका लागि ०.९३ प्रतिशत अर्थात ९ लाख ८६ हजार ८ सय ४२ रुपैयाँ बराबरको नगद लाभांस दिने निर्णय गरेको हो ।
बैंकको चुक्ता पुँजी १० करोड रुपैयाँ रहेको छ । बोनस वितरण पश्चात चुक्ता पुँजी करिब १२ करोड रुपैयाँ हुनेछ ।
संचालक समितिले उक्त निर्णय नेपाल राष्ट्र बैंकले र संस्थाकै आगामी साधारणसभावाट अनुमोदन भएपछि मात्रै कार्यान्वयन हुन्छ ।
गत वर्ष बैंकले शेयरधनीहरुलाई १२.२६३ प्रतिशत लाभांश वितरण गरेको थियो ।
२०६६ कार्तिक २७ गते रुपन्देहीको सिद्धार्थनगरमा स्थापना भएको बैंकले ७ शाखा कार्यालयमार्फत ३० हजारभन्दा वढी ग्राहकलाई सेवा प्रदान गरिरहेको छ ।

