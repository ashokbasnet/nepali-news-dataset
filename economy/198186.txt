एभरेष्ट बैंकले मनायो २०औँ वार्षिकोत्सव

२ कात्तिक काठमाडौं । एभरेष्ट बैंकले रक्तदान कार्यक्रम, कम्प्युटर सहयोगका साथै आफ्ना कर्मचारीहरुको अभिनन्दनलगायतका विभिन्न कार्यक्रम गरी बैंकको २०औँ वाषिर्कोत्सव मनाएको छ ।
वाषिर्कोत्सवको दिन पारेर एभरेष्ट बैंकले आफनै प्रमुख कार्यालय प्राङगणमा गरेको रक्तदान कार्यक्रममा १ जनाभन्दा बढिले रक्तदान गरेका छन् ।
बैंकले जोरपाटीस्थित अपाङ्ग युवा संघ नामक गैर सरकारी संस्थालाई कम्प्युटरहरु पनि प्रदान गरेको छ । त्यसैगरी बैंकले २० वर्षभन्दा बढी बैंकमा कार्यारत कर्मचारीहरुलाई अभिनन्दनसमेत गरेको छ ।
कार्यक्रममा बैंकका अध्यक्ष बिके श्रेष्ठ, सञ्चालकहरु, कर्मचारीहरु, ब्राण्ड एम्बेसडर लगायत उपस्थित थिए ।
यस अवधिमा बैंकले बैँकले ५३ शाखा, ५ एक्स्टेन्सन काउन्टर, २३ राजस्व संकलन काउन्टर, ७५ वटा एटिएम र विश्वव्यापीरुपमा रहेका सञ्जालहरुका माध्यमबाट ग्राहकहरुलाई व्यावसायीक तथा प्रभावकारी बैँकिङ सेवाहरु उपलब्ध गराउँदै आएको छ

