गण्डकी विकास बैंकको २० प्रतिशत लाभांस पारित
३ कात्तिक काठमाडौं । गण्डकी विकास बैंकको ११आौं साधारणसभाले सेयरधनीलाई २० प्रतिशत लाभांस दिने सञ्चालक समितिको प्रस्ताव पारित गरेको छ । बोेनस सेयर पारित भएसँगै बैंकको चुक्ता पुँजी ३५ करोड २० लाख रुपैयाँ पुगेको छ ।
सञ्चालक समतिले बैंकको चुक्ता पुँजीको १० प्रतिशत बोनस सेयर र १० प्रतिशत नगद लाभांस दिने प्रस्ताव गरेको थियो ।
बैंकका अध्यक्ष पद्मप्रसाद पौडेलको अध्यक्षतामा सम्पन्न सभाले सर्वसाधरण समुहका तर्फवाट सञ्चालकमा विप्लव पौडेल र विकल तुलाचनलाई निर्विरोध निर्वाचित गरेको छ ।
बैंकले गत आर्थिक वर्षमा ७ करोड ९१ लाख खुद मुनाफा कमाएको थियो । जुन गत अघिल्लो वर्षकोभन्दा ३७.२६ प्रतिशतले बढी हो ।
०७१ असार मसान्तसम्ममा बैंकले ३ अर्व १० करोड रुपैयाँ निक्षेप संकलन गरी २ अर्व ६६ करोड रुपैयाँ र कर्जा लगानी गरेको थियो । सो अवधिमा बैंकको निष्कृय कर्जा अनुपात ०.१६ प्रतिशत रहेको थियो ।
पश्चिमाञ्चल क्षेत्रका १० जिल्लामा २१  शाखामार्फत  वित्तीय सेवा प्रदान गर्दै आएको बैंकका निमित्त प्रमुख कार्यकारी अधिकृत छविन्द्रनाथ शर्माले जानकारी दिए ।

