सुनको मूल्य तोलामा २०० ले कमी

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुनको मूल्य तोलामा २०० रुपैयाँले कमी आएर तोलाको ५८ हजार ३०० रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सुनको मूल्य मंगलबार तोलाको ५८ हजार ५०० रुपैयाँमा स्थीर रहेको थियो ।

चाँदीको भाउ भने बुधबार पनि तोलाको ७४५ रुपैयाँमै स्थीर रह्यो । चाँदीको भाउ गत बिहीबारदेखि स्थीर रहेको हो ।

अन्तर्राष्ट्रिय बजारमा बुधबार साँझसम्म सुन प्रतिऔंस १३ सय ४४ डलर हाराहारीमा कारोबार भएको थियो ।
