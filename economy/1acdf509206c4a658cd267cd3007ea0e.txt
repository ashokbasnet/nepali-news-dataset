पश्चिम सेती चिनियाँ कम्पनीलाई दिन उर्जा सकरात्मक

सेञ्छेलुङ लिम्बु/उज्यालो । काठमाण्डौं, फागुन १५ - बहुप्रतिक्षित जलविद्युत आयोजना पश्चिमसेती चिनियाँ जलविद्युत् कम्पनी चाईना थ्री गर्जेज कर्पोरेशन सिटिजिसीलाई निर्माण गर्न दिन उर्जा मन्त्रालय सकारात्मक देखिएको छ । सिटिजिसिसित सोमवारदेखि थालेको वार्तामा उर्जा मन्त्रालय सकारात्मक देखिएको हो । उसले अघि सारेको प्रस्तावहरुमा सकारात्मक हुने ठाउँ भएको उर्जा मन्त्रालय स्रोतले बताएको छ ।

 

सिटिजिसी विश्वकै सबैभन्दा ठूलो जलविद्युत आयोजना थ्री गर्जेज निर्माण गर्ने जलविद्युत् कम्पनी हो । सिटिजिसीले सार्वजनिक नीजि साझेदारी मोडेलमा पश्चिमसेती बनाउन प्रस्ताव गरेको छ । प्रस्तावमा उस्को ७० प्रतिशत् साझेदारी रहने गरी सबै बित्तीय स्रोत जुटाउने उल्लेख छ । मन्त्रालयले स्रोतले सिटिजिसीसित दुई दिनपछि पश्चिमसेतीका लागि समझदारी पत्रमा हस्ताक्षर हुने संभावना रहेको बताए  ।

७ वर्षदेखि अष्ट्रेलियन कम्पनी स्नोइ माउन्टेन ईन्जिनियरिङ कर्पोरेसन स्मेकले पश्चिमसेती बनाउन नसकेपछि सरकारले त्यस्को लाईसेन्स रद्द गरेको थियो । सुदूरपश्चिमको बैतडी, बझाङ, डडेल्धुरा र डोटीमा पर्ने पश्चिमसेती, ७ सय ५० मेगावाट क्षमताको जलाशययुक्त आयोजना हो ।
