बैभव फाईनान्सका तत्कालिन प्रवन्ध निर्देशक पक्राउ

काठमाडौं, फागुन २२ – कानुन विपरित गुड फर पेमेन्ट चेक धितोमा राखि ऋण प्रवाह गरेका काठमाडौंको बैभव फाईनान्सका तत्कालिन प्रवन्ध निर्देशक केशव नरसिंह राजभण्डारीलाई प्रहरीले पक्रेको छ ।

उनले रोयल सारी ईन्टरप्राईजेजका प्रोपाईटर मनोजकुमार चौरसियाको एच एण्ड बि डेभलपमेन्ट बैंकको कुलेश्वर शाखामा रहेको खाताबाट बैभव फाईनान्सकै नाममा खिचिएको १२ वटा गुड फर मेपेन्ट चेक धितोमा राखेर ६ करोड रुपैयाँ ऋण दिएको पाईएको प्रहरीको केन्द्रीय अनुसन्धान ब्युरो सिआईबीले जनाएको छ ।

उनले हरेक व्यक्तिसँग पचास लाखका दरले १२ जनालाई सञ्चालक समितिबाट स्विकृत नगरि र अन्य प्रकृया समेत नपु¥याई गैरकानुनी ढंगले ऋण प्रवाह गरेको सिआईबीले जनाएको छ ।

राष्ट्र बैंकको निर्देशन अनुसार गुड फर पेमेन्ट चेकलाई ऋणको धितो मान्न मिल्दैन । एच एण्ड बि डेभलपमेन्ट बैंकको कुलेश्वर शाखाका तत्कालिन शाखा प्रबन्धकले पैसा नै नभएको खाताबाट गुड फर पेमेन्ट चेक जारी गरि बैंकलाई नोक्सानी पुर्‍याएको मुद्दा अहिले अदालतमा छ ।

बैंकको कुलेश्वर शाखाबाट यसरी झण्डै ८० करोडको गुडफर पेमेन्ट चेक जारी भएको बैंककी प्रमुख कार्यकारी अधिकृत जसोधा सैजुले जानकारी दिनभुयो ।
