सुनको भाउ बढ्यो

काठमाडौं, पुस २५ – यो महिना लागेपछि उकालो लागेको सुनको भाउ सोमबार पनि बढेको छ । सोमबार तोलामा एक सय रुपैयाँले बढेर सुन ५३ हजार ८ सय रुपैयाँ पुगेको छ । यो महिनाको सुरुमा तोलाको ५१ हजार ७ सय रुपैयाँमा कारोबार भएको सुन त्यसयता लगातार बढ्दै गएको छ । 
नेपाल सुन चाँदी व्यवसायी महासंघले सुनको भाउ अझै बढ्न सक्ने अनुमान गरेको छ । अन्तर्राष्ट्रिय बजारमा सुनको माग बढेकाले भाउ बढ्ने अनुमान गरिएको हो । सोमबार चाँदीको भाउ भने  स्थिर छ । आइतबार जस्तै चाँदी सोमबार तोलाको ७८० रुपैयाँ छ ।
