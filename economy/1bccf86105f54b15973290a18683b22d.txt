उद्योग बाणिज्य महासंघमा वरिष्ठ उपाध्यक्ष स्वतः अध्यक्ष हुने

काठमाडौं, कात्तिक ४ – नेपाल उद्योग बाणिज्य महासंघको विशेष साधारणसभाले वरिष्ठ उपाध्यक्ष स्वतः अध्यक्ष बन्ने प्रावधानसहितको विधान पारित गरेको छ । महासंघको विधान २०४९ को संसोधन गर्दै महासंघले उपाध्यक्ष स्वतः अध्यक्ष बन्ने प्रावधान पारित गरेको हो । 
जसअनुसार अहिलेकी वरिष्ठ उपाध्यक्ष भवानी राणा महासंघको अध्यक्ष बन्ने पक्का भएको छ । संशोधित विधान जिल्ला प्रशासन कार्यालयमा पठाउने र त्यहाँबाट आएपछि लागु गर्ने महासंघले जनाएको छ । 
यो निर्णयसँगै आउँदो चैत २६ मा हुने चुनाव देखि नै नयाँ व्यवस्था अनुसार नेतृत्व चुनिनेछ । नयाँ विधान अनुसार आगामी साधारणसभामा अध्यक्षको ठाउँमा वरिष्ठ उपाध्यक्षको चुनाव हुनेछ । त्यस्तै संशोधित विधानले महासंघको संरचना पनि परिवर्तन गरेको छ । देश संघीय ढाँचामा गएकाले त्यहि अनुरुप प्रदेश प्रमुखहरु पनि सम्बन्धित प्रदेशले नै चयन गर्ने व्यवस्था विधानमा छ ।
