कर्मचारीको तलब बढ्यो

काठमाडौं, असार २९ – सरकारले बजेटमार्फत कर्मचारीको तलब बढाएको छ ।
अर्थमन्त्री डा. रामशरण महतले आइतबार सार्वजनिक गर्नुभएको बजेट वक्तव्यमा सबै तहका कर्मचारीको तलब १० प्रतिशतले बढाइएको उल्लेख छ । कर्मचारीले पाउने स्थानीय भत्तामा २५ प्रतिशत र फिल्ड भत्तामा ५० प्रतिशत बढाइएको छ ।
यस्तै कर्मचारीको तलबमान पुनरावलोकनको लागि तलब सुविधा पुनरावलोकन आयोग गठन गरिने पनि बजेटमा उल्लेख छ ।
सरकारले सरकारी कर्मचारीलाई पोशाक भत्ताबापत १५ हजार रुपैयाँ दिने पनि बजेटमै व्यवस्था गरेको छ ।
