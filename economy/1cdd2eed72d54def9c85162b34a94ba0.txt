धितोपत्र बजारमा पैसा ओइरिँदै

काठमाडौं, असार ११ । धितोपत्र बजारमा यो साता पनि उच्च परिमाणमा कारोबार भयो ।यो साता नेपाल स्टक एक्सचेन्जमा १ सय ४७ कम्पनीहरुको सात अर्ब ८२ करोड २९ लाख रुपैयाँ बराबरका एक करोड १० लाख कित्ता सेयरहरु खरिद–बिक्री भए ।गत साता १ सय ४९ कम्पनीहरुको ९ अर्ब ३० करोड ७२ लाख रुपैयाँ बराबरका एक करोड ५२ लाख कित्ता सेयरहरु खरिद–बिक्री भएका थिए । कारोबार रकम गत साताकोभन्दा करिब १६ प्रतिशतले कम हो ।यो साता नेप्से पहिलो दिनको तुलनामा ४४ अंकले बढेर अन्तिम दिन १६ सय ६६ अंकमा पुग्यो ।यो साता अन्य समूहबाहेक अरु कारोबार भएका सबै समूहमा बृद्धि आयो । बीमा समूह ३ सय १९ अंकले बढ्यो ।यस्तै, जलविद्युत समूह १ सय ८६ अंकले उक्लियो भने वाणिज्य बैंक समूहमा पनि ४३ अंकको सुधार भयो । व्यापार समूह भने स्थिर रह््यो ।यो साता कारोबार रकमको आधारमा नेपाल बंगलादेश बैंक, कारोबार भएको सेयर संख्याको आधारमा सिद्धार्थ इक्विटी ओरिएन्टेड स्किम र कारोबार संख्याको आधारमा नेसनल हाइड्रोपावर कम्पनी अग्रस्थानमा रहे ।कारोबार रकमकै आधामार नेपाल बंगलादेश बैंकलाई नेसनल लाइफ इन्स्योरेन्स, शिखर इन्स्योरेन्स, सानिमा माइ हाइड्रोपावर कम्पनी, नेको इन्स्योरेन्स कम्पनीले क्रमशः पच्छ्याउन पुगे ।
