नियम विपरित सामान विक्री गर्ने ललितपुरका पसल कारबाहीमा

ललितपुर, भदौ १७ - वाणिज्य विभागले ललितपुरको लगनखेलका विभिन्न खाद्यान्न तथा किराना पसलमा अनुगमन गरि नियम विपरित सामान विक्री गर्ने पसललाई कारबाही गरेको छ । विभागको अनुगमन टोलीले लगनखेलका बी एण्ड जी सप्लायर्स, ब्रदर्श नेपाल प्रा.ली, न्यू बाराही टे«डर्स लुम्बिनी स्टोर र कान्तिपूर ट्रडर्समा अनुगमन गर्दा म्याद गुज्रेका उपभोग्य बस्तु पनि विक्रिका लागि राखेको पाइएको छ ।

 

यस्तै लेबलमा उल्लेख हुनुपर्ने कुराहरु उल्लेख नभएको, ओभर राइटिङ्ग गरी बढि मुल्यमा सामान बेचेको, खाद्य र अखाद्य वस्तु एकै ठाउँमा राखेको, व्यवसाय दर्ताका कागजात नभएको नापतौलको प्रमाण पत्र नविकरण नगरेको जस्ता समस्या पाइएको विभागले जनाएको छ ।

रमेशकाजी श्रेष्ठ संयोजकत्वको टोलीले म्याद गुज्रिएका सामान नष्ट गर्नुका साथै खाद्य र अखाद्य वस्तु अलग अलग राख्न निर्देशन दिएको, ब्यवसाय सञ्चालन सम्बन्धी कागजात लिन निर्देशन दिएको विभागले जनाएको छ ।
