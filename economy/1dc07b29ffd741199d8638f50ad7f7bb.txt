वर्ष २०७२ः नाकाबन्दी, अभाव र कस्ट (भिडियो रिपोर्ट)

काठमाडौं, चैत ३० । वि.सं. २०७२ सालमा नेपाली जनताले नाकाबन्दीको सामाना गर्नुपर्‍यो ।मधेसी मोर्चाले गरेको तराई बन्द र भारतले गरेको नाका अवरोधले देशैभरको जनजीवन अस्तव्यस्त नै बन्यो ।आमनेपालीले सुनेका तर नभोगेका घटनाहरु २०७२ सालमा घटे । ९० सालको भूकम्प र २०४५ सालको नाकाबन्दी सुनेका नेपाली जनताले प्रत्यक्षरुपमा २०७२ सालमै दुबै कुराको अनुभव गर्नुपर्‍यो ।वैशाख १२ गते गएको विनाशकारी भूकम्पबाट सम्हालिन नपाउँदै नेपाली जनताले नाकाबन्दीको ठूलो मार खेप्नुपर्‍यो । जसको असर अहिलेसम्म पनि परिरहेको छ ।ग्यास, पेट्रोल, डिजल जस्ता पदार्थहरुको आपूर्ति अझै सहज बन्न सकेको छैन ।२०७१ सालको अन्तिमतिर भारतीय प्रधानमन्त्री नरेन्द्र मोदी नेपाल भ्रमणमा आउँदा जति हाइहाइ बटुले नाकाबन्दी पछि नेपालमामात्र नभइ अन्तर्राष्ट्रियजगत्मै उनको छवीमा धक्कासमेत लाग्न पुग्यो । जसको प्रभाव दुई देशबीचको सम्बन्धमासमेत देखियो ।भारतीय नाकाबन्दीसँगै २०७२ सालमा कालोबजारी पनि राम्रैसँग मौलायो । देशमा अत्यावश्यक सामानहरुको अभावको फाइदा उठाउँदै आमजनताले एक सिलिन्डर ग्यासको ८ हजार र एक लिटर पेट्रोलको ५ सय रुपैयाँसम्म तिरेरै भएपनि गुजारा चलाउन बाध्य हुनुपर्‍यो । एक रिपोर्ट (भिडियो हेर्नुहोस्) ।
