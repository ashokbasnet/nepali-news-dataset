दुई दिनदेखि सुनचाँदीको भाउ घट्यो

काठमाडौं, फागुन ३ – सुन र चाँदीको भाउ दोश्रो दिन पनि घटेको छ । सुन तोलामा १ सय र चाँदी ५ रुपैंया घटेको हो ।

 

बुधबार सुन ५३ हजार ९ सय रुपैँया तोलामा किनबेच भईरहेको नेपाल सुनचाँदी व्यवसायी संघले जनाएको छ । अन्तर्राष्ट्रिय बजारमा सुनको भाउ मंगलबार भन्दा बढेपनि डलरको भाउ घटेकाले स्थानीय बजारमा पनि भाउ घटेको हो । अन्तर्राष्ट्रिय बजारमा सुनको भाउ प्रतिऔंस ८ डलरले बढेको छ । 

डलरको विनिमय दर भने २५ पैसाले घटेको छ । सुनचाँदी व्यवसायी संघका अनुसार बुधबार चाँदी तोलामा पाँच रुपैँया घटेर १ हजार ८५ रुपैँयामा कारोबार भईरहेको छ ।
