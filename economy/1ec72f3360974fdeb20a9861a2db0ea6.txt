मोदीखोला जलविद्युत आयोजना

पर्वत, साउन १७ – अबिरल बर्षाका कारण मोदीखोलामा बाढी आउँदा बाढी पहिरोका कारण बन्द भएको पर्वतको पातीचौरस्थित १४ दशमलव ८ मेगावाट क्षमताको मोदीखोला जलविद्युत आयोजनाबाट उत्पादन सञ्चालन भएको छ ।  
आयोजनाको इन्टेकमा बाढीले जम्मा गरेको ट्रयास र्‍याक सफा गर्ने तथा क्षतिग्रस्त प्रसारणलाईन मर्मत पछि बिद्युत उत्पादन सुचारु भएको हो । पर्वतको तिलहार गाउँ बिकास समिति – ९ बेतनीमा गएको पहिरोले प्रसारण लाईनमा क्षति पुर्‍याएपछि बुधबार रातीदेखि बन्द भएको थियो ।
नेपाल विद्युत प्राधिकरणको स्वामित्वमा रहेको आयोजनाबाट मर्मत पछि १० मेघावाट विद्युत उत्पादन भैरहेको छ । पहिरोले  अबरुद्ध पोखरा बागलुङ्ग राजमार्ग मर्मतपछि क्षतिग्रस्त प्रसारण लाईन मर्मत गरि बिद्युत उत्पादन सुरु गरिएको मोदीखोला जलबिद्युत केन्द्रका प्रमुख तारादत्त भट्टले जानकारी दिनुभयो । 
यसैगरी मोदीखोलामा आएको बाढीले चुवा स्थित बिद्युत गृहमा क्षति पुर्‍याएपछि १० मेघावाट क्षमताको तल्लो मोदीखोला एक जलविद्युत आयोजनाको उत्पादन बन्द भएको छ  ।बाढीले विद्युत गृहको सुरक्षाका लागि लगाइएको पर्खाल भत्काएर बिद्युतगृहमा नै बाढी पसेपछि बन्द भएको आयोजना मर्मतका लागि दुई महिना भन्दा बढी समय लाग्ने छ । आयोजनामा ३० करोड रुपैयाँ क्षति भएको आयोजना निर्देशक उपेन्द्र गौतमले बताउनुभयो ।
