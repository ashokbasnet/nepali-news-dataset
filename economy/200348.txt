हिमालयन बैंकले सेयरधनीलाई २१ प्रतिशत लाभांस दिने

१० कात्तिक काठमाडौं । हिमालयन बैंकले २०७०/०७१ को नाफाबाट सेयरधनीलाई २१.०५२ प्रतिशत लाभांस दिने घोषणा गरेको छ ।
आइतबार बसेको बैंकको सञ्चालक समितिको बैठकले १५ प्रतिशत बोनस सेयर र ६.०५२ प्रतिशत नगद लाभांस दिने निर्णय गरेको हो । गत वर्ष बैंकले १ अर्ब १० करोड रुपैयाँ खुद नाफा कमाएको थियो ।
सञ्चालक समितिको यो निर्णय नियामक निकाय नेपाल राष्ट्र बैंक र बैंककै आगामी २२ औं साधारणसभाबाट स्वीकृत हुन भने बाँकी नै छ ।
बोनस सेयर पारित भए बैंकको चुक्ता पुँजी ३ अर्ब ३३ करोड रुपैयाँ पुग्ने छ । हाल बैंकको चुक्ता पुँनी २ अर्ब ८९ करोड रुपैयाँ रहेको छ ।

