नेप्सेमा चम्कियो बीमा समूह, सूचक १०१ अंकले बढ्यो
१० कात्तिक काठमाडौं । सोमबारको कारोबारमा बीमा समूहको सूचक उच्च अंकले बढेको छ । आइतबार २४ अंकले बढेको बीमा समूहको सूचक सोमबार भने १०१.३२ अंकले बढेको छ ।
बीमा समितिले बीमा कम्पनीहरुलाई पुँजी बढाउन दवाद दिँदै नाफाको २० भन्दा बढी प्रतिफल बाँड्न नपाउने समाचारहरु आएपछि त्यसको प्रभाव बजारमा देखिएको अनुमान गरिएको छ ।
सोमबार ४.६८ अंकले बढेर नेप्से परिसूचक भने ९ सय ३५.०१ अंकमा पुगेको छ । तिहारपछिको पहिलो कारोबार भएको दिन आइतबार नेप्से १.३४ अंकले बढेको थियो ।
सोमबार १ सय २३ कम्पनीका ६ लाख ६६ हजार कित्ता ३३ करोड ६२ लाख रुपैयाँमा किनबेच भएका छन् । आइतबार १ सय १० कम्पनीका २ लाख ७१ हजार कित्ता सेेयर १३ करोड ९० लाख रुपैयाँमा किनबेच भएका थिए ।
सोमबारको कारोबाबाट वाणिज्य बैंक समूहको सूचक १.९४ अंकले बढेको छ । यो समुहको मात्रै ७ करोड ७७ लाख रुपैयाँको कारोबार भएको नेप्सेले जनाएको छ । त्यसैगरी वित्त कम्पनी समूहको सूचक ३.०१ अंकले, उत्पादनमूलक समूहको सूचक ५.१९ अंकले र अन्य समूहको सूचक २.३५ अंकले बढेको छ ।
सोमबारको कारोबारमा होटल, जलविद्युत र विकास बैंकको समूहगत सूचक भने घटेका छन् । होटल समूहको ६.४८ अंकले, जलविद्युत समूहको २.३६ अंकले र विकास बैंक समूहको सूचक ०.६५ अंकले बढेको छ ।

