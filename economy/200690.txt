सांग्रिला विकास बैंकले रगत र आँखा दान कार्यक्रम गर्ने
११ कात्तिक, काठमाडौं । सांग्रिला विकास बैंकले ११औं वाषिर्कोत्सवको अवसर पारी कात्तिक १३ गते रगत र आँखा दान कार्यक्रम आयोजना गर्ने भएको छ ।
‘रक्तदान जीवन दान, आँखा दान महादान’ भन्ने नारासहित संस्थागत सामाजिक उत्तरदायित्व अन्तर्गत रगत र आँखा दान कार्यक्रम आयोजना गर्न लागेको बैंकले जनाएको छ ।
नेपाल रक्त संचार केन्द्र, नेपाल रेडक्रस सोसाइटी र तिल गंगा आँखा अस्पतालको सहयोगमा हुन लागेको उक्त कार्यक्रम बैंकको केन्द्रीय कार्यालय बालुवाटार र अन्य शाखा कार्यालयहरुमा सञ्चान हुने बताइएको छ ।
विहान ८ बजेदेखि सुरु हुने कार्यक्रममा सहभागी हुन बैंकले सञ्चालक, कर्मचारी, शेयरधनी तथा अन्य सर्वसाधारणलाई आग्रह गरेको छ ।

