सांग्रिला डेभलपमेन्ट बैंकको दुई दिने प्रशिक्षण कार्यक्रम

१७ कात्तिक काठमाण्डौ । सांग्रिला डेभलमेन्ट बैंकले आफ्नो दुईवटा क्षेत्रीय कार्यालय तथा २३ वटा शाखा कार्यालयमा शाखा प्रबन्धकहरु र विभागीय प्रमुखका लागि कात्तिक १४ र १५ गते प्रशिक्षण तथा अन्तरक्रिया सम्पन्न भएको छ ।
प्रशिक्षण कार्यक्रममा बैंकका प्रमुख कार्यकारी अधिकृत राजेन्द्र प्रसाद पौडेल तथा नायब प्रमुख कार्यकारी अधिकृत दिनेश थकालीले बैंकको हालसम्मको प्रगती विवरणसहित बैंकले भविष्यमा अबलम्बन गर्ने योजना तथा रणनीतिको बारेमा जानकारी गराएका थिए ।
कार्यक्रममा करिब ३५ जनाको सहभागी थिए । बैंकले कुल २५ शाखा कार्यालय तथा आठवटा एटीएमसहित आफ्ना आधुनिक मोबाईल बैंकिङ सेवा उपलब्ध गराउँदै आएको छ ।
बैंकले लकर सेवा, सुनचाँदी धितो कर्जा र ३६५ दिने बैकिङ सेवा समेत प्रदान गर्दै आएको छ ।
चालु आर्थिक वर्षको असोज मसान्तसम्ममा ६ अर्ब ७० करोड रुपैयाँ निक्षेप संकलन गरी ५ अर्ब २९ करोड कर्जा लगानी गरेको छ । यस अवधिमा ५ करोड ६ लाख संचालन मुनाफा आर्जन गरेको नायब प्रमुख कार्यकारी अधिकृत दिनेश थकालीले बताए ।

