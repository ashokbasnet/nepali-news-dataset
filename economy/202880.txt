सिटी डेभलपमेण्ट बैंकले २३ प्रतिशत लाभांश दिने
१८ कात्तिक काठमाडौं । पोखराको सिटी डेभलपमेण्ट बैंकले आर्थिक वर्ष २०७०/०७१ को मुनाफाबाट आफ्ना शेयरधनीहरुलाई २२ प्रतिशत बोनस शेयर र सो को कर प्रयोजनार्थ १.१५७९ प्रतिशत नगद लाभांश वितरण गर्ने  भएको छ ।
बैंकको १०२ औं सञ्चालक समितिको बैठकले पारित गरेको उक्त प्रस्तावित बोनस नेपाल राष्ट्र बैंकबाट स्वीकृती पछी र बैंकको आगामी आठौं वाषिर्क साधारणसभाबाट पारित भए पश्चात वितरण गरिने  बैकका प्रमुख कार्यकारी अधिकृत विश्वमोहन अधिकारीले बताए ।
वोनस सेयर र बैंकले निष्काशन गरेको १० बराबर ३ को अनुपातमा हकप्रद शेयर वितरण पश्चात बैंकको चुक्ता पुँजी ४६ करोड ८१ लाख ६० हजार रुपैयाँ पुग्ने भएको छ ।
बैंकले १३ शाखामार्फत बैंकिङ सेवा सञ्चालन गरीरहेको छ ।

