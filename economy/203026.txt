बेष्ट रेमिट, रिलायवल र झिम्रुक बैंकबीच रेमिटान्स सम्झौता
१८ कात्तिक काठमाडौं । रिलायवल डेभलपमेण्ट बैंक र झिम्रुक डेभलपमेण्ट बैंकसँग बेष्ट रेमिट नेपालको रेमिट्यान्स भुक्तानी सम्बन्धि सम्झौता गरेको छ ।
सो सम्वन्धि सम्झौतापत्रमा रिलायवलका तर्फबाट प्रमुख कार्यकारी अधिकृत नारायणबाबु लोहनी, झिम्रुकका तर्फबाट प्रमुख कार्यकारी अधिकृत मदन बहादुर केसी र बेस्ट रेमिटका प्रमुख संचालन अधिकृत अनिलकुमार कर्णले छुट्टाछुट्टै कार्यक्रमकाबीच हस्ताक्षर गरेका छन् ।
सम्झौतासँगै विश्वका विभिन्न देशबाट बेष्ट रेमिटमार्फत आएको रेमिट्यान्स मुलुकका विभिन्न भागमा रहेका रिलायवलका १५ शाखा तथा झिम्रुकका ५ शाखाबाट भुक्तानी लिन सक्नेछन । सम्झौतापछि बेष्ट रेमिटका प्रमुख संचालन अधिकृत कर्णले विदेशबाट पठाएको पैसालाई सेवाग्राहीसम्म पुर्‍याउन यो सम्झौताले थप सहज बनाउने जानकारी दिए ।
गैरआवासीय नेपालीहरुद्धारा प्रवद्धित बेष्ट रेमिटले विश्वका विभिन्न मुलुकबाट नेपालमा रेमिट्यान्स भित्र्याउन आफ्ना सेवाग्राहीलाई थप सहज र सुलभ बनाउँदै लैजान विभिन्न बैंक तथा वित्तिय संस्थाहरुका साथै निजी कम्पनीहरुसँग रेमिट्यान्स भुक्तानी सम्वन्धी सम्झौतालाई प्राथमिकता दिदै आएको छ ।
बेष्ट रेमिटले खाडी तथा अन्य देशमा रहेका बैंक तथा एक्सचेञ्ज हाउससँग पनि तीव्र रुपमा सम्झौता गरिरहेको जनाएको छ ।

