कन्चन डेभलपमेन्ट बैंकले २१ प्रतिशत लाभांस दिने
२० कात्तिक काठमाडौं । कञ्चन डेभलपमेन्ट बैंकले सेयरधनीलाई २१.०५ प्रतिशत प्रतिफल दिने भएको छ ।
बिहीबार विहान बसेको बैंकको सञ्चालक समितिले २० प्रतिशत बोनस सेयर र कर प्रयोजनका लागि १.०५ प्रतिशत नगद लाभांस दिने निर्णय गरेको हो ।
सञ्चालक समितिको उक्त निर्णय नेपाल राष्ट्र बैंक र बैंककै आगामी साधारणसभाबाट पारि भएपछि मात्रै वितरण गरिनेछ ।
बोनस सेयर वितरणपश्चात बैंकको चुक्ता पुँजी १३ करोड २० लाख रुपैयाँ पुग्ने छ । हाल बैंकको चुक्ता पुँजी ११ करोड रुपैयाँ छ ।
गत वर्ष बैंकले ३ करोड १५ लाख रुपैयाँ खुद नाफा कमाएको थियो । सो नाफाबाट सेयरधनीलाई बोनस दिने निर्णय गरेको हो ।

