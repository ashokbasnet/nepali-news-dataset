सुनको भाऊ अहिलेसम्मकै उच्च

काठमाडौं, भदौ २४ - सुनको भाउ अहिले सम्मकै उच्च भएको छ । सुन आइतवार एकै दिन तोलामा १ हजार १ सय १९ रुपैयाँले बढेर ६१ हजार १ सय १९ रुपैयाँ पुगेको छ । सुनको भाउ गएको दुई हप्तादेखि बढिरहेको छ । गएको बिहिबार तोलाको ६० हजार ५ सय ५६ रुपैंया रहेको सुन शुक्रबार भने घटेर ६० हजार रुपैयाँमा झरेको थियो ।

 

अन्तर्राष्ट्रिय बजारमा सुनको भाउ प्रति औंस १७ सय ३६ डलर पुगेको छ । चाँदीको भाउ पनि आइतवार बढेको छ । अस्ति शुक्रबारको भाउमा २५ रुपैंया बढेर आइतवार चाँदीको भाउ तोलाको ११ सय ९० रुपैंया पुगेको छ ।
