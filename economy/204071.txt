नेपाल बैंकका सहायक प्रवन्धक अर्यालविरुद्ध विषेश अदालतमा मुद्दा दायर
२१ कात्तिक काठमाडौं । अख्तियार दुरुपयोग अनुसन्धान आयोगले नेपाल बैंकका सहायक प्रवन्धक मनोजकुमार अर्याल विरुद्ध शुक्रबार विषेश अदालतमा मुद्दा दायर गरेको छ ।
प्रधान कार्यालयको स्रोत व्यवस्थापन शाखामा कार्यरत अर्यालले सेवा प्रवेस प्रयोजनका लागि पेस गरेको शैक्षिक योग्यताको प्रमाणपत्र नक्कली भएको दावी गर्दै अख्तियारले मुद्दा दायर गरेको हो ।
उनले बिहार इन्टरमिडियट एजुकेशन काउन्सिल पटनाबाट सन १९८८ मा प्रविणताप्रमाणपत्र उत्तिर्ण गरेको भनिएको शैक्षिक प्रमाणपत्र नक्कली भएको अख्तियारको दाबी छ ।
अर्याल विरुद्ध भ्रष्टाचार निवारण ऐन, २०१७ को दफा १२ र २९ तथा प्रचलित भ्रष्टाचार निवारण ऐन, २०५९ को दफा १६ ९१० बमोजिम हदैसम्मको दण्ड सजाय हुन मागदावीसहित आरोपपत्र दायर गरिएको अख्तियारले जनाएको छ ।

