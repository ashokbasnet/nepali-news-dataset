लक्ष्मी बैंकको २१ प्रतिशत लाभांस स्वीकृत
२६ कात्तिक काठमाडौं । लक्ष्मी बैंक लिमिटेडको १४ औं वाषिर्क साधारणसभाले सञ्चालक समितिले प्रस्ताव गरेको २० प्रतिशत बोनस सेयर र १.०५ प्रतिशत (कर प्रयोजनका लागि) नगद लाभांस स्वीकृत गरेको छ ।
बैंकका अध्यक्ष राजेन्द्र खेतानको अध्यक्षतामा भएको साधारणसभाले सञ्चालक समितिको उक्त प्रस्ताव सर्वसम्मत पारित गरेको हो ।
सभाले  आर्थिक वर्ष २०७०/०७१ को बैंकको वित्तीयविवरण उपर छलफल गरी स्वीकृत गरेको छ ।
साधारणसभाले बोनस सेयर जारी भई कायम भएको पूँजीको ३० प्रतिशत अर्थात १० कित्ता शेयर बराबर ३ कित्ताका दरले हकप्रद शेयर निश्काशन गर्ने प्रस्तावसमेत पारित गरेको छ । बैंकले अधिकृत पूँजी बृद्धी गरी ५ अर्ब रुपैयाँ पुर्याउने भएको छ ।
सन् २००२ मा स्थापना भएको बैंकले स्थापनाकालदेखि नै पहिलो पूर्ण इन्टरनेट बैंकिङ्ग सेवा संचालन गरेको थियो । त्यसैगरी सन् २००९ मामोवाइल बैंकिङ्ग (मोवाइलमनी) सेवा संचालन गरेको थियो ।
निकट भविष्यमै बैंक म्यूचुअल फण्ड सेवाको शुरुवात गर्ने बैंकले जनाएको छ ।

