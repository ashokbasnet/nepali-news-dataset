आठ अंकले घट्यो नेप्से, २९ करोडको कारोबार
२६ कात्तिक काठमाडौं । बुधबार ८.१७ अंकले घटेर नेप्से परिसूचक ८८४.३५ अंकमा झरेको छ । मंगलबार नेप्सेमा ७.७८ अंकले बढेको थियो ।
आइतबार र सोमबार नेप्से दोहोरो अंकले घटेको थियो ।
बुधरबारको कारोबारबाट होटल समूह बाहेक अन्य सबै समूहका लगानीकर्ताहरुले गुमाए । योा दिन होटल समूहको सूचक २९.४९ अंकले बढेको छ ।
मंगलबा भने होटल समूहको सूचक १३.०७ अंकले घटेको थियो । बाँकी सबै समुहगत सूचक बढेका थिए ।
बुधबार वाणिज्य बैंक समूहको सूचक ६.७७ अंकले घटेको छ । यो समूहको मात्रै १० करोरड १९ लाख रुपैयाँ बराबरको कारोबार भयो ।
नेपाल स्टक एक्सचेञ्जका अनुसार विकास बैंक समूहको सूचक ०.७१ अंकले, जलविद्युत समूहको सूचक ३९.२५ अंकले, वित्त कम्पनी समूहको सूचक २.३५ अंकले, बीमा समूहको सूचक ५५.३४ अंकले र अन्य समूहको सूचक ११.७४ अंकले घटेका छन् ।
बुधबार दिन १ सय ३५ कम्पनीका ५ लाख ९६ हजार कित्ता सेयर २८ करोड ९० लाख रुपैयाँमा किनबेच भएका छन् । मंगलबार १ सय ३४ कम्पनीका ५ लाख १८ हजार कित्ता सेयर २१ करोड ७९ लाख रुपैयाँमा किनबेच भएका थिए ।
मंगलबार वाणिज्य बैंकको सूचक ६.६४ अंकले बढेको थियो । यो दिन यो समुहको मात्रै  ७ करोड रुपैयाँको कारोबार भएको थियो ।
विकास बैंक समूहको सूचक ४.३४ अंकले, जलविद्युत समूहको सूचक २०ं५ अंकले, वित्तक कम्पनी समूहको सूचक १.४१ अंकले, बीमा समूहको ३९.३५ अंकले, उत्पादनमूलक समूहको सूचक १०.३८ अंकले र अन्य समूहको सूचक ११.७४ अंकले बढेको थियो ।

