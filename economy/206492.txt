पोखराको लेकसाइडमा एभरेष्ट बैंकको ७६औं एटिएम
२८ कात्तिक काठमाडौं । एभरेष्ट बैंकले पोखराको लेकसाइडमा आफ्नो ७६ औं एटिएम सेवा सञ्चालनमा ल्याएको छ । पोखरामा बैंकको यो दोस्रो एटिएम हो ।
उक्त एटिएमको उद्घाटन कास्कीका प्रमुख जिल्ला अधिकारी कृष्णबहादुर रावत र बैंकका प्रमुख कार्यकारी अधिकृत एके अहलुवालियाले संयुक्त रुपमा गरे ।
अत्याधुनिक बैंकिङ्ग सेवालाई विस्तार गर्दै सर्वसाधारणहरुलाई सर्वसुलभ बैंकिङ्ग सेवा उपलब्ध गराउने उद्देश्यका साथ एभरेष्ट बैंकले आˆनो सन्जाल बिस्तार गरिएको बैंकले जनाएको छ ।
बैँकले हालै आफनो सेवाको २० वर्ष पूरा गरेको थियो । बैंकले ५३ शाखा, ५ एक्स्टेन्सन काउन्टर, २३ राजस्व संकलन काउन्टर, ७६ वटा एटिएममार्फत वित्तीय सेवा सञ्चालन गर्दै आएको छ । सेवाग्राहीले बैंकका विश्वव्यापीरुपमा रहेका सन्जालमार्फत पनि बैंकिङ सेवा लिन सक्छन ।

