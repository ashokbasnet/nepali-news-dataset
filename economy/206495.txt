मकवानपुरको पदमपोखरीमा सिभिल बैंकको शाखारहित बैंकिङ सेवा
२८ कात्तिक काठमाडौं । मकवानपुरको पदमपोखरीमा सिभिल बैंकले पाँचौ शाखारहित बैंकिङ सेवा सञ्चालनमा ल्याएको छ । बैंकले यो सेवाका लागि ‘प्रज्ञा फोटो स्टुडियो’ लाई एजेन्टमा नियुक्ति गरेको छ ।
सो सेवाको उद्घाटन मकवानपुर उद्योग वाणिज्य संघका अध्यक्ष भुवनलाल श्रेष्ठले गरे । उद्घाटन समारोहमा बैंकका वरिष्ठ कार्यकारी अधिकृत गोविन्द गुरुङ्ग, शाखारहित बैंकिङ सेवाका प्रमुख युवराज गुराँगाईँका र  मकवानपुर उद्योग वाणिज्य संघका अन्यपदाधिकारीलगायत स्थानीयको उपस्थित थिए ।
ग्रामीण स्तरमा वित्तीय  पहुँच बढाउन शाखारहित बैंकिङ सेवा सञ्चालन गरिएको वरिष्ठ कार्यकारी अधिकृत गोविन्द गुरुङ्गले बताए ।
बैंकको यो सेवा अन्तर्गत ग्राहकले सुरक्षितरुपमा रकम झिक्ने तथा जम्मा गर्ने, एक खाताबाट अर्को खातामा रकम स्थानान्तरण गर्ने, मोवाईल फोन रिचार्ज गर्ने, एटिएम कार्ड, रेमिटेन्स सुविधा, मोवाईलमै नगद सुविधा, एस.एम.एस एलर्ट, आफ्नो खाताको व्यालेन्स हेर्ने तथा पछिल्लो कारोवारहरुको स्टेटमेण्ट पि्रन्ट गर्ने जस्ता सुविधाहरु लिन सक्नेछन् ।
बैंकले यस्तो सेवाको विस्तार देशकाअन्य ग्रामीण भेगहरुमापनिगर्दै लाने योजना रहेको जनाएको छ ।

