ग्रान्ड बैंकका सिइओ कुँवर र डेपुटी सिइओ पन्तको राजीनामा स्वीकृत
सिइअो कुँवर
डेपुटी सिइअो पन्त
३० कात्तिक काठमाडौं । ग्रान्ड बैंक लिमिटेडका प्रमुख कार्यकारी अधिकृत पर्शुराम कुँवर क्षेत्री र डेपुटी प्रमुख कार्यकारी अधिकृत विजय पन्तले राजीनामा दिएका छन् ।
कात्तिक २८ गते बसेको बैंकको सञ्चालक समितिको बैठकले उनीहरुको राजीनामा स्वीकृत गरेको छ । बैंकले आइतबार नेपाल स्टक एक्सचेञ्जलाई दिएको जानकारी अनुसार राजेन्द्र बहादुर श्रेष्ठलाई निमित्त प्रमुख कार्यकारी अधिकृतमा नियुक्ति गरेको छ ।
४ वर्षे कार्यकालका लागि ७ महिनाअघि कुँवरलाई सिइओमा र ५ महिना अघि  पन्तलाई डेपुटी सिइओमा नियुक्ति गरिएको थियो ।
बैंकको अवस्था सुधार गर्ने प्रतिवद्धताका साथ उनीहरुले व्यवस्थापकीय जिम्मेवारी सम्हालेका थिए । तर, बैंकको अवस्था सुधि्रएको भने छैन । स्रोतका अनुसार बैंकको अवस्था नसुधि्रएपछि उनीहरुले राजीनामा दिएका हुन् ।
असार मसान्तमा बैंकले कर्जा नोक्सानीका लागि २ अर्ब रुपैयाँ छुट्याएको थियो । त्यसअघिको बैंक व्यवस्थापनले जनाभावीरुपमा कर्जा प्रवाह गरेको थियो । जसलाई पछिल्लो व्यवस्थापनले सुधार गर्न सकेन ।
कर्जा नोक्सानी बढेपछि राष्ट्र बैंकले बैंकलाई शीघ्र सुधारात्मक कारवाही गरेको थियो ।

