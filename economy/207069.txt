१५ अंकले घट्यो नेप्से, २२ करोडको कारोबार
३० कात्तिक काठमाडौं । साताको पहिलो दिन १४.८८ अंकले घटेर नेप्से परिसूचक ८ सय ६६.१६ अंकमा झरेको छ । सबै समूहगत सूचकहरु घटेपनि नेप्से दोहोरो अंकले घटेको हो । गत साताभरमा नेप्से २४ अंकले घटेको थियो ।
आइतबार नेप्सेमा १ सय २८ कम्पनीका ४ लाख ६५ हजार कित्ता सेयर २२ करोड ८ लाख रुपैयाँमा किनबेच भएका छन् । यो दिन  वाणिज्य बैंक समूहको सूचक १७.४८ अंकले घटेको छ । यो समूहको मात्रै ७ करोड ४९ लाख रुपैयाँको कारोबार भयो ।
त्यसैगरी होटल समूहको २४.८७ अंकले, विकास बैंक समूहको २.३ अंकले, जलविद्युत समूहको १८.१३ अंकले, वित्त कम्पनी समूहको १.९ अंकले, बीमा समूहको १०७.७९ अंकले र अन्य समूहको सूचक १.७१ अंकले घटेको नेपाल स्टक एक्सचेञ्जले जनाएको छ ।
यो दिन सवा दुई करोड रुपैयाँभन्दा बढी कुनैपनि सूचीकृत कम्पनीको कारोबार भएन ।

