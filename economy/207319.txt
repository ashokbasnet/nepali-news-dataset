पोखराको हेम्जामा मुक्तिनाथ बैंकको २२औँ शाखा
१ मंसिर काठमाडौं । पोखराको पृथ्वीचोकमा केन्द्रीय कार्यालय रहेको मुक्तिनाथ विकास बैंक हेम्जाको मिलनचोकमा २२औ शाखाको स्थापना गरेको छ । उक्त शाखाको उदघाटन नेपाल राष्ट्र बैंकका डेपुटी गभर्नर गोपाल प्रसाद काˆलेले  गरे ।
यो शाखाबाट हेम्जा आसपास गाँउका जनता उद्योगी/व्यवसायी  कृषकहरु माझ प्रत्यक्ष रुपमा बैंकिङ्ग पंहुच पुग्ने बैकका प्रमुख कार्यकारी अधिकृत भरत ढकालले बताए ।
‘जनता बैंकमा होइन बैंक जनतामा जानु पर्दछ’ भन्ने सिद्धान्तलाई आत्मसात गर्दै बैंकले  नेपालको परिवेश सुहाउँदो २१ वटा आधुनिक बैंकिङ्ग, १५ वटा सिमित बैंकिङ्ग र ४ वटा लधुवित्त ईकाइ कार्यालयहरुवाट सेवा प्रदान गरिरहेको ढकालले बताए ।
बैकले आर्थिक वर्ष २०७०/०७१ को नाफावाट लगानीकर्ताहरुलाई ४० प्रतिशत बोनस शेयर जारी गर्न नेपाल राष्ट्र बैंकले स्विकृती प्राप्त गरिसकेको छ । आगामी साधारण सभावाट परित भएपछि बोनस शेयर जारी गर्नेछ । बोनस सेयर वितरणपश्चात बैंकको चुक्ता पुँजी ५९ करोड ९० लाख २५ हजार रुपैयाँ पुग्नेछ ।
चालु आर्थिक बर्षको प्रथम त्रैमाससम्म बैंकले ५ अर्व ५९ करोड निक्षेप रुपैयाँ निक्षेप संकलन गरी संकलन ४ अर्व ८८ करोड रुपैयाँ कर्जा लगानी गरेको छ । यस अवधिमा बैंकले ६ करोड ८३ लाख संचालन नाफा कमाएको छ ।

