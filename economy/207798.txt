चार अंकले घट्यो नेप्से, २७ करोडको कारोबार
२ मंसिर काठमाडौं । मंगलबार ४.१२ अंकले घटेर नेप्से परिसूचक ८ सय ४४.६ अंकमा झरेको छ । अन्य समूहको बाहेक समै समूहगत परिसूचक घटेपछि नेप्से घटेको हो ।
यो दिन अन्य समूहको सूचक भने १०.५७ अंकले बढेको छ । मंगलबारको बारोबारबाट वाणिज्य बैंक समूहको सूचक २.२३ अंकले घटेको छ । यो दिन यो समूहको १२ करोड ९० लाख रुपैयाँ बराबरको कारोबार भयो ।
त्यसैगरी होलट सूचक २६.५ अंकले, विकास बैंकको सूचक ५.७७ अंकले, जलविद्यूतको सूचक ५४.११ ऋंकले, वित्त कम्पनीको सूचक ९.४२ अंकले र बीमा समूहको सूचक २१.३२ अंकले घटेको नेपाल स्टक एक्सचेञ्जले जनाएको छ ।
मंगलबार १ सय २४ कम्पनीका ६ लाख ३६ हजार कित्ता सेयर २७ करोड १३ लाख रुपैयाँमा किनबेच भयो ।

