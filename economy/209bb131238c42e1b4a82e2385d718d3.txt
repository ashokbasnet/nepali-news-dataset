मुग्लिनका होटलमा मूल्य सूचि राख्न प्रधानमन्त्रीको निर्देशन

मुग्लिन, कात्तिक १९ — प्रधानमन्त्री डा. बाबुराम भट्टराईले पृथ्वी राजमार्ग अन्तरगत मुग्लिन बजारका होटल तथा रेष्टुरेण्टको आकस्मिक निरीक्षण गर्नुभएको छ । शनिबार बिहान गृह जिल्ला गोरखा जाने क्रममा प्रधानमन्त्री भट्टराईले मुग्लिनको थकाली भान्छा घर र रुप्सी रेष्टुरेण्ट एण्ड लजको निरीक्षण गरी मूल्यसूची राख्न र सरसफाईमा ध्यान दिन निर्देशन दिनुभयो । 


 

प्रधानमन्त्रीले होटलका भान्छा घर र चर्पीको पनि निरीक्षण गर्नुका साथै उपभोक्तासित सरसफाईबारे जानकारी लिनुभएको थियो । यस्तै प्रधानमन्त्रीले चितवनको फिस्लिङमा केही दिन अघि चुँडिएको पुलको पनि निरीक्षण गर्नुभयो ।  संविधान सभा चुनाव जिते यता भट्टराई हरेक महिना जिल्ला जाने गर्नुभएको छ ।
