यो हप्ता सुनको भाउमा सामान्य वृद्धि

काठमाडौं, कात्तिक १७ – यो हप्ता सुनको भाउ तोलामा १ सय ९८ रुपैयाँले बढेको छ । दशैं बिदा सकिएपछि बजार खुलेको पहिलो दिन ५९ हजार २ रुपैयाँ तोकिएको सुनको भाउ आज हप्ताको अन्तिम दिन ५९ हजार २ सय रुपैयाँ पुगेको छ ।

 

तर यो भाउ बिहीबारको भन्दा १ सय रुपैयाँले कम हो । बुधबार र बिहीबार दुई दिन सुनको भाउ ५९ हजार ३ सय रुपैयाँ कायम भएको थियो ।

चाँदीको भाउ भने यो हप्ता पाँच रुपैयाँले बढेको छ । चाँदी आज तोलाको ११ सय ४० रुपैयाँमा किनबेच भईरहेको नेपाल सुनचाँदी व्यवसायी संघले जनाएको छ ।
