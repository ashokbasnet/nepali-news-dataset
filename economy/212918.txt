कास्की फाइनान्सको व्यवस्थापन तालिम
१५ मंसिर, काठमाडौं । पोखराको न्युरोडमा केन्द्रिय कार्यालय रहेको कास्की फाइनान्स लिमिटेडले एक दिने व्यवस्थापन तालिम दमौलीमा सम्पन्न गरेको छ ।
संस्थाको कारोबारको समीक्षा र भावी बजार बिस्तार रणनीति तयार गर्ने लगायत अन्य समसामयिक बिषयहरुमा छलफल गर्ने उद्देश्यले तालिम आयोजना गरिएको फाइनान्सका प्रमुख कार्यकारी अधिकृत तोयराज अधिकारीले बताए ।
उक्त व्यवस्थापन तालिममा केन्दि्रय कार्यालयका बिभागीय प्रमुखहरु, उच्च व्यवस्थापक लगायत नौ वटै शाखा कार्यालयका शाखा प्रबन्धकहरुको सहभागिता रहेको थियो ।
फाइनान्सका प्रमुख कार्यकारी अधिकृत तोयराज अधिकारीले सहजीकरण गर्नुभएको तालीमका सहभागिहरुले आफ्नो विचार राख्दै यस्ता तालीमले कर्मचारीको वृत्ति विकासको लागि महत्वपूर्ण हुने र थप जिम्मेवार भई कार्य सम्पादन गर्न सहयोग पुग्ने बताए ।
संस्थाको हाल निक्षेप २ अर्ब ४८ करोड रुपैयाँ निक्षेप संकलन गरी २ अर्ब २१ करोड रुपैयाँ कर्जा प्रवाह गेको छ ।
संस्थाले कारोबार विस्तारका लागि वित्तीय कारोबारको राम्रो सम्भावना भएका बिभिन्न शहरी क्षेत्र तथा ग्रामिण क्षेत्रहरुमा थप शाखा कार्यालयहरु संचालनमा ल्याउने तयारी गरेको सीइओ अधिकारीले बताए ।

