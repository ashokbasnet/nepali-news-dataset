जितपुर र परवानीपुरमा सिभिलको शाखारहित बैंकिङ सेवा
१६ मंसिर, काठमाडौं । सिभिल बैंकले ग्रामीण क्षेत्रमा पुर्‍याउने उद्देश्यसहित बाराको जितपुर र पर्साको परवानीपुरमा शाखारहित बैंकिङ सेवा सञ्चालनमा ल्याएको छ । बैंकका यी छैठौं र सातौं शाखारहित सेवा हुन् ।
जितपुर सेवाको उद्घाटन गढीमाई नगरपालिकाका प्रमुख कार्यकारी अधिकृत कृष्ण चापागाईं र परवानीपुर सेवाको उद्घाटन शहरी विकास कार्यक्रम पर्साका प्रमुख शैलेन्द्र कुमार श्रेष्ठले गरे ।
उद्घाटन कार्यक्रममा बैंकका वरिष्ठ कार्यकारी अधिकृत गोविन्द गुरुङ, शाखारहित बैंकिङ सेवाका प्रमुख युवराज गुरागाईंलगायत स्थानीयको उपस्थिति थियो ।
जितपुरका लागि यामबहादुर राना र परवानीपुरका लागि सृजनशिल व्यवसाय तालिम केन्द्र प्रालिलाई एजेन्टमा नियुक्ति गरिएको छ ।
यस सेवाअन्तर्गत ग्राहकहरुले सुरक्षित रुपमा रकम झिक्ने तथा जम्मा गर्ने, एक खाताबाट अर्को खातामा रकम स्थानान्तरण गर्ने, मोबाइल फोन रिचार्ज गर्ने, एटिएम कार्ड, रेमिटेन्स सुविधा, मोबाइलमै नगद सुविधा, एसएमएस अलर्ट, आफ्नो खाताको व्यालेन्स हेर्ने तथा पछिल्लो कारोवारहरुको स्टेटमेण्ट पि्रन्ट गर्ने जस्ता सुविधाहरु लिन सक्ने बैंकले जनाएको छ ।

