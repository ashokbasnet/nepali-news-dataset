नबिल बैंकको ६५ प्रतिशत लाभांश स्वीकृत

१७ मंसिर, काठमाडौं । नबिल बैंकको सञ्चालक समितिले प्रस्ताव गरेको ६५ प्रतिशत लाभांश स्वीकृत भएको छ । मंगलबार सम्पन्न बैंकको ३०औं साधारणसभाले ४५ प्रतिशत नगद र २० प्रतिशत बोनस सेयर पारित गरेको हो ।
गत वर्षको नाफाबाट बैंकले सेयरधनीलाई  उक्त प्रतिफल दिएको हो । गत वर्ष बैंकले २ अर्ब ३१ करोड रुपैयाँ खुद नाफा कमाएको थियो । सभामा बैंकका शेयरधनीहरु अमृतनाथ रेग्मी र मेजर कुवेर श्रेष्ठलाई सम्मान गरियो ।

