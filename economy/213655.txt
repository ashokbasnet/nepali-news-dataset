नवलपरासीमा सिभिलको शाखारहित बैंकिङ सेवा

१७ मंसिर, काठमाडौं । सिभिल बैंकले आफ्नो सेवाको पहुँच ग्रामीण क्षेत्रमा पुर्‍याउने उद्देश्यले आफ्नो आठौं शाखारहित बैंकिङ सेवा नवलपरासीको वनकट्टीमा सञ्चालनमा ल्याएको छ । मिनाकुमारी भट्टराईलाई बैंकले एजेन्ट बनाएको छ ।
सो सेवाको उद्घाटन नवलपरासी उद्योग वाणिज्य संघका केशव भण्डारी तथा बैंकका वरिष्ठ कार्यकारी अधिकृत गोविन्द गुरुङले संयूक्तरुपमा गरे ।
उद्घाटन समारोहमा नवलपरासी खउद्योग वाणिज्य संघका अध्यक्ष केशव भण्डारी, सुनवल नगरपालिकाका रेशम शर्माका बैंकका वरिष्ठ कार्यकारी अधिकृत गोविन्द गुरुङ, शाखारहित बैंकिङ सेवाका प्रमुख युवराज गुरागाइर्ं सर्वसाधारणहरु उपस्थित थियो ।
बैंकको यस सेवाअन्तर्गत ग्राहकहरुले सुरक्षित रुपमा रकम झिक्ने तथा जम्मा गर्ने, एक खाताबाट अर्को खातामा रकम स्थानान्तरण गर्ने, मोबाइल फोन रिचार्ज गर्ने, एटिएम कार्ड, रेमिटेन्स सुविधा, मोबाइलमै नगद सुविधा, एसएमएस एलर्ट, आफ्नो खाताको ब्यालेन्स हेर्ने तथा पछिल्लो कारोबारहरुको स्टेटमेन्ट प्रिन्ट गर्नेजस्ता सुविधाहरु लिनसक्ने छन् ।

