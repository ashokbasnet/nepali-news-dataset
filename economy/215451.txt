नवलपरासीमा मुक्तिनाथ बैंकको सिमित बैंकिङ्ग शाखा
२२ मंसिर काठमाडौं । मुक्तिनाथ विकास बैंकले ग्रामिण भेगमा बैकिङ्ग कारोवार गर्न प्रोत्साहन गर्ने उद्देश्यले गिरुवारी, नवलपरासीस्थित गिरुवारी बजारमा सिमित बैकिङ्ग कार्यालय खोलेको छ ।
उक्त शाखाको उदघाटन नवलपुर उद्योग वाणिज्य संघका अध्यक्ष ओम पौडेलले गरे । कार्यक्रममा बैंकका प्रमुख कार्यकारी अधिकृत भरत राज ढकालले बैंकको उदेश्य, रणनिति एवं भावी कार्यक्रमहरुको वारेमा जानकारी दिए ।
आधुनिक बैंकिङ्ग प्रमुख तिल वहादुर गुरुङ्गले बैंकले प्रदान गर्ने सेवासुविधा वारेमा जानकारी दिए ।
यस शाखाबाट देउराली, तमसरिया, धोबादीे गाविस क्षेत्रका जनता, उद्योगी व्यवसायी, शैक्षिक संस्था, स्वास्थ्य सेवा प्रदायक, सरकारी तथा गैहसरकारी संघ संस्था, कृषि पशुपालनसँग सम्बन्धित व्यवसायीहरु मा बैंकिङ्ग पंहुच पुग्ने बैंकका सिइओ ढकालले बताए ।
बैंकले नेपालको परिवेश सुहाउदो २२ वटा आधुनिक बैंकिङ्ग, १५ वटा सिमित बैंकिङ्ग र ३ वटा लधुवित्त ईकाइ कार्यालयहरुवाट सेवा प्रदान गरिरहेको बताइएको छ ।

