दर्जन बढी बैंक वित्तीय संस्था घाटामा
२२ मंसिर काठमाडौं । एक दर्जनभन्दा बढी बैंक तथा वित्तीय संस्थाहरु खुद नोक्सानीमा रहेको देखिएको छ । चालू आर्थिक वर्षको असोज मसान्तसम्मको वित्तीय विवरण अनुसार तीनवटा वाणिज्य बैंकसहित विकास बैंक र फाइनान्स कम्पनी गरी दर्जन बढी संस्थाहरु खुद नोक्सानी छन ।
घरजग्गा क्षेत्रमा प्रवाह गरिएको कर्जा असूलीमा समस्या आएसँगै संस्थाहरु नोक्सानीमा गएका हुन ।
वाणिज्यतर्फ ग्राण्ड, प्रभु र सिभिल बैंकको खुद नोक्सानी झण्डै ४० करोड रुपैयाँ पुगेको छ । पहिलो त्रैमासमा ग्राण्डले मात्रै २८ करोड छ लाख ३० हजार रुपैयाँ खुद नोक्सानी व्यहोरेको छ । गत आवको यसै अवधिमा ग्राण्डले पाँच करोड ७४ लाख नौ हजार रुपैयाँ खुद नाफा कमाएको थियो ।
गत आवको पहिलो त्रैमासमा २.९२ प्रतिशत कर्जा निष्त्रिmय रहेको बैंकमा यसको अनुपात बढेर २५ दशमलव ४९ प्रतिशत पुगेपछि अत्यधिक घाटामा गएको हो । चुक्ता पुँजी दुई अर्ब रुपैयाँ मात्र रहेको बैंकले पहिलो त्रैमासमा १५ अर्ब ५४ करोड ८० लाख ३५ हजार रुपैयाँ निक्षेप संकलन गरी १४ अर्ब छ करोड छ लाख २६ हजार रुपैयाँ कर्जा प्रवाह गरेको छ ।
रियलस्टेटमा मात्र दुई अर्ब ४४ करोड तीन लाख २९ हजार रुपैयाँ कर्जा प्रवाह गरेको बैंकले गत आवको सोही अवधिमा १९ अर्ब ८५ करोड ५४ लाख ३१ हजार रुपैयाँ निक्षेप संकलन गरी १५ अर्ब ७१ करोड ७२ लाख आठ हजार रुपैयाँ कर्जा प्रवाह गरेको थियो । सो अवधिमा बैंकले रियलस्टेट क्षेत्रमा तीन अर्ब १० करोड १४ लाख २५ हजार रुपैयाँ कर्जा प्रवाह गरेको थियो ।
प्रभु बैंकमा पनि निष्त्रिmय कर्जाको अनुपात उच्च रहेको छ । पहिलो त्रैमासिकमा बैंकको निष्त्रिmय कर्जा बढेर १५ दशमलव ६५ प्रतिशत पुगेको छ । गत आवको सोही अवधिमा सात दशमलव ५२ प्रतिशत कर्जा निष्त्रिmय रहेको बैंकले चालू आवको पहिलो त्रैमासिकमा ११ करोड ६८ लाख ३२ हजार रुपैयाँ खुद नोक्सानी व्यहोरेको छ ।
चुक्ता पुँजी तीन अर्ब २० करोड ८८ लाख ८५ हजार रुपैयाँ रहेको बैंकले पहिलो त्रैमासिक अवधिमा ३१ अर्ब ६७ करोड ६४ लाख ८० हजार रुपैयाँ निक्षेप संकलन गरी २३ अर्ब ९७ करोड ८५ लाख ३८ हजार रुपैयाँ कर्जा प्रवाह गरेको छ । रियलस्टेट क्षेत्रमा मात्र दुई अर्ब ६० करोड आठ लाख तीन हजार रुपैयाँ कर्जा प्रवाह गरेको बैंकले सो अवधिमा २४ करोड ७१ लाख २२ हजार रुपैयाँ खुद ब्याज आम्दानी गरेको छ ।
सम्भावित जोखिम व्यवस्थापन शीर्षकमा ४१ करोड १८ लाख ९४ हजार रुपैयाँ छुट्याएको बैंकले ँराइट ब्याक’बापत १९ करोड ६८ लाख ३६ हजार रुपैयाँ प्राप्त गरेको भए पनि खराब कर्जामा खासै सुधार देखिएको छैन ।
गत आर्थिक वर्षको पहिलो त्रैमासमा १ करोड २४ लाख ६६ हजार रुपैयाँ खुद मुनाफा आर्जन गरेको बैंकले पनि चालू आवको पहिलो त्रैमासिकमा ९६ लाख रुपैयाँ खुद नोक्सानी व्यहोरेको छ । चुक्ता पुँजी दुई अर्ब ६९ करोड ८९ लाख २५ हजार रुपैयाँ रहेको बैंकमा रियस्लेट कर्जाको अनुपात बढेसँगै खुद नोक्सानीमा गएको हो ।
चालू आवको असोज मसान्तमा २३ अर्ब ९८ करोड ५४ लाख ७२ हजार रुपैयाँ निक्षेप संकलन गरेको बैंकले उक्त अवधिमा २० अर्ब ५० करोड ९७ लाख ६२ हजार रुपैयाँ कर्जा प्रवाह गरेको छ । कुल कर्जामध्ये रियलस्टेट क्षेत्रमा मात्र बैंकले एक अर्ब ९५ करोड ९६ लाख ४२ हजार रुपैयाँ कर्जा प्रवाह गरेको छ । गत आवको सोही अवधिमा रियस्लेटट क्षेत्रमा बैंकले एक अर्ब ८० करोड ५४ लाख ९० हजार रुपैयाँ कर्जा प्रवाह गरेको थियो ।
विकास बैंकतर्फ यती डेभलपमेन्ट बैंक पनि चालू आर्थिक वर्षको पहिलो त्रैमासिक अवधिमा सात करोड ६७ लाख ८७ हजार रुपैयाँ खुद नोक्सानीमा गएको छ । चुक्ता पुँजी एक अर्ब ३८ करोड ६२ लाख ३३ हजार रुपैयाँ रहेको बैंकले गत आर्थिक वर्षको पहिलो त्रैमासिक अवधिमा पनि ३२ करोड ४५ लाख १२ हजार रुपैयाँ खुद नोक्सानीमा रहेको थियो ।
चालू आवको पहिलो त्रैमासमा बैंकले सात अर्ब नौ करोड ४६ लाख ३८ हजार रुपैयाँ निक्षेप संकलन गरी पाँच अर्ब ९३ करोड ३२ लाख २० हजार रुपैयाँ कर्जा प्रवाह गरेको छ । रियलस्टेट क्षेत्रमा मात्र ४३ करोड ३४ लाख २५ हजार रुपैयाँ कर्जा प्रवाह गरेको बैंकले उक्त अवधिमा सम्भावित जोखिम व्यवस्थापन शीर्षकमा नौ करोड ७३ हजार रुपैयाँ छुट्याएको छ ।
पहिलो त्रैमासिकमा ९० लाख ४० हजार रुपैयाँ राइट ब्याक गरेको बैंकमा निष्त्रिmय कर्जाको अनुपात १६ दशमलव ६७ प्रतिशत रहेको छ । यसैगरी फाइनान्स कम्पनीतर्फ पनि नेपाल फाइनान्स, नेपाल आवास फाइनान्स र काठमाडौं फाइनान्स खुद नोक्सानीमा रहेका छन् ।
चालू आवको पहिलो त्रैमासिकमा नेपाल फाइनान्सले एक करोड ७६ लाख ९० हजार, काठमाडौं फाइनान्सले ६० लाख नौ हजार तथा नेपाल आवास फाइनान्सले ४६ लाख ९० हजार रुपैयाँ खुद नोक्सानी व्यहोरेको छ ।

