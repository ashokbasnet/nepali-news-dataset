साँघुमा सिभिल बैंकको शाखारहित बैंकिङ सेवा
२२ मंसिर काठमाडौं । सिभिल बैंकले आफ्नो पहुँच ग्रामीण इलाकामा पुर्‍याउने उद्देश्य नवौं शाखारहित बैंकिंङ सेवा सिन्धुपाल्चोकको मांखास्थित लामोसाँघुमा सञ्चालनमा ल्याएको छ ।
उक्त सेवाको उद्घाटन बैंकका वरिष्ठ कार्यकारी अधिकृत गोविन्द गुरुङ्गले गरे । स्थानीय रेशमलाल श्रेष्ठलाई बैंकले एजेन्ट नियुक्ति गरेको छ ।
शहरका ठूला व्यवसायीदेखि गाउँघरका कृषकहरु सबैलाई स्तरिय बैंकिंङ सेवा प्रदान गरी नेपालीहरुको बैंक भन्ने नाराको सार्थकता पुष्टिका लागि सेवाविस्तार गरिएको गुरुङ्गले बताए ।
उक्त शाखारहित सेवामार्फत ग्राहकहरुले सुरक्षितरुपमा रकम जम्मा गर्न तथा झिक्न, एक खाताबाट अर्को खातामा रकम स्थानान्तरण गर्न, मोवाईल फोन रिचार्ज गर्न, एटिएम कार्ड, रेमिटेन्स सुविधा, मोवाईलमै नगद सुविधा, एसएमएस एलर्ट, आफ्नो खाताको व्यालेन्स हेर्ने तथा पछिल्लो कारोवारहरुको स्टेटमेण्ट पि्रन्ट गर्नेलगायतका सुविधाहरु लिन सक्ने छन् ।
सोहि स्थानहरुमा बैंकका कर्मचारीहरु परिचालन गरी साना तथा घरेलु उद्योग र कृषि व्यवसाय गर्न चाहनेलाई सहजै लघु कर्जाको व्यवस्थामिलाइएको बैंकले जनाएको छ ।
बैंकले यस सेवाको विस्तार देशकाअन्य ग्रामीण भेगहरुमा पनि गर्दै लाने योजना रहेको बताएको छ ।

