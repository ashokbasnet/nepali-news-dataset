सिटी डेभलपमेण्ट बैंककोे २३ प्रतिशत लाभांश स्वीकृत
फोटो कारोबार दैनिकको साइटबाट
२३ मंसिर, काठमाडौं । सिटी डेभलपमेण्ट बैंकको २३ प्रतिशत प्रतिफल स्वीकृत भएको छ । आर्थिक वर्ष २०७०/०७१ को नाफाबाट सेयरधनीहरुलाई २२ प्रतिशत बोनश सेयर र सोको कर प्रयोजनार्थ १.१५७९ प्रतिशत नगद लाभांश वितरण गर्ने बैंकको प्रस्तावलाई  नेपाल राष्ट्र बैंकले स्वीकृति दिएको छ ।
प्रस्तावित बोनस बैंकको आगामी आठौं वाषिर्क साधारणसभाबाट पारित भएपछि वितरण गरिने प्रमुख कार्यकारी अधिकृत विश्वमोहन अधिकारीले बताए ।
स्वीकृत वोनस सेयर र बैंकले निष्काशन गरेको १० बराबर ३ को अनुपातमा हकप्रद शेयर वितरण पश्चात बैंकको चुक्ता पुँजी ४६ करोड ८१ लाख ६० हजार रुपैयाँ पुग्नेछ ।
बैंकले १३ शाखामार्फत बैंकिङ्ग सेवा सञ्चालन गर्दै आइरहेको छ । कास्कीको लामाचौर, बाग्लुङको कुश्मीसेरा, चितवनको मालपोतचोक र तनहुँको बन्दीपुरमासमेत शाखा सञ्चालन गर्न नेपाल राष्ट्र बैंकबाट लिइसकेको बैंकले जनाएको छ ।

