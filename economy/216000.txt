मेगा बैंकले १२ प्रतिशत बोनस सेयर दिने
२३ मंसिर, काठमाडौं । मेगा बैंक लिमिटेडले शेयरधनीहरुलाई १२ प्रतिशत बोनस सेयर वितरण गर्ने भएको छ । बैंकको मंगलबार बसेको सञ्चालक समिति बैठकले उक्त बोनस सेयर वितरण गर्ने निर्णय गरेको हो ।
बैंकले १२ प्रतिशत बोनस सेयर वितरण गर्ने प्रस्ताव स्वीकृतिका लागि नेपाल राष्ट्र बैंकमा पठाउने छ । राष्ट्र बैंकले प्रस्ताव स्वीकृत गरेपछि पारित गर्नका लागि बैंकको आगामी साधारणसभामा पेश गरिने छ ।
साधारणसभाले प्रस्ताव पारित गरेपछि मात्र बैंकले बोनस सेयर वितरण गर्न पाउने छ । साधारणसभा पुसको अन्तिमतिर हुने बैंकले जनाएको छ । बैंकले पुँजी वृद्धि गर्नका लागि नगद लाभांस नदिई बोनस शेयर वितरण गर्न लागेको हो ।

