भैरहवा मेलामा सिद्धार्थ बैंकको मोबाइल एटीएम
सलमान खान
२५ मंसिर, भैरहवा । सिद्धार्थ बैंक लिमिटेड संचालनमा ल्याएको मोबाइल एटीएम सेवा भैरहवा महोत्सवमा ल्याएको छ ।
महोत्वसमा आवलोकनका लागि नागरिकलाई लक्षित गरी उनीहरुको सेवा सुविधाको लागि बैंकले उक्त मोबाइल एटीएम महोत्सवमा ल्याएको बैंकले जनाएको छ । बैंकले उक्त मोबाइल एटीएम सेवा मुलुकैमै पहिलो पटक २ महिना अघि नै संचालनमा ल्याएको हो ।
विशेष गरी बैंकले नेपलाका विभिन्न स्थानका मेला तथ महोत्सवलाई लक्षित गरेर उक्त मोबाइल एटीएम संचालनमा ल्याएको बैंकका शाखा प्रबन्धक बाबुजी थापाले जानकारी दिए ।
उनले महोत्सवमा ल्याइएको मोबाइल एटीएमबाट नेपालमा प्रचलनमा रहेका सम्पुर्ण किसिमका एटीएम कार्डहरु प्रयोग गरिने सकिने बताए ।
मेला अवधिभर मेला प्राङ्गणमा रहने सो मोबाइल एटीएमबाट एक पटकमा ५ सय देखि १५ हजार रुपैयाँ र एक दिन एक लाख रुपैयाँ सम्म निकालिने सक्ने बैंकका बजार प्रबन्धक जिवन घिमिरेले बताए ।
मुलुकभर ४६ वटा शाखाबाट सेवा दिदै आएको सो बैंकले अगामि मंसिर २९ गते गौतम बुद्धको जन्मस्थल लुम्बिनी र बुटवलमा सो मोबाइल एटीएम सडक प्रदश्नमा ल्याउने जनाएको छ ।

