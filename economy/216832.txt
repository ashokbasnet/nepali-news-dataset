युद्धकालमा बन्द भएका बैंकका शाखा खुल्न थाले
२६ मंसिर काठमाडौं । माओवादी सशस्त्र द्वन्द्वका क्रममा विस्थापित भएका कृषि विकास बैंकका ५१ वटा शाखा कार्यालयहरु पुनस्थापित भएका छन् ।
सशस्त्र द्वन्द्वका क्रममा कृषि विकास बैंकका ६७ शाखा विस्थापित भएका थिए ।
देशभर १५ वटा शाखाहरु अझै पुनस्थापना हुन बाँकी रहेका छन् । ५ वटा शाखाहरु पुनःस्थापनाको क्रममा रहेको बैंकले जनाएको छ ।
नेपाल राष्ट्र बैंकले चालु आर्थिक वर्षको मौद्रिक नीतिमा यो वर्षभित्रै विस्थापित भएका सबै बैंकका शाखाहरु पुनस्थापित गर्ने नीति अवलम्वन गरेको थियो ।
कहाँ-कहाँ भए पुनस्थापित ?
कृषि विकास बैंकले राष्ट्र बैंकलाई दिएको जानकारी अनुसार बैंकका इलामको मंगलबारे र फिक्कल, सप्तरीको बोडेबसाइन, कल्याणपुर र हनुमाननगर, उदयपुरको बेल्टार कटारी, महोत्तरीको गौशाला, धनुषाको लग्मानगराइन, मकवानपुरको पालुङ शाखा पुनस्थापित भएका छन् ।
त्यसैगरी रुपन्देहीको परोहा र धकधई, काठमाडौंको थली, तनहुँको खैरेनीटार र डुम्रे, गोरखाको पालुंगटार, बागलुङको हटिया, बाँकेको खजुरा, दाङको नारायणपुर, कैलालीको भजनी, बैतडीको पाटन, कञ्चनपुरको बेलौरी, मोरङको इन्द्रपुर, झापाको सुरुङ्गा, सिराहाको सुखिपुर, सर्लाहीको नवलपुर शाखा पुनस्थापित भएका छन ।
त्यस्तै, धनुषको खजुरी, महोत्तरीको लोहरपट्टी, सर्लाहीको बरहथवा र इश्वरपुर, चितवनको गुञ्जनगर र माडी, रुपन्देहीको दयानगर र लुम्बीनी, कपिलवस्तुको जितपुर, नवलपरासीको रजहर, पाल्पाको रामपुर, नुवाकोटको चौघडा, कास्कीको गगनगौडा, गोरखाको आरुघाट, स्याङ्जाको गल्यांग, लमजुङको र्भोलेटार र भोडेओडार, पर्वतको हुवास, बर्दियाको नेउलापुर, बर्दियाको राजापुर, दाङको गउढा, सुर्खेतको छिन्चु, कञ्चनपुरको कृष्णपुर, कैलालीको हसुलिया, चाँदनी दोधारा र सुख्खड शाखा पुनः सञ्चालनमा आएका छन् ।
कहाँ छन् बाँकी ?
मोरङका नेताचोक र झुर्किया, सुनसरीका लौकही, हरिआना र रामराज, पाँचथरको रवि, धनुषाको सबैला, महोत्तरीको बलवा, पर्साको पोखरिया र देवरवाना, बाराको अमृतगञ्ज र बलियापुर, रुपन्देहीको मझगाउँ, धादिङको कटुञ्जे, बेनीको दरवाङ शाखा पुनस्थापना हुन बाँकी रहेको बैंकले जनाएको छ ।

