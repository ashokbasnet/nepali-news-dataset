नारायणगढमा जनता बैंकको ३१औं शाखा
२९ मंसिर काठमाडौं । जनता बैंकले सोमबारदेखि चितवनको नारायणगढमा ३१औं शाखा सञ्चालनमा ल्याएको छ ।
उक्त शाखाको उदघाटन बैंकका प्रमुख कार्यकारी अधिकृत डा. रमेश कुमार भट्टराईले गरे । उदघाटन समारोहमा जिल्लाका प्रतिष्ठित उद्यमी ब्यबसायी तथा सर्वसाधारणको बाक्लो उपस्थिति थियो ।
आधुनिक बैंकिङ्ग सेवा विस्तार गरी देश विकासमा योगदान गर्ने उद्देश्य पूरा गर्ने क्रममा बैंकले हालसम्म ३१ वटा शाखा, २ वटा एक्सटेन्सन काउण्टर र २७ वटा एटीएममार्फत ९० हजारभन्दा बढी ग्राहकलाई सेवा प्रदान गर्दै आएको छ ।
शनिबार मात्रै बैंकको पाँचौ साधारणसभा सम्पन्न भएको थियो । हालसम्म बैंकले २० अर्व ११ करोड रुपैयाँ निक्षेप संकलन गरी १७ अर्व ६८ करोड रुपैयाँ कर्जा प्रवाह गरेको जनाएको छ ।
सुदृढ, विश्वसनीय र गतिशील भएर अघि बढिरहेको जनता बैंकले निकट भविष्यमै दार्चुला जिल्लाको गोकुलेश्वर, रसुवा जिल्लाको टिमुरे र दाङ्ग जिल्लाको घोराहीमा समेत शाखा सञ्चालन गर्नेछ । बैंकिग सेवामा नेपाली जनताको पहुँच बढाउन बैंकले शाखा विस्तारको क्रमलाई निरन्तर अघि बढाईरहने जानरी विज्ञप्तीमा उल्लेख छ ।


