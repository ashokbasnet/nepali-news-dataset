प्राधिकरणले एक महिनामा झण्डै १४ करोड वक्यौता उठायो

काठमाडौं, असोज ६ – नेपाल विद्युत प्राधिकरणले, समयमा विद्युत महसुल नतिर्ने ग्राहकको लाइन काट्ने अभियानबाट १३ करोड ९१ लाख ९४ हजार ६ सय ६४ रुपैयाँ बक्यौता उठाएको छ । 
प्राधिकरणले लाइन काटेको ४ हजार ८ सय ग्राहकबाट यत्ति धेरै बक्यौता उठाएको नेपाल विद्युत प्राधिकरणको वितरण तथा ग्राहक सेवा निर्देशनालयले जनाएको छ । प्राधिकरणको देशभरिका ८ वटा क्षेत्रीय कार्यालयले अहिलेसम्म ८ हजार ३ सय १८ ग्राहकको लाइन काटेको र ती ग्राहकबाट ३२ करोड ३८ लाख ३१ हजार २ सय १३ रुपैयाँ महसुल उठाउन बाँकी रहेको प्राधिकरणले जनाएको छ । प्राधिकरणले उर्जामन्त्री जनार्दन शर्माको निर्देशनमा गएको भदौ ५ गतेदेखि महसुल तिर्न अटेर गर्ने ग्राहकको विद्युत लाइन काट्न थालेको हो ।
