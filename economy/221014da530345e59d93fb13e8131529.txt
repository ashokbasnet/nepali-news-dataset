मापसे कारबाहीबाट ३ महिनामा १ करोड ३६ लाख राजस्व संकलन

काठमाडौं, असोज २० – पछिल्लो ३ महिनामा मापसे गरेर गाडी चलाउनेहरुबाट १ करोड ३६ लाख ६६ हजार रुपैयाँ राजस्व संकलन भएको छ । मापसे गरेर गाडी चलाउनेको संख्यामा केही समय कमी आएपनि अहिले फेरी बेढेको छ ।

 

गएको २ महिनामा केहि घटेको तर असोज महिना लागेपछि भने मापसे गरेर गाडी तथा मोटरसाईकल चलाउनेको संख्या बढेको ट्राफिक प्रहरी महाशाखाले जनाएको छ । साउनमा ५ हजार ४ सय ८७ जना मापसेको कारबाहीमा परेका थिए । भदौमा ६ हजार ६ सय ८७ जना र असोजको १६ गते सम्ममा ३ हजार ७ सय ७ जनालाई कारबाही भएको छ ।

शुक्रबार राती मात्रै काठमाडौंका विभिन्न ठाउँबाट ३ सय भन्दा बढीलाई कारबाही गरिएको छ । चाडपर्व नजिकिँदै गएकाले साथीभाईसँग उठबस तथा पार्टीमा बढी सहभागी हुने भएकाले मापसे गर्नेको संख्या पछिल्लो समयमा बढेको प्रहरीको भनाई छ ।
