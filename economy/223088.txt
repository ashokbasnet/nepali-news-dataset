रामकोट सहकारीले एसएमएस सुविधा दिने
१४ पुस धादिङ । नीलकण्ठ नगरपालीका आठस्थित रामकोट बचत तथा ऋण सहकारीले जिल्लामै पहिलोपटक आफ्ना सदस्यहरुलाई एसएमएस दिने भएको छ ।
संस्थाको ५औं वाषिर्क साधारणसभामा संस्थाका अध्यक्ष हेमराज श्रेष्ठले सदस्यहरुको सुविधालाई मध्येनजर गरी एसएमएस सेवा प्रदान गर्न लागिएको बताए । यस सुविधाबाट सदस्यहरुले आˆनो वचत, ऋण, ब्याज आफ्नै मोबाइलबाट जुनसुकै समयमा जानकारी लिन सक्ने श्रेष्ठले बताए ।
संस्थाले यस आर्थिक वषदेखि सहकारीहरुबीच आपसी समन्वय तथा सहकारीको सदस्यहरुलाई सेवा प्रदान गर्ने उदेश्यले सदस्यहरुलाई ग्रामिण यातायात सहकारीसँग सहकार्य गरी धादिङ-काठमाडौ र काठमाडौं-धादिङ गाडि भाडामा १७ प्रतीशत छुटको व्यवस्था गरेको छ ।
संस्थाले गत अर्थिक वर्षको तुलनामा आर्थिक वर्ष २०७०/०७१ म ३६ प्रतिशतले कुल आम्दानी बृद्धि गरेको छ । यस आ.ब.मा संस्थाले कुल आम्दानी १४ लाख ११ हजार ८ सय ६८ रुपैयाँ गरेकोमा १२ लाख ४८ हजार ३ सय १४ रुपैयाँ खर्च भएको संस्थाका कोषाध्यक्ष रामकृष्ण श्रेष्ठले बताए । जसबाट खुद मुनाफा २ लाख १३ हजार ५ सय ५४ रुपैयाँ भएको उनले बताए ।

संस्थाले यस बर्ष जगेडा कोषमा ५३ हजार ३ सय ५२, सेयर लाभांस कोषमा ३२ हजार ३३, संरक्षित पुँजीफिर्ता कोष ६४ हजार ६६, कर्मचारी बोनस कोष ८ हजार ८, सहकारी विकास कोष २४ हजार २५, सहकारी शिक्षा कोष १६ हजार १७, घाटापुर्ती कोष ८ हजार ८ र डुवन्त ऋण कोष ८ हजार ८ रुपैँया यस वर्ष व्यवस्था गरेको संस्थाले जनाएको छ ।
आर्थिक वर्ष २०७०/७१ को असार मसान्तसम्ममा कुल पुँजी तथा दायित्व १ करोड ११ लाख ९३ हजार ८ सय ९६ रुपैँया भएको छ । जुन गत बर्षको तुलनामा ७० प्रतिशतले बृद्धि भएको हो । जसमा कुल सेयर पुँजी १५ लाख ८९ हजार ५ सय, जगेडा कोष २ लाख ३५ हजार ९ सय १९, अन्य कोष हिसाबमा ३ लाख १४ हजार ६ सय ३८, सदस्यहरुबाट बचत प्राप्ति ८८ लाख ४५ हजार ६ सय ३० रुपैयाँ, ऋण सुरक्षण कोष १ लाख ६४ हजार ३ सय ८१, भुक्तानी दिनुपर्ने हिसाब ४३ हजार ८ सय २८ रुपैयाँ रहेको जनाएको छ ।
संस्थामा हाल महिला ३ सय २६ जना र पुरुष २ सय ४५ जना सदस्य रहेका छन् । संस्थाले मातृशिशु स्याहार कार्यक्रम, सदस्यहरुलाई ५० हजारको आकस्मिक कोष लगायतका सामाजिक कार्य गर्दै आएको छ ।

