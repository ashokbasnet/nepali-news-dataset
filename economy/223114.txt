नेपाल आवास फाइनान्सले सुनचाँदी कर्जा दिन थाल्यो
१४ पुस काठमाडौं । नेपाल सरकारसमेतको सेयर लगानी रहेको नेपालको पहिलो वित्त कम्पनीको नेपाल आवास फाइनान्स लिमिटेडले सुनचाँदी धितोमा कर्जा प्रवाह गर्न थालेको छ ।
आइतबार फाइनान्सका अध्यक्ष दामोदर सापकोटाले व्यवसाय वृद्वि गर्ने उद्देश्यका साथ सुरु गरेको सुनचाँदी कर्जाको औपचारिक उदघाटन गरे ।
सो अवसरमा अध्यक्ष सापकोटाले आफुले फाइनान्सको अध्यक्षता सम्हाले पश्चात फाइनान्सको कर्जा लगानीको एकमात्र क्षेत्र व्यक्तिगत आवासीय घर कर्जाबाट मात्र वित्तीय बजारमा प्रतिस्पर्धा गर्न कठिन हुने भएकाले राष्ट्र बैंकको नीतिगत स्वीकृति लिई अन्य क्षेत्रहरुमासमेत कर्जा प्रवाह सुरु गरेको बताए ।
कार्यक्रमा फाइनान्सका महाप्रबन्धक विनोद कुमार कार्कीले फाइनान्सले सम्भाव्यताहरुको अध्ययन गरी कर्जा लगानीका नयाँ-नयाँ क्षेत्रहरुमा कर्जा विविधिकरण गर्दै जाने बताए ।

