पुस २३ गतेदेखि सिद्धार्थ बैंकको ५० करोडको ऋणपत्र
१४ पुस काठमाडौं । सिद्धार्थ बैंकले यही पुस २३ गतेदेखि ५० करोड रुपैयाँको ऋणपत्र पुस निस्कासन गर्ने भएको छ । सात वर्षे उक्त ऋणपत्रमा लगानी गर्ने लगानीकर्तालाई साढे ७ प्रतिशत ब्याज दिने बैंकले जनाएको छ ।
प्रतिकित्ता एक हजार रुपैयाँ अंकित दरका ऋणपत्रहरुमध्ये २५ हजार कित्ता एनआइबिएल समृद्धि फन्ड-१ लाई छुट्याइएको छ । त्यस्तै, सामुहिक लगानी कोषका लागि साढे दुई करोड रुपैयाँ छुट्याइएको छ । त्यसैगरी, ३७ करोड ५० लाख रुपैयाँ बराबरको ऋणपत्र व्यक्तिगत तवरबाट बिक्री गर्ने बैंकले जनाएको छ ।
बैंकले सर्वसाधारणका लागि १० करोड बराबरको ऋणपत्रमा लगानी गर्न पाउने जनाएको छ । ऋणपत्रका खरीद गर्न कम्तिमा २५ कित्ताका लागि आवेदन दिनु पर्छ । बैंकलेे यसअघि पनि ऋणपत्र जारी गरेको थियो ।
व्याजदरको अवस्था घट्दो प्रवृक्तिमा रहेका कारण यो ऋणपत्रमा सर्वसाधारणको आकर्षण हुने बताइएको छ ।

