दश देशसँग संकास्पद कारोबारको सूचना आदान-प्रदान गर्ने समझदारी

१४ पुस काठमाडौं । सम्पत्ति सुद्धिकरण निवारणका लागि कार्यरत वित्तीय जानकारी इकाइले विभिन्न दश देशसँग शंकास्पद सूचना आदान-प्रदान गर्न समझदारी गरेको छ ।
गत साता उत्तरतर्फको छिमेकी राष्ट्र चीनसँग शंकास्पद सूचना आदानप्रदान गर्ने समझदारी भएको छ । दुईदेशका गभर्नरको उपस्थितिमा वित्तीय जानकारी इकाइका प्रमुखले हस्ताक्षर गरे ।
सबैभन्दा पहिला सन २००९ मा पहिलोपटक बंगलादेशसँग यस्तो समझदारी वित्तीय जानकारी इकाइका सहायक निर्देशक हरिकुमार नेपालले अनलाइनखबरलाई जानकारी दिए ।
नेपालका अनुसार यसअघि नै भारत, श्रीलंका, मलेसिया, थाइल्याण्ड, मंगोलिया, जापान, कोरिया र म्यानमारसँग यस्तो समझदारी भइसकेको छ ।
न्यूजिल्याण्डसँग समझदारीको हुनै लागेको उनले बताए ।
‘आतंककारी गतिविधिमा वित्तीय लगानी हुनबाट रोक्न र गैरकानूनीरुपमा आर्जित सम्पत्तिलाई कानूनीरुपान्तरण गर्नबाट रोक्न सूचना आदानप्रदान प्रणाली बलियो बनाउन सूचना आदानप्रादन गर्ने समझदारी गरिएको हो’ भने ।
वित्तीय जानकारी इकाइले वित्तीय क्षेत्रमा हुने संकास्पद कारोबारको बारेमा सम्पत्रि सुद्धिकर निवारणमा कार्यरत संस्थालाई सूचना उपलब्ध गराउने गर्छ ।
समझदारीसँग ती देशहरुबाट हुने र भएका संकास्पद गतिवविधको बारेमा नेपालले सजिलै सूचना पाउन सक्छ भने नेपालले पनि ती देशहरुलाई सहजै सूचना उपलब्ध गराउने नेपालले बताए ।
सार्क राष्ट्रहरुसँग पनि समझदारीको तयारी भइरहेको उनले जानकारी दिए । अमेरिका, अष्ट्रेलियालगायतसँग भने तत्काल यस्तो समझदारी नहुने उनले बताए । नेपाल एगमन्ट ग्रुपको सदस्य नभएकाले अमेरिका, अष्ट्रेलियालगायतका देशहरुले यस्तो समझदारी गर्न अस्वीकार गरेका हुन ।

