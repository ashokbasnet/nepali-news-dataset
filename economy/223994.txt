प्रिमियर इन्स्योरेन्सले १४ प्रतिशत बोनस सेयर दिने
१६ पुस काठमाडौं । निर्जीबन बीमाको व्यवसाय गर्दै आएको प्रिमियर इन्स्योरेन्सले सेयरधनीलाई १४ प्रतिशत बोनस सेयर दिने भएको छ ।
सोमबार बसेको कम्पनीको सञ्चालक समितिको बैठकले आर्थिक वर्ष २०७०/०७१ को नाफाबाट कम्पनीले उक्त बोनस सेयर निर्णय गरेको हो । कम्पनीले नेपाल स्टक एक्सचेञ्जलाई बुधबार बिहान बोनस सेयर दिने निर्णय गरेको जानकारी गराएको छ ।
त्यसैगरी कम्पनीले बोनस सेयरको कर प्रयोजनका लागि १८ लाख ५८ हजार २ सय ७९ रुपैयाँ नगद लाभांस बाँड्ने जनाएको छ । सञ्चालक समितिको उक्त निर्णय नियामक निकाय बीमा समिति र कम्पनीकै आगामी साधारणसभाले पारित गरेपछि मात्रै वितरण गरिनेछ ।
कम्पनीले चुक्ता पुँजी बढाउनका लागि बोनस सेयर दिने निर्णय गरेको हो । नेको इनस्योरेन्ससँग मर्जर प्रक्रिया अवरुद्ध भएपछि प्रिमियर इनस्योन्सको बीमा समितिले तोकेको न्यूनतम चुक्ता पुँजी पुगेको छै । निर्जीबन बीमा कम्पनीको न्यूनतम चुक्ता पुँजी २५ करोड रुपैयाँ हुनुपर्ने बीमा समितिले व्यवस्था गरेको छ ।

