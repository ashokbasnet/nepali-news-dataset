सेनाले खोल्यो ‘ट्रयाक’, आफ्नै घर–आँगनमा गाडी गुडेपछि स्थानीय दंग (भिडियो)

सन्जीब बगाले (इमेज)लालीघाट (कालीकोट), जेठ २५ । कर्णाली करिडोरअन्तर्गतको कालिकोटको लालीघाटदेखि रेङलिङ बजारसम्मको ‘ट्रयाक’ नेपाली सेनाले खोलेपछि त्यस क्षेत्रमा पहिलोपटक गाडी गुडेको छ ।हिँड्नसमेत कठिन हुने भीर–पहरा फुटालेर सेनाले सडक बनाएसँगै आफ्नै घर–आँगनमा गाडी गुडेको देखेपछि स्थानीयबासीमा खुसी र नयाँ आशा पलाएको छ ।यतिबेला कालिकोटको रेंगीलका ७० वर्षीय ललिते कार्की खुसी छन् । उनको खुसीको कारण हो–आफ्नै घर–आँगनमा गाडी आइपुग्नु । जीवनमा कहिल्यै आफ्नै घर–आँगनसम्म गाडी आइपुग्ला भन्ने नसोचेका कार्की यतिबेला औधी खुुसी छन् ।कर्णाली करिडोरअन्तर्गतको खन्डमा १५ किलोमिटर सडखखन्ड निर्माण भएपछि पहिलोपटक आइतबार त्यस क्षेत्रमा गाडी गुडेका हुन् ।गाडी गुडेपछि यो क्षेत्रका जनतामा खुसी छाएको छ र अब उनीहरु आफ्नो ठाउँको अझै विकास हुने आशामा छन् । एक रिपोर्ट (भिडियो हेर्नुहोस्) ।
