सांग्रिला होटलमा हिमालयन बैंकको एटीएम

१७ पुस काठमाडौं । हिमालयन बैंकले लाजिम्पाटस्थित पाँचतारे सांग्रिला होटलमा एटीएम सेवा सञ्चालनमा ल्याएको छ । यो बैंकको ७९औं एटीएम काउन्टर हो ।
एटीएम सेवाको बिहीबार बैंकका प्रमुख कार्यकारी अधिकृत अशोक राणा र होटलका अध्यक्ष श्यामबहादुर पाण्डेले संयुक्त रुपमा उदघाटन गरे ।उक्त एटीएमबाट भिसा, मास्टर्ड कार्ड, अमेरिकन एक्सप्रेस, जेसीबी, युनियन पे तथा एससीटी क्रेडिट र डेविट कार्डको प्रयोग गरी चौबीसै घन्टा रकम निकाल्न सकिने छ ।
सांग्रिला  होटलले कार्डधारीहरुलाई भुक्तानी सुविधाको लागि हिमालयन बैंकको पीएसओ सुविधा पनि उपलब्ध गराइरहेको जनाएको छ ।

