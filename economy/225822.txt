एनएमबि बैंकको वित्तीय साक्षरता तालिम सम्पन्न
२१ पुस काठमाडौं । एनएमबि बैंंक र प्लानेट फाईनान्सको संयुक्त आयोजनामा आफ्ना लघु कर्जाका ग्राहकहरुलाई वित्तीय साक्षरता तथा शिक्षा सम्बन्धी ६ दिने तालिम सम्पन्न भएको छ ।
वित्तीय साक्षरताको परिचय, आम्दानी, खर्चको पहिचान, बचत नै सम्पन्नताको आधार, ऋण र यसको प्रयोग, ग्राहकहरुमाथि हुने शोषण, पारिवारिक बजेट तथा व्यक्तिगत वित्तीय व्यवस्थापनका नियमहरुको विषयमा तालिम दिईएको थियो ।
सो तालिम कार्यक्रममा चुप्रा वजार, भैसिखोर वजार, पुरानोवजार तथा नयाँवजारका करिव १५० जनालाई प्रशिक्षण दिईएको थियो । उक्त कार्यक्रममा प्लानेट फाईनान्सका तर्फबाट ओमकार पाण्डे तथा एनएनवि बैंक शाखा कार्यालय दैलेखका प्रवन्धक मित्रराज प्याकुरेलको उपस्थिति रहेको बैंकले जनाएको छ ।

