मुसिकोट र कोहलपुर कुमारी बैंकको शाखा
२२ पुस काठमाडौं । कुमारी बैंकले रुकुमको मुसिकोट र बाँकेको कोहलपुरमा शाखा सञ्चालनमा ल्याएको छ । बढीभन्दा बढी नेपालीलाई बैकिङ कारोबारमा सहभागी गराउने उद्देश्यले बैंकले ग्रामीण क्षेत्र र साना शहरहरुमा शाखा विस्तार गरेको बैंकका अध्यक्ष नूरप्रताप राणाले बताए ।
बैंकका प्रमुख कार्यकारी अधिकृत उदयकृष्ण उपाध्यायलेे नयाँ शाखाले यो क्षेत्रमा वित्तीय कारोवार थपिंदै जानेछ र राष्ट्रिय अर्थतन्त्रमा अतिरिक्त सहयोग पुग्ने विश्वास व्यक्त गरे ।
रुकुम शाखाको उदघाटन बैंकका अध्यक्ष राणा र प्रमुख जिल्लन अधिकारी हरीप्रसाद भण्डारीले संयुक्तरुपमा गरे । कोहलपुर शाखाको उद्घाटन बैंकका अध्यक्ष राणाले गरे ।
‘सबैका लागि, सधैंका लागि’ भन्ने नारा सार्थक बनाउन एकै छाना मुनी सम्पूर्ण बैंकिङ कारोवार प्रदान गर्दै आएको उपाध्यायले बताए । हाल बैंकलेे ३४ शाखा, २ एक्स्टेन्सन काउन्टर तथा ४० एटिएममार्फत गुणस्तरीय वित्तीय सेवाहरु प्रदान गर्दै आएको छ ।

