एभरेष्ट बैंकले वितरण गर्यो शुद्ध पिउने पानी
२३ पुस काठमाडौं । एभरेष्ट बैंकले बुधबार पर्सास्थित इनर्वा पुलिस चौकी र बीरगञ्ज भन्सार क्षेत्रका पैदलयात्री तथा सर्बसाधारणहरुलाई निशुल्कः शुद्ध पिउने पानी वितरण गरेको छ ।
एटीएम सेवा सञ्चलनको अवसर पारेर बैंकले पिउने पानी वितरण गरेको हो । त्यस क्षेत्रका सर्बसाधारणहरुलाई सर्वसुलभ बैंकिङ्ग सेवा उपलब्ध गराउन बैंकले एटीएम सेवा सञ्चालनमा ल्याएको छ ।
उक्त एटीएमको उद्घाटन बीरगञ्ज उद्योग वाणिज्य संघका अध्यक्ष अशोककुमार वैध, बैंकका प्रमुख कार्यकारी अधिकृत एके आलुहालिया र बरिष्ठ प्रहरी उपरिक्षक मनोज न्यौपानेले संयुक्तरुपमा गरे ।
हाल बैंकले ५३ वटा शाखा, ५ एक्सटेन्सन काउन्टर, २४ राजस्व संकलन काउन्टर र ७७ एटिएम साथै भारतको नयाा दिल्लीस्थिते सम्पर्क कार्यालयबाट वित्तीय सेवा प्रदान गर्दै आएको छ ।

