आयल निगमलाई १ अर्ब ४० करोड रुपैयाँ ऋण

काठमाडौं, जेठ २८ – पेट्रोलियम पदार्थको सहज आपूर्तिका लागि सरकारले नेपाल आयल निगमलाई ऋण स्वरुप १ अर्ब ४० करोड उपलब्ध गराउने भएको छ । आइतबार बिहान बसेको मन्त्रिपरिषद बैठकले अर्थ मन्त्रालय मार्फत १ अर्ब ४० करोड रुपैयाँ ऋण उपलब्ध गराउने निर्णय गरेको सञ्चारमन्त्री राजकिशोर यादवले उज्यालोलाई जानकारी दिनुभयो ।  

 

सरकारले ऋण दिने भएपछि बेलुकीदेखि पेट्रोलियम पदार्थको आपूर्ति केही सहज हुने नेपाल आयल निगमले जनाएको छ । शनिबार रक्सौलबाट इन्धन भरेर छुटेका गाडी काठमाडौं  उपत्यका भित्रिने र बेलुकीदेखि तेल अभाव  केही कम हुने निगमका प्रवक्ता मुकुन्द ढुङगेलले बताउनुभयो । रक्सौलबाट हिजो ४/ ४ लाख लिटर पेट्रोल र डिजेल लोड भएको ढुङगेलले बताउनुभयो ।

निगमले  नागरीक लगानी कोषबाट १ अर्ब र कर्मचारी सञ्चय कोषबाट ६० करोड थप रकम पनि पाउने भएको छ । तेल अभाव भएपछि काठमाडौंमा गाडी कम चलेका छन् । बक्यौता रकम बुझाउन नसक्दा आईओसीले ७० प्रतिशत इन्धन आपूर्ति कटौती गरेको थियो  ।

तेल अभाव तत्कालका लागि टरेपनि यसको दिगो समाधान खोज्न निगमले सरकारसित आग्रह गरेको छ ।
