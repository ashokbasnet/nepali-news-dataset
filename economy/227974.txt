समता माइक्रोफाइनान्सले साधारणका सेयर जारी गर्ने
२७ पुस सिमरा । समता माइक्रोफाइनान्सले यसै वर्ष साधारण सेयर जारी गर्ने भएको छ । शनिवार चितवनको सौराहमा सम्पन्न कम्पनीको पहिलो वाषिर्क साधारणसभामा कम्पनीका अध्यक्ष डम्मरमणि थेवे लिम्वुले यो वर्ष नै आइपिओ जारी गर्ने बताए ।
बैंकले सञ्चालनमा आएको पहिलो वर्ष नै करीव २२ सय सदस्यहरुबीच ४ करोड ६३ लाखको कारोवार गरेको लिम्बुले जानकारी दिए । चालु आर्थिक वर्षमा बैंकले ६ हजार सदस्यहरुबीच १२ करोडको कारोवार गर्ने लक्ष्य रहेको संस्थाका प्रवन्ध सञ्चालक डा. मदन घिमिरेले बताए ।
संस्थामा हाल ३० संस्थापकहरुको चुक्ता पुँजी १ करोड १० लाख रुपैयाँ छ । हाल बैंकमा लगानीमा रहेको रकम ५ करोड रुपैयाँ र सदस्यहरुको निक्षेप एक करोड रुपैयाँ रहेको छ । बैंकको कार्यक्षेत्र बारा जिल्लामा मात्रै रहेको छ ।
ग्रामिण समुदायका सीमान्तीकृत कृषक समुदायवीच उनीहरुको आयवृद्धिमार्फत जीवनस्तरमा परिवर्तन ल्याउन बैंक प्रतिवद्धतासहित क्रियाशिल रहेको घिमिरेले बताए । ‘खेतीलाई निर्वाहमुखीबाट माथि उठाउने र व्यवसायिक बनाउने उद्धेश्यले बैंकले विभिन्न शिर्षकमा बिनाधितो समूह जमानीमा लगानी गरिरहेका छौं ।’ उनले भने ।
पुँजीब ढाएर कार्यक्षेत्र दश जिल्लामा विस्तारका गर्ने संस्थापक कृष्ण पौडेलले बताए । विद्यमान वित्तीय बजार र प्रतिस्पर्धा आदिलाई मध्यनजर गर्दै अन्य संस्थाहरुसँग मर्जरको सम्भावना खोजी गर्ने उनले बताए ।

