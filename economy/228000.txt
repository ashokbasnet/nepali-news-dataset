ओम फाइनान्सको साढे २० प्रतिशत लाभांस पारित
२७ पुस पोखरा । ओम फाइनान्स लिमिटेडले सयरधनीलाई २०.५३ प्रतिशत लाभांश बितरण गर्ने भएको छ । शनिबार सम्पन्न फाइनान्सको १४औं बार्षिक साधारणसभाले १९.५५ बोनश सेयर र त्यसको कर प्रयोजनका लागि नगद लाभांससहित २०.५३ प्रतिश लाभांश पारित गरेको हो ।
साधारणसभालार्इ कम्पनीका अध्यक्ष सुशिल कुमार गोशलीले गत आर्थिक वर्षको असार मसान्तसम्म ४ अर्ब ५० करोड निक्षेप संकलन, ३ अर्ब ४३ करोड कर्जा लगानी गरि ८ करोड ९३ लाख खुद नाफा कमाएको जानकारी दिए । त्यसैगरी, फाइनान्स कामना विकास बैंकसँग मर्ज हुने प्रक्रियामा रहेको उनले जानकारी दिए ।
गत आबको प्रफर्मेन्सका आधारमा भक्तपूर शाखालाई उत्कृष्ट कार्यसम्पादन शाखा र महाराजगञ्ज शाखालाई उत्कृष्ट उदयीमान शाखाको सम्मान तथा पुरस्कार बितरण गरिएको थियो ।
फाइनान्सले चालु आर्थिक बर्षको असोज मसान्तसम्म ४ अर्ब ५७ करोड रूपैयाँ निक्षेप संकलन गरी ३ अर्ब ३६ करोड कर्जा लगानी गरेको र यसअवधिमा १ करोड ७७ लाख खुद नाफा कमाएको महाप्रवन्धक बुद्धि मल्लले जानकारी दिए ।

