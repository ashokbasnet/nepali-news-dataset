नेप्सेमा सवा २८ करोडको कारोबार
२७ पुस काठमाडौं । साताको पहिलो दिन आइतबार २.६४ अंकले घटेर नेप्से परिसूचक २ सय २८.३३ अंकमा झरेको छ । आइतबार १ सय ४० कम्पनीका ७ लाख २९ हजार कित्ता सेयर २८ करोड १८ लाख रुपैयाँमा किनबेच भएको नेपाल स्टक एक्सचेञ्जले जनाएको छ ।
आइतबारको कारोबारबाट वाणिज्य बैंक, वित्त कम्पनी र अन्य समुहको समूहगत सूचक घटेका छन । वाणिज्य बैंकको ५.६७ अंकले, वित्त कम्पनीको १.७१ अंकले र अन्य समुहको सूचक ८.२२ अंकले घटेको छ ।
त्यसैगरी, होटल समुहको १४.७ अंकले, विकास बैंक समुहको ०.३५ अंकले, जलविद्युत समुहको ३.४६ अंकले, बीमा समुहको ४०.०५ अंकले र उत्पादनमूलक समुहको १२.३४ अंकले बढेको छ ।
यो दिन नेसनल लाइफ इन्स्योरेन्सको २ करोड ८६ लाख रुपैयाँको कारोबार भएको छ । त्यसैगरी, नेपाल लाइफ इन्स्योरेन्सको २ करोड १५ लाख रुपैयाँ, सानिमा माई हाइड्रोपावरको १ करोड ७२ लाख रुपैयाँ, प्रभू बैंकको १ करोड ६१ ल्ाख रुपैयाँ र ग्राण्ड बैंकको १ करोड ६० लाख रुपैयाँको कारोबार भएको एक्सचेञ्जले जनाएको छ ।

