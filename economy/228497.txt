राष्ट्र बैंकले भन्यो- कालोसूचीबाट हटेकालाई ऋण देउ
२८ पुस काठमाडौं । नेपाल राष्ट्र बैंकले बैंक तथा वित्तीय संस्थाको ऋण नतिरेर कालोसूचीमा परेर हटिसकेकाहरुलाई ऋण दिन निर्देशन दिएको छ ।
कालोसूचीमा परिसकेका व्यक्तिहरुले सूचीबाट हटेपछि पनि ऋण नपाएको भन्ने गुनासो गरेपछि राष्ट्र बैंकले बैंकहरुलाई निर्देशन दिएको हो ।
विगतमा कालोसूचीमा रहेकै कारणले गर्दा कुनै पनि व्यक्तिलाई ऋण दिन बन्देज गर्न नपाईने निर्देशनमा उल्लेख छ । विगतमा कालोसूचीमा परेकाहरुलाई कर्जा नदिने नीति भएमो त्यस्तो नीति संसोधन गर्न राष्ट्र बैंकको निर्देशन छ ।
कर्जा सूचना केन्द्रले २०४६ देखि यता ऋण नतिर्ने चार हजारभन्दा बढीलाई कालोसूचीमा राखेको छ । विगतमा २५ लाख भन्दा बढी ऋण भएकालाई मात्र कालोसूचमा राख्ने नीति संसोधन गरी १० लाख माथि ऋण लिनेलाई कालोसूचीमा राख्न थालिएपछि कालोसूचमा पर्नेहरुको संख्या बढिरहेको छ ।
‘बैंक वा वित्तीय संस्थाले ऋण नतिर्ने ऋणीलाई कर्जा सुचना केन्द्रको कालोसूचीमा समावेश गरेकोमा ऋणीले कर्जा भुक्तानी गरी कालोसूचीबाट हटाइसकेपछि विगतको कालोसूची सम्बन्धी अभिलेखमा नाम रहेकै कारणले नयाँ कर्जा प्रवाहमा बन्देज लगाउन पाईने छैन । कर्जा सुचना केन्द्रको कालोसूचीबाट हटिसकेको अवस्थामा कालोसूची सम्बन्धी अभिलेखमा नाम रहेकै कारण नयाँ कर्जा प्रवाहमा बन्देज लगाउने व्यववस्था  बैंक वा वित्तीय संस्थाको कर्जा नीतिमा रहेको भए सो व्यववस्थालाई यसै बमोजिम हुने गरी संशोधन गर्नुपर्नेछ ।’  शुक्रबार जारी निर्देशनमा भनिएको छ ।
राष्ट्र बैंकको निर्देशन हेर्न यहाँ क्लिक गर्नुहोस 

