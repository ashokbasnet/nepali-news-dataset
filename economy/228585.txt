सोमबार नेप्सेमा २२ करोडको सेयर किनबेच
२८ पुस काठमाडौं । साताको दोस्रो दिन सोमबार नेपाल स्टक एक्सचेञ्जमा १ सय ४४ कम्पनीका ६ लाख ६१ हजार कित्ता सेयर २२ करोड रुपैयाँमा किनबेच भएका छन । यो दिन झिनो अर्थात ०.५३ अंकले घटेर नेप्से परिसूचक ९ सय २७.८० अंकमा झरेको छ ।
सोमबारको कारोबारबाट वाणिज्य बैंक समुहको सूचक ३.१८ अंकले घटेको छ । यो समुहको मात्रै ८ करोड १५ लाख रुपैयाँको कारोबार भएको छ ।
त्यसैगरी, होटल समुहको ३४.०१ अंकले, जलविद्युत समुहको १२.५८ अंकले, बीमा समुहको १५.९ अंकले घटेको छ ।
त्यस्तै, विकास बैंक समुहको १.२२ अंकले, वित्त कम्पनी समुहको ४.२४ अंकले, उत्पादनमुलक समुहको ३९.४८ अंकले र अन्य समुहको सूचक ११.७५ अंकले बढेको नेपाल स्टक एक्सचेञ्जले जनाएको छ ।

