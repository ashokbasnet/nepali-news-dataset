सांग्रिला डेभलपमेन्ट बैंकले २५ प्रतिशत लाभांस दिने
२९ पुस काठमाडौं । सांग्रिला डेभलपमेन्ट बैंकले आर्थिक वर्ष २०७०/०७१ को नाफाबाट सेयरधनीलाई चुक्ता पुँजी (६४ करोड) को १५ प्रतिशत बोनस सेयर र १० प्रतिशत नगद लाभांस वितरण गर्ने भएको छ ।
सोमबार बसेको सञ्चालक समितिको १ सय ४५औं बैठकले लाभांस वितरण गर्ने प्रस्ताव गरेको प्रमुख कार्यकारी अधिकृत राजेन्द्र प्रसादपौडेलले जानकारी दिए ।
सञ्चालक समितिको उक्त निर्णय नियामक निकाय नेपाल राष्ट्र बैंक र सांगि्रलाकै आगामी साधारणसभाले स्वीकृत गरेपछि मात्रै लागू हुनेछ । बैंकले लाभांस प्रस्ताव स्वीकृतिका लागि राष्ट्र बैक पठाइसकेको पौडेलले बताए
बैंकको गत असोज विशेष साधारणसभाले चार बराबर एकका दरले हकप्रद सेयर निष्काशन गर्ने निर्णय गरिसकेको छ ।
बैंकले मंसिर मसान्तसम्ममा ६ अर्ब ७० करोड रुपैयाँ निक्षेप संकलन गरी ५ अर्ब ६२ करोड कर्जा प्रवाह गरेको डेपुटी प्रमुख कार्यकारी अधिकृत दिनेश थकालीले जानकारी दिए । हाल बैंकको कूल कर्जाको ०.७९ प्रतिशत निष्कृय कर्जा छ । असोज मसान्तसम्ममा ५ करोड १६ लाख रुपैयाँ सञ्चालन नाफा कमाएको छ ।
बैंकले प्रधान कार्यालयसहित २५ वटा शाखा, ८ वटा एटीएममार्फत करिब १ लाख २० हजार ग्राहकलाई वित्तीय सेवा प्रदान गरिरहेको बैंकले जनाएको छ । बैंकले अत्याधुनिक मोबाईल बैंकिङ तथा ईन्टरनेट बैकिङ, एबीबीएस, सेवा प्रदान गर्दै आएको छ ।
त्यसैगरी, क्षेत्रीय कार्यालय न्यूरोड पोखरा र धम्बोझी चोक नेपागञ्जबाट लकर सेवा, सुनचाँदी धितो कर्जा सेवा, ३६५ दिन बैंकिङ सेवा र सन्ध्याकालिन काउन्टर सेवा समेत प्रदान गरिरहेको बैंकले जनाएको छ ।
त्यस्तै, पोखराको न्युरोड, तनहुँको दुलेगौंडा, बाग्लुङ तथा नवलपरासीको अमरापुरीलगायतका शाखा कार्यालयहरुबाट अति विपन्न वर्गका ब्यक्तिहरुलाई सामुहिक जमानीको आधारम ाबिनाधितो लघुवित्त कर्जा प्रदान गर्दै आएको छ ।
निकट भविष्यमै ललितपुरको इमाडोल, चितवनको टांडी, सुनसरीको ईटहरी, बर्दियाको गुलरिया तथा कर्णालीको जुम्लामा शाखा विस्तार गर्ने जनाएको छ ।
तत्कालीन पोखरामा प्रधान कार्यालय रहेको सांगि्रला डेभलपमेन्ट बैंक र नेपालगञ्जमा प्रधान कार्यालय रहेको बागेश्वरी डेभलपमेन्ट बैंक एक आपसमा गाभिएर सांग्रिला डेभलपमेन्ट बैंकको नाममा राष्ट्रियस्तरको विकास बैंकको रुपमा काठमाडौंका बालुवाटारमा मुख्य कार्यालय राखेर बैंकिङ कारोबार गर्दै आएको छ ।

