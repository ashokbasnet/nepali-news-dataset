बुधबार पनि घट्यो अमेरिकी डलरको भाउ
३० पुस काठमाडौं । केही दिनयता निरन्तर घटिरहेको अमेरिकी डलरको मुल्य बुधबार पनि घटेको छ । बुधबार एक डलर ९९ रुपैयाँ १३ पैसामा किन्ने र ९९ रुपैयाँ ७३ पैसामा बिक्री गर्ने जनाएको छ ।
पुस १ गतेदेखि निरन्तर सय रुपैयाँ माथि रहेको अमेरिकी डलरको मुल्य मंगलबार सय रुपैयाँ तल झरेको थियो । मंगलबारका लागि नेपाल राष्ट्र बैंकले एक अमेरिकी डलरको खरिद मुल्य ९९ रुपैयाँ १६ र बिक्री मुल्य ९९ रुपैयाँ ७८ पैसा तोकेको थियो ।
आइतबार र सोमबार राष्ट्र बैंकले एक अमेरिकी डलर ९९ रुपैयाँ ४३ पैसामा किनेको र १ सय रुपैयाँ ३ पैसामा बिक्री गरेको थियो ।
पुस एक गतदेेखि एक अमेरिकी डरको मुल्य १ सय २ रुपैयाँ ६० पैसासम्म पुगेको थियो । अन्तरष्ट्रिय बजारमा डलरको मुल्य घटेपछि नेपालमा पनि मुल्य घटेको हो ।
नेपालको आयातमा आधारित भएकाले डलरको मुल्य घट्दा नै बढि फाइदा हुने अर्थविदहरुले बताउँदै आएका छन ।

