महिना दिनमै १२ अर्ब कर्जा बढ्यो
३० पुस काठमाडौं । पछिल्लो एक महिनामा वाणिज्य बैंकहरुले १२ अर्ब रुपैयाँ कर्जा बढाएका छन । पुस १२ गतेसम्ममा वाणिज्य बैंकहरुले १२ खर्ब ७५ अर्ब रुपैयाँ निक्षेप संकलन गरी ९ खर्ब ९२ अर्ब रुपैयाँ कर्जा प्रवाह गरेका छन ।
राष्ट्र बैंकका अनुसार मंसिर १२ गते बैंकहरुले १२ खर्ब ६० अर्ब रुपैयाँ निक्षेप संकलन गरी ९ खर्ब ८० अर्ब रुपैयाँ कर्जा प्रवाह गरेका थिए ।
त्यसैगरी, मंसिर १९ गते निक्षेप ८ अर्बले बढेर १२ खर्ब ६८ अर्ब रुपैयाँ र कर्जा ४ अर्बले बढेर ९ खर्ब ८४ अर्ब रुपैयाँ पुगेको थियो । त्यस्तै, मंसिर २६ गतेदेखि पुस ४ गतेसम्म कर्जा प्रवाह २ अर्बले घटेर १२ खर्ब ६६ अर्ब रुपैयाँ र कर्जा ४ अर्बले बढेर ९ खर्ब ८८ अर्ब रुपैयाँ पुगेको थियो ।
गत जुलाई १६ देखि वाणिज्य बैंकहरुको कूल निक्षेप निरन्तर १२ खर्ब र कर्जा निरन्तर ९ खर्ब माथि छ ।
यो एक महिनाको अवधिमा निक्षेप संकलन र कर्जाबीच सन्तुलन देखिएको छ । निक्षेप संकलनको तुलनामा कर्जा प्रवाह हुन नसक्दा केही वर्षदेखि बैंकिङ क्षेत्र अधिकर तरलताको मारमा छ । अहिले मात्रै करिब ७० अर्ब रुपैयाँ अधिकत तरलता भएको बैंकरहरु बताउँछन ।

