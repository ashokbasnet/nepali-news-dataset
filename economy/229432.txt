उपत्यकामा एभरेष्ट बैंकले थप्यो तीन एटीएम
३० पुस काठमाडौं । एभरेष्ट बैंकले काठमाण्डौ उपत्यकाको विभिन्न तीन ठाउँमा एकैसाथ एटीएम सेवा सञ्चालनमा ल्याएको छ । पुतलीसडकको सेयरमार्केट कम्प्लेक्स, त्रिपुरेश्वर चोक र पाटनको मंगलवजारमा सो एटिएमहरु सेवा सञ्चालनमा ल्याएको हो ।
उक्त एटीएम सेवाको उद्घाटन बैंकका बरिष्ठ सन्चालक अरुणमान शेरचनले गरे । कार्यक्रममा बैंकका प्रमुख कार्यकारी अधिकृत, स्थानीय व्यापारीवर्ग तथा बैंकका बरिष्ठ पदाधिकारीहरुको पनि उपस्थित थिए ।
बैंकले हाल ५३ शाखा, ५ एक्सटेन्सन काउन्टर, २४ राजस्व संकलन काउन्टर र ८० एटीएम साथै भारतको नयाँ दिल्ली स्थित आफ्नो सम्पर्क कार्यालयबाट समस्त ग्राहकवर्गमा उत्कृष्ट सेवा पुर्याउदै आएको छ ।
भारतको पञ्जाव नेशनल बैंकसँगको साझेदारीमा सञ्चालित बैंक ‘सर्वोत्कृष्ट व्यवस्थित कमर्सियल बैँक’ र ‘सर्वाधिक करदाता बैंक’ ले सम्मानित भइसकेको छ ।

