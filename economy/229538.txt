कामना विकास बैंकको २२ प्रतिशत लाभांस पारित
३० पुस काठमाडौं । पोखरामा प्रधान कार्यलय रहेको कामना विकास बैंक लिमिटेडको आठौं वाषिर्क साधारणसभाले चुक्ता पुँजीको २१.१० प्रतिशत बोनस सेयर र त्यसको कर प्रयोजनका लागि १.१० प्रतिशत नगद लाभांस दिने सञ्चालक समितिको प्रस्ताव पारित गरेको छ ।
बैंकका अध्यक्ष राजेन्द्रनिधि कोइरालाको अध्यक्षतामा सम्पन्न साधारणसभाले आर्थिक वर्ष २०७०/७१ को वित्तीय प्रतिवेदन पनि पारित गरेको छ ।
उक्त कार्यक्रमको संचालन वैंकका प्रमुख कार्यकारी अधिकृत तथा कम्पनि सचिव उमेश कुमार आचार्यले गर्नु भएको थियो ।
सभाले सर्वसाधारण सेयरधनीकातर्फबाट प्रतिनिधित्व गर्ने ३ जना रामकाजी श्रेष्ठ, देवान गुरुङ्ग र रामकुमार पियालाई संचालकमा निर्विरोध निर्वाचित गरेको छ ।
बैंकले चालू आवको असोज मसान्तसम्ममा २ अर्व ६९ करोड निक्षेप रुपैयाँ संकलन गरी २ अर्व १६ करोड रुपैयाँ कर्जा लगानी गरेको र २ करोड ४१ लाख सञ्चालन नाफा कमाएको प्रमुख कार्यकारी अधिकृत उमेशकुमार आचार्यले जानकारी दिए ।

