यती बैंकले ल्यायो कर नलाग्ने मुद्दति खाता
१ माघ काठमाडौं । यती डेभलपमेण्ट बैंकले माघ २ गतेदेखि लागु हुने गरी निक्षेपकर्ताहरुको लागि आर्कषक २५ महिने ट्याक्स फ्रि फिक्स डिपोजिट खाता संचालनमा ल्याएको छ ।
यो योजनामा निक्षेपकर्ताहरुले ८.५० प्रतिशतका दरले त्रैमासिकरुपमा ब्याज प्राप्त गर्न सक्नेछन् । ब्याजमा लाग्ने कर भने निक्षेपकर्ताहरुको ब्याजमा कट्टा नगरी बैंक आंफैले भुक्तानी गर्ने बैंकले जनाएको छ ।
यो खाता खोल्ने निक्षेपकर्ताहरुले नेपाल टेलिकम, एनसेल, मिस होम आदिमा २ सय ५० रुपैयाँसम्मको रिचार्ज कार्ड किन्ता सोही रकम बराबरको अर्को रिचार्ज कार्ड (टप-अफ) गरिदिने बैंकले जनाएको छ ।
त्यसैगरी, लकर सुबिधामा ५० प्रतिशत छुट पाउने बैंकद्धारा जारी विज्ञप्तीमा उल्लेख छ ।
बैंकले ग्राहकहरुको सुबिधालाई ध्यानमा राखी प्रधान कार्यालय दरवारमार्गबाट साँझ ८ बजे सम्ममको सन्ध्याकालीन काउन्टर र शनिबार तथा अन्य सार्वजनिक विदाका दिनहरुमा दिउसो १२ बजे देखि २ बजेसम्मको होली डे काउन्टर संचालन गरीरहेको बैंकले जानकारी गराएको छ ।

