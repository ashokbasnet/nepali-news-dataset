काष्ठमण्डप बैंकको कामु सीइओमा रेग्मी नियुक्त
२ माघ काठमाडौं । काष्ठमण्डप डेभलपमेन्ट बैंकको सञ्चालक समितिको बैंठकले बैंकको कायम मुकायम प्रमुख कार्यकारी अधिकृत (कामु सिइओ) मा उमेश रेग्मी नियुक्त गरेको छ । रेग्मीलाई माघ १ गतेदेखि लागु हुनेगरी कामु सीइओको जिम्वेवारी दिईएको हो ।
बैंकका प्रमुख कार्यकारी अधिकृत श्रवण कुमार राजभण्डारीको पदावधि पुस समान्तमा सकिएपछि रेग्मी यो पदमा नियुक्त भएका हुन् । बैंक तथा वित्तीय संस्थामा लामो अनुभव प्राप्त रेग्मी यसअघि बैंकको नायव महाप्रबन्धक पदमा कार्यरत थिए ।
काष्ठमण्डप डेभलपमेन्ट बैंक र शिखर फाईनान्स एकआपसमा गाभिएपछि रेग्मी बैंकको नायव महाप्रबन्धक भएका हुन । रेग्मीसँग शुभलक्ष्मी फाईनान्स, तत्कालिन रोयल मर्चेन्ट बैंकिङ्ग एण्ड फाईनान्सलगायतमा गरी ११ वर्षभन्दा बढी काम गरेको अनुभव छ ।

