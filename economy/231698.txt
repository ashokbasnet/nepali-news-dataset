मुनाल सहकारी सातौं वर्षमा
६ माघ काठमाडौं । पोखराको न्युरोडमा रहेको मुनाल बचत तथा ऋण सहकारी संस्था सातौं वर्षमा प्रवेश गरेको छ । सातौं वर्ष प्रवेश गरेको अवसरमा सहकारीले लुटेराको गोली लागि घाइते भएका यति डेभलपमेन्ट बैंकका पुर्वकर्मचारी भगवान बराललाई आर्थिक सहयोग गरेको छ ।
घाइते बरालको शीघ्र स्वास्थ्य लाभको कामना गर्दै उनको निवासमा पुगी मुनाल सहकारीका अध्यक्ष मेघनाथ काफ्ले लगायतले सस्थाको तर्फबाट ११ हजार एक सय ११ रूपैयाँ सहयोग रकम हस्तान्तरण गरे । सामाजिक उत्तरदायित्व बहन गर्ने क्रममा मुनाल सहकारीले हरेक वर्ष आफ्नो वाषिर्कोत्सवको अवसर पारेर समाजसेवाका कार्यहरु गर्दै आएको अध्यक्ष मेघनाथ काफ्लेले बताए ।
कुल तीन सय ८२ सेयर सदस्य रहेको सहकारीको सेयर पुँजी ४ करोड रुपैयाँ बतीस लाख, निक्षेप संकलन ८ करोड २५ लाख रुपैयाँ र ऋण लगानी ८ करोड रुपैयाँ रहेकोे बताइएको छ ।

