मुक्तिनाथ बैंकको नाफा ८५ प्रतिशतले बढ्यो
६ माघ काठमाडौं । मुक्तिनाथ विकास बैंकले चालू आर्थिक वर्षको पुस मसान्तसम्ममा १६ करोड ११ लाख रुपैयाँ सञ्चालन नाफा कमाएको छ । यो गत आर्थिक वर्षको यसै अवधिको भन्दा ८५ प्रतिशतले बढी हो
यस अवधिमा बैंकले ५ अर्ब ८६ करोड रुपैयाँ निक्षेप संकलन गरी ५ अर्ब २१ करोड रुपैयाँ कर्जा प्रवाह गरेको छ । निक्षेप ३४ प्रतिशत र कर्जा लगानीमा ४७ प्रतिशतले बृद्धि भएको छ ।
बैकको प्रतिशेयर आम्दानी ४० रुपैयाँ रहेको प्रमुख कार्यकारी अधिकृत भरतराज ढकालले बताए ।
बैंकले आफ्नो नवौं वाषिर्कोत्सवको अवसरमा मुक्तिनाथ विकास बैंकको एटीएम कार्ड प्रयोग गरि नेसनल पेमेन्ट नेटवर्कसँग ३५ बैंक तथा वित्तीय संस्थाका ७ सयभन्दा बढी एटीएम मेसिनबाट निशुल्क रकम झिक्न सकिने ढकालले बताए ।
बैकले आधुनिक बैंकिङ्ग र सिमित बैंकिङ्गका कुल ४० शाखा कार्यालयहरुवाट हाल सम्म करिव १ लाख ५५ हजार ग्राहकलाई बैंकिङ्ग तथा लघुवित्त सेवा प्रदान गरिरहेको छ ।

