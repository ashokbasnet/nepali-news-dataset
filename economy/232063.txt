ऋणको सुरक्षण गर्न बैंकहरुकै अानाकानी
७ माघ काठमाडौं । बैंक तथा वित्तीय संस्थाहरुले आफूले प्रवाह गरेको कर्जाको सुरक्षण गर्न आलटाल गरेका छन । राष्ट्र बैंकले निक्षेप तथा कर्जाको सुरक्षण गर्नु भने पनि कर्जा सुरक्षणलाई बाध्यकारी नबनाएकाले बैंकहरुले आलटाल गरेका हुन ।
दुई सय भन्दा बढीको संख्यामा रहेका बैंक तथा वित्तीय संस्थाहरुमध्ये करिब डेढ दर्जनले मात्रै कर्जा सुरक्षण गराएको निक्षेप तथा कर्जा सुरक्षण निगमले जनाएको छ ।
बैंक तथा वित्तीय संस्थाहरुले लघुवित्त तथा विपन्न वर्गमा प्रवाह भएको कर्जा सबैभन्दा धेरै सुरक्षण गराएका छन । निगमले यस्तो क्षेत्रमा प्रभाह भएको कर्जाको २२ प्रतिशत सुरक्षण गरिएको जनाएको छ ।
आर्थिक वर्ष ०७०/७१ सम्ममा बैंकहरुले लघुवित्त तथा विपन्न वर्गा क्षेत्रमा ३४ अर्व ९८ करोड रुपैयाँ कर्जा प्रवाह गरेकोमा ७८ करोड ११ लाख रुपैयाँ मात्र सुरक्षण गरेको निगमले जनाएको छ ।
त्यस्तै, बैंकहरुले साना तथा मझौला कर्जा शिर्षक अन्र्तगत गरिएको लगानीमध्ये ९ करोड ९५ लाख रुपैयाँ र पशुधन कर्जामा ४९ करोड रुपैयाँ मात्र सुरक्षण भएको निगमले जनाएको छ ।
निगमले लघुवित्त कर्जा अन्र्तगत बिनाधितो १ लाख ५० हजार रुपैयाँ, धितो लिएको कर्जामा ४ लाख रुपैयाँसम्म र सामुहिक जमानी र परियोजना धितोमा ५ लाख रुपैयाँसम्म सुरक्षण प्रदान गर्दै आएको छ । साना तथा मझौला कर्जामा प्रतिकर्जा १५ लाख रुपैयाँसम्म सुरक्षण दिदै आएको छ ।
राष्ट्र बैंकले व्यक्तिगत खातामा रहेको २ लाख रुपैयाँसम्म रकम अनिवार्य सुरक्षण गर्नुपर्ने व्यवस्था छ । उक्त व्यवस्थाका कारण निगमा आव ०७०/७१ सम्ममा ९८ लाख निक्षेपकर्ताको २२ खर्व ५२ अर्व रुपैयाँ निक्षेप सुरक्षण भएको छ ।
कर्जा सुरक्षण गराएपावत बैंकहरुले निगमलाई निश्चित शुल्क बुझाउनुपर्छ । बैंकहरुले साना तथा मझौला कर्जा सुरक्षणवापत वाषिर्क ०.३७५ प्रतिशत र विपन्न वर्ग कर्जामा ०.५० प्रतिशत दस्तुर बुझाउनुपर्छ । बिनाधितो लघुवित्त कर्जा प्रवाह हुने र यसमा जोखिम पनि बढी हुने भएकाले दस्तुर बढी भएको निगमले जनाएको छ ।
निगमले हाल साना तथा मझौला कर्जा, लघुवित्त तथा विपन्न र पशुधन कर्जाको सुरक्षण गदै आएको छ । यी तिनवटै क्षेत्रहरुमा बैंकहरुले गरेको कुल कर्जा लगानीको तुलनामा सुरक्षण भने अत्यन्तै कम छ ।
कर्जा सुरक्षण एक प्रकारको बीमा हो । सुरक्षण गरेको कर्जा निर्धारित समयमा असूली नभएमा ७५ प्रतिशत रकम निगमले बेहोर्ने छ । कर्जा डुबेर बैंकहरु समस्या नहोस् भनेर राष्ट्र बैंकले यस्तो व्यवस्था गरेको हो ।

