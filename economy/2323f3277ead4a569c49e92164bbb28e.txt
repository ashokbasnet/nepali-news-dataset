वेसीशहर–चामे सडकको निर्माणकार्य बन्द

लमजुङ, माघ ३ बजेट र ईन्धनको अभाव भएपछि मनाङ जोड्ने निर्माणाधिन वेसीशहर–चामे सडकको निर्माणकार्य बन्द भएको छ । सडक निर्माण सम्पन्न गर्न यस वर्ष १५ करोड माग गरिए पनि सरकारले २ करोड मात्र दिएपछि सडक निर्माणमा अवरोध आएको सडक निर्माण गरिरहेको नेपाली सेनाको सडक निर्माण कार्यगणले जनाएको छ ।

 

बजेट अभाव र त्यसमा पनि अहिले सडक निर्माणका लागि मेसिनरी सामान प्रयोग गरिने डिजेलको अभाव भएपछि सडक निर्माणकार्य अवरुद्ध भएको वेसीशहर–चामे सडक निर्माण कार्यगणका प्राविधिक सेनानी ईन्दिबर गुरुङले वताउनुभयो ।
