अमेरिकी डलरको भाउ ९९ रुपैयाँ तल
८ माघ, काठमाडौं । पुसभर बढेको अमेरिकी डलरको भाउ माघ लागेपछि घटेको छ । बिहीबार अमेरिकी डलरको भाउ ९९ रुपैयाँभन्दा तल झरेको छ ।
खुल्ला बजार बिनिमयका आधारमा बिहीबारका लागि नेपाल राष्ट्र बैंकले एक डलरको खरिदमुल्य ९८ रुपैयाँ ३२ पैसा र बिक्री मुल्य ९८ रुपैयाँ ९२ पैसा तोकेको छ ।
बुधबार राष्ट्र बैंकले एक अमेरिकी ढलर ९८ रुपैयाँ ४१ पैसामा किन्ने र ९९ रुपैयाँ १ पैसामा बिक्री गरेको थियो । त्यस्तै, मंगलबार ९८ रुपैयाँ ४४ पैसामा किन्ने र ९९ रुपैयाँ ४ पैसामा बिक्री गरेको थियो ।

