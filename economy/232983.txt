कास्की फाइनान्सले कमायो साढे ३ करोड
९ माघ, काठमाडौं । पोखराको कास्की फाइनान्स लिमिटेडले आर्थिक वर्ष २०७१/०७२ को पुस मसान्तसम्ममा ३ बरमेड ५० लाख रुपैयाँ सञ्चालन नाफा कमाएको छ । यो गत वर्षको यसै अवधिको भन्दा २१ प्रतिशतले बढी हो ।
यस अवधिमा फाइनान्सले २ अर्ब ६२ करोड रुपैयाँ निक्षेप संकलन गरी २ अर्व २९ करोड रुपैयाँ कर्जा लगानी गरेको छ । निक्षेप संकलन गत वर्षको यसै अवधिको भन्दा ३० प्रतिशत र कर्जा प्रवाह २८ प्रतिशतले बढी हो ।
कूल कर्जा लगानीको १ प्रतिशते निष्कृय कर्जा रहेको प्रमुख कार्यकारी अधिकृत तोयराज अधिकारीले बताए । अधिकारीले निकट भविष्यमै थप ३ वटा शाखा सञ्चालन गर्ने जानकारी दिए ।
वित्तीय संस्थाले केन्दि्रय कार्यालय सहित पोखराको अमरसिंह चोक, पार्दी-विरौंटा, दिप पोखरा, तनहुँको दमौली र ढोरफिर्दी, लमजुङ्गको दुईपिप्ले बजार, धादिङ्गको धादिङ्गबेसी, नवलपरासीको प्रगतीनगर तथा चितवनको भरतपुर गरी कुल १० शाखा कार्यालयबाट सेवा प्रदान गरिहेको छ ।

