सेञ्चुरी बैंकको साढे ९% लाभांस स्वीकृत, २५% हकप्रदको प्रस्ताव
२० माघ काठमाडौं । सेञ्चुरी कमर्शियल बैंकको गत वर्षको नाफाबाट सेयरधनीलाई ६ प्रतिशत बोनस सेयर र ३.४७ प्रतिशत नगद लाभांस दिने दिने प्रस्ताव राष्ट्र बैंकले स्वीकृत दिएको छ ।
सोमबार १९ मा बसेको सेञ्चुरीको सञ्चालक समितिको १ सय ६१औं बैठकले आगामी २८ गते बैंकको चौथौ बाषिर्क साधारणसभा बोलाएको छ । सभाले पारित गरेपछि मात्रै लगानीकर्ताले बैंकको प्रतिफल पाउँछन ।
सञ्चालक समितिले बोनस शेयर जारी पश्चात कायम भएको पूँजीको २५ प्रतिशत अर्थात् प्रत्येक ४ कित्ता सेयर बराबर १ कित्ताका दरले हकप्रद सेयर निष्काशन गर्ने निर्णयसमेत गरेको छ ।
२०६७ फागून २६ गते काठमाण्डौंको पुतलीसडकस्थित प्रधान कार्यालयबाट ३१ औं वाणिज्य बैंकको रुपमा बैंकिङ्ग कारोवार सुरु गरेको बैंकले हाल ३१ शाखा, २५ एटीएम, ९ शाखारहित बैंकिङ्ग र एक एक्सटेन्सन् काउन्टरमार्फत ग्राहकलाई वित्तीय सेवा प्रदान गर्दै आएको छ ।
चालू आर्थिक वर्षको पुस मसान्तसम्ममा बैंकल २३ अर्ब ३८ करोड रुपैयाँ निक्षेप संकलन गरी १९ अर्ब ७६ करोड रुपैयाँ कर्जा प्रवाह गरेकोा छ । यस अवधिमा बैंकले १५ करोड ६९ लाख रुपैयाँ सञ्चालन नाफा कमाएको छ ।

