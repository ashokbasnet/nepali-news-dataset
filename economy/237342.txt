स्माइल सेभिङ खातामा प्रभु बैंकले ५% ब्याज दिने
२१ माघ, काठमाडौं । प्रभु बैंकले निक्षेपकर्तालार्इ अधिकतम लाभ प्रदान गर्ने उद्देश्यले प्रभु स्माइल सेभिङ नामको बचत खाता सञ्चालनमा ल्याएको छ ।
न्यूनतम ५० हजार रुपैयाँ मौज्दातमा खोल्न सकिने उक्त खातामा निक्षेप राख्ने निक्षेपकर्तालार्इ पाँच प्रतिशतका दरले व्याज प्रदान गर्ने बैंकले जनाएको छ ।
बैंकले प्रत्येक तीन महिनामा ब्याजको भुक्तानी गर्ने छ । खाता खोल्नेले लकर सेवा लिनको लागि खातामा थप सुरक्षित रकम राख्नु नपर्ने बैंकले जनाएको छ ।
त्यसैगरी, ट्राभल कार्ड जारी गर्दा शुल्क नलाग्ने, २५ हजार रुपैयाँ सीमासम्मको क्रेडिट कार्डको सुविधाका साथै क्रेडिट कार्ड नि शुल्क जारी हुने र डेबिट कार्ड जारी गर्दा लाग्ने शुल्कमा आधा छुट हुने बैंकले जनाएको छ ।

