एभरेष्ट फाइनान्सको नाफा १ करोड १ लाख
२२ माघ, भैरहवा । भैरवहामा प्रधान कार्यालय रहेको एभरेष्ट फाइनान्स लिमिटेडले चालु बर्षको ६ महिनामा १ करोड १ लाख नाफा कमाएको छ । पहिलो त्रैमासमा ४८ लाख नोक्सानमा रहेकोमा फाइनान्स दोस्रो त्रैमासमा उल्लेखनिय प्रगति गरेको हो ।
पुरानो ऋण असुलीमा बृद्धि हुँदा नाफामा बढेको कम्पनीका प्रमुख कार्यकारी अधिकृत खिमबहादुर कार्कीले अनलाइनखबरलाई जानकारी दिए ।
चालू आर्थिक वर्षको पहिलो त्रैमासमा कूल कर्जामा खराब कर्जाको अनुपात १.७५ रहेकामा दोस्रो त्रैमासमा घटेर ०.९९ प्रतिशत कायम भएको छ ।
पुस मसान्तमा फाइनान्सले ८७ करोड ४२ लाख रुपैयाँ निक्षेप संकलन गरी ७४ करोड ३२ लाख रुपैयाँ कर्जा प्रवाह गरेको छ । फाइनान्सका २० हजार ग्राहक छन् । फाइनान्सले गत बर्षको नाफाबाट सेयरधनीलाई १० प्रतिशत नगद लाभांस बितरण गरेको थियो ।
कपिलबस्तुको तौलिहवा, नवलपरासीको रजहर, डन्डा र हर्कपुरमा शाखा सञ्चालनमा छन । यसै वर्ष कपिलबस्तुको ओदारीमा शाखामा बिस्तार गर्ने फाइनान्सले जनाएको छ ।

