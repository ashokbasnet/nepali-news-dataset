प्रभू बैंकले ग्राहकलाई बीमा सेवा उपलब्ध गराउने
२२ माघ काठमाडौं । प्रभू बैंकले आफ्ना ग्राहकलाई बीमासम्बन्धी सेवा उपलब्ध गराउने भएको छ । ग्राहकको सेवालाई केन्दि्रत गरी बिहीबार राष्ट्रिय बीमा संस्थानसँग सम्झौता गरेको छ ।
सम्झौतापत्रमा प्रभूका सिइओ अशोक शेरचन र संस्थानका प्रशासक अश्विनीकुमार ठाकूरले हस्ताक्षर गरे ।
सम्झौतापश्चात प्रभू बैंका साढे ६ लाख ग्राहकले बीमा सम्बन्धि सेवा लिन सक्ने सिइओ शेरचनले बताए । बीमा सम्बन्धी सेवा प्रदान गर्न प्रत्येक शाखामा छुट्टै डेस्कको स्थापना गर्ने शेरचनले जानकारी दिए ।
त्यसैगरी बीमा संस्थानमा बीमा गराउने सर्वसाधारणले प्रभू बैंकका देशभर रहेका १ सय १२ वटा शाखाबाट बीमाशुल्क तिर्न सक्ने र यसको कुनै अतिरिक्त शुल्क नलाग्ने संस्थानका प्रशासक ठाकुरले बताए ।


