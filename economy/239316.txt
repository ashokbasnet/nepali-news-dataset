एक लाख रूपैयाँ माथि रेमिटान्स कारोबार गर्न बैंक खाता अनिवार्य
२६ माघ, काठमाडौं । नेपाल राष्ट्र बैंकले एक लाख रूपैयाँभन्दा बढी रेमिटान्सको कारोबारका लागि बैंक खाता अनिवार्य हुनुपर्ने व्यवस्था गरेको छ ।
जुनसुकै अाकारको रकमको कारोबारमा पनि बैंक खाता अनिवार्य हुनुपर्ने भन्ने पूरानो व्यवस्थालार्इ संसोधन गर्दै राष्ट्र बैंकले एक लाख रूपैयाँभन्दा तलको कारोबार नगदमै गर्नसक्ने व्यवस्था मिलाएको हो ।
विदेशी मुद्राको सटही दरमा एकरूपता
राष्ट्र बैंकले अाइतबार निर्देशन जारी गर्दै विभिन्न ठाउँमा विदेशी मुद्राको सटही दरमा एकरूपता ल्याउन बैंक तथा वित्तीय संस्था र मनि चेन्जर कम्पनीलाई विनिमय दर एउटै कायम गर्न निर्देशन दिएको छ।
जसअनुसार बाणिज्य बैंकहरुले विहान १० बजे र दिनको २ बजे रेमिटेन्स विनिमय दरको रुपमा प्रकाशित गर्नु पर्ने हुन्छ । औषत दरलाई आधारमानी बैंक तथा वित्तीय संस्था र रेमिटेन्स कम्पनीहरुले रेमिटेन्स प्रयोजनका लागि समान रुपमा विनिमय दर कायम गर्नुपर्ने निर्देशनमा उल्लेख छ ।
यसरी कायम भएको औषत दरका आधारमा कम्पनीहरुले ग्राहकलाई सटही सुविधा दिनुपर्ने छ ।
औषत दर बैंकहरुको विदेशी विनिमयको कारोबार गर्ने संगठन फेडानमार्फत तय हने र दैनिक दुई पटक प्रकाशन गर्ने रेमिटेन्स विनिमय दर बैंक तथा वित्तीय संस्था र रेमिटेन्स कम्पनीहरुलाई उपलब्ध गराउनु पर्ने केन्द्रिय बैंकले जनाएको छ ।

