बैंकिङ इन्स्टियूटले सार्वजानिक गर्‍यो वित्तीय साक्षरता निर्देशिका
२७ माघ, काठमाडौं । नेशनल बैंकिङ्ग इन्स्टियूटले (एनबीआइ)ले आफ्नो सामाजिक उत्तरदायित्व अन्तर्गत वित्तीय सेवामा पहुँच पुर्‍याउने र वित्तीय साक्षरता सम्बन्धी सचेतना जगाउने उद्देश्यले निर्देशिका सार्वजानिक गरेको छ ।

एनबीआइले चितवन, मकवानपुर, धादिङ्ग, दाङ, काठमाण्डौ, सिन्धुपाल्चोक, रामेछाप, दोलखा, सर्लाही, धनगढी जिल्लाका विभिन्न स्थानहरुमा वित्तीय साक्षरता सचेतना कार्यक्रमहरु सञ्चालन गरी सकेको छ । यसका साथै वित्तीय सेवामा पहुँच विषयक विभिन्न अध्ययन भ्रमणहरु, गोष्ठीहरुको पनि आयोजना गर्दै आएको छ ।
वित्तीय साक्षरता कार्यक्रमको सुरुवातले आर्थिकस्तर न्यून रहेका समुदायहरुलाईबचत गर्ने बानी बसाल्न र वित्तीय योजनाको महत्वको वारेमा बुझ्न सहयोग पुर्‍याएको छ ।
वित्तीय साक्षरता कार्यक्रमको पहुँच बढी भन्दा बढी युवा वर्ग, ग्रामीण भेगका गृहिणी महिलाहरु, विप्रेषणमा आश्रति परिवारहरु, गाउँ गाउँमा गठन गरिएका आमा समूहहरु, सहकारीका सदस्यहरु लगायत उपेक्षित र पिछडिएका वर्गहरुसम्म पुर्‍याई वित्तीय सेवा लिन अभिप्रेरित गराई वित्तीय
समावेशिता बढाउने यस संस्थाको उद्देश्य रहेको छ । वित्तीय सेवामा पहुँच र वित्तीय समावेशितामा टेवा पुर्‍याउने एनबीआइको विश्वास छ ।

