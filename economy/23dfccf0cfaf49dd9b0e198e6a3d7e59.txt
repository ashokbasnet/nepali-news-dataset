प्राधिकरणका कर्मचारी थप आन्दोलित

काठमाडौं, जेठ २१ – माथिल्लो त्रिशुली थ्री ए जलविद्युत परियोजनाको क्षमता बढाएकोमा विरोध गरिरहेका कर्मचारीले थप आन्दोलनका कार्यक्रम घोषणा गरेका छन् ।
कर्मचारी संगठनले संयुक्त रुपमा आन्दोलन घोषणा गरेका छन् ।
गैरकानुनी ढंगले क्षमता बढाएको भन्दै नेपाल राष्ट्रिय कर्मचारी संगठन, नेपाल विद्युत प्राधिकरण इकाइ, नेपाल विद्युत प्राधिकरण कर्मचारी परिषद, नेपाल विद्युत प्राधिकरण कर्मचारी संघ र नेपाल विद्युत प्राधिकरण कर्मचारी युनियन सरकारको निर्णय विरुद्ध भएका भएका छन् ।
उनीहरुले २२ गतेदेखि २४ गतेसम्म प्राधिकरण सञ्चालक समितिका सदस्य र कार्यकारी निर्देशकलाई प्राधिकरण प्रवेशमा रोक लगाउने बताएका छन् ।
प्राधिकरणको स्वामित्वमा रहेका सवारी साधनको आवत÷जावत बन्द गर्दै विहान १० बजेदेखि बेलुकी ५ बजेसम्म सबै काम काज ठप्प पार्ने उनीहरुको कार्यक्रम छ ।
विद्युत प्राधिकरण संचालक समितिले जेठ १७ गते आयोजनाको क्षमता वृद्धि गरी ६० मेघावाट बाट बढाएर ९० मेघावाट बनाइ चिनियाँ कम्पनीलाई निर्माण ठेक्का दिने निर्णय गरेको थियो ।
