तीन दिनमा ८९ पैसाले बढ्यो डलरको भाउ
२९ माघ काठमाडौं । अमेरीकी डलरको तीन दिनदेखि लगातार बढेर सय रुपैयाँ नजिक पुगेको छ । बुधबारको तुलनामा प्रतिएक अमेरिकी डलर ११ पैसाले बढेको हो ।
बिहीबारका लागि नेपाल राष्ट्र बैंकले प्रतिडलर ९९ रुपैयाँ ३१ पैसामा किनेर ९९ रुपैयाँ ९१ पैसामा बिक्री गर्ने जनाएको छ । बुधबार ९९ रुपैयाँ २० पैसामा किनेर ९९ रुपैयाँ ७७ पैसामा बिक्री गरेको थियो ।
मंगलबार राष्ट्र बैंकले ९९ रुपैयाँ १७ पैसामा किनेर ९९ रुपैयाँ ७७ पैसामा बेचेको थियो भने सोमबार ९८ रुपैयाँ ४२ पैसामा किनेर ९९ रुपैयाँ २ पैसामा बिक्री गरेको थियो ।
पुस महिनाभर सय रुपैयाँ माथि रहेको डलरको भाउ माघ लागेदेखि घटेर ९७ रुपैयाँसम्म झरेको थियो । तर, माघको अन्तिममा फेरि बढेको छ । अन्तराष्ट्रिय बजारमा डलरको भाउ बढेपछि नेपालमा पनि बढेको हो ।

