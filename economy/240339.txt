दाङको घोराहीमा जनता बैंकको ३४औं शाखा
२९ माघ, काठमाडौं । जनता बैंकले दाङको घोराहीमा आफ्नो ३४औं शाखा सञ्चालनमा ल्याएको छ । उक्त शाखाको उदघाटन बिहीबार बैंकका सञ्चालकद्वय गरूप्रसाद न्याैपाने र भिमान्द ढुंगानाले गरे । उक्त शाखामा बिहीबारदेखि नै एटीएम पनि जडान गरिएको छ ।
उदघाटन समारोहमा बैंकका प्रमुख कार्यकारी अधिकृत डा. रमेश भट्टरार्इ, सहायक प्रमुख कार्यकारी अधिकृत प्रमोद बोहोरालगायत उपस्थित थिए । सो अवसरमा सीइअो भट्टरार्इले अागामी दिनमा प्रतिस्पर्धीरूपमा ग्राहकलार्इ अझ उत्कृषट सेवा दिने बताए ।
बैंकले यसअघि माघ २५ गते रसुवाको टिमुरे र माघ ९ गते दार्चुलाको गोकुलेश्वरमा शाखा सञ्चालनमा ल्याएको थियो । हाल बैंकले ३४ शाखा, २ एक्सटेन्सन काउन्टर, २८ एटीएम र एक शाखारहित बैंकिंगमार्फत १ लाख १५ हजार ग्राहकलाई वित्तीय सेवा उपलब्ध गराउँदै आएको छ ।
बैंकले चालू आर्थिक वर्षको पुस मसान्तसम्ममा १० करोड ९२ लाख रुपैयाँ खुद नाफा कमाएको छ । यो पनि पढ्नुहोस-साढे ७ सय प्रतिशतले बढ्यो जनता बैंकको नाफा)
पुस मसान्तसम्ममा बैंकले २१ अर्व ३० करोड रुपैयाँ निक्षेप संकलन गरी १८ अर्व ८४ करोड रुपैयाँ कर्जा प्रवाह गरेको छ । बैंकको चुक्ता पूँजी २ अर्ब ६ करोड रुपैयाँ रहेको छ ।

