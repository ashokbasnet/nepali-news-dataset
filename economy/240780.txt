६ प्रतिशतमै कृषि कर्जा दिन बैंकर्स संघको सर्कुरल
१ फागुन काठमाडौं । बाणिज्य बैंकहरुको छाता संगठन नेपाल बैंकर्स संघले ६ प्रतिशत व्याजदरमै कृषि कर्जा दिन बैंकहरुलाई परिपत्र गरेको छ ।
सरकार र राष्ट्र बैंकले ६ प्रतिशतमै किसानलाई ऋण उपलब्ध गराउने नीतिगत व्यवस्था गरेको तीन महिना पछि संघले यस्तो सर्कुलर जारी गरेको हो । राष्ट्र बैंकले गत कात्तिक ११ गते युवा किसानलाई व्यावसायिक कृषिमा दिने व्याज अनुदान सम्बन्धि कार्यविधि २०७१ ल्याएको थियो ।
बैंकहरुले तत्काल कृषि क्षेत्रमा ऋण दिन नसकिने बताउँदै आएका थिए । उनीहरूले कृषि क्षेत्रको ‘कर्जा एम्बजर्बिगं क्यापासिटि’ नभएको र कृषि बीमा नभएको भन्दै कृषि क्षेत्रमा लगानी गर्न अानाकानी गर्दै अाएका थिए ।
यो पनि पढ्नुहोस-‘सभासद भन्छन -किसानलाई बिनाधितो कर्जा देउ, गभर्नर भन्छन -सकिँदैन’
 तर, संघले ब्याज अनुदानका लागि योग्य कृषि व्यवसायहरुमा तरकारी, बीउबिजन, पुष्प व्यवसाय, पशुपंक्षीपालन, फलफूल, दुग्ध व्यवसाय, मत्स्यपालन, च्याउ उत्पादन, पशुबधशाला एवम् मासुजन्य उत्पादन लगायतका कृषि व्यवसायहरुका साथै नेपाल सरकारले समय-समयमा थप गर्ने अन्य कृषि व्यवसायहरु परेकालाई ऋण दिन बैंकहरुलाई परिपत्र गरेको छ ।
सरकारले चालु बर्षको बजेटमा युवाहरुलाई कृषि क्षेत्रमा आकषिर्त गर्न व्याजमा ६ प्रतिशतभन्दा माथि पर्ने व्याजदरमा अनुदान दिने नीतिगत व्यवस्था गरेको थियो । यो पनि पढ्नुहोस-अबदेखि युवा किसानलाई ऋणको व्याजदर ६ प्रतिशत मात्रै ! 
व्याज अनुदान सहितको कर्जाको लिनका लागि महानगरपालिका र उप-महानगरपालिका कार्यक्षेत्र बाहिरका २१ देखि ४५ वर्ष उमेर समुहका कृषि व्यवसायीहरुले कुनै पनि वाणिज्य बैंकको शाखामा निवेदन दिनु पर्ने हुन्छ ।
त्यसैगरी, वाणिज्य बैंकका शाखाले प्राप्त निवेदन उपर कर्जा विश्लेषण तथा सम्भाव्यता अध्ययन गरी निवेदन तथा अन्य आवश्यक विवरणका साथै कर्जाको सदुपयोग हुने र सावाँ व्याज रकमको किस्ता नियमित रुपमा बुझाउन सक्ने भन्ने लगायतका सम्बन्धमा यकीन गरी बैंकलाई मान्य हुने सुरक्षण तथा शर्तका आधारमा पाँच वर्षका लागि ऋण दिनेछन । प्रतिग्राहक कृषि कर्जाको सीमा अधितम एक करोड रुपैयाँ रहेको छ ।
पाँच वर्षमा साढे तीन गुणाले बढ्यो कृषिमा बैंकको लगानी 


