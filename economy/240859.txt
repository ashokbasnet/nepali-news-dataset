सांग्रिला बैंकको २६औं शाखा चितवनको टाँडीमा

१ फागुन, काठमाडौं । सांग्रिला विकास बैंकले चितवनको टाँडीमा शाखा विस्तार गरेको छ । शाखाको शुक्रबार बैंकका सञ्चालक समिति अध्यक्ष सुरेन्द्र बहादुर भारीले उद्घाटन गरे । यो सँगै बैंकका शाखा संख्या २६ पुगेका छन् ।
नयाँ शाखबाट सम्पुर्ण वित्तिय सेवा, एटीएम लगायतका सुविधाहरु उपलब्ध हुने बताइएको छ । शाखा उद्घाटनकै दिनमा १ वर्षे प्रिपेड मुद्दती खाता सञ्चालनमा ल्याएको प्रमुख कार्यकारी अधिकृत राजेन्द्रप्रसाद पौडेलले बताए ।
शाखा उद्घाटन कार्यक्रममा रत्ननगर नगरपालिकाका कार्यकारी प्रमुख नारायण पाण्डे, उद्योग वाणिज्य संघ रत्ननगरका वरिष्ठ उपाध्यक्ष अनिल कृष्ण श्रेष्ठ लगायतको सहभागिता रहेको थियो ।
बैंकको माघ मसान्तसम्म कुल निक्षेप ७ अर्ब ६४ लाख, कर्जा लगानी ६ अर्ब ८४ लाख रुपैयाँ रहेको छ । बैंकका २६ शाखासहित ४ वटा माईक्रोफाइनान्स, ९ वटा एटीएम रहेका छन् ।
बैंकले ग्राहक केन्द्रित निक्षेप तथा कर्जा सेवा, एबीबीएस, इन्टरनेट, मोबाइल, एसएमएस बैंकिङ सेवा, ३६५ दिन बैंकिङ सेवा, सन्ध्याकालिन काउण्टर तथा लकर लगायतका सुविधाहरु उपलब्ध गराउँदै आएको छ ।

