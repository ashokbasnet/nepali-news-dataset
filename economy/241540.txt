सेञ्चुरी बैंक र भारतको एचडीएफसी बैंकबीच रकमान्तर सम्झौता
३ फागुन काठमाडौं । सेञ्चुरी कमर्सियल बैंक र भारतको एचडीएफसी बैंकबीच रकमान्तर व्यवस्थापन सेवा (सीएमएस) प्रवाह गर्नेबारे सम्झौता भएको छ ।
सम्झौतासँगै नेपाली सर्बसाधारणलगायत निर्यातकर्ताले अाफ्नो भारतबाट लिनुपर्ने व्यापारिक भुक्तानी तथा अन्य बैकिङ कारोबार एचडीएफसी बैंकमार्फत सेञ्चुरीको खातामा जम्मा गरी सोही दिन नै नेपालमा भुक्तानी प्राप्त गर्न सक्नेछ ।
त्यस्तै, भारतमा कार्यरत नेपाली सर्वसाधारणले समेत एचडीएफसी बैंकको शाखा सञ्जालबाट रकमान्तर गरी नेपालमा अाफ्नो पैसा पठाउन सक्ने बैंकले जनाएको छ ।

