लघुवित्तको लाभांसमा अंकुश लगाउने तयारी
६ फागुन काठमाडौं । नेपाल राष्ट्र बैंकले लघुवित्त कम्पनीहरुले वितरण गर्ने लाभांसमा कडाई गर्न लागेको छ ।
ग्राहकको हितलाई ध्यानमा राखेर लघुवित्तको प्रतिफललाई कडाई गर्न लागिएको गभर्नर डा. युवराज खतिवडाले अनलाइनखबरलाई बताए ।
‘ग्राहकले महंगो व्याजदरको माग खेपिरहेका छन्, त्यसैले हाम्रो आँखा लघुवित्त कम्पनीहरुले वितरण गर्ने लाभांसतिर गएको छ’ गभर्नर खतिवडाले भने ।
हाल लघुवित्त संस्थाचहरुले सेयरधनीलाई ६०/७० प्रतिशतसम्म लाभांस दिइरहेका छन् । राष्ट्र बैंकले लघुवित्त संस्थाहरुले नाफाको २० देखि २५ प्रतिशतसम्म मात्रै नगद लाभांस वितरण गर्न पाउने व्यवस्था गर्न लागेको हो । तर, बकोनस सेयरलाई भने प्रोत्साहन गरिने बताइएको छ ।
नाफाको द्ई प्रतिशत भन्दा बढी जगेडा कोषमा अनिवार्य राख्नपर्ने ब्यवस्थालाई थप स्पष्ट पारिने भएको छ । यसबाट लघुवित्तहरुको जोखिम बहन क्षमता बढ्ने राष्ट्र बैंकको विशवास छ । हाल लघुिवत्त संस्थाहरूले ऋणको व्याज २० प्रतिशतभन्दा बढी लिँदै अाएका छन ।

