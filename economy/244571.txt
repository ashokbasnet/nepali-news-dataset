फागुन १७ देखि सामुदायिक लघुवित्त बैंकको साधारण शेयर
११ फागुन, बुटवल । सामुदायिक लघुवित्त विकास बैंकले फागुन १७ गतेदेखि सर्वसाधारणका लागि साधारण शेयर निष्कासन गर्ने भएको छ ।
बैंकले चुक्ता पूँजी एक करोड १० लाख रुपैयाँको ४५ प्रतिशत शेयर निष्कासन गर्ने भएको हो । २०६७ कार्तिक २३ गतेदेखि सञ्चालनमा आएको बैंकको साधारण शेयर बिक्री पश्चात चुक्ता पूँजी दुई करोड पुग्नेछ ।
बैंकको गत पुस मसान्तसम्म सदस्य संख्या ९ हजार २ सय १ पुगेका छन भने यस अवधिसम्म आइपुग्दा ४४ करोड ३ लाख १ हजार १ सय बीस रुपैयाँ कर्जा प्रवाह गर्न सफल भएको छ ।
बैंकको शेयर निष्काशन तथा विक्री प्रबन्धकको रुपमा ग्रोमर मर्चेन्ट बैंकिङ्गले काम गरिरहेको छ । शेयरका लागि दरखास्त संकल बैंकको केन्द्रीय तथा शाखा कार्यलयहरु तथा गुडवील फाइनान्सका शाखा कार्यालयहरुबाट हुने बताइएको छ ।
बैंकको बुटवलको मिलनचोक, चितवनको मंगलपुर, नवलपरासीको सुनवल, पाल्पाको तानसेन, बँाकेको कोहलपुर, कैलालीको टिकापुर र बर्दियाको ककौरा चोकमा गरी ७ वटा शाखाहरु संचालनमा रहेका छन् ।

