सुनको भाउ तोलामा ८ सय बढ्यो

काठमाडौ, असार १२ – सुनको भाऊ एकै दिन तोलामा ८ सय रुपैंयाले बढेको छ । सोमबार तोलाको ५६ हजार ६ सय रुपैंया रहेको सुन मंगलबार तोलामा ५७ हजार ४ सय रुपैंयामा कारोबार भइरहेको नेपाल सुन चाँदी व्यवसायी संघले जनाएको छ ।

 

अन्तर्राष्ट्रिय बजारमा सुनको भाउ बढेको र भारतीय रुपैँया पनि कमजोर भएकाले नेपाली बजारमा पनि सुन मंहगिएको संघका अध्यक्ष तेजरत्न शाक्यले बताउनुभयो ।

यस्तै चाँदी पनि तोलामा २५ रुपैँयाले बढेको छ । मंगलवार चाँदी तोलाको १ हजार ४० रुपैँयामा किनबेच भैरहेको छ । सोमबार चाँदीको भाऊ १ हजार १५ रुपैँया थियो ।
