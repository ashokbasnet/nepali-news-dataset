संसद सचिवालयको क्यान्टिनका श्रमिकद्वारा ट्रेड युनियन गठन

काठमाडौं, जेठ २ – संसद सचिवालयको क्यान्टिनका श्रमिकले ट्रेड युनियन गठन गरेका छन् । श्रमिकको सेवा सुविधा, हक अधिकारका लागि क्यान्टिन व्यवस्थापकसित छलफल गरेर श्रमिकले ट्रेड युनियन गठन गरेका हुन् ।

 

किङ्गस बर्गरले संचालन गरेको सचिवालयको क्यान्टिनमा कार्यरत ५५ जना मध्ये ३६ जनाले ट्रेड युनियनको सदस्यता लिएका छन् । उनीहरुले नेपाल ट्रेड युनियन महासंघ जिफन्टमा आफ्नो युनियन दर्ता समेत गराएका छन् ।
श्रम ऐनको पालना हुनुपर्ने भन्दै लामो समयदेखि श्रमिकले व्यवस्थापन पक्षलाई दवाव दिदै

आएका थिए । ट्रेड युनियन गठनपछि श्रम ऐनको पालना गर्न, सेवा सुविधामा कुनै कमी हुन नदिन क्यान्टिन व्यवस्थापन सहमत भएको छ ।
