अनलाईनमार्फत् सेयरसम्बन्धी जिज्ञासा मेट्न सकिने
२६ फागुन काठमाडौं । अब इन्टरनेटमै नेपालको सेयर बजारसँग सम्बन्धित पुस्तकहरु पढ्न पाइने भएको छ । सेयर बजार सम्बन्धि पुस्तकहरु प्रकाशन गर्दै आएको सेक्युरिटिज रिसर्च सेन्टर एण्ड सर्भिसेज (एसआरसिएस)ले अनलाइनमार्फत नै पुस्तक पढ्न सकिने व्यवस्था मिलाएको हो ।
सेयर बजार सम्बन्धि जानकारी सबैको पहुँचमा पुर्याउने उद्येश्यले पुस्तक प्रकाशन गरिएको एसआरसिएसका सञ्चालक रविन्द्र भट्टरार्इले जानकारी दिए । प्रकाशित पुस्तकहरु अब www.weread.com.np मा पढ्न पाइने भएको हो ।
सेयर बजारमा लगानी गर्दै आएका वा गर्न चाहने लगानीकर्ताले यो बजारका बारेमा रहेका अनगिन्ति जिज्ञासाहरु अव अनलाइनमार्फत् मेटाउन सक्ने भट्टराईले बताए ।  यसका लागि पाठकले आफ्नो मोवाइलमा धभचभबम नामक एप्लिकेशन डाउनलोड गर्नु पर्ने छ । र, आफुलाई उपयुक्त हुने भुक्तानी माध्यम जस्तो इ-सेवा, पेपल, पेविल जस्ता माध्यमबाट मुल्य भुक्तानी गरि किताव डाउनलोड गरेर पढ्न सकिने छ ।
कम्प्युटरमा पढ्न चाहनेले www.weread.com.np  बाट डाउनलोड गरेर पढ्न सक्ने छन् । एसआरसिएसले भर्खरै प्रकाशित सेयर  बजारका जिज्ञासाहरुको चौथो संस्करण यो एप्लिकेशनमा  र वेवसाइटमा पहिलो पुस्तककारुपमा राखेको छ ।
निकट भविष्यमै बैंकिङ जिज्ञासाहरु, बीमा जिज्ञासाहरु, नेपालको सेयर बजार, सेयर बजारको आधारभुत विश्लेषण्लगायतका किताबहरु राखिने भट्टराईले जानकारी दिए । यी पुस्तकहरु पाठकले प्रकाशित पुस्तकको मुल्यभन्दा ४० प्रतिशत कममाा इन्टरनेटमा पढ्न पाउने उनले जानकारी दिए । जसहनुसार  सेयर बजार जिज्ञासा ९० रुपैयामा अनलाइन खरिद गर्न सकिने छ । यसको प्रिन्ट कपिको मुल्य १५० रुपैया छ ।
एसआरसिएसले आफ्नो तालिम केन्द्रमा २०६१ सालदेखि नियमित सेयर बजार तालिम दिदै आएको छ ।

