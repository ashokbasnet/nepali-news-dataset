सेञ्चुरी बैंकको साढे नौ प्रतिशत लाभांस पारित, तीन सञ्चालक निर्वाचित
२९ फागुन काठमाडौं । सेञ्चुरी बैंकको चौथो वाषिर्क साधारणसभाले साढे नौ प्रतिशत लाभांस वितरण गर्ने र २५ प्रतिशत हकप्रद सेयर जारी गर्ने सञ्चालक समितिको प्रस्ताव पारित गरेको छ । बैंकका सेयरधनीले ६ प्रतिशत बोनस सेयर र ३.४७ सप्रतिशत नगद लाभांस पाएका छन ।
शुक्रबार सम्पन्न साधारणसभाले सर्वसाधारण शेयरधनीहरुबाट निर्वाचित हुने तीन जना सञ्चालकहरुमा चयन गरेको छ । जसमा, राजेश कुमार श्रेष्ठ, सुनिल कुमार न्यौपाने र अभिषेक बज्राचार्य निर्वाचित भएका छन ।
आर्थिक वर्ष २०७१/७२ को पुस मसान्त सम्म यस बैंकले कुल निक्षेप .२३ अर्ब ३८ करोड र कर्जा रकम  १९ अर्ब ७६ करोड रुपैयाँ परिचालन गरी १५ करोड६९ करोड सञ्चालन नाफा कमाएको छ ।
२०६७ फाल्गुण २६ गते काठमाण्डौंको पुतलीसडकस्थित प्रधान कार्यालयबाट ३१ औं वाणिज्य बैंकको रुपमा बैंकिङ्ग कारोवार सुरु गरेको यस बैंकले हालसम्ममा ३१ शाखा, २५ एटीएम, ९ शाखारहित बैंकिङ्ग र एउटा एक्सटेन्सन् काउन्टरबाट ग्राहकवर्गसमक्ष बैकिङ्ग सेवा प्रदान गर्दै आइरहेको छ ।

