गभर्नर’साप यो कस्तो साक्षरता ? (फोटो फिचर)
वित्तीय साक्षरता अभियानमा सहभागी डा. युवराज खतिवडा
३० फागुन काठमाडौं । विश्व पैसा सप्ताह (ग्लोबल मनी विक) को अवसरमा शनिबार राजधानीमा वित्तीय साक्षरता पदयात्रा गरिएको छ । राष्ट्र बैंकको अायोजनामा गरिएको पदयात्रामा  गभर्नरलगायत बैंकिङ क्षेत्रसँग सम्बन्धित व्यक्ति र विद्यार्थी गरी करिब दुई हजार सहमागी थिए ।
अभियान सकिएपछिको बाल्मीकी विद्यापिठ
बसन्तपुरदेखि सुरु भएको यात्रा भृकुटीमण्डपस्थित बाल्मीकी क्याम्पसको प्रांगणमा समापन गरियो । शैक्षिक योग्यताका हिसाबले निकै उच्च वर्गका व्यक्तिहरु सम्मिलित यात्रा सकिएपछि बाल्मीकी क्याम्पसको प्रांगणमा फोहोरको डुंगुर लाग्यो । सहभागिहरुले जथाभावी प्ले कार्ड, खाजा खाइसकेपछि प्याकेट फाल्दा बाल्मीकी विद्यापिठको टुकुचाको किनारजस्तै देखियो ।
अभियान सिकएपछिको बाल्मीकी विद्यापिठ
आयोजकहरुले फोहोरको व्यवस्थापन नगरेपछि विद्यापिठका पियनले फोहोर टिपेर फाल्नु पर्‍यो । साक्षरता यात्रामा सहभागीहरूलार्इ आफूले गरेको फोहोरको व्यवस्थापन आफैंले गर्नुपर्छ भन्ने ज्ञानको अभाव  भएको देखियो । गभर्नर साप अबदेखि वित्तीय साक्षरता अभियान  सञ्चालन गर्नु अघि सहभागीहरूलार्इ अाफूले गरेको फोहोरको व्यवस्थापन गर्नुपर्छ भनेर सिकाउने कि ?

कार्यक्रमलार्इ सम्बाेधन गर्दै बैंकर्स संघका अध्यक्ष उपेन्द् पाैडेल












