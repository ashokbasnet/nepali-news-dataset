महालक्ष्मी फाइनान्सको शाखा सिमरामा

१ चैत, काठमाडौं । महालक्ष्मी फाइनान्सले सिमरामा शाखा विस्तार गरेको छ । शाखाको फाइनान्स सञ्चालक समिति अध्यक्ष बाबुलाल अग्रवालले उद्घाटन गरे । यो सँगै फाइनान्सका शाखा संख्या ११ पुगेका छन् ।
नयाँ शाखाबाट ग्राहकलाई बैंकिङ सेवाका साथै कृषि तथा विपन्न वर्ग क्षेत्रमा कर्जा विस्तार गर्ने विशेष लक्ष्य राखिएकोे छ ।
बयालिस करोड चुक्ता पूँजी रहेको यस फाइनान्सले विगत १९ वर्षदेखि आफ्ना लगानीकर्तालाई निरन्तर मुनाफा वितरण गर्दै वित्तीय क्षेत्रमा आफ्नो छुट्टै स्थान बनाउन सफल भएको छ ।
करिब २७ हजार भन्दा बढी ग्राहकलाई सेवा पुर्‍याँउदै आएको फाइनान्सले हालसम्म ४ अर्ब १३ करोड रुपैयाँ निक्षेप संकलन गरी ३ अर्ब ४१ करोड रुपैयाँ भन्दा बढी कर्जा प्रवाह गर्न सफल भएको छ ।
पछिल्लो आर्थिक वर्षमा फाइनान्सले १४ करोड रुपैयाँभन्दा बढी सञ्चालन मुनाफा गरेको थियो । चालु आर्थिक वर्षको अर्धवाषिर्क अवधीसम्म ३ करोड ३० लाख सञ्चालन नाफा कमाएको छ ।
कृषि तथा उत्पादनशील क्षेत्र र विपन्न वर्गलाई लक्षित गरी थप नयाँ शाखाहरु खोल्ने लक्ष्य राखेको फाइनान्सले रेमिटान्स सेवासहित एबीबीएस, एसएमएस, एटीएम तथा सेफ डिपोजिट भल्ट जस्ता आधुनिक सेवाहरु प्रदान गर्दै आएको छ ।

