मुक्तिनाथ बैंकले सिभिक बैंक एक्वायर गर्ने
१ चैत काठमाडौं । पोखरामा प्रधान कार्यालय रहेको मुक्तिनाथ विकास बैंकले धादिङको सिभिक डेभलपमेन्ट बैंक एक्वायर -किन्ने) भएको छ । दुई बैंकबीच एक्वायर सम्झौतासमेत भएको छ ।
२०६३ देखि कारोवार सुरु गरेको मुक्तिनाथ र २०६६ देखि सञ्चालन गर्दै आएको सिभिकले एक्वायर सम्झौता भई गत बिहीबार राष्ट्र बैंकमा सैद्धान्तिक सहमतीको लागी निवेदन दिएका छन ।
हाल मुक्तिनाथको कार्यक्षेत्र दश जिल्ला र सिभिक  बैंकको कार्यक्षेत्र एक जिल्ला रहेको छ । संस्था प्राप्ति सम्वन्धी अन्तिम सहमतीपत्रमा हस्ताक्षर गरे पश्चात मुक्तिनाथ विकास बैंकको नामवाट एक रााष्ट्रियस्तरको विकास बैंकको रुपमा कारोवार गर्नेछ ।
मुक्तिनाथ विकास बैंक २०७१/७२ को पुसा मसान्तसम्ममा ५ अर्ब ८६ करोड निक्षेप संकलन गरी ५ अर्ब २१ करोड कर्जा लगानी गरेको छ । यस अवधिमा बैंकले १६ करोड ११ लाख संचालन नाफा कमाएको छ । सिभिक बैंकले ४४ करोड ९ लाख निक्षेप संकलन गरी ३७ करोड ३८ लाख कर्जा लगानी गरेको छ । यस अवधिमा ९० लाख ३० हजार संचालन नाफा कमाएको छ ।
हाल मुक्तिनाथको ५९ करोड ९० लाख २५ हजार चुक्त पूँजी रहेको छ भने सिभिक बैंकको चुक्ता पूँजी ५ करोड रहेको छ । त्यसैगरी,  मुक्तिनाथका आधुनिक बैंकिङ्ग तथा सिमित बैंकिङ्ग कार्यालय गरि कुल ४० वटा शाखा कार्यालयहरु र सिभिक डेभलपमेन्ट बैंकका ८ वटा शाखा तथा अन्य कार्यालयहरु रहेका छन ।

