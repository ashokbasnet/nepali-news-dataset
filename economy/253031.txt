कृषि कर्जाको व्याज अनुदान कार्याान्वयन गर्न राष्ट्र बैंकको निर्देशन
१ चैत काठमाडौं । नेपाल राष्ट्र बैंकले युवा किसानलाई व्याज अनुदान दिनेसम्बन्धी कार्यविधि कार्यान्वयन गर्न बैंक तथा वित्तीय संस्थाहरुलाई निर्देशन दिएको छ ।
आइतबार परिपत्र जारी गर्दै राष्ट्र बैंकले कार्यविधि कार्यान्वयन गराउन निर्देशन दिएको हो ।  राष्ट्र बैंकले गत कात्तिक ११ गते नै कार्यविधि ल्याएको थियो । यो पनि पढ्नुहोस – अबदेखि युवा किसानलाई ऋणको व्याजदर ६ प्रतिशत मात्रै !

मन्त्रीपरिषदले कार्यविधि पारित गरिसकेको भन्दै अर्थ मन्त्रालयले फागुन २५ गते राष्ट्र बैंकलाई पत्राचार गरेको थियो । अर्थको पत्रचार पछि राष्ट्र बैंकले फेरी एकपटक  निर्देशन दिएको हो । यसअघि नै बैंकर्स संघले पनि बैंकहरूलार्इ ६ प्रतिशतमै कृषि कर्जा दिन बैंकर्स संघको सर्कुरल गरिसकेकाे छ ।
यो पनि पढ्नुहोस- ‘सभासद भन्छन -किसानलाई बिनाधितो कर्जा देउ, गभर्नर भन्छन -सकिँदैन’ 
सरकारले तोकिएका क्षेत्रहरुमा युवा किसानलाई प्रदान गरिने कर्जामा ४ प्रतिशत व्याज अनुदान दिने नीति अबलम्बन गरेको हो । कार्यविधि जारी गर्दाको समयलाई आधार मानेर यस्तो कर्जाको व्याजदर १० प्रतिशत बढी हुन नहुने भनिएको छ । जसअनुसार किसानहरुले बैंकबाट ६ प्रतिशत व्याजदरमै ऋण पाउने भएका छन ।
लगानीको अबस्था के छ ? – पाँच वर्षमा साढे तीन गुणाले बढ्यो कृषिमा बैंकको लगानी


