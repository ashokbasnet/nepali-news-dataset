नेपाल बैंकमा आगलागी
२ चैत, मेलम्ची । सिन्धुपाल्चोक जिल्लाको चौतारमा अवस्थित नेपाल बैंक चौतारा शाखामा आज बिहान आगलागी भएको छ ।
बैंकका कर्मचारी बस्ने कोठामा बिहान ग्यासको सिलिन्डर फेर्ने क्रममा रेगुलेटर मिलाउँदा ग्यास चुहावट भई आगलागी भएको हो ।
आगलागीबाट बैंकको फर्निचर, कार्पेट, झ्याल, ढोका गरी रु ५० हजार रकम बराबरको क्षति भएको जिल्ला प्रहरी कार्यालय चौताराका प्रहरी निरीक्षक रुपक खड्काले बताए ।
आगलागीले गर्दा आज नेपाल बैंकको काम ठप्प भएको छ । केहीबेरको आगलागी पछि नेपाल प्रहरी र नेपाली सेनाले उक्त आगो नियन्त्रणमा लिएका थिए । रासस

