साढे ११ अंकले घट्यो नेप्से, १७ करोडको कारोबार
२ चैत काठमाडौं । सोमबार ११.५४ अंकले घटेर नेप्से परिसूचक ७ सय ५९.१४ अंकमा ओर्लिको छ । आइतबार पनि नेप्से ५ अंकले घटेको थियो ।
सोमबारको कारोबारमा होटल समुहबाहेक सबै समुहगत सूचकहरु घटेका छन । होटल समुहको सूचक भने ५.८३ अंकले घटेको छ ।
नेप्सेमा दुई तिहाइ हिस्सा भएको वाणिज्य बैंकको सूचक भने सोमबार ११.१९ अंकले घटेको छ । यो समुहको मात्रै ६ करोड ४१ ल्ाख रुपैयाँको कारोबार भएको नेपाल स्टक एक्सचेञ्जले जनाएको छ ।
त्यसैगरी, विकास बैंक समुहको १२.८६ अंकले, जलविद्युत समुहको १८.०५ अंकले, बीमा समुहको २०.८२ अंबले, वित्त कम्पनी समुहको १.३१ अंकले, उत्पादनमुल समुहको ०.०७ अंकले र अन्य समुहको सूचक १८.७९ अंकले घटेको एक्सेञ्जले जनाएको छ ।
सोमबार १ सय ४० कम्पनीका ४ लाख ५३ हजार कित्ता सेयर १७ करोड १३ लाख रुपैयाँमा किनबेच भएको छ ।

