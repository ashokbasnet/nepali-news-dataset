एभरेष्ट बैंकले सरकारी विद्यालयलाई कम्प्युटर दियो
२ चैत काठमाडौं । एभरेष्ट बैंकले संस्थागत सामाजिक उत्तरदायित्व अन्तर्गत सोमबार सर्लाहीे ग्रामिण इलाकामा रहेको रामसखी मोहित सिहं जनता उच्च माध्यमिक विद्यालयलाई कम्प्युटरहरु सहयोग गरेको छ ।
मुख्य कार्यालय भवनमा भएको एक कार्यक्रममा बैंकका प्रमुख कार्यकारी अधिकृतले विद्यालय ब्यबस्थापन समितिका अध्यक्ष डा. कमलेश्वर कुमार सिन्हालाई उtm कम्प्युटरहरु हस्तान्तरण गरे ।
बैंक सदैव पिछडिएको क्षेत्रमा गुणस्तरीय शिक्षाको लागि सहयोग गर्न प्रतिबद्ध रहेको र यसरी ग्रामिण स्थानमा अवस्थित विद्यालयलाई आवश्यक आधुनिक उपकरणहरु सहयोग गर्न पाउनु खुशिको बिषय रहेको बैंकले जनाएको छ ।
संस्थागत सामाजिक उत्तरदायित्व तर्फ सदैव संवेदनशील रहेको एभरेष्ट बैंकले शिक्षाको साथसाथै स्वास्थ्य, खेलकुद लगायत अन्य आवश्यक क्षेत्रमा पनि सहयोग गर्दै आएको छ ।
बैंकले हाल आफ्ना ५३ वटा शाखाहरु, ५ एक्सटेन्सन काउन्टर, २४ राजस्व संकलन काउन्टर र ८० एटिएमका साथै भारतको नयाँ दिल्ली स्थित आफ्नो सम्पर्क कार्यालयबाट समेत समस्त ग्राहकवर्गमा सेवा पुर्याउदै आएकोछ ।

