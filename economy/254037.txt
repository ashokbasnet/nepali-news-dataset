नेपाल लाइफद्घारा मृत्यु दाबी वापत ५६ लाख भुक्तानी
४ चैत काठमाडौं । नेपाल लाइफ इन्स्योरेन्स कम्पनीले गोरखा बोर्लाङ्ग गाबिस स्वर्गीय डा. धन बहादुर श्रेष्ठकी श्रीमतीलाई ५६ लाख २० हजार रुपैयाँ मृत्यु दाबीवापत भुक्तानी दिएको छ ।
उक्त मृत्यु दाबी रकम कम्पनीका प्रमुख कार्यकारी अधिकृत विवेक झाले मृतककी श्रीमती उषाकुमारी श्रेष्ठलाई प्रदान गरे ।
 दाबीवापतको भुक्तानी लिँदै श्रेष्ठले कम्पनीले भुक्तानी प्रक्रियालाई उच्च प्राथमिकतामा राखी अत्यन्त सहजरुपमा सम्पन्न गरेकोमा खुशी व्यक्त गरिन् ।
बीमितले बीमाङ्क ५० लाख रुपैयाँको बीमाशूल्क बापतबापत दुई किस्ताको  ९ लाख ७२ हजार २ सय ८० रुपैयाँ मात्र कम्पनीमा बुझाएका थिए ।
कम्पनीले उक्त बीमाङ्कमा आर्जित बोनस रकम ६ लाख २० हजार रुपैयाँसमेत थप गरी कुल  ५६ लाख २० रुपैयाँ भुक्तानी गरेको हो । उक्त दावी भुक्तानी नेपाल लाइफ इन्स्योरेन्स कम्पनीको हालसम्मकै सर्वाधीक ठूलो रहेको सीइओ झाले बताए ।

