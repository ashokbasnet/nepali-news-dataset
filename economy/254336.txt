राष्ट्र बैंकको नयाँ गभर्नरका लागि नेपाल, काफ्ले र अधिकारी सिफारिस
४ चैत काठमाडौं । नेपाल राष्ट्र बैंकको आगामी पाँच वर्षे कार्यकालका लागि गभर्नर नियुक्ति गर्न डा. चिरञ्जीबी नेपाल, गोपाल काफ्ले र महाप्रसाद अधिकारीको नाम सिफारिस हुने पक्कापक्की भएको छ ।
अर्थमन्त्री डा. रामशरण महतको संयोजकत्वमा बनेको तीन सदस्यीय गभर्नर सिफारिस समितिले प्रधानमन्त्रीका आर्थिक सल्लाहकार डा. नेपाल र राष्ट्र बैंका डेपुटी गभर्नर काफ्ले र अधिकारीलाई सिफारिस गर्ने भएको अर्थमन्त्रालयको उच्च स्रोतले अनलाइनखबरलाई जानकारी दियो ।
अर्थमन्त्री महतले बुधबार साँझ कांग्रेसका उच्च नेताहरुलाई सिफारिस गरिएका नामबारे जानकारी गराएका छन । सिफारिस समितिमा संस्थापक गभर्नर हिमालय शमशेर जबरा र अर्थशास्त्री पार्थिवेश्वर तिम्सिना थिए ।
सिफारिस समितिको बैठक भोली दिउसो बसेर औपचारिकरुपमा निर्णय गर्नेछ । त्यसपछि बिहीबार नै बस्ने मन्त्रिपरिषदको बैठकले तीनजना मध्ये एक जनालाई गभर्नर गर्नेछ ।  गभर्नर डा. युवराज खतिवडाको चैत ५ गते बिहीबारदेखि नै कार्यकाल सकिँदैछ ।
डा. नेपाल प्रधानमन्त्रीका उम्मेद्वार हुन भने काफ्ले अर्थमन्त्रीका उम्मेद्वार हुन । अधिकारी एमालेनिकट उनी गभर्नर भएकाले उनलार्इ यो सरकारले गभर्नर नियुक्त गर्दैन ।
डा. नेपाल र काफ्ले दुबैजना पाल्पाली हुन । काफ्लेसँग राष्ट्र बैंकमा ३३ वर्ष काम गरेको अनुभव छ भने नेपालसँग धिताेपत्र बाेर्डको अध्यक्ष, उद्याेग वाणिज्य महासंघ, परराष्ट्र मन्त्रालय र प्रधानमन्त्रीको अार्थिक सल्लाहकारका रूपमा काम गरेको अनुभव छ । साथै नेपालसँग २८ वर्ष प्राध्यापन गरको अनुभव पनि छ । ५८ वर्षका काफ्लेले त्रिभुवन विश्व विद्यालय र अष्ट्रेलियाबाट अर्थशास्त्रमा स्नात्तकोत्तरसम्मको अध्ययन पूरा गरेका छन् ।
अर्थमन्त्री महतले पूर्व अर्थसचिव रामेश्वर खनाल र शंकर शर्मामध्ये एक जनालाई बनाउनुपर्ने अडान राख्दै आएका थिए । तर, प्रधानमन्त्रीले भने पहिलो नम्बरमा डा. नेपाल, विश्वम्बर प्याकुरेल र ज्ञानेन्द्र ढुंगानामध्ये एक जनालाई बनाउनुपर्ने बताउँदै आएका थिए । अर्थमन्त्रीका उम्मेद्वारलार्इ प्रधानमन्त्रीले अस्वीकार गरेकाले अर्थमन्त्रीले डेपुटी गभर्नर काफ्लेलार्इ नियुक्त गर्नुपर्ने अडान राखेको स्रोतले अनलार्इनखबरलार्इ जानकारी दियाे ।
कांग्रेस  उपसाभापति रामचन्द्र पौडेलले भने आफ्ना सम्धी एवं अर्थसचिव युवराज भूषाललाई बनाउनुपर्ने जोडदार माग गर्दै आएका थिए । तर, प्रधानमन्त्री र अर्थमन्त्री दुबैजना भूषलप्रति सकरात्मक नदेखिएकाले उनको नाम तीन जनामा पनि सिफारिस नभएको हो ।
सम्बन्धित समाचारहरू

 गभर्नरमा चलखेल: सुमार्गीको पैसादेखि पार्टी सभापतिको दबाबसम्म
प्रधानमन्त्रीले भने- गभर्नर छान्ने निर्णय मै गर्छु, तपाई चुप लाग्नुहोस् 
राष्ट्र बैंकको गभर्नर बन्न १२ भाइको ‘लिगलिगे दौड’


कस्तो गभर्नर चाहन्छन्, राष्ट्र बैंकका कर्मचारी ?



