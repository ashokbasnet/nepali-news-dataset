कसले दियो नयाँ गभर्नरलाई पहिलो बधाई ?
बिहबार साँझ गभर्नर डा. चिरञ्जीबी नेपालको निवासमै पुगेर बधार्इ दिँदै नेपाल स्टक एक्सचेञ्जका महाप्रबन्धक सीताराम थपलिया
६ चैत काठमाडौं । यतिखेरि राष्ट्र बैंकका नवनियुक्त गभर्नर डा. चिरञ्जीबी नेपाललाई बधाई दिनेहरुको लर्को लागेको छ ।
मन्त्रिपरिषदले गभर्नरमा नियुक्ति गर्नासाथ कुसुन्तीस्थित डा. नेपालको निवासमा बैंकर, उद्योगी-व्यवसायी, राष्ट्र बैंकका कर्मचारी, धितोपत्र बोर्ड, नेपाल स्टक एक्सचेञ्जका उच्च कर्मचारी र पत्रकारहरुको भीड लागेको छ ।
नवनियुक्त गभर्नर डा. नेपाललाई पहिलो बधाई कस्ले दियो त ? यो भने चासोको विषय हो । गभर्नरकै प्रत्यासी राष्ट्र बैंकका सिनियर डेपुटी गभर्नर गोपाल काफ्लेले आफूले डा. नेपाललाई पहिलो बधाई दिएको अनलाइनखबरलाई बताए ।
‘नयाँ गभर्नर डा. नेपाललाई पहिलो बधाई दिने व्यक्ति मै हुँ ।’ काफ्लेले भने- बिहीबार बिहान साढे ८ बजे नै मैले उहाँलाई बधाई दिएको थिएँ । काफ्लेका अनुसार बिहीबार बिहान अर्थमन्त्री महत, डा. नेपाल र उनी सँगै थिए । त्यसबेला नै डा. गभर्नर हुने फाइनल भएको र आफूले बधाई दिएको उनले बताए ।
‘मन्त्रिपरिषदको मिटिङ चलिरहेकै बेला अनलाइनखबरमा डा. नेपाल गभर्नरमा नियुक्ति भनेर समाचार आयो अनि तत्काल फोन गरेर पनि बधाई दिएँ ।’ काफ्लेले भने ।
नियुक्तिअघि आफू प्रतिस्पर्धामा रहेपनि अब डा. नेपाललाई पूर्ण सहयोग गर्ने उनले जानकारी दिए । ‘मैले अर्थमन्त्रीलाई पनि प्रतिवद्धता गरिसकेको छु कि अब डा. नेपाललाई सफल र सबल बनाउ लाग्ने छु ।’ उनले भने ।
काफ्लेजस्तै गभर्नरका प्रत्यासीहरु सबैले नवनियुक्त गभर्नरलाई बधाई दिएका छन । सिफारिसमा परेका अर्का डेपुटी गभर्रनर महाप्रसाद अधिकारीले पनि बिहीबार नै म्यासेज पठाएर बधार्इ दिएकाे अनलाइनदबरलार्इ बताए ।
‘नयाँ गभर्नरसापलार्इ धेरै पटक फोन गरेँ, फोन व्यस्त थियो अनि म्यासेज गरेर बधार्इ दिएँ’ अधिकारीले भने । अाफू हिँजाे पनि डा. नेपालको प्रत्यासी नभएको भन्दै अब अाफू डा. नेपाललार्इ सपफल बनाउन लागि पर्ने जानकारी दिए ।
अर्थमन्त्रीको संयोजकत्वमा बनेको गभर्नर सिफारिस कमिटिले डा. नेपालसहित डेपुटी गभर्नरद्धय काफ्ले र अधिकारीलाई पनि गभर्नरका लागि सिफारिस गरेको थियो । आधा दर्जनबढी आकांक्षीहरु सिफारिसमासमेत परेका थिएनन । उनीहरूले पनि बधार्इ दिएको प्रतिक्रिया दिए ।




