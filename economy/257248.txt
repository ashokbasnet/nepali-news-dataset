बैंक तथा वित्तीय संस्थाको वर्गिकरण हटाइने, अब सबैले ‘बैंक’ लेख्न पाउने
११ चैत काठमाडौं । सरकारले बैंक तथा वित्तीय संस्थाको वर्गिकरण हटाउने भएको छ ।  हाल ‘क’, ‘ख’, ‘ग’ र ‘घ’ वर्गमा विभाजन गरिएको वर्गिकरणलाई हटाएर एउटै वर्ग कायम गर्न लागिएको हो ।
अर्थमन्त्रीको संयोजकत्वमा रहको उच्चस्तरीय पाँच वित्तीय क्षेत्र विकास रणनीतिले युनिभर्सल बैंकिङमा जाने भन्दै वर्गिकरण हटाउने प्रस्ताव पारित गरेको छ । 
रणनीति लागू भएपछि बैंक तथा वित्तीय संस्थाको बर्गिकरण हटाइने छ भने बिकास बैंक र फाइनान्स कम्पनीले पनि आˆनो नामको पछाडि बैंक’ लेख्न पाउनेछन् ।
‘पूँजीका आधारमा बित्तिय संस्थाको कारोबार क्षेत्र तोकिन्छ ।’ राष्ट्र बैंक प्रवक्ता डा. मिनबहादुर श्रेष्ठले अनलाईनखबरसँग भने-तर, सवै वित्तीय संस्थाले बैंक लेख्न पाउँछन् ।’
हाल बैंक तथा वित्तीय संस्था ‘क’, ‘ख’, ‘ग’ र ‘घ’ गरी चार वर्गमा विभाजित छन । जसअनुसार ‘क’लाई वाणिज्य बैंक, ‘ख’लाई विकास बैंक, ‘ग’लाई फाइनान्स कम्पनी र’घ’लाई लघुवित्त विकास बैंकमा वर्गिकरण गरिएको छ ।
विकास बैंकहरुको छाता संगठन डेभलपमेन्ट बैंकर्स एसोसिएसन र वित्त कम्पनीहरुको छाता संगठन ‘वित्त कम्पनी संघ’ले विद्यमान वर्गिकरणमा असन्तुष्टि जनाउँदै आएका थिए । सबै संस्थाले बैंक मात्रै लेख्न पाउनुपर्ने उनीहरुको माग छ ।
राष्ट्र बैंकले वित्तीय क्षेत्र विकास रणनीतिको मस्यौदा तयार गर्न सरोकारवालाहरुसँग छलफल गरेको थियो । राष्ट्र बैंकको अनुसन्धान विभागका कार्यकारी निर्देशकसमेत रहेका प्रवक्ता श्रेष्ठ मस्यौदा समितिका संयोजक छन् ।
वित्तीय क्षेत्र विकास रणनीति अर्थमन्त्री अध्यक्ष रहेको उच्चस्तरीय वित्तीय क्षेत्र समन्वय समितिको इकाइ हो ।  उक्त इकाइको संयोजक राष्ट्र बैंकका डेपुटी गभर्नर गोपालप्रसाद काˆले हुन ।
वित्तीय क्षेत्र अन्तर्गत बैंकिङ क्षेत्र, पुँजी बजार, बीमा, सहकारी र गैर बैंकिङ क्षेत्र -नागरीक लगानी कोष, कर्मचारी सञ्चय कोष, कमोडिटि मार्केट र ढुकुटीलगायत) समेटिएको छ ।
रणनीतिको मस्यौदा तयार गर्न विश्व बैंकले पनि सहयोग गरेको छ । विश्व बैंकको तर्फबाट राष्ट्र बैंकका निवर्तमान प्रवक्ता भाष्करमणि ज्ञवाली र लक्ष्मी बैंकका पूर्वसीइओ सुमन जोशी परामर्शदाता छन् ।
यस्तो बन्यो रणनीति
रणनीतिको मस्यौदा वित्तिय क्षेत्रले कसरी देशको कूल ग्राहस्थ उत्पादन -जीडीपी)मा बढीभन्दा बढी  योगदान दिन सक्छन भन्नेमा केन्द्रित रहेको छ ।
विगतमा वित्तिय क्षेत्रको व्यापक विस्तार भए पनि त्यसले जीडीपीमा उल्लेख्य योगदान दिन नसकेको सरकारको निष्कर्ष छ । त्यसैले आगामी दिनमा दिगो विकाससँगै आर्थिक विकासको मूख्य सारथीकारुपमा यो क्षेत्रलाई अघि बढाउने रणनीति तयार गर्न लागिएको हो ।
‘विगतमा वित्तिय क्षेत्रको पर्याप्त विकास हुँदा पनि देशको आर्थिक विकासमा यसको योगदान सन्तोषजनक रहेन ।’ उनले भने- त्यसैले रणनीति वित्तिय क्षेत्रलाई कसरी आर्थिक विकासमा लगाउने भन्नेमा केन्द्रित रहने छ ।’
रणनीतिमा आगामी पाँच वर्षमा कति नेपालीलाई बैंकिङ पहुँचभित्र ल्याउने, कुन-कुन क्षेत्रमा लगानी बढाउने, बैंकका प्रतिशाखा र एटिएमले कति ग्राहकलाई सेवा दिनुपर्ने, वित्तिय सेवा विस्तारका लागि के-कस्ता औजारको प्रयोग गर्नेलगायतका रणनीति तय गरिने छ ।
संस्थाहरुको नेटवर्थ बढाउने र संख्या घटाउनेमा पनि रणनीति केन्द्रित रहने छ । हाल ३० वाणिज्य बैंक, ८० विकास बैंक, ५१ वित्त कम्पनी र ३७ वटा लघुवित्त विकास बैंक सञ्चालनमा छन ।

