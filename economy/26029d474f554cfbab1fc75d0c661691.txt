कर्णाली राजमार्गमा वर्षौंदेखिको एकाधिकार समाप्त

जुम्ला, जेठ ५ । कर्णाली राजमार्गमा २०६४ सालदेखि कर्णाली यातायात व्यवसायी संघले लाद्दै आएको एकाधिकार समाप्त भएको छ ।कर्णाली राजमार्गमा चन्दननाथ यातायात प्रालिले पनि सेवा सुरु गरेपछि वर्षौंदेखिको एकाधिकार समाप्त भएको हो ।नयाँ यातायात कम्पनीलाई राजमार्गमा गाडी चलाउन नदिने भन्दै कर्णाली यातायात व्यवसायी संघमा आबद्ध व्यक्तिहरुले पटक–पटक राजमार्गसमेत बन्द गर्दै आएका थिए ।यातायात व्यवस्था विभागले कर्णाली राजमार्गको पक्कीसडकमा प्रतिकिलोमिटर ३ रुपैयाँ ६५ पैसा र कच्चीसडकमा ५ रुपैयाँ भाडा लिन पाउने व्यवस्था गरेको छ ।
