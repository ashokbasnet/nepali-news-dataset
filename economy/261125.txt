एनआईविएलले गर्जाङ हाइड्रोको सेयर निष्काशन गर्ने
२० चैत काठमाडौं । गर्जाङ उपत्यका हाइड्रो पावर कम्पनी लिमिटेडको  ५ लाख २२ हजार ६ सय कित्ता साधारण शेयर निष्काशनका लागि एनआइबिएल क्यापिटल मार्केट बिक्री प्रबन्धकमा नियुक्त भएको छ ।
सो सम्बन्धी सम्झौतापत्रमा हाइड्रोका तर्फबाट प्रवन्ध संचालक अरुण सुवेदी र एनआइबिएलका तर्फबाट महाप्रवन्धक मेखबहादुर थापाले बिहीबार हस्ताक्षर गरेका छन ।
रामेछाप जिल्लाको चुरे गाविसस्थित चाके खोलाबाट २.८३ मेगावाट विद्युत उत्पादन गर्न लागेको हाइड्रोले यसै आर्थिक वर्षभित्र सर्वसाधारण सेयर जारी गर्ने जनाएको छ ।

