न्युरोडको कर्नर गुँदपाक भण्डारमा फेरी सिलबन्दी

काठमाडौं, पुष ७ – मुद्दाको किनारा नलाग्दै फेरी गुँदपाक बिक्रि गर्न थालेको न्युरोडको कर्नर गुँदपाक भण्डारमा वाणिज्य विभागले फेरी सिलबन्दी गरेको छ । दशैँ अघि नै अनुगमन गर्दा अखाद्य पदार्थ मिसाएर गुँदपाक बनाएको भेटिएपछि विभागले कर्नर गुँदपाक भण्डारमा सिलबन्दी गरि कारबाही प्रकृया अघि बढाएको थियो । 

 

तर केहि दिन अघिदेखि मुद्दाको किनारा नलाग्दै सञ्चालकले फेरी सञ्चालन गर्न थालेपछि आज विभाग, जिल्ला प्रशासन कार्यालय काठमाडौं, खाद्य तथा गुण नियन्त्रण विभाग र उपभोक्ता अधिकारकर्मीको टोलीले छापामारेर सिलबन्दी गरेको वाणिज्य विभागका उपसचिव टिकाप्रसाद भण्डारीले जानकारी दिनुभयो । 

 

कर्नर गुँदपाक भण्डारले गैर खाद्य पदार्थ बेचेको थाहा भएपछि विभागले शुरु गरेको कानुनी कारवाही अझै टुङ्गो लागेको छैन ।
