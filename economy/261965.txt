६ अंकले घट्यो नेप्से, सवा १० करोडको कारोबार
२२ चैत काठमाडौं । साताको पहिलो दिन आइतबार नै ५.८४ अंकले घटेर नेप्से परिसूचक ९३४.३५ अंकमा झरेको छ । आइतबारको कारोबारमा व्यापार समुहबाहेक सबै समुहगत सूचकहरु घटेका छन ।
व्यापार समुहको सूचक भने ३.३ अंकले बढेको छ । वाणिज्य बैंक समुहको सूचक ६.५६ अंकले घटेको छ भने यो समुहको ६ करोड ६० लाख रुपैयाँको सेयर कारोबार भएको छ ।
त्यसैगरी, बीमा समुहको २०.१४ अंकले, होटल समुहको ९.२१ अंकले, जलविद्युत समुहको ५.२१ अंकले, विकास बैंक समुहको ३.१८ अंकले, वित्त कम्पनी समुहको ०.७२ अंकले, अन्य समुहको सूचक ५.८७ अंकले घटेको नेपाल स्टक एक्सचेञ्जले जनाएको छ ।
आइतबारको १ सय १३ कम्पनीका ५ लाख ८९ हजार कित्ता  सेयर १० करोड ३२ लाख रुपैयाँमा किनबेच भए ।

