कुन-कुन बैंकका सीइओको कार्यकाल सकिँदै छ ?

२५ चैत काठमाडौं । निकट भविष्यमै पाँच वटा बैंकमा प्रमुख कार्यकारी अधिकृतको पदावधि सकिँदैछ । ती बैंकहरु हाल कार्यरत सीइओलाई निरन्तरता दिने पक्षमा छैनन भने सीइओहरु पनि संस्था फेर्ने योजनामा छन ।
नविल बैंकः– नविल बैंकका प्रमुख कार्यकारी अधिकृत अनिल ज्ञवालीको कार्यकाल अब दुई महिना मात्रै बाँकी छ । ज्ञवालीको ग्लोबल आइएमइ बैंकमा कुरा भइरहेको समाचार स्रोतहरु बताउँछन ।
ग्लोबल आइएमइ बैंकः- ग्लोवल आईएमई बैंकका प्रमुख कार्यकारी अधिकृत रत्नराज बज्राचार्यको कार्यकाल डेढमहिनामा सकिँदैछ । बज्राचायलाई सनराईज बैंक लैजाने तयारी गरिएको छ । सरराइजले यसअघि कुमार लम्साल, अनलराज भट्टराई लगायतसँग पनि कुरा गरेको थियो ।
एनआइसी एसियाः- एनआइसी एसिया बैंकका सीइओ शशिन जोशीको पनि निकट भविष्यमै सकिँदैछ । उनी १२ वर्षदेखि एकै बैंकमा कार्यरत छन । स्रोतका अनुसार जोशीलाई नविल बैंक लैजाने तयारी गरिएको छ ।
सिद्धार्थ बैंकः- सिद्धार्थ बैंकका प्रमुख कार्यकारी अधिकृत सुरेन्द्र भण्डारीको कार्यकाल पनि निकट भविष्यमै सकिदै छ । हालसम्म उनको कुनैपनि बैंकमा कुरा नभएको  स्रोतहरु बताउँछन ।
एनसीसी बैंकः- एनसीसी बैंकका सीइओ अमृतचरण श्रेष्ठको कार्यकाल पनि आगामी आठ महिनामा सकिँदैछ । विगत १४ महिनादेखि एनसीसी बैंक राष्ट्र बैंकको नियन्त्रणमा छ र आगामी असारसम्म राष्ट्र बैंककै नियन्त्रणमा रहने छ । कार्यकाल बाँकी रहेपनि श्रेष्ठ बैंक छोड्ने मनस्थितिमा रहेको स्रोतको दाबी छ ।

