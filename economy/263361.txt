आईएमइले ल्यायो नयाँ बर्ष अफर- ‘खुशीका तीन दिन’
२६ चैत, काठमाडौं । नयाँ वर्ष २०७२ को पावन उपलक्ष्यमा नेपालकै नम्बर एक मनी ट्रान्सफर कम्पनी आईएमईले ‘खुशीका तीन दिन’ नामक सेवाग्राहीमूखि प्रवर्द्धनात्मक कार्यक्रम ल्याएको छ ।
२०७१चैत्र ३० देखि ०२ वैशाख २०७२ सम्म संचालनमा आउने यो अभियान अर्न्तगत नयाँबर्ष २०७२ को उपलक्ष्यमा सम्पूर्ण सेवाग्राही र शुभचिन्तक सबैैमा सुस्वास्थ्य एवम् उतरोत्तर प्रगतिको कामना गर्दै नयाँ बर्षको क्यालेण्डरसहितका केहि प्रवर्द्धनात्मक समाग्रीहरू देशभर रहेका एजेन्ट प्रतिनिधिमार्फत् सेवाग्राहीलाई उपलब्ध गराइनेछ ।
आफनो स्थापनाकाल देखिनै रेमिटेन्स सेवालाई प्रत्येक नेपालीको पहुँचसम्म पुर्‍याउन प्रतिबद्व आईएमई वैदेशिक रोजगारीमा गएका नेपालीहरुले पठाएको रेमिटेन्स रकमको परिमाणका आधारमा नेपालको नम्बर १ रेमिटेन्स कम्पनीको रुपमा स्थापित छ ।
सेवा शुभारम्भको १४औं वर्षसम्ममा नेपालका प्रमुख शहर तथा शहरोन्मुख ग्रामिण क्षेत्र समेतलाई समेट्ने गरी ७५ जिल्लाका ३२०० भन्दा बढी एजेन्ट/सब-एजेन्ट, ११० आईएमई सेन्टर र विभिन्न बैङ्क तथा वित्तीय संस्थाका शाखामार्फत् विदेशमा कार्यरत नेपालीहरुले दुख गरी कमाएको रकम देशका विभिन्न भूगोलमा रहेका आफन्तको हातमा छिटो, छरितो र सुरक्षित तवरबाट वितरण गर्दै आईरहेको छ ।

