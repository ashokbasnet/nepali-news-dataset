लुम्बीनी इन्स्योरेन्सका सीइअो बरालद्वारा राजिनामा, युनाइटेड इन्स्योरेन्स जाँदै
सीइअो बराल, तस्बीर उनकै: फेसबुकबाट
२६ चैत, काठमाडौं । लुम्बिनी जनरल इन्स्योरेन्सका प्रमुख कार्यकारी अधिकृत शेखर बरालले बिहीबार पदबाट राजिनामा गरेका छन् । सञ्चालक समितिसँग मतभेद भएपछि  चार वर्षे कार्यकाल भए पनि ३३ महिनामै  बरालले राजिनामा दिएका हुन ।
युनाइटेड इन्स्योरेन्सको सीइअोमा आवेदन दिएपछि बरालसँग लुम्बिनीको सञ्चालक समितिले स्पष्टीकरण सोधेको थियो । उनले स्पष्टीकरणसँगै राजिनामापत्र पनि बुझाएका हुन ।
बराललाई सिइओ नियुक्त गर्ने बारे युनाइटेडले बीमा समितिमा  स्वीकृतिका लागि अावेदन दिइसहेको छ ।
युनाइटेड इन्स्योरेन्सले प्रमुख कार्यकारीका लागि सार्वजनिक विज्ञापनमार्फत आवेदन माग गरेको थियो । सीइअो वीरविक्रम रायमाझीले गभर्नरको तयारीका लागि करिब चार महिनाअघि राजिनामा दिएका थिए ।
 सन् १९९० बाट तत्कालिन ग्रिन्डलेज बैंक (अहिलेको स्ट्यान्डर्ड चार्टर्ड) बाट करियर सुरु गरेका बराल त्रिवेणी विकास बैंकका संस्थापक सीइअो हुन । उनीसँग अन्य केही संस्थाहरूमा काम गरेको पनि अनुभव छ ।

