कारोबार परिमाण र नेप्से दुबैमा सुधार

काठमाडौं, जेठ १ । यो साता शेयर बजारमा कारोबार परिमाण र बजार परिसूचक नेप्से दुबैमा सुधार आयो ।कारोबार परिमाण गत साताभन्दा ६६ प्रतिशतले बढ्यो भने नेप्से सूचक गत विहीबारको तुलनामा १८ अंक बराबरले उकालो लाग्यो ।साताको नेप्से परिसूचक पहिलो दिनको तुलनामा ९.२५ अंकले बढेर अन्तिम दिन १४८१.९४ अंकमा पुगेको छ । विहीबारको तुलनामा भने नेप्से १८ अंक बराबरले बढेको हो ।आइतबार एकैदिन साढे ९ अंक बराबरले बढेको थियो ।यो साता नेपाल स्टक एक्सचेन्जमा १४९ कम्पनीहरुको पाँच अर्ब २८ करोड रुपैयाँ बराबरका ४ लाख १५ हजार बराबर कित्ता सेयरहरु खरिद–बिक्री भएको एक्सचेन्जले जनाएको छ ।गत साता १४४ कम्पनीहरुको तीन अर्ब १८ करोड २४ लाख बराबरका ५० लाख ७ हजार बराबर कित्ता सेयरहरु खरिद–बिक्री भएका थिए ।बीमा समूहमा सबैभन्दा उच्च ४ सय २२ अंकको सुधार आयो । होटल समूह पनि २२ अंकले सकारात्मक रह्यो भने वाणिज्य बैंक समूह भने १० अंकले ऋणात्मक रह्यो ।यो साता कारोबार रकम (४६ करोड ६ लाख रुपैयाँ)को आधारमा एनआइसी एसिया बैंक लिमिटेड अग्रस्थानमा रहेको छ ।एनआइसी एसियालाई नेपाल बंगलादेश बैंक, नेपाल बैंक, लाइफ इन्स्योरेन्स कर्पोरेसन अनि सिटिजन्स बैंक इन्टरनेसनलले क्रमशः पच्छ्याउन पुगे ।यो साता नेप्सेमा सहारा विकास बैंक, इन्टरनेसनल डेभलपमेन्ट बैंक, रिलायबल माइक्रोफाइनान्स डेभलपमेन्ट बैंक र सिद्धार्थ बैंकका बोनस शेयर सूचीकृत भएको नेप्सेले जनाएको छ ।
