सानिमा बैंकद्वारा भिसा डलर कार्ड जारी

१ बैशाख, काठमाडौं । सानिमा बैंकले अन्तर्राष्ट्रिय रुपमा प्रयोग गर्न सकिने भिसा डलर डेबिट कार्ड र भिसा डलर ट्राभल कार्ड सञ्चालनमा ल्याएको छ ।
भिसा कार्ड स्वीकृत गर्ने विश्वका जुनसुकै एटिएमबाट नगद झिक्न तथा सामान र सेवा खरिद भुक्तानीका लागि प्रयोग गर्न सकिने बैंकले जनाएको छ ।
बैंकले आफ्ना सम्पूर्ण ३७ शाखाहरुमा एटिएम सञ्चालनमा ल्याएको छ भने अन्य देशका प्रमुख ब्यापारीक स्थानहरुमा पनि छिट्टै एटिएम सञ्चालनमा ल्याउने तयारी गरिरहेको छ ।

