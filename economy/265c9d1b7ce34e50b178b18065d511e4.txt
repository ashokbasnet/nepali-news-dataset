एमआरपी कार्यान्वयन भएको सरकारको दावी

काठमाडौ, असोज ४ – दैनिक उपभोग्य वस्तुमा तोकिएको अधिकतम खुद्रा मूल्य एमआरपीको कार्यान्वयन भएको सरकारले दाबी गरेको छ । व्यापारीले तोकिएको मूल्यभन्दा बढी लिए, नलिएकोबारे अनुगमन पनि भईरहेको र अहिलेसम्म मूल्य सूचीको पालना भईरहेको पाईएको वाणिज्य तथा आपूर्ति व्यवस्थापन विभागका महानिर्देशक नारायणप्रसाद बिडारीले बताउनुभयो ।

 

व्यापारीले बढी भाउ लिएमा बिल सहित नजिकैको प्रहरीचौकी, जिल्ला प्रशासन कार्यालय, वाणिज्य विभागमा सम्पर्क गर्न र उजूरी गर्न विभागले उपभोक्तासँग आग्रह गरेको छ । चाडपर्व नजिकिदै गर्दा दैनिक उपभोग्य वस्तुमा मनलाग्दी भाउ बढाएपछि सरकारले राजत्रमा सूचना निकाली अत्यावश्यक वस्तुको एमआरपी तोकेको हो ।

व्यापारीले मूल्यसूची, व्यवसाय फर्म दर्ता प्रमाणपत्र, नापतौल प्रमाणपत्र, साईनबोर्ड लगायतका प्रमाणपत्र पसलमा राखे नराखेको बारेमा अनुगमन भईरहेको  वाणिज्य विभागको भनाई छ ।
