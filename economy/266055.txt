२०७१ मा दश अर्बको साधारण सेयर

२ बैशाख, काठमाडौं । गत वर्ष सेयर बजारमा लगानी गर्न चाहने लगानीकर्ताहरुले राम्रो अबसर पाए । नेपाल धितोपत्र बोर्डले ०७१मा १८ वटा कम्पनीलाई सर्वसाधारण लगानीकर्ताले लगानी गर्न पाउने १० अर्ब १ करोड रुपैयाँ बराबरका सेयर निष्काशन गर्न अनुमति दिएको छ ।
बोर्डले  १२ वटा बैंक/वित्तीय संस्था, ३ वटा जलविद्युत कम्पनी र ३ वटा इन्भेष्टमेन्ट कम्पनीलाई सेयर निष्काशनका लागि अनुमति दिएको छ ।
त्यसबाहेक कम्पनीहरुले अर्बौं रुपैयाँ बराबरका हकप्रद सेयर र बोनस सेयर वितरण गरेका छन । जसले पुँजी बजारको पुँजीकरणमा उल्लेख्य योगदान दिएको छ ।
नयाँ लगानीको अबसर र नेप्सेको सूचकमा देखिएको वृद्धिले २०७१ सेयर लगानीकर्ताका लागि सुखद नै रहृयो । ठूला बैंक तथा वित्तीय संस्थाहरुको प्राथमिक सेयर नहुँदा पनि यति ठूलो परिणाममा प्राथमिक सेयर आउँदा लगानीकर्तालाई वर्षभरी नै पुँजी बजारले आकर्षण गर्‍यो ।
संविधान बन्ने अपेक्षामा यो वर्ष नेप्सेमा पनि सुधार आयो । वितेका वर्षहरु जस्तो सुधार नआएपनि ०७१को सुधार सन्तोषजनक भएको सेयर विश्लेषक रविन्द्र भट्टराई बताउँछन ।
२०६९ मा ६३ प्रतिशत र २०७० मा ५६ प्रतिशतले बढेको नेप्से ०७१मा भने १४ प्रतिशतले मात्रै बढ्यो । यद्यपि यो वर्ष नेप्से ६ वर्षयताकै उच्च विन्दुमा पुग्यो ।
बोर्डले सर्वसाधारणका लागि सेयर जारी गर्न दिएको स्वीकृति



संस्था
धितोपत्रको प्रकार
रकम रु (हजारमा)


सहारा विकास बैंक
प्राथमिक
६०००


एकता विकास बैंक
प्राथमिक
८००००


लक्ष्मी लघुवित्त
प्राथमिक
३००००


इन्भेष्टमेन्ट बैंक
डिबेञ्चर
७५००००


कालिञ्चोक विकास बैंक
प्राथमिक
१०००


एनएमबि सुलभ इन्भेष्टमेन्ट
म्यूचुअल फण्ड
६०००००


ग्लोबल आइएमइ बैंक
प्राथमिक
३४९५९


एनआइबिएल सम्मृद्धि फण्ड-१
म्यूचुअल फण्ड
८०००००


नेपाल बैंक
प्राथमिक
२४९९४७८


एनएमबि बैंक
डिबेञ्चर
५०००००


सिद्धार्थ बैंक
डिबेञ्चर
५०००००


माथिल्लो तामाकोशी
प्राथमिक
३६००६००


राप्तीभेरी विकास बैंक
प्राथमिक
५०००५


अपी पावर कम्पनी
प्राथमिक
१०००००


लक्ष्मी मुल्य कोष
म्यूचुअल फण्ड
४०००००


जनउत्थान सामुदायिक लघुवित्त विकास बैंक
प्राथमिक
९०००


बरुण हाइड्रो
प्राथमिक
४८६००


जम्मा

१००११०४२



२०७० को अन्तिम दिन ८१७ अंक रहेको नेप्से सूचक ०७१ को अन्तिम दिन ९४८ अंकमा रहृयो । ०७१ साउन महिनामा नेप्से सूचक १०८३ अंकसम्म पुग्यो । यो ६ वर्षयताकै उच्च हो । यसअघि २०६५ भदौ ११ गते नेप्से हालसम्मकै उच्च अर्थात ११७५ अंकमा पुगेको थियो ।
वर्षको सुरुवातमै सहारा विकास बैंकले ६० लाख रुपैयाँ बराबरका प्राथमिक सेयर जारी गर्ने स्वीकृति पायो भने वर्षको अन्तिममा बरुण हाइड्रोले ४ करोड ८६ लाख रुपैयाँ बराबरका साधारण सेयर गर्ने स्वीकृति पायो ।
एकता विकास बैंकले ८ करोड, लक्ष्मी लघुवित्त ३ करोड, इन्भेष्टमेन्ट बैंकलेे ७५ करोडको डिबेञ्चर, कालिञ्चोक विकास बैंकको १० लाख, एनएमबि सुलभ इन्भेष्टमेन्टले ६० करोड, ग्लोब आइएमइ बैंकले साढे ३ करोड, एनआइबिएर सम्मृद्धि फण्डले ८० करोड बराबरको सेयर निष्काशन गर्ने अनुमती पएका छन् ।
यसैगरी, नेपाल बैंकले अढाई अर्ब, एनएमबि बैंकले ५० करोड, सिद्धार्थ बैंकले ५० करोड, माथिल्लो तामाकोशीले ३ अर्ब ६० करोड, राप्तीभेरी ५ करोड, अपि हाइड्रोपावरले १० करोड, लक्ष्मी मुल्यकोषले ४० करोड, जनउत्थान सामुदायिक लघुवित्त विकास बैंकले ९० लाख रुपैयाँको सेयर निष्काशन गर्ने अनुमति पाए ।
बोर्डले स्वीकृती दिएमध्ये अधिकांस कम्पनीहरुले सेयर जारी गरिसकेका छन । तामाकोशीले भने कर्मचारी र स्थाीयबासीका लागि मात्रै सेयर जारी गरेको छ ।

