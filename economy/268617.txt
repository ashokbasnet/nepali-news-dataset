मर्जरका कारण दुर्इ वर्षमा तीन दर्जन सीइअोको जागिर खोसियो
८ वैशाख, काठमाडौं । आर्थिक उदारीकरणपछि सबैभन्दा बढी फस्टाएको वित्तीय सेवामा आकर्षण घट्न थालेको छ । 
राष्ट्र बैंकले मर्जरमा गरेको कडाइका कारण दुर्इ वर्षभित्र करिब तीन दजर्न बैंक तथा वित्तीय संस्थाका प्रमुख कार्यकारी अधिकृत  (सीइअो) ले आफ्नोपद गुमाएका छन । 
बैंक तथा वित्तीय संस्थामा सीईओ पद कर्मचारीले पाउने सबैभन्दा ठूलो जिम्मेवारी हो । राष्ट्र बैंकले मर्जरलाई प्रोत्साहन गर्दै नीति ल्याएपछि अघिल्लो आर्थिक वर्षभित्र ४३ वटा संस्था एक आपसमा गाभिएर १८ वटा बनेका थिए । गत अार्थिक वर्ष र यो वर्षको हालसम्सम डेढ दर्जन संस्था  गाभिएर ९ वटा बन्न सहमति पाइसकेका छन् ।
सबैको संस्थाहरूको मर्जर प्रक्रिया पूरा भएपछि ६१ संस्था घटेर २६ मा झर्नेछन् । जसले सोझो अर्थमा ३५ वटा प्रमुख कार्यकारी अधिकृतको पद रहने छैन । त्यस्तै केही संस्था एक्विजिसन प्रक्रियामा छन ।
सामान्यतया सीइअो ४ वर्षका लागि  नियुक्ति गरिन्छ । तर ,सञ्चालक समितिलार्इ मन परे पुन नविकरण हुन्छ । तर, राष्ट्र बैंकले नै एकै संस्थामा एकै सञ्चालक र सीइअो दुर्इ कार्यकालभन्दा बढी हुन नहुने व्यवस्था गरेको छ ।
मर्जरको क्रम बढेपछि रोजगारिका लागि मुख्य अाकर्षण रहेको बैंकिंग क्षेत्रमा नयाँ जागिर खुल्ने क्रम पनि घट्न थालेको छ । 


