बैंक अफ काठमाण्डूको नाफा ३५ प्रतिशतले बढ्यो

 ९ वैशाख काठमाडौं । बैंक अफ काठमाण्डू (बिओके)ले चालू आर्थिक वर्षको चैत मसान्तसम्ममा ४८ करोड ४ लाख रुपैयाँ खुद नाफा कमाएको छ । यो नाफा गत वर्षको यसै अवधिको भन्दा ३५.३३ प्रतिशतले बढी हो ।
 यो चैत मसान्तमा बैंकले १ अर्ब ४ करोड रुपैयाँ खुद व्याज आम्दानी गरेको छ । गत वर्षको यसै अवधिको भन्दा १६ करोड २० लाख रुपैयाँले धेरै हो ।
 चैत मसान्तमा बैंकले ३७ अर्ब ८६ करोड रुपैयाँ निक्षेप संकलन गरी २९ अर्ब ६७ करोड रुपैयाँ कर्जा प्रवाह गरेको छ । गत वर्षको यसै अवधिमा बैंकले ३२ अर्ब ८६ करोड रुपैयाँ निक्षेप संकलन गरी २६ अर्ब १० करोड रुपैयाँ कर्जा प्रवाह गरेको थियो ।
 यो चैतमा कूल कर्जामा निस्कक्रीय कर्जाको अनुपात १.५२ प्रतिशत  छ गत वर्षको यसै अवधिमा यस्तो अनुपात १.०८ प्रतिशत थियो । बैंकको कर्जा निक्षेप अनुपात (सीडी रेसियो) ७७.७१ प्रतिशत छ । त्यस्तै, बैंकको वाषिर्क प्रतिसेयर आम्दानी ३०.२१ रुपैयाँ छ भने प्रतिसेयर नेटवर्थ १९० रुपैयाँ ३ पैसा छ ।

