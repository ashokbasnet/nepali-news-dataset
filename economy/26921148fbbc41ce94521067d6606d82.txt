सुनको भाउ बढ्यो

काठमाडौं, कात्तिक १० - सुनको भाउ बढेको छ ।
गत शुक्रबार तोलाको ५६ हजार ६ सय रुपैयाँमा कारोबार भएकोमा आइतबार तोलामा दुई सय रुपैंया बढेर ५६ हजार ८ सय रुपैयाँ कायम भएको नेपाल सुनचाँदी व्यवसायी महासंघले जनाएको छ ।
भाउ बढेपनि सुनको कारोबार बढेको व्यवसायीहरुले बताएका छन् । अहिले दैनिक ३० किलो हाराहारीमा बिक्री भईरहेको सुनको कारोबार भोलिदेखि अझै बढ्ने सुनव्यवसायी तेजरत्न शाक्यले बताउनुभयो ।
चाँदीको भाउ भने केही दिन यता तोलाको ९ सय ५० रुपैयाँ कायम छ । चाँदीको कारोबार अहिले निकै बढेको व्यवसायीहरुको भनाई छ ।
तिहारका लागि गणेश लक्ष्मीको मूर्ति, सिक्का, दियो, कलशलगायतका चाँदीबाट बनेका सामानको माग धेरै हुँदा दैनिक १ सय किलो भन्दा बढी चाँदी बिक्री भएको छ । यो हप्ता कारोबार अझै बढ्ने व्यवसायीको भनाई छ ।
