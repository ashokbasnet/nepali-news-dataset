सिजन सकिन लाग्दा उखुको मूल्य निर्धारण

काठमाडौं, चैत १३ – सरकार आफैंले उखुको मूल्य निर्धारण गरेको छ । चिनी उद्योगी र किसानबीच सहमति नभएपछि सरकारले चिनीको मूल्य प्रतिक्विन्टल ४ सय ६१ रुपैंया तोकेको हो । उद्योगमन्त्रालयका प्रवक्ता यामकुमारी खतिवडाका अनुसार कृषि विकास मन्त्रालय, चिनी उत्पादक सङ्घ र उखु उत्पादक सङ्घलगायत सरोकारवालासँगको सल्लाहमा मूल्य निर्धारण गरिएको हो ।    
मन्त्रालयले  चिनी उत्पादक सङ्घ र उखु उत्पादक सङ्घ संबद्ध व्यक्तिलाई तोकिएको मूल्यमा मात्रै उखु खरिद र बिक्री गर्न आह्वान गरेको छ । उखुको सिजन सकिनै लाग्दा मूल्य निर्धारण हुँदा किसानलाई खासै राहत नहुने भएको छ । त्यसमाथि उद्योगीले अहिले निर्धारण भएको मूल्य पनि धेरै भएकोले मान्न नसकिने बताएका छन् ।
