उखु खेतमा आगो लागेर दुई लाखको क्षति

रौतहट, माघ १ - रौतहटको गेडहीगुठी गाविसको एक किसानको उखु खेतमा आगो लाग्दा तीन लाख रुपैयाँ बराबरको क्षति भएको छ । 

गेडहीगुठी वार्ड नं. ३ का मणिलाल सहनीको १५ कठ्ठा खेतमा सोमवार विहान आगो लागेको स्थानीय कृष्ण सहनीले बताउनुभयो । आगो कसरी लागेको भन्ने थाहा हुन सकेको छैन ।

एक वर्ष लगाएर उब्जाएको उखुमा अचानक आगो लागेर सखाप भएर ठूलो क्षति भएको किसान मणिलाल सहनीले बताउनुभयो ।
