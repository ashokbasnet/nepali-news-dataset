सिन्धुपाल्चोकका पीडितलार्इ आइएमई मनि एक्स्प्रेसको राहत सामाग्री
२१ वैशाख, काठमाडौं । आइएमई इन्टरनेशनल मनि एक्स्प्रेसले भूकम्प प्रभावित जिल्लाहरुमा राहत सामाग्रीहरु वितरण सुरू गरेको छ । कम्पनीले सिन्धुपाल्चोक जिल्लामा ८ हजार ४ सय केजी चामल, ५ सय थान कम्बल, सय कार्टुन चाउचाउ र टर्च लाइट वितरण गर्‍यो ।

यसैगरी सिन्धुपाल्चोक जिल्लाकै माझीगाउँका पनि अाइएमर्इले राहत सामाग्री वितरण गरेको छ । माझीगाउँका दुईसय बढी भूकम्प पीडित परिवारलाई आइएमईका कार्यकारी अध्यक्ष चन्द्रप्रसाद ढकाल र कार्यकारी निर्देशक हेमराज ढकाल सम्मिलित टोलीले ५ हजार ८ सय केजी चामल र २ सय थान कम्बल वितरण गरेको छ ।

कम्पनीले मेलम्चीस्थित सैनिक इलाका (भिमकाली गुल्म)मा गई शिखरपुर गाविसका पीडित परिवारहरुका लागि मेजर प्रेम हमाल तथा प्रहरी निरिक्षक चन्द्रबहादुर थापालाई २ हजार ६ सय केजी चामल, तीनसय वटा कम्बल, चाउचाउ र टर्च लाइट हस्तान्तरणा गरेको छ ।
यस्तो सहयोगलार्इ कम्पनीले आगामी दिनमा पनि निरन्तरता दिने जनाएको छ । कम्पनीले थप राहत वितरणका लागि अन्य भूकम्प प्रभावित क्षेत्रहरुमा पुग्ने जनाएको छ । आइएमईका कार्यकारी अध्यक्ष र निर्देशक ढकालद्धयले आइएमई भूकम्प पीडित राहत कोषमा २ करोड रुपैयाँ जम्मा गरिसकेका छन् ।

