भूकम्प पीडितलाई हिमालयन बैंकको १ करोड राहत
२५ वैशाख, काठमाडौं । हिमालयन बैंकले भूकम्प पीडितको उद्दार तथा राहतका लागि १ करोड रुपैयाँ आर्थिक सहायता दिने निर्णय गरेको छ । उक्त रकम प्रधानमन्त्री दैवी प्रकोप उद्दार कोषमा जम्मा गरिने बैंकले जनाएको छ ।
त्यसैगरी, १० लाख मूल्यका हजार वटा सौर्य बत्ती भूकम्प पिडितहरुलाई प्रदान गर्ने निर्णय गरेको बैंकका जनसम्पर्क अधिकृत शितल कोइरालाले जानकारी दिए ।
त्यस्तै, बैंककोे साझेदार हविब बैंक पाकिस्तानले पनि भूकम्प पिडितहरुको सहयोगार्थ १ करोड प्रधानमन्त्री राहत कोषमा प्रदान गर्ने प्रतिबद्धता जनाएको कोइरालाले बताए ।

