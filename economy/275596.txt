कालमोचन मन्दिरको सरसफाईमा ग्लोबल बैंक

२७ वैशाख, काठमाडौं । ग्लोबल आइएमई बैंकले भुकम्पले भत्किएको थापाथलीस्थित कालमोचन मन्दिर परिसरको सरसफाई गरेको छ । बैंकका निमित्त प्रमुख कार्यकारी अधिकृत जनक शर्मा पौड्यालको अगुवाईमा दुई सय बढी कर्मचारीहरु मन्दिर सरसफाइमा जुटेका थिए ।
व्यवसायीक सामाजिक उत्तरदायित्वअन्तर्गत बैंकले भुकम्पबाट पीडितलाई एक करोड ५० लाख रुपैयाँ प्रदान गर्ने निर्णय गरेको छ । जसमध्ये ५० लाख रुपैयाँ प्रधानमन्त्री राहत कोषमा प्रदान गरिसकेको छ ।
बाँकी रकमध्येबाट बैंकले काठमाडौंको साङ्ले खोला, फुटुङ र नाङ्लेभारेका तीन परिवारलाई खाद्यन्न, त्रिपाल, साबुन लगायतका राहत सामाग्री वितरण गरेको छ ।
बाँकी रकमबाट भुकम्पका कारण बढी प्रभावित ५ जिल्लामा एक/एक विद्यालय भवन पुर्ननिर्माण गरिदिने बैंकले जनाएको छ ।

