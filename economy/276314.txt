भूकम्प पीडितलाई बीमा समितिको एक करोड राहत
२९ वैशाख, काठमाडौं । महाभूकम्पका पीडितलाई बीमा क्षेत्रको नियामक निकाय बीमा समितिले एक करोड रुपैयाँ राहत दिएको छ ।
चार लाख ४६ हजार ४ सय ९५ रुपैयाँ बीमा समितिका कर्मचारीहरुबाट र बाँकी रकम समितिबाट गरी एक करोड रुपैयाँ राहत प्रधानमन्त्री दैवी प्रकोप उद्दार कोषमा जम्मा गरेको को समितिका निर्देशक श्रीमान कार्कीले जानकारी दिए ।
समितिका अध्यक्ष, निर्देशक, विज्ञ र उपनिर्देशले एक-एक महिनाको तलब राहतस्वरुप दिएका छन । त्यसैगरी, सहायक निर्देशकले ७ दिनको, सहायक प्रथमले ५ दिनको र कार्यालय सहयोगी तथा सवारी चालकले ३ दिनको तलब दिएको समितिले जनाएको छ ।

