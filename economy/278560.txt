बीमा कम्पनीसँग भूकम्प पीडितका १० हजार दाबी
४ जेठ, काठमाडौं । भूकम्पका पीडीतहरुले बीमा कम्पनीहरुसँग भुक्तानीका लागि १० हजार वटा दाबी गरेका छन । तर, कति रकम बराबरको दाबी परेको भन्ने यकिन नभएको बीमा समितिका निर्देशक श्रीमान कार्कीले अनलाइनखबरलाई जानकारी दिए ।
‘अहिलेसम्म भूकम्पसँग सबन्धित करि १० हजार दाबी परेका छन ।’ कार्कीले भने- तर, के कति रकम बराबरको दाबी परेको छ भन्ने यकिन भइसकेको छैन । भूकम्पसँग सम्बन्धित अर्बौ रुपैयाँ दाबी पर्नसक्ने उनले जानकारी दिए ।
निर्जीबन बीमा कम्पनीको तुलनामा जीबन बीमा कम्पनीमा न्यून मात्रै दाबी भुक्तानी परेका छन । मुलुकमा ९ जीबन र १७ निर्जबन बीमा कम्पनी छन ।
समितिले भूकम्पसँग सम्बन्धित भुक्तानीका लागि गरिएको दाबीको सरल प्रक्रियाबाट भुक्तानी दिन कम्पनीहरुलाई परिपत्र गरिसकेको छ ।
‘हामीले यसअघि नै अन्य दाबीलाई थाती राखेर भूकम्पसँग सम्बन्ध्ित दाबीको भुक्तानी प्रक्रिया सरल र छिटो अघि बढाउन निर्देश्न दिइसकेका छौं ।’ कार्कीले भने ।
यतिखेर सर्भेयरले क्षतिको यकिन तथ्यांक संकलन र मुल्यांकन गरिरहेका छन । सर्भेयरको प्रतिवेदन पछि भुक्तानी प्रक्रिया अघि बढ्ने उनले जानकारी दिए ।
कम्पनीहरुले आफूले मात्रै जोखिम नराखेर ठूलो हिस्सा पुनर्बीमा कम्पनीलाई दिएको हुनाले भूकम्पबाट उत्पन्न जोखिमको क्षति तिर्न नेपाली बीमा कम्पनीहरु सक्षम रहेको पुनर्बीमा कम्पनीका प्रमुख कार्यकारी अधिकृत रमेश लम्सालले जानकारी दिए ।

