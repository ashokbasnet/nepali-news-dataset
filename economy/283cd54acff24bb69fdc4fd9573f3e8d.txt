पेट्रोलियम पदार्थमा यसरी ठगिन्छन् उपभोक्ता

भरत खड्का/ उज्यालो । उदयपर, चैत ३० – उदयपुरको कटारी बजारमा रहेको राजेश ट्रेड सेन्टरले मापदण्ड भन्दा कम पेट्रोल र डिजल विक्रि वितरण गर्दे आएको रहस्य खुलेको छ । बिहीबार वाणिज्य विभागबाट आएको अनुगमन टोलीलले छड्के चेकिङको क्रममा यस्तो रहस्य खुलेको हो ।

 

पेट्रोल र डिजेल बिक्री वितरण गर्दे आएको ट्रेड सेन्टरले प्रति ५ लिटरमा एक सय मिलिलिटर घटाएर बेचेको वाणिज्य विभागका उप—सचिव टिकाप्रसाद भण्डारीले जानकारी दिनुभयो । मापदण्ड विपरित तेल बिक्री गरेको भन्दै अनुगमन टोलीले पम्प शिलबन्दी गरेको भण्डारीले जानकारी दिनुभयो ।

मापदण्ड भन्दा कम तेल बिक्री गरेर पम्पले उपभोक्तालाई ठगेको भन्दै सञ्चालकमाथि कारवाही हुने उपभोक्ता राष्ट्रिय मञ्चका अधिकृत प्रेमराज महर्जनले बताउनुभयो ।
