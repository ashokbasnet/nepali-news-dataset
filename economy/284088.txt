सेयरमा भूकम्पको प्रभाव सकियो, मंगलबार साढे ११ अंकको वृद्धि
१९ जेठ, काठमाडौं । गत साता ९६ घटेको नेप्से यो साताको तीन दिनमै सूचक ६० अंकभन्दा बढीले बढेको छ । मंगलबार साढे ११ अंकले बढेर नेप्से सूचक ९ सय २ अंकमा पुगेको छ ।
सेयर बजारका लगानीकर्ताहरुको आत्मविश्वास फर्किएपछि सेयर बजारमा सुधार आएको सेयर विश्लेषक रविन्द्र भट्टराई बताउँछन् ।
मंगलबार नेपाल स्टक एक्सचेञ्जमा १ सय ५ कम्पनीका ५ लाख ५० हजार कित्ता सेयर २४ करोड ६३ ला खरुपैयाँमा किनबेच भएका छन् ।
पुँजी बजारमा दुईतिहाई हिस्सा रहेको वाणिज्य बैंक समुहको सूचक ९ अंकले बढेर ७ सय ८३ अंकमा पुगेको छ । मंगलबार यो समूहको मात्रै १५ करोड २७ लाख रुपैयाँको सेयर किनबेच भयो ।
त्यसैगरी, बीमा समूहको सूचक १ सय ७० अंकले बढेको छ । व्यापार समूहको ९ अंकले, विकास बै.क समूहको २ अंकले, जलविद्युत समुहको ४ अंकले र अन्य समूहको सूचक साढे तीन अंकले बढेका छन ।
मंगलबारको कारोबारमा वित्त कम्पनी समुहको सूचक भने झिनो अर्थात एक अंकभन्दा कमले घटेको छ । यो दिन पनि होटल समुहको सेयरको किनबेच भएन ।

