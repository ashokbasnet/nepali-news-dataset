फाइनान्स ठग्ने खत्री प्रहरीको फन्दामा
२० जेठ, काठमाडौं । मर्चेन्ट बैंकिङ्ग एण्ड फाइनान्स लिमिटेडको ऋण दूरुपयोग गर्ने नबराज खत्रीलार्इ नेपाल प्रहरीको केन्द्रीय अनुसन्धान व्यूरो (सीअाइबी)ले पक्राउ गरेको छ । पाटन पुनरावेदन अदालतले ६ करोड ५० लाख रुपैयाँ जरिवाना र तीन बर्ष कैदको फैसला गरेपनि उनी फरार थिए ।
पक्राउ परेका खत्रीलाई प्रहरीको केन्द्रीय अनुसन्धान ब्यूरोले  काठमाण्डौं जिल्ला अदालतमा पेश गरेको छ । उनले न्यू सौजन्य हार्डवेयर खडा गरी क्यापिटल मर्चेन्ट बैंकिङ्ग एण्ड फाइनान्सबाट व्यापारिक परियोजनाका लागि कर्जा लिए पनि परियोजना सञ्चालन नगरी ऋण दूरुपयोग गरेका थिए ।

