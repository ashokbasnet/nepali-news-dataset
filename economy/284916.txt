किर्ते गरी ठगी गर्ने सीताराम प्रसाईसहित तीन पक्राउ
२१ जेठ, काठमाडौं । किर्ते गरी ठगी गरेको अभियोगमा तत्कालीन घरेलु तथा साना उद्योग विकास बैंकका कार्यकारी अध्यक्ष सीताराम प्रसाई, महाप्रबन्धक तुलसी उप्रेती र कर्जा प्रमुख कञ्चन पराजुलीलाई प्रहरीले पक्राउ गरेको छ ।
अभियुक्तहरुलाई बिहीबार उनीहरुकै घरबाट पक्राउ गरिएको महानगरीय प्रहरी परिसरका हनुमानढोकाका प्रहरी प्रहरी उपरिक्षक विश्वनाथ पोखरेलले अनलाइनखबरलाई जानकारी दिए ।
उनीहरु पदमा रहँदा बैंकबाट प्रवाह गरिएको कर्जाको नक्कली धितो मुल्यांकन गरी संस्थालाई २ करोड ८० ला खरुपैयाँ नोक्सानी पुर्‍याएको उजुरीका आधारमा पक्राउ गरिएको पोखरेलले बताए ।
प्रहरीले बिहीबार नै अभियुक्तहरुलाई काठमाडौं जिल्ला अदालतमा पेस गरेको छ । अदालतले साद दिनका लागि म्याद थप गरेको छ ।
तत्कालीन घरेलु तथा साना उद्योग विकास बैंक नाम परिवर्तन भएर मनकामना डेभलपमेन्ट बैंक हुँदै हाल यति डेभलपमेन्ट बैंकको नामबाट सञ्चालनमा छ ।

