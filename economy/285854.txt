एनएमबि बैंकमा पाथिभरा, भृकुटी र प्रुडेन्सियल गाभ्ने प्रस्ताव पारित
२५ जेठ, काठमाडौं । एनएमबि बैंकको विषेश साधारणसभाले पाथिभरा विकास बैंक लिमिटेड, भृकुटी डेभलपमेन्ट बैंक लिमिटेड र प्रुडेन्सियल फाइनान्स कम्पनी लिमिटेड गाभिनेसम्बन्धी प्रस्ताव पारित भएको छ ।

पूर्वाञ्चल क्षेत्रमा आफ्नो बर्चस्व कायम गर्न सफल बैंकको रुपमा परिचित पाथिभरा विकास बैंक., पश्चिमाञ्चल क्षेत्रमा आफ्नो एक अलगै पहिचान बनाउन सफल भएको भृकुटी विकास बैंक र पूँजीगत आधार बलियो रहेको राष्ट्रिय स्तरको प्रुडेन्सियल फाइनान्सलाई बैंकमा गाभ्ने गरी साधारण सभामा पेश गरेको प्रस्ताव साधारण सभाबाट सर्वसम्मतीले पारित गरेको हो ।
बैंकको पूँजीगत आधार सुदृढ गरी प्रतिस्पर्धात्मक क्षमताको विकास गर्ने उद्देश्यले बैंकले बजारको पहुँचलाई बढाउन र पूँजीको आधारलाई बृद्धि गर्नका लागि मर्जरको आवश्यकता रहेको बैंकका प्रमुख कार्यकारी अधिकृत उपेन्द्र पौडेलले बताए ।
क्लीन इनर्जी डेभलपमेन्ट बैंकसंगको मर्जर पवि|mयालाई समेत बैंकले निरन्तरता दिदै मर्जर प्रक्रिया अगाडी बढाउने निर्णय समेत उक्त सभाले गरेकोछ । यस मर्जरबाट बैंकको समग्र विकासमा टेवा पुग्नेछ र भविष्यमा नेपालकै अग्रणी बैंकहरुको सूचीमा एनएमवि बैंक पनि पुग्नेछ भन्ने विश्वास लिइएको छ ।

