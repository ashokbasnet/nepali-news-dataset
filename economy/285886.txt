प्रभू बैंकले ल्यायो दुर्इ मुद्दति खाता, के छ आकर्षण ?
२५ जेठ, काठमाडौं । वर्तमान बजारको मागलाई मध्यनजर गर्दै प्रभु बैंकले आकर्षक व्याज दिने दुई नयाँ मुद्दति खाता सञ्चालनमा ल्याएको छ । बैंकले उन्नतशील र आदर्श मुद्दति खाता सञ्चालनमा ल्याएको हो । उक्त योजनामा सहभागि ग्राहकले अधिकतम् लाभ लिनसक्ने बैंकले जनाएको छ ।
उन्नतशील मुद्दति योजना
न्यूनतम १ लाख रुपैयाँमा व्यक्ति, र्फम तथा कम्पनीद्धारा खाता खोल्न सकिने यस खातामा अधिकतम वाषिर्क ७.५ प्रतिशत व्याज प्रदान गर्ने बैंकले जनाएको छ । क्रेडिट कार्ड सुविधा प्राप्त गर्न सकिने, खातामा जम्मा गरेको रकमको २५ प्रतिशतसम्म रकम कुनैपनि समयमा निःशुल्क झिकी पुनः सोहि खातामा राख्न सकिने छ । त्यसैगरी मोवाइल बैंकिङ्ग, एटिएम कार्ड र ई बैंकिङ्ग सेवा निशुल्क उपलब्ध हुनुका साथै, उपभोक्ता कर्जा सेवा शुल्क,लकर सुविधा र रेमिटान्स कारोबारमा लाग्ने शुल्कमा ५० प्रतिशतसम्मको छुट हुने बैंकले जनाएको छ ।
आदर्श मुद्दति योजना
५५ वर्षभन्दा माथिको उमेर भएका व्यक्तिहरुद्धारा न्युनतम १० हजार रुपैयाँ मौज्दातमा खोल्न मा खाता खोल्न सकिने, अधिकतम वाषिर्क ७.५५ प्रतिशत व्याजदर प्राप्त गर्न सकिने छ । त्यस्तै, मुद्दती अवधिको एक चौथाई अवधि पुरा गरेपछि कुनै पनि बेला पाकेको ब्याज सहित सम्पुर्ण साँवा झिक्न सकिने, निःशुल्क मोवाइल बैंकिङ्ग, एटिएम कार्ड र ई बैंकिङ्ग सेवा उपलब्ध हुनुका साथै रेमिटान्स कारोबारमा लाग्ने शुल्कमा ५० प्रतिशतसम्मको छुट हुने बैंकले जनाएको छ ।
दुबै खातामा ५ लाख वा सोभन्दा माथिको मुद्दति निक्षेपमा एउटा डिसहोम उपकरण वा उक्त उपकरणको मुल्य बराबरको डिस होम रिचार्ज भौचर निशुल्क उपलब्ध गराइने बैंकद्धारा जारी विज्ञप्तीमा उल्लेख छ । 


