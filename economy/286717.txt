अब सबै कारोबारको नियमन राष्ट्र बैंकले गर्ने
२७ जेठ । नेपालमा हुने सवै प्रकारको भूक्तानीको नियमना राष्ट्र बैंकले गर्ने भएको छ । यसका लागि केन्द्रय बैंकले भुक्तानी तथा फछ्र्योट विनियमावली स्वीकृत गरेर अनुगमनका लागि छुट्टै विभाग खोल्ने तयारी गरेको छ ।
राष्ट्र बैंक संचालक समितिले भुक्तानी तथा फछ्र्योट विनियमावली स्वीकृत गरिसकेको छ । बिनियमावलीमा सवै भुक्तानी प्रक्रियालाई एकद्धार गर्ने र त्यसको नियमन नेपाल राष्ट्र बैंकले गर्ने ब्यवस्था उल्लेख गिरएकाे छ ।
संचालक समितिवाट पारित भएको बिनियमावलीमा गभर्नरको हस्ताक्षर हुन बाँकी रहेको राष्ट्र बैंकका उच्च अधिकारीले अनलार्इनखबरलार्इ जानकारी दिए ।
विनियमावलीमा सवै प्रकारको भुक्तानीलाई केन्द्रीय बैंकको निगरानीवाट गर्ने प्रस्ताव छ । बैंकिङ्ग प्रणालीवाट हुने भुक्तानीको निगरानी गर्नको ‘नेसनल गेट वे’को रुपमा राष्ट्र बैंकभित्र स्थापना हुने भुक्तानी तथा फछ्र्योट विभागले काम गर्ने छ ।
विनियमावली कार्यान्वयनमा आएपछि अहिले संचालनमा रहेका विभिन्न प्रकारका भुक्तानी प्रक्रियालाई एकिकृत हुनेछ । विभिन्न प्रकारका कार्डवाट हुने भुक्तानी, बैंकिङ्ग प्रणालीका अन्य माध्यमवाट हुने भुक्तानी तथा विभिन्न प्रकारका बस्तु तथा सेवा उपभोग गरे वापत तिर्नुपर्ने शुल्कलाई नेसनल गेट वे मार्फत राष्ट्र बैंक नियमन र अनुगमन गर्ने छ ।
 नेपालमा भएको कुनै ब्यक्तिले विदेशवाट विभिन्न बैंक मार्फत सानो–सानो मात्रामा पटक–पटक गरी रकम झिकाउदा त्यस्तो रकमको नियमन गर्न अप्ठेरो हुने गरेको छ । तर यस्तो विनियमावली कार्यान्वयनमा आएपछि कुन ब्यक्तिको लागि कुन देशवाट कुन बैंकमा कति रकम आयो भन्ने ‘ट्रयाक’ गर्न सजिलो हुनेछ ।


