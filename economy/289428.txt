क्रिकेटर केसीलाई ओम फाइनान्सले जागिर दियो
२ असार काठमाडौं । पोखरामा मूख्य कार्यालय रहेको ओम फाईनान्सले नेपाली क्रिकेट राष्ट्रिय टोलिका खेलाडी करन केसीलाई कर्मचारीमा नियुक्ति गरेको छ । हाल अन्तराष्टिय्र खेलको लागि विदेशमा रहेका केसीलाई ‘प्रतिनिधि अधिकृत’ पदमा नियुक्ति गरिएको फाईनान्सका प्रमुख कार्यकारी अधिकृत बुद्धि मल्लले जानकारी दिए ।
२३ बर्षे केसीले सन् २०१५ को डिभिजन २ मा नेपालको तर्फबाट खेल्दै ६ खेलमा १४३ रन खर्चेर ९ विकेट लिएका थिए ।
उनको ईकोनोमि रेट ३.३१, औसत १५.८८ र क्यानाडा बिरुद्ध २६ रन खर्चेर ५ विकेटको उत्कृष्ट प्रदर्शन रहेको थियो भने हालैकोे हिमाञ्चल प्रदेश भ्रमणमा रहेको नेपाली टोलीको ३ अभ्यास खेलमा ४ विकेट लिएका थिए ।

