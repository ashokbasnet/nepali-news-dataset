बैतडीमा ग्लोबल आइएमइ बैंकको शाखारहित बैंकिङ
 
३ असार, काठमाडौं । ग्लोबल आइएमई बैंक र सक्षम एक्सेस टु फाइनान्स कार्यक्रमको सहकार्यमा ग्लोबल आइएमई बैंकले बिहिबारदेखि बैंतडीको देहिमाण्डु र सलेना गाविसमा एकै दिन शाखारहित बैंकिङ सेवा सुरु गरेको छ ।
बैतडी जिल्लाको देहिमाण्डुमा खोलिएको सेवाको देहिमाण्डु बजार व्यवस्थापन समितिका अध्यक्ष तेज बहादुर बोहोराले र सलेनामा खोलिएको सेवाको सलेना गाविसका सचिव कुबेर बहादुर चन्दले उद्धघाटन गरे ।
बैंकिङ सेवा उपभोग गर्न टाढा सम्म धाउनुपर्ने बाध्यतालाई मध्यनजर गर्दै ग्लोबल आइएमई बैंकले शाखारहित बैंकिङ्ग सेवा सञ्चालन गरेपछि सलेना र देहिमाण्डुका स्थानिय बासिन्दाले घरदैलोबाटैे सेवा प्राप्त गर्न पाएकोमा खुसी व्यक्त गरे ।
बैंकले देहिमाण्डुमा सुरु गरेको सेवा सञ्चालनका लागि सूर्य कुमार बोहोरा ज्यू र सलेनामा सुरु गरेको सेवाको लागि स्थानिय प्रकाश जोशी ज्यूलाई व्यवसायीक प्रतिनिधि नियुक्त गरेको छ ।
बैंकको शाखारहित बैंकिङ्ग सेवामा पैसा जम्मा गर्नेे, भुक्तानी गर्ने, मोवाईल रिर्चाज गर्ने तथा आफ्नो खाताबाट अरुको खातामा पैसा ट्रान्सफर गर्ने लागायतका सुबिधा रहेका छन् । ग्लोबल आइएमई बैंकले बैंकिङ्ग सेवा पुग्न नसकेका स्थानहरुमा शाखारहित बैंकिङ्ग सेवाको माध्यमबाट आधारभुत बैंकिङ्ग सेवा पुर्याउदै आएको छ ।
ग्लोबल आइएमई बैंकले ८५ शाखा, ९० एटिएम र ३५ शाखारहित बैंकिङ्ग द्धारा आफ्ना ग्राहकहरुलाई सेवा पुर्याउदै आएको छ ।

