छ महिनापछि एनबी इन्स्योरेन्सको कारोवार सुरु
६ असार, काठमाडौं । एनबी इन्स्योरेन्स कम्पनी लिमिटेडले कारोबार सुरु गरेको छ । विहीबार बसेको सञ्चालक समितिको बैठकले नयाँ बीमा पोलिस बिक्रीलगायत सबै कारोबार सूचारु गर्ने निर्णय गरेको हो ।
गत बुधबार बीमा समितिले यस कम्पनीको कारोवार फुकुवा गरेको निर्णयसहित पत्र पठाएको थियो । कम्पनीलाई निर्जीवन सम्वन्धि सबै कारोबार गर्ने अनुमति दिने बीमा समितिको निर्णयलाई स्वागत गर्दै कम्पनीको सञ्चालक समितिले आगामी दिनमा पनि बीमा समिति र सम्वन्धित निकायबाट सहयोग पाउने अपेक्षा गरेको छ ।
सञ्चालक समितिका अध्यक्ष अम्बिकाप्रसाद पौडेलले कम्पनी कारोबार गर्ने तयारी अवस्थामा रहेकोले समितिको अनुमतिसँगै कारोबार थाल्ने निर्णय भएको बताए ।
कम्पनीका कार्यकारी प्रमुख युगेशभक्त बादे श्रेष्ठले कम्पनीले करोवार संचालन गर्नको लागि आवश्यक कार्यालय, कर्मचारी तथा अन्य आवश्यक व्यवस्था गरिसकेको बताए ।
बीमा समितिले १४ पुस २०७० मा एनबी इन्स्योरेन्सको कारोबारमा रोक लगाएपछि कम्पनीले नयाँ बीमा पोलिसी जारी गरेको थिएन ।
सम्बन्धित समाचार
अाइएमइ समूहले किनेको एनबी इन्स्योरेन्सले कारोबारको अनुमति पायो 
आइएमई समूहले किन्यो एनबी इन्स्योसेन्स

