माछापुच्छ्रे बैंक र युएई एक्स्चेञ्जबीच रेमिट्यान्स सम्झौता

६ असार, काठमाडौं । माछापुच्छ्रे बैंक लिमिटेड र युएई एक्स्चेञ्जबीच रेमिट्यान्स भुक्तानी सम्झौता भएको छ । सम्झौतापत्रमा बैंकका नायब महाप्रबन्धक सुमन शर्मा र युएई एक्स्चेञ्जका अध्यक्ष सीए सुधिर कुमार सेट्टी वाईले हस्ताक्षर गरे ।
हस्ताक्षर कार्यक्रममा बैंकका अध्यक्ष डा. बीरेन्द्रप्रसाद महतोको उपस्थिती थियो । सम्झौतापछि युएई एक्स्चेञ्जका सम्पूर्ण शाखाबाट पठाएको रकम माछापुच्छ्रे बैंक र एमबीएल रेमिटका एजेन्टमार्फत भुक्तानी लिन सकिने छ ।
सात बर्षसम्म लगातार युएईको सुपर ब्राण्ड हुन सफल युएई एक्स्चेञ्जको ३२  भन्दा बढी देशमा ७५० भन्दा बढी शाखा रहेका छन् ।
यो सम्झौतापछि युएई तथा कतार लगायत बिभिन्न देशबाट नेपाली कामदारले पैसा पठाउन र कामदारका परिवारले भुक्तानी लिन सक्नेछन् । हस्ताक्षर कार्यक्रममा माछापुच्छ्रे बैंकका ब्यापार प्रबर्द्धन विभाग प्रमुख सन्तोष कोइराला पनि सहभागी भएका थिए ।

