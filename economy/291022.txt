मुक्तिनाथ विकास बैंक सिभिक डेभलपमेन्ट किन्ने
७ जेठ, काठमाडौं । मुक्तिनाथ विकास बैंकले धादिङको सिभिक डेभलपमेन्ट बैंक किन्ने भएको छ । बैंकका अध्यक्ष मिनप्रसाद गुरुङको अध्यक्षतामा आइतबार सम्पन्न विशेष साधारणसभाले सिभिक बैंक प्राप्ती (एक्वायर) गर्ने प्रस्ताव पारित गरेको हो ।
त्यसैगरी, साधारणसभामा बैंकलाई एक राष्ट्रियस्तरको विकास बैंकमा परिणत गर्ने प्रस्ताव पनि पारित गरेको छ । राष्ट्र बैंकले अन्तिम स्वीकृति प्रदान गरेपछि बैंकले मुक्तिनाथ विकास बैंकको नामवाट राष्ट्रियस्तरको विकास बैंककोरुपमा कारोवार गर्ने प्रमुख कार्यकारी अधिकृत भरतराज ढकालले बताए ।
सभामा बैंकका अध्यक्ष गुरुङ्गले भूकम्प पिडित परिवारका सदस्यहरुलाई बैंक तथा बैंकमा कार्यरत कर्मचरीहरुको तर्फवाट संकलन गरिएको १० लाख ७ हजार ७७ रुपैयाँ राहत प्रधानमन्त्री दैवी प्रकोप राहत कोषमा जम्मा गर्न अर्थमन्त्री डा. राम शरण महतलाई हस्तान्तरण गर्नुभएको बताइएको छ ।

