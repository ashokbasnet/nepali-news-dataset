गरिमा र निलगिरी विकास बैंक गाभिने
७ असार, काठमाडौं । पोखराको महेन्द्रपुलमा केन्द्रीय कार्यालय रहेको गरिमा विकास बैंक र म्याग्दीको बेनीमा प्रधान कार्यालय रहेको निलगिरी विकास बैंक एकआपसमा गाभिएर राष्ट्रियस्तरको विकास बैंक भन्ने भएका छन । गरिमाको आइतबार बसेको साधारणसभाले निलगिरीसँग मर्ज भएर राष्ट्रियस्तरमा स्तरोन्नति हुने विशेष प्रस्ताव पारित गरेको छ ।
हाल गरिमाको चुक्ता पूँजी ५६ करोड १० लाख रुपैयाँ र निलगिरी चुक्ता पूँजी १५ करोड रुपैयाँ रहेको छ । गाभिएपछि बन्ने विकास बैंकको चुक्ता पूँजी ७१ करोड १० लाख हुनेछ ।
मर्जपश्चात बैंकको एउटा एक्स्टेन्सन काउण्टर समेत गरि २५ वटा शाखा कार्यालय हुनेछन् भने ६ निक्षेप र ५ अर्व ५० करोड रुपैयाँ कर्जा हुने गरिमाका प्रमुख कार्यकारी अधिकृत गोविन्दप्रसाद ढकाले बताए ।
गाभिएर राष्ट्रियस्तरको विकास बैंक भइसकेपश्चात बैंकको शेयरधनी, सेवाग्राही, कर्मचारी लगायतका सम्पुर्ण सरोकारवालाहरुको सन्तुष्टिमा गुणात्मक वृद्धि हुने बैंकको विश्वास छ ।

