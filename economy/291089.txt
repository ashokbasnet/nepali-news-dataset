मेगा बैंकको ब्रान्ड एम्बेसडरमा सुरजसिंह ठकुरी

७ जेठ, काठमाडौं । मेगा बैंकले चर्चित कार्यक्रम प्रस्तोता, कलाकार तथा निर्देशक सुरजसिंह ठकुरीलाई ब्रान्ड एम्बेसडर बनाएको छ । आगामी दिनमा बैंकको ब्रान्ड इमेजलाई ग्राहकसामु स्थापित गर्न ठकुरीलाई ब्रान्ड एम्बेसडर नियुक्त गरिएको हो ।
मिडिया र आमजनतामा चिरपरिचित रहेका कारण ठकुरीको उपस्थितिले मेगा बैंकको ब्राण्ड स्थापित गर्न मद्दत पुग्ने प्रमुख कार्यकारी अधिकृत अनिल शाहले विश्वास व्यक्त गरे ।
‘उहाँको ब्राण्ड इमेजले मेगा बैंकको हलोदेखि हाइड्रोसम्म भन्ने सन्देश र समग्र बैंकिङ जानकारी आम नेपालीबीच पुर्‍याउन मद्दत पुग्ने विश्वास लिएका छौँ ।’ शाहले भने ।
‘ब्राण्ड एम्बेसडर’ बनेपछि ठकुरीले संस्थागत सामाजिक उत्तरदायित्व अन्तरगत मेगा बैंकले गर्ने विभिन्न सामाजिक तथा व्यवसायिक कार्यलाई देशव्यापी बनाउन योगदान पुर्‍याउने बैंकले जनाएको छ ।
लामो समयदेखि कान्तिपुर टेलिभिजनमा कार्यरत ठकुरीले ‘कल कान्तिपुर’ नामक लोकप्रिय कार्यक्रम संचालन गर्दै आएका थिए । अहिले उनले कान्तिपुर टेलिभिजनमै ‘परिवर्तन’ नामक सामाजिक कार्यक्रम संचालन गर्दै आएका छन् ।
विभिन्न म्युजिक भिडियोमा अभिनय तथा निर्देशक गरेका ठकुरीले ‘नाई नभन्नु ल- २ र ३’ मा अभिनय गरेका थिए ।

