सेञ्चुर बैंकको एटीएम पोखराको ग्यालसियर होटलमा
१० असार, काठमाडौं । सेञ्चुरी कमर्सियल बैंकले पोखराको ग्यालसियर होटलमा एटीएम सञ्चालनमा ल्याएको छ । बैंकले बुधाबारदेखि सञ्चालनमा ल्याएको यो २६औं एटीएम सेवा हो ।
बैंकले चैत मसान्तसम्म २३ अर्ब ४२ करोड रुपैयाँ निक्षेप संकलन गरी २० अर्ब ७ करोड रुपैयाँ कर्जा परिचालन गर्न सफल भएको छ । यस अवधिसम्म बैंकले २० करोड ९१ लाख रुपैयाँ सञ्चालन मुनाफा आर्जन गरेको छ ।
२०६७ फागुन २६ गते काठमाडौंको पुतलीसडकस्थित प्रधान कार्यालयबाट ३१औं वाणिज्य बैंकको रुपमा बैंकिङ कारोबार सुरु गरेको यस बैंकले हालसम्ममा ३१ वटा शाखा, २६ वटा एटीएम, १० वटा शाखारहित बैंकिङ सेवार एउटा एक्सटेन्सन काउन्टरबाट सेवा प्रदान गर्दै आएको छ ।

