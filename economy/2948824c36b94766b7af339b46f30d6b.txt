सुनचाँदीको भाउ बढ्यो

काठमाडौं, माघ १३ – सुनचाँदीको भाउ बढेको छ । सुनको भाउ तोलामा ४ सय र चाँदी १० रुपैयाँले बढेको हो । मंगलबार तोलामा ५० हजार ९ सय रुपैयाँमा कारोबार भएकोमा सुन बुधबार बढेर ५१ हजार ३ सय रुपैयाँ पुगेको छ ।
यस्तै चाँदी ६ सय ९५ रुपैयाँमा किनबेच भइरहेको महासंघले जनाएको छ । अन्तर्राष्ट्रिय बजारमा सुनको भाउ महंगो हुँदै गएकाले नेपालमा पनि यसको प्रभाव परेको नेपाल सुनचाँदी व्यवसायी महासंघका अध्यक्ष मणिरत्न शाक्यले बताउनुभयो ।
यस्तै विकसित देशमा अन्तर्राष्ट्रिय सेयर बजार खस्किँदा लगानी सुरक्षित गर्न सुनको माग बढेकाले पनि भाउ बढेको उहाँको भनाई छ ।
