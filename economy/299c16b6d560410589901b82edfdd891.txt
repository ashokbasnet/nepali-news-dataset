सुनको भाउ दुईसयले घट्यो

काठमाडौं, जेठ ९ – सुनको भाउ यो हप्ता तोलामा २ सय रुपैयाँले घटेको छ । हप्ताको पहिलो दिन तोलाको ५२ हजार ७ सय रुपैयाँमा कारोबार भएको थियो ।
त्यसपछि घटबढ हुँदै विहीबारदेखि ५२ हजार ५ सय रुपैयाँमा सुनको कारोबार भइरहेको छ ।
चाँदीको भाउ भने हप्ताको पहिलो र अन्तिम दिन एउटै छ । आइतबार, सोमबार र मंगलबार ७ सय ७५ रुपैयाँ तोलामा कारोबार भएकोमा चाँदीको भाउ बुधबार बढेर ७ सय ८० रुपैयाँ पुगेको थियो ।
विहीबार तोलामा पाँच रुपैयाँ घटेर ७ सय ७५ रुपैंयामा झरेको र शुक्रबार पनि त्यही भाउमा कारोबार भइरहेको नेपाल सुनचाँदी व्यवसायी महासंघले जनाएको छ ।
