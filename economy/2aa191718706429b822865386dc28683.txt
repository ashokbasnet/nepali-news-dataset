काभ्रे उद्योग वाणिज्य संघमा वैद्य

काभ्रे, कात्तिक २४ – काभ्रे उद्योग वाणिज्य संघको अध्यक्ष पदमा सुरकृष्ण वैद्य निवार्चित हुनुभएको छ । उहाँले अर्का प्रत्यासी दिलिप श्रेष्ठलाई पराजित गर्नुभयो ।
वैद्यले ६ सय १९ र श्रेष्ठले १ सय ६९ मत पाउनुभएको छ । यस्तै सह सचिवमा रविन्द्र बैदार विजयी हुनुभयो ।
उपाध्यक्षमा प्रकाश मानन्धर र राजेन्द्र पसछेँ, महासचिवमा प्रताप वैद्य, कोषाध्यक्षमा बसन्तनारायण भोछिभोया, मुख्य संयोजकमा ग्रुबेन तौजले, सचिवमा कैलाश पलाञ्चोके, सह–कोषाध्यक्षमा रञ्जित पलाञ्चोके निर्विरोध निर्वाचित हुनुभएको छ ।
क्षेत्रगत सदस्यतर्फ राजेशसुन्दर सैंजु, वस्तुगत सदस्यतर्फ राजेशकुमार श्रेष्ठ, एशोसियट सदस्यतर्फ सुविन्द्रराज भण्डारी निर्विरोध निर्वाचित हुनुभएको छ ।
सदस्य पदको लागि भएको निर्वाचनमा मानकाजी प्रधान, श्वयम्भुराज शाक्य, राजेन्द्र जोशी, रामसुन्दर श्रेष्ठ र विकासकुमार तिमल्सिना निर्वाचित हुनुभयो ।
