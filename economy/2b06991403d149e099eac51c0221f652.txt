चाँदीको भाउ बढ्यो

काठमाडौं, चैत ५ -  सुनको भाउ स्थिर भएपनि आज चाँदी भने तोलामा १५ रुपैयाँले बढेको छ । हिजो तोलाको ७ सय ३० रुपैयाँमा कारोेबार भएको चाँदी आज ७ सय ४५ रुपैयाँ कायम भएको नेपाल सुनचाँदी व्यवसायी महासंघले जनाएको छ ।
महासंघका पूर्व अध्यक्ष तेजरत्न शाक्यका अनुसार अन्तर्राष्ट्रिय बजारमा चाँदीको भाउ ह्वात्तै बढेकाले नेपालमा पनि बढेको हो । तर सुनको भाउ भने केहिले मात्र बढेको र नेपालमा डलरको भाउ कमजोर भएकाले आजसुनको भाउ स्थिर रहेको उहाँले बताउनुभयो आज डलर १ को सटही १०६ रुपैयाँ ९० पैसा भएकाले सुन हिजो जस्तै तोलाको ५५ हजार ८ सय रुपैयाँमा कारोबार भैरहेको छ ।
