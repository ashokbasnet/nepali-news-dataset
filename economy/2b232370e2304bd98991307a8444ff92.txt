बजार परिसूचक र कारोबार दुबैमा सुधार

काठमाडौं, असार १८ । यो साता शेयरबजार सकारात्मक रह्यो । बजार परिसूचक र कारोबार दुबैमा सुधार आयो ।साताको नेप्से परिसूचक पहिलो दिनको तुलनामा ३८.०६ अंकले बढेर अन्तिम दिन १७२३.२३ अंकमा पुगेको छ । गत विहीबारको तुलनामा ४८ अंकले बृद्धि भएको हो ।यो साता नेपाल स्टक एक्सचेन्जमा १५० कम्पनीहरुको दुई करोड २८ लाख कित्ता शेयर ८ अर्ब ३८ करोड रुपैयाँ बराबरमा किनबेच भएको एक्सचेन्जले जनाएको छ ।कारोबार रकम गत साताकोभन्दा ७.३२ प्रतिशत बढी हो । गत साता १४७ कम्पनीहरुको १ करोड १० लाख कित्ता सेयरहरु ७ अर्ब ८२ करोड रुपैयाँ बराबरमा खरिद–बिक्री भएका थिए ।यो साता सबै समूह सकारात्मक रहन गए । समूहगत् परिसूचकअन्तर्गत् विकास बैंक समूह सबैभन्दा उच्च ८० अंकले र बीमा समूह ७३ अंकले सकारात्मक रहे ।यो साता कारोबार रकमको आधारमा एभरेस्ट बैंक सबैभन्दा अग्रस्थानमा रह्यो ।एभरेष्ट बैंकलाई लुम्बिनी जनरल इन्स्योरेन्स, लेपाल बंगलादेश बैंक, नेपाल एसबीआइ बैंक, एनएमबी बैंकले क्रमशः पच्छ्याउन पुगे ।यसै साता नेप्सेमा जलविद्युत् लगानी कम्पनीको १० करोड कित्ता र मेरो माइक्रोफाइनान्स वित्तीय संस्थाको २० लाख कित्ता शेयर सूचीकृत भएको एक्सचेन्जले जनाएको छ ।
