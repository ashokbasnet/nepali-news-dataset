पर्वतमा पश्चिमाञ्चल स्तरीय महिला महोत्सव शुरु

पर्वत, भदौ ३१ - महिलाहरुको महान पर्व हरितालिका तिजको अवसरमा पर्वत सदरमुकाम कुश्माबजारमा पश्चिमाञ्चल स्तरीय तेस्रो महिला महोत्सव शुरु भएको छ । सामुदायिक रेडियो दिदीबहिनी ९५ थोप्लो २ मेगाहर्जको आयोजनामा शुरु भएको महोत्सवको माईती नेपालका अध्यक्ष तथा सिएनएन हिरो अनुराधा कोइरालाले पानसमा बत्ती बालेर र एकजोर परेवा उडाएर  उद्घाटन गर्नुभयो ।

 

तीन दिन सम्म सञ्चालन हुने सो महोत्सवमा विभिन्न राष्ट्रिय स्तरका कलाकारहरुको प्रस्तुती, तीज गीत प्रतियोगिता, टपरी गाँस्ने प्रतियोगिता, महिला उद्यमी सम्मान तथा घरेलु बस्तुहरुको प्रदर्शन, निशुल्क स्वास्थ्य शिविर लगायतका कार्यक्रमहरु रहेका छन् । महोत्सवमा १ लाख दर्शक भित्र्याउने लक्ष्य राखिएको छ । महोत्सवका लागि ८ लाख भन्दा बढि खर्च लाग्ने बताइएको छ । पश्चिमाञ्चल स्तरीय भएकाले पर्वत, बागलुङ, म्याग्दी, कास्की स्याङजा लगायतका जिल्लाका दर्शकहरु कार्यक्रममा सहभागि भएका छन् ।
सो अवसरमा कोइरालाले  बोल्दै पुरुषहरुको नेतृत्वमा रहेका पार्टीले महिला सहभागीता बृद्धि र महिला हिंसा रोक्नका लागि आशातीत काम गर्न नसकेको बताउँदै अब महिलाकै नेतृत्वमा महिला मात्रैको पार्टी गठन गर्नुपर्ने बताउनुभयो ।
अहिले दलहरु लथालिङ्ग भएकाले घर राम्रो संग सम्हालेजस्तै मुलुक पनि महिलाले संहाल्न सक्ने दाबी कोइरालाको थियो । महिला हिंसाका घटना देख्दा देख्दै आफुँ हरेक साँझ मर्ने र बिहान ज्युदो हुँदै आएको बताउनुभयो ।

उज्यालोकर्मी शर्मा सम्मानित

सो अवसरमा रेडियो दिदीबहिनीको स्थापना देखि  पछिल्लो  समय सम्म योगदान पु¥याएको भन्दै पर्वत स्थित उज्यालो सहकर्मी दुर्गासाद शर्मालाई  नगद १० हजार रुपैयाँ नगद पुरस्कार, सम्मान पत्र र दोसल्ला ओढाएर सम्मान गरियो । उहाँलाई सिएनएन हिरो अनुराधा कोइरालाले सम्मान गर्नुभयो । यस्तै े पत्रकार महासंघ पर्वतका संस्थापक भोलानाथ शर्मा, बरिष्ठ मुटुरोग बिशेषज्ञ डा. श्याम रेग्मी लगायतलई सम्मान गरिएको थियो । यस्तै पर्वतका १३ जना महिला उद्यमीलाई पनि सोही अवसरमा सम्मान गरिएको थियो ।
