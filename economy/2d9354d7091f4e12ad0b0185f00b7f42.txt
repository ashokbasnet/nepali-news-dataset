डेरी उद्योग संघको अध्यक्षमा राजभण्डारी निर्वाचित

काठमाडौं, वैशाख १० । डेरी उद्योग संघको अध्यक्षमा अरनिको राजभण्डारी निर्वाचित भएका छन् ।‘दुग्ध पदार्थको आहार : स्वस्थ्य जीवनको आधार’ भन्ने मूल नाराकासाथ शुक्रबार राजधानीमा सम्पन्न संघको सातौं वार्षिक साधारणसभाबाट राजभण्डारी निर्वाचित भएका हुन् ।अध्यक्षमा निर्वाचित भएपछि राजभण्डारीले डेरी उद्योग गरिबी निवारण र ग्रामीण स्वरोजगारका लागि उदाहरणीय रहेको बताए ।हाल डेरी उद्योगले देशको कुल ग्राहस्थ उत्पादनमा ९ प्रतिशतको योगदान पु¥याइरहेको उनले जानकारी दिए ।संघका पूर्वअध्यक्ष विश्वराम खड्काले सरकारले कच्चादूधको मापदन्ड नतोकेको तथा दुग्धपदार्थको स्तर निर्धारण प्रक्रिया पुरानो भइसकेकाले समस्या उत्पन्न भएको बताए ।कार्यक्रममा नेपाल डेरी एसोसिएसनका अध्यक्ष सुमित केडियाले दुग्ध विकास संस्थानले निजी क्षेत्रलाईसमेत समेटेर लैजानुपर्नेमा जोड दिए ।कार्यक्रममा पशुपछी विकासमन्त्री शान्ता मानवी, पशुपन्छी विकास मन्त्रालयका सचिव कृष्णचन्द्र पौडेल, राष्ट्रिय दुग्ध विकास बोर्डका कार्यकारी निर्देशक कैलाश ढुंगेललगायतले दुग्ध क्षेत्रको विकासको विषयमा मन्तव्य राखेका थिए ।
