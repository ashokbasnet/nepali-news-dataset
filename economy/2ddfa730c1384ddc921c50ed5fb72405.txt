नेप्से झण्डै १९ अंकले घट्यो

काठमाडौं, बैशाख ५ - एक हप्ता यता उच्च अंकले बढेको शेयर बजार परिसुचक नेप्से मंगलवार भने उच्च अंकले घटेको छ । उच्चबृद्धिका कारण सोमवार र आइतवार २ दिन सर्किटब्रेकर लगाउनु परेको नेप्सेमा मंगलवार भने उच्च गिरावटका कारण सर्किटब्रेकर लगाउनु परेको छ । बजार खुल्ने बित्तिकै नेप्सेमा उच्चबृद्धि देखिएपछि सर्किटब्रेकर लगाएर १५ मिनेटका लागि कारोबार रोकिएको थियो ।
तर पुन कारोबार शुरु भएपछि नेप्सेमा उच्च अंकको गिरावट देखिएकोले फेरी सर्किट ब्रेकर लगाईएको छ । नेप्सेमा ३ प्रतिशतले तलमाथि भएमा १५ मिनेटको लागि र ४ प्रतिशत भन्दा धेरैले तलमाथि भयो भने पुरै दिनको लागि सर्किटब्रेकर लगाउने प्रचलन छ । सोमवार र मंगलवार दुबै दिन १७/१७ अंकले बढेको नेप्से मंगलवार भने भने १८ दशमलब २२ अंकले घटेको छ । मंगलवार कारोबार भएकामा बिकास बैक र फाईनान्स समुह बाहेक अरु सबै उच्च अंकले घटेपछि समग्र बजार परिसुचकमा उच्च गिरावट आएको हो ।

 कारोबार शुरु हुदा ३ सय ५४ दशमलब २९ अंकमा रहेको बजार परिसुचक नेप्से कारोबार बन्द हुँदा घटेर ३ सय ३६ दशमलब ९६ अंकमा झरेको छ । अधिकांश बैकहरुको शेयर मुल्य घटेपछि बाणिज्य बैक समुह २२ दशमलब शुन्य ४ अंकले घटेको छ । त्यसै अन्य समुह ४१ दशमलब ११, जलबिद्युत समुह १२ दशमलब ०१ र बिमा शुन्य दशमलब शुन्य ४ अंकले घटेको छ ।

मंगलवार ७४ कम्पनीका २ लाख ७७ हजार ९ सय ८४ कित्ता शेयर १ हजार ६ सय २१ पटक भएको कारोबारमा १० करोड ३९ लाख ६५ हजार ७७ रुपैयामा किनबेच भएको छ । आज हिमालयन बैक, एभरेष्ट बैक, नेपाल ईन्भेष्टमेन्ट बैक, नेपाल बंगलादेश बैक र एनएमबी बैकका शेयर धनीले ९ प्रतिशत भन्दा धेरै गुमाएका छन् भने बुटवल पावर कम्पनीका शेयरधनीले ११ प्रतिसत र पाटन फाईनान्समा शेयर धनीले १० प्रतिशत कमाएका छन् ।
