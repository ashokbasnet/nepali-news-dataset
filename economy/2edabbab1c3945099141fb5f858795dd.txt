खुल्यो अष्ट्रेलियाको ब्रिसवेनमा युनिग्लोव विजनेश ग्रुप

काठमाडौं, पुस १४ – अष्ट्रेलियाको ब्रिसवेनमा खुलेको यूनिग्लोव विजनेस ग्रुपले नयाँ वर्ष सन् २०१७ सँगै विभिन्न सेवा संचालन गर्ने भएको छ ।
अष्ट्रेलियामा बसेर विभिन्न पेशा व्यवसाय संचालन गरिरहेका नेपालीद्वारा स्थापित यो समूहले भिसा, माईग्रेशन, एकाउन्टिङ, टुर्स तथा ट्राभल, मनिट्रान्सफर, हस्पिटालिटी तथा रिक्रुटमेन्ट जस्ता सेवा प्रदान गर्ने जनाएको छ ।
समूहले विभिन्न स्थापित व्यापारिक कम्पनीहरुसँग सहकार्य गर्दै आगामी जनवरी दोस्रो हप्तादेखि आफ्ना सेवा संचालनमा ल्याउने युनिग्लोव विजनेश ग्रुपका प्रबन्धक निर्देशक उमेश खड्काले जानकारी दिनुभयो ।
यो समूहमा अष्ट्रेलियाका मुख्य शहरहरू सिड्नी र मेलवर्नमा विस्तारित पहुचँ बनाएको एभरेष्ट ट्राभल एण्ड टुर्स, ब्रिसवेनका विभिन्न ठाउँमा ख्यातिप्राप्त चेन क्याफे टघु लगायतको सहकार्य रहेको र चाँडै नै नेपालका काठमाडाैं, पोखरा र चितवनमा शाखा मार्फत सेवा विस्तारको योजनामा रहेको समेत युनिग्लोव हस्पिटालिटी एण्ड रिक्रुटमेन्टका कोअडिनेटर स्मार्ट उप्रेतीले जानकारी दिनुभयो ।
