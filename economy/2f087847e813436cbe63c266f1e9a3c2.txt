ललितपुरमा आजदेखि सहकारी महोत्सव

ललितपुर, पुस ६ – ललितपुरमा शुक्रबारदेखि सहकारी महोत्सव सुरु हुदैछ ।

पाटन दरबारस्क्वायरमा हुने महोत्सवमा  हस्तकला, चित्रकला, मूर्तिकला, चिया तथा कफी र स्थानीय उत्पादनको प्रचार प्रसार गरिने आयोजकले जनाएको छ ।

३ दिनसम्म चल्ने महोत्सवमा ८० वटा स्टल राखिनेछ । सहकारीले जिल्लामा गरेका कामका बारेमा जानकारी गराउनु महोत्सवको उद्देश्य भएको आयोजकको भनाई छ । महोत्सवमा सांस्कृतिक कार्यक्रम पनि गरिनेछ ।
