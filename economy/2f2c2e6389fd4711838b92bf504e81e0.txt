टेलिकमले हुवा वेसँग ७ अर्बको मोबाइल किन्ने

काठमाडौं, असार ११ - नेपाल टेलिकमले चिनको हुवा वे कम्पनीसँग झण्डै ७ अर्ब रुपैया बराबरको मोबाईल किन्ने भएको छ । टेलिकमले  हुवा वे कम्पनीसँग ६ अर्ब ७५ करोड बराबरका ४८ लाख जिएसएम मोवाईल किन्ने सम्झौता गरेको हो । सम्झौतामा टेलिकमका प्रवन्ध निर्देशक अमरनाथ सिंह र हुवा वे कम्पनीका कर्मसियसल म्यानेजर लियन छि छाङबीच सोमवार हस्तारक्षर भएको छ ।

 

सहमति अनुसार वे कम्पनीले  सम्झौता भएको मितिदेखि २ बर्षभित्र ४८ लाख जिएस एम मोवाईल टेलिफोनका सम्पूर्ण उपकरण उपलब्ध गराई जडान समेत गरेर संचलाचनमा ल्याउने छ ।  नेपाल टेलिकमले आह्वान गरेको अन्तराष्ट्रिय बोलपत्रबाट हुवा वे कम्पनी नेपाल टेलिकमलाई ४८ लाख जि एस एम मोबाईल फोन उपलब्ध गराउने कार्यका लागि छनौट भएको थियो । सम्झौता अनुसार १ सय २० दिनभित्र हुवा वे कम्पनीले प्रथम चारणका सम्पूर्ण उपकरणहरु जडान गरिसक्ने टेलिकमले जनाएको छ ।
