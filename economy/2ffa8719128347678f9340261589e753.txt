​एनसेल सेयर बिक्री तथा करको विवाद कायमै

काठमाडौं, माघ १९ – एनसेलको सेयर बिक्री तथा करको विवाद सम्बन्धमा छलफल गर्न बसेको लेखा समितिको बैठकले कुनै निर्णय गर्न सकेन । 
मंगलबार संसदको लेखा समितिमा कोरम संख्या नपुग्दा एनसेलको सेयर बिक्री सम्बन्धी निर्णय हुन नसकेको हो । 
लेखा समितिका ४५ जना सदस्य मध्ये नौ जना मात्र बैठकमा उपस्थित भएका थिए । समितिले सञ्चार मन्त्रालयका सचिव दिनेशकुमार थपलिया र आन्तरिक राजश्व विभागका महानिर्देशक चुडामणि शर्मालाई बोलाएर एनसेलको सेयर बिक्री सम्बन्धी जानकारी भने लियोे ।
सञ्चार मन्त्रालयका सचिव थपलियाले ‘सेयर बिक्री सम्बन्धी पुराना नजिर हेर्ने र यसमा विदेशी प्रावधान कस्तो छ भन्ने पनि हेनुपर्ने बताउनुभयो ।’ उहाँले नेपाल दुरसञ्चार प्राविधिकरणले निर्णय गरेर पठाएपछि थप काम हुने बताउनुभयो । प्राधिकरणलाई एक हप्ताको समय दिएको र एक हप्तापछि यससम्बन्धी निर्णय हुने सचिव थपलियाले बताउनुभयो ।
