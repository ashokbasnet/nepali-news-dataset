हिमालयन बैंकमा खाता खोल्ने महिलालाई आकर्षक व्याज
१ साउन, काठमाडौं । हिमालयन बैंकले महिलाहरुलाई लक्षित गरी एचबिएल नारी बचत खाता सञ्चालनमा ल्याएको छ । न्यूनतम एक हजार रुपैयाँमा खोल्न सकिने यस खातामा ३ प्रतिशत व्याज दिइने बैंकले जनाएको छ ।
बैंकले अन्य बचत खातामा २.५ प्रतिशतसम्म मात्रै व्याज दिँदै आएको छ । नारी बचत खाता खोल्ने खातावाललाई बैंकले आकर्षक ब्याजका साथै सेवा शुल्कमा आकर्षक छुट प्रदान गरेको छ ।
साथै यस नारी बचत खातावाला ग्राहकहरुलाई सेल्वेज सुपरमार्केटबाट निःशुल्क प्रिभिलेज कार्डका साथै यसका सम्पूर्ण शाखाहरुवाट खरिदमा विशेष छुट समेत प्राप्त गर्न सकिने बैंकद्धारा जारी विज्ञप्तीमा उल्लेख छ ।

