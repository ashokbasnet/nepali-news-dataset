बिजनेस यूनिभर्सल बैंकको सीइअोमा केसी नियुक्त
३ साउन, काठमाडौं । बिजनेस युनिभर्सल डेभलपमेन्ट बैंकको सञ्चालक समितिले रिक्त रहेको प्रमुख कार्यकारी अधिकृतमा अागामी चार वर्षका लागि मनोहर केसीलाई नियुक्त गरेको छ । केसीले शुक्रबार पदभार सम्हालेका छन् ।

उनीचार बर्षअघि बिजिनेस युनिभर्सलमा प्रमुख व्यवसाय अधिकृतका रुपमा प्रवेश गरेका थिए ।

१५ वर्ष अघि नबिल बैंकबाट  बैंकिङ करियर शुरु गरेका केसीसँग व्यवसाय विस्तार,  आन्तरिक नियन्त्रण तथा जोखिम व्यवस्थापन लगायतमा विषेश दख्खल छ ।

बैंकका १२ वटा शाखा कार्यालय छन् । ९३ करोड ४६ लाख चुक्ता पुँजी रहेको बैंकको ६ अर्व ३४ करोड निक्षेप र पाँच अर्ब ५० करोड कर्जा लगानी गरेको छ ।


