​एक हप्ताभित्र बाणिज्य नीति आउने मन्त्री थापाको भनाई

काठमाडौं, असार २५ – वाणिज्य तथा आपूर्तिमन्त्री सुनिलबहादुर थापाले एक हप्ताभित्र बाणिज्य नीति आउने बताउनुभएको छ । नेपाल पस्मिना उद्योग सङ्घको १४ औं वार्षिक साधारणसभामा मन्त्री थापाले उद्योगी, व्यवसायी तथा विज्ञको सुझाव लिएर वाणिज्य नीति–२०५७ लाई परिमार्जन गरी नयाँ नीति ल्याउन लागिएको बताउनुभयो ।
नयाँ नीतिले उत्पादन भएका वस्तु निर्यात तथा व्यवसायीको संरक्षण गर्न सहयोग पुग्ने उहाँको भनाइ छ । मन्त्री थापाले अहिले नौ खर्बको व्यापार घाटा रहेको र त्यसलाई हटाउन कृषि क्षेत्र, सेवा क्षेत्र, जलविद्युत् क्षेत्र र बहु क्षेत्रको व्यापक उपयोग गर्नुपर्नेमा जोड दिँदै सहस्राब्दी लक्ष्य पुरा गर्न व्यापार क्षेत्रले महत्वपूर्ण भूमिका निर्वाह गर्ने बताउनुभयो ।
