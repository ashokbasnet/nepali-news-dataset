मर्ज भए दुई वर्षमा १५ वटा मात्रै बैंक !
१० साउन, काठमाडौं । राष्ट्र बैंकले आगामाी दुई वर्षभित्र वाणिज्य बैंकको न्यूनतम चुक्ता पुँजी ८ अर्ब रुपैयाँ हुनुपर्ने व्यवस्था गरेको छ ।
हाल ३० वटा वाणिज्य बैंक छन्, यीनीहरुको चुक्ता पुँजी १ खर्ब छ । ३० वटै वाणिज्य बैंकले तोकिएको न्यूनतम चुक्ता पुँजी ८ अर्ब पुर्‍याउन दुई वर्षमा १ खर्ब ४० अर्ब रुपैयाँ पुँजी थप्नुपर्ने हुन्छ ।
पुँजी थप गरेर चुक्ता पुँजी बढाउन संभव नभएको राष्ट्र बैंकको अधिकारीहरु बताउँछन् । ‘पुँजी थपेर राष्ट्र बैंकले तोकेको न्यूनतम चुक्ता पुँजी पुर्‍याउन सक्ने हैसियत केही बैंकको मात्रै छ’ राष्ट्र बैंकको उच्च स्रोतले भन्यो- मर्जरमा जानुको विकल्प छैन ।

त्यसो भए २ वर्षपछि वाणिज्य बैंकहरुको संख्या कति त ? स्रोत भन्छ- १५ देखि २० वटा मात्रै वाणिज्य बैंक हुने हाम्रो अनुमान छ ।’
वाणिज्य बैंकहरु मात्रै एकआपसमा गाभिएर ८ अर्ब रुपैयाँ चुक्ता पुँजी भएका बैंक बने भने दुई वर्ष पछि वाणिज्य बैंकहरुको संख्या १३ वटामात्रै हुनेछन् ।
तर, केही बैंको आफ्नै क्षमता भएकाले र केहीले विकास बैंक तथा फाइनान्स कम्म्पनीलाई गाभ्ने भएकाले बैंकहरुको संख्या १५ वटाभन्दा बढी नै हुने बैंकरहरु बताउँछन् ।
सम्बन्धित समाचार
दुर्इ वर्षमा वाणिज्य बैंकको चुक्ता पुँजी ८ अर्ब
सार्कमा कुन देशका बैंकको चुक्ता पुँजी कति ?



