चन्द्र न्यौपानेले पाए यति बैंकको साहित्य पुरस्कार
१० साउन, काठमाडौं । यती डेभलपमेन्ट बैंकले १५ हजार १ रुपैयाँको राशी र ताम्रपत्रसहित सिन्धुपाल्चोकका चन्द्रप्रसाद न्यौपानेलाई पुरस्कृत गरेको छ । २०५९ देखि निरन्तर प्रदान गर्दै आएको यति साहित्य पुरस्कार यस वर्षका लागि न्यौपानेलाई प्रदान गरिएको हो ।
शनिवार बैंकका संचालक अरुणराज सुमार्गी तथा गजलकार युसुफदिन मिया ‘पाल्पाली’ ले एक समारोह पुरस्कार हस्तान्तरण गरे ।
२०७० सालमा मनकामना बिकास बैंक, यती फाइनान्स र भ्याली फाइनान्स बीच मर्ज भई बनेको यती डेभलपमेन्ट बैंकले उक्त साहित्यीक पुरस्कारलाई निरन्तरता दिंदै आईरहेको छ ।
नाफामुखी मात्र नभई बिभिन्न सामाजिक सेवाका कार्यहरुमा सहभागी हुंदै आईरहेको यती बैंकले भविष्यमा पनि यस्ता विभिन्न सामाजीक कार्यहरुलाई विषेश प्राथमिकता दिने संचालक अरुणराज सुमार्गीले बताए ।

