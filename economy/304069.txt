सोसाइटी बैंकको १४ करोड सञ्चालन मुनाफा

१० साउन, काठमाडौं । सोसाइटी डेभलपमेन्ट बैंकले पोखराको महेन्द्रपुल शाखा कार्यालय करिव ७५ मिटर उत्तरतर्फ स्थानान्तरण गरेको छ । बैंकले शाखाको स्तरोन्नती गर्दै केही माथि स्थानान्तरण गरेको हो ।
बैंकका अध्यक्ष सुशीलराज पुराजुलीले बैंक तुलनात्मक रुपमा प्रगतितर्फ लम्किरहेको बताउँदै निकट भविष्यमा लगानीकर्तालाई प्रतिफल दिन सक्षम हुने विश्वास दिलाए ।
बैंकका प्रमुख कार्यकारी अधिकृत ज्ञानुकृष्ण अधिकारीले आगामी दिनमा आधुनिक बैंकिङ सेवा प्रदान गर्दै प्रतिस्पर्धात्मक रुपमा व्यवसायीक सेवा प्रदान गर्ने बताए ।
बैंकले निक्षेप तथा कर्जा सुविधाका साथै एटीएम, एबीबीएस, मोबाइल बैंकिङ लगायतका सेवाहरु प्रदान गर्दै आएको छ । बैंकका विभिन्न जिल्लामा ३० वटा शाखा सञ्चालनमा रहेका छन भने एउटा एक्स्टेन्सन काउन्ट रहेको छ ।
बैंकले असार मसान्तसम्म ५ अर्ब ४९ करोड निक्षेप संकलन गरी ४ अर्ब ६७ करोड रुपैयाँ कर्जा प्रवाह गर्न सफल भएको छ । यस अवधिमा बैंकले १४ करोड २ लाख रुपैयाँ सञ्चालन मुनाफा आर्जन गरेको छ ।

