किसान लघुवित्तको आइपिओमा १ सय ५८ गुणा बढी आवेदान
११ साउन, काठमाडौं । किसान माइक्रोफाइनान्सले निष्काशन गरेको साधारण सेयरमा मागभन्दा १ सय ५८ गुणा बढी आवेदन परेको छ ।
अछाम जिल्ला कार्यक्षेत्र भएको कम्पनीले प्रतिकित्ता सय रुपैयाँ अंकित दरका ८० लाख रुपैयाँ बराबरका ८० हजार कित्ता सेयर निष्काशन गरेको थियो । सेयर निष्काशन तथा बिक्री प्रबन्धक सिभिल क्यापिटलले १ अर्ब २६ करोड रुपैयाँ बराबरको माग परेको जनाएको छ ।
न्यूनतम ५० कित्तादेखि अधिकतम एक हजार कित्तासम्म आवेदन दिन पाउने कम्पनीले जनाएको थियो ।
साधारण सेयर जारी गरेपश्चात कम्पनीको चुक्ता पुँजी २ करोड रुपैयाँ पुगेको छ । आर्थिक वर्ष २०७१/०७२ को चैत मसान्तसम्ममा कम्पनीले २५ लाख ६६ हजार रुपैयाँ खुद नाफा कमाएको छ ।

