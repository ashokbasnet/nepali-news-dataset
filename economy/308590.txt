भदौभित्र बैंकहरुले पुँजी वृद्धिको योजना बुझाइसक्नु पर्ने
२१ साउन, काठमाडौं । बैंकहरुले राष्ट्र बैंकले मौदि्रक नीतिमा घोषणा गरेको चुक्ता पुँजी पुर्‍याउने योजना यही भदौ महिनाभित्र बुझाई सक्नुपर्ने छ । बिहीबार बैंकहरुलाई परिपत्र गर्दै राष्ट्र बैंकले भदौभित्र चुक्ता पुँजी वृद्धिको माग गरेको हो ।
दुई वर्षभित्र तोकिएको चुक्ता पुँजी नपुर्‍याउने बैंक तथा वित्तीय संस्थाहरुलाई कडा कारवाही गर्ने राष्ट्र बैंकको बिहीबारको परिपत्रमा उल्लेख छ । केन्दि्रय बैंकले पुँजी बढाउन नसक्ने संस्थाको लाभांस वितरण, निक्षेप संकलन, ऋण प्रवाह र शाखा विस्तारमा रोक लगाउनेसम्मको कारवाही गर्ने जनाएको छ ।
निर्देशन अनुसार वाणिज्य बैंकहरुले आठ अर्ब, राष्ट्रियस्तरका विकास बैंकहरुले दुई अर्ब ५० करोड, चारदेखि १० जिल्ले कार्यक्षेत्र भएका विकास बैंकले एक अर्ब २० करोड, एकदेखि तीन जिल्ला कार्यक्षेत्र भएकाले ५० करोड पुँजी पुर्‍याउनु पर्छ । राष्ट्रियस्तरको फाइनान्स कम्पनीले ८० करोड, चारदेखि १० जिल्लाकाले ८० करोड र एकदेखि तीन जिल्लाका लागि ४० करोड पुँजी पुर्‍याउनु पर्ने हुन्छ ।
राष्ट्र बैंकको परिपत्र पढ्न यहाँ क्लिक गर्नुहोस्

