हिमालय एअरलाइन्सले ल्यायो दोस्रो विमान

काठमाडौं, माघ १८ – नेपाल र चीनको संयुक्त लगानीमा सञ्चालित हिमालय एअरलाइन्सले जर्मन हैम्बर्गबाट उडान गराएर आफ्नो दोस्रो विमान ए ३२० काठमाडौं ल्याएको छ ।   
विमानलाई मंगलबार पानीको तोपद्वारा स्वागत गरिएको एअरलाइन्सले जनाएको छ । स्वागत कार्यक्रममा संस्कृति, पर्यटन तथा नागरिक उड्डयन मन्त्री जीवनबहादुर शाही तथा नेपाल नागरिक उड्डयनका प्रबन्धक निर्देशक देवेन्द्र उपाध्याय साथै प्राधिकरणका पदाधिकारीहरु सहभागी थिए । 
दोस्रो एअरवसको आगमनसँगै नेपाललाई नयाँ गन्तव्यसँग जोड्ने अवसर ल्याउनुका साथै नेपालको आर्थिक बृद्धिमा समेत मद्दत गर्ने एअरलाईन्सका प्रशासन उपाध्यक्ष विजय श्रेष्ठले बताउनुभयो ।
एअरलाइन्सले यही वर्षको फेव्रवरी १० मा क्वालालम्पुर, मलेसिया र फेव्रवरी २४ देखि याग्ङगुन र म्यानमारमा प्रत्यक्ष उडान गर्ने जनाएको छ । यस्तै आगामी वर्षको पहिलो चरणमा दिल्ली, दमाम, अहमदावाद, चेंदगु र दोयाम चरणमा दुवई, हङकङ, बैंकक, ल्हासा, र वेइजीङ्गलाई प्रत्यक्ष उडान जोड्ने योजना एअरलाइन्सको छ ।

Pic and video source: Himalaya Airlines
