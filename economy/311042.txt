एसबिअाइ बैंकको नाफा १ अर्ब ६ करोड
२७ साउन,  काठमाडौं । नेपाल एसबिअाइ बैंकले गत अार्थिक वर्षमा १ अर्ब ६ करोड रूपैयाँ खुद नाफा कमाएको छ । अघिल्लो वर्ष ९२ करोड रुपैयाँ नाफा कमाएको थियो । अघिल्लो वर्षको तुलनामा गत वर्षको बैंकको नाफा १५ प्रतिशतले बढी हो ।
एक वर्षको अवधिमा बैंकको व्याज अाम्दानी ३० करोड रुपैयाँले बढेको छ । अघिल्लो आर्थिक वर्षमा एक अर्ब ७४ करोड रुपैयाँ ब्याज आम्दानी गरेको बैंकले यो वर्षमा दुई अर्ब चार करोड रुपैयाँ ब्याद आम्दनी गरेको बुधबार प्रकाशित अपरिस्कृत वित्तीय विवरणमा उल्लेख छ ।
हाल बैंकको चुक्ता पुँजी ३ अर्ब ५ करोड रुपैयाँ चुक्ता पुँजी छ । जसअनुसार बैंकले गत वर्षको नाफाबाट सेयरधनीलार्इ ३० प्रतिशतसम्म बोनस सेयर दिनसक्ने देखिन्छ ।
०७२ असार मसान्तसम्ममा बैंकले ५१ अर्ब ६२ करोड रुपैयाँ निक्षेप संकलन गरी ३९ अर्ब ९७ करोड रुपैयाँ कर्जा प्रवाह गरेको छ ।
अघिल्लो वर्ष पनि एक प्रतिशत भन्दा कम रहेको बैंकको खराब कर्जा अनुपात ०.१९ प्रतिशतमा झरेको छ भने  प्रति सेयर आम्दानी ३४.८४ रुपैयाँ रहेको वित्तीय विवरणमा उल्लेख छ ।

