माछापुच्छ्रे बैंकको नाफा १६ करोडले बढ्यो
३१ साउन, काठमाडौं । माछापुच्छ्रे बैंकले आर्थिक वर्ष २०७१/०७२ मा ६१ करोड ३४ लाख रुपैयाँ खुद नाफा कमाएको छ । यो नाफा अघिल्लो वर्षको तुलनामा झण्डै १६ करोड रुपैयाँले बढी हो ।
बैंकको खुद ब्याज आम्दानी बढेपछि नाफा उकालो लागेको हो । यस अवधिमा बैंकले १ अर्ब ३३ करोड ७० लाख रुपैयाँ खुद ब्याज आम्दानी गरेको छ । अघिल्लो वर्ष यस्तो आम्दानी १ अर्ब ११ करोड ५९ लाख रुपैयाँ रहेको थियो ।
कर्जा जोखिम कोष भने अघिल्लो वर्षको तुलनामा बढेको छ । अघिल्लो वर्ष १७ करोड रुपैयाँ प्रोभिजनिङ गरेको गत वर्ष १९ करोड ६७ लाख रुपैयाँ प्रोभिजनिङ गर्नुपरेको छ ।
बैंकको खराव कर्जाको परिमाण १.७८ प्रतिशतबाट घटेर ०.६४ प्रतिशतमा झरेको छ । बैंकको प्रतिशेयर आम्दानी २० रुपैयाँ ७९ पैसा, प्रतिशेयर बजार मूल्य ५९६ रुपैयाँ, मूल्य आम्दानी अनुपात २८.६७ गुना, तरलता अनुपात ११.०२ प्रतिशत, प्रतिशेयर नेटवर्थ १३८ रुपैयाँ ६५ पैसा रहेको छ ।

