एनसीसी बैंकले मर्जर कमिटि गठन गर्‍यो
३२ साउन, काठमाडौं । नेपाल क्रेडिट एन्ड कमर्श (एनसीसी) बैंकले मर्जर कमिटि गठन गरेको छ । राष्ट्र बैंकले एनसीसी बैंक सम्हाल्न पठाएका तीनैजना सञ्चालक सदस्य रहेको मर्जर कमिटि गठन गरिएको हो ।
मर्जर कमिटिको संयोजकमा एनसीसी बैंकका नवनियुक्त सञ्चालक समितिका अध्यक्ष मुकुन्दकुमार क्षेत्री छन भने सदस्यमा रमेश आचार्य र रमेश रेग्मी छन् ।
बैंकको गत असार ३० गते बसेको १६ र १७ औ साधारणसभाले सर्बसम्मतले राष्ट्र बैंकको टोलीलाई मर्जरको जिम्मा दिएको थियो ।
एनसीसी बैंकको नेतृत्व सम्हालिरहेका शिवनाथ पाण्डे कार्यकारी निर्देशकमा बढुबा भएपछि राष्ट्र बैंकले सामान्य सेवा विभागका निर्देशक मुकुन्दकुमार क्षेत्रीलाई संयोजक बनाएर पठाएको हो । क्षेत्रीले बेलायतबाट एमबीए र भारतबाट चाटर्ड एकान्टेन्ट र एमबीए अध्ययन गरेका छन् ।
मर्जर कमिटि गठन भएसँगै प्रक्रिया अघि बढाइने बताइएको छ । एनबी बैंकसँग यसअघि भएको मर्जरको कुराकानीलाई कमिटिले औपचारिकरुपमा छलफल गर्ने छ । १५ महिना अघि राष्ट्र बैंकले हस्तक्षेप गरी बैंकको सुधार गरेको छ ।
योपनि पढ्नुहोस्
एनसीसी बैंकमा राष्ट्र बैंकले के-के सुधार गर्‍यो ?

