पुँजी वृद्धिबारे सार्वजनिक अभिव्यक्ति नदिन बैंकलाई नेप्सेको निर्देशन
१ भदौ, काठमाडौं । बजार प्रभावित हुने र लगानीकर्तामा भ्रम उत्पन्न हुने भन्दै नेपाल स्टक एक्सचेन्ज (नेप्से)ले बैंक तथा वित्तीय संस्थाका अधिकारीलाई पूँजी बृद्धिको विषयमा सार्वजनिक अभिब्यक्ति नदिन निर्देशन दिएको छ ।
नेपाल राष्ट्र बैंकले आगामी भदौ मसान्तभित्रमै सवै बैंक वित्तीय संस्थालाई पूजी बृद्धिको योजना पेश गर्न निर्देशन दिएपछि बैंकका उच्च अधिकारीहरुले मिडियासमक्ष पुाजी वृद्धिका योजना बताएका थिए ।
पुँजी वृद्धिको योजना सार्वजानिक गर्दा सेयर बजार प्रभावित हुने भन्दै नेप्सेले सोमवार सबै बैंक वित्तीय संस्थालाई परिपत्र गर्दै यस्तो निर्देशन दिएको हो । आगामी २०७४ को असार मसान्तभित्रमा बैंक तथा वित्तीय संस्थाको न्यूनतम चुक्ता पूँजी कम्तिमा पनि ४/५ गुणाले बढाउनु पर्नेछ ।
बैंकले संस्थागत निर्णय गरेपछि मात्रै आधिकारिक जानकारी दिनुपर्नेमा ब्यक्तिगत हैसियत राख्ने ब्यक्तिले पनि पूँजी बृद्धिको योजना सार्वजनिक गर्ने प्रबृत्ति बढेपछि यस्तो निर्देशन दिएको नेप्सेले जनाएको छ ।
ब्यक्तिगतरुपमा दिइएको योजना आधिकारिक हुन सक्नेमा शंका गर्ने ठाउँ भएको र यस्तो योजना नेपाल राष्ट्र बैंकले स्वीकृत गरिनसकेकोले पनि नियन्त्रण आवश्यक भएको भएको नेप्सेको ठहर छ ।

