लक्ष्मी बैंकले राजधानीमा १२ शाखा पुर्‍यायो, यही वर्ष १० शाखा थप्ने
१ भदौ, काठमाडौं । लक्ष्मी बैंकले काठमाडौंको सामाखुशीमा आफ्नो शाखा विस्तार गरेको छ । यो सँगै लक्ष्मीका काठमाडौं उपत्यकामा १२ वटा शाखा पुगेका छन् ।
ग्राहकलाई शाखा कार्यालय, इन्टरनेट बैंकिङ र मोबाइल फोनमार्फत बैंकिङ सेवा प्रदान गरी शहरी तथा अर्धशहरी क्षेत्रमा आफ्नो ब्राण्ड तथा ग्राहक अनुभवलाई सशक्त पार्ने नीति बैंकले लिएको छ ।
लक्ष्मीका अब देशभर ४५ वटा शाखा कार्यालय, २ वटा विस्तारित काउन्टर र ५५ वटा एटीएम काउन्डर पुगेका छन् । यी शाखाहरुले बैंकको दक्षिण-पूर्व र मध्यमाञ्चलमा आफ्नो सेवा अझ सुदृढ अनि व्यापक हुने विश्वास लिइएको छ ।
बैंकले चालु आर्थिक वर्षमा देशका विभिन्न ठाउँमा १० वटा शाखाहरु थप्ने योजना बनाएको छ । बैंकले करिब पाँचसय कर्मचारीमार्फत ३५ वटा शहरमा आफ्नो सेवा पुर्‍याएको छ ।

