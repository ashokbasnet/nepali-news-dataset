भूकम्पको बीमा दावी भुक्तानीमा ढिलासुस्ती

६ भदौ, काठमाडौं । भूकम्पपछि निर्जीवन बीमा कम्पनीहरुले बीमा दावीको भुक्तानीमा ढिलासुस्ती गरेका छन । बीमा कम्पनीहरुले अपेक्षा अनुसार समयमै दावी रकम भुक्तानी गर्न नसकेको बिमा समितिले जनाएको छ ।
भूकम्प गएको ४ महिना पुग्ना लाग्दा निर्जिवन बीमा कम्पनीले कुल दावी रकमको १७ प्रतिशत मात्रै मात्रै भुक्तानी गरेका छन । संख्याका आधारमा ५० प्रतिशतभन्दा बढी भुक्तानी भएको देखिएपनि दावी पेश भएकोमा रकमका आधारमा भने १७ प्रतिशत मात्रै भुक्तानी भएको बीमा समितिका निर्देशक राजुरमण पौडेलले जानकारी दिए ।
भूकम्पपछि झण्डै १८ अर्व रुपैयाँ बीमा दावी पेश भएपनि अहिलेसम्म झण्डै ३ अर्व १० करोड रुपैयाँ मात्र भुक्तानी भएको समितिले जानकारी दिएको छ ।
७० प्रतिशत भईसक्ने अनुमान फेल
यसअघि समितिले भूकम्प गएको ४ महिनाभित्र आधाभन्दा बढी बीमा दावी भुक्तानी दावी हुने अनुमान गरेको थियो । तर, अहिलेकै गतिमा भुक्तानी भईरहेमा आफुहरुको लक्ष्य पूरा हुन नसक्ने पौडेलले बताए ।
‘हाम्रो अपेक्षा त यतिबेलासम्म ७० प्रतिशत भुक्तानी भईसक्छ भन्ने थियो ।’ पौडेलले भने- ‘तर, कम्पनीहरु साना दावी रकमको भुक्तानीमा केन्दि्रत देखिए । बीमा समतिले जतिसक्दो छिटो सबै बीमा दावीको भुक्तानी गर्न बीमा कम्पनीहरुलाई दबाव दिईरहेको पौडेलले बताए ।
कम्पनीहरु बीमा दावी चाँडो भुक्तानी गर्न सकारात्मक भएपनि क्षतिको सर्भे गर्ने प्रक्रियाले केही ढिलाई भएको समितिको निश्कर्ष छ । भूकम्पपछि विभिन्न कम्पनीहरुमा १७ हजार ७ सय २५ वटा दावी पेश भएका थिए ।
अब ठूला भुक्तानी

भुक्तानी गर्ने रकम नभएर भने कम्पनीहरुले दाबीको भुत्तलानी नगरेका भने होइनन् । सर्भेयरले क्षतिको प्रतिबेदन ढिलो बुझाएकाले दाबी भुक्तानीमा ढिलाइ भएको हो ।
पुनर्बीमा कम्पनीहरुले ठूलो रकमको भुक्तानी गर्न ढिलाई गरेको बीमा कम्पनीहरुले बताएका छन् । ‘बीमा कम्पनीलाई हाउजिङ, अर्पाटमेन्ट, हाईड्रोपावर लगायतका ठूला परियोजनाको भूक्तानी गर्न केही समय लाग्ने देखिएको छ ।’ निर्देशक पौडेलले थपे, ‘प्रक्रिया पुगेको अवस्थमा पुनर्बीमा कम्पनीहरुले रकम भुक्तानी गरिरहेकाले बीमा कम्पनीहरुलाई रकमको समस्या पर्दैन ।’ अहिले डलरको भाउ दुईवर्ष यता कै उच्च बिन्दुमा पुगेकाले यही बेला पुनर्बीमा कम्पनीबाट रकम ल्याएर भुक्तानी गर्न सके बीमा कम्पनीहरुलाई राहत हुने पौडेलले बताए ।
नाफा प्रोभिजन गर्नुपन
भुक्तानीमा भएको ढिलाईले बीमा कम्पनीहरुले नाफा रकम पनि प्रोभिजन गर्नुपर्ने स्थिति आएको बीमा समितिले जनाएको छ । बीमा कम्पनीहरुले परेका कूल दावी मध्ये पुनर्बीमा कम्पनीले बेहोर्ने बाहेक एकसय १५ प्रतिशत रकम प्रोभिजन गर्नुपर्नेहुन्छ । उनीहरुले यसका लागि आˆनो नाफाबाट नै पैसा कटाउनु पर्ने बीमा समितिले जनाएको छ ।
बीमा कम्पनीहरुले अहिलेसम्मको दावी भुक्तानी उनीहरुको जगेडा कोष तथा पुनर्बीमा कम्पनीबाट प्राप्त रकमबाट गरिरहेका थिए । पुस मसान्तसम्म बीमा समतिमा वाषिर्क रिर्पोट पेश गर्नुपर्ने भएकाले बीमा कम्पनीहरुलाई प्रोभिजनबाट बच्न छिटो दावी भुक्तानी गर्न दबाव परेको छ ।
बीमा कम्पनीहरुले सर्भेयरको अन्तिम प्रतिवेदन नआउने बेलासम्मका लागि पेश्की भने दिईरहेको जनाएका छन ।

