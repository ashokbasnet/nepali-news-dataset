सुनको भाउ एकैदिन एक हजारले बढ्यो

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुनको मूल्य तोलामा एक हजार रुपैयाँले वृद्धि आएर तोलाको ५६ हजार ५०० रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सोमबार सुनको मूल्य तोलाको ५५ हजार ५०० रुपैयाँमा कारोबार भएको थियो ।

मंगलबार चाँदीको भाउमा पनि तोलामा १५ रुपैयाँले बढेर तोलाको ७७० रुपैयाँमा कारोबार भएको महासंघले जनाएको छ ।

मंगलबार साँझसम्म अन्तर्राष्ट्रिय बजारमा सुन प्रतिऔंस १३ सय २६ डलर हाराहारीमा कारोबार भएको थियो ।
