सेयर सम्बन्धी जानकारी दिने नयाँ पुष्तक बजारमा
२४ भदौं, काठमाडौं । सेयर बजार सम्बन्धी तालिम दिदै आएको तथा पुष्तक प्रकाशन गर्दै आएको सेक्युरिटिज रिसर्च सेन्टर एण्ड सर्भिसेज (एसआरसिएस)ले नेपालको सेयर बजार नामक पुस्तकको नवौं संस्करण बजारमा ल्याएको छ । २ सय ६८ पृष्ट भएको यो पुष्तकको मूल्य ३ सय ३० रुपैयाँ छ ।
सेयर बजार विश्लेषक रविन्द्र भट्टराईद्धारा लिखित किताबको यो संस्करणमा सेयर बजारमा भएका पछिल्ला परिवर्तन तथा लगानीकर्ताका चासोका विषयलाई थप गरिएको छ ।
पुष्तकमा कम्पनी र प्रकारहरु, लगानी, कारोबार, सट्टेबाजी र जुवा, सेयर बजारमा सूचना र स्रोत, सरकारी ऋणपत्र, ब्रोकर छनौट गर्ने तरिका, खरिद बिक्रीआदेश दिने तरिका, बजार निर्माता, केन्दि्रय निक्षेप प्रणाली, सेयर बाँडफाँड तरिका, क्रेडिट रेटिंग, सेयर छनौट गर्ने तरिका २, कम्पनी विघटन वा खारेजी, सेयरमा किन लगानी गर्ने, लगानीका मन्त्रबारे लगानीकर्ताको जिज्ञासा समेट्ने प्रयास गरिएको भट्टराईले बताए ।
‘यी अध्यायका अतिरिक्त अन्य अध्यायमा पनि समय सापेक्ष विषय बस्तुहरु समेटिएको छ । यो किताव सेयर बजारमा लगानी गर्न चाहने तथा लगानी गरिरहेका सवै लगानीकर्ताका लागि उपयोगि छ ।’ उनले भने ।
यसका अतिरिक्त एसआरसिएसले सेयरको आधारभूत विश्लेषण, सेयरको प्राविधिक विश्लेषण, सेयर बजारका जिज्ञासाहरु, बैंकिंग जिज्ञासाहरु, बिमा जिज्ञासाहरु, कमोडिटिज जिज्ञासाहरु, हाउ टु इन्भेष्ट इन स्टक मार्केट जस्ता किताब प्रकाशन गरेको छ ।
एसआरसिएसले लगानीकर्तालाई सेयर बजार सम्बन्धि चेतना जगाउन सेयर दोहोरी र आशा नामक चलचित्र पनि ल्याइसकेको छ । सेयर दोहोरी र चलचित्र युटयुवमा हेर्न र सुन्न सकिन्छ ।

