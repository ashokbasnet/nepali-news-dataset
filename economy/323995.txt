यी हुन् बैंक तथा वित्तीय संस्थाले गर्नै नहुने ११ काम
२५ भदौ, काठमाडौं । तपाईलाई थाहा छ, बैंक तथा वित्तीय संस्थाले के-के गर्न हुन्छ ? र, के-के गर्न हुँदैन ? थाहा छैन भने जान्नुहोस्, बैंकले के-के गर्नुहुँदैन ।
राष्ट्र बैंक र कानून मन्त्रालयबाट पारित भएर संसदमा पुगेको ‘बैंक तथा वित्तीय संस्था सम्बन्धी ऐन २०७०’ को मस्यौदामा बैंक तथा वित्तीय संस्थाले गर्न नहुने काम उल्लेख गरेको छ । राष्ट्र बैंकले बैंकहरुले ११ वटा काम गर्न नहुने उल्लेख गरेको छ । ती यसप्रकार छन् । 
बैंक वा वित्तीय संस्थाले देहायका काम गर्नु वा गराउनु हुँदैन :
(क) व्यापार गर्ने उद्देश्यले मालसामान खरिद-बिक्री गर्न वा आˆनो प्रयोजनको निमित्त आवश्यक पर्ने बाहेक भवन निर्माण गर्न वा अचल सम्पत्ति खरिद गर्न,
(ख) आफ्नो शेयरको सुरक्षणमा कर्जा दिन,
(ग) सञ्चालक, चुक्ता पुँजीको एक प्रतिशत वा सोभन्दा बढी शेयर लिएको व्यक्ति, कार्यकारी प्रमुख वा त्यस्ता व्यक्तिको परिवारका सदस्य वा म्यानेजिङ्ग एजेण्ट वा सञ्चालक मनोनित गर्ने अधिकार पाएको व्यक्ति, र्फम, कम्पनी वा संस्थाको उल्लेख्य स्वामित्व वा वित्तीय स्वार्थ भएको कुनै र्फम, कम्पनी वा संस्थालाई कुनै किसिमको कर्जा वा सुविधा प्रदान गर्न,
(घ) एउटै ग्राहक, कम्पनी, एकै समूहको कम्पनी वा साझेदारी र्फम, सम्बद्ध व्यक्तिलाई आˆनो पुँजीकोषको राष्ट्र बैंकले तोकेको प्रतिग्राहक सीमा नाघ्ने गरी कर्जा वा सुविधा प्रदान गर्न,
(ङ) संस्थापक, सञ्चालक वा कार्यकारी प्रमुख जमानत बसी कुनै व्यक्ति, र्फम, कम्पनी वा संस्थालाई कुनै किसिमको कर्जा दिन,
(च) राष्ट्र बैंकबाट “क”, “ख” र “ग” वर्गमा वर्गीकृत बैंक वा वित्तीय संस्थाको धितोपत्रमा लगानी गर्न,
(छ) राष्ट्र बैंकले तोकिदिएको सीमाभन्दा बढी रकम अन्य संस्थाको शेयर पुँजीमा लगानी गर्न,
(ज) बैंक वा वित्तीय संस्थाहरु एक आपसमा मिली वित्तीय कारोबारमा कुनै किसिमको एकाधिकार वा अन्य कुनै किसिमको नियन्त्रित अभ्यास कायम गर्न,
(झ) आफूले नाजायज लाभ लिने नियतले वित्तीय क्षेत्रको प्रतिस्पर्धात्मक वातावरणमा कृत्रिम अवरोध खडा हुने कुनै पनि किसिमको कार्य गर्न,
(ञ) बैंक वा वित्तीय संस्थाले आˆनो कर्जा असुली गर्ने प्रयोजनका लागि राष्ट्र बैंकको स्वीकृति लिई अस्थायी रुपमा त्यस्तो काम कारवाहीहरु सञ्चालन गर्न वा त्यसमा सहभागी हुने बाहेकका कार्य गर्न,
(ट) बैंक वा वित्तीय संस्थाले गर्न नहुने भनी राष्ट्र बैंकले समय समयमा तोकेका अन्य कार्य गर्न ।
(२) यस ऐनमा अन्यत्र जुनसुकै कुरा लेखिएको भए तापनि अाफ्नो बैंकिङ्ग तथा वित्तीय कारोवार सञ्चालन गर्न वा अाफ्नो कर्मचारीलाई बैंक वा वित्तीय संस्थाको प्रचलित कर्मचारी विनियमावली बमोजिम आवास वा अन्य सुविधा उपलब्ध गराउन, नेपाल सरकार वा राष्ट्र बैंकले जारी गरेको ऋणपत्र, कुनै पनि निक्षेप खातामा रहेको रकम वा मुद्दति रसिदको धितोमा कर्जा दिन र संस्थापक, सञ्चालक, कार्यकारी प्रमुख वा एक प्रतिशतभन्दा बढी शेयर लिएको शेयरधनीहरुलाई अाफ्नै मुद्दति निक्षेप, नेपाल सरकार वा राष्ट्र बैंकले जारी गरेको ऋणपत्रको धितोमा कर्जा, तथा तोकिएको सीमासम्मको क्रेडिट कार्ड सुविधा प्रदान गर्न बाधा पुर्‍याएको मानिने छैन ।

