१५ सय कुखुरा डढेर मरे

भक्तपुर, फागुन १  - भक्तपुरको ताथली गाविस ८ स्थित अशोक माकजुको  कुखुरा फर्ममा आगोलागी हुदाँ १५ सयवटा कुखुरा मरेका छन् । लोडसेडिङ्ग पछि दिउँसो १२ बजे बत्ति आउदा अचानक करेन्ट सर्ट भएर कुखुरा फर्मको टहरामा आगो लागेको थियो । आगोलागीबाट टहरा र दुई देखि तनिकिलोसम्मका कुखुरा मर्दा पाँच लाख भन्दा बढीको क्षति भएको माकाजुले बताउनुभयो ।

 

आगोलागी भए लगत्तै स्थानियले आगो नियन्त्रणको प्रयास गरे पनि पौने एक घण्टा पछि पुगेको भक्तपुरको जुद्ध वारुणयन्त्रको सहयोगमा आगो नियन्त्रणमा आएको थियो ।
