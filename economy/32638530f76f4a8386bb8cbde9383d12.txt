विस्तार हुन सकेन चिया खेती, विस्थापित हुन थाले कृषक(भिडियो)

विदेशमा समेत उच्च माग रहेको अर्थोडक्स चिया खेतीमा लागत अनुसार मूल्य नपाउनु, श्रमिक अभावका साथै बैंकले लगानी बन्द गरेपछि चिया कृषक पलायन हुने अवस्थामा पुगेका हुन् ।

किसानले हरियोपत्ती टिप्ने, मलजल र काँटछाँट जस्ता बगान ब्यबस्थापनका काम गर्न छोडेपछि केही अघिसम्म मनै लोभ्याउने चियाका बुटा अहिले झाडीमा परिणत हुँदै गएका छन् ।

धनकुटाको हिले, पाख्रीबास, मूर्तिढुंगा, भीरगाउँ र परेवादिन लगायत धेरै स्थानको चियाको अबस्था अहिले उस्तै छ ।

न्यून मूल्यमा हरियो पत्ति बेच्नु पर्ने बाध्यता, श्रमिक अभाव र चियामा बैकहरुको शुन्य लगानीले किसानहरु चियाखेतिबाट टाढिन थालेको स्थानीय चिया कृषक गोबिन्द थापा बताउँछन् ।

धनकुटामा करिब १९ हजार रोपनी क्षेत्रफलमा चिया खेती गरिएको भएपनि दशक यता थप खेति बिस्तार हुन सकेको छैन ।

बर्षेनी चियाका लाखौं बिरुवा वितरण गर्दै आएको हिले स्थित चिया बिस्तार आयोजनामा हाल बिरुवा लिन कृषकहरु आउनै छोडेका छन् ।

आफुहरुले प्राबिधिक लगायतका सेवा प्रदान गदै आएपनि लागत अनुसारको चिया पत्तीले मुल्य नपाउदा कृषक हतोत्साहित भएको चिया बिस्तार आयोपना धनकुटाका प्रमुख रामएकवाल यादव बताउँछन् ।

चिया खेतिलाई ब्यबस्थित गर्दै उत्पादन, गुणस्तर र निर्यात बढाउने उदेश्य सहित राष्ट्रिय चिया निति २०५७ जारी भएको दुइ दशक बित्न लाग्दा पनि कार्यान्वयनमा आउन सकेको छैन ।

निति जारी भए उत्पादन बढ्नुको साथै कामदार मुल्य बजार लगायतकाृ समस्या समेत अन्त्य हुने थियो । तर हाल सम्म सो लागु हुन सकेको छैन ।

चिया उत्पादनलाई स्थाईत्व दिन बिभिन्न सहकारी समेत खोलिएका छन् । जसले केहि हद सम्म चिया उत्पादक किसानलाई राहत पुगेको चिया उत्पादक जिल्ला सहकारीका अध्यक्ष ईन्द्र सारु मगर बताउँछन् ।

निरास भएका किसान र उत्पादकलाई चिया खेतिमा पे्ररित गर्न राष्ट्रिय चिया नितिले अबलम्बन गरेका न्यूनतम ब्याजदरमा ऋण प्रवाह, बजार तथा ब्यपार प्रबद्र्धन, जनशक्ति र उद्योग विकासका साथै अब्यबहारिक कानुनी संरचनामा सुधार गर्ने जस्ता कुरालाई अविलम्व कार्यान्वयनमा ल्याउन आवश्यक छ ।

भिडियो हेर्न यहाँ क्लिक गर्नुहोस
