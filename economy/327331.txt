आइएमईबाट रकम पठाए १० लाख उपहार !

३१ भदौ, काठमाडौं । रेमिट्यान्स सेवा प्रदायक कम्पनी आइएमईले ‘आइएमई बचत दश लाख’ योजना सार्वजनिक गरेको छ । दशैं तिहारको अवसर पारेर आइएमईले यस्तो योजना सार्वजनिक गरेको हो ।
यस योजनाअन्तर्गत असोज १ देखि कात्तिक ३० गतेसम्म आइएमईमार्फत रकम पठाउने ग्राहकलाई १० लाख रुपैयाँसम्म उपहार दिने कम्पनीले जनाएको छ ।
आइएमईले लक्की ड्रमार्फत दैनिक एकजनाई ५ हजार र साप्ताहिक ५० हजार रुपैयाँ उपहार दिने घोषणा गरेको छ । यसैगरी बम्परमा एक भाग्यशाली विजेतालाई १० लाख रुपैयाँको मुद्धती खाता खोल्ने अवसर प्रदान गरिने आइएमईले जनाएको छ ।
सेवाग्राहीको ट्रान्जेक्सन नम्बर र नामका आधारमा सफ्टवेयरबाट विजेताको चयन गरिने छ । कम्पनीले ७५ जिल्लाका ३ हजार ७ सय भन्दा बढी शाखा/सव-एजेन्ट र बैंक तथा वित्तिय संस्थाका शाखामार्फत् रेमिट्यान्स सेवा दिइरहेको छ ।

