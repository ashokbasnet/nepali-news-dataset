हिमालयन बैंकको ६.५ प्रतिशत ब्याजमा अटो कर्जा
१ असोज, काठमाडौं । हिमालयन बैंक लिमिटेडले नाडा अटो शोलाई मध्यनजर गर्दै सवारी साधन कर्जामा विशेष छुट तथा सुविधा प्रदान गरेको छ ।
अटो शो अवधिभर बैंकले ६.५ प्रतिशत (६ महिनाको निश्चित ब्याजदर) तथा ७ प्रतिशत (१२ महिनाको निश्चित ब्याजदर) मा सवारी साधन कर्जा उपलब्ध गराउने भएको छ ।
साथै कर्जा सेवा शुल्कमा समेत ५० प्रतिशत छुट दिइएको छ । कुल मूल्यको ८० प्रतिशतसम्म कर्जा उपलब्ध गराइनुका साथै कर्जा भुक्तानीको अवधि ८ वर्षको रहने बैंकले जनाएको छ ।
बैंकको यो ब्याजदर हाल अन्य सबै बैंकहरुको भन्दा कम दरको भएको दाबी गरिएको छ । सवारी साधन खरिद गर्न इच्छुक व्यक्तिहरुले नाडा अटो शोमा रहेको बैंकको काउन्टरमा आफ्नो नाम दर्ता गराई कर्जा प्रकृयामा सहभागी हुन सक्ने बैंकले जनाएको छ ।

