पुँजी बढाउन २० वाणिज्य बैंक मर्जरमा जाने
२ असोज, काठमाडौं । २० वटा वाणिज्य बैंक मर्जरमा जाने भएका छन् । राष्ट्र बैंकले तोकेको चुक्ता पुँजी पुर्‍याउन मर्जरमा जाने भएका हुन् ।
राष्ट्र बैंकले दिएको समयसीमाभित्रै पुँजी बृद्धिको योजना पेश गर्दै २० वाणिज्य बैंकले मर्जरमा जाने ९ वाणिज्य बैंकले मर्जरमा नगई पुँजी पुर्‍याउने योजना पेस गरेका छन् ।
मर्जर, बोनस सेयर र हकप्रद सेयरमार्फत राष्ट्र बैंकले तोकेको चुक्ता पुँजी पुर्‍याउने बैंक तथा वित्तीय संस्थाहरुले पेस गरेको पुँजी वृद्धिको योजनामा उल्लेख छ ।
संस्थाहरुले पेस गरेको योजनामाथि राष्ट्र बैंकले अध्ययन गर्ने र सोही अनुसारको थप निर्देशन दिने राष्ट्र बैंकका उच्च अधिकारीहरु बताउँछन् । ‘अव्यवहारिक योजना पेस गर्ने संस्थालाई राष्ट्र बैंकले थप दबाब दिने छ’ स्रोतले भन्यो ।
पूँजी बृद्धिको योजना बुझाउनु पर्ने अन्तिम दिनमात्रै ६ बाणिज्य बैंकले बुझाएका थिए । ९ बैंकले मर्ज तथा एक्वाएरको प्रस्ताव नगरेको राष्ट्र बैंक स्रोतले जानकारी दियो ।
स्ट्याण्डर्ड चार्टर्ड, नेपाल एसवीआई, बैंक अफ एशिया, नविल, इन्भेष्टमेन्ट बैंक, ग्लोवल आईएमइल र प्रभु बैंकले बोनस सेयर जारी गर्ने योजना पेस गरेका छन । बोन सेयरबाट नपुगेको पुँजी हकप्रद सेयरबाट पुर्‍याउने उनीहरुको योजना छ ।
एभरेष्ट बैंकले पुँजी वृद्धिको मुख्य आधार बोनस सेयर, एक्वाएर तथा मर्ज र हकप्रद सेयर जारी पुँजी बढाउने उल्लेख छ ।
राष्ट्रिय वाणिज्य बैंकले पुँजी प्रयाप्त छ भने कृषि विकास बैंकले पि्रफेरेन्स सेयरलाई साधारण सेयरमा परिवर्तन गर्ने जनाएको छ । नेपाल बैंकले भने हकप्रद सेयर जारी गरी पुँजी वृद्धि गर्ने योजना पेश गरेको छ ।
प्रभु बैंकले ग्राण्ड बैंक एक्वाएर गर्ने प्रक्रियामा रहेको उल्लेख गरेको छ । ग्राण्ड बैंकले भने पुँजी वृद्धिको कुनैपनि योजना पेश गरेको छैन ।
राष्ट्र बैंकले गत साउन ७ गते सार्वजानिक गरेको मौदि्रक नीतिमार्फत ०७४ असार मसान्तभित्र वाणिज्य बैंकहरुले चुक्ता पुँजी ८ अर्ब, राष्ट्रियस्तरका विकास बैंकहरुको चुक्ता पूजी २ अर्ब ५० करोड र राष्ट्रियस्तरका फाइनान्स कम्पनीको चुक्ता पूजी ८० करोड रुपैयाँ हुनै पर्ने घोषणा गरेको थियो ।



बैंक
चुक्ता पुँजी
अठ अर्ब पुर्याउन थप्नु पर्ने पुँजी


नेपाल बैंक
६ अर्व ४६ करोड
१ अर्ब ५४ करोड


राष्ट्रिय वाणिज्य बैंक
८ अर्ब ५८ करोड
थप्नु नपर्ने


कृषि वकास बैंक
९ अर्ब ६३ करोड
थप्नु नपर्ने


नबिल बैंक
३ अर्ब ६५
४ अर्ब ३५ करोड


इन्भेष्टमेन्ट बैंक
४ अर्ब ७७ करोड
३ अर्ब २३ करोड


स्टान्डर्ड चाटर्ड बैंक
२ अर्ब २४ करोड
५ अर्ब ७६ करोड


हिमालयन बैंक
३ अर्ब ३३ करोड
४ अर्ब ६७ करोड


नेपाल एसबिअाइ बैंक
३ अर्ब ५ करोड
४ अर्ब ९५ करोड


नेपाल बंगलादेश बैंक
२ अर्ब ४३ करोड
५ अर्ब ५७ करोड


एभरेष्ट बैंक
२ अर्ब १३ करोड
५ अर्ब ८७ करोड


बैंक अफ काठमाण्डू
२ अर्ब १२ करोड
५ अर्ब ८८ करोड


एनसीसी बैंक
२ अर्ब १ करोड
५ अर्ब ९९ करोड


कुमारी बैंक
२ अर्ब ४३ करोड
५ अर्ब ५७ करोड


लक्ष्मी बैंक
२ अर्ब ३३ करोड
५ अर्ब ६७ करोड


सिद्वार्थ बैंक
२ अर्ब ३ करोड
५ अर्ब ९८ करोड


सिटिजन्स बैंक
२ अर्ब ५५ करोड
५ अर्ब ४५ करोड


प्राइम बैंक
३ अर्ब १४ करोड
४ अर्ब ८६ करोड


सनराइज बैंक
२ अर्ब २३ करोड
५ अर्ब ७७ करोड


ग्राण्ड बैंक
२ अर्ब
६ अर्ब


एनएमबी बैंक
२ अर्ब ४० करोड
५ अर्ब ६० करोड


जनता बैंक
२ अर्ब ६ करोड
५ अर्ब ९४ करोड


मेगा बैंक
२ अर्ब ६० करोड
५ अर्ब ४० करोड


सेञ्चुरी बैंक
२ अर्ब १२ करोड
५ अर्ब ८८ करोड


सानिमा बैंक
२ अर्ब ५५ करोड
५ अर्ब ४५ करोड


माछापुछ्रे बैंक
२ अर्ब ७७ करोड
५ अर्ब १३ करोड


एनअइसी एसिया बर्ंक
२ अर्ब
६ अर्ब


ग्लोबल अइएमर्इ बैंक
५ अर्ब १ करोड
२ अर्ब ९९ करोड


सिभिल बैंक
२ अर्ब ८८ करोड
५ अर्ब १२ करोड


लुम्बिनी बैंक
२ अर्ब ६५ करोड
५ अर्ब ३५ करोड


प्रभू बैंक
३अर्ब २० करोड
४ अर्ब ८० करोड





