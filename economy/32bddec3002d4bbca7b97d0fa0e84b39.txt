दाङका सवै सुनचाँदी पसल बन्द

दाङ, जेठ ६ - सुनको सहज आपूर्तिको माग राख्दै दाङका सुनचाँदी ब्यवसायी आन्दोलनमा उत्रिएका छन ।
सुनको सुलभ आपूर्तिको माग गदै जिल्लाभरका १ सय बढि सुनचाँदी व्यवसायीहरु अनिश्चितकालसम्म व्यवसाय बन्द गर्ने घोषण गदै आन्दोलनमा उत्रिएका संघका जिल्ला अध्यक्ष दीलबहादुर बराईलीले जानकारी दिनुभयो ।
सुनको भाउमा गिरावट आएतापनि ब्यापारीहरुलाई आवश्यक पर्ने सुन पर्याप्त मात्रामा निर्धारित मुल्यमा उपलब्ध गराउन समेत नसकिने अवस्था सृजना भएको भन्दै सुनको सहज आपूर्तिको माग सरकारसँग गरिएको संघका अध्यक्ष बराईलीले बताउनुभयो ।
सुनचाँदीको सहज आपूर्ति र शान्ति सुरक्षाको माग राख्दै सुनचाँदी ब्यबसायी संघ दाङले जिल्ला प्रशासन कार्यालयमा ज्ञापन पत्र बुझाई ध्यानाकर्षण पनि गराउने तुलसीपुर सुनचाँदी ब्यबसायी संघका महासचिब हरिकृष्ण बिकले जानकारी दिनुभयो ।
पटक पटक सुनचाँदी ब्यवसायीहरुमाथि आक्रमण हुँदै आएको स्मरण गराउँदै त्यस्ता कार्य रोक्न प्रशासनलाई आग्रहसहितको ज्ञापन पत्र बुझाईने उहाँले बताउनुभयो ।
