झौखेलमा फूलमालाको बजार आजदेखि

काठमाडौ, कात्तिक २४ – तिहारका लागि आउने फूलमालालाई व्यवस्थित गर्न काठमाडौको झौखेलमा शुक्रबारदेखि फुलमालाको बजार सञ्चालन गरिदैछ ।

खुद्रा व्यापारी र किसानले सडक पेटीमा डोकामा राखेर नै फूलमालाको कारोबार गर्दा ट्राफिक जाम हुने र पैदल यात्रुलाई पनि हिड्न समस्या हुने भएकाले महानगरीय प्रहरी वृत्त कालिमाटी, स्थानीय क्लब र कालिमाटी फलफुल तथा तरकारी बजार विकास समितिको संयुक्त पहलमा फूलमालाको बजार सञ्चालन गरिन लागेको हो ।

 

सोल्टीमोड, बल्खु, कुलेश्वर लगायतका क्षेत्रमा फुटपाथमा व्यापार गर्नेहरुका लागि झौखेल बजारमा लैजाने कालिमाटी फलफुल तथा तरकारी बजार विकास समितिका सदस्य भगवानचन्द्र उप्रेतीले जानकारी दिनुभयो ।

बजार सञ्चालनका लागि सबै तयारी पुरा भएको छ । झौखेल बजारमा मखमली फूल, सयपत्री, गोदावरी र तयारी मालाहरु पाईने उप्रेतीले जानकारी दिनुभयो ।
