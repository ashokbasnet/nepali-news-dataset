सिटिजन्सको भैंसेपाटी र कुलेश्वरमा नयाँ शाखा

२७ असोज, काठमाडौं । सिटिजन्स बैंक इन्टरनेसनलले ललितपुरको भँंसेपाटीमा र काठमाडौंको कुलेश्वरमा शाखा विस्तार गरेको छ । बैंकका प्रमुखहरु, व्यापारी, विभिन्न संघ संस्थाका प्रमुख तथा प्रतिनिधिहरु लगायतको उपस्थितीमा शाखा उद्घाटन गरिएको छ ।
बैंकका नायव प्रमुख कार्यकारी अधिकृत गणेशराज पोखरेलले विशेष पुजापाठ गरी शाखाहरुको काम सुभारम्भ गरे । यस बैंक (साविकको पिपल्स फाइनान्स) को त्रिपुरेश्वर शाखालाई नेपाल राष्ट्र बैंकबाट स्वीकृतिमा कुलेश्वरमा स्थानान्तरण गरी सञ्चालनमा ल्याइएको हो ।
नयाँ शाखा विस्तारपछि बैंकका कुल शाखा संख्या ५६ पुगेका छन् । बैंकका ४३ वटा एटीएम, ७१ वटा शाखारहित बैंकिङ सेवाबाट करिब ३ लाख ४८ हजार ग्राहकहरुले सेवा पाएका छन् ।
बैंकले आफ्नो नबौं वाषिर्क साधारण सभा र चौथो विशेष साधारणसभा असोज २८ गते आयोजना गर्दै छ । सभाले स्वीकृत गरेमा आफ्ना शेयरधनीलाई २१.०५ प्रतिशत लाभांश (२० प्रतिशत बोनस शेयर र १.०५ प्रतिशत नगद लाभांश) वितरण गर्ने बैंकको तयारी छ ।
बैंकले उक्त सभाबाट पारित भए पश्चात प्रिमियर फिनान्स लिमिटेडलाई प्राप्ति गर्ने भएको छ । यस्तै, आगामी साधारण सभाले स्वीकृति गरेपछि बैंकले २०ः११ को अनुपातमा हकप्रद शेयर समेत जारी गर्ने गरि संचालक समितिले निर्णय गरेको पोखरेलले जानकारी गराए ।

