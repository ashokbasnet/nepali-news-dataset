एभरेष्ट बैंकले सेयरधनीलार्इ ३० प्रतिशतमात्रै बोनस सेयर दिने
३० असोज, काठमाडौं । लगानीकर्ताले ५० प्रतिशतभन्दा बढी बोसन सेयर दिने अपेक्षा गरेको  एभरेष्ट बैंकले सेयरधनीलाई ३० प्रतिसतमात्रै बोनस सेयर दिने घोषणा गरेको छ । बैंकको विहिबार बसेको सञ्चालक समितिको बैंठकले  चुक्ता पुँजीको ३० प्रतिशत बोनस र ६.५८ प्रतिसत नगद लाभांस दिने प्रस्ताव गरेको हो ।

बोनस सेयर वितरण पछि बैंकको चुक्ता पूँजी २ अर्ब ७६ करोड पुग्नेछ । हाल बैंकको चुक्ता पुँजी २ अर्ब १३ करोड रूपैयाँ छ । यो बैंकले चालू अार्थिक वर्षभित्रै ४ अर्ब रूपैयाँ चुक्ता पुँजी पुर्याउने योजना राष्ट्र बैंकमा बुझाएको थियो ।

राष्ट्र बैंकले स्वीकृत गरेपछि बैंकले बोनस र नगद लाभांस वितरण गर्न पाउनेछ । त्यस्तै सञ्चालक समितिको यो प्रस्ताव साधारण सभाले पनि पारित गर्नुपर्छ ।  गत वर्ष बैंकले १२ प्रतिसत बोनस सेयर र ५० प्रतिसत नगद लाभांस वितरण गरेको थियो ।

