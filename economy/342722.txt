दशैंपछि पनि सेयरमा निराशा, २९ अंकले घट्यो नेप्से
१० कात्तिक, काठमाडौं । दशैंपछि भएको दोस्रो सेयर कारोबार पनि निरासाजनक भएको छ । मंगलबार नेप्से सूचक २९.३२ अंकले झरेर १०९१.७३ अंकमा झरेको छ ।
समूहगत सबै उपसूचक राताम्य भएका छन् । नेप्सेमा रातो रंङ गिरावटको सूचक हो । यो दिन ८३ कम्पनीका ३ लाख ३१ हजार कित्ता सेयर २० करोड ७२ लाख रुपैयाँमा किनबेच भएका छन् ।
भारतीय नाकाबन्दीको प्रभावका कारण महिनादिन देखि नेप्से लगातार घटिरहेको छ । मंगलबार बजार खुल्ने बित्तिकै केही समय बढेको नेप्से त्यसपछि भने घटेको हो ।
मंगलबारको कारोबारमा बीमा, जलविद्युत र बैंकिङ समुहको सूचक भारी अंकले घटेपछि नेप्से उच्च अंकले घटेको हो । बीमाको ९० अंकले, जलविद्युतको ७८ अंकले र बैंकिङ समुहको ३५ अंकले घटेको हो ।
त्यस्तै, होटल समुहको २२.३१ अंकले, विकास बैंक समुहको १६.७५ अंकले, वित्त कम्पनी समुहको सूचक ५ अंकले र अन्य समूहको सूचक ७ अंकले घटेको नेपाल स्टक एक्सचेञ्जले जनाएको छ ।

