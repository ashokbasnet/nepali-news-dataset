कम्पनी रजिष्ट्रार कार्यालयको राजश्व ग्लोबल बैंकबाट संकलन
१० कार्तिक, काठमाडौं । ग्लोबल आइएमई बैंकले मंगलबारदेखि कम्पनी रजिष्ट्रारको कार्यालय त्रिपुरेश्वरमा राजस्व संकलन गर्न सुरुवात गरेको छ ।
कम्पनी रजिष्ट्रारको कार्यालयमार्फत हुने सम्पूर्ण कारोबारको राजश्व संकलन ग्लोबल आइएमई बैंकको उद्योग विभाग परिसरमा रहेको काउन्टरमा गरिने बताइएको छ ।
यसअघि बैंकले असोज १ गतेदेखि सोही स्थानमा रहेको घरेलु तथा साना उद्योग कार्यालयको पनि राजश्व संकलन कार्य सुरु गरिसकेको छ भने उद्योग विभाग त्रिपुरेश्वरमा गत असारदेखि नै सेवा प्रदान गर्दै आएको छ ।
बैंकले यसअघि परराष्ट्र मन्त्रालय राहदानी विभाग, महानगरीय ट्राफिक प्रहरी प्रभाग, त्रिभुवन विश्वविद्यालय परिक्षा नियन्त्रण कार्यालय बल्खु, कोशी, गण्डकी र नारायणी अञ्चलमा रहेका यातायात व्यवस्था कार्यालयहरु, अध्यागम बिभाग लगायतका स्थानहरुमा राजश्व संकलन कार्य गर्दै आएको छ ।
देशका हरेक क्षेत्र र बर्गसम्म बैंकिङ्ग सेवाको पहुँच पुर्‍याउने उदेश्यले बैंकले आफ्ना ८८ शाखा, ९२ एटिएम, ४ वटा एक्सटेन्सन काउण्टर, १० वटा राजश्व संकलन काउण्टर ३७ वटा शाखारहित बैंकिङ्ग मार्फत सर्वसाधारण माझ सेवा सञ्चालन गर्दे आएको छ ।

