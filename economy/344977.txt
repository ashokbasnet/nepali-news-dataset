नेप्सेमा ३ अंकको गिरावट, १८ करोडको मात्रै सेयर कारोबार
१५ कात्तिक, काठमाडौं । पूँजीबजारमा साताको पहिलो दिन आईतबार नेप्से परिसुचक ३ अंकले घटेको छ । दिनभरमा बजारमा ३ दशमलब ७४ अंकले घट्दा १ हजार ८८ दशमलब ३० बिन्दुमा पुगेर कारोबार बन्द भएको नेपाल स्टक एक्सचेञ्जले जनाएको छ ।
बजार खुलेलगत्तै घट्न सुरु गरेको सेयर बजार बन्द हुने समयमा केही बढ्दै ३ अंकको गिरावटका साथ बन्द भएको हो ।
‘क’ वर्गको मापन गर्ने सेन्सेटिभ इन्डेक्स शुन्य दशमलव ६१ अंकले घटेर २ सय ३५ दशमलब २२ बिन्दुमा पुगेको छ । ३ महिनादेखि तराई बन्द र नाकाबन्दीले अर्थतन्त्रलाई अस्तव्यस्त पारेपछि पुँजी बजारमा पनि त्यसको नकारात्मक असर देखिएको छ ।
नेप्सेमा व्यापार भएका १ सय ९ कम्पनीमध्ये ४७ कम्पनीका सेयर मूल्य बढ्यो भने ५४ कम्पनीका सेयर मूल्य घट्यो । ८ कम्पनीका सेयर मूल्य स्थिर रहे ।
दिनभरमा १ सय ९ कम्पनीको १ हजार ३ सय ५ कारोबारबाट ३ लाख ६९ हजार १ सय २४ कित्ता शेयर खरिद बित्रLm भई करिब १८ करोड ८४ लाख २१ हजार २ सय ३० रुपैयाँ बराबरको पुँजी परिचालन भएको छ ।
उप-परिसूचकमा होटेल समूह १ दशमलव २४ प्रतिशत, जलविद्युत समूह शुन्य दशमलव २२ प्रतिशत, अन्य समुह शुन्य दशमलव ७९ प्रतिशतले बढेको छ भने बंैकिङ समूह शुन्य दशमलव ४ प्रतिशत, विकास बैंक समुह शुन्य दशमलव ५८ प्रतिशत, बीमा समूह १ दशमलव २१ प्रतिशत र फाइनान्स समूह शुन्य दशमलव ३४ प्रतिशतले घटेको छ ।
कारोबार रकमको आधारमा ऐभरेष्ट बैंकको १ करोड २४ लाख ८८ हजार रुपैयाँ, नेपाल बंगलादेश बैंकको १ करोड २२ लाख १९ हजार रुपैयाँ र नेपाल बैंकको संस्थापक सेयरको १ करोड १६ लाख ६९ हजार रुपैयाँ बराबरको कारोबार गर्दै अग्रस्थानमा छन् । सेयर संख्याको आधारमा लक्ष्मी भ्यालु फण्ड-१ को ४० हजार कित्ता शेयर खरिद बिक्री गर्दै सबैभन्दा अगाडि छ ।
गरिमा विकास बैंक, कञ्चन डेभलपमेन्ट बंैक र गुडविल फाइनान्सका लगानीकर्ताले सर्वाधिक कमाएका छन् भने जेविल् फाइनान्स, ओरिन्टेल होटेल र जानकी फाइनान्सका लगानीकर्ताले धेरै गुमाउनु परेको छ ।

