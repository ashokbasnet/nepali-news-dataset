एस रेमिट र मेगा बैंकबीच रेमिट्यान्स भुक्तानी सम्झौता
१७ कात्तिक, काठमाडौं । रेमिट्यान्स कम्पनी एस रेमिटले मेगा बैंकसँग आन्तरिक तथा बाहृय रेमिट्यान्स भुक्तानी सम्झौता गरेको छ ।
सम्झौतापत्रमा एस रेमिटका प्रमुख संचालन अधिकृत मुनालजंग कार्की र मेगा बैंकका प्रमुख ब्यापार अधिकृत रविना देशराज श्रेष्ठले हस्ताक्षर गरे ।
सम्झौतापछि विदेशबाट एस रेमिटमार्फत पठाएको पैसा मेगा बैंकका शाखा तथा १५ सयभन्दा बढी आधिकारिक एजेन्टबाट भुक्तानी लिन सकिने छ ।
अन्तरिक बिप्रेषण संचालनको लागि भएको सम्जौताले मेगा बैंकको मेगा रेमिट र एस रेमिटको नेपालस्थित एजेन्टहरु मार्फत कुनै पनि स्थानबाट अर्को स्थानमा सजिलै रकम पठाउन र भुक्तानी लिन सकिने बताइएको छ ।
पछिल्ला दिनमा सञ्जाल विस्तारलाई तीब्रता दिएको एस रेमिटले विदेशबाट प्राप्त गर्ने रकम भुक्तानीको लागी नेपाल स्थित कुमारी बैंक, एपेक्स डेभलपमेन्ट बैंक, कन्ट्री डेभलपमेन्ट बैंक, गि्रन डेभलपमेन्ट बैंक, रिलायन्स लोटस फाइनान्स, साहारा नेपाल सेभिङ एन्ड क्रेडिट, क्लिन भिलेज माइक्रोफाइनान्स लगायतका हजार भन्दा बढी प्राईभेट एजेन्टहरुसँग रेमिट्यान्स भुक्तानी सम्झौता गरेको छ ।
नेपाली श्रमिक कार्यरत देशहरुमा रहेका रेमिट्यान्स कम्पनीहरु ट्रान्सफाष्ट, अल फार्दन एक्सचेञ्ज, युनिकरेमिट फाइनान्सियल सेभिङसँग सम्झौता गरिसकेको छ भने थप १ दर्जन रेमिट्यान्स कम्पनीहरुसँग सम्झौता लागी अन्तिम तयारीमा रहेको छ ।

