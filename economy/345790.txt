नेप्से सूचक ६ अंकले घट्यो
१७ कात्तिक, काठमाडौं । सेयरबजारमा आज मंगलबार समान्य गिरावट देखिएको छ । पछिल्लो समयमा भारतीय नाकाबन्दीका कारण धर्मराएको बजार ५ दशमलव ९६ अंकले ओर्लिएको हो ।
कारोबारको सुरुवातदेखिनै घट्न सुरु गरेको बजार ९ अंकसम्म तल झरेपछि बन्द हुने समयमा सम्हालिएको हो । उत्पादनमूलक समूहबाहेक अन्य सबै समूहका परिसूचक रातो भएपछि बजारमा गिरावट आएको हो ।
बैंकिङ समूह ७ अंकले घट्दा बीमा समूह ३४ अंकले ओर्लियो । यसैगरी होटल समूह ११ र जलविद्युत समूह १० अंकले घटेर रातो भयो । विकास बैंक र वित्त समूह पनि ऋणात्मक रहे । उत्पादनमूलक समूह भने २६ अंकले माथि गएको छ ।
नेपाल टेलिकम सूचीकृत अन्य समूह भने स्थिर रह्यो । दिनभरमा १७ करोड ४४ लाख ६० हजार रुपैयाँ बरबरको सेयर कारोबार भएको छ । मंगलबार १ सय ३ कम्पनिका ४ लाख १० हजार कित्ता सेयर किनबेच भएको नेपाल स्टक एक्सचेञ्जले जनाएको छ ।
मिरमिरे माइक्रोफाइनान्स र गण्डकी विकास बैंकका लगानीकर्ताले धेरै कमाएको दिनमा मितेरी डेभलपमेन्ट बैंक र कालिका माइक्रोक्रेडिट बैंकका लगानीकर्ताले धेरै गुमाएका छन् । कारोबार रकमका आधारमा एभरेष्ट र सानिका बैंक अघि रहे ।

