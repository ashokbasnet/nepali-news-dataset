मुक्तिनाथ विकास बैंकको ३३.६८ प्रतिशत लाभांश
१८ कात्तिक, काठमाडौं । मुक्तिनाथ विकास बैंकले शेयरधनीलाई ३३.६८ प्रतिशत लाभांश वितरण गर्ने भएको छ । बैंकको यो प्रस्ताव सञ्चालक समितिको १४६औ वैठकले पारित गरेको छ ।
बैंकले ३२ प्रतिशत बोनश शेयर र त्यसको कर प्रयोजनार्थ १.६८ प्रतिशत नगद लाभांश वितरण गर्न लागेको हो । यो प्रस्ताव नेपाल राष्ट्र बैंकको स्वीकृती र बैंकको नबौं साधारण सभाबाट अनुमोदन भएपछि लाभांश वितरण गरिने छ ।
बैंकले आर्थिक बर्ष २०७२/०७३ को अशोज मसान्तसम्म ८ अर्ब ३० करोड रुपैयाँ निक्षेप संकलन गरी ७ अर्ब २९ करोड रुपैयाँ कर्जा लगानी गर्न सफल भएको छ । तीन महिनामा बैंकले ६ करोड ८६ लाख खुद नाफा आर्जन गर्न सफल भएको छ ।
बैकको प्रतिशेयर आम्दानी ४२ रुपैयाँ ८६ पैसा रहेको छ । गत बर्षको तुलनामा बैंकले चालु आवमा निक्षेपतर्फ ४८.५७ प्रतिशत, कर्जातर्फ ४९.५८ प्रतिशत, सञ्चालन मुनाफा र खुद मुनाफातर्फ ५७.७८ प्रतिशत वृद्धि गर्न सफल भएको छ ।

