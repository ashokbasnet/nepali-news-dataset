द्वन्द्वमा विस्थापित भएका बैंकका १२७ शाखा पुनः स्थापित
१९ कात्तिक, काठमाडौं । माओवादी सशस्त्र द्वन्द्वका बेला विस्थापित भएका सरकारी बैंकका १ सय १७ शाखा पुनः स्थापित भएका छन् ।
राष्ट्रिय वाणिज्य बैंक, कृषि विकास बैंक र नेपाल बैंकका द्वन्द्वकालमा २ सय ८४ ओटा शाखा विस्थापित भएका थिए । पुन:स्थापना हुन बाूकी रहेका १ सय ५७ शाखा पुनस्र्थापनाको क्रममा रहेको राष्ट्र बैंकले जनाएको छ ।
कृषि विकास बैंकले ५४ ओटा, राष्ट्रिय वाणिज्य बैंकले ४७ ओटा र नेपाल बैंकले २६ ओटा शाखा पुन:स्थापना गरिसकेका छन् । बाँकी शाखाहरु पनि पुनस्र्थापनाका क्रममा रहेको ती बैंकहरुले जानकारी दिएका छन् ।
राष्ट्र बैंकका अनुसार कृषि विकास बैंकको १३ ओटा, राष्ट्रिय वाणिज्य बैंकको ५० ओटा र नेपाल बैंकको ९४ ओटा शाखा पुनस्र्थापनाका क्रममा रहेका छन् ।
नेपाल राष्ट्र बैंकले बैंक तथा वित्तीय संस्थालाई २ वर्षको समयावधि दिएर द्वन्द्वमा बन्द भएका शाखा पुनस्र्थापना वा सेवा विस्तारका बैंकल्पिक योजना पेश गर्न निर्देशन दिएको थियो ।
द्वन्द्वकालमा केही निजी वाणिज्य बैंकहरुका शाखा पनि बन्द भएका थिए । जसमध्ये केही पुनस्र्थापना भइसके भने केही बाँकी छन् ।
०७२ असारमा बैंक तथा वित्तीय संस्थाका कुल शाखा ३ हजार ८ सय ३८ पुगेका छन् ।

