सेञ्चुरी बैंकको एक्सटेन्सन काउन्टर त्रिपुरेश्वरमा
२० कात्तिक, काठमाडौं । सेञ्चुरी बैंकले त्रिपुरेश्वरस्थित गुठी संस्थानमा एक्सटेन्सन काउन्टर सेवा सुरु गरेको छ । बैंकले बिहीबारदेखि उक्त काउन्टर सञ्चालनमा ल्याएको हो ।
बैशाख १२ गते गएको विनाशकारी भूकम्पले ढलेको त्रिपुरेश्वरस्थित त्रिभुवनको सालिकमा राखेको ट्राफिक आइलेण्डलाई मर्मत तथा सम्भार गर्नको लागि सेञ्चुरी कमर्सियल बैंक र काठमाडौं महानगरपालिकाबीच पूर्ननिर्माण गर्ने गरी ५ वर्षको सम्झौता गरेको छ ।
बैंकको असार मसान्तसम्म कुल निक्षेप २४ अर्ब ९५ करोड रुपैयाँ, कर्जा रकम २० अर्ब ३५ करोड रुपैयाँ पुगेको छ । बैंकले गएको आर्थिक वर्षमा ३२ करोड ७४ लाख रुपैयाँ सञ्चालन नाफा र २५ करोड ७९ लाख रुपैयाँ खुद नाफा कमाएको छ ।
बैंकको हालसम्ममा ३१ वटा शाखा, २६ वटा एटीएम, १० वटा शाखारहित बैंकिङ सेवा र एउटा एक्सटेन्सन काउन्टर सञ्चालनमा रहेका छन् ।

