उन्नती वित्तीय पहुँचसँग एभरेष्ट बैंकको सम्झौता
२१ कात्तिक, काठमाडौं । एभरेष्ट बैक तथा अन्य १२ वित्तीय संस्थाले उन्नती वित्तीय-आयोजनासँग सम्झौता गरेको छ । नेपाल राष्ट्र बैंकका डपुटी गभर्नर महाप्रसाद अधिकारीको उपस्थितिमा भएको कार्यक्रममा, एभरेष्ट बैंकका प्रमुख कार्यकारी अधिकृत र उन्नतीका नेशनल प्रोग्राम निर्देशकले सम्झौतापत्रमा हस्ताक्षर गरेका छन् ।
नेपाल राष्ट्र बैंक र यूएनडिसिएप ले संयुक्त रुपमा वित्तीय पहुँच कार्यक्रम लागू गर्दै कृषिलाई व्यावसायिकरण गर्ने, बजारको आधार वृद्धि गर्ने र गरीबी निवारण गरी जीवनस्तर वृद्धि गर्ने लगायतका उद्देश्य राखेको छ । त्यसैगरी, आयोजना ग्रामीण घरपरिवार, साना किसान र लघु साना तथा मझौला व्यावसायहरु मा वित्तीय क्षेत्रमा वृद्धि गर्नुमा केन्द्रित छ ।
देशमा वित्तीय समावेशीतालाई जोड दिदैं, बैंकले यस अघि नै प्रविधिमा आधारित सेवा मोवाइल एटिएम नामको शाखा रहित बैंकिंग सुविधा संचालनमा ल्याईसकेको छ ।
जसले खासगरी ग्रामीण क्षेत्र, वित्तीय पहुँच नभएका क्षेत्रको वित्तीय आवश्यक्तालाई परिपुर्ति गर्दछ । यस कार्यक्रमलाई प्रोत्साहन गर्न बैंकसँग यसअघि नै देशभर ५०० बढी व्यावसायीक प्रतिनिधि रहेका छन् ।

