पर्वतको कुश्मामा प्रभू बैंकको नयाँ शाखा
२३ कात्तिक, काठमाडौं । प्रभू बैंकले पर्वतको कुश्मामा सोमबारदेखि नयाँ शाखा सञ्चालनमा ल्याएको छ । उक्त शाखाको उदघाटन बैंकका सञ्चालक दक्ष पौडेलले गरे ।
गत वर्ष सम्पन्न मर्जरको क्रममा एकै स्थानमा दोहोरिन गएका बैंकका शाखा कार्यालयहरु मध्ये बागलुङ्गको शाखा कार्यालयलाई कुश्मामा स्थानान्तरण गरिएको हो ।
मर्जरको क्रममा दोहोरिन गएका अन्य शाखा कार्यालयहरु पनि क्रमशः स्थानान्तरण गर्दै जाने बैंकको योजना रहेको सञ्चालक पौडेलले बताए ।
शाखा कार्यालयहरु स्थानान्तरण भई नयाँ ठाउँमा बैंकका शाखा कार्यालयहरु सञ्चालन हुँदा बैंकको सेवा विस्तारित हुनुका साथसाथै उक्त स्थानका ग्राहकहरु सरल, सहजरुपमा सम्पूर्ण बैंकिंङ्ग सुविधाहरु प्राप्त गरी लाभान्वित हुने बैंकले विश्वास लिएको छ ।

