अघिल्लो आर्थिक वर्षमा ९६ अर्ब वैदेशिक सहयोग भित्रियो

काठमाडौं, वैशाख ९ – अर्थमन्त्रालयले अघिल्लो आर्थिक वर्षमा झण्डै ९६ अर्ब वैदेशिक सहयोग भित्रिएको जनाएको छ ।
वदेशिक सहायताको परिचालनमा पारदर्शिताका लागि भन्दै अर्थमन्त्रालयले आर्थिक बर्ष २०१२/०१३ को विकास सहायता प्रतिवेदन मंगलबार सार्वजनिक गर्दै वैदेशिक सहयोग रकमबारे जानकारी गराएको हो ।
सार्वजनिक गरिएको प्रतिवेदनमा ६४ प्रतिशत रकम राष्ट्रिय बजेट प्रणालीमार्फत र ३६ प्रतिशत राष्ट्रिय बजेट प्रणालीबाहिरबाट परिचालन भएको जनाएको छ ।
कूल सहायतामध्ये ६१ प्रतिशत अनुदान सहायता, २१ प्रतिशत प्राविधिक सहयोग र १८ प्रतिशत ऋण सहायताको रुपमा परिचालन भएको अर्थमन्त्रालयले जनाएको छ ।
सहायता रकमलाई ५ सय ८ विकास आयोजना मार्फत परिचालन गरिएको छ । वैदेशिक सहयोगबाट संघीय मामिला तथा स्थानीय विकासमन्त्रालयमा ८१ वटा, स्वास्थ्य तथा जनसंख्या मन्त्रालयमा ७७ र महिला, बालबालिका तथा समाजकल्याण मन्त्रालयमा ४७ वटा, कृषि विकास मन्त्रालयमा ३६ र शिक्षामन्त्रालय अन्र्तगत ३२ वटा आयोजना संचालनमा छन् ।
क्षेत्रगत रुपमा वैदेशिक सहायता मध्यमाअञ्चलमा २८ प्रतिशत, मध्यपश्चिमाञ्चल र पूर्वाञ्चलमा २० प्रतिशत, पश्चिमाञ्चलमा १८ प्रतिशत र सुदूरपश्चिमाञ्चलमा सबैभन्दा थोरै १४ प्रतिशत रकम खर्च भएको अर्थमन्त्रालयको तथ्याङक छ ।
अर्थमन्त्रालयले राष्ट्रिय बजेट प्रणाली बाहिरबाट परिचालित सहयोगलाई बजेट प्रणालिभित्रै समावेश गर्नुपर्ने र मूलुकको विकास खर्च गर्ने क्षमता अभिबृद्धि गर्नुे आवश्यकता रहेकोमा जोड दिएको छ ।
