विराटनगरबाट पहिलो पटक माउन्टेन फ्लाइट सेवा सुरु (भिडियो)

विराट एक्स्पो आयोजक समिति एवं विराटनगरका पर्यटनसँग सम्बद्ध संघसंस्थाले पूर्वाञ्चलमै पहिलोपटक यती एयरलाइन्सको विमानबाट माउन्टेन फ्लाइट सुरु गरेका हुन् ।

विराटनगरबाट सगरमाथा, मकालु, कञ्चनजंघा, गौरीशंकर हिमालसहितका हिमशृङ्खला हेर्ने गरी व्यवस्था मिलाइएको विराटनगर ट्राभल्स एसोसिएसनका अध्यक्ष भविशकुमार श्रेष्ठले जानकारी दिए ।

श्रेष्ठका अनुसार यती एयरलाइन्सको जहाजमा २२ जना जान मिल्ने गरी विराट एक्स्पोलाई लक्षित गरेर माउन्टेन फ्लाइटको व्यवस्था गरिएको हो ।

कुल ५० मिनेटको उडानका लागि प्रतिव्यतिm ९ हजार रुपैयाँ भाडा तोकिएको छ । माउन्टेन फ्लाइटको नियमित उडान आगामी सोमबारसम्म हुनेछ ।

काठमाडौंबाट एक घन्टा ५ मिनेटमा अवलोकन गर्न सकिने हिमशृङ्ला विराटनगरबाट ५० मिनेटमा गर्न सकिने बताइएको छ ।
