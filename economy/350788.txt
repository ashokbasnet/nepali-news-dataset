सनराइज बैंकको २१.५ प्रतिशत बोनस सेयर पारित
३० कात्तिक, काठमाडौं । सनराइज बैंकको आठौ वाषिर्क साधारणसभाले सेयरधनीलाई चुक्ता पुँजीको २१.५ प्रतिशत बोनस सेयर दिने सञ्चालक समितिको प्रस्ताब पारित गरेको छ । बोनस सेयर पारित भएसँगै बैंकको चुक्ता पुँजी २ अर्ब ९९ करोड रुपैयाँ पुगेको छ ।
बैंकका अध्यक्ष मोतीलाल दुगडको सभापतित्वमा सम्पन्न साधारणसभाले गत आर्थिक वर्षमा कमाएको नाफाबाट ५२ करोड ८९ लाख ६७ हजार रुपैयाँ बराबरको बोनस सेयर वितरण गर्ने भएको हो । बोनस सेयरको कर प्रयोजनका लागि बैंकले चुक्ता पुँजीको १.१३ प्रतिशत नगद लाभांस पनि वितरण गर्ने भएको छ ।
हाल बैंकले ३५ अर्ब ५३ करोड रुपैयाँ निक्षेप संकलन गरी २९ अर्ब १ करोड रुपैयाँ कर्जा प्रवाह गरेको छ । बैंकले ५३ शाखा र ६४ एटीएममार्फत २ लाख ७२ हजारभन्दा बढी ग्राहकलाई वित्तीय सेवा उपलब्ध गराउँदै आएको छ ।

