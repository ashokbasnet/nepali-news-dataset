अाज राष्ट्र बैंकले बजारबाट ५ अर्बको तरलता उठाउँदै
२ मंसिर, काठमाडौं । बैंकिङ प्रणालीमा भएको अत्यधिक लगानी योग्य पुँजी (अधिक तरलता) न्यूनिकरण गर्न नेपाल राष्ट्र बैंकले बुधबार फेरि ५ अर्ब रूपैयाँ बराबरको तरलता प्रशोचन गर्दै छ ।

रिभर्स रिपोमार्फत ७ दिनका लागि तरलता प्रशोचन गर्न लागिएको राष्ट्र बैंकले जनाएको छ । सहभागि बैंक तथा वित्तीय संस्थाहरुले गरेको गोप्य बोलकबोलका आधारमा यसको व्याजदर निर्धारण हुन्छ ।
यो आर्थिक वर्षमा मात्रै झन्डै अढाई खर्ब रुपैयाँ तरलता प्रशोचन गरिसकेको छ । बैंकहरुसँग पर्याप्त तरलता हुँदा जथाभावी लगानी हुनसक्ने र निक्षेपकर्ताहरुले अत्यन्तै कम व्याज पाउने र त्यसले अर्थतन्त्रमा गंभीर समस्या उत्पन्न गर्ने खतराबाट अर्थतन्त्रलार्इ बचाउन राष्ट्र बैंकले यस्तो माैद्रिक अाैजारको प्रयोग गरेको हो ।

