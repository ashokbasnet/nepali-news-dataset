घट्यो सुनचाँदीको भाउ

काठमाडौं, माघ २१ – हप्ताको अन्तिम दिन शुक्रबार सुनचाँदीको भाउ घटेको छ । बिहीबारको तुलनामा सुन तोलामा एक सय र चाँदी १० रुपैयाँले घटेको नेपाल सुन चाँदी व्यवसायी महासंघले जनाएको छ । महासंघका अनुसार शुक्रबार फाइन गोल्ड तोलाको ५५ हजार १ सय रुपैयाँ र स्ट्याण्डर्ड गोल्ड ५४ हजार ८ सय रुपैयाँमा कारोबार भैरहेको छ ।
समग्रमा यो हप्ता सुनको भाउ तोलामा ३ सय रुपैयाँले बढेको छ । हप्ताको पहिलो दिन आइतबार फाइन गोल्ड तोलाको ५४ हजार ८ सय रुपैयाँ र स्ट्याण्डर्ड गोल्ड ५४ हजार ५ सय रुपैयाँ थियो । यस्तै बिहीबार स्थिर रहेको चाँदीको भाउ शुक्रबार १० रुपैयाँले घटेर तोलाको ८ सय रुपैयाँमा झरेको छ । समग्रमा यो हप्ता चाँदीको भाउ कुनै घटबढ भएन ।
