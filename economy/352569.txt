तीन महिनामा सेञ्चुरी बैंकले साढे ७ करोड कमायो
४ मंसिर, काठमाडौं । सेञ्चुरी बैंकले चालु आर्थिक वर्षको पहिलो त्रैमासमा ७ करोड ४२ लाख रुपैयाँ खुद नाफा आर्जन गर्न सफल भएको छ । बैंकले अघिल्लो वर्षको सोही अवधिमा ३ करोड ५५ लाख रुपैयाँ खुद नाफा गरेको थियो ।
बैंकले चालु आवको पहिलो त्रैमाससम्म २५ अर्ब ३० करोड निक्षेप संकलन गरी २१ अर्ब ३२ करोड रुपैयाँ कर्जा परिचालन गर्न सफल भएको छ ।
२०६७ फागुन २६ गते काठमाडौंको पुतलीसडकस्थित प्रधान कार्यालयबाट ३१औं वाणिज्य बैंकको रुपमा बैंकिङ कारोवार सुरु गरेको सेञ्चुरीले हालसम्ममा ३१ वटा शाखा, २६ वटा एटीएम, १० वटा शाखारहित बैंकिङ र दुइवटा एक्सटेन्सन काउन्टर विस्तार गरिसकेको छ ।

