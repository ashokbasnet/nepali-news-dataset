कैलाली र दाङमा मेगाको अत्याधुनिक शाखारहित बैंकिङ सेवा

६ मंसिर, काठमाडौं । मेगा बैंकले नेपालमै पहिलोपटक अत्याधुनिक उपकरण (ट्याबलेट)को माध्यमबाट शाखा रहित बैंकिङ सेवा सुरु गरेको छ ।
बैंकले कात्तिक २२ गते कैलालीको जोशीपुर र हसुलिया तथा २४ गते दाङको लक्ष्मीपुर र सौंैँडीयारमा मेगा बैंकले शाखारहित बैंकिङ सेवा विस्तार गरेको जनाएको छ ।
वित्तीय समावेशिताको माध्यमबाट आर्थिक सशक्तिकरण गर्ने उद्देश्यअनुरुप ग्रामीण भेगका जनतासम्म आधुनिक बैंकिङ सेवा सुविधाको पहुँच विस्तार गर्न शाखारहित बैकिङ सेवा विस्तार गरेको बैंकका सिइओ अनिलकेशरी शाहले बताए ।
मेगा बैंकले सक्षम परियोजनासँगको सहकार्यमा यो बर्ष सुदूरपश्चिमसहित देशका विभिन्न जिल्लामा ३० वटा शाखारहित बैंकिङ सेवा विस्तार गर्ने योजना लिएको छ ।

