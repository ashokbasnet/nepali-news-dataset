ग्लोबल आइएमईको सुदूरपश्चिममा तीन शाखारहित सेवा

१८ मंसिर, काठमाडौं । ग्लोबल आइएमई बैंकले सक्षम एक्सेस टु फाइनान्स कार्यक्रमसँगको सहकार्यमा सुदुरपश्चिम क्षेत्रमा थप तिन शाखारहित बैंकिङ सेवा सुरुवात गरेको छ ।
बैंकिङ सेवाको पहुँचबाट टाढा रहेका बैतडीको देउलेक गाविस खोचलेक, डढेलधुराको आलीताल र मष्टमाडौंमा शाखारहित बैंकिङ सेवा सञ्चालनमा ल्याएको हो ।
बैंकले शाखारहित सेवा सञ्चालनका लागि देउलेकमा हरिश कार्की, आलीतालमा तेजराज भट्ट र मष्टमाडौंमा सुरेश शाहीलाई व्यवसायीक प्रतिनिधि नियुक्त गरेको छ ।
सुदूरपश्चिम क्षेत्रका बासिन्दालाई वित्तीय सेवा पुर्‍याउने उद्देश्यले ग्लोबल आइएमई बैंकले सक्षम कार्यक्रमसँगको सहकार्यमा यसअघि बैतडी र डडेलधुरामा २ एक्सटेन्सन काउण्टर र ३ शाखारहित बैंकिङ सेवा सञ्चालनमा ल्याइसकेको छ ।
बैंकको शाखारहित बैंकिङ सेवामा पैसा जम्मा गर्नेे, भुक्तानी गर्ने, मोवाइल रिर्चाज गर्ने तथा आफ्नो खाताबाट अरुको खातामा पैसा ट्रान्सफर गर्ने लागायतका सुविधाहरु रहेका छन् ।
हालसम्म बैंकका ८८ शाखा, ४ एक्सटेन्सन काउण्टर, ९३ एटिएम, ४० शाखारहित बैंकिङ सेवामार्फत ग्राहकहरुलाई सेवा प्रदान गर्दै आइरहेको छ ।

