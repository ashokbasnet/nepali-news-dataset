बैंकिङ प्रणालीबाट यसैहप्ता १ अर्ब रुपैयाँ उठाउँदै राष्ट्र बैंक
२१ मंसिर, काठमाडौं । बैंकिङ प्रणालीमा लगानी योग्य पुँजी (तरलता) अत्यधिक भएपछि राष्ट्र बैंकले फेरि तरलता प्रशोचन (बैंकिङ प्रणालीमा धेरै भएको रकम खिच्ने) भएको छ ।
राष्ट्र बैंकले आगामी बुधबार १ अर्ब रुपैयाँ बराबरको रिभर्स रिपो जारी गर्ने जनाएको छ । बुधबार जारी गर्ने रिभर्स रिपो पुस १ गत फिर्ता हुने राष्ट्र बैंकले जनाएको छ ।
अधिक तरलता न्यूनिकरण गर्न केन्द्रिय बैंकले मौद्रिक औजारको प्रयोगलाई तीब्र बनाएको हो ।
चालू आर्थिक वर्षमामात्रै राष्ट्र बैंकले अढाइ खर्ब बढी तरलता प्रशोचन गरिसकेको छ । रिपोमा सहभागि संस्थाहरुले गरेको गोप्य बोलकबोलका आधारमा व्याजदरको निर्धाण हुने राष्ट्र बैंकले जनाएको छ ।
बैंकहरुसँग पर्याप्त तरलता हुँदा जथाभावी लगानी हुनसक्ने र निक्षेपकर्ताहरुले अत्यन्तै कम व्याज पाउने संभावना हुन्छ । जसले अर्थतन्त्रमा गंभीर समस्या उत्पन्न गर्छ ।
त्यसैले बजारमा पैसा बढी हुने बित्तीकै केन्द्रिय बैंकले विभिन्न मौद्रिक उपकरणमार्फत पैसा उठाएर बजारलाई व्यवस्थित गर्ने नीति लिन्छ ।

