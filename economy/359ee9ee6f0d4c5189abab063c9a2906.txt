कृषि पेशालाई आधुनिकीकरण गर्नुपर्छ : मन्त्री गजुरेल

सिन्धुली, जेठ २९ । कृषिमन्त्री हरिबोल गजुरेलले कृषि पेशालाई आधुनिकीकरण गर्न सकिएमा नेपालको आर्थिक तथा सामाजिक विकासमा प्रत्यक्षरुपमा सहयोग पुग्ने बताएका छन् ।शनिबार सिन्धुलीको सिन्धुलीमाडीमा आयोजित खाद्यमेलाको उद्घाटन गर्दै मन्त्री गजुरेलले नेपालका किसानहरुको सशक्तिरणका लागि प्रधानमन्त्री कृषि आधुनिकीकरण परियोजनाबाट पाँच करोड रुपैयाँ बजेट विनियोजन गरिएकोसमेत बताए ।कार्यक्रममा मन्त्री गजुरेलले नेपालका किसानहरुले निवार्हमुखी कृषि पेशालाई समयानुकुल परिवर्तन गरी आधुनिकीकरणतर्फ लैजानुपर्नेमा जोड दिए ।‘खानेपानीमा सुधार गर्नुहोस्, खाद्यमेलामा सहभागी बनौं’ भन्ने आह्वानकासाथ शनिबारदेखि दुईदिने मेला अयोजना गरिएको हो ।मेलामा स्थानीयस्तरमा उत्पादित खाद्यपदार्थ राखिएका छन् ।
