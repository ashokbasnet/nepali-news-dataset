स्ट्याण्डर्ड चाटर्डले बुझायो पुँजी ८ अर्ब पुर्‍याउने प्रतिवद्धता

२३ मंसिर, काठमाडौं । स्ट्याण्डर्ड चार्टर्ड बैंक नेपालले ०७४ असार मसान्तसम्ममा न्युनत्तम चुक्ता पुँजी ८ अर्ब रुपैयाँ पुर्याउने प्रतिवद्धतापत्र राष्ट्र बैंकमा बुझाएको छ ।
साेमबार प्रतिवद्वतापत्र बुझाउँदै बैंकले अावश्यकताअनुसार पुँजी वृद्वि गर्न तयार रहेको प्रतिवद्वता गरेको छ। पुँजी वृद्विको योजना पेश गर्नका लागि राष्ट्र बैंकसँग तीन महिनाको समय मागेको बैंकले  तीन महिनापछि पनि कुन प्रक्रियाबाट पुँजी वृद्धि गर्ने भन्ने बारे भने खुलाएको छैन ।
बिदेशी लगानी रहेको यो बैंकले यसअघि पूाजी बृद्धिका लागि उत्साहित देखिएको थिएन् । सोही कारण स्टाण्डर्ड चाटर्ड नेपालबाट बाहिरने चर्चा चलिरहेका बेला बैंकले आठ अर्ब पूाजी पुर्‍याउने प्रतिबद्धता जनाएर ती चर्चालाई गलत सावित गरिदिएको छ ।
गत साउन ७ गते माैद्रिक नीति सार्वजानिक गर्दै राष्ट्र बैंकले ०७४ असार मसान्तसम्ममा वाणिज्य बैंकहरूको न्यूनत्तम चुक्ता पुँजी ८ अर्ब रूपैयाँ हुनुपर्ने घोषणा गरेको थियो । जसअनुसार भदाै मसान्तसम्ममा पुँजी वृद्विको योजना पेश गर्न बैंक तथा वित्तीय संस्थाहरूलार्इ निर्देशन दिएको थियो ।
राष्ट्र बैंकले सकेसम्म नगद लाभांस वितरण नगर्न प्रोत्साहन गरिरहेका बेला स्टान्डर्ड चाटर्ड बैंकले भने बाेनस सेयरभन्दा झन्डै तोब्बर बढी नगद लाभांस दिने प्रस्ताव गरेको छ ।
यही मंसिर २१ गते बसेको बैंक सञ्चालन समितिले गत आर्थिक वर्ष २०७१/७२ को नाफाबाट सेयरधनीलाई ४२ प्रतिशत लाभांश वितरण गर्ने निर्णय गरेको हो, जसमध्ये १५ प्रतिशत बोनस सेयर र २७ दशमलब ११ प्रतिशत नगद लाभांश छ ।
१५ प्रतिशतमात्रै बाेनस सेयर दिने सञ्चालक समितिको निर्णय सार्वजनिक भएसँगै बैंकका लगानीकर्ताहरू निरास भएका छन् । त्यसको प्रत्यक्ष असर बैंकको सेयर मूल्यमा परेको छ ।



