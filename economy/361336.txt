लमजुङमा ग्लोबल आइएमईको नयाँ शाखा
२५ मंसिर, काठमाडौं । ग्लोबल आइएमई बैंकले लमजुङको बेशी शहरमा शाखा विस्तार गरेको छ । राष्ट्र बैंकका गभर्नर डा. चिरञ्जीवी एक कार्यक्रमबीच शाखा उद्धघाटन गरे ।
शाखा उद्घाटन कार्यक्रममा बैंकका अध्यक्ष चन्द्रप्रसाद ढकाल, बरिष्ठ नायव प्रमुख कार्यकारी अधिकृत जनक शर्मा पौड्याल लगायतको उपस्थिती थियो । बेशी शहरी शाखासहित बैंकका ८९ शाखा पुगेका छन् ।
मुलुकका चौधै अञ्चलबाट बैंकिङ सेवा प्रदान गरिरहेको ग्लोबल आइएमई बैंकका ८९ शाखा, ६ वटा एक्सटेन्सन काउण्टर, १० वटा राजश्व संकलन काउण्टर, ९३ वटा एटीएम, ३९ वटा  शाखारहित बैंकिङ्ग सेवा तथा ५ लाख भन्दा बढी ग्राहक रहेका छन् ।
यसैगरी बैंकले अत्याधुनिक प्रविधियुुक्त मोवाइल बैंकिङ सेवा, इन्टरनेट बैंकिङ सेवाको  साथमा अष्टे्रलिया, मलेसिया, भारत, दक्षिण कोरिया, कतार, युएई, बहराइन लगायतका मुलुकबाट रेमिट्यान्स सेवा समेत प्रदान गर्दे आइरहेको छ ।
यसका साथै अनलाइनमार्फत टोफेल, आइएलटीएस, जीआरई, स्याट, जीम्याट, एसीसीए, इमिग्रेसन शुल्क तिर्न सकिने सुबिधा पनि बैंकले प्रदान गरिरहेको छ ।

