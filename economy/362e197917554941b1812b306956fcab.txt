मंगलबार सुनको भाउमा ३०० ले वृद्धि

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुनको मूल्य तोलामा ३०० रुपैयाँले बढेर तोलाको ५७ हजार ३०० रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सुन सोमबार तोलाको ५७ हजार रुपैयाँमा कारोबार भएको थियो ।

मंगलबार चाँदीको भाउमा पनि ५ रुपैयाँले वृद्धि आएर तोलाको ७९० रुपैयाँमा कारोबार भएको महासंघले जनाएको छ ।

मंगलबार साँझसम्म अन्तर्राष्ट्रिय बजारमा सुन प्रतिऔंस १३ सय ३७ डलर हाराहारीमा कारोबार भएको थियो ।
