राष्ट्र बैंकले ५ अर्ब माग्दा १८ अर्बको आवेदन
५ पुस, काठमाडौं । बैंकहरुसँग भएको अधि तरलता (लगानी योग्य पुँजीको पर्याप्तता) व्यवस्थापन गर्न नेपाल राष्ट्र बैैंकले आइतबार ५ अर्ब रुपैयाँ निक्षेपका अाह्वान गरेको बोलकोलमा बैंक तथा वित्तीय संस्थाहरुले १८ अर्ब रुपैयाँको माग आवेदन दिएका छन् ।
राष्ट्र बैंकको राष्ट्र ऋण व्यवस्थापन विभागका कार्यकारी निर्देशक डा. मिनबहादुर श्रेष्ठका अनुसार पाँच अर्बको मागमा २८ वटा बैंक तथा वित्तीय संस्थाहरुले १८ अर्ब रुपैयाँ बराबरको माग आवेदन दिएका छन् ।
बैंकहरुले गरेको गोप्य शिलबन्दीका आधारमा आइतबारको निक्षेपको व्याजदर ०.६६ प्रतिशत कायम भएको श्रेष्ठले जानकारी दिए ।
भारतीय नाकाबन्दीका कारण आर्थिक क्रियाकलाप खुम्चिदा बैंकहरुसँग अधिक तरलता थुपि्रएको हो । राष्ट्र बैंकले चालू आर्थिक वर्षमा मात्रै पटक-पटक गरी २ खर्ब ८४ अर्ब रुपैयाँ तरलता प्रशोचन गरेको श्रेष्ठले जानकारी दिए ।

