अम्रिसोको कुचो बिकेन, एक करोडबढी मूल्यको कुचो भण्डारण मै थन्कियो

तीस रुपैयाँमै बेच्दा खर्च पनि नउठ्ने भएकाले मूल्य बढ्ने आशामा कुर्दाकुर्दा गोदाममै कुचो सड्न लागेको ताप्लेजुङ नगरपालिकाका कृषक हरि पौडेलले जानकारी दिए ।

ताप्लेजुङमा मात्रै एक करोडभन्दा बढी मूल्यको कुचो यत्तिकै भण्डारण गरेर राखिएको जिल्ला कृषि विकास कार्यालयले जनाएको छ । गत वर्ष ताप्लेजुङसहित पूर्वी पहाडी जिल्ला पाँचथर, तेह्रथुमका कृषकले ७० रुपैयाँ प्रतिकिलोमा कुचो बेचेका थिए । राम्रो भाउ पाउने आसामा ताप्लेजुङ, पाँचथर, इलाम, तेह्रथुम, धनकुटालगायत जिल्लाका कृषकले व्यवसायीक रुपमै अम्रिसो खेती गर्दै आएका छन् ।
