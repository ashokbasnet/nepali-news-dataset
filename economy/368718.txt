बैंकर्स संघको उपाध्यक्षमा किशोर महर्जन निर्वाचित

१४ पुस, काठमाडौं । वाणिज्य बैंकहरूको छाता संगठन  नेपाल बैंकर्स संघको उपाध्यक्षमा किशोर महर्जन निर्विरोध  निर्वाचित भएका छन् । उपाध्यक्ष रत्नराज बज्राचार्यले निरन्तरताका लागि उमेद्वारी नदिएपछि सिभिल बैंकका प्रमुख कार्यकारी महर्जनले उमद्वारी दिएका थिए ।
महर्जन ग्लोबल आइएमइ बैंकमा हुँदा उपाध्यक्ष थिए । उनले ग्लोबल आइएमइ छाड्दा संघको उपाध्यक्ष पद पनि स्वत खाली भएको थियो । सनराइज बैंकमा नियुक्त भएपछि उनलाई संघको कार्यसमितिले उपाध्यक्षमा फेरी चयन गरेको थियो ।
कार्यसमितिको निर्णयलाई साधारणसभाले अनुमोदन गर्नु पर्ने व्यवस्था छ । महर्जनले साधारणसभामा उपाध्यक्षका लागि उमेद्वारी नदिएपछि महर्जनले दिएका हुन् । महर्जनसहित कार्यसमितिका सात जना सदस्यहरु निर्विरोध निर्वाचित भए ।
पुरानो कार्यसमितिबाट सानिमा बैंकका भुवन दाहाल र एनबी बैंकका ज्ञानेन्द्र ढुङ्गानाले निरन्तरता पाए । बाँकी नयाँ हुन् ।
सदस्यमा एरेष्ट बैंकका एके आहलुवालिया, लक्ष्मी बैंकका सुदेस खालिङ, नेपाल इन्भेष्टमेन्ट बैंकका ज्योति पाण्डे, प्रभु बैंकका अशोक शेरचन र कृषि विकास बैंकका लिलाप्रकाश सिटौला निर्विरोध भएको संघले जनाएको छ ।
मंगलबार साँझको साधारणसभाले निर्वाचन समितिले दिएका नामहरु अनुमोदन गर्नेछ । हाल संघको अध्यक्षमा अध्यक्ष एनएमबी बैंकका उपेन्द्र पौडेल छन् भने  मेगा बैंकका अनिल शाह उपाध्यक्ष छन् । संघमा दुर्इजना उपाध्यक्ष रहने व्यवस्था छ ।


