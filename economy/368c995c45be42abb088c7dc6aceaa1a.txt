हवाइमैदान निर्माणमा स्थानीयको अबरोध

इलाम, जेठ २१ – स्थानीय बासिन्दाले अवरोध गरेपछि इलाम–५ को सुकिलुम्बामा बन्न लागेको फाल्गुनन्द विमानस्थलको काम रोकिएको छ ।
पहिलो चरणको काम थाल्न इलाम पुगेका नागरिक उड्ययन प्राधिकरण, बिमानस्थल निर्माण आयोजनाका प्रमुख रामहरि महर्जनले बिमानस्थलका लागि जग्गा बिक्री गरेका व्यक्तिहरुले अवरोध गरेपछि काम शुरु गर्न नपाएको बताउनुभयो ।
नगरपालिका कार्यालयले श्रोत जुटाई बिमानस्थलका लागि तीन सय २८ रोपनी जग्गा खरिद गरेर प्राधिकरणको नाममा पास गरेको थियो ।
तर स्थानीय बासिन्दाले ४ बर्षपछि फेरि बिभिन्न माग राखेर अबरोध गरेका छन् । प्राधिकरणले निर्माणका लागि ठेक्का लगाइसकेको छ ।
