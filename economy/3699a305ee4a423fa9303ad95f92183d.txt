​रोल्पामा पौने ३८ करोड बजेट फ्रिज

रोल्पा, साउन ६ — आर्थिक वर्ष २०७१/०७२ मा रोल्पा जिल्लाका विभिन्न कार्यालयमा विनियोजित मध्ये ३७ करोड ८५ लाख ३५ हजार ९ सय ४० रुपैयाँ फ्रिज भएको छ । पुँजिगततर्फ ७८ करोड ७६ लाख २४ हजार बजेट मध्ये ५० करोड ३४ लाख ५२ हजार मात्रै खर्च भएको छ । यस्तै चालुतर्फ २ अर्व ९ करोड ३६ लाख ४० हजारमध्ये १ अर्व ९९ करोड २४ लाख ६ हजारमात्रै खर्च भएकोे कोष तथा लेखा नियन्त्रक शिवराम महतले जानकारी दिनुभयो । 
कोष तथा लेखा नियन्त्रण कार्यालय रोल्पाले दिएको जानकारी अनुसार शहरी विकास तथा भौतिक योजना निर्माण मन्त्रालय, स्थानीय विकास मन्त्रालय, कृषि मन्त्रालय लगायतमा बढी काम हुन नसकेर बजेट फ्रिज भएको हो । त्यस्तै गत आर्थिक वर्षमा रोल्पामा ६ करोड ८४ लाख २७ हजार ७९ सय रुपैयाँ राजश्व संकलन भएको पनि कार्यालयले जनाएको छ ।
