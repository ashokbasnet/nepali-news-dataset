काष्ठमन्डपको पुनःनिमाणबारे छलफल, १० करोड विनियोजन

काठमाडौं, वैशाख २३ । हनुमानढोका दरबार क्षेत्र संरक्षण कार्यक्रमले भूकम्पका कारण क्षति पुगेको काष्ठमन्डपको पुनःनिर्माणबारे स्थानीयबासिन्दासँग छलफल गरेको छ ।काष्ठमन्डप पुनःनिर्माणका लागि पुरातत्व विभागले दिएको नक्सालाई लिएर विहीबार स्थानीयबासिन्दाको राय लिइएको हो ।हनुमानढोका दरबार क्षेत्र संरक्षण कार्यक्रमका प्रमुख नरेन्द्रविलास बज्रचार्यले स्थानीयबासिन्दाको रायको आधारमा काष्ठमन्डप पुनःनिर्माणको काम अघि बढाइने बताए ।काष्ठमन्डप पुनःनिर्माणका लागि १० करोड रुपैयाँ विनियोजन गरिएको छ ।
