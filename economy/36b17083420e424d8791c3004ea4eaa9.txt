सशस्त्र प्रहरीलाई कुखुराको मासु र अण्डा देऊ : कुखुरा पालक किसान

चितवन, चैत  ४  -  चितवनका कुखुरा पालक किसानले सशस्त्र प्रहरीको रासनमा कुखुराको मासु र अण्डा समावेश गर्न माग गरेका छन् । चितवनको नारायणगढमा भएको नेपाल कुखुरा व्यवसायिक संघको चौथो अधिवेशनमा सहभागि हुन आएका राष्ट्रिय योजना आयोगका उपाध्यक्ष दिपेन्द्रबहादुर क्षेत्रीलाई १५ बँदे माग पत्र बुझाउदै किसानले यस्तो माग गरेका हुन् । कुखुराको दानाका लागि प्रयोग हुने मकै र सोयाविनको व्यवसायिक खेती प्रवद्र्धन, व्यवसायिक सुरक्षा, विद्युत संकटको अन्त्य लगायतका माग पनि कुखुरा पालक किसानको छ ।

 

कार्यक्रममा कुखुरा व्यवसायी गुणचन्द्र विष्टले छिमेकी राष्ट्रले जस्तै पोल्ट्री ब्यवसायीलाई राज्यले विद्युत महसुलमा ७५ प्रतिशत छुट दिनु पर्ने माग गर्नुभयो । उद्योग वाणिज्य संघ चितवनका अध्यक्ष तिलचन्द्र भट्टराई गैर कानुनी रुपमा आयात हुने पोल्ट्री जन्य वस्तुको नियन्त्रण हुनु पर्नेमा जोड दिदै पशु क्यारेन्टाइन चेक पोष्टलाई चौविसै घण्टा संचालन गर्नु पर्ने बताउनु भयो । उद्योग बाणिज्य संघ चितवनका पूर्व अध्यक्ष मित्रराज दवाडी, चितवन उद्योग संघका अध्यक्ष कृष्णप्रसाद अधिकारी लगायतले कृषि क्षेत्रलाई कर मुक्त गराउनु पर्ने, पोल्ट्री विकास बोर्डको गठन हुनु पर्ने बताउनुभयो ।
राष्ट्रिय योजना आयोगका उपाध्यक्ष दीपेन्द्रबहादुर श्रेत्रीले कृषिलाई व्यवसायिक रुपमा अगाडि नल्याएसम्म राष्ट्रको विकास नहुने भन्दै कृषिमा रहेका प्राविधिकलाई उर्जाशील काममा लगाउनु पर्ने बताउनुभयो । उपयोगी शिक्षा निति नभएकाले सबै भन्दा धेरै जनशक्ति भएको कृषि क्षेत्रको बिकाश नभएको भन्दै उहा“ले सरकार, विश्वविद्यालय, व्यवसायी र कृषक संगसंगै अगाडी जानु पर्ने बताउनुभयो ।
