प्रिमियर इन्स्योरेन्सले ३० प्रतिशत बोनस सेयर दिने
१९ पुस, काठमाडौं । प्रिमियर इन्स्योरेन्सले गत वर्षको नाफाबाट सेयरधनीलाई चुक्ता पुँजीको ३० प्रतिशत बोनस सेयर दिने घोषणा गरेको छ ।
कम्पनीको शुक्रबार बसेको सञ्चालक समितिको बैठकले ३० प्रतिशत बोनस सेयर र त्यसको कर प्रयोजनको लागि १.०२ प्रतिशत नगद लाभांस दिने घोषणा गरेको हो ।
नियामक निकाय बीमा समिति र कम्पनीको आगामी साधारणसभाले स्वीकृत गरेपछि मात्रै लाभांस वितरण गरिने छ ।
हाल कम्पनीको चुक्ता पुँजी २८ करोड ७५ लाख रुपैयाँ छ । बोनस सेयर वितरण गरेपछि चुक्ता पुँजी ३७ करोड रुपैयाँ पुग्नेछ । गत वर्ष कम्पनीले १३ करोड रुपैयाँ नफा कमाएको थियो ।
अहिलेसम्म ३४ करोड रुपैयाँ बीमा शुल्क आर्जन गरेको र ६० करोड रुपैयाँ दाबी भुक्तानी गरेको प्रमुख कार्यकारी अधिकृत सुधुम्न उपाध्यायले जानकारी दिए । दाबी भुक्तानी भएको प्रमुख उपाध्यायले बताए ।

