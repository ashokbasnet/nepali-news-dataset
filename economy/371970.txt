टुरिजम बैंकले अन्तर बैंक विद्युतीय भुक्तानी सेवा सुरु गर्ने
२३ पुस, काठमाडौं । टुरिजम डेभलपमेन्ट बैक र नेपाल क्लियरिङ हाउस लिमिटेडसँग अन्तर बैंक विद्युतीय भुक्तानी प्रणाली -एनसीएचएल आइपीएस) सेवाको सम्झौता भएको छ ।
सम्झौतामा टुरिजम बैकका प्रमुख कार्यकारी अधिकृत महेश शर्मा ढकाल र  क्लियरिङ हाउसका प्रमुख कार्यकारी अधिकृत नीलेशमान सिंह प्रधानले हस्ताक्षर गरे ।
अब क्लियरिङ हाउसले अन्तर बैंक विद्युतीय भुक्तानी सेवा सञ्चालनको लागि बैकलाई प्रणाली उपलब्ध गराउने छ । त्यसपछि टुरिजम डेभलपमेन्ट बैंकले अन्तर बैंक भुक्तानीको सेवा सुरुवात गर्ने छ ।
सम्झौताअनुसार कम्पनीसँग आवद्ध सदस्य बैंक तथा वित्तीय संस्थाका ग्राहकहरुको खातामा भुक्तानी दिने र लिने लगायत कारोबारहरु स्वचालित रुपमा सञ्चालन हुनेछ ।
यो प्रणालीबाट सदस्य बैंक तथा वित्तीय संस्थाहरुले ग्राहकको रकम स्थानान्तरण, डीभिडेन्ट पेमेन्ट, आइपीओ रिफन्ड, बिल भुक्तानी, प्रीमियम भुक्तानी, सामाजिक सुरक्षा भत्ता,पेन्सन तलब र भुक्तानी, रेमिट्यान्स लगायतका भुक्तानी दिने तथा लिने सेवा सञ्चालन गर्ने गरेका छन् ।
प्रणालीमार्फत हुने कारोबार पारदर्शी हुने, अधिकतम संख्यामा हुने कारोबार पनि सहजै गर्न सकिने, जोखिम न्यूनिकरण हुने लगायत सरल भुक्तानी सेवासमेत ग्राहकलाई प्रदान गर्न सकिने टुरिजम बैंकले जनाएको छ ।

