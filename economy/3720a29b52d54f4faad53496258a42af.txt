कौशलटारमा हिमालयन बैङ्कको शाखा

भक्तपुर, असार २६ – हिमालयन बैङ्कले ३९ औं शाखा भक्तपुरको कौशलटारमा मंगलवारदेखि सञ्चालनमा ल्याएको छ । बैङ्कको थिमी नगरपालिकाका पुर्वमेयर मदनकृष्ण श्रेष्ठ र बैक संचालक समितिका अध्यक्ष मनोजवहादुर श्रेष्ठले संयुक्त रुपमा उद्घाटन गर्नुभएको हो ।

 

उद्घाटन कार्यक्रममा अध्यक्ष श्रेष्ठले कौशलटार क्षेत्रका सेवाग्राहीलाई सुविधा दिन शाखा विस्तार गरेको बताउनुभयो । बैकका प्रमुख कार्यकारी अधिकृत अशोक समशेर राणाले बैंकसंग ४७ अर्ब १० करोड निक्षेप र ३५ अर्ब ७० करोड कर्जा लगानी गरेको जानकारी गराउँदै बैकले साना तथा मझौला ब्यवसायमा पनि लगानी बढाउने बताउनुभयो ।
