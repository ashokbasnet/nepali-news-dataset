प्रभू इन्स्योरेन्सको सीइओमा सञ्चित बज्राचार्य
३ माघ, काठमाडौं । प्रभू इन्स्योरेन्सको प्रमुख कार्यकारी अधिकृत (सीइओ)मा सञ्चित बज्राचार्य नियुक्ति भएका छन् । कम्पनीको सञ्चालक समितिले बज्राचार्यलाई माघ १ गतेदेखि लागू हुनेगरी सीइओमा नियुक्ति गरेको छ ।
नबनियुक्त सीइओ बज्राचार्य सात वर्षदेखि यसै कम्पनीमा कार्यरत थिए । उनी विगत ११ महिनादेखि कामु सीइओकोरुपमा काम गर्दै आएका थिए । त्यसअघि उनी कम्पनीका नायव महाप्रबन्धक थिए ।
प्रभू समुहको प्रवेसपछि कम्पनीका सीइओ युगेशभक्त बादे श्रेष्ठले कम्पनी छोडेपछि बज्राचार्यलाई कामू सीइओको जिम्मेवारी दिइएको थियो ।
नवनियुक्त सीइओ बज्राचार्यसँग सरकारी, गैरसरकारी, अन्तराष्ट्रिय र अन्य क्षेत्रमा गरी २२ वर्ष काम व्यवस्थापकीय तहमा अनुभव छ । त्रिभुवन विश्वविद्यालयबाट एमबीए गरेका उनले आइक्यानबाट एकाउन्टेन्ट टेक्निसियनमासमेत डिग्री हासिल गरेका छन् ।
तत्कालीन एलाइन्स इन्स्योरेन्सको सेयर खरिद गरेर प्रभू समूहले ०७१ चैत २७ गतेदेखि कम्पनीको नाम परिवर्तन गरी प्रभू इन्स्योरेन्सको नाममा सञ्चालन गर्दै आएको छ । कम्पनीको अध्यक्षमा प्रभू समुहका अध्यक्ष देवी प्रकाश भट्टचन छन् ।
कम्पनीको चुक्ता पुँजी ३३ करोड पैयाँ छ भने चालू अार्थिक वर्षको हालसम्म ३१ करोड रूपैयाँ बीमा शुल्क अार्जन गरेको छ ।

