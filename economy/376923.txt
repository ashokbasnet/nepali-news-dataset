कैलास, मेट्रो बैंक र नेपाल एक्सप्रेसले पाए मर्जरको अनुमति
५ माघ, काठमाडौं । नपाल राष्ट्र बैंकले कैलास विकास बैंक, मेट्रो डेभलपमेन्ट बैंक र नेपाल एक्सप्रेस फाइनान्स गाभिने सैद्धान्तिक स्वीकृति दिएको छ । राष्ट्र बैंकको सोमबार साँझ बसेको बैठकले कैलाससँग अरु दुई संस्था गाभिन स्वीकृति दिएको राष्ट्र बैंकका सहायक प्रवक्ता राजेन्द्र पण्डितले जानकारी दिए ।
सैद्धान्तिक सहमतिसँगै तीन वटै संस्थाको सम्पूर्ण सम्पति तथा दायित्वको मूल्यांकन (डिडिए) को काम अघि बढ्ने छ । डिडिए रिपोर्ट तयार भएपछि तीनवटै संस्थाले मर्जरको अन्तिम स्वीकृतिका लागि राष्ट्र बैंकमा आवेदन दिने छन् ।
२०७२ असारको वित्तीय विवरण अनुसार तीन वटै संस्था गाभिएपछि पुँजी दुई अर्ब नाघ्ने छ । निक्षेप १२ अर्ब ३० करोड, कर्जा १० अर्ब ७७ करोड र शाखा ३८ पुग्ने छ । चैत मसान्तभित्र गाभिएर बैशाखबाट एकिकृत कारोबार गर्ने योजनामा रहेको कैला विकास बैंकका प्रमुख कार्यकारी अधिकृत कृष्णराज लामिछानेले जानकारी दिए ।

