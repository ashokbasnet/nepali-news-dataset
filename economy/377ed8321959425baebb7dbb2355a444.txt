एनसेल र हेल्लो नेपालको फ्रिक्वेन्सी बन्द गर्ने मजदुरको चेतावनी

काठमाडौं, पुस २ - नेकपा माओवादीको मजदुर संगठन अखिल नेपाल क्रान्तिकारी ट्रेड यूनियन महासंघले एनसेल र हेलो नेपालको फ्रिक्वेन्सी बन्द गर्ने चेतावनी दिएको छ ।

नेपाल स्याटलाइट टेलिकम कम्पनी हेलो नेपालले  निष्काशित मजदुरहरु स–सम्मान पुनर्वहाली नगरे फ्रिक्वेन्सी बन्द गर्ने चेतावनी महासंघले दिएका हो ।

 

महासंघले  हेलो नेपालको केन्द्रीय कार्यालय नयाँ बानेश्वरमा सोमवार धर्ना पनि दिएको छ ।

अजय सुमार्गी मुख्य सञ्चालक रहेको हेलो नेपालले ८७ जना कर्मचारीलाई निष्काशन गरी एनसेलको टावरबाटै काम गर्दै आएपछि मजदुरहरु आन्दोलनमा उत्रिएका हुन् ।
