प्रभु बैंकको साधारणसभाले पारित गर्‍यो ५ वर्षे रणनीति

८ माघ, काठमाडौं । प्रभू बैंक लिमिटेडको १४औं वाषिर्क साधारणसभाले आगामी पाँच वर्षका लागि बैंकले अख्तियार गर्ने रणनीति पारित गरेको । बिहीबार भएको बैंकको साधारणसभामा बैंकका अध्यक्ष देवीप्रकाश भट्टचनले पाँच वर्षे रणनीति पेस गरेका थिए ।
साधारणसभाले आर्थिक वर्ष०७१/०७२को वासलात,नाफा नोक्सान हिसाब र नगद प्रबाह विवरणलगायतका संलग्न अनुसूचीहरु प्नि पारित गरेको बैंकका सञ्चालक दक्ष पौडेललले अनलाइनखबरलाई जानकारी दिए । त्यसैगरी, आर्थिक वर्ष ०७२/७३ का लागि लेखा परिक्षकमा श्याम कार्की एण्ड कम्पनीलाई नियुक्त गर्ने निर्णय पनि साधारणसभाले पारित गरेको छ ।
त्यस्तै, बैंकले अन्य बैंक तथा वित्तीय संस्थाहरु गाभ्ने/गाभिने,एक्विजिसन (प्राप्ति) तथा खरिद गर्ने प्रक्रिया अगाडि बढाउनको लागि सञ्चालक समितिलाई अख्तियारी दिने निर्णय गरेको छ ।
बैंकको चल/अचल सम्पत्ति र दायित्व तथा कारोबार मुल्याङ्कन (डीडीए) गर्न मान्यता प्राप्त मुल्याँकनकर्ता नियूक्ती गरी निजको पारिश्रमिक तोक्ने तथा एक्विजिसन, खरिद गर्ने सम्बन्धी समझदारीपत्रसम्बन्धी आवश्यक सम्पूर्ण प्रकृया पुरा गर्न समेत सञ्चालक समितिलाई अख्तियारी प्रदान गर्ने निर्णय गरेको पौडेलले बताए ।
सभाले संस्थागत सामाजिक उत्तरदायित्व अन्र्तगत प्रधानमन्त्री दैवी प्रकोप उद्धार कोषमा बैंकको तर्फबाट उपलब्ध गराईएको नगद तथा अन्य संघ संस्थाहरुलाई प्रदान गरिएको नगद तथा जिन्सी चन्दा सहयोग समेत अनुमोदन बैंकद्धारा जारी विञप्तीमा उल्लेख छ ।

