काठमाडौंमा ‘एन्टी मनी लण्डरिङ’ सम्मेलन हुने
९ माघ, काठमाडौं । नेशनल बैंकिङ्ग ईन्ष्टिच्युट लिमिटेडले यही माघ १३ गते ‘एन्टी मनी लण्डरिङ’ विषयमा काठमाण्डौमा एक दिने सम्मेलनको आयोजना गर्ने भएको छ ।
बैंक तथा वित्तीय संस्थाहरुको लागि मुद्रा निर्मलीकरण विरुद्ध गर्नु पर्ने कार्य झन् भन्दा झन् चुनौतीपूर्ण हुँदै गइरहेको अवस्थामा ईन्ष्टिच्युटले यी चुनौतीहरुको सामना गर्न सक्षम बनाउने उद्देश्यले सम्मेलनको आयोजना गर्न लागेको हो ।
समय समयमा नियमक निकायबाट कसिलो निर्देशिकाहरु जारी गरिनु, विद्युतीय प्रविधिमा आधारित विभिन्न मुद्रा निर्मलीकरणँंग सम्बन्धित जोखिमका घटनाहरु बढ्दै जानु, अवैधानिकरुपमा आर्जित सम्पत्तिलाई विभिन्न माध्यम अपनाई बैधानिक गराउनेे क्रियाकलापहरु बढ्दै जानु, सूचना प्रविधिमा भर परेर काम गर्नु पर्ने बाध्यता, सम्पत्ति शुद्धिकरण गर्नेहरुले बैंक तथावित्तीय संस्था, इन्सुरेन्स कम्पनी, रेमिट्यान्स कम्पनी आदिहलाई माध्यमकारुपमा प्रयोग गर्नु आदि कारणहरुले गर्दा मुद्रा निर्मलीकरण विरुद्धको कार्य चुनौतीपूर्ण हुँदै भएको हो ।
कार्यक्रममा स्थानीय विज्ञकारुपमा नेपाल राष्ट्र बैंककापूर्व डेपुटी गभर्नर महाप्रसाद अधिकारी, नेपाल राष्ट्र बैंकका वरिष्ठ अधिकारीहरु र केही वाणिज्य बैंकका प्रमुख कार्यकारी अधिकृतहरुले प्रस्तुती तथा सम्बोधन गर्ने कार्यक्रम रहेको छ ।
त्यस्तैगरी, स्टेट बैंक अफ इण्डियाका पूर्व नायब प्रबन्धनिर्देशक तथा इण्डियन बैकर्स एशोसियसनका बरिष्ठ सल्लाहकार संगित सुक्ला, आरबियल बैंकका अनुपालना बिभागका प्रमुख पुष्पेन्द्र शर्मा, फिन्टलेक्टका प्रमुख कार्यकारी अधिकृत शिरिष पाठक, अक्युटीका दक्षिण एशिया प्रमुख राहुलअ बोबेरोइ, थ्रीआई इन्फोटेकका दक्षिण एशिया तथा एशियाप्रशान्त क्षेत्र प्रमुख अभय सिन्हालगाएतका अन्तर्राष्ट्रिय विज्ञहरुको सम्मेलनमा प्रस्तुतीकरण रहेको छ ।
सम्मेलनमा प्रविधिको प्रयोगबाट कसरी मुद्रा निर्मलीकरण बिरुद्ध लड्न सकिन्छ, व्यापारको माध्यमबाट कसरी मुद्रा निर्मलीकरण भइरहेको छ र यसको अन्तिमहितकारी कसरी पत्तालगाउने, अन्र्तराष्ट्रियरुपमा कस्ता औजारहरु प्रयोग गरेर मुद्रा निर्मलीकरण बिरुद्ध कार्य भइरहेको छ, नेपालका बैंक तथा बित्तिय संस्था, इन्सुरेन्स कम्पनी, रेमिट्यान्स कम्पनीहरुले कसरी प्रभावकारीरुपमा मुद्रा निर्मलीकरण बिरुद्ध कसरी लड्न सकिन्छ भन्ने बिषयमा प्रस्तुतिकरण र छलफल केन्दि्रत रहनेछ बताइएको छ ।

