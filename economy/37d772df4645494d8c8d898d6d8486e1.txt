सुनको भाउ ५ सय बढ्यो

काठमाडौं, साउन ८ – सुनचाँदीको भाउ मंगलबार पनि बढेको छ ।
सोमबार कायम भएको भाउमा मंगलबार ५ सय रुपैयाँले बढेर सुन तोलाको ५२ हजार ७ सय रुपैयाँ पुगेको नेपाल सुनचाँदी व्यवसायी महासंघले जनाएको छ । सोमबार सुन तोलाको ५२ हजार २ सय रुपैयाँ थियो ।
अन्तर्राष्ट्रिय बजारमा अस्थिरता छाएकाले सुनको भाउ घटबढ भइरहेको महासंघले जनाएको छ । मंगलबार चाँदी पनि तोलामा १५ रुपैयाँले बढेको छ । चाँदी तोलाको ८ सय ४० रुपैयाँमा किनबेच भइरहेको छ ।
