हिमालयन बैंकले भूकम्प पीडितलाई बाँड्यो सोलार बत्ति

१३ माघ, काठमाडौं । हिमालयन बैंक लिमिटेडले दोलखाका भूकम्प पीडित परिवार र विद्यार्थीलाई  सौर्य बत्ती र ब्ल्यांकेट वितरण गरेको छ ।
बैंकले ४ सय ७५ परिवारका लागि सौर्य बत्ती तथा ब्ल्यांकेट प्रदान गरेको हो । आफ्नो संस्थागत समाजिक दायित्व अन्तर्गत चरीकोटमा सहयोग सामग्री वितरण गरिएको छ ।
बैंकका मानव संशाधन व्यवस्थापक कपिलप्रसाद लोहनी लगायतले सहयोग सामाग्री हस्तान्तरण गरे ।
स्थानीय माउन्ट भ्याली विद्यालय परिसरमा भएको कार्यक्रममा प्याब्सनका पदाधिकारी, सुरक्षाकर्मी र सञ्चारकर्मीहरुको उपस्थिति थियो ।
बैकले विद्यालय परिसरमा निःशुल्क स्वास्थ्य शिविरको समेत आयोजना गरेको थियो । शिविरमा झण्डै ३ सय ५० जनाले स्वास्थ्य परीक्षण गराएका छन् ।
शंकरापुर अस्पताल जोरपाटीका वरिष्ठ चिकित्सक रमेश ढकालको नेतृत्वमा १४ जनाको चिकित्सक टोलीले स्थानीयको स्वास्थ्य परीक्षण गरेको थियो ।

