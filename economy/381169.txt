ग्लोबल आइएमई बैंकको शाखारहित सेवा सिन्धुपाल्चोकको टेकनपुरमा पनि
१५ माघ, काठमाडौं । ग्लोबल आइएमई बैंकले शुक्रबारदेखि सिन्धुपाल्चोकको टेकनपुर गा.वि.स.मा शाखारहित बैंकिङ्ग सेवा सुरु गरेको छ ।
भूकम्पबाट प्रभावित गा.वि.सहरुमा भविष्यको लागि बचत गर्ने बानीको बिकास गर्न तथा आधारभूत बैंकिङ्ग सेवा उपलब्ध गराउने उद्देश्यले सिन्धुपाल्चोकको टेकनपुरमा सेवा सुरु गरिएको बैंकले जनाएको छ ।
सिन्धुपाल्चोक जिल्लाको टेकनपुर गाविस गत बैशाख १२ गते आएको बिनाशकारी भूकम्प र त्यसपश्चात आएका पराकम्पनहरुबाट अति प्रभावित गाविस हो ।
सक्षम एक्सेस टु फाइनान्स कार्यक्रमको सहकार्यमा सुरु गरिएको सेवाका लागि बैंकले स्थानिय भुपेन्द्र श्रेष्ठलाई व्यवसायीक प्रतिनिधि नियुक्त गरेको छ ।
व्यवसायीक प्रतिनिधिलाई मेसिन हस्तान्तरण गरेर ग्लोबल आइएमई बैंकका बजार व्यवस्थापन एवम् व्यवसाय प्रवर्द्धन विभाग प्रमुख प्रसन्न बाँस्कोटाले उक्त सेवाको उदघाटन गरे ।

