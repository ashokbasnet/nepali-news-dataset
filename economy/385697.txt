समस्याग्रस्त वित्तीय संस्थामा १६ अर्ब निक्षेप !
२६ माघ, काठमाडौं । नियामक नेपाल राष्ट्र बैंकले समस्याग्रस्त घोषणा गरी सर्वसाधारणको निक्षेप फिर्ता गर्न निर्देशन दिएपनि समस्याग्रस्त संस्थाहरुले अझै ठूलो परिमाणको निक्षेप फिर्ता गर्न सकेका छैनन् । समस्याग्रस्त बैंक तथा वित्तीय संस्थाहरुमा अझै सर्वसाधारणको १६ अर्ब रुपैयाँ निक्षेप फसेको राष्ट्र बैंकले जनाएको छ ।
राष्ट्र बैंकका गत असोज मसान्तसम्ममा अनुसार १३ वटा समस्याग्रस्त संस्थाहरुले १५ अर्ब ९० करोड ९७ लाख १६ हजार रुपैयाँ निक्षेप अझै फिर्ता गरेका छैनन् । समस्याग्रस्त संस्थाहरुमध्ये सबैभन्दा बढी निक्षेप गोर्खा डेभलपमेन्ट बैंकमा छ । गोर्खा डेभलपमेन्टमा सर्वसाधारणको ४५ अर्ब १६ करोड ८१ लाख ८२ हजार रुपैयाँ निक्षेप रहेको राष्ट्र बैंकले जनाएको छ ।
त्यसैगरी, नेपाल सेयर मार्केट्स एण्ड फाइनान्समा ३ अर्ब ९ करोड ४५ लाख १३ हजार, ५६ करोड ६१ ल्ाख ९ हजार, कुबेर मर्चेन्ट बैंकिङ एण्ड फाइनान्समा ७१ करोड १ लाख ९८ हजार, हिमालयन फाइनान्समा ५४ करोड २५ लाख ८७ हजार रुपैयाँ निक्षेप छ ।
क्यापिटल मर्चेन्ट बैंकिङ एण्ड फाइनान्समा २ अर्ब ७९ करोड ८३ लाख ८० हजार, वर्ड मर्चेन्ट बैंकिङ एण्ड फाइनान्समा ५१ करोड ९१ ल्ाख ३४ हजार, जनरल फाइनान्समा ४१ करोड १९ लाख ६४ हजार रुपैयाँ निक्षेप छ ।
त्यसैगरी, नारायणी डेभलपमेन्ट बैंकमा ८२ करोड ५५ लाख ३७ हजार, नेपाल फाइनान्समा ४१ करोड ९२ लाख ७० हजार, कर्पोरेट डेभलपमेन्ट बैंकमा ४० करोड ६७ लाख ९२ हजार, अरुण फाइनान्समा १५ करोड ३३ लाख २४ हजार, ललितपुर फाइनान्समा १ अर्ब करोड ३७ लाख २६ हजार रुपैयाँ निक्षेप फसेको छ ।
समस्याग्रस्त संस्थाहरुले प्रवाह गरेको कूल ऋणमध्ये १९ अर्ब ९ करोड ९२ लाख रुपैयाँ उठ्न बाँकी रहेको राष्ट्र बैंकले जनाएको छ । राष्ट्र बैंकका अनुसार गोर्खा डेभलपमेन्ट बैंकको ४ अर्ब ३१ करोड ९३ लाख ४४ हजार, नेपाल सेयर मार्केट्स्को ५ अर्ब १८ करोड ६३ लाख ७८ हजार, क्रिष्टलको ७६ करोड ३९ लाख ६२ हजार, कुबेरको ८० करोड ८५ लाख ५१ हजार रुपैयाँ ऋण उठ्नै बाँकी छ ।
त्यसैगरी, हिमालयनको ७३ करोड ७५ लाख ९० हजार, क्यापिटल मर्चेन्टको ३ अर्ब ६८ करोड ३९ लाख १६ हजार, वर्ड मर्चेन्टको ७१ करोड १२ लाख ३५ हजार, जनरल फाइनान्सको ५६ करोड ६७ हजार, नारायडी डेभलपमेन्ट बैंकको ४१ करोड १ हजार ५ सय रुपैयाँ ऋण उठ्न बाँकी छ ।
नेपाल फाइनान्सको ३२ करोड ४१ लाख ७२ हजार, ४३ करोड ४० लाख ५ हजार, अरुण फाइनान्सको १३ करोड ६० लाख ९९ हजार र १ अर्ब २ करोड ५८ लाख ५७ हजार रुपैयाँ कर्जा उठ्न बाँकी छ ।
समस्याग्रस्त संस्थाहरुले क्रमश निक्षेप फिर्ता गरिरहेको राष्ट्र बैंकका सहायक प्रवक्ता राजेन्द्र पण्डितले जानकारी दिए ।
‘सर्वसाधारणको निक्षेप फिर्ता राष्ट्र बैंकको पहिलो प्राथमिकता हो, हामीले जतिसक्दो चाँडो निक्षेप फिर्ता गर्न निर्देशन दिइसकेका छौं र सोही अनुरुप संस्थाहरुले निक्षेप फिर्ता गरिरहेका छन्’ पण्डितले भने ।
सबै निक्षेपकर्ताको निक्षेप फिर्ता हुन अझै केही समय लाग्ने उनको भनाइ थियो । पण्डितका अनुसार समस्याग्रस्त संस्थाहरु एकैपटक सबै निक्षेप फिर्ता गर्नसक्ने अवस्थामा छैनन् । पहिला साना निक्षेपकर्ताको निक्षेप फिर्ता गरिरहेका छन्, त्यो चरण सकिएपछि ठूला निक्षेपकर्ताको निक्षेप फिर्ता हुनेछ ।

