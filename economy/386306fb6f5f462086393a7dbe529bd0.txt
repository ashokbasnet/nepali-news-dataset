गुल्मीको हुग्दीखोला जलविद्युत कार्तिकदेखि निर्माण हुने

गुल्मी, साउन १६ – गुल्मीको हुग्दी खोला जलविद्युत् आयोजना आउने कार्तिक महिनादेखि निर्माण हुने भएको छ । साहस हाइड्रोपावर कम्पनी र रुरु जलविद्युत् परियोजनाले संयुक्तरुपमा प्रवद्र्धन गरेको ५ मेगावाट क्षमताको आयोजना निर्माण हुन लागेको हो ।

 

साहस हाइड्रोपावरको ७० प्रतिशत र रुरु जलविद्युतको ३० प्रतिशत लगानी रहेको आयोजनाको लागत ७५ करोड रुपैंयाको हाराहारीमा छ । आयोजनाका लागि जग्गा खरिद, विद्युत् खरीद सम्झौता पीपीए र वातावरणीय अध्ययनको काम पूरा भैसकेको साहस हाइड्रोपावरका कार्यकारी अध्यक्ष हिमप्रसाद पाठकले जानकारी दिनुभयो ।

आयोजनाको ग्रस हेड १ सय ४८ मिटर तथा ३ दशमलव ७५ डिस्चार्ज रहेको छ । आयोजनामा स्थानीयबासिन्दाको शेयर लगानी जुटाउने बारेमा छलफल भइरहेको अध्यक्ष पाठकले बताउनुभयो ।
