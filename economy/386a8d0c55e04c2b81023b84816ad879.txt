सेयर किन्ने ओइरिएपछि नेप्सेमा सर्किट ब्रेकर नेप्सले नाघ्यो १६ सय १० विन्दु

काठमाडौं, चैत १५ – सेयर किन्नेको चाप बढेपछि शेयरबजारको कारोबार मंगलबारका लागि रोकिएको छ । बजार खुलेको केहीबेरमै तीन प्रतिशतले बजार बढेपछि १५ मिनेटका लागि सर्किट ब्रेक लागेकोमा बजार फेरि खुल्दा ४ प्रतिशतले बढेपछि आधा घण्टाका लागि कारोबार रोकिएको थियो । त्यसपछि खुलेको बजार ५ प्रतिशतले बढेपछि मंगलबारका लागि कारोबार बन्द गरिएको हो । 
पछिल्ला दिनमा लगातार बढीरहेको नेप्सेमा आज मंगलबार क्रेताकाे चाप बढेपछि सबैजसो कम्पनीको सेयरभाउ पनि उकालो लागेको नेपाल स्टक एक्सचेन्जले जनाएको छ । मंगलबार १ अर्ब ३८ करोडभन्दा बढीको सेयर कारोबार भएको दिन सबैभन्दा धेरै नेपाल बंगलादेश बैकको सेयर ९ करोड ४४ लाखभन्दा धेरैको कारोबार भएको छ । 
झण्डै ७७ अंकले बढेको नेप्सेले मंगलबार १६ सय १० अंक पार गरेको छ । मंगलबार ६ वटा कम्पनीको सेयर १० प्रतिशतले उकालो लागेको छ । सबै समूहको उपसूचक उकालो लागेको दिन मंगलबार वीमा समूह ५ सय ३ अंकले बढेको छ । यस्तै, जलविद्युत १ सय ६ दशमलव ५, विकास बंैक ८३, बंैकिङ ७५, होटल ७१ र वित्त समूह ३९ अंकले बढेको छ ।
