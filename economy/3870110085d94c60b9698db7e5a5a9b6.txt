विहेको सिजन नजिकिएपछि सुन कारोबारमा सुधार

काठमाडौ, चैत २० – सुनको कारोबारमा सुधार आउन थालेको व्यवसायीले बताएका छन् । 

बिबाहको लगन आउन लागेकाले अबदेखि विस्तारै कारोबारमा सुधार हुँदै जाने व्यवसायीको भनाई छ ।

बिबाह, ब्रतबन्धको लगनका बेला दैनिक ४० किलोसम्म सुनको माग हुने गरेको छ । बजारमा माग अनुसारको सुन नहुँदा समस्या हुने गरेको व्यवसायीको गुनासो छ ।

तर सिजन सुरु हुन लागेकाले महंगोमा कारोबार गर्न व्यवसायीले सुन लुकाउने गरेका उपभोक्ता अधिकारकर्मीहरुको आरोप छ । मंगलबार बजारमा सुनको भाउ एक सय रुपैयाँले बढेको छ । सोमबारको तुलनामा १ सय रुपैयाँले बढेर सुन ५६ हजार ८ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ ।

चाँदीको भाउ भने मंगलबार पनि घटेको छ । तोलामा १० रुपैयाँले घटेर चाँदी किलोको १ हजार २५ रुपैयाँमा किनबेच भइरहेको छ ।
