संयुक्त राष्ट्र संघको कार्यक्रममा चन्द्र ढकालको सम्बोधन

१२ माघ, काठमाडौं । आइएमई समुहका अध्यक्ष चन्द्रप्रसाद ढकालले संयुक्त राष्ट्र संघको मुख्यालयमा आयोजित ‘अतिकम विकसित राष्ट्र्रको स्तानबुल कार्ययोजना तथा दिगो विकास’ सम्बन्धि कार्यक्रमलाई सम्बोधन गरेका छन् ।
अतिकम विकसित राष्ट्र्रहरुबाट नीजि क्षेत्रको प्रतिनिधित्वका लागि संयुक्त राष्ट्र संघ महासभाको  ७०औं सत्रका अध्यक्षले एक दिवसीय विशेष समिक्षा कार्यक्रममा अतिथी वक्ताको रुपमा आमन्त्रण गरेका थिए ।
अतिकम विकसित राष्ट्रहरुको दिगो आर्थिक विकास तथा अति कम विकसित राष्ट्रबाट विकासिल राष्ट्रमा स्तरोन्नति गर्ने उदेश्यका साथ सन् २०११ मा टर्कीको स्तानबुलमा बसेको संयुक्त राष्ट्र संघ चौथो सम्मेलनले पारित गरेका कार्ययोजनाको कार्यान्वयनको मध्यावधि समीक्षामा उक्त कार्यक्रम केन्द्रित थियो    ।
कार्यक्रमलाई सम्बोधन गर्दै अध्यक्ष ढकालले अतिकम विकसित राष्ट्रहरुमा रोजगारीको सिर्जना गर्न, गरिबीको न्यूनीकरण गर्न , राज्यकोषमा राजश्व बढाउन, वस्तु तथा सेवाहरुको सहज आपूर्ति तथा वितरण गर्न  र विकासका पूर्वाधारहरुको निर्माणमा सम्भाव्य नयाँ क्षेत्रको पहिचान गरि लगानी विस्तार गर्न नीजि क्षेत्रले विशेष भूमिका खेलिरहेको बताए ।
सार्वजनिक नीजि साझेदारीको माध्यमबाट नेपाल लगायत अन्य अति कम विकसित देशहरुले दिगो आर्थिक बृद्वि हाँसिल गर्न आवश्यक पुँजीगत लगानीको फराकिलो अन्तरलाई न्यूनीकरण गर्न नीजि क्षेत्रलाई एक मुख्य साझेदार अंगको रुपमा हेरिनुपर्ने अध्यक्ष ढकालको भनाई थियो ।
७०औं सभाका अध्यक्ष मोगेन्स लिकीटोफ्त एव्ाम्  संयुक्त राष्ट्र संघका उपमहासचिव ज्ञानचन्ऽ आचार्यले उद्घाटन मन्तब्य व्यक्त गरेका थिए । उक्त एक दिवसीय विशेष समिक्षा कार्यक्रममा सदस्य राष्ट्रका राजदुतहरु लगायत नागरिक समाज, गैर सरकारी संस्था र प्राज्ञिक समुदायले पनि सम्बोधन गरेका थिए ।

