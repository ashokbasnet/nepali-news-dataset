२७ गते बजेट ल्याउने अर्थमन्त्रीको भनाइ

विराटनगर, असार १२ – अर्थमन्त्री डा रामशरण महतले असारको २७ गते बजेट आउने बताउनुभएको छ ।
विराटनगर विमानस्थलमा सञ्चारकर्मीसँग कुरा गर्दै मन्त्री महतले १५ गते नीति तथा कार्यक्रम घोषणा हुने र २७ सम्ममा बजेट आउने बताउनुभयो ।
बजेटले लगानी गर्ने वातावरण तयार गर्ने भन्दै ऊर्जा तथा कृषिलाई प्राथमिकतामा राखिने मन्त्री महतले जानकारी दिनुभयो ।
विराटनगरमा मोरङ ब्यापार संघको साधारण सभालाई सम्बोधन गर्न आउने क्रममा उहाँले अहिलेको अवस्थामा अधुरा रहेका आयोजनालाई पूर्णता दिनसमेत सरकारले रकम विनियोजन गर्ने र आयोजना सम्पन्न गर्ने लक्ष्य राखेको बताउनुभयो ।
