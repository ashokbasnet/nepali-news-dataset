बैंक मर्जरमा छलाङ : १०० संस्था ४२ मा झरे !
पुष्प दुलाल
११ फागुन, काठमाडौं । इजाजतपत्र दिने उदार नीतिका कारण च्याउसरी खुलेका बैंक तथा वित्तीय संस्थाहरु कसिलो नीति र तीब्र प्रतिस्पर्धाका कारण बजारबाट पछि हट्ने प्रवृत्ति हृवात्तै बढेको छ ।
प्रतिस्पर्धी बजारमा खरो उत्रिन नसकेपछि मुलुकमा वित्तीय क्षेत्रको ‘कन्सोलिडेसन’ले छलाङ मारेको छ । हालसम्म १०० संस्थाहरु एकआपसमा गाभिएर तथा एक्वायर (खरिद-बिक्री) भएर ४२ वटा बनेको नियामक नेपाल राष्ट्र बैंकले जनाएको छ । थप ३७ वटा संस्था मर्जरको र चार वटा संस्था एक्विजिसनको प्रक्रियामा छन् । मर्जरका क्रममा पाँच दर्जन संस्थाहरुको आफ्नो नाम निसानै हराएको छ ।
मर्जरमा सोचेभन्दा बढी सफलता मिलेको राष्ट्र बैंकका गभर्नर डा. चिरञ्जीबी नेपालले अनलाइनखबरलाई बताए । मर्जरका लागि राष्ट्र बैंकले सक्दो सहयोग र सरलिकरण गरिरहेको उनको भनार्इ छ ।
राष्ट्र बैंकले ०६७ सालमा बैंक तथा वित्तीय संस्थाहरुलाई मर्जर जान प्रोत्साहनको नीति अबलम्बन गरेपछि छोटो अवधिमै ‘स्वतस्फूर्त’ मर्जरमा उल्लेख्य प्रगति हात परेको हो । त्यसयता लगातार राष्ट्र बैंकले मर्जरलाई विषेश प्रोत्साहन दिँदै आएको छ ।
‘सुरुमा हामीलाई नै शंका थियो, मर्जर यतिधेरै सफल होला कि नहोला भनेर,’ गभर्नरले डा. नेपाल भने- ‘तर मर्जरमा हामीले सोचेभन्दा राम्रो प्रगति हासिल गरेका छौं ।’
पुजी वृद्धिमा पनि संस्थाहरु मर्जरबाटै बढी गएको उनले सुनाँदै गभर्नरले मर्जरबाटै संस्थाहरुले तोकिएको पुँजी पुर्‍याउन सक्षम भएको जानकारी दिए ।

‘सीइओचाहीँ बैंक फेरि-फेरि जागिर खान मिल्छ भने मर्जरमा जाँदा कर्मचारीको व्यवस्थापन गर्न कठिन भो भन्नै सुहाउँदैन,’ गभर्नर डा. नेपाल भन्छन् ।

राष्ट्र बैंकको नीति अघिनै मर्जरको अभ्यास
बजारमा प्रतिस्पर्धा बढ्दै गएपछि बैंक तथा वित्तीय संस्थाका लगानीकर्ताहरु मर्जरमा आकषिर्त हुन् । राष्ट्र बैंकले मर्जरमा प्रोत्साहनको नीति अबलम्बन गर्नुअघि नै ८ वटा संस्था आपसमा गाभिएर ४ वटामा झरिसकेका थिए । तर, ती संस्थाहरु एकै समुहले प्रवर्द्धन गरेका थिए भने त्यो समयावधि पनि निकै लामो थियो ।
लक्ष्मी बैंकले र हाइसेफ फाइनान्स गाभेर २०६१ साउन ११ गते लक्ष्मी बैंकको नाममा एकीकृत कारोबार सुरु गरेसँगै नेपालको वित्तीय क्षेत्रमा मर्जरको सुरुवात भएको हो । त्यसको तीन वर्षपछि अर्थात् ०६४ कात्तिक १ नेपाल बंगलादेश बैंकले आफ्नै समूहले लगानी गरेको नेपाल बंगलादेश फाइनान्सलाई गाभ्यो । यी दुइवटै मर्जर राष्ट्र बैंकको दबाबमा भएको हो ।
राष्ट्र बैंकले मर्जरको नीति ल्याउनु अघिको मर्जरको अवस्था



मर्जरमा जाने संस्था
एकीकृत कारोबार
मर्जपछिको संस्थाको नाम


लक्ष्मी बैंक र हाइसेफ फाइनान्स
२०६१/४/११
लक्ष्मी बैंक


नेपाल बंगलादेश बैंक र नेपाल बंगलादेश फाइनान्स
२०६४/६/१
नेपाल बंगलादेश बैंक


नारायणी फाइनान्स र नेशनल फाइनान्स
२०६७/७/१५
नारायणी नेशनल फाइनान्स


नेपाल बंगलादेश बैंक र श्रीलंका मर्चेन्ट फाइनान्स
२०६७/१०/९

नेपाल बंगलादेश बैंक




यसअवधिमा स्वतस्फूर्त र फरक-फरक समुहले प्रवर्द्धन गरेका संस्थाहरुबीचको पहिलो मर्जर भने  ०६७ कात्तिक १५ गते नारायणी फाइनान्स र नेसनल फाइनान्स गाभिए पछि भएको हो ।  ०६७ कै माघ ९ गते नेपाल बंगलादेश बैंकले नेपाल श्रीलंका मर्चेन्ट एण्ड फाइनान्स गाभेर एकीकृत कारोबार गरु गर्‍यो ।
नेशनल, नारायणी र महालक्ष्मी फाइनान्स मिलेर राष्ट्रियस्तरको विकास बैंक बन्ने योजना थियो तर, त्यो मर्जरबाट महालक्ष्मी फाइनान्स पछि हट्यो । यी संस्थाहरुबीचको मर्जर समितिका तत्कालीन संयोजक उमेशसिंह भण्डारीका अनुसार भण्डारीका अनुसार माफेसलमा रहेर पनि नारायणी फाइनान्सले राम्रो प्रफर्मेन्स गरेको थियो, उ राष्ट्रियस्तरको बन्न चाहन्थ्यो ।
यता नेशनल फाइनान्सका सञ्चालकहरु पनि बुढो भएकाले राम्रा प्रवर्द्धकलाई भित्र्याएर मर्जर गर्न चाहन्थे । किनभने नेसनल फाइनान्समा योगेन्द्र श्रेष्ठले २ वटा सञ्चालक पठाउने हैसियत थियो । नेसनल फाइनान्सका सञ्चालकहरु योगेन्द्र श्रेष्ठसँग डराएर उनलाई कमजोर बनाउन मर्जरमा जाने निर्णयमा पुगेका थिए ।

‘पुँजीको आकार सानो भएका संस्थाहरुलाई बजारमा टिक्न कठिन हुन थाल्यो, त्यसैले संस्थाहरु आफैं एकआपसमा गाभिने विकल्पमा पुगे,’ बैंकरहरु भन्छन् ।

संकटले सिकाएको पाठ
बजारमा तीब्र प्रतिस्पर्धा बढ्न थालेपछि वित्तीय क्षेत्रको सुशासनमा समस्याहरु देखिन थाले । सुशासन कमजोर बन्दै गएपछि सर्वसाधारणको निक्षेप जोखिममा पर्न थाल्यो । प्रतिस्पर्धाका नाममा जथाभावी र अनियन्त्रीत लगानी गर्दा केही संस्थाहरु धारासायी बने । वित्तीय क्षेत्रमा विश्वास कायम राख्न नियामक राष्ट्र बैंकले समस्याग्रस्त संस्थाहरुको व्यवस्थापनमा हस्तक्षेप गरी सुधार थाल्यो ।
तर, संस्थाहरुको संख्याको तुलनामा राष्ट्र बैंकको जनशक्ति पर्याप्त थिएन । एकपछि अर्को गर्दै संस्थाहरुमा समस्या देखिइरहृयो ।  सन् २००८ मा आएको विश्व आर्थिक मन्दीको असर नेपालमा पनि सन् २०१० मा पर्‍यो । घरजग्गा व्यवसायबाट विश्व आर्थिक मन्दी आएको थियो ।
त्यसबेला नेपालका बैंक तथा वित्तीय संस्थाहरुले पनि आफ्नो कूल लगानीको ५० प्रतिशतसम्म घरजग्गा व्यवसायमा लगानी गरेका थिए । तत्कालीन गभर्नर डा. युवराज खतिवडाले जोखिम मोलेरै भएपनि घरजग्गा व्यवसायमा बैंकहरुको लागानीको सीमा तोकिदिए । जसअनुसार बैंकहरुले आफ्नो कूल लगानीको २५ प्रतिशतमात्रै घरजग्गा व्यवसायमा लगानी गर्न पाउने भए । त्यो व्यवस्थाले अनियन्त्रितरुपमा बढिरहेको घरजग्गाको कारोबारमा मन्दी ल्याइदियो ।
घरजग्गामा आएको मन्दीले घरजग्गा व्यवसायी डुबेसँगै यस क्षेत्रमा ठूलो लगानी गरेका संस्थाहरुको खराब कर्जा बढ्न थाल्यो । अर्कातिर बजारमा लगानीयोग्य पुँजी (तरलता)को हाहाकार नै भयो ।
‘पुँजीको आकार सानो भएका संस्थाहरुलाई बजारमा टिक्न कठिन हुन थाल्यो, त्यसैले संस्थाहरु आफैं एकआपसमा गाभिने विकल्पमा पुगे,’ बैंकरहरु भन्छन् ।
राष्ट्र बैंकको मर्जर नीति आएपछि पहिलोपटक ०६८ असार १ गते हिमचुली विकास बैंक र बीरगञ्ज फाइनान्स गाभिएर एच एण्ड बी डेभलपमेन्ट बैंकको नाममा कारोबार सुरु गरे । सोही वर्ष असार २६ गते इन्फ्रास्टक्चर डेभलपमेन्ट बैंक र स्वस्तिक मर्चेन्ट बैंक गाभिए । त्यसयता त मर्जरको बाढी नै आयो । ०६९, ०७०, ०७१ मा पाँच बढी दर्जन संस्थाहरु आपसमा गाभिइसकेका छन् भने तीन दर्जन बढी संस्थाहरु प्रक्रियामा रहेका छन् ।
राष्ट्र बैंकको दबाब
मर्जरमा जान प्रोत्साहनको नीति अबलम्बन गरेको राष्ट्र बैंकले ०६७ सालदेखि नै बैंक तथा वित्तीय संस्थाहरुलाई अप्रत्यक्षरुपमा दबाब दिएको थियो । यसो त राष्ट्र बैंकले दर्जनजति संस्थाहरुलाई मर्जरमा जान निर्देशन पनि दिइसको छ । तर, चुक्ता पुँजी बढाउनुपर्ने व्यवस्था गरेर राष्ट्र बैंकले संस्थाहरुलाई ‘फोर्स मर्जर’ मा लगेको छ ।

राष्ट्र बैंकले गरेको नयाँ व्यवस्थाअनुसार संख्या नघटाई पुँजी बढाउने हो भने आगामी २ वर्षभित्र बैकिङ क्षेत्रले २ खर्ब २८ अर्ब ७० करोड रुपैयाँ पुँजी थप्नुपर्ने छ । जुन, हाल कायम रहेको बैंकिङ क्षेत्रको कूल चुक्ता पुँजीभन्दा दोब्बर बढी हो

‘पुँजी बढाउने व्यवस्था गर्नुको मुख्य अर्थ नै मर्जरमा जान दबाब दिनु हो,’ राष्ट्र बैंकका उच्च अधिकारीहरु भन्छन् ।
०७२ साउन ७ मा राष्ट्र बैंकले बैंक तथा वित्तीय संस्थाहरुको न्यूनतम चुक्ता पुँजी ०७४ असार मसान्तसम्ममा ४ देखि २५ गुणाले बढाउनुपर्ने घोषणा गर्‍यो । पुँजी बढाउनुपर्ने दबाबमा बैंक तथा वित्तीय संस्थाहरु धमाधम मर्जर एक्वायरमा जान थालेका छन् । यस्तो कुनै संस्था छैन किन जसले मर्जरको ढोका नखोलेको होस् ।
  यो पनि पढ्नुहोस्- उदार गभर्नर कठोर ! दुर्इ वर्षमा वाणिज्य बैंकको चुक्ता पुँजी ८ अर्ब
सानो आकारको पुँजी भएका संस्थाहरु बजारमा टिक्न कठिन हुने भएकाले पुँजी बढाउने व्यवस्था गरिएको राष्ट्र बैंकका गभर्नर चिरञ्जीबी नेपाल बताउँछन् ।
‘मुलुको विकासका लागि ठूलो लगानी चाहिएको छ, पुँजीको आकार सानो भएका संस्थाले ठूलो लगानी गर्न सक्दैनन्,’ उनी भन्छन्- ‘त्यसैले चुक्ता पुँजी बढाइएको हो, यसले दीर्घकालमा वित्तीय क्षेत्र र अर्थतन्त्र दुबैमा सकरात्मक प्रभाव पार्छ ।’
राष्ट्र बैंकले गरेको नयाँ व्यवस्थाअनुसार संख्या नघटाई पुँजी बढाउने हो भने आगामी दुई वर्षभित्र बैकिङ क्षेत्रले २ खर्ब २८ अर्ब ७० करोड रुपैयाँ पुँजी थप्नुपर्ने छ । जुन, हाल कायम रहेको बैंकिङ क्षेत्रको कूल चुक्ता पुँजीभन्दा दोब्बर बढी हो । यसमा लघुवित्त कम्पनीहरु समावेस गरिएको छैन ।
यो पनि पढ्नुहोस्- बैंकिङ क्षेत्रले २ वर्षमा कसरी थप्दैछ २ खर्ब २९ अर्ब चुक्ता पुँजी ?
मर्जरबाटै पुँजी बढाउन संभव
गभर्नर डा. नेपालका अनुसार राष्ट्र बैंकको उद्देश्य पुँजी बढाएर संस्थाहरुलाई बलियो बनाउनुमात्रै होइन, संस्थाहरु घटाएर नियामकलाई सहजै नियमन गर्नसक्ने बनाउनु पनि हो । र, मर्जरको विकल्पबाटै संस्थाहरुले तोकिएको समयमा तोकिएको पुँजी पुर्‍याउन सक्ने उनले बताए ।
आफूले मर्जरमा कुनैपनि कठिनाइ नदेखेको गभर्नर बताउँछन् । आफूले थाहा पाएदेखि नै एउटै मान्छे बैंक फेरिफेरि प्रमुख कार्यकारी अधिकृत भएको देखेको उनले बताए । ‘सीइओचाहीँ बैंक फेरि-फेरि जागिर खान मिल्छ, कर्मचारीको व्यवस्थापन चाहीँ कठिन भो भन्न सुहाउँदैन,’ उनले भने ।
राष्ट्र बैंकले मर्जरको नीति ल्याएपछि संस्थाहरूबीच भएको मर्जर



मर्जरमा जाने संस्था
एकीकृत कारोबार
मर्जपछिको संस्थाको नाम


हिमचुली विकास बैंक र बीरगञ्ज फाइनान्स
२०६८/३/१
एच एण्ड बी डेभलपमेन्ट बैंक


काष्ठमण्डप डेभलपमेन्ट बैंक र शिखर फाइनान्स
२०६९/१/१
काष्ठमण्डप डेभलपमेन्ट बैंक


इन्प|mास्टक्चर डेभलपमेन्ट बैंक र स्वस्तिक मर्चेन्ट बैंक
२०६९/३/२६
इन्फ्रास्टक्चर डेभलपमेन्ट बैंक


बिजनेश डेभलपमेन्ट बैंक र युनिभर्सल फाइनान्स
२०६८/१२/२२
बिजनेस युनिभर्सल डेभलपमेन्ट बैंक


अन्नपूर्ण विकास बैंक र सूर्यदर्शन फाइनान्स
२०६९/३/२९
सुप्रिम डेभलपमेन्ट बैंक


बुटवल फाइनान्स, एल्पिक एभरेष्ट फाइनान्स र सिएमबी फाइनान्स
२०६९/८/२१
सिनर्जी फाइनान्स


माछापुछ्रे बैंक र स्टान्डर्ड फाइनान्स
२०६९/३/२५
माछापुछ्रे बैंक


ग्लोबल बैंक, आइएमइ र लर्डबुद्ध फाइनान्स
२०६९/३/२५
ग्लोबल आइएमइ बैंक


पशुपति डेभलपमेन्ट बैंक र उद्यम विकास बैंक
२०६९/३/२९
एक्सिस डेभलपमेन्ट बैंक


भिवोर विकास बैंक र भाजुरत्न फाइनान्स
२०६९/५/१७
भिवोर विकास बैंक


साइन डेभलपमेन्ट बैंक र रेसुङ्गा विकास बैंक
२०६९/२/४
साइन रेसुङ्गा डेभलपमेन्ट बैंक


प्रुडेन्सियल फाइनान्स र गोर्खा फाइनान्स
२०६९/१२/५
प्रुडेन्सियल फाइनान्स


एनआइसी बैंक र बैंक अफ एसिया
२०७०/१/१३
एनआइसी एसिया बैंक


दियालो विकास बैंक र प्रोफसनल डेभलपमेन्ट बैंक
२०७०/३/१६
प्रोफेसनल दियालो विकास बैंक


अरनिको डेभलपमेन्ट बैंक र सूर्य डेभलपमेन्ट बैंक
२०७०/३/३०
अरनिको डेभलपमेन्ट बैंक


रोयल मर्चेन्ट बैंकिङ एण्ड फाइनान्स, रारा विकास बैंक र अपि फाइनान्स
२०७०/३/३१
एपेक्स डेभलपमेन्ट बैंक


ग्लोबल आइएमइ बैंक, सोसल डेभलपमेन्ट बैंक र गुल्मी विकास बैंक
२०७०/३/३०
ग्लोबल आइएमइ बैंक


प्रभू फाइनान्स, सम्मृद्धि विकास बैंक र बैभव फाइनान्स
२०७०/३/३०
प्रभू विकास बैंक


मनकामना डेभलपमेन्ट बैंक, यति फाइनान्स र भ्याली फाइनान्स
२०७०/३/३१
यति विकास बैंक


ग्लोबल आइएमइ बैंक र कमर्ज एण्ड ट्रष्ट बैंक
२०७०/१२/२६
ग्लोबल आइएमइ बैंक


रिलायवल फाइनान्स, शुभलक्ष्मी फाइनान्स र नेपाल कञ्जुमर डेभलपमेन्ट बैंक
२०७१/१/३
रिलायवल डेभलपमेन्ट बैंक


रिलायन्स फाइनान्स र लोटस फाइनान्स
२०७१/१/५
रिलायन्स लोटस फाइनान्स


सिद्धार्थ फाइनान्स र इम्पेरियल फाइनान्स
२०७१/१/१९
सिद्धार्थ फाइनान्स


सिभिल बैंक, एक्सिस डेभलपमेन्ट बैंक र सिभिल मर्चेन्ट वित्तीय संस्था
२०७१/१/११
सिभिल बैंक


बिराट लक्ष्मी विकास बैंक र खाादबारी विकास बैंक
२०७१/२/३
बिराट लक्ष्मी विकास बैंक


सांगि्रला डेभलपमेन्ट र बागेश्वरी डेभलपमेन्ट बैंक
२०७१/३/३१
सांगि्रला डेभलपमेन्ट बैंक


लुम्बीनी बैंक र नवदुर्गा फाइनान्स
२०७१/३/१५
लुम्बीनी बैंक


पूर्वाञ्चल, मध्यमाञ्चल, पश्चिमाञ्चल, मध्यपश्चिमाञ्चल र सुदुर पश्चिमाञ्चल ग्रामिण विकास बैंक
२०७१/४/३०
नेपाल ग्रामिण विकास बैंक


किष्ट बैंक, प्रभु विकास बैंक, गौरीशंकर डेभलपमेन्ट बैंक र जेनिथ फाइनान्स
२०७१/५/३०
प्रभु बैंक


त्रिवेणी विकास बैंक, पब्लिक डेभलपमेन्ट बैंक र ब्राइट डेभलपमेन्ट बैंक
२०७२/२/८
त्रिवेणी विकास बैंक


एनडीइपी डेभलपमेन्ट बैंक र राइजिङ डेभलपमेन्ट बैंक
२०७२/३/२५
देवा विकास  बैंक


विश्व विकास बैंक र फेवा फाइनान्स
२०७२/३/२८
फेवा विकास बैंक


ग्रामिण विकास बैंक र निलगिरी विकास बैंक
२०७२/३/२९
ग्रामिण विकास बैंक


सगरमाथा मर्चेन्ट एण्ड फाइनान्स कम्पनी र पाटन फाइनान्स
२०७२/३/३१
सगरमाथा फाइनान्स


एनएमबी बैंक, क्लिन इनर्जी डेभलपमेन्ट बैंक, पाथिभरा विकास बैंक, भृकुटी डेभलपमेन्ट बैंक र प्रुडेन्सियल फाइनान्स
२०७२/७/१
एनएमबी बैंक


प्रभु बैंक र ग्राण्ड बैंक
२०७२/१०/२९
प्रभु बैंक



एक्वायरको सुरुवात
राष्ट्र बैंकले ०७० सालमा बैंक तथा वित्तीय संस्था प्राप्ति -एक्विजिसन) सम्बन्धी नियमावली जारी गरेपछि एक संस्थाले अर्को संस्था किन्ने बाटो पनि खुल्यो । सिटिजन्स बैंकले नेपाली इतिहासमै पहिलोपटक नेपाल हाउजिङ एण्ड मर्चेन्ट फाइनान्स र पिपल्स फाइनान्सलाई किनेर ०७२ बैशाख २५ गते एकीकृत कारोबार गरिसकेको छ ।
त्यसैगरी, ०७२ असार ३० गते पोखरामा मुख्य कार्यालय रहेको क्षेत्रीयस्तरको मुक्तिनाथ विकास बैंकले सिभिक डेभलपमेन्ट बैंकलाई एक्वायर गरेको छ । अहिले फेरि सिटिजन बैंकले पि्रमियर फाइनान्स एक्वानयर गर्न राष्ट्र बैंकबाट सैद्धान्तिक सहमति पाइसकेकेा छ भने टुरिजम डेभलपमेन्ट बैंकले मातृभूमि डेभलपमेन्ट बैंक एक्वायरका लागि ०७२ मंसिर २१ मा राष्ट्र बैंकमा आवेदन दिएको छ ।
बैंक तथा वित्तीय संस्था प्राप्तिसम्बन्धी नियमावली जारी गरेपछि एक्वायरको अवस्था



किन्ने संस्था
बेचिएका संस्था
एकीकृत कारोबार


सिटिजनन्स बैंक
नेपाल हाउजिङ एण्ड मर्चेन्ट फाइनान्स र पिपल्स फाइनान्स
२०७२/१/२५


मुक्तिनाथ विकास बैंक
सिभिक डेभलपमेन्ट बैक
२०७२/३/३०



बासेल ३ लागू
राष्ट्र बैंकले ०७२ पुसदेखि बासेल ३ कार्यान्वयन गर्न बैंक तथा वित्तीय संस्थाहरुलाई निर्देशन दिइसकेको छ । जसअनुसार ०७२ असार मसान्तसम्ममा संस्थाहरुले बासल ३ मा भएको व्यवस्थालाई पूर्यारुपमा कार्यान्वयन गरिसक्नु पर्नेछ । बासेल ३ ले जोखिममा आधारित पुँजीलाई विषेश जोड दिएको छ । जसअनुसार जुन संस्थाले जति बढी जोखिम लिन्छ, उसले उतिनै बढी पुँजी राख्नुपर्ने हुन्छ । ठूलो कारोबार गर्न पुँजीको आकार पनि ठूलै चाहिन्छ भन्ने बासल ३ को जोड हो ।
राष्ट्र बैंकले २००७ को पुँजी संरचनासम्बन्धी व्यवस्थालाई परिमार्जन गरी वाणिज्य बैंकहरुले न्यूनतम ११ प्रतिशत पुँजी पर्याप्तता अनुपात (क्यापिटल एडुकेसी) कायम गर्न निर्देशन दिइसकेको छ । ०७२ पुस अघि यस्तो अनुपात १० प्रतिशत मात्रै राख्नुपर्थ्यो ।

