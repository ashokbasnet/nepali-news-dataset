प्रतिकित्ता ६०१ रूपैयाँमा इन्भेष्टमेण्ट बैंकको ९० लाख कित्ता एफपिअो खुल्यो
११ फागुन, काठमाण्डौं । नेपाल इन्भेष्टमेन्ट बैंकले मंगलबारदेखि एफपिओ निष्काशन सुरु गरेको छ । बैंकले ९० लाख ६९ हजार ३ सय ८८ कित्ता सेयर जारी गरेको एफपिअोमा लगानीकर्ताले फागुन १४ गतेसम्म आवेदन दिन पाउने छन् ।
सर्वसाधारणले बैंकको एक कित्ता सेयरका लागि ६०१ रुपैयाँ तिर्नुपर्ने हुन्छ ।
बजारमा बैंकको साधारण सेयरको मूल्य प्रतिकित्ता ९ सय १४ रुपैयाँ छ । बैंकले १०० रुपैयाँ अंकित दरका सेयरमा ५०१ रुपैयाँ प्रिमियम जोडेर सेयर जारी गरेको हो ।
एफपिअोका लागि लगानीकर्ताले कम्तिमा १० कित्ता र अधिकतम २ लाख कित्तासम्मका लागि आवेदन दिनसक्नेछन् ।
कहाँ जाने एफपिअो भर्न ?
 दरवारमार्गस्थित बैंकको केन्द्रीय कार्यालयका साथै राजधानीभित्रका न्यूरोड, पुतलीशडक, ठमेल, कालिमाटी, बत्तीसपुतली, गोंगवु, वौध, त्रिपुरेश्वर, भोटाहिटी, नयाँ वानेश्वर, धुम्बाराही, लाजिम्पाट, महाराजगञ्ज, पुल्चोक, लगनखेल र सिपाडोल शाखामा गएर एफपिअो भर्न पाउने  बैंकले जनाएको छ ।
उपत्यका वाहिरका शाखाहरुमा पर्षाको वीरगञ्ज, रुपन्देहीको वुटवल र भैरहवा, वाराको जितपुर, काभ्रेको बनेपा, कास्कीको पोखरा, चिप्लेढुङ्गा र लेकसाइड, मोरङको विराटनगर, सुनसरीको इटहरी, विर्तामोडको मुक्तीचोक, चितवनको नारायणगढ, पर्षाबजार, पटिहानी, धनुसाको जनकपुरधाममा भर्न पाइने छ ।
त्यसैगरी, बाँकेको नेपालगञ्ज, धनगढी बजार, सुर्खेत बजार, जुम्लाको खलंगा, हेटौंडा, पाल्पाको तानसेन, लुक्लाको चौरीखर्क, दाङको तुल्सीपुर, कपिलबस्तुको कृष्णनगर, उदयपुरको गाइघाट, सर्लाहीको लालबन्धि र वरथहवा, तनहुँको दमौली, स्याङ्जाको वालिङ र रामेछापको मन्थली शाखामा पनि एफपिओ भर्न पाउने बैंकले जनाएको छ ।

