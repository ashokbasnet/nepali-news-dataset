राष्ट्र बैंकको डेपुटी गभर्नरमा सिवाकोटी र श्रेष्ठ नियुक्त
१९ फागुन, काठमाडौं । सरकारले नेपाल राष्ट्र बैंकमा दुई डेपुटी गभर्नर नियुक्त गरेको छ । साथै हङकङ, ल्हासा र कोलाकातामा महावाणिज्य दूतहरु नियुक्त भएका छन् ।
बुधबार दिउँसो बसेको मन्त्रिपरिषद बैठकले बरिष्ठ डेपुटी गभर्नरमा चिन्तामणि सिवाकोटी र डेपुटी गर्भनरमा शिवराज श्रेष्ठलाई नियुक्त गरेको हो ।
त्यसैगरी क्याबिनेटले सहसचिव एकनारायण अर्याललाई कोलकाताको महावाणिज्य दूत बनाएको छ । त्यस्तै गोविन्द कार्की ल्हासा र कमल भट्टराई हङकङका महावाणिज्य दूतमा नियुक्त भएका छन् ।
त्यसैगरी मन्त्रिपरिषद बैठकले भूकम्पका क्षति पुगेका निजी आवास पुनर्निर्माणका लागि ऋण सहयोग वितरणसम्बन्धी कार्यविधिसमेत पारित गरेको सूचना तथा सञ्चारमन्त्री एवं सरकारका प्रवक्ता शेरधन राईले जानकारी दिए ।
बैठकले छिन्ताङ एवं टिम्बुरबोटे काण्ठका सहिद एवं वेपत्ता परिवारका विषयमा एउटा कार्यदल बनाएको छ ।
यो पनि पढ्नुस्
डेपुटी गभर्नरमा यसरी भयो कांग्रेस एमालेवीच भागवण्डा

