ग्लोबल आइएमई र भारतको एस बैंकबीच रेमिट्यान्स सम्झौता
२६ फागुन, काठमाडौं । भाररतमा कार्यरत नेपालीहरुलाई सहज रुपमा रेमिट्यासन्स पठाउन ग्लोबल आइएमई बैंकले भारतको एस बैंकसँग रेमिट्यान्स कारोवार गर्ने उद्देश्यले सम्झौता सम्पन्न गरेको छ । सम्झौतापत्रमा ग्लोबल आइएमई बैंकका प्रमुख कार्यकारी अधिकृत अनिल ज्ञावाली र एस बैंकका ग्रुप प्रेसिडेन्ट अरुण अग्रवाल तथा सिनियर प्रेसिडेन्ट ऋतेश पाईले हस्ताक्षर गरे ।
हाल नेपालीहरुको बाक्लो उपस्थिति रहेको भारतमा यस रेमिट्यान्स सेवाबाट आफूले आर्जन गरेको रकम पठाउन छिटो र सरल हुने बताइएको छ । सम्झौता अनुसार भारतस्थित एस बैंकको ४० हजार वटा एस मनि सर्भिसका एजेन्टहरु बाट सिधै रेमिट्यान्स पठाउन सकिने छ । र त्यउरी पठाएको रकम ग्लोबल आइएमई बैंकको कुनैपनि शाखा कार्यालय वा देशभरि रहेका कुनैपनि आइएमई एजेन्ट वाट भुक्तानी लिन सकिने छ ।
हाल ग्लोबल आइएमई बैंकले भारतमा यूनाइटेड बैंक अफ इण्डिया र इण्डस्टि्रयल बैंक अफ इण्डियामार्फत रेमिट्यान्स सेवा प्रदान गर्दै आइरहेको छ ।
ग्लोबल आइएमई बैंकले आफनो स्थापनाकाल देखीनै कतार, यु.ए.ई., बहराइन, इण्डिया, मलेसिया, कोरिया, जापान, अष्ट्रेलिया लगायत विश्वका विभिन्न मुलुकहरुको बैंक र एक्स्चेन्ज हाउसहरु संगको सहकार्यमा रेमिट्यान्स कारोवारलाई विशेष प्राथमिकतामा राखी सेवा प्रदान गर्दै आईरहेको छ ।

