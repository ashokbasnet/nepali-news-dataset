नेपालगञ्जमा सक्षमको क्षेत्रीय कार्यालय
२६, फागुन काठमाडौं । बेलायती सहयोग नियोगद्वारा सञ्चालित सक्षम वित्तीय पहुँच कार्यक्रमले बाँकेको नेपालगञ्जमा क्षेत्रीय कार्यालय स्थापना गरेको छ । उक्त शाखाको उदघाटन नेपाल राष्ट्र बैंकका गभर्नर डा. चिरञ्जीबी नेपालले गरे ।
विभिन्न बैंक तथा वित्तीय संस्थाहरुकोसँगको सहकार्यमा सक्षमले नेपाली ग्रमीण इलाकामा वित्तीय पहुँच विस्तारका लागि काम गर्दै आएको छ । बहुराष्ट्रिय कम्पनी लुइस बर्जरले नेपालमा वर्षदिन अघि यो कार्यक्रमको सुरु गरेको थियो ।
नेपालगञ्जमा कार्यालय खोल्न पाउँदा उत्साहित भएको सक्षमका टिम लिडर बलजित बोहराले बताए । नयाँ कार्यालयले सक्षमको कामलाई अझ प्रभावकारी बनाउने विश्वास लिएको उनलको भनाइ थियो ।

