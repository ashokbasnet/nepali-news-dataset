मेरो माइक्रोफाइनान्सको अाइपीअो खुल्यो, कहाँ दिने अावेदन ?
२७ फागुन,  काठमाडौं ।  मेरो माइक्रोफाइनान्स वित्तीय संस्था लिमिटेडले सर्वसाधारणका लागि ६ लाख १२ हजार कित्ता सेयरका लागि  बिक्री खुल्ला गरेको छ ।  बिहीबारदेखि बिक्री खुल्ला गरिएको कम्पनीको सेयर छिटोमा चैत १ र ढिलोमा चैत ११ गतेसम्म सर्वसाधारणले अावेदन दिन पाउने छन् ।
१ सय रुपैयाँ प्रतिशेयर मूल्य रहेको कम्पनीको शेयरमा सर्वसाधारणले न्यूनतम ५० कित्ता देखि १० हजार कित्तासम्म आवेदन दिन सक्ने निष्काशन तथा बिक्री प्रवन्धक ग्लोबल अाइएमइ क्यापिटलले जनाएको  छ ।
निष्काशित सेयरमध्ये ३० हजार ६ सय कित्ता सामूहिक लगानी कोष, २४ हजार ४ सय ८० कित्ता कर्मचारीहरुको लागि र ५ लाख ५६ हजार ९ सय २० कित्तामात्रै सर्वसाधारलाई छुट्टाएको छ ।
कहाँ दिने अावेदन ?
लगानीकर्ताहरूले काठमाडाैंकाे जमलस्थित ग्लोबल आइएमई क्यापिटलको मुख्य कार्यालय र  क्यापिटलका शाखा  कान्तिपथ, जनकपुर, सिटिजन्स बैङ्कका उपत्यकका शाखा कार्यालयहरु र उपत्यका बाहिरका कार्यालयहरु, प्राइम बैङ्कका शाखा कार्यालयहरु बट्टार र नेपालगञ्ज, सोसाइटी बैङ्कका शाखा कार्यालय गोङ्गबु काठमाडौं र सगरमाथा मर्चेण्ट बैङ्किङ फाइनान्स मानभवन ललितपुरबाट दरखास्त दिन सकिने बताइएको छ ।

