कुमारी बैंकले ११ प्रतिशत बोनस सेयर दिने

२८ फागुन, काठमाडौं । कुमारी बैंक लिमिटेडका १५ औं वाषिर्क साधारण सभाले सेयरधनीलाई चुक्तापुुंजीको ११ प्रतिशत बोनस सेयर दिने निर्णय गरेको छ । यस्तै शुन्य दशमलव ५८ प्रतिशत नगद लाभांश दिने निर्णय पनि भएको छ ।
बैंक सञ्चालक समितिका अध्यक्ष सन्तोषकुमार लामाले सञ्चालक समितिको प्रतिवेदन प्रस्तुत गरे । उनले  बैंकले सबै क्षेत्रमा उल्लेखनीय उपलब्धि हासिल गर्दै आएको जानकारी दिए ।
अघिल्लो वर्षको तुलनामा आर्थिक वर्ष २०७१/७२ मा बैंकको वासलातको आकार २०.४८ प्रतिशतले बढेर ३७ अर्ब ३७ करोड रुपैयाँ पुगेको छ ।
यसैगरी बैंककोे खुदमुनाफा १५.५५ प्रतिशतले वृद्धि भई ३९ करोड ४७ लाख ८८ हजार रुपैयाँ भएको छ । बैंककोे आर्थिक वर्ष २०७१/७२ कोे निक्षेप २१.१९ प्रतिशतले वृद्धि भएर ३३ अर्ब ४२ करोड र कर्जा १८.६९ प्रतिशतले बढेर २७ अर्ब ७ करोड रुपैयाँ पुगेको छ ।
निष्कृय कर्जाअनुपात ४.०३ प्रतिशतबाट घटेर २.४९ प्रतिशत छ । सरकारी राजस्वतर्फ बैंकले १७ करोड ३७ लाख रुपैयाँ संस्थागत कर भुक्तानी गरेको छ ।
बैंकले भूकम्पबाट घरवास गुमाएकाको पुनर्वासका लागि ४६ लाख रुपैयाँ बराबरको जस्तापाता वतरण गरेको थियो भने  काठमाडौंको वसन्तपुरको कुमारी घरको आन्तरिक मर्मतको लागि ५ लाख नगद सहयोग गरेको छ ।

