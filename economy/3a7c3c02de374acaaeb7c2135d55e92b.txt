ओटीसी बजारको उपयोग गर्न धितोपत्र बोर्डको सुझाव

काठमाडौं, वैशाख २४ । धितोपत्र बोर्डले ओभर द काउन्टर (ओटीसी) बजारको प्रयोग गर्न लगानीकर्तालाई आग्रह गरेको छ ।बोर्डले शुक्रबार विज्ञप्ति जारी गरी ओटीसी बजारको सदुपयोग गर्न आग्रह गरेको हो ।सूचीकरण खारेज भएका, सूचीकरणका लागि आधारहरु पूरा गर्न नसकेका र सूचीकरण प्रक्रियामा नआएका अन्य पब्लिक लिमिटेड कम्पनी तथा सरकारी संस्थाले सार्वजनकि निश्कासन गरेका धितोपत्रहरु ओटीसी बजारमा कारोबार हुनसक्छन् ।बोर्डले गत पुसमा नै कम्पनी रजिष्ट्रारको कार्यालयलाई ओटीसी बजारमा कारोबार हुनसक्नेबारे जानकारी गराइ कार्यालयले माघ २१ मा पब्लिक लिमिटेड कम्पनीहरु ओटीसीमा दर्ता गर्नुपर्नेसम्बन्धी सूचना जारी गरी ओटीसी बजार अगाडि बढिरहेको छ ।ओटीसी बजारमा हालसम्म चारओटा कम्पनीको ८ लाख २८ हजार कित्ता बराबर शेयर कारोबार भैसकेको बोर्डले जनाएको छ ।
