हस्तकला व्यापार मेलामा उपभोक्ताको भिड

काठमाण्डौ, मंसिर १० - काठमाण्डौको भृकुटीमण्डपमा बिहीबारदेखि शुरु भएको हस्तकला व्यापार मेलामा उपभोक्ताको आकर्षण बढेको आयोजकले जनाएको छ । आज शनिबार भएकाले भीड बढ्ने नेपाल हस्तकला महासंघको अपेक्षा रहेकोछ ।

 

मेलामा नेपाल सहित सार्क राष्ट्रका झण्डै दुई सय हस्तकला व्यवसायी सहभागी छन् । आन्तरिक बजार बिस्तार गरि नेपाली कला, सीप र स्वाभिमानलाई चिनाउने उद्देश्यका साथ मेला आयोजना गरिएको नेपाल हस्तकला महासंघले जनाएको छ । 

मेलामा पश्मिना, कार्पेट, गलैँचा, हाते कागजजन्य सामान, ऊनीका सामान र धातुजन्य वस्तु राखिएको छ । यस्तै अल्लोका सामग्री, चाँदीका सामान, ढुंगाका मूर्ति, सेरामिक्स, छालाजन्य वस्तु र हातबाट बनेका सामान पनि राखिएको आयोजकले जनाएको छ । मेला १२ गतेसम्म चल्नेछ ।
