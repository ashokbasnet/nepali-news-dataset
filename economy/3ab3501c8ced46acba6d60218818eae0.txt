शेयरमा सुधार जारी

काठमाडौं, चैत २९ । सोमबार पनि शेयर बजार सकारात्मक रह्यो ।उतार–चढावबीच बजार परिसूचक नेप्से डेढ अंक बराबरले धनात्मक रहेर १३ सय ८३ दशमलव आठ पाँच कायम भएर थामियो ।कारोबारको सुरुआती समय उच्चदरले उकालो लागेको नेप्से केही समयमा शिथिल हुँदै उतार–चढाव कायम रही अन्तिम समयमा सकारात्मक रहेर थामिएको हो ।होटल, वाणिज्य बैंक र अन्य समूह सकारात्मक रहेसँगै अरु समूह ओरालो लाग्दा पनि नेप्से सकारात्मक रह्यो ।होटल समूहमा सबैभन्दा उच्च २१ अंकको सुधार आयो भने वाणिज्य बैंक र अन्य समूह भने सामान्य अंकले धनात्मक रहेका हुन् । बीमा, जलविद्युत्, वित्त र विकास बैंक समूह ओरालो लागे । बीमा समूहमा सबैभन्दा उच्च १६ अंकको गिरावट आयो ।यसदिन नेपाल स्टक एक्सचेन्जमा १ सय २७ कम्पनीको ७ लाख ९५ हजार कित्ता शेयर ४७ करोड बराबरमा किनबेच भएको एक्सचेन्जले जनाएको छ ।
