सुनको भाउ बढ्यो

काठमाडौं, जेठ २४ – यो हप्ता सुनचाँदीको भाउ बढेको छ ।
व्यवसायीहरुका अनुसार यस हप्ता सुन तोलामा १ हजार १ सय ५० रुपैँयाले बढेको छ ।
हप्ताको पहिलो दिन आइतबार तोलामा एकहजार रुपैंयाले घटेर ५१ हजार ३ सय ५० रुपैँयामा झरेको सुनको भाउ त्यस यता भने लगातार उकालो लागेको छ ।
शुक्रबार हप्ताको अन्तिम दिन सुन महँगिएर तोलाको ५२ हजार ५ सय रुपैँया पुगेको नेपाल सुन चाँदी व्यवसायी महासंघले जनाएको छ ।
आइतबारको भाउमा सोमबार बढेर सुन ५१ हजार ६ सय रुपैँया पुगेको थियो भने मंगलबार ५२ हजार २ सय ५० रुपैँया कायम भएको थियो ।
बुधबार भने सामान्य घटेर ५१ हजार ८ सय ५० रुपैँयामा झरेको भाउ बहिीबार फेरी बढेर ५२ हजार २ सय ५० रुपैँया कायम थियो । बिहीबार कायम भएको भाउमा शुक्रबार फेरी २ सय ५० रुपैँयाले बढेर ५२ हजार ५ सय रुपैँया पुगेको महासंघले जनाएको छ ।
यस्तै यो हप्ता चाँदीको भाउ ७ रुपैँयाले बढेको छ । पहिलो दिन तोलामा ८ सय ७० रुपैँयामा कारोबार भईरहेको चाँदी शुक्रबार अन्तिम दिन ८ सय ७७ रुपैँयामा किनबेच भइरहेको छ ।
