​शेयरबजार आज पनि उकालो लाग्यो

काठमाडौं, वैशाख ६ – कारोवार भएका सबैजसो कम्पनीको शेयरको भाउ बढेसँगै नेप्से आज पनि २५ अंकले माथि चढेको छ ।
यो हप्ताको पहिलो दिनेदेखि नै लगातार उकालो लागिरहेको नेप्से आज २५ अंकले बढेर १३ सय ८८ दशमलब ३१ विन्दूमा पुगेको हो । हिजो पनि नेप्से ३२ अंकले माथि चढेको थियो ।
आज १ सय ६८ ओटा कम्पनीका २६ लाख ६३ हजार कित्ता शेयर किनबेच हुँदा कारोबार रकम पनि एक अर्ब नाघेको छ । आज शेयर बजारमा १ अर्ब ११ करोड रुपैयाँ भन्दा बढीको कारोवार भएको हो । हिजो पनि १ अर्ब १२ करोडको सेयर किनबेच भएको थियो ।
आज प्रोग्रेसिभ फाइनान्सका लगानीकर्ताले १० प्रतिशत मुनाफा कमाएका छन् । यसैगरी लुघुवित्त, बीमा र जलविद्युत आयोजना कम्पनीका लगानीकर्ताको पनि आज करोवारमा नाफा भएको छ ।
आज सबैभन्दा बढी चिलिमे जलुविद्युत कम्पनीको चार करोड भन्दा बढीको सेयर किनबेच भएको छ । नेपाल बैंक, सानिमा माइ हाइड्रो, सानिमा बैंक र कुमारी बैंकको पनि आज ३ करोड रुपैयाँ भन्दा बढीको सेयर कारोबार भएको छ ।
