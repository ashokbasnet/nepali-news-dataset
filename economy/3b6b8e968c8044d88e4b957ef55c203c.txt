सुनको भाउ बढ्यो

काठमाडौं, माघ २१ – सुनको भाउ लगातार बढ्दै तोलामा ५२ हजार रुपैयाँ पुगेको छ । बुधबार ५१ हजार ७ सय रुपैयाँमा कारोबार भएको सुन बिहीबार ३ सय रुपैयाँले बढेर ५२ हजार पुगेको हो ।
यो महिना लागेदेखि सुनको भाउ लगातार बढ्दै गएको छ । अन्तर्राष्ट्रिय बजारमा राजनीतिक अस्थिरता छाएसँगै सुनको भाउ लगातार बढ्दै गएको हो । अन्तर्राष्ट्रिय बजारमा तेल र शेयर बजार ओरालो लागेकाले लगानी सुरक्षित गर्न व्यवसायीले  सुनको कारोबार गर्न थालेका छन्  ।
यसले गर्दा सुनको माग बढ्दै गएको र भाउ पनि बढेको नेपाल सुनचाँदी व्यवसायी संघका अध्यक्ष माणिक रत्न शाक्यले बताउनुभयो ।
सुनको माग बढिरहेकाले भाउ अझै बढ्न सक्ने सम्भावना रहेको उहाँले बताउनुभयो । बिहीबार चाँदीको भाउ पनि बढेको छ । चाँदी१० रुपैयाँले बढेर  तोलाको ७ सय रुपैयाँमा किनबेच भइरहेको छ ।
