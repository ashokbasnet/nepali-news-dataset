तरकारीको भाउ घट्यो

काठमाडौ, बैशाख १० – काठमाडौको कालिमाटी तरकारी बजारमा मंगलबार धेरैजसो हरियो तरकारीको भाउ घटेको छ ।

स्थानीय उत्पादन बढेपछि भाउ पनि घट्दै गएको व्यापारीहरुले बताएका छन् । बजारमा मंगलबार काउली बाहेक सबै तरकारीको भाउ १५ देखि २० प्रतिशतले घटेको कालीमाटी तरकारी तथा फलफूल बजार विकास समितिले जनाएको छ ।

नयाँ सिजनको काउली बजारमा आइनसकेको र पुरानो सकिन लागेकाले काउलीको भाउ नघटेको समितिका बोर्ड सदस्य भगवानचन्द्र उप्रेतीले जानकारी दिनुभयो । बजारमा मंगलबार काउलीको थोक मूल्य किलोको ३२ देखि ३५ रुपैयाँ छ ।

यस्तै लाम्चो रातो आलु २० देखि २१, गोलो १६ देखि १७,  सेतो १६ र प्याज २६ देखि २७ रुपैयाँ  थोक मूल्यमा कारोबार भइरहेको छ ।
