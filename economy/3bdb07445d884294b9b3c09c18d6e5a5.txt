काठमाडौ बाहिर असारदेखि ग्याँसकार्ड वितरण

काठमाडौ, जेठ १७ – सरकारले काठमाडौ उपत्यका बाहिरका उपभोक्ताहरुलाई असार महिनादेखि ग्याँस कार्ड वितरण गर्ने तयारी गरेको छ । यो महिना भरी उपत्यकाभित्र उपभोक्ता ग्याँस कार्ड वितरण सक्ने र त्यसपछि पोखरा, नारायणघाट र जनकपुरमा वितरण गर्ने तयारी भएको ग्याँस विक्रेता महासंघले जनाएको छ ।

 

बन्दले गर्दा केही दिन प्रभावित भएको ग्याँस कार्ड विरतण अहिले भने सहज भएको महासंघका कार्यबाहक अध्यक्ष अर्जुन देवकोटाले बताउनुभयो । अहिलेसम्म झण्डै एकलाख उपभोक्तालाई ग्याँस कार्ड वितरण गरिएको उहाँले बताउनुभयो ।

ग्याँस कार्ड वितरणको तथ्याङ संकलनपछि त्यसलाई नेपाल आयल निगमले प्रमाणीकरण गरेपछि उपभोक्ताले कार्ड मार्फत ग्याँस लिन पाउने छन् । बजारमा देखिएको कालोबजारी रोक्न भन्दै यो महिनाको पहिलो हप्तादेखि कार्ड वितरण सुरु गरीएको हो ।
