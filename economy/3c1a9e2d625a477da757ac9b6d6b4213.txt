खाद्य पदार्थमा मिसावट गर्नेमाथि कारबाही हुने

काठमाडौं, असार ६ – खाद्य पदार्थमा मिसावट गरी कारोबार गर्ने उद्योगी व्यवसायीलाई कारबाही प्रक्रिया अगाडी बढाइएको खाद्य प्रविधि तथा गुण नियन्त्रण विभागले जनाएको छ ।
व्यवसायीको अवरोधका कारण अखाद्य पदार्थ भेटिएका उद्योगमा सिलबन्दी गर्न ढिलाइ भएको थियो ।
अखाद्य पदार्थ मिसावट गरेको पाइएका उद्योगमा बुधबार सिलबन्दी गरिसकेकाले अब छिट्टै मुद्दा दर्ता गर्ने विभागले तयारी गरेको छ ।
विभागका प्रवक्ता प्रमोद कोइरालाले अखाद्य पदार्थ र गुणस्तर कायम नगर्ने व्यवसायी र उद्योगीलाई खाद्य ऐन २०२३ अनुसार मुद्दा दर्ताको प्रक्रिया अगाडी बढाएको जानकारी दिनुभयो ।
दोषी ठहर भएमा १० हजार रुपैयाँसम्म जरिवाना र अरु सजाँयको पनि ऐनमा व्यवस्था भएको उहाँले बताउनुभयो । अनुगमनका क्रममा काठमाडौं उपत्यकाका ५ वटा दूध डेरीले बिक्रि गर्ने दूधमा दिसामा पाइने जीवाणु भेटिएको थियो ।
