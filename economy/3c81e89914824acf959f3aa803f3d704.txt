आजदेखि निलो रङको सिलिण्डर अनिवार्य

काठमाडौ, फागुन २५ – नेपाल आयल निगमले आइतबारेखि निलो रङका सिलिन्डर अनिवार्य गरेको  छ ।
निगमले व्यवसायिक प्रयोजनका लागि निलो रङका सिलिन्डर अनिवार्य गरेको हो । निगमका प्रवक्ता मुकुन्द घिमिरेले व्यवसायिक प्रयोजनमा प्रयोग हुने ग्याँसको तथ्याङ्क निकाल्न निलो रङका सिलिन्डर अनिवार्य गरिएको र सबै ठाउँमा यो रङका सिलिन्डर पु¥याउन उद्योगीहरुलाई आह्वान गरिसकेको बताउनुभयो ।
निगमले ग्यास आयातमा भैरहेको बढ्दो घाटा कम गर्न निलो रङका सिलिन्डर अनिवार्य गरेको हो । आइतबारदेखि निलो रङका सिन्डिर लागु गरेपनि मूल्य भने तत्कालका लागि रातो सिलिन्डर अनुसारकै रहने घिमिरेले बताउनुभयो । घिमिरेका अनुसार व्यवसायिक प्रयोजनमा कति ग्याँस खपत हुन्छ भनेर तथ्याङ्क निकाल्नका लागि मात्रै अहिले निलो सिलिन्डर लागु गर्न लागिएकाले दोहोरो मूल्य तत्काल लागू नगरिएको हो ।
निगमले मासिक झण्डै १५ लाख सिलिण्डर खपत हुने ग्यासमध्ये २५ देखि ३० प्रतिशत व्यवसायिक प्रयोजनमा खपत हुने गरेको अनुमान गरेको छ । घरायसी प्रयोजनका लागि रातो र व्यवसायिक प्रयोजनका लागि भनेर निलो रङका सिलिन्डर कार्यान्वयन गर्ने सरकारको तयारी छ ।
