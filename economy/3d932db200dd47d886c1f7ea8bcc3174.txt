दुईथरि ग्याँस सिलिण्डर मंसीरमा पनि नआउने

काठमाडौ, कात्तिक ११ – ग्याँस कार्ड वितरण र कार्यबिधि लागू गर्न ढिलाइ हुँदा दुईथरि सिलिन्डर लागू गर्ने सरकारको योजना मंसीरमा पनि कार्यान्वयन नहुने भएको छ । 

कात्तिक १ गतेदेखि नै रातो र निलो गरी दुई थरि सिलिन्डर प्रचलनमा ल्याउने भनिएपनि ग्याँस कार्ड वितरणमा ढिलाई र सरकारले कार्यबिधि ल्याउन नसकेको भन्दै ब्यबसायीले मंसीर १ गतेदेखि मात्रै प्रचलनमा ल्याउन सक्ने बताएका थिए ।

 

तर काठमाडौ उपत्यकाका ४ लाख उपभोक्तामध्ये अहिले ५५ हजारलाई मात्र ग्याँस कार्ड बितरण भएकाले सबैलाई कार्ड वितरण नगरी दुईथरि सिलिन्डर लागू हुन नसक्ने ग्याँस बिक्रेता महासंघ काठमाडौका अध्यक्ष चन्द्र थापाले बताउनुभयो ।

सरकारले ग्याँसको आपुर्तिलाई सहज बनाउन सामान्य उपभोक्ताको लागि रातो र ब्यबसायिक प्रयोजनको लागि निलो रङको सिलिन्डर बितरण गर्ने योजना ल्याएको थियो ।
