इन्धनको भाउ फेरि घट्यो

काठमाडौं, कात्तिक १८– नेपाल आयल निगमले पेट्रोलियम पदार्थको मूल्य घटाएको छ । निगम सञ्चालक समितिको सोमबार बेलुकी बसेको बैठकले पेट्रोलमा दुई रुपैयाँ ४७ पैसा घटाएर १ सय २८ रुपैयाँ तथा डिजल र मट्टितेलमा एक रुपैयाँ ६७ पैसा घटाएर १ सय १ रुपैयाँ ५० पैसा कायम गरेको हो ।
अन्तर्राष्ट्रिय बजारमा पेट्रोलियम पदार्थको मूल्य घटेकाले मूल्य समायोजन गरिएको निगमका प्रवक्ता मुकुन्दप्रसाद घिमिरेले जानकारी दिनुभयो ।
निगमले यसअघि पनि पेट्रोल, मट्टितेल र डिजेलको भाउ घटाएको थियो ।
