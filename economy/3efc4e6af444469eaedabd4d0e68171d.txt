मौरीपालनबाट वार्षिक चार लाख आम्दानी, ७८ वर्षीय कृषकको कुरा (भिडियोसहित)

कविराज घिमिरे (इमेज)धनकुटा, असार १८ । धनकुटाको जितपुर गाविस मौरीपालनका लागि उदाहरणीय बनेको छ ।६७ वर्षदेखि मौरीपालन गरिरहेका स्थानीय छविलाल सुवेदीको सफलतासँगै यहाँका अरु किसानलेसमेत मौरीपालन व्यवसाय रोजका छन्, जुन पछिल्लो समय सफल बन्दै गएको छ ।विषादी र चरण क्षेत्र अभावका कारण धनकुटामा मौरीपालन व्यवसाय हराउँदै गएपनि धनकुटाको जितपुर गाउँ विकास समिति वडा नम्बर–७ ढोडेका ७८ वर्षीय छविलाल सुवेदीले मौरीपालन व्यवसाय गर्दै आएका छन् ।११ वर्षको हुँदैदेखि आफ्नो घरमै मौरीपालनको अनुभव बटुल्ने मौका पाएका सुवेदीले अहिलेसम्म मौरीपालन व्यवसायलाई निरन्तरता दिँदै आएका हुन् । हाल उनीसँग २२ घार मौरी रहेका छन् ।अन्य व्यवसायको तुलनामा खर्च र मिहेनत निक्कै कम परेपनि उत्पादन र मूल्य भने पर्याप्त हुने गरेको छ । प्रतिघार वार्षिक २० किलोसम्म मह उत्पादन हुने गरेको छ ।कसैको सहयोगबिना नै मह उत्पादनमा लागेका सुवेदीले वार्षिक चार लाख रुपैयाँभन्दा बढी आम्दानी गर्दै आएका छन् ।वर्षौदेखि आफ्नो परिवारको सम्पूर्ण खर्च यसै पेसाबाट धान्दै आएको बताउने सुवेदी अहिले ग्राहकको माग धान्नै मुस्किल हुने गरेको बताउँछन् । एक रिपोर्ट (भिडियो हेर्नुहोस्) ।
