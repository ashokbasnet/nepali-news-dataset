विद्यार्थी र विपन्न बर्गले पेट्रोलियम पदार्थमा ३३ प्रतिशत छुट पाउने

काठमाण्डौं, माघ १९ - सरकारले विद्यार्थी र विपन्न परिवारका लागि ग्यास तथा डिजेलमा ३३ प्रतिशत छुटको घोषणा गरेको छ । आन्दोलनरत १३ विद्यार्थी संगठनका प्रतिनिधिसितको छलफलमा प्रधानमन्त्री बाबुराम भट्टराईले यस्तो घोषणा गर्नुभएको हो । विद्यार्थी र विपन्न परिवारलाई ३३ प्रतिशत छुट दिने गरी मोडालिटी बनाउन राष्ट्रिय योजना आयोगका सदस्य जनकराज शाहको संयोजकत्वमा सरकारले आठ सदस्यीय कार्यदल समेत गठन गरेको छ ।

 

जसमा गृह, अर्थ, कृषि, वाणिज्य तथा आपूर्ति मन्त्रालय र तथ्यांक विभागका प्रतिनिधि सदस्य छन् । जसअनुसार विद्यार्थी र विपन्न परिवारका लागि ग्यास र मट्टितेल तथा किसानका लागि डिजेलमा सहुलियत दिईनेछ । सरकारको प्रतिवद्धतापछि आन्दोलनको कार्यक्रम फिर्ता लिएको विद्यार्थी नेता कुन्दनराज काफ्लेले जानकारी दिनुभयो । प्रधानमन्त्रीले प्रतिवद्धता जनाएको र कार्यान्वयन हुने अपेक्षा आन्दोलन फिर्ता लिएको विद्यार्थी संगठनले आन्दोलन फिर्ता लिएको बताएका छन् ।
