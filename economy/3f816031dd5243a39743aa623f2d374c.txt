भारतको तरकारी बजारबाट के सिके नेपाली ब्यवसायीले

काठमाडौ, बैशाख ४ – तरकारी बजार व्यवस्थापन, मूल्य निर्धारण लगायतका विषयमा जानकारी लिन नेपाली व्यवसायीको टोलीले भारतका विभिन्न तरकारी बजारको अवलोकन भ्रमण गरेको छ ।

कृषि मन्त्रालयका सहसचिव, कालिमाटी तरकारी बजार विकास समितिका प्रतिनिधि सहित १७ सदस्यीय टोलीले भारतको मुम्बई, गोवा र अरु तरकारी बजारको भ्रमण गरेको हो ।

तरकारी बजारमा व्यवस्थित गर्ने, मूल्य तोक्ने, बजारलाई राष्ट्रियकरण गर्ने, तरकारी बजारबाट निस्कने फोहरको व्यवस्थापन कसरी गर्ने लगायतका विषयमा भारतीय बजारबाट जानकारी लिइएको भ्रमणमा सहभागी कालिमाटी तरकारी बजार विकास बोर्डका सदस्य भगवानचन्द्र उप्रेतीले जानकारी दिनुभयो ।

भारतका तरकारी बजारमा खेर गएका तरकारीबाट प्रांगारिक मल बनाउने गरिएको पाइएकाले नेपालमा पनि त्यस्तो प्रयास गर्न सके किसान र व्यवसायी दुवैलाई फाइदा हुने उप्रेतीको भनाई छ ।

तरकारी बजारबाट निस्कने प्रायजसो फोहर सड्ने÷गल्ने प्रकृतिका भएपनि नेपालमा त्यसको उपयोग हुन सकेको छैन ।
