ग्यासका गाडी कब्जा गरी ग्यास वितरण

रमेश गिरी/उज्यालो |  भक्तपुर, माघ १८ - खाना पकाउने एलपी ग्याँस नपाएर अभाब झेलिरहेका उपभोक्तले ग्याँस डिलरतर्फ लजादै गरेको भरिएको हिमाल ग्याँसको सिलिण्डर नियन्त्रणमा लिएर सर्वसाधारणलाई वितरण गरेका छन् ।
काभ्रेको बनेपाबाट काठमाण्डौको बिभिन्न ग्याँस डिलरमा भरिएका ग्याँसका सिलिण्डर लिएर जादै गरेको चारवटा टाटा गाडी भक्तपुरको तीनकुने सल्लाघारीमा स्थानीयवासिन्दाले सडकबाटै नियन्त्रणमा लिएर सर्वसाधारणलाई वितरण गरेको हुन् ।
उनीहरुले बा.५ च ६०५६, बा.५ च ९४३५, बा.८ च ४३२ र अर्को एकवटा गाडीबाट लैजादै गरेको ग्यासलाई ६ लेन सडक मै कब्जामा लिएर सल्लाघारीमा प्रति सिलिण्डर १४ सय १५ रुपैयाका दरले करिब २८० वटा ग्याँस सिलिण्डर स्थानियले नै बिक्री गरेका थिए ।
सल्लघारीका स्थानिय वासिन्दा एवं नेपाली काग्रेसका जिल्ला नेता दुर्लभ थापाले स्थानीयले ग्याँसको अभावमा खाना खान नपाएको अवस्थामा कम्पनीले कालो बजारी गर्न डिलर कहाँ  ग्याँस लाँदै गरेको देखेपछि आक्रोसित स्थानीयले गाडी नै नियन्त्रणमा लिएर खाली सिलिण्डर लाईनमा राखेर उपभोक्तालाई १४ सय १५ रुपैयामा ग्याँस वितरण गरेको बताउनुभयो ।
करिब दुईहजार खाली सिलिण्डर लिएर आएका उपभोक्ताहरु सबैले ग्याँस नपाएपछि त्यस क्षेत्रमा केहीबेर तनाब समेत भएको थियो । धरै उपभोक्ता ग्याँस नपाएर फर्किएका थिए भने ग्याँस वितरण गर्दै गरेको थाहा पाए पछि दुवाकोट, कटुञ्जे, सिपाडोल गाविस, सुर्यविनायक, दुधपाटी, बाराही, सुकुलढोका, बंशगोपाल, देखिका उपभोक्ता खाली सिलिण्डर लिएर ग्याँस लिन आएका थिए ।
सल्लाघारीको ९९ सय रोपनी जग्गामा राखिएको बा. ८ च. ४३२ नम्बरको गाडीबाट वितरण गरेको ग्याँस भने केहीले लुटेर समेत लगेका छन् । ७० वटा ग्याँस वितरण भईरहेको त्यस स्थानमा अन्तिम समयमा आएका केही व्यक्ति अचानक गाडीमा चढेर खाली सिलिण्डर र पैसा समेत नदिई जबरजस्ती ग्यास झिकेर लगेको गाडीका चालक राजाराम भुजेलले बताउनुभयो ।  एकवटा ग्यासको सिलिण्डर लुटेर लगेको र पाँचवटा ग्याँसको पैसा नै नदिइ लगेको बताउदै उहाँले अब कम्पनीलाई यसको क्षतिपूर्ती तलबबाट तिर्नुपर्ने बताउनुभयो ।
