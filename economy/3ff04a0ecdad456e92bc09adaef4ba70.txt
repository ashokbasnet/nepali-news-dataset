अनामनगरको युनिक फाष्ट फुडमा सिलबन्दी

काठमाडौं, भदौ १५ - न्यूनत्तम मापदण्ड पनि पूरा नगरेका खाद्य पदार्थ बिक्री गरिरहेको भन्दै काठमाडौंमा अनामनगरको युनिक फाष्ट फुड सिलबन्दी गरिएको छ । मापदण्ड पूरा नगरेका खाद्य पदार्थ पाइए पछि खाद्य प्रविधि तथा गुण नियन्त्रण विभागले शुक्रवार युनिकमा सिलबन्दी गरेको हो ।

 

एक जना उपभोक्ताको उजुरीको आधारमा अनुगमन गर्दा युनिकमा अखाद्य पदार्थ भेटिएको विभागका प्रवक्ता प्रमोद कोइरालाले जानकारी दिनुभयो । युनिकले प्रयोग गर्ने पानीमा लेदो समेत भेटिएको उहाँको भनाई छ । युनिकबाट अखाद्य वस्तुको नमुना ल्याएको र प्रयोगशालाको परिक्षण पछि अन्य कारवाही अघि बढाइने कोइरालाले जानकारी दिनुभयो ।
