अपर मादीबाट विद्युत् उत्पादनमा वृद्धि

मादी नदीबाट निकालिने २५ मेगावाट क्षमताको सो जलविद्युत् आयोजनाका दुईओटा टर्वाइन सन्चालन गरिएपछि २४ मेगावाट विद्युत् उत्पादन गरी राष्ट्रिय प्रसारणलाइनमा जोडिएको आयोजनाका को–अर्डिनेटर राजकुमार बरालले जानकारी दिए ।

गत असार १२ गते भीषण वर्षासँगै आएको बाढीले आयोजनामा ठूलो क्षति पुर्‍याएपछि उत्पादन घटेर ८ मेगावाटमा पुगेको थियो ।

आयोजनाको मर्मतपछि यही साउन १ गतेदेखि पूर्णक्षमतामा विद्युत् उत्पादन हुनथालेको बरालले बताए ।

करिब रु पाँच अर्ब २८ करोड बराबरको स्वदेशी तथा विदेशी लगानी जुटाइ निर्माण सुरु गरिएको सो आयोजना अवधिमा नाकाबन्दी, मधेस आन्दोलन, भूकम्प र सुरुङ खन्नेक्रममा पहिरो जानेजस्ता समस्याले लागत बढेर रु ८ अर्ब पुग्न गएको थियो ।

वि.सं. २०६९ साल पुसदेखि सुरु भएको आयोजनाको निर्माणकार्य २०७३ पुस १५ गते सम्पन्न भएको थियो । रासस
