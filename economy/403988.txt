रिलायबलले बैंकले ल्यायो ‘प्रोपर्टी प्लस’ कर्जा योजना
 
८ चैत, काठमाडौँ। रिलायबल डेभलपमेन्ट बैंकले ‘प्रोपर्टी प्लस’ नामक नयाँ कर्जा योजना संचालनमा ल्याएको छ | व्यवसायिक वा व्यक्तिगत प्रयोजनकोलागि घर-घडेरी किन्न, घर निर्माण तथा तला थप्न, घर फर्निसिंग गर्न वा घर मर्मत गर्नको लागि ५ लाख देखि माथिको रकम न्यूनतम ब्याजदरमा कर्जा दिइने बैंकले जनाएको छ |
अधिकतम २० बर्ष भित्र समान मासिक वा त्रैमासिक किस्तामा भुक्तान गर्न सकिने यो कर्जा अन्तर्गत सेवा शुल्क समेत ०.२५ देखि ०.५० प्रतिशतसम्म मात्र लाग्ने बैंकले जनाएको छ |
ग्राहकले कागजात पेश गरेको ५ कार्य दिन भित्रै कर्जा उपलब्ध गराउने र आवश्यक परेमा १ वर्षको ग्रेस अवधि प्रदान गर्न सकिने बैंकले जनाएको छ |  यो सेवा बैंकका सबै शाखाहरुबाट उपलब्ध हुने बैंकले जनाएको छ |

