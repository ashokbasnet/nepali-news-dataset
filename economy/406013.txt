प्राइम कर्मशियल बैंक अन्तर्राष्ट्रिय अवार्डबाट सम्मानित

१२ चैत, काठमाडौं । बेलायतको अक्सफोर्ड अन्तर्गतको यूरोप विजनेश एसेम्बली (इबीए)ले यस वर्षको एशिया प्रशान्त क्षेत्रको उत्कृष्ट बैंकको अवार्ड प्राइम कमर्सियल बैकलाई प्रदान गरेको छ । बुधबार लन्डनमा आयोजित कार्यक्रममा बैंकका प्रमुख कार्यकारी अधिकृत नारायणदास मानन्धरलाई उत्कृष्ट बैंक तथा उत्कृष्ट म्यानेजर अवार्ड प्रदान गरियो ।
बुधबार एक कार्यक्रमबीच बैंकलाई बेलायतको इबीए ले२०१६ को प्रेस्टिजिएस इन्टरनेशनल अवार्ड प्रदान गरेको हो । अक्सफोर्ड अन्तरगत सन् २००० मा स्थापना भएको यूरोप विजनेश एसेम्ब्लीले समाजलाई आर्थिक, बैज्ञानिक, सामाजिक र सास्कृतिक रुपमाविकास गर्न सहयोग पुर्‍याउने संस्थालाई उक्त अवार्ड दिँदै आएको छ ।
विशेषगरी इबीएले राजनीतिज्ञ, उद्यमीव्यवसायी, बैज्ञानिक र कलाकारलाई यस्तो अवार्ड दिने गरेको छ । बैंकले उत्कृष्ट व्यवस्थापन, कर्मचारीलाई राम्रो सेवा सुविधातथा सेवाग्राहीलाई राम्रो सेवाप्रदान गरे वापतउक्त अवार्ड प्रदानगरिएको इबीले जनाएको छ ।
इबीएले कम्पनीको कार्यसम्पादन, प्रभावकारिता, स्पष्ट दृष्टिकोण र सफल नेतृत्व, सृजनशिलता र नयाँ आविश्कार, उच्च व्यवसायिकता, व्यवस्थापकीय कुशलता, आचरण र संस्थागत सामाजिक उत्तरदायित्व लगायतका विषयमा मुल्याङ्कन गरी बैंकलाई सो अवार्ड दिएको हो ।
प्राइम कमर्शियल बैंक नेपालको उत्कृष्ट १० बैंकको सूचीभित्र रहेको छ । बैंकले जलविद्युत, सिमेन्ट उद्योग लगायतका क्षेत्रमा लगानी गर्दै आएको छ ।
बैंकले स्थापना कालदेखि नै लगानीकर्तालाई उच्च प्रतिफल दिँदै आएको छ । बैंक गत आर्थिक वर्षमा न्यून संचालन खर्च गरी अधिकतम नाफा कमाउने बैंकमध्ये पहिलो सूचिमा थियो । बैंकले चालू आवको दोस्रो चौमासमापनि ४६ करोड ९२ लाख रुपैयाँ मुनाफा आर्जन गरेको छ । हाल बैंकको चुक्तापूँजी ३ अर्ब ७० करोड ९२ लाख रुपैयाँ रहेको छ भने जगेडा कोषमा १ अर्ब ९ करोड रुपैयाँ रहेको छ ।
बैंकले चालू आवको दोस्रो चौमाससम्ममा कुल ४२ अर्ब ३० करोड रुपैयाँ निक्षेप संकलन गरी ३४ अर्ब ११ करोड कर्जा प्रवाह गरेको छ ।

