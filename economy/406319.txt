भारतीय एक्जिम बैंक नेपालमा शाखा खोल्न इच्छुक
१३ चैत, काठमाडौं । भारतीय निर्यात-आयात (एक्जिम) बैंकले नेपालमा शाखा विस्तार गर्न चाहेको बताएको छ । चीनको बैंकले नेपालमा शाखा विस्तार गर्नेबारे समझदारी भएलगत्तै भारतीय एक्जिम बैंकले पनि नेपालमा शाखा विस्तार गर्न इच्छुक रहेको बताएको छ ।
भारतीय एक्जिम बैंक भारत सरकारी स्वामित्वको बैंक हो । नेपाललाई भारत सरकारको ऋण सहयोग अन्तरगत १ खर्ब रुपैयाँ ऋण लगानी गर्न लागेको बैंकले शाखा विस्तारमा पनि इच्छा देखाएको छ ।
इकोनोमिक टाइम्सँगको अन्तरवार्तामा बैंकका अध्यक्ष यदुबेन्द्र माथुरले अफ्रिकी विकास बैंकको मुख्यालयमा आफ्नो प्रतिनिधि कार्यालय विस्तार गर्ने तयारी भएको बताउँदै नेपाल, श्रीलंका र चीनमा पनि शाखा खोल्न तयार रहेको बताए ।
यसको औपचारिक प्रस्ताव बैंकको बोर्डमा पुगिसकेको छ । बोर्डको स्वीकृतिपछि नेपालमा बैंकको शाखा खोल्ने प्रक्रिया अघि बढ्नेछ ।
सन् २०१४ को नोभेम्बर महिनामा भारतीय प्रधानमन्त्री नरेन्द्र मोदीले नेपाल आउँदा बैंकमार्फत नेपालको जलविद्युत, भौतिक पूर्वाधार रविकास आयोजनामा १ खर्ब सहुलियत ऋण उपलब्ध गराउने उद्घोष गरेका थिए ।
प्रधाानमन्त्री केपी शर्मा ओलीको भारत भ्रमणका बेलामा सो रकम भूकम्पपछिको पूनर्निमाणका पनि लगाउने समझादारी भएको छ । बैंकले यसअघि नेपालमा विभिन्न आयोजनाका लागि ऋण दिएको छ । राजमार्ग, विमानस्थल, सिँचाइ, सडक लगायत परियोजनमा बैंकले लगानी गरेको छ ।

