नेको इन्स्योरेन्सको १००% हकप्रद र १५% बोनस सेयर पारित
१४ चैत,  काठमाडौं । नेको इन्स्योरेन्स कम्पनीको साधारणसभाले सञ्चालक समितिले प्रस्ताब गरेको १००प्रतिशत हकप्रद सेयर र १५ प्रतिशत बोनस सेयर वितरण गर्ने प्रस्ताब पारित गरेको छ ।
साधारणसभाले अर्को भातृ संस्था स्थापना गर्ने सञ्चालक समितिको प्रस्ताव पनि पारित गरेको छ । सभाले भातृ संस्था खोल्ने अधिकार सञ्चालक समितिलार्इ नै दिइएको छ ।
हकप्रद र बोनस सेयर पारित भएसँगै कम्पनीको चुक्ता पुँजी ६४ करोड ८० लाख रुपैयाँ पुगेको छ । पुँजी बढाउन प्रमियर इन्स्योरेन्ससँग मर्जरमा जाने निर्णय गरेको कम्पनीले गत वर्षको साधारणसभाले मर्जरको प्रस्ताब अस्वीकार गरेपछि प्रिमियरसँगको मर्जर प्रक्रियाबाट पछि हटेको थियो ।

