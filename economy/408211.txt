नेपाल लाइफ इन्स्योरेन्सले २५ प्रतिशत बोनस सेयर दिने
१७ चैत, काठमाडौं । नेपाल लाइफ इन्स्योन्स कम्पनीले गत आर्थिक वर्षको नाफाबाट सेयसधनीलाई आफ्नो चुक्ता पुँजीको २५ प्रतिशत बोनस सेयर दिने निर्णय गरेको छ ।
कम्पनीको मंगलबार बसेको २१७औं सञ्चालक समितिको बैठकले २५ प्रतिशत बोनस सेयर र त्यसको कर प्रयोजनका लागि १.३१ प्रतिशत नगद लाभांस दिने निर्णय गरेको हो । बोनस सेयर वितरण गरेपश्चात कम्पनीको चुक्ता पुँजी १६ करोड रुपैयाँ पुग्नेछ ।
त्यसैगरी सञ्चालक समितिले कम्पनीको सेयर संरचना मिलाउन सर्वसाधारणका लागि फरदर पब्लिक अफरिंग (एफपिओ) निष्काशन गर्ने जनाएको छ ।
हाल कम्पनीमा संस्थापक सेयरधनीको ८० प्रतिशत र सर्वसाधारणको २० प्रतिशत लगानी छ । कम्पनीले एफपिओ जारी गरेर संस्थापकको ७० प्रतिशत र सर्वसाधारणको ३० प्रतिशत हिस्सा बनाउन लागेको हो ।

