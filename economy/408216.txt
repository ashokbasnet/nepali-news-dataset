प्रिमियर इन्स्योरेन्सको ३० प्रतिशत बोनस सेयर पारित
१७ चैत, काठमाडौं । प्रिमियर इन्स्योरेन्स कम्पनीको बुधबार सम्पन्न २२औं साधारण सेयरधीलाई चुक्ता पुँजीको ३० प्रतिशत बोनस दिने सञ्चालक समितिको प्रस्ताब पारित गरेको छ ।
त्यसैगरी साधारणसभाले बोनस सेयरको कर प्रयोजनका लागि २९ लाख ३८ हजार रुपैयाँ नगद लाभांस वितरण गर्ने प्रस्ताब पनि पारित गरेको छ । बोनस सेयर पारित भएपछि कम्पनीको चुक्ता पुँजी ३७ करोड ३७ लाख ५० हजार रुपैयाँ पुगेको छ ।
गत आर्थिक वर्षमा ७४ करोड ७ लाख रुपैयाँ बीमाशुल्क आर्जन गरेको कम्पनीले १३ करोड १२ लाख रुपैयाँ खुद नाफा कमाएको थियो ।
कम्पनीले ०७२ बैशाख १२ गते गएको बिनासकारी भूकम्पका कारण क्षति भएको भन्दै परेका ८ सय ७७ दाबीमध्ये ८१.५ प्रतिशत दाबी फच्र्योट गरेको छ ।भूकम्पको दाबीमा ८० करोड रुपैयाँ भुक्तानी गरिएको कम्पनीका प्रमुख कार्यकारी अधिकृत सुधुम्न उपाध्यायले जानकारी दिए ।

