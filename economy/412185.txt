एसबिआई बैंकले पायो औद्योगिक शान्ति पुरस्कार
२६ चैत, काठमाडौं । नेपाल एसबिआई बैंक औद्योगिक शान्ति पुरस्कार २०७२ बाट सम्मानित भएको छ । स्वच्छ औद्योगिक सम्बन्ध एवं मानव संसाधन अभ्यास र व्यवस्थापन सुधारको स्तर मुल्यांकनका आधारमा निजी तथा सार्वजनिक संस्थाहरुलाई छुट्टा छुट्टै रुपमा उक्त पुरस्कार वितरण गरिएको हो ।
नेपाल राष्ट्र बैंकका गभर्नर डा. चिरन्जीबी नेपालले शीर्ष स्थान हासिल गर्ने निजी क्षेत्रतर्फ नेपाल एसबिआई बैंक र सार्वजानिक क्षेत्रतर्फ कर्मचारी संचय कोषको व्यवस्थापन तथा युनियनलाई उक्त पुरस्कारले सम्मान गरे ।
राष्ट्र बैंक लगायत वित्तीय क्षेत्रमा कार्यारत कर्मचारीहरुको छाता संगठन नेपाल वित्तीय संस्था कर्मचारी संघले आफ्नो २५औं वाषिर्क उत्सवको आवसरमा उक्त सम्मान कार्यक्रम आयोजना गरको हो ।
स्वच्छ औद्योगिक सम्बन्ध, औद्योगिक अभ्यास एवं संरचना, कर्मचारी व्यवस्थापन लगायतका विषवस्तुहरु र अन्य बस्तुनिष्ठ मापदण्डहरुसँग सम्बन्धित विगत ३/४ वर्षको तथ्याङ्ककलाई आधार मानी विजेता छनौट गरिएको थियो ।
नेपाल सरकार श्रम विमाग, अन्तराष्ट्रिय श्रम संगठनबाट मान्यताप्राप्त स्विजरल्याडमा प्रधान कार्यालय रहेको युएनआई समूह तथा नेपाल वित्तीय क्षेत्र कर्मचारी संघ गरी ३ संस्थाका एक एक जना प्रतिनिधी सम्मिलित ३ जनाको निणर्ायक मण्डलको निष्पक्ष मूल्याङ्कनबाट बिजेता छनौट गरिएको हो ।

