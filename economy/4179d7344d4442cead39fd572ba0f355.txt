सुनको भाउ बढ्यो

काठमाडौ, फागुन १६ – सुनको भाउ बुधबार पनि बढेको छ । मंगलबारको भाउमा ५ सय रुपैयाँ बढेर बुधबार तोलाको ५६ हजार ८ सय रुपैयाँमा सुनको कारोबार भइरहेको नेपाल सुनचाँदी व्यवसायी महासंघले जनाएको छ ।

महासंघका अनुसार अन्तर्राष्ट्रिय बजारमा सुनको भाउ प्रतिऔंस २० डलरले बढेको छ । चाँदीको भाउ भने झण्डै एक हप्तादेखि स्थिर छ । गएको शुक्रबारदेखि चाँदी तोलामा १ हजार ५५ रुपैयाँमा किनबेच भइरहेको छ ।
