धेरै दूध बेच्ने किसान सम्मानित

नवलपरासी कात्तिक १ – नवलपरासी कावासोतीको एकीकृत दुग्ध विकास सहकारी संस्थाले गएको वर्ष वर्ष धेरै दुध बिक्री गर्ने १० जना किसानलाई सम्मान गरेको छ । 

वर्षभरि एक दिनपनि नबिराई २२ हजार आठ सय पाँच लिटर दुध बिक्री गर्ने किसान ओमप्रकाश चापागाईँ पहिलो हुनुभएको छ । उहाँले  एक बर्षमा ६ लाख ८५ हजार ३ सय ७१ रुपैयाको दुध बिक्री गर्नुभएको थियो ।

 

त्यस्तै मित्रलाल रिजालले ५ लाख १ हजार दुई सय ७२ रुपैयाँको दुध बिक्री गरेर दोश्रो हुनुभएको छ । किसानको हौसला बढाउन उनीहरुलाई सममान गरिएको संस्थाका अध्यक्ष घनलाल सापकोटाले बताउनुभयो ।

संस्थाको साधारण सभाको अवसर पारेर नियमित र धेरै दूध किन्नेलाई पनि सम्मान गरिएको छ । संस्थाले सफा भाडामा दूध ल्याउनेलाई पनि सम्मान गरेको छ । संस्थाले एक बर्षमा रु २५ लाख ४४ हजार ८ सय ८७ नाफा गरेको ब्यबस्थापक पदमप्रसाद भुषालले बताउनुभयो ।
