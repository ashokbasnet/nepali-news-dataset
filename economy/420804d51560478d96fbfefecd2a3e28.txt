पाथिभरा मन्दिर जाने सडक जोखिमपूर्ण, तीन करोड बजेट खर्च भए पनि सडक उस्तै

एकै सिजनमा लाखौ तिर्थयात्री पुग्ने पाथिभरा मन्दिर जाने सुकेटारदेखि तल्लो फेदीसम्मको दश किलोमिटर बाटो सुधार नगर्दा वर्षेनी तीर्थालु हिलाम्मे सडकमा सवारीसाधन ठेलेर जान बाध्य हुन् ।

सडकको स्तरोन्नती गर्न क्षेत्रीय पर्यटक मार्ग घोषणा गरेर सरकारका तर्फबाट काम भईरहे पनि ठेकेदारले समयमा काम नगर्दा वर्षेनी हैरानी ब्यहोर्नु परेको हो ।

सुकेटारसम्म कालोपत्रे सडक पुगे पनि त्यसभन्दा माथिको करीब १० किलोमिटर सडक कच्ची र सवारी भासिने हुँदा गाडी चलाउन जोखिम रहेको सवारी चालक बताउँछन् ।

सो सडकको स्तरोन्नती कै नाममा विभिन्न समयमा गरी हालसम्म ३ करोडभन्दा बढी रकम सकाइएको छ ।
