संविधानसभा विघटनको असर पूँजी बजारमा

काठमाडौं, जेठ १६ - सबिधान नबनाई सबिधानसभा बिघटन भएपछि उत्पन्न भएको राजनीतिक अन्यौलको असर नेपालको पूँजीबजारमा देखिएको छ । सबिधानसभा बिघटनपछि पहिलो पटक भएको कारोबारमा मंगलवार नेप्सेमा ठुलो अंकको गिरावट आएपछि सर्किट ब्रेकर लगाएर कारोबार रोकिएको छ । नेप्से मंगलवार २० दशमलब ९८ अंकले घटेर ३ सय ९१ दशमलव ८९ अंकमा पुगेको छ ।

 

नेप्सेसँगै क बर्गका कम्पनीहरुको कारोबार मापन गर्ने सेन्सेटिभ ईन्डेक्स पनि ६ अंकले घटेको छ । बैकिङ, जलबिद्युत र टेलिकम सुचिकृत अन्य समुहको परिसुचकमा उच्च गिरावट आएपछि त्यसको असर समग्र नेप्सेमा परेको हो ।

यसअघि माओबादी लडाकु नेपाली सेनाको मातहत लैजाने सम्झौता भएको दिनदेखि उच्च उतार चढाब देखिएको नेप्सेमा ठुला राजनीतिक घटनाक्रम हुँदा उच्च अंकले बढ्ने र घट्ने प्रबृत्ति देखिएको छ । मंगलवार पनि राजनीतिक प्रभाव नै मुख्य रहेको बिश्लेषकहरुले बताएका छन् ।

सबिधानसभाको बिघठन पछि उत्पन्न राजनीतिक अन्यौलले लगानी कर्तामा निराशा बढाएको शेयर ब्रोकरहरुले बताएका छन् । नेप्सेसंग मंगलवरा कारोबार रकम पनि घटेको छ । जम्मा ५० कम्पनिको ४३ हजार ३ सय ११ कित्ता शेयर ६ सय ४७ पटक भएको कारोबारमा ८४ लाख ४४ हजार ८ सय ५१ रुपैयामा किचबेच भएको छ ।
