दुई वित्तीय संस्थासँग प्रभु मनिको रेमिट्यान्स सम्झौता

२८ वैशाख, काठमाडौं । प्रभु मनि ट्रान्सफर प्रालि र प्रोग्रेशिभ फाइनान्सबीच रेमिट्यान्स सम्झौता भएको छ ।
सम्झौतामा प्रभुमनि ट्रान्सफरका नायव महाप्रवन्धक रामेश्वर सापकोटा तथा प्रोग्रेशिभ फाइनान्सका कार्यकारी प्रमुख विशाल हुमागाइले हस्ताक्षर गरे ।
प्रोग्रेशिभ को काठमाडाैंस्थित पाको न्युरोड तथा काभ्रेको उग्रतारा पुल बजारमा रहेका शाखाहरुवाट आगामि सातादेखि कारोवार संचालन हुने भएको छ ।
त्यसैगरी महिला सहयात्रा माइक्रोफाइनान्स वित्तिय संस्थासगँ पनि सम्झौता भएको छ । सम्झौतामा वित्तिय संस्थाका प्रमुख कार्यकारी अधिकृत डा.सुमित्रा मानन्धर गुरुङले हस्ताक्षार गरिन् ।
मकवानपुरको चित्लाङमा प्रधान कार्यालय रहेको वित्तिय संस्थाको मकवानपुर, ललितपुर, नुवाकोट, रोल्पा, रुकुम, सल्यान र दोलखा गरी ८ जिल्लाका दुर्गम गाउँहरुमा शाखा छन् । सम्झौतापछि त्यस क्षेत्रमा प्रभुको रेमिट्यान्स सुविधा विस्तार भएको छ ।

