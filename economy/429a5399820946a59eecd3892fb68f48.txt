सुनको भाउ १५ सय बढ्यो

काठमाडौं, असोज ३ – दुई दिन स्थिर रहेर बुधबार केही घटेको सुनको भाउ विहीबार एकैदिन तोलामा १५ सय रुपैयाँले बढेको छ ।
विहीबार सुनको भाउ ५५ हजार ८ सय रुपैयाँ प्रतितोला कायम भएको नेपाल सुनचाँदी व्यवसायी महासंघले जनाएको छ ।
अन्तर्राष्ट्रिय बजारमा प्रतिऔंस ६६ डलरले बढेर १३ सय ६३ डलर पुगेकाले नेपाली बजारमा पनि त्यसको प्रभाव परेको हो । यस्तै चाँदीको भाउ पनि तोलामा ४० रुपैयाँले बढेर ९ सय ६० रुपैयाँ पुगेको छ ।
