अर्थशास्त्र तर्फको नाबेल पुरस्कार बेलायत र फिनल्याण्डका दुई अर्थशास्त्रीलाई

असोज २४ – अर्थशास्त्र तर्फ यसवर्षको नोबेल पुरस्कार दुईजना अर्थशास्त्रीले पाउने भएका छन् । बेलायतका ओलिवर हार्ट र फिनल्याण्डका बेंग्ट होम्स्ट्रोमले अर्थशास्त्रतर्फको नोबेल पुरस्कार पाउने भएका हुन् ।
उहाँहरुले कन्ट्राक्ट थ्यौरी अर्थात अनुबन्ध सिद्धान्तमाथि गरेको उल्लेखनीय कार्यका लागि नोबेल पुरस्कार दिने निर्णय गरिएको हो । कन्ट्राक्ट थ्यौरीले परस्पर विरोधाभासपूर्ण विषयलाई एकसाथ सामाधान गर्न सहज गराउँदै आएको छ ।
कुनै एक कम्पनीका मुख्य कार्यकारीको प्रदर्शनको आधारमा उनको तलबमान तय गर्न यो थ्यौरीले सहज बनाएको विश्लेषहरुको भनाई छ । यसअघि भौतिकशास्त्र, रसायनशास्त्र, औषधि विज्ञान तथा नोबेल शान्ती पुरस्कारको घोषणा गरी सकिएको छ ।
