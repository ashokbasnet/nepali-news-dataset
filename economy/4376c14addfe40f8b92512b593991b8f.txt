१४ क्वीन्टल सुपारी बरामद

विराटनगर, पुस २१ – मोरङ प्रहरीले शनिबार साँझ विराटनगरको ढाँटबाट १४ क्विन्टल सुपारी बरामद गरेको छ ।
विराटनगर २१ को १ नं ढाँटमा सीमा प्रहरी चौकी रानीको प्रहरी टोलीले चेकजाँच गर्ने क्रममा नेपालबाट भारत लैजाँदै गरेको बिआर ११ एस ०७ नम्बरको गाडीमा भारततर्फ लैजाँदै गरेको सुपारी बरामद गरिएको जिल्ला प्रहरी कार्यालय मोरङले जनाएको छ ।
टाटा सुपर गाडीमा लोड भएको २५ बोरा (१४ क्विन्टल) सुपारी सहित भारत जोगवनिका गाडी चालक रामबिलास रामलाई समेत पक्राउ गरेको प्रहरीको भनाइ छ ।
यसैबिच झापाको मेची नगरपालिका १० र ११ बाट नेपालबाट भारततर्फ अवैध रुपले लैजाँदै गरेको ५ सय ३० किलो सुपारी र ३० हजार रुपैयाँ बराबरको फोरेन कपडा बरामद गरेको क्षेत्रीय प्रहरी कार्यालय विराटनगरले जनाएको छ ।
