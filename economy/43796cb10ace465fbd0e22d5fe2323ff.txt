सुन तोलामा १३ सय रुपैयाँ घट्यो

काठमाडौ, फागुन १० – बिहीबार एकैदिन सुनको भाउ तोलामा १३ सय रुपैयाँ घटेको छ । बुधबार तोलाको ५७ हजार रुपैयाँमा कारोबार भएको सुन बिहीबार ५५ हजार ७ सय रुपैयाँमा झरेको नेपाल सुनचाँदी व्यवसायी महासंघले जनाएको छ ।

अन्तर्राष्ट्रिय बजारमा सुन प्रतिऔंस ४६ डलर घटेकाले नेपाली बजारमा पनि सुन सस्तिएको महासंघले जनाएको छ । बिहीबार अन्तर्राष्ट्रिय बजारमा प्रतिऔंस सुन १५ सय ६० डलरमा कारोबार भइरहेको महासंघले जनाएको छ ।

सुनको भाउ घटेपनि विवाहको सिजन नभएकाले कारोबार भने कम भएको व्यवसायीले बताएका छन् । यस्तै बिहीबार चाँदीको भाउमा पनि गिरावट आएको छ । बिहीबार चाँदी तोलामा ३० रुपैयाँले घटेर चाँदी १ हजार ४० रुपैयाँमा किनबेच भइरहेको छ ।
