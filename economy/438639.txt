सिद्धार्थ डेभलपमेण्ट बैंकले थाल्यो एकिकृत कारोबार

२८ जेठ, काठमाडौं । सिद्धार्थ डेभलपमेण्ट बैंक लि, एकता विकास बैंक र नेपाल आवास फाइनान्स एक आपसमा गाभिएर एकिकृत कारोबार सुरुवात भएको छ । शुक्रबारदेखि सिद्धार्थ डेभलपमेण्ट बैंक लिमिटेडको नाममा एकिकृत कारोबार सुरु भएको हो ।
एक कार्यक्रमका बीच अर्थमन्त्री बिष्णु पौडेलले सिद्धार्थ डेभलपमेण्ट बैंक लिमिटेडको केन्द्रीय कार्यालय तीनकुनेमा कारोबारको उद्घाटन गरे ।
सिद्धार्थ डेभलपमेण्ट बैंक नेपाल राष्ट्र बैंकले वित्तीय संस्थाको लागि आबश्यक न्यूनतम चुक्त्ता पूँजीको ब्यवस्था गरे पछि मर्जर सम्झौता गर्ने पहिलो विकास बैंक हो ।
मर्जरपछि बैंकको चुक्त्ता पूँजी १ अर्ब १४ करोड, १२ अर्ब निक्षेप, १० अर्ब रुपैयाँ कर्जा र ३३ शाखा कार्यालयको साथमा कारोबार थालेको छ ।

