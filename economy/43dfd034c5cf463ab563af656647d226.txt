चितवनमा दुई पसलमा आगलागी, १५ लाख नगद जल्यो

चितवन, असार १० – चितवनको भरतपुर ४ कमलनगरमा रहेको न्यु मोहन प्लाष्टिक सेन्टर र बासु ईलेक्ट्रोनिकमा आगलागी हुँदा करिब ३० लाख  बराबर क्षति भएको छ । आइतबार बिहान विद्युत सर्ट भएर आगो लागेको जिल्ला प्रहरी कार्यालय चितवनले जनाएको छ ।

 

पौने चार बजे हरिनारायण सापकोटाको घरमा विद्युत सर्ट भई आगलागी भएको  थियो । सोही घरमा रहेको न्यु मोहन प्लाष्टिक सेन्टर र बासु ईलेक्ट्रोनिक सेन्टरमा आगो लागेको हो । न्यु मोहन प्लाष्टिक सेन्टरमा नगद मात्रै करिब १५ लाख जलेर नष्ट भएको प्रहरीले बताएको छ ।

दमकल,  स्थानीयबासी र  प्रहरीको टोलीले बिहान करिब साढे ४ बजे आगो नियन्त्रणमा लिएको प्रहरीले बताएको छ ।
