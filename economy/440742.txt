सेञ्चुरी बैंकले खोल्यो मनमैजुमा एक्सटेन्सन काउन्टर

१ असार, काठमाडौं । सेञ्चुरी कमर्सियल बैंकले बुधबारदेखि मालपोत कार्यालय मनमैजुमा तेस्रो एक्सटेन्सन काउन्टर सञ्चालनमा ल्याएको छ । बैंकले उक्त काउन्टरबाट राजश्व संकलन लगायत त्यस क्षेत्रमा वसोवास गर्ने ग्राहकहरुमा सेवा पुर्‍याउने उद्देश्य राखेको छ ।
आर्थिक वर्ष २०७२/७३ को चैत्र मसान्तसम्म यस बैंकले कुल निक्षेप २६ अर्ब १ करोड र कर्जा रकम २२ अर्ब ८३ करोड रुपैयाँ परिचालन गरी २३ करोड २४ लाख रुपैयाँ खुद मुनाफा आर्जन गर्न सफल भएको छ ।
२०६७ फाल्गुण २६ गते काठमाडौंको पुतलीसडकस्थित प्रधान कार्यालयबाट ३१औं वाणिज्य बैंकको रुपमा बैंकिङ कारोवार सुरु गरेको यस बैंकका हालसम्ममा ३१ वटा शाखा, २८ वटा एटीएम, ८ वटा शाखारहित बैंकिङ र २ वटा एक्सटेन्सन काउन्टरबाट बैंकिङ सेवा प्रदान गर्दै आइरहेको छ ।

