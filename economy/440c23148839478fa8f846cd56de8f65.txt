बहुउपयोगी वन कार्यक्रमका लागि ४ अर्ब ४५ करोड अनुदान

काठमाडौं, माघ १० – स्विट्जरल्यान्ड, बेलायत र फिनल्यान्डले ‘बहुउपयोगी वन कार्यक्रम’का लागि ४ अर्ब ४५ करोड रुपैँया अनुदान दिने भएका छन् । अर्थमन्त्रालयमा सोमबार सहायतासम्बन्धी सम्झौतामा अर्थसचिव कृष्णहरि बाँस्कोटा तथा बेलायती सहयोग नियोगका नेपाल प्रमुख डोमिनिक ओनिल तथा स्विस राजदूत थोमस गासले हस्ताक्षर गरेका छन् । 

 

कार्यक्रम सरकार, गैरसरकारी संस्थाहरू, नागरिक समाज तथा निजी क्षेत्र मिलेर कार्यान्वयन गरिने जनाइएको छ । राष्ट्रिय, क्षेत्रीय तथा स्थानीय संस्थागत व्यवस्था विस्तार तथा सुदृढीकरणका माध्यमबाट प्रभावकारी वन विकासमा विकास साझेदारहरूले जोड दिएका छन् । कार्यक्रम २३ जिल्लामा सञ्चालन हुनेछ ।
