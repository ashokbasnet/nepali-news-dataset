भारतमा थाई पर्यटकलाई डबल इन्ट्रि र्इ-भिषा, नेपाललार्इ पनि फाइदा
७ असार, काठमाडौं । दक्षिणी छिमेकी मुलुक भारतले थाइल्याण्डका पर्यटकलाई डबल इन्ट्रि र्इ-भिषा दिने सम्झौता गरेका छ । दुई देशबीच भएको यो सम्झौताले नेपाललाई पनि लाभ पुग्ने देखिएको छ ।
डबल इन्ट्रि र्इ-भिषाको व्यवस्थाले भारत र थाइल्यान्ड सहित नेपालको बुद्धिष्ट पर्यटनमा पनि सकरात्मक बढोत्तरी हुने पर्यटन अभियान्ता बिक्रम पाँडेले बताए ।
हरियो कलरले नक्सांकन गरिएको लाइन बिक्रम पाँडेले प्रस्ताव गरेको बुद्धिष्ट सर्किट हो ।
बुद्धिष्ट सर्किट
डबल इन्ट्रि र्इ-भिषाबाट भारत घुम्न आएको थाई नागरिक नेपाल वा अन्य देशहरु घुमेर पुनः भारत प्रवेश गरी आफ्नो मुलुक फर्किन सक्छ । र्इ-भिषाको व्यवस्थाले थाईल्यान्डका पर्यटकलाई अन्य मुलुकमा भिषा लगाउन पनि सजिलो हुन्छ ।
खासगरी थाइल्यान्डबाट आउने बुद्धिष्ट पर्यटक हुन् । बौद्ध धर्मको उद्गमस्थल लुम्बिनी भएको हुँदा भारत आउने थाई पर्यटकलाई नेपाल भित्राउन नेपालले पहल गर्नुपर्ने पाँडले बताए । डबल इन्ट्रि र्इ-भिषाको कारण भारत आउने थाई पर्यटकलाई सहजै नेपाल भित्राउन सकिन्छ ।
‘थाई पर्यटक भारत हुँदै नेपालको लुम्बिनी छिर्ने र नेपाल हुँदै भारतको बोधगया भ्रमण गर्ने प्रकृयामा यस्तो र्इ-भिषाले ठूलो टेवा पुर्‍याउँछ’ पर्यटन अभियान्ता पाँडले भने- ‘लुम्बिनी र भारतको स्थल मार्गमा पनि र्इ-भिषा लागू गर्न सकेमा दुबै देशको पर्यटनमा वृद्धि भई दुबै देशलाई लाभ हुनेछ ।’
नेपाल र भारतबीच रहेको स्थलमार्ग प्रवेश बिन्दुहरुमा र्इ-भिषाको व्यवस्था गर्न सकेमा नेपाल र भारतबीच बुद्धिष्ट एवं अन्य पर्यटक आवागमन बढेर दुबै देशको पर्यटन प्रवर्द्धनमा टेवा पुग्ने पाँडेको भनाई छ ।
‘यस विषयमा दुबै देशका सरकारले सकरात्मक पहल गर्नु उपयुक्त देखिन्छ’ पाँडेले भने- ‘भोली नेपाल आउने बुृद्धिष्ट पर्यटक भारत भित्राउन र भारत आएका पर्यटक नेपाल भित्राउन पहलकदमी चाल्नु जरुरी छ ।’
अहिले लुम्बिनीलाई आधार बनाएर भारतका बिभिन्न ठाउँहरु समेटी बुद्धिष्ट सर्किट बनाउने बहस चलिरहेको छ । नेपाल र भारतमा जोडिने बुद्धिष्ट सर्किटबाट बढी भन्दा बढी फाइदा डबल इन्ट्रि र्इ-भिषा महत्वपूर्ण हुन्छ ।

