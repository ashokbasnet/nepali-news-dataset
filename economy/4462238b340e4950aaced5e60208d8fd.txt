नेपाली खाना प्रवर्द्धनका लागि अष्ट्रेलियामा ‘सेफ्स पप अप डिनर’

काठमाडौं, फागुन २६ – युनिग्लोव बिजनेस ग्रुप तथा क्युइनस्फोर्ड कलेजको सहर्काय र टु टेबलको आयोजनामा अष्ट्रेलियाको व्रिस्वेनमा एकदिने नेपाली खाना प्रवर्द्धन कार्यक्रम मंगलबार सम्पन्न भएको छ । ‘सेफ्स पप अप डिनर’ नाम दिइएको कार्यक्रममा नेपाली परम्परागत खानालाई आधुनिक शैलीमा फ्युजन गरी प्रस्तुत गरिएको थियो । नेपाली मौलिक खानालाई अन्तर्राष्ट्रिय जगतमा अभिवृद्धि गर्दै नेपालको पर्यटन व्यवसायलाई समेत योगदान दिने उद्देश्यले कार्यक्रम गरिएको आयोजकको भनाई छ ।
कार्यक्रममा वरिष्ठ तबला बादक धिरेन्द्र श्रेष्ठको समूहले सुमधर सांगीतिक प्रस्तुति पनि थियो । नेपाली युवा व्यवसायीहरुले संचालन गरेको रेष्ट्रुरेण्ट क्याफे ६३, स्टेनली स्ट्रीटमा सम्पन्न कार्यक्रमा सुरज प्रधान, शिशिर कंडेल, निरज प्रधान लगायतका सेफहरुको टिमले विविध खालका स्वादिष्ट परिकारहरु पस्किएका थिए ।
