रिलायबल बैंकले १० प्रतिशत बोनस सेयर दिने

२० असार, काठमाडौं । रिलायबल डेभलपमेन्ट बैंकले दशौं वाषिर्क साधारण सभा सम्पन्न भएको छ । बैंकका अध्यक्ष राधेश्याम अग्रवालको अध्यक्षतामा भएको साधाराणसभाले आथिर्क वर्ष २०७१/७२ को मुनाफाबाट १० प्रतिशत बोनस सेयर तथा पुँजी वृद्धिको लागि बोनस सेयर पश्चात १ः१ हकप्रद शेयर जारी गर्ने लगायत का प्रस्ताव पारित गरेको छ ।
बैंकले १९ प्रतिशत प्रोमोटर सेयरलाई साधारणमा परिवर्तन गरी संस्थापक समूहको ५१ प्रतिशत र सर्वसाधारण समूहको ४९ प्रतिशत सेयर स्वामित्व कायम गर्ने भएको छ ।
साधारणसभामा बैंकका सिइओ नारायणबाबु लोहनीले बैंकले आगामी दिनमा बैंकलाई अझ सबल बनाउँदै लैजाने बताए । बैंकको शुक्रबार सम्मको निक्षेप ८१२ करोड र कर्जा लगानी ६५८ करोड रुपैयाँ छ ।
बैंकले असार मसान्तभित्र तनहुँको डुम्रेमा शाखा सञ्चालनमा ल्याउने समेत जनाएको छ । बैंकले सहायक संस्थाको रुपमा रिलायबल क्यापिटल समेत छिट्टै सञ्चालन ल्याउनको लागि तयारी गरिरहेको जनाएको छ ।

