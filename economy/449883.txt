यती बैंकले हकप्रद सेयर निश्कासन गर्ने

२२ असार, काठमाडौं । यती डेभलपमेन्ट बैंकले २ः१ को अनुपातमा हकप्रद सेयर निश्कासन गर्ने तयारी गरेको छ । २०७४ आसर मसान्तसम्म आफ्नो चुक्ता पूँजी २ अर्ब ५० करोड पुर्याउन नेपाल राष्ट्र बैंकलाई प्रस्तुत गरेको पूँजी बृद्धिको योजनालाई कार्यरुप दिन बैंकले यस्तो तयारी गरेको हो ।
संचालक समितिको बैठकले २ः१ को अनुपातमा पुंजी बृद्धि गर्ने निर्णय गरेको छ । हकप्रद शेयर निश्कासन पश्चात बैंकको पूंजी २ अर्ब ७ करोड रुपैयाँ पुग्ने छ ।
बाँंकी नपुग पुँजी आगामी बर्षको बोनस सेयर मार्फत पुरा गरिनेछ । चुक्ता पुँजी बृद्धिको साथै उपयुक्त मर्जरको लागि पनी बैंकले आफ्नो ढोका खुला राखेको छ ।

