इन्धन बोकेका १७ ट्याँकर भित्रिए

बाँके, कात्तिक १३ – नेपालगञ्जस्थित जमुनाह नाकाबाट शुक्रबार इन्धनका १७ ट्याङ्कर नेपाल भित्रिएका छन् । सीमास्थित ईलाका प्रहरी कार्यालय जमुनाहका अनुसार शुक्रबार बेलुकासम्म डिजेलका १४ र मट्टितेलका ३ ट्याङ्कर भित्रिएका छन् ।
शुक्रबार पेट्रोल, एलपी ग्यास र हवाई इन्धनका गाडी भने दिनभर नाका भएर प्रवेश नगरेको प्रहरीले जनाएको छ । नेपाल आयल निगमले पेट्र्।ोल पम्पहरुमा डिजेल उपलब्ध गराएपछि इन्धन भर्नेहरुको भिड लागेको छ ।  आयल निगमले उपलब्ध गराएको सीमित परिमाणको इन्धन भर्न लाइन बसेका गाडीहरु तेल नपाएर फर्कनुपरेको यातायात व्यवसायीहरुले जनाएका छन् ।
