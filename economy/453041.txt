हात्तीगौंडामा पनि प्रभु बैंकको शाखा

३० असार, काठमाडौं । प्रभु बैंकले काठमाडौंको हात्तीगौंडामा बैंकको नयाँ शाखा कार्यालय सञ्चालनमा ल्याएको छ । नेपाल राष्ट्र बैंकका बरिष्ठ डेपुटी गभर्नर चिन्तामणी सिवाकोटीले एक समारोहकाबीच शाखा कार्यालयको उद्घाटन गरे ।
मर्जरको क्रममा एकै स्थानमा दोहोरिन गएका बैंकका शाखा कार्यालयहरुमध्ये कलंकी शाखा कार्यालयलाई हात्तीगौंडामा सारिएको हो ।मर्जरको क्रममा दोहोरिन गएका अन्य शाखा कार्यालयहरु पनि क्रमशः स्थानान्तरण गर्दै जाने योजना रहेको बैंकले जनाएको छ ।
नयाँ ठाउँमा बैंकका शाखा कार्यालयहरु सञ्चालन हुँदा बैंकको सेवा विस्तारित हुनुका साथै ग्राहकहरुले सरल, सहजरुपमा सम्पूर्ण बैंकिङ्ग सुविधाहरु प्राप्त गरी लाभान्वित हुने बैंकले विश्वास लिएको छ ।

