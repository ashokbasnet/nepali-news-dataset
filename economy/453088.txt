नयाँ मौद्रिक नीतिः रेमिट्यान्स कम्पनी र मनी एक्सचेञ्जको चुक्ता पुँजी बढाइयो

३० असार,काठमाडौं । नेपाल राष्ट्र बैंकले रेमिट्यान्स र मनी एक्सचेञ्ज कम्पनीको चुक्ता पुँजी बढाउने भएको छ । मौद्रिक नीति सार्वजनिक गर्दै गभर्नर चिरन्जीवि नेपालले विप्रेशण र मनी एक्सचेञ्जको चुक्ता पुँजी बढाइएको जानकारी दिए ।
अबको आर्थिक वर्षमा रेमिट्यान्स र मनी एक्सचेञ्जहरुले आफ्नो पुँजीलाई वृद्धि गर्नुपर्नेछ । तर, कति चुक्ता पुँजी बढाइएको भन्ने नीतिमा उल्लेख छैन ।
नयाँ मौद्रिक  नीतिले भारतबाहेक तेस्रो मुलुकहरुबाट ड्राफ्ट-टीटीको माध्यमबाट वस्तु आयात गर्दा एक पटकमा बढीमा ४० हजार अमेरिकी डलर बराबरसम्मको परिवत्र्य विदेशी मुद्रा भुक्तानी दिन पाइने व्यवस्था सीमामा वृद्धि गर्दै ५० हजार अमेरिकी डलर कायम गरेको छ ।
भारतबाट परिवत्र्य विदेशी मुद्रा भुक्तानी हुने गरी सफ्टवेयर खरिद गर्नुपरेमा हाल एकपटकमा बढीमा अमेरिकी डलर १० हजार सीमा रहेकोमा यसलाई वृद्धि गरी अमेरिकी डलर १५ हजारसम्मको सफ्टवेयर एलसीमार्फत् आयात गर्न पाउने व्यवस्था पनि गरिएको गभर्नर नेपालले जानकारी दिए ।
परिवत्र्य विदेशी मुद्रामा खाता हुने नेपालीले आफ्नो खाताबाट वस्तु तथा सेवा खरिद गर्ने प्रयोजनका लागि वाषिर्क अमेरिकी डलर १५ हजारसम्म भुक्तानी दिनसक्ने व्यवस्था पनि गरिएको छ ।
परिवत्र्य विदेशी मुद्राको मागलाई दृष्टिगत गरी खरिददर मात्र उल्लेख हुने विदेशी मुद्राहरुको खरिददर र बिक्रीदर दुबै तोकी बिक्री गर्ने व्यवस्था मिलाइने मौदि्क नीतिमा उल्लेख छ ।

