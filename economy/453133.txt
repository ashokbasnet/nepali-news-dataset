बैंक अफ काठमाडौं र लुम्बिनी बैंकले एकीकृत कारोबार थाले

३० असार, काठमाडौं । बैंक अफ काठमाडौ (बीओके)ले लुम्बिनी बैंकसँग मर्जर गरेर एकीकृत कारोबार सुरु गरेको छ । बीओकेले बैंक अफ काठमाडौ लुम्बिनीका नाममा विहिवार एकीकृत कारोबार सुरु गरेको हो । नेपाल राष्ट्र बैंकका गभर्नर डा. चिरञ्जिवी नेपालले एकीकृत कारोबार शुभारम्भ गरेे ।
एकीकृत कारोबार शभारम्भ कार्यक्रममा गभर्नर डा. नेपालसँगै डेपुटी गभर्नरद्वय चिन्तामणि शिवाकोटी र शिवराज श्रेष्ठ सहभागी थिए । कार्यक्रममा बैंकका अध्यक्ष सत्यनारायण मानन्धरले मर्जरसँगै बैंक बलियो भएको भन्दै बैंकले ग्रामीण क्षेत्रका जनतासम्म वित्तिय पहुँच विस्तार गर्न ध्यान केन्द्रीत गर्ने बताए ।
स्वदेशी पूँजीमा २० वर्ष पहिले स्थापित निजी क्षेत्रको पहिलो बैंक लुम्बिनी र १८ वर्ष पहिले स्थापित बीओकेको मर्जपछि बैंकको चुक्ता पूँजी ४ अर्ब ४७ करोड रुपैयाँ पुगेको छ ।

