गरिमा विकास बैंकले शुभेच्छा विकास बैंकलाई गाभ्ने
३१ असार, काठमाडौं । पोखरा मुख्य कार्यालय रहेको गरिमा विकास बैंकल चितवनको नारायणगढमा मुख्य कार्यालय रहेको शुभेच्छा विकास बैंकलाई गाभ्ने भएको छ । बैंकको विहीबार सम्पन्न विशेष साधारणसभाले यस्तो प्रस्ताव पारित गरेको हो ।

गरिमा राष्ट्रियस्तरको वर्गको विकास बैंक हो भने शुभेच्छा ३ जिल्ला कार्यक्षेत्र भएको विकास बैंक हो । हाल गरिमा विकास बैंक लिमिटेडको चुक्ता पूँजी ८५ करोड ३२ लाख रुपैयाँ र शुभेच्छा विकास बैंक लिमिटेडको चुक्ता पूँजी २२ करोड ७३ लाख ११ हजार ५ सय ८ रुपैयाँ छ ।
मर्जरपछि बैंकको चुक्ता पुँजी १ अर्व ८ करोड ५ लाख रुपैयाँ पुग्नेछ भने ३६ वटा शाखा कार्यालय हुनेछन् । त्यसैगरी, निक्षेप करिव ११ अर्व ५० करोड र लगानीमा रहेको कर्जा करिव १० अर्व ५० करोड भन्दा बढी हुने बैंकका प्रमुख कार्यकारी अधिकृत गोविन्दप्रसाद ढकालले बताए ।
दुई विकास बैकहरु एकआपसमा गाभिँदा सेयर आदान प्रदान अनुपात एक बराबर एक कायम गर्ने तथा गाभिएर बन्ने विकास बैंकको नाम गरिमा विकास बैंक रहने छ ।

