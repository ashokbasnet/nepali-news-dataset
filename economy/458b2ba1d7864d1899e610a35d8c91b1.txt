भारतले दिने भनिएको साढे ३ अर्ब अनुदान स्वीकृत

काठमाडौं, साउन २४ – सरकारले विद्युत क्षेत्रको विकासका लागि भारतले दिने भनेको ३ अर्ब ५२ करोड रुपैयाँ बाराबरको अनुदान स्वीकृत गर्ने निर्णय गरेको छ ।
मन्त्रिपरिषद बैठकले दुईपक्षीय सम्झौताका लागि अर्थमन्त्रालयलाई स्वीकृती दिएको हो ।
भारत सरकारबाट प्राप्त अनुदान रकम नेपाल विद्युत प्राधिकरणको नमुना आयोजनामा सरकारले सेयरका रुपमा लागानी गर्ने सरकारका प्रवक्ता सूचना तथा संचारमन्त्री माधवप्रसाद पौडेलले जानकारी दिनुभयो ।
यस्तै बैठकले ऊर्जा क्षेत्रको विकासका लागि लागि विश्व बैंकसँग २ अर्ब ४ करोड ६४ लाख रुपैयाँ ऋण सम्झौताका लागि प्रतिनीधि मण्डल गठन गर्ने निर्णय गरेको  छ ।
यस्तै बैठकले माथिल्लो त्रिशुली ए जलविद्युत आयोजनाको ७९ दशमलव २७ हेक्टर बन क्षेत्रफलमा फैलिएको जग्गा विभिन्न सर्त पालना गर्ने गरी आयोजनलाई नै दिने निर्णय समेत गरेको छ  ।
