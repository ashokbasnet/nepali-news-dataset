ग्लोबल आइएमई बैंक र नेपाल ओलम्पिक कमिटीबीच प्रायोजन सम्झौता

१३ साउन, काठमाडौं । ग्लोबल आइएमई बैंकले ब्राजिलको राजधानी रियो दि जेनेरियोमा हुने ओलम्पिक-२०१६ मा सहभागिता जनाउने खेलाडीहरुको लागि आवश्यक पर्ने जर्सी, ट्रयाक्सुट लगायतका सामाग्री प्रायोजन गरेको छ ।
प्रायोजन सम्बन्धी सम्झौतामा ग्लोबल आइएमई बैंकका तर्फबाट बजार व्यवस्थापन एंव व्यवसाय प्रर्वद्धन विभाग प्रमुख प्रसन्न बास्कोटा तथा ओलम्पिक कमिटीको तर्फबाट अध्यक्ष जीवनराम श्रेष्ठले हस्ताक्षर गरे । सम्झौताअनुसार ग्लोबल आइएमई बैंकले ओलम्पिकमा सहभागिता जनाउने राष्ट्रिय टिमका खेलाडी, प्रशिक्षक, टिम म्यानेजरलाई जर्सि, टिर्सट, क्याप, ट्रयाक्सुट तथा स्र्पोर्ट किट प्रायोजन गर्नेछ ।
खेलकुदको माध्यमबाट नेपाललाई अन्तर्राष्ट्रिय स्तरमा परिचित गराउने खेलाडीलाई प्रोत्साहन स्वरुपे जर्सी तथा स्र्पोर्ट किट प्रायोजन गरेको ग्लोबल आइएमई बैंकले जनाएको छ ।
सिङ्गो खेल जगतको विकासमा योगदान पुगोस भन्ने उद्देश्यले बैंकले यसअघि पनि विभिन्न समयमा सहयोग गर्दै आएको छ । खेलकुद क्षेत्रमा ग्लोबल आइएमई बैंकले बिशुद्ध बैंकिङ सेवा मात्र नभएर सामाजिक उत्तरदायित्व बहन गर्दै आएको छ ।

