किंग्स कलेजले १६ आैं इन्टरनेशनल इन्टरप्रेनरसिप फोरम सम्मेलन गर्ने

काठमाडौं, भदौ २७ – किंग्स कलेजले बिहीबारदेखि शनिबारसम्म काठमाडाैंमा १६ आैं इन्टरनेशनल इन्टरप्रेनरसिप फोरम आइएफ सम्मेलन गर्ने भएको छ । तीन दिनसम्म चल्ने सम्मेलनकालागि बेलायतस्थित इसेक्स विजनेश स्कुलसँग सहकार्य गरेका किंग्स कलेजले जनाएको छ । आइएफ सम्मेलनको यस वर्षको थिम दिगो उद्यमशिलता तथा आर्थिक विकास रहेको छ ।
सन् २००१ मा इटालीको नेपल्स्बाट सुरु भएको यो सम्मेलन हरेक वर्ष फरक फरक देशमा आयोजना हुने गर्छ  । यसअघि इटालीसहित, चीन, भारत, दक्षिण अफ्रिका, कोलम्बिया, टर्की, बहराइन, लुथनिया र लाट्भियामा भइसकेको सम्मेलन पहिलो पल्ट यो वर्ष नेपालमा हुन लागेको हो । 
सम्मेलनमा सहभागीहरुबिच अन्तक्र्रिया, शैक्षिक, नीतिगत तथा अभ्यासजन्य प्रस्तुति हुने छ । पाँचवटा सफल उद्यमको यात्रा सम्बन्धी भिडियो पनि देखाइने छ, जसमा उत्कृष्ट हुने एक भिडियोलाई ५० हजार रुपैयाँ पुरस्कार प्रदान गरिने आयोजक किंग्स कलेजले जनाएको छ । 
कार्यक्रममा शिक्षक तथा विधार्थी, उद्यमी, विज्ञ, अनुसन्धानकर्ता, ब्यापारी तथा ब्यावसायिक तथा विकास संस्थाका प्रतिनिधि गरी ६ सय जना भन्दा बढी सहभागी हुने अपेक्षा गरिएको किंग्स कलेजका प्रधानाध्यापक नरोत्तम अर्यालले जानकारी दिनुभयो ।
