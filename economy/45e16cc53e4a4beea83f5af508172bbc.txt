फेल्ट उद्योग संघमा फेरि नरेशलाल श्रेष्ठ

काठमाडौं, चैत २६ । नेपाल फेल्ट उद्योग संघमा पुनः नरेशलाल श्रेष्ठ निर्वाचित भएका छन् ।संघको राजधानीमा सम्पन्न सातौं वार्षिक साधारणसभाले श्रेष्ठको अध्यक्षतामा १० सदस्यीय नयाँ कार्यसमिति चयन गरेको हो ।संघको उपाध्यक्षमा अमृत खडका, कोषाध्यक्षमा महेश्वर श्रेष्ठ, सचिवमा अमोध धारम्वा चुनिएका छन् ।संघले वार्षिक १ अर्ब बराबरको फेल्टका उत्पादन निर्यात् हुँदै आएको जनाएको छ ।नेपालमा खुलेका सयभन्दा बढी फेल्ट उद्योगमा ५० हजारभन्दा बढिले रोजगारी पाइरहेको संघले जनाएको छ ।संघले फेल्ट उत्पादनको गुणस्तर बढाउन अन्तर्राष्ट्रियस्तरको ल्याब आवश्यक रहेको भन्दै सहयोगका लागि सरकारसँग आग्रह गरेको छ ।
