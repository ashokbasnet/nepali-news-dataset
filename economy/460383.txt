ग्लोबल आइएमई बैंकको थप २ शाखारहित बैंकिङ सेवा

१६ साउन, काठमाडौं । ग्लोबल आइएमई बैंकले बैंकिङ पहुँच नपुगेका बाग्लुङको भिमगिठेमा र अर्घाखाँचीको ठुलापोखरामा शाखारहित बैकिङ सेवा सुरुगरेको छ ।
व्यवसायीक प्रतिनिधिहरुलाई प्रमाणपत्र र पीओएस हस्तान्तरण गरेर शाखारहितसेवाहरुको सुरुवात गरिएको हिो । भिमगिठेमा सुरुवात गरिएको सेवाको संचालनका लागि स्थानीय व्यवसायी हरिचन्द्र खत्रि तथा ठुलापोखरामा धनिश्वर पाण्डेलाई व्यवसायीक प्रतिनिधि नियुक्त गरिएको छ ।
बाग्लुङ जिल्लाको भिमगिठेमा र अर्घाखाँची जिल्लाको ठुलापोखरामा सुरु गरिएका सेवासँगै बैंकका शाखारहित बैंकिङ्ग सेवा ४२ वटा पुगेका छन् ।
ग्लोबल आइएमई बैंकले ९१ वटा शाखा, १०० वटा एटीएम, ४२ शाखारहित बैंकिङ सेवा, १० राजश्व संकलन काउण्टर, ६ वटा एक्सटेन्सन काउण्टरमार्फत ६ लाख भन्दा बढी ग्राहकलाई अत्याधुनिक बैंकिङ्ग सेवा प्रदान गरिरहेको छ ।

