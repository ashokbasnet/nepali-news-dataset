तीन हप्तामै ३० अर्बको रिभर्स रिपो
१९ साउन, काठमाडौं । नेपाल राष्ट्र बैंकले चालु आर्थिक वर्षको तीन हप्तामै ३० अर्ब रुपैयाँ बराबरको रिभर्स रिपो जारी गरेको छ ।राष्ट्र बैकले साउन ५ गते र १२ गते १०-१० अर्ब रुपैयाँको गरी दुई पटकमा २० अर्ब रुपैयाँ बराबरको रिभर्स रिपो जारी गरिसकेको छ भने आज (बुधबार) फेरि १० अर्बको रिभर्स रिपो जारी गर्दैछ ।
गत आर्थिक वर्षभरीमा राष्ट्र बैंकले पटक-पटक गरी साढे ५ खर्ब रुपैयाँ तरलता प्रशोचन गरेको थियो । बैंकिङ प्रणालीमा भएको लगानी योग्य पुँजीको पर्याप्ता (अधिक तरलता) व्यवस्थापन गर्ने उद्देश्यले केन्दि्रय बैंकले मौदि्रक औजारकोरुपमा रिपो जारी गरेको राष्ट्र बैंकका राष्ट्र ऋण व्यवस्थापन विभागका कार्यकारी निर्देशक डा. मिनबहादुर श्रेष्ठले अनलाइनखबरलाई बताए ।
श्रेष्ठका अनुसार हाल बैंकिङ प्रणालीमा ४० अर्ब रुपैयाँको हाराहारीमा अधिक तरलता छ । आज जारी गर्ने रिपोको समयावधि ७ दिनका लागि हो । जसअनुसार आज रिपो किन्ने बैंकहरुले साउन २६ गते सावाँ र व्याज फिर्ता पाउनेछन्
रिपोमा बैंक, विकास बैंक र वित्त कम्पनीहरुले लगनी गर्न पाउनेछन् । यो किन्नका लागि मास्टर्स रिपर्चेज एगि्रमेन्ट अनिवार्य हुनुपर्नेे राष्ट्र बैंकले जनाएको छ ।
रिपोमा सहभागी हुन बैंकहरुले दिउँसो ३ बजेसम्म अनलाइन बिडिङ गर्नुपर्ने राष्ट्र बैंकले जनाएको छ । बोलकबोलमा परेको बोलबाट भारित औषतमा व्याजदर निर्धाण गरिने छ ।
आगामी हप्तादेखि भने केन्दि्रय बैंकले व्याजदर करिडोर कार्यान्वयन गर्ने जनाएको छ । करिडोर कार्यान्वयनमा आएपछि रिपोको निश्चित व्याजदर तोकिन्छ हुन्छ । गत साता जारी गरेको रिपोमा ०.५५ प्रतिशत व्याजदर कायम भएको थियो ।

