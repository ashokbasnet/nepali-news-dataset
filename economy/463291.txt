डलर खाता हुनेले अब बर्षमा १५ हजार डलर खर्च गर्न पाउने
२३ साउन, काठमाडौं । नेपाल राष्ट्र बैंकले परिवत्र्य मुद्रामा खाता खोल्नेले वर्षभरीमा खर्च गर्न पाउने सीमालाई बढाएको छ । जसअनुसार अब बैंकमा विदेशी मुद्रा खाता खोल्ने नेपालीले एक वर्षमा १५ हजार अमेरिकी डलरसम्म खर्च गर्न पाउने छन् ।
यसअघि बाषिर्क १० हजार अमेरिकी डलरमात्रै खर्च गर्न पाउने ब्यवस्था थियो । सो व्यवस्था संसोधन गर्दै आइतबार राष्ट्र बैंकले ५ हजार अमेरिकी डलरको सीमा बढाएको परिपत्र जारी गरेको छ । परिपत्रमार्फत राष्ट्र बैंकले विदेशी मुद्राको कारोबार र खर्च गर्न पाउने सुविधाहरुमा वृद्धि तथा सरलीकरण गरिएको हो ।
नेपालीहरुले विदेशी मुद्रामा कमाएको आय खुलाउँदै गए भने मुलुकको वस्तु तथा आयात धान्ने क्षमता बढ्ने निष्कर्श निकाल्दै केन्दि्रय बैंकले त्यस्तो मुद्रा बैंकमा जम्मा गर्न प्रोत्साहन गर्ने उद्देश्यले सीमा बढाइएको राष्ट्र बैंकका वैदेशिक विनिमय विभागका कार्यकारी निर्देशक भिष्मराज ढुंगानाले बताए ।
प्रत्येक नेपालीले विदेश जानका लागि भिसा लागेको पासपोर्टको आधारमा २५ सय अमेरिकी डलर खर्च गर्ने सुविधा पाउछ । विदेशी मुऽामा खाता खोल्ने नेपालीलाई दिइएको यस्तो सुविधा थप हो ।

