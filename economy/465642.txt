कृषि विकास बैंकद्वारा ४१ करोड लगानी



२९ साउन, उर्लाबारी (मोरङ) । मोरङको उर्लाबारीमा रहेको कृषि विकास बैंकको शाखा कार्यालयले आर्थिक वर्ष २०७२÷७३ मा ४१ करोड रूपैयाँ लगानी गरेको छ ।
सो बैंकका शाखा प्रबन्धक गिरीराज नेपालका अनुसार बैंकले गत आवमा  ४१ करोड ९५ लाख ६१ हजार रूपैयाँ लगानी गरेको हो । बैकले  ३६ करोड ९४ लाख ४६ हजार रूपैयाँ लगानी साँवा समेत असुलेको छ । बैंकले गत आवमा ८६ लाख ८३ हजार रूपैयाँ खर्च गरेर  दुई करोड २० लाख ३८ हजार रूपैयाँ खुद नाफा गरेको प्रबन्धक नेपालले जानकारी दिए ।
बैंकले उर्लाबारी र पथरी शनिश्चरे नगरपालिकासहित मधुमल्ला, टाँडी, जाँते, हसन्दह, राजघाट र इटहराका बासिन्दालाई सेवा पुर्‍याउँदै आएको छ । तीस वर्षअघि मोरङको इटहरा–७ बजारमा स्थापना भएको बैंक इटहरा–२ को सोमबारे हुँदै २०५८ सालदेखि उर्लाबारीबाट सेवा दिँदै आएको छ ।


