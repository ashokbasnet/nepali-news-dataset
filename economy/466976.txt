सिभिल बैंकको नाफा ४४ प्रतिशतले बढ्यो
३२ साउन, काठमाडौं । सिभिल बैंक लिमिटेड गत आर्थिक वर्षमा ३३ करोड १४ लाख रुपैयाँ नाफा कमाएको छ । बैंकले गत वर्ष कमाएको नाफा अघिल्लो वर्षको भन्दा ४४ प्रतिशतले बढी हो । अघिल्लो वर्षको सोही अवधिमा बैंकले २३ करोड रुपैयाँ मुनाफा कमाएको थियो ।
२ अर्ब ८८ करोड रुपैयाँ चुक्ता पूँजी रहेको सिभिलले बोनश शेयर वितरण पछि ३ अर्ब ८ करोड रुपैयाँ चुक्ता पूँजी पुर्याएको हो । ०७३ असार मसान्तसम्ममा बैंकले जगेडा कोषमा ५३ करोड ३६ लाख रुपैयाँ राखेको छ ।
एक वर्षको अवधिमा बैंकले १८.४१ प्रतिशतले निक्षेप ढाएर कूल निक्षेप ३१ अर्ब ५६ करोड ४० लाख रुपैयाँ पुर्याएको छ भने कर्जा १४.६ प्रतिशतले बढाएर २५ अर्ब ७० करोड ४० लाख रुपैयाँ पुर्याएको वित्तीय विवरण सोमबार प्रकाशित गरेको छ ।
अघिल्लो वर्षको तुलनामा बैंकको खुद व्याज आम्दानी १६.९४ प्रतिशतले बढेर ९९ करोड ४८ लाख रुपैयाँ पुगेको छ । बैंकले प्रोभिजन ४७ करोड रुपैयाँ राखेको छ भने २८ करोड रुपैयाँ खराब कर्जा उठाएको छ ।
बैंकको प्रतिसेयर वाषिर्क आम्दानी १०.७५ रुपैयाँ, मूल्य आम्दानीे अनुपात २३ दशमलव ७२ गुणा रहेको छ । त्यसैगरी, प्रतिसेयर नेटवर्थ १ सय १७ दशमलव ३१ रुपैयाँ । बैंकको निष्कृय कर्जा ०.५ प्रतिशतले घटेर २ .७० प्रतिशतमा झरेको छ ।

