सानिमा बैंकले ल्यायो भिसा डोमेस्टिक क्रेडिट कार्ड

५ भदौ, काठमाडौं । सानिमा बैंकले ग्राहकको थप सेवा र सुबिधाको लागिभिसा डोमेस्टिक क्रेडिट कार्ड प्रयोगमा ल्याएको छ । नेपाल तथा भारतका भिसा कार्ड स्विकार गर्ने सम्पूर्ण एटिएम र व्यापारिक केन्द्रहरुमा यो कार्ड सहज रुपमा प्रयोग गर्न सकिने बैंकले जनाएको छ ।
बैंकका अनुसार सिमित अवधिका लागि व्यापारिक केन्द्रहरुमा यस कार्ड प्रयोग गर्दा खरिद रकमको १० प्रतिशत अर्थात् अधिकतम ५०० रुपैयाँसम्म रकम फिर्ता हुने योजना छ । यो योजना यही आसोज २०७३ सम्म जारी भएका क्रेडिट कार्डले ०७३ कात्तिक मसान्तसम्म व्यापारिक केन्द्रहरुमा गरेका कारोबारहरुमा लागू हुने बताइएको छ ।
यसअघि नै बैंकले राष्ट्रिय र अन्तर्राष्ट्रियरुपमा प्रयोग गर्न सकिने भिसा डोमेस्टिक डेबिट, डलर डेबिट तथा डलर ट्राभल कार्डहरु संचालनमा ल्याइसकेको छ । साथै निकट भविष्यमै डलर क्रेडिट कार्ड जारी गर्ने योजना रहेको छ ।
बैंकले हाल आफ्ना सम्पूर्ण शाखाहरु तथा अन्य ब्यपारीक स्थानहरुमा गरि ४७ वटा एटिएम सञ्चालनमा ल्याएको छ ।

