निर्धक्कसंग लगानी गर्न राष्ट्रपतिको आग्रह

काठमाडौं, असोज १९ - राष्ट्रपति डाक्टर रामवरण यादवले नेपालमा निर्धक्कसंग लगानी गर्न एसिया प्रशान्त क्षेत्रका उद्यमी व्यवसायीलाई आग्रह गर्नुभएको छ ।

राष्ट्रपति यादवले प्रकृतिले भरिपूर्ण नेपाल यतिखेर विकासको भोको रहेकाले नेपालमा लगानी गर्न उद्यमी व्यवसायीलाई आग्रह गर्नुभएको हो ।

 

एसिया प्यासिफिक चेम्वर अफ कमर्सका उद्योगी व्यवसायीको प्रतिनिधिमण्डलसँगको भेटमा राष्ट्रपति यादवले लगानीका गर्न आग्रह गर्नु भएको हो ।

त्यस्तै प्रधानमन्त्री डाक्टर बाबुराम भट्टराईले दलहरुबीच सहमती भई छिट्टै नयां संविधान आउने र सम्पूर्ण राष्ट्र आर्थिक क्रान्तितर्फ उन्मुख हुने बताउनुभयो ।

प्रधानमन्त्री भट्टराईले निजी क्षेत्रलाई साथमा लिएर आफ्नो सबै प्रयास मुलुकको आर्थिक विकासमा लगाउने बताउनु भयो ।

क्यासीका अध्यक्ष एम्वेसर वेनिडिक्टो यूजिकोले क्यासी सदस्य राष्ट्रहरुका तर्फबाट नेपालको आर्थिक विकासको हरेक प्रयासमा सहयोग हुने बताउनुभयो ।
