भारतीय रुपैयाँ कमजोर हुँदा नेपालमा असर

काठमाडौ, जेठ २८ – भारतीय रुपैयाँ कमजोर हुदा त्यसको असर नेपाली रुपैयाँमा परेको छ ।
भारतसँगको स्थिर बिनिमय दरको कारणले नेपाली रुपैयाँ कमजोर बन्दा डलरको भाउ बढेको छ ।
मंगलबारको लागि नेपाल राष्ट्र बैकले १ डलरका लागि ९२ रुपैयाँ ९३ पैसा तोकेको छ । खुल्ला बजारमा बैंक तथा सटही काउन्टरहरुले थप सेवा शुल्क समेत जोड्ने भएकोले अहिले नेपाली बजारमा १ डलर किन्न ९३ रुपैपा भन्दा धेरै खर्चनुपर्छ ।
डलरको भाउ आकासिंदा आयातमा निर्भर नेपाली अर्थतन्त्र नराम्ररी प्रभाबित हुने भएको छ । नेपालले पेट्रोलियम पदार्थ सहितका बिभिन्न बस्तुहरु डलर तिरेर आयात गर्नपर्छ । नेपाली रुपैयाँ कमजोर हुदा ति बस्तु महङ्गो पर्न जान्छ ।
नेपालबाट निर्यात गर्न बस्तु निकै थोरै भएकोले डलर बढ्दा हुन सक्ने फाईदाबाट बन्चित हुनुपर्छ । यद्यपी बिदेशमा रहेका नेपालीले पठाउने रेमिट्यान्स भने डलर बढेको समयमा बढ्नेछ । बिदेशमा रहेका आफ्ना आफन्तलाई अहिले डलर बढेको समयमा पैसा पठाउन लगाएमा केही फाईदा लिन सकिन्छ ।
