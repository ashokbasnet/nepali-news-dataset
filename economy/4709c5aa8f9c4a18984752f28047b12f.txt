हेटौंडा सिमेन्ट उद्योग अझै १ हप्ता बन्द हुने

हेटौंडा, फागुन ३० – धुलो नियन्त्रण उपकरण जडान गर्न २० अघि बन्द गरिएको हेटौडा सिमेन्ट उद्योग अझै एकहप्ता सञ्चालन नहुने भएको छ । 

स्थापनाकालदेखिनै स्थानीय बासिन्दाहरुले धुलो नियन्त्रण गर्न दवाव दिदै आएकाले सरकारी स्वामित्वको उद्योगले त्यसका लागि उपकरण जडान गर्न लागेको हो । उपकरण जडान भैसके पनि सानातिना काम बाँकी रहेकाले अझै एकहप्ता उत्पादन नहुने उद्योगले जनाएको छ ।

उपकरण जडानका लागि भारतीय कम्पनी वेटली व्वाय नामक संस्थाले १२ करोड ५० लाख रुपैयाँमा चार वर्षअघि ठेक्का पाएको थियो । चालु आर्थिक बर्षमा उद्योग ३१ लाख बोरा सिमेन्ट उत्पादन गर्ने लक्ष लिएपनि बन्द हड्तालका कारण अहिले सम्म १२ लाख बोरा सिमेन्ट मात्र उत्पादन गरेको छ ।
