ग्लोबल आइएमइ बैंकले १६ प्रतिशत बोनस सेयर दिने
२९ भदौ, काठमाडौं । ग्लोवल आइएमइ बैंकले गत आर्थिक वर्षको नाफाबाट सेयरधनीलाई १६ प्रतिशत बोनस सेयर दिने भएको छ ।
गत वर्ष बैंकले १ अर्ब ३८ करोड ६६ लाख रुपैयाँ नाफा कमाएको थियो । बैंकको बुधबार बसेको सञ्चालक समितिको बैठकले त्यही नाफाबाट बोनस सेयर दिने निर्णय गरेको हो ।
हाल बैंकको चुक्ता पुँजी ६ अर्ब १६ करोड रुपैयाँ छ । १६ प्रतिशत बोनस सेयर वितरण गरेपछि बैंकको चुक्ता पुँजी ७ अर्ब १४ करोड रुपैयाँ पुग्नेछ ।
बोनस सेयर दिने सञ्चालक समितिको निर्णय नियामक नेपाल राष्ट्र बैंकको स्वीकृति र ग्लोव आइएमइ बैंकको आगामी साधारणसभाले पारित गरेपछि मात्रै वितरण गरिने छ ।

