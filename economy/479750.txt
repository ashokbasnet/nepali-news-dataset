नविल इन्भेष्टमेन्टको १ अर्बको सामुहिक लगानी कोषको बिक्री खुला
२ असोज, काठमाडौं । नबिल बैंकको सहायक कम्पनी नबिल ईन्भेष्टमेन्ट बैंकिङले एक अर्बको सामुहिक लगानी कोषको इकाई निष्काशन गरेको छ ।
नबिल म्युचुअल फण्ड अन्तर्गत नबिल इक्विटी फण्डको प्रति इकाइ १० रुपैयाँ दरका १० करोड इकाइला लागि आइतबारदेखि बिक्री खुलेको हो ।
जसमध्ये १५ प्रतिशत ईकाई कोष प्रबर्द्धकलाई छुट्याइएको छ । बाँकी रहेका ८ करोड ५० लाख इकाई मात्रै सर्वसाधारणले किन्न पाउने छन् । लगानीकर्ताले एक करोड ईकाई अर्थात् १० करोड रुपैयाँसम्म लगानी गर्नसक्ने छन् ।
कम्पनीको यो फण्ड छिटोमा असोज ६ गते र ढिलोमा असोज १६ गते बिक्री बन्द गरिनेछ । सर्बसाधारणले नबिल बैंकका शाखाहरु र नबिल ईन्भेष्टमेन्ट बैंकिङ लिमिटेडको कार्यालय नारायणचौरबाट आबेदन पत्र प्राप्त गरी बुझाउनसक्ने छन् ।

