​मुस्ताङका भेडा च्याङग्रा भक्तपुरमा

भक्तपुर, असोज १७ – दसैँकोे लागि यस वर्ष मुस्ताङबाट भेडा च्याङ्ग्रा भक्तपुरको सल्लाघारी ल्याइएको छ । गएका वर्षहरुमा चीनको तिब्बतबाट समेत आयात हुने भेडा–च्याङ्ग्रा तातोपानी नाका बन्दहुँदा अहिले मुस्ताङबाट मात्र ल्याइने गरिएको छ ।
व्यापारीहरुका अनुसार मुस्ताङमा भेडा–च्याङ्ग्रा महंगो भएकोले यसवर्ष ल्याइएको च्याङ्ग्राको मूल्य पनि बढेको छ । व्यापारी श्यामभक्त श्रेष्ठले यसवर्ष सल्लाघारीमा ल्याइएको च्याङ्ग्रा प्रति किलो सात सय रुपैयाँ र भेडा प्रतिकिलो पाँच सय देखि ५ सय रुपैयाँसम्ममा बिक्री गरेको बताउनुभयो । सल्लाघारीका अर्का व्यापारी व्यापारी विष्णुभक्त श्रेष्ठले मुस्ताङमा नै एउटा च्याङ्ग्राको १८ हजार रुपैयाँसम्म परेको बताउनुभयो । उहाँले जोमसोम, घासा र तातोपानीमा कर तिुर्नपर्दा समस्या भएको भन्नुहुँदै ढुवानी खर्च मंहगो भएकाले पनि यसवर्ष भेडा च्याङ्ग्रा मंहगो भएको बताउनुभयो । सोमबार सम्म पाँच सयवटा भेडा च्याङ्ग्रा भक्तपुर ल्याइ सकिएको छ । मंगलबार सम्ममा भक्तपुरमा ५ हजार भेडा च्याङ्ग्रा ल्याइ पु¥याउने व्यापारीहरुले बताएका छन् ।
