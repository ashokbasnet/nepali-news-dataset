सिटी एक्स्प्रेसले ल्यायो ९० दिने उत्सव उपहार

काठमाडौं, भदौ १६ – सिटी एक्सप्रेस मनि ट्रान्सफरले दसैं, तिहार र छठलाई लक्षित गरी ९० दिनसम्म चल्ने “उत्सव एक्स्प्रेस” उपहार सार्वजनिक गरेको छ । 
सिटी एक्स्प्रेसको यो उपहार योजना अन्तर्गत लक्की ड्र मार्फत उपभोक्ताहरुले दैनिक एक  तोला चाँदीका सिक्काहरु, क्याप, टिसर्ट र किरिङ उपहार स्वरूप जित्न सक्ने छन् । त्यसैगरी साप्ताहिक रुपमा एकजना विजेताले ओप्पो मोबाइल र हरेक महिना लक्की ड्रमा विजयी हुने एकजनालाई एलजी फ्रिज उपहार प्रदान गरिने छ । 
उपहार योजनाको अन्त्यमा एकजना भाग्यशाली विजेताले बम्पर उपहारका रुपमा रेनोल्टको क्विड आरएक्सएल कार जित्न सक्ने छन् । कम्पनीका अनुसार दैनिक, साप्ताहिक तथा मासिक विजेताहरु समेत बम्पर उपहारका लागि सहभागी हुने जानकारी दिएको छ ।
कम्पनीका अनुसार यो “उत्सव एक्स्प्रेस” अफर भाद्र १८ गतेदेखि मंसिर १५ गतेसम्म लागू हुनेछ । यो अवधिभरी सिटी एक्सप्रेसमार्फत मनि ट्रान्सफर गर्ने सम्पूर्ण सेवाग्राही यो उपहार योजनामा सहभागी हुनेछन् ।
