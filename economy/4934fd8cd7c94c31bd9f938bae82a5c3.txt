सुनको भाउ घट्यो

काठमाडौं, पुस १४ – हप्ताको पहिलो दिन आइतबार सुनको भाउ केही घटेको छ भने चाँदीको भाउ केही बढेको छ ।
आइतबार तोलामा सुन १ सय रुपैयाँले घटेर ५२ हजार रुपैयाँमा कारोबार भइरहेको छ । शुक्रबार सुनको भाउ तोलामा ५२ हजार १ सय रुपैयाँ थियो ।
विवाहको लगन सुरु हुन लागेकाले अहिले सुनको अर्डर आउन थालेको तर सुनको अभाव हुँदा अर्डर लिन समस्या परेको व्यवसायीको भनाइ छ ।
यस्तै चाँदी तोलामा ५ रुपैयाँले बढेको छ । आइतबार चाँदी तोलामा ८ सय ६० रुपैयाँमा किनबेच भइरहेको छ ।
