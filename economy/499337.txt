आइएमई अध्यक्ष ढकाल र फाइनान्स कर्पोरेसनका एलिमह्युबीच भेटवार्ता

२५ कात्तिक, काठमाडौं । ग्लोबल आइएमई बैंकका अध्यक्ष चन्द्रप्रसाद ढकाल र इन्टरनेशनल फाइनान्स कर्पोरेसनका क्षेत्रीय निर्देशक मेङ्गेस्तु एलिमह्युबीच भेटवार्ता भएको छ ।
उनीहरुवीच भएको भेटवार्तामा ग्लोबल आइएमई बैंक र इन्टरनेशनल फाइनान्स कर्पोरेसनबीच एक आपसमा व्यवसायिक सहयोग आदानप्रदान गर्ने विषयमा कुराकानी भएको थियो ।
भेटमा ग्लोबल आइएमई बैंकका प्रमुख कार्यकारी अधिकृत अनिल ज्ञवाली, इन्टरनेशनल फाइनान्स कर्पोरेसनका कन्ट्री म्यानेजर, वेन्डि वार्नर, आवासिय प्रतिनिधी, रेहेन रासिद लागयतको उपस्थिति थियो ।
इन्टरनेशनल फाईनान्स कर्पोरेसनले विभिन्न देशमा रहेका फाइनान्सियल संघसंस्थाहरुसँगको सहकार्यमा विभिन्न संघसंस्था तथा ती देशका नागरिकहरुको लागि लगानी तथा व्यवसायिक सुझावहरु प्रदान गर्दै आइरहेको संस्था हो ।

