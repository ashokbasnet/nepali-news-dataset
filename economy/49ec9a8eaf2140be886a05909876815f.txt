सातामा सुनको मूल्यमा ३०० ले कमी

आइतबार तोलाको ५५ हजार ७०० रुपैयाँमा कारोबार भएको सुनको मूल्य शुक्रबारसम्म आइपुग्दा तोलामा ३०० रुपैयाँले घटेर तोलाको ५५ हजार ४०० रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सोमबार सुनको मूल्यमा तोलामा २०० ले कमी आएको थियो । मंगलबार मूल्य स्थीर रहे पनि बुधबार पुनः मूल्यमा गिरावट आएको थियो ।

यो साता चाँदीको मूल्यमा भने तोलामा ५ रुपैयाँले वृद्धि आयो । आइतबार तोलाको ७६० रुपैयाँमा कारोबार भएको चाँदी शुक्रबारसम्म आइपुग्दा तोलामा ५ रुपैयाँले बढेर तोलाको ७६५ रुपैयाँमा कारोबार भएको महासंघले जनाएको छ ।
