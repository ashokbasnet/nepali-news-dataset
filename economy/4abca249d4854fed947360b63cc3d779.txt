क्रिकेट खेलभरि लोडसेडिङ नहुने

काठमाडौ, चैत २१ – सरकारले एसिसी ट्वान्टी ट्वान्टी क्रिकेटको फाइनल खेल भइरहेकाले खेल अवधिभर लोडसेडिङ नगर्न नेपाल विद्युत प्राधिकरणलाई निर्देशन दिएको छ ।

प्रधानमन्त्री कार्यालयका सचिव कृष्णहरि बाँस्कोटाले खेल अवधिभर लोडसेडिङ नगर्न प्राधिकरणलाई निर्देशन दिनुभएको हो । अन्तरिम चुनावी परिषद्का अध्यक्ष खिलराज रेग्मीका प्रेस सल्लाहकार विमल गौतमले सचिव बाँस्कोटाले खेल अवधिभर लोडसेडिङ नगर्न प्राधिकरणलाई निर्देशन दिनुभएको जानकारी दिनुभयो ।

विद्युत प्राधिकरणले भने सम्भव भएसम्मका क्षेत्रमा मात्र लोडसेडिङ नहुने जनाएको छ । लोडसेडिङ नगर्न कुलेखानी र कालीगण्डकी पूर्ण रुपमा सञ्चालन गरेको पनि प्राधिकरणले जनाएको छ । खेल अवधिभर लोडसेडिङ नगर्न सक्दो प्रयास भएको प्राधिकरणको भनाई छ ।
