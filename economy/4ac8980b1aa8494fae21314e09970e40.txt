नेपाल बिल्डकन तथा दोस्रो नेपाल वुड अन्तर्राष्ट्रिय प्रदर्शनी चैत २६ देखि

काठमाडौं, चैत २३ । दोस्रो नेपाल बिल्डकन तथा दोस्रो नेपाल वुड अन्तर्राष्ट्रिय प्रदर्शनी २०१६ यही चैत २६ गतेदेखि काठमाडौंमा हुँदैछ ।चार दिनसम्म चल्ने निर्माण तथा संरचना विकाससम्बन्धी सो प्रदर्शनी मिडिया स्पेस सोलुसन्सको आयोजनामा भारतको फ्युचरेक्स ट्रेडफेयर तथा इभेन्ट्ससँगको सहकार्यमा हुन लागेको हो ।भृकुटीमन्डपमा हुने प्रदर्शनीको मुख्य आकर्षण ‘प्रि–क्याब पेभिलियन’ हुने जनाइएको छ ।प्रदर्शनीमा आर्किटेक्ट, बिल्डर, इन्जिनियर, योजनाकार तथा ठेकेदारहरुको पनि संलग्नता रहने छ ।प्रदर्शनीमा संरचना निर्माणका सामग्री, निर्माणका उपकरणहरु, काठ तथा काठबाट बनेका सामग्रीहरुको प्रदर्शनी हुने जनाइएको छ ।
