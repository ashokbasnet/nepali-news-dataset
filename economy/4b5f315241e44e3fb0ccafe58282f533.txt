माथिल्लो मनाङमा पहिलोपटक जीप

आश गुरुङ/उज्यालो । लमजुङ, भदौ १० मनाङ जिल्लाको माथिल्लो मनाङमा पहिलोपटक ब्याट्रिबाट चल्ने ईलेक्ट्रोनिक जीप पुगेको छ ।  पर्यटकीय दृष्टिकोणले अत्यन्तै महत्वपूर्ण मानिएको उपल्लो मनाङका ७ गाविस निस्याङ भ्यालीको मनोरमतालाई खलबलिन नदिन र ७ स्थानीयवासिन्दालाई सहयोग पुर्‍याउने उद्देश्यले एक स्थानीय ब्यक्तिले मनाङमा ब्याट्रिबाट चल्ने जीप लगेका हुन् ।

 

उपल्लो मनाङको निस्याङ भ्यालीलाई ग्रीन भ्यालीको रुप दिन स्थानियबासीहरुले पहल चालिरहेको बेला सोही भ्याली अन्तरगत भ्राका गाविसका कालु घलेले १९ लाख रुपैयाँ खर्चेर पहिलो पटक जीप मनाङ लैजानु भएको हो । पहिलो पटक चीनबाट हेलिकप्टर मार्फत सो इलेक्ट्रिक जीप मनाङ पु¥याएपछि त्यस क्षेत्रका स्थानियहरु खुसी भएका मनाङका पर्यटन ब्यवसायी बिनोद गुरुङले वताउनुभयो ।

हाल हङकङमा रहनुभएका घलेले आगामी दिनमा इलेक्ट्रिक जीपहरु थप्दै जाने र अहिले केही एउटा जीप परीक्षणका लागि ल्याईएको वताउनुभयो । मानव र सामागीहरु समेत ओसारपसार गर्न मिल्ने जीपले ५ सय किलो सम्मको लोड बोक्न सक्ने वताईएको छ । मनाङका बासिन्दाले गरेको यस्तो कार्यमा अन्नपूर्ण संरक्षण क्षेत्र आयोजना एक्याप मनाङले पनि सहयोग गर्नेस्थानीयवासिन्दाले वताएकाछन् ।
यसअघि मनाङमा रहेको विमानस्थलको मालसामान ओसारपोसार गर्नका लागि ट्याक्टर समेत पु¥याइए पनि मानिस बोक्ने साधन माथिल्लो मनाङ पुगेको यो पहिलो पटक हो । १३ गाविस रहेको मनाङ जिल्लालाई छुट्टाछुट्टै ३ क्षेत्रमा बाँडिएको छ । निस्याङ भ्यालीमा ७ गाविस, नार र फू उपत्यकामा २ गाविस  र तल्लो मनाङमा सदरमुकाम चामेसहित ४ गाविस रहेका छन् ।
