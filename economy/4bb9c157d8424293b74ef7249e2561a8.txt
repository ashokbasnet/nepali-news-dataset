दूध बेचेर वार्षिक ५ लाखसम्म आम्दानी

पाल्पा, असार ३ । व्यवसायिकरुपमा पशुपालन गर्न थालेपछि पाल्पा, रामपुर नगरपालिकाका किसानले दूध बेचेर मनग्य आम्दानी गर्न थालेका छन् ।किसानले दूध बेचेर वार्षिक रु पाँच लाखसम्म आम्दानी गर्न थालेका छन् । रामपुर क्षेत्रमा उत्पादित दूध स्थानीय बजारमा नै खपत् हुने गरेको छ ।रामपुरमा मासिक २३ हजार लिटर दूध खपत् हुने गरेको सीताकुन्ड दुग्ध उत्पादन सहकारी संस्थाले जनाएको छ ।गत आर्थिक वर्षमा यहाँका किसानले दूध बिक्री गरी रु ९० लाख आम्दानी गर्न सफल भएका थिए ।यस आर्थिक वर्षको ११ महिनाको अवधिमा रु ५८ लाखको दूध बिक्री भएको सहकारीका अध्यक्ष कमल भट्टराईले जानकारी दिए ।सहकारीले बिना धितो आफ्ना सदस्यलाई रु ५० हजारसम्म ऋण उपलब्ध गराउने गरेको छ । चारओटा संकलन केन्द्रमार्फत् किसानले उत्पादन गरेको दूध डेरीसम्म पुर्‍याइन्छ ।सहकारीले एक हजार ४०० पशुको पशुबिमासमेत गरेको व्यवस्थापक हरि सिग्देलले बताए ।‘क्षतिर्पूित पाउने व्यवस्थाले किसानलाई राहत पुगेको छ’–उनले भने । रासस
