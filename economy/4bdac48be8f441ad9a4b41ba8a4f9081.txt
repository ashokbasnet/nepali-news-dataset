सरकारले तेलको मुल्यमा पुनर्विचार गर्ने

काठमाण्डौं, माघ ११ - चौतर्फी दवावपछि सरकारले पेट्रोलियम पदार्थको मूल्यमा पुनर्विचार गर्ने भएको छ । वुधवार बेलुकी बसेको सत्ता सहयात्री एकीकृत नेकपा माओवादी र संयुक्त लोकतान्त्रिक मधेशी मोर्चाको बैठकले मूल्यवृद्धिको विषयमा पुनर्विचार गर्ने निर्णय गरेको हो ।

 

प्रधानमन्त्री निवास बालुवाटारमा बसेको सत्ता सहयात्री दलको बैठकमा विहीवार बस्ने मन्त्रिपरिषद् बैठकमार्फत् पेट्रोलियम पदार्थको बढेको मूल्यमा ठोस निर्णय लिने सहमति भएको हो । बैठकपछि सूचना तथा संचार मन्त्री जेपी गुप्ताले सामान्य गृहकार्य पछि तेलको मूल्यवृद्धिको विषयमा सरकारले विहीबार ठोस निर्णय लिने बताउनुभयो ।

सरकारले माघ ४ गते पेट्रोलमा १०, ग्यासमा १ सय ७५ र डिजेल तथा मटिट्तेलमा ९–९ रुपैयाँ बढाएको थियो ।
