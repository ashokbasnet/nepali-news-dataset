असीमित रुपमा सुनको माग नगर्न व्यवसायीलाई आग्रह

काठमाडौं, पुस २७ – नेपाल राष्ट्र बैंकका गभर्नर युवराज खतिवडाले असीमित रुपमा सुनको माग नगर्न व्यवसायीलाइ आग्रह गर्नुभएको छ । नेपाल सुनचाँदी व्यवसायी संघको चौथो राष्ट्रिय सम्मेलनमा उहाँले कर छल्ने र सम्पत्तिको कारोवार देखाउन नसक्नेलाइ सुन धेरै चाहिएको टिप्पणी गर्नुभयो ।

सुनको माग धेरै गर्ने हो भने विदेशी मुद्रा नमाग्न समेत उहाँले आग्रह गर्नुभयो । सुनका ग्राहक सुनौला र काला भएको उहाँको भनाइ छ ।

सुन निर्यात व्यवस्थित गर्न गोल्ड बैकको अवधारणा ल्याउनु पर्नेमा गभर्नर खतिवडाले जोड दिनुभयो ।

व्यवसायीले ३० देखि ४० किलो दैनिक सुन मागे पनि उनीहरुले दैनिक १५ किलो मात्रै पाएका छन् ।
