पोखरामा मिनी सडक महोत्सव

पोखरा, असोज ११  – विश्व पर्यटन दिवसको अवसरमा पोखराको लेकसाइडमा मिनी सडक महोत्सव गरिएको छ ।
शुक्रबार दिउँसो ४ बजेदेखि सुरु भएको महोत्सव राती १२ बजेसम्म चल्ने आयोजक रेष्टुरेण्ट तथा वार एशोसिएशन (रेवान) पोखराले जनाएको छ ।
अग्रेजी नयाँ वर्षको अवसरमा वर्षेनी सडक महोत्सव गर्दै आएको रेवानले त्यसै महोत्सवको झल्को दिनेगरी लेकसाइडको बाराहीचोकदेखि हल्लनचोकसम्मको १ किलोमिटर सडकमै राष्ट्रिय तथा अन्तराष्ट्रिय खानाका परिकार सहित महोत्सव आयोजना गरेको रेवान पोखराका अध्यक्ष गोपीबहादुर भट्टराईले जानकारी दिनुभयो ।
महोत्सवमा कलाकारहरु सुगम पोखरेल, नरेन लिम्बु, इन्दिरा जोशी, माउण्ट ८८४८, यामा बुद्ध, जितु नेपाल लगातका कलाकारहरुको दर्शकलाई मनोरञ्जन दिएका छन् ।
महोत्सवमा गन्धर्वहरुको सारंगी गायन, हिमाली सांस्कृतिक परिवारको सांस्कृतिक कार्यक्रम, म्याजिक सो, फेस पेन्टिङ, किड पर्फर्मेन्स र गेम, बृत्तचित्र प्रर्दशनी, अर्गानिक कृषि उत्पादन र हस्तकलाका सामाग्रीहरुको प्रर्दशनी पनि गरिएको रेवानका महासचिव लक्ष्मण बरालले जानकारी दिनुभएको छ ।
संयुक्त राष्ट्रसंघीय पर्यटन संगठनको आव्हानमा हरेक वर्ष सेप्टेम्बर २७ तारिखमा विश्व पर्यटन दिवस मनाइदै आएको छ ।
