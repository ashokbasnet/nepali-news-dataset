फेवा महोत्सव हुने

पोखरा, चैत ९ – पोखराको पर्यटकीय फेवाताल किनारमा चैत २८ देखि वैशाख २ गतेसम्म फेवा नववर्ष महोत्सव हुने भएको छ । फेवाताल बचाऔं भन्ने नारासँगै पर्यटन, संस्कृति र खानालाई महत्व दिएर पश्चिमाञ्चल होटल संघ पोखराले नवौंपटक महोत्सवलाई निरन्तरता दिने भएको हो ।

 

तालको किनार वैदामको बसुन्धरा पार्कमा संचालन हुने महोत्सवमा १५ वटा खानाका र अन्य ४५ गरि ६० वटा स्टल रहने मूल आयोजक समितिका संयोजक भरतराज पराजुलीले जानकारी दिनुभयो । त्यस्तै साँस्कृतिक तथा मनोरंजनात्मक प्रस्तुतिहरु पनि महोत्सवमा हुनेछन् ।  महोत्सव अवधिभर लेकसाईडका होटलहरुमा स्वदेशी पर्यटकका लागि बस्नमा ३० प्रतिशत र खानामा १० प्रतिशतसम्म छुट दिईने पश्चिमाञ्चल होटल संघका अध्यक्ष विप्लव पौडेलले जानकारी दिनुभयो ।
महोत्सवले पर्यटन प्रवद्र्धनसँगै फेवाताल र साँस्कृतिक एवं प्राकृतिक सम्पदाहरुको संरक्षणका लागि आर्थिक संकलन गर्ने लक्ष्य पनि लिएको छ । महोत्सवमा ३५ रुपैंया प्रवेश शुल्क मध्ये प्रतिटिकटको ५ रुपंैया फेवाताल संरक्षणमा खर्च गरिनेछ । महोत्सव संचालन गर्न ३८ लाख ७५ हजार खर्च लाग्ने र २ लाख ५० हजार बचत गर्ने आयोजकको अपेक्षा छ ।
