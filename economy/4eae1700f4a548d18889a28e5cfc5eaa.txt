काठमाडौमा बैङ्कको शाखा खोल्न अझ कडाई

काठमाडौ, असोज २३ – नेपाल राष्ट्र बैंकले बाणिज्य बैंकहरुलाई काठमाडौ उपत्यका भित्र शाखा खोल्न कडाई गरेको छ ।
बुधबार निर्देशन जारी गर्दै राष्ट्र बैंकले अब बाणिज्य बैंकले काठमाडौ उपत्यकामा एउटा शाखा खोल्न काठमाडौ बाहिर ३ वटा शाखा खोल्नुपर्ने ब्यबस्था गरेको छ ।
यसअघि बाहिर २ वटा शाखा खोलेपछि काठमाडौ उपत्यकामा एउटा शाखा थप्न पाउने ब्यबस्था थियो । काठमाडौ उपत्यकाभित्र पनि अब ग्रामीण क्षेत्रमा मात्रै शाखा खोल्न दिने राष्ट्र बैंकको निर्देशनमा उल्लेख छ ।
राष्ट्र बैंकले मौद्रिक नीतिमा उल्लेख भए अनुसार २०७२ साल असार मसान्तसम्म कृषि र जलबिद्युतमा १२ प्रतिसत हुने गरी कुल लगानीको २० प्रतिसत उत्पादन मुलक क्षेत्रमा लगाउन पनि निर्देशन दिएको छ ।
यस्तै विकास बैंकले २०७३ सालसम्म उत्पादनमुलक क्षेत्रमा १७ प्रतिसत र बित्त कम्पनिले १० प्रतिसत कर्जा लगाउनुपर्ने निर्देशन दिएको छ ।
