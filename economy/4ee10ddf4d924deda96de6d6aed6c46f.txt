मोनो रेलको सम्भाब्यता अध्ययन गर्न मलेसियाली टोलि नेपाल जाने

भुमिराज पराजुली/उज्यालो ।
मलेसिया, कात्तिक १८ – नेपालमा मोनो रेलको सम्भाब्यताको अध्ययनका लागि मलेसियाली ब्यवसायीको एक टोलि नेपाल जाने भएको छ । 
नेपालमा वैदेशिक लगानीका बारेमा भएको एक सम्मेलनमा सहभागी ब्यवसायीले नेपालमा मोनो रेल, पर्यटन र चिया ब्यवसायको सम्भावनाको अध्ययन गर्न नेपाल जाने बताएका हुन् । 
मलेसियाको नेगेरी सम्विलान राज्यमा भएको ग्लोबल बिजनेश अपरच्युनिटी सेमिनारमा सहाभागी ब्यवसायीले नेपालमा ब्यवसायको प्रचुर सम्भावना रहेको उल्लेख गरेका थिए । मलेसियाका लागि नेपाली राजदूत निरञ्जन मान सिंह बस्न्यातले नेपालमा वैदिशक लगानीको क्षेत्र र सम्भाब्यता बारे कार्यपत्र प्रस्तुत गर्नुभएको दूतावासद्धारा जारी बिज्ञप्तीमा उल्लेख छ । 
मलेसिया एक्सपोर्ट एसोसिएसन र रोयल सुंगाई उजोङ क्लब नेगेरि सेम्विलानको संयुक्त आयोजनामा एक दिने उक्त सम्मेलनमा मलेसियाका बिभिन्न क्षेत्रका सय भन्दा बढी ब्यवसायीको सहभागीता रहेको थियो ।
कार्यक्रममा सहभागी अधिकांश ब्यवसायीले नेपालमा लगानीका सम्भावना बारेमा जिज्ञासा राखेको जनाइएको छ । कात्तिक १६ गते बिहान ९ बजे देखि दिउँसो २ बजेसम्म कार्यक्रम भएको थियो । 
कार्यक्रममा नेपालका पर्यटकीय स्थलबारे भिडियो प्रदर्शन गरिनुका साथै नेपाली चिया, पर्यटन प्रवद्र्धन सम्बन्धि पोष्टर, सिडी लगायत सामान बितरणसमेत गरिएको बिज्ञप्तीमा जनाइएको छ ।
