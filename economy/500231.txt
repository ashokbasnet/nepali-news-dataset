काष्ठमण्डप डेभलपमेन्ट बैंकले घोषणा गरिसकेको लाभांस बढायो
२८ कात्तिक, काठमाडौं । काष्ठमण्डप डेभलपमेन्ट बैंकले पहिले घोषणा गरिसकेको लाभांस केही बढाएको छ । बैंकले नगद लाभांसको मात्रा घटाएर कर प्रयोजनका लागि मात्रै नगद लाभांस दिने भएको छ ।
तर, बैंकले यसअघि नै घोषणा गरेको बोनस सेयरको मात्रा भने कही बढाएको छ । बैंकले यसअघि २३ प्रतिशत बोनस सेयर र १.६ प्रतिशत नगद लाभांस दिने घोषणा गरेको थियो ।
तर, त्यो संरचनालाई परिवर्तन गरी अब २३.३७ प्रतिशत बोनस सेयर र त्यसको कर प्रयोजनका लागि १.२३ प्रतिशत नगद लाभांस दिने सूचना नेपाल स्टक एक्सचेञ्जलाई पठाएको छ ।
बैंकले घोषणा गरेको यो लाभांस नियामक राष्ट्र बैंक र बैंक स्वयंकै साधारणसभाले पारित गरेपछि मात्रै वितरण गरिनेछ ।

