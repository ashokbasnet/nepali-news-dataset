लुम्बिनीमा प्रभु बैंकको नयाँ शाखा

३ मंसिर, काठमाडौं । प्रभु बैंकले रुपन्देहीको लुम्बिनीमा नयाँ शाखा कार्यालय स्थापना गरेको छ । रक्षामन्त्री बालकृष्ण खाँडले एक समारोहकाबीच उक्त शाखा कार्यालयको समुद्घाटन गरे ।
मर्जरको क्रममा एकै स्थानमा दोहोरिन गएका बैंकका शाखा कार्यालयहरु मध्ये भैरहवा शाखा (साविकको ग्राण्ड बैंक) कार्यालयलाई लुम्बिनीमा स्थानान्तरण गरिएको हो ।
यसका साथै मर्जरको क्रममा दोहोरिन गएका अन्य शाखा कार्यालयहरु पनि क्रमशः स्थानान्तरण गर्दै जाने बैंकको योजना रहेको छ ।
शाखा कार्यालयहरु स्थानान्तरण भई नयाँ ठाउँमा बैंकका शाखा कार्यालयहरु सञ्चालन हुँदा बैंकको सेवा विस्तारित हुनुका साथै उक्त स्थानका ग्राहकहरुले सरल, सहजरुपमा सम्पूर्ण बैंकिङ सुविधाहरु प्राप्त गरी लाभान्वित हुने बैंकले विश्वास लिएको छ ।

