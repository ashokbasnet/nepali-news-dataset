एभरेष्ट बैंकले गर्‍यो मनकामना मन्दिरलाई सहयोग

३ मंसिर, काठमाडौं । एभरेष्ट बैंकलेे गोरखास्थित मनकामना मन्दिर परिसर स्वच्छ सफा राख्नका लागि विभिन्न सामग्री सहयोग गरेको छ ।
मन्दिर परिसरमा भएको एक कार्यक्रममा पन्जाब नेशनल बैंकका कार्यकारी निर्देशक डा. राम एस साङ्गापुरे र एभरेष्ट बैंकका प्रमुख कार्यकारी अधिकृत सोमेश्वर सेठले संयुक्तरुपमा मनकामना क्षेत्र विकास समितिका कार्यकारी निर्देशक गरिधारी सापकोटालाई अगरबत्ती स्ट्यान्ड र फोहर संकलन गर्ने भाडा हस्तान्तरण गरे ।
एभरेष्ट बैंकले आफ्नो संस्थागत सामाजिक उत्तरदायित्व अन्तरगत यस्ता समाजिक काममा सहयोग गर्दै आएको छ ।

