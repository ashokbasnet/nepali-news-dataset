भूकम्प प्रभावित जिल्लामा ब्रोडब्याण्ड इन्टरनेट विस्तारको लागि आवेदन माग
५ मंसिर, काठमाडौं । नेपाल दूरसञ्चार प्राधिकरणले भूकम्प प्रभावित सात जिल्लामा ब्रोडब्याण्ड इन्टरनेट सेवा विस्तारको लागि आवेदन माग गरेको छ ।
प्राधिकरणले भूकम्पबाट अति प्रभावित सात जिल्लाका सबै गाविस भवन, माध्यमकि देखि उच्च माध्यमिक स्कुल, अस्पताल र सरकारी कार्यालयका ब्रोडब्याण्ड सेवामार्फत इन्टरनेट पुर्‍याउन आवेदन माग गरेको हो ।
प्राधिकरणले लामो सममदेखि ग्रामीण दुररञ्चार कोषमा जम्मा भएको रकमबाट यी सात जिल्ला गोरखा, धादिङ, मकवानपुर, दोलखा, रामेछाप, सिन्धुली र ओखलटुङ्गामा इन्टरनेटछ सेवा विस्तारको लागि आवेदन माग गरेको छ ।
प्राधिकरणले माग गरेको आवेदनमा प्राधिकरणबाट अनुमति लिएको इन्टरनेछ सर्भिस प्रोभाइडरहरु -सेवा प्रदायक कम्पनीहरु) ले यसको लागि आवेदन दिन सक्ने छन् । आवेदन दिने कम्पनीहरुले पसु १९ गते भित्रे प्राधिकरणको कार्यालयमा फारम बुझाउन पर्ने प्राधिकरणका प्रवक्ता मिनप्रसाद अर्यालले जानकारी दिए ।
आवेदन दिने कम्पनीले ८ हजार धरौटी रकम र फारमको फिर्ता नहुने गरी १० हजार रुपैयाँ समेत बुझाउनु पर्ने उनले जानकारी दिए ।
आवदेन दिने कम्पनीले १२ महिना भित्र यी सात जिल्ला तोकिएका अफिसमा ब्रोडव्याण्ड इन्टरनेट सेवाको लागि तोकिएको मापदण्डअनुसार पूर्वाधार तयार गर्दै सेवा विस्तार गर्न पर्ने उनले बताए ।

