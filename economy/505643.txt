मलेसियाको म्याक्स मनी र सिटी एक्सप्रेसबीच सम्झौता

१० मंसिर, काठमाडौं । म्याक्स मनी मलेसिया तथा सिटी एक्सप्रेस मनी ट्रान्सफरले आगामी नोभेम्बर महिनादेखि रकम आदान-प्रदानको सेवा प्रदान गर्ने सम्झौता गरेका छन् ।
यो सम्झौताबाट म्याक्स मनीको नेपालमा सञ्जाल बिस्तार भएको छ । म्याक्स मनीमार्फत अब नेपालमा रहेका सिटी एक्सप्रेसका कुनै पनि काउन्टरबाट रकम प्राप्त गर्ने सेवा उपलब्ध हुनेछ ।
म्याक्स मनीका प्रमुख कार्यकारी अधिकृत ए. अब्दुल हामिद भन्छन्, “म्याक्स मनी नेपालमा आˆनो सेवालाई सहज तथा छरितो बनाउने कसरत गरिरहेको छ, जसबाट मलेसियामा रहेका हजारौं नेपालीले बिना झन्झट आफूलाई पायक पर्ने समयमा नै नेपालमा रेमिटान्स गर्न सकुन् ।”
सम्झौतामा हस्ताक्षर गर्दै सिटी एक्सप्रेसका प्रबन्ध निर्देशक चन्द्र टण्डनले भने, “मलेसियाको सबैभन्दा बिस्तारित रेमिटान्स सेवा प्रदायक म्याक्स मनीसँग सहकार्य गर्न पाउँदा हामी उत्साहित छौँ । हामीले मलेसियाबाट भित्रिने रकमका लागि हाम्रा पाँच हजारभन्दा बढी स्थानहरूबाट अब सहज रूपले सेवा दिने कुरामा विश्वस्त छौँ ।”
म्याक्स मनी मलेसियाको रकम सेवा व्यवसायको पूर्ण अनुमतिपत्र प्राप्त गर्ने पहिलो कम्पनि हो जसलाई ब्याङ्क नेगारा मलेसियाले सञ्चालन गरिरहेको छ । म्याक्स मनी विगत ३० वर्षदेखि सञ्चालनमा छ ।

