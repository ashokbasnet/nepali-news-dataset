सडक मर्मतमा अनियमितताको आशंकामा जिविस काठमाडौंमा छापा

काठमाडौं, मंसिर १४ — सरकारले गठन गरेको सडक छानबिन समितिले जिल्ला विकास समिति काठमाडौंमा छापा मारेको छ । काठमाडौं उपत्यकामा सडक मर्मत भएको केहि समयमै भत्किन थालेपछि मर्मतमा अनियमितता भएको आशंकामा छानबिन शुरु गरेको समितिले जिविसमा छापा मारेको हो । 

 

जिविसमा रहेका सडक मर्मत सम्बन्धि सबै फाईलहरु नियन्त्रणमा लिएर अध्ययन भैरहेको समितिका सचिव शेरबहादुर ढुङ्गानाले बताउनुभयो । मर्मत भएको केही समयमै सडक भत्किन थालेपछि अनियमीतताको आशंकामा सरकारले सचिव जयमुकुन्द खनालको संयोजकत्वमा सडक छानबिन समिति गठन गरेको थियो । 

 

समितीले काठमाडौं उपत्यकाका सडकहरुको दुरावस्थाको कारणबारे तिब्र छानबिन गर्ने जनाएको छ ।
