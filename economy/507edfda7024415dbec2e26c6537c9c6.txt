​बजेट : २ वर्षभित्र पूर्ण रुपमा लोडसेडिङ अन्त्य हुने

काठमाडौं, जेठ १५ – सरकारले दुई वर्षभित्र लोडसेडिङ पूर्ण रुपमा अन्त्य गर्ने घोषणा गरेको छ । अर्थमन्त्री विष्णु पौडेलले शनिबार संसदमा बजेट प्रस्तुत गर्दै आगामी दुई वर्षभित्र पूणरुपमा लोडसेडिङ अन्त्य हुने बताउनुभएको छ । 
उहाँले अहिले बन्न लागेका विद्युत आयोजनालाई अघि बढाएर लोडसेडिङ अन्त्य गरिने बताउनु भएको हो । उहाँले राष्ट्रिय गौरवको बुढीगण्डकी आयोजनालाई तुरुन्त अघि बढाउने बताउनुभएको छ । 
त्यस्तै पश्चिम सेती, कर्णाली चिसापानीलगायतका सम्पूर्ण आयोजनालाई सरकारले प्राथमिकतासाथ काम गर्ने बताउँदै मन्त्री पौडेलले अबको २ वर्षभित्र लोडसेडिङ अन्त्य हुने बताउनुभयो । 
सरकारले यसअघि नै आउँदो वर्षदेख लोडसेडिङ आंशिक रुपमा र त्यसपछिको अर्को वर्षमा पूर्णरुपमा अन्त्य गर्ने बताउँदै आएको थियो । तर अहिले दैनिक १२ घन्टासम्म लोडसेडिङ भइरहेको छ ।
