प्रभु बैंकको शाखा गोठाटारमा

२४ मंसिर, काठमाडौं । प्रभु बैंकले काठमाडौंको न्यूरोडमा रहेको शाखालाई गोठाटारमा स्थानान्तरण गरेको छ । मर्जरको क्रममा एकै स्थानमा दोहोरिन गएका बैंकका शाखा कार्यालयहरुमध्ये न्युरोड शाखा कार्यालयलाई गोठाटारमा स्थानान्तरण गरिएको हो ।
गोठाटार शाखाको शुक्रबार नेपाल राष्ट्र बैंकका बरिष्ट डेपुटी गभर्नर शिवराज श्रेष्ठले उदघाटन गरे । यसका साथै मर्जरको क्रममा दोहोरिन गएका अन्य शाखा कार्यालयहरु पनि क्रमशः स्थानान्तरण गर्दै जाने योजना रहेको बैंकले जनाएको छ ।
शाखा कार्यालयहरु स्थानान्तरण भई नयाँ ठाउँमा बैंकका शाखा कार्यालयहरु सञ्चालन हँुदा बैंकको सेवा विस्तार हुनुका साथै उक्त स्थानका ग्राहकहरुले सरल, सहजरुपमा सम्पूर्ण बैंकिङ सुविधाहरु प्राप्त गरी लाभान्वित हुने विश्वास लिइएको बैंकले जनाएको छ ।

