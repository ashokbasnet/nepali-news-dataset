एभरेष्ट बैंकले ईन्डो-नेपाल रेमिट्यान्स अझै सरल
२३ मंसिर, काठमाडौं । एभरेष्ट बैंकले नेपाल मै प्रथम पटक भारतको पञ्जाब नेशनल बैंकको कुनै पनि शाखाहरुबाट सजिलै ‘अनलाइन’ माध्यमबाट नेपाल पैसा रकमान्तर गर्ने सेवा सुरुवात गरेको छ ।
बैंकले भारतको पंजाब नेशनल बैंकको सहायतामा भारतमा काम गर्ने कामदारले आफ्नो मोबाइलबाटै (पञ्जाब नेशनल बैंकको शाखामा नगइकन) एभरेष्ट बैंक, नेपालको कुनै पनि शाखा तथा दुर्गम क्षेत्रमा अवस्थित ५०० भन्दा बढी व्यावसायिक प्रतिनिधिहरुमा रकम पठाउन सक्ने व्यवस्था मिलाएको छ ।
रेमिटेन्सको यस्तो नौलो सेवा बैंकले केहि महिना अगाडि देखि नै सञ्चालनमा ल्याएको हो । एभरेष्ट बैंकले हाल आफ्ना ६१ वटा शाखाहरु, ५ एक्सटेन्सन काउन्टर, २४ राजश्व संकलन काउन्टर र ८६ एटिएम तथा बृहत बाहृय सन्जाल मार्फत उत्कृष्ट सेवाहरु प्रदान गर्दै आइरहेको छ ।

