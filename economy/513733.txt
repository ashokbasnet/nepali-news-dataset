एनएमबि बैंकको सामाजिक काम

२९ मंसिर, काठमाडौं । एनएमबि बैंकले आफ्नो भूकम्पबाट पूर्णरुपले क्षतिग्रस्त भएको थापाथलीस्थित गोरखनाथ मन्दिरको अबषेशलाई मन्दिर परिसरमै सरसफाइ तथा व्यबस्थापन कार्यक्रम गरेको छ ।
बिनाशकारी भूकम्पले सो मन्दिर पूर्णरुपले क्षति भएको थियो । गुठि संस्थानसँगको सहकार्यमा आयोजना गरिएको कार्यक्रममा बैंकका प्रमुख कार्यकारी अधिकृत, कर्मचारी तथा स्थानिय बासिन्दाहरुको सहभागिता थियो ।

“सम्पदा संरक्षणको साथमा एनएमबि बैंक” भन्ने नारा लिएर एनएमबि बैंकले सम्पदा संरक्षणको क्षेत्रमा २०११ साल देखि विभिन्न कार्यहरु गर्दै आईरहेको छ ।
एनएमबि बैंकको एनएमबि सोसियल इनिशिएटिभ कोषले हरेक वर्ष विभिन्न सम्पदा क्षेत्रहरुको जिर्णोद्धार, सफाइ कार्यक्रम तथा एनएमबि बैंक हेरिटेजवाकको पनि आयोजना गर्दै आएको छ ।


