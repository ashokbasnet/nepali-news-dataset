​मलेसियन रिंगिट र कोरियन वनको मूल्य बढ्यो

काठमाडौं, चैत १४ – बुधबार मलेसियन रिंगिट र कोरियन वनको मूल्य केही बढेको छ । रियाल, दिर्हाम र दिनार भने केही पैसाले घटेको छ । नेपाल राष्ट्र बैंकले आज तोकेको विनिमय दर अनुसार एक साउदी रियालको खरिददर २७ रुपैयाँ ६४ पैसा र विक्रिदर २७ रुपैयाँ ८० पैसा रहेको छ ।
त्यस्तै, कतारी रियाल एकको खरिददर २८ रुपैयाँ ४७ पैसा र विक्रिदर २८ रुपैयाँ ६४ रुपैयाँ छ । युएई दिर्हाम एकको खरिददर २८ रुपैयाँ २२ पैसा र विक्रिदर २८ रुपैयाँ ३९ पैसा तोकेको छ । मलेसियन रिंगिट एकको खरिददर २६ रुपैयाँ ७४ पैसा र विक्रिदर २६ रुपैयाँ ८९ रहेको छ ।
कोरियन वन १ सयको खरिददर ९ रुपैयाँ ६६ पैसा र विक्रिदर ९ रुपैयाँ ७१ पैसा रहेको छ । कुवेती दिनार एकको खरिददर ३ सय ४६ रुपैयाँ ३७ पैसा छ भने विक्रिदर ३ सय ४८ रुपैयाँ ३७ पैसा रहेको छ ।
एक बहराइन दिनार एकको खरिददर २ सय ७४ रुपैयाँ ९४ पैसा र विक्रिदर २ सय ७६ रुपैयाँ ५४ पैसा रहेको छ । नेपाल राष्ट्र बैंकले तोकेको दरमा वाणिज्य बैंकहरुले भने केही रकम तलमाथि गरेर मूल्य तोक्न सक्नेछन् ।
