पेट्रोल, डिजेल र मट्टितेलको भाउ फेरि घट्यो

काठमाडौं, माघ ४–पेट्रोलियम पदार्थको भाउ फेरि घटेको छ । नेपाल आयल निगमले आइतबार बिहानदेखि लागु हुने गरी पेट्रोल, डिजेल र मट्टितेलमा २ –२ रुपैया घटाएको प्रवक्ता मुकुन्द घिमिरेले जानकारी दिनुभयो ।
उहाँका अनुसार नयाँ मुल्य आइतबार बिहान १० बजेदेखि नै लागु भएको छ । अब पेट्रोल लिटरको १ सय ११ रुपैँया ५० पैसा पर्नेछ भने डिजेल र मट्टितेललाई ८८ रुपैँया तिर्नुपर्नेछ । स्वचालित मूल्य प्रणाली लागू भएपछि पेट्रोलियम पदार्थको मूल्य घटेको यो सातौ पल्ट हो ।
यसअघि पुस १८ गते पनि पेट्रोलमा प्रतिलिटर २ रुपैयाँ ५० पैसा र डिजेल तथा मटितेलमा २ रुपैयाँ घटाएको निगमले आज फेरि घटाएको हो ।
