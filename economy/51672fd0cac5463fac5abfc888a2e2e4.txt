तरकारी उत्पादन बढेपनि भाउ भने घटेन

काठमाडौ, भदौ ८ – वर्ष तरकारीको उत्पादनमा वृद्धि भएपनि बजारमा उपभोक्ताहरुले सस्तोमा तरकारी किन्न पाएका छैनन् । काठमाडौको कालिमाटी तरकारी बजारमा प्रर्याप्त मात्रामा हरियो तरकारी भित्रिएका छन् । प्रर्याप्त तरकारी आएकाले बजारमा तरकारीहरुको भाउ पनि सस्तो भएको बिक्रेताहरुले दावी गरेका छन् ।

 

तर उपभोक्ताले भने चर्को मूल्यमा तरकारी किन्नु परेको छ । कालिमाटी बजारमा उपभोक्ताहरुको सिधै पहुच नहुने भएकाले खुद्रा व्यापारीहरुले मनोमानीढंगले तरकारीको किनबेच गर्ने गरेका छन् । होलसेलमा सस्तो मूल्यमै तरकारी किनेर पनि व्यापारीहरुले मंहगो भाउ गर्ने गरेको कालिमाटी फलफूल तथा तरकारी थोक बजार समितिका बोर्ड सदस्य भगवानचन्द्र उप्रेतीले बताउनुभयो ।

उहाँले उपभोक्तालाई ठगिनबाट जोगाउन राज्यले बजार अनुमगन गर्नुको विकल्प नभएको बताउनुभयो । बजारमा शुक्रवार मुला सबैभन्दा सस्तो मूल्यमा कारोबार भईरहेको छ । मुला किलोको ८ देखि १० रुपैँयामा किनबेच भएको छ ।
