पुँजीगत खर्च १४ प्रतिशत मात्रै भएकोमा प्रधानमन्त्री असन्तुष्ट

काठमाण्डौं, माघ ८ - प्रधानमन्त्री डाक्टर बाबुराम भट्टराईले आर्थिक बर्ष शुरु भएको ६ महिना बित्ति सक्दापनि पुँजीगत खर्च १४ प्रतिशत मात्रै भएकोमा असन्तुष्टि जनाउनु भएको छ । राष्ट्रिय विकास समस्या समाधान समितिको २५ औ बैठकलाई काठमाण्डौंमा सम्बोधन गर्दै प्रधानमन्त्री भट्टराईले मन्त्रालयहरुले रकम माग्ने तर खर्च नगर्ने प्रवृति बढेको बताउनुभयो ।

 

उहाँले विभिन्न ८ वटा मन्त्रालयले समय बित्ति सक्दा पनि १२ वटा आयोजना स्वीकृत नगरेको भन्दै छानवीन गरी सात दिन भित्र छानवीन गरी कारण आफुलाई जानकारी गराउन योजना आयोग, मन्त्री तथा सचिबहरुलाई निर्देशन दिनुभयो ।

त्यस्तै उहाँले योजनाको कार्यान्वयन काजगमा मात्रै भएको र ब्यबहारमा नदेखिएको भन्दै त्यसलाई सुर्धादै परिणाममुखी काम गर्नुपर्नेमा जोड दिनुभयो । उहाँले मन्त्रीहरु र कर्मचारीलाई नागरिक प्रति उत्तरदायी भएर काम गर्न निर्देशन दिनुभयो । साथै प्रधानमन्त्री भट्टराईले दोहोरो अंकको आर्थिक बृद्धि गर्ने लक्ष्यका साथ सरकारले योजनाहरु बनाईरहेको बताउँदै त्यस अनुसार काम गर्न निर्देशन दिनुभयो ।
