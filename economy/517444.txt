पहिलो कारोबार गर्न सुर्योदय लघुवित्तलाई १६२ देखि ४ सय ८६ को मूल्य ब्याण्ड

७ मसिंर, काठमाडौं । सुर्योदय लघुवित्त वित्तीय संस्थाको चार लाख कित्ता सेयर नेप्सेमा सूचीकृत भएको छ । कम्पनीले पहिलो कारोबारको लागि एक सय ६२ रुपैयाँ देखि चार सय ८६ रुपैयाँको मूल्य ब्याण्ड पाएको बुझिएको छ । नेप्सेले संस्थाहरुलाई पहिलो कारोबारको लागि नेटवर्थको तीन गुणासम्म मूल्य ब्याण्ड दिने चलन रहेको छ ।
लगानीकर्ताहरुले आपुर्ती कम गरेर भएपनि माथिल्लो मूल्य ब्याण्डमा नै कारोबार गराउने चलन रहेको छ । यो आधारमा हेर्ने हो भने प्राथमिक सेयरमा प्रतिकित्ता एक सय रुपैयाँ हाल्ने लगानीकर्ताले पहिलो कारोबारमा नै करीब पाँच गुणा प्रतिफल पाउँने देखिन्छ । नेप्सेमा सेयर सूचीकरण भएको ७ दिनमा पहिलो कारोबार गर्न पाइने व्यवस्था छ ।

