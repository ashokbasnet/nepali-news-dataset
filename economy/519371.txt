गण्डकी विकास बैंकको २०.६० प्रतिशत बोनस पारित

११ पुस,काठमाडौं । सोमबार सम्पन्न गण्डकी बिकास बैंकको १३ औं बार्षिक साधारण सभाले शेयरधनीहरुलाई २०.६० प्रतिशत (कर समायोजन सहित) बोनस सेयर वितरण गर्ने प्रस्ताव पारित गरेको छ ।
यससँगै बैंकको चुक्ता पुँजी ६४ करोड ३९ लाख रूपैयाँ पुग्ने छ । सभाले विद्यमान संस्थापक र सर्वसाधरण सेयरधनीको स्वामित्व अनुपात परिर्वतन गरी ५१ प्रतिशत र ४९ प्रतिशत कायम गर्ने विषेश प्रस्ताव पनि पारित गरेको छ ।
राष्ट्रिय स्तरको विकास बैंक फेवा विकास बैंकसँग मर्जरको अन्तिम तयारीमा रहेको यस बैंकले गत आर्थिक वर्षमा रु. १३ करोड खुद मुनाफा आर्जन गरेको थियो । यो रकम गत आवको भन्दा १९.४० प्रतिशतले बढी हो ।

