फागुन १ देखि दुई रङका सिलिन्डर लागू गरिने

काठमाडौं, माघ १८ – सरकारले आउँदो फागुनदेखि अनिवार्य रुपमा दुई रंगको सिलिण्डर लागू गर्ने भएको छ । कानुनी लगायत सबै प्रक्रिया पूरा गरिसकेकाले फागुन १ गतेदेखि जसरी पनि दुई रंगको सिलिण्डर लागू गर्ने आपूर्ति सचिव लालमणी जोशीले जानकारी दिनुभयो ।

उहाँले दुई रंगको सिलिण्डर लागू गर्न ट्रेड मार्क, कार्यविधि, अनुदान, मुल्यसूचि लगायत मन्त्रिपरिषद्बाट पारित भैसकेको स्पष्ट पार्नुभयो ।

मिडिया इन्टरनेशनलले काठमाडौंमा गरेको कार्यक्रममा आपुर्ति सचिव जोशीले दुई रंगको सिलिण्डर लागू भएपछि व्यवसायीले प्रयोग गर्ने निली सिलिण्डरको ग्यासको भने मुल्य बढ्ने, तर सर्वसाधारणका लागि रातो सिलिण्डरको ग्यासको मुल्य यथावत रहने जानकारी दिनुभयो ।

उपभोक्तालाई सहज आपूर्ति र कालोबजारी अन्त्य गर्न सरकारले दुई रंगको सिलिण्डरको व्यवस्था गर्न गरेको हो । त्यस्ले नेपाल आयल निगमको घाटा पनि कम हुने पनि सरकारी निकायले दावी गर्दै आएका छन् ।
