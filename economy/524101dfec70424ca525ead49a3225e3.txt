हवाइ मार्गबाट आउने पर्यटक बढे

काठमाडौ, असार १ – पछिल्लो ६ महिनामा हवाई मार्गबाट नेपाल आउने विदेशी पर्यटकको संख्या १२ प्रतिशतले बढेको छ ।  हिमाल आरोहणको सिजन भएकाले पर्यटकको संख्यामा वृद्धि भएको सँस्कृति पर्यटन तथा नागरिक उड्डयन मन्त्रालयका सहसचिव बालकृष्ण घिमिरेले बताउनुभयो ।

 

उहाँका अनुसार भारत, अमेरिका, बंगलादेश, अस्ट्रेलिया लगायतका क्षेत्रबाट धेरै पर्यटक नेपाल आएका छन् । आउँदो महिना सम्म नेपाल भित्रने पर्यटकको संख्या अझ बढ्न सक्ने मन्त्रालयले जनाएको छ ।
