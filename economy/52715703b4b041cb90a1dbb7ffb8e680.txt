सुनचाँदीको भाउ घट्यो

काठमाडौं, असार १८ – सुन चाँदीको भाउ बुधबार घटेको छ ।
मंगलबारको भाउमा २ सय रुपैयाँ घटेर सुन मंगलबार तोलाको ५४ हजार रुपैयाँमा कारोबार भइरहेको छ । मंगलबार सुनको भाउ ५४ हजार दुईसय रुपैयाँ थियो ।
यस्तै चाँदी पनि १० रुपैयाँले घटेको छ । मंगलबार तोलाको ८ सय ४५ रुपैयाँ कायम रहेको चाँदी बुधबार ८ सय ३५ रुपैयाँमा कारोबार भइरहेको छ । व्यवसायीहरुका अनुसार सिजन भएपनि सुनको कारोबार सन्तोषजनक छैन ।
दिनको २०/२५ किलोको दरले कारोबार हुने गरेको सुन व्यवसायी तेजरत्न शाक्यले जानकारी दिनुभयो ।
