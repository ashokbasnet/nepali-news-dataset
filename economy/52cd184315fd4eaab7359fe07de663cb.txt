सुनको भाउ घट्यो

काठमाडौं, कात्तिक १४ - सुनको भाउ शुक्रबार तोलामा ७ सय रुपैयाँले घटेको छ । बिहीबार तोलाको ५१ हजार २ सय रुपैयाँ रहेको सुन शुक्रबार भने ५० हजार ५ सयमा किनबेच भैरहेको नेपाल सुनचाँदी व्यवसायी महासंघले जनाएको छ ।
अन्तर्राष्ट्रिय बजारमा नै भाउ घटेकाले सुनको भाउ घटेको व्यवसायीले बताएका छन् । सुनको भाउ बिहीबार पनि ४ सयले घटेको थियो । यस्तै चाँदीको भाउ पनि तोलामा २७ रुपैयाँ सस्तो भएको छ । चाँदी तोलामा ६ सय ९५ रुपैयाँमा किनबेच भैरहेको छ ।
