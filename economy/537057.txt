एनआईसी एशियाको धनवर्षा मुद्दती योजनामा १२ प्रतिशत ब्याज, संस्थागत ग्राहक सहभागी हुन सक्ने

१९ माघ, काठमाडौं । व्यक्तिगत ग्राहकहरुलाई लक्षित गरी ल्याएको एनआईसी एशिया बैंकले ल्याएको एक वर्षे ‘धनवर्षा मुद्दती’ योजनामा संस्थागत ग्राहकहरु पनि सहभागी हुन सक्ने बैंकले जानकारी दिएको छ ।
बैंकको यो योजनामा सहभागी हुन खातामा न्युनत्तम १ लाख रुपैयाँ राख्नुपर्ने हुन्छ । १ वर्षे अवधिको यो खातामा मासिक रुपमा नै व्याज भुक्तानी गरिने भएको छ । मासिक व्याज भुक्तानीले गर्दा ग्राहकहरुको दैनिक आवश्यकता पुरा गर्नका लागि मासिक रुपमा नियमित नगद प्रवाह भइरहने हुँदा यस योजना ग्राहक वर्ग माझ अझ लोकप्रिय बन्दै गएको बैंकको भनाई छ ।
यो खातामा ग्राहकले आफुले राखेको रकमको ८० प्रतिशत बराबरको कर्जा पनि प्राप्त गर्न सक्ने बैंकले उल्लेख गरेको छ ।  यस योजना अन्तर्गत सरकारी तथा सरकारी स्वामित्वमा रहेका संस्था एवम् संस्थानहरु, बचत तथा ऋण सहकारी संस्था तथा त्यस्ता संस्था एवम् संस्थान मातहत संचालित कोषहरु र पब्लिक लिमिटेड कम्पनीहरु बाहेकले खाता खोल्न सक्नेछन् ।

