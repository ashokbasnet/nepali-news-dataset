लक्ष्मी बैंकको नाफा ३४ प्रतिशत, हिमालयनको २८ प्रतिशतले वृद्धि
२१ माघ, काठमाडौं । चालु आवको दोस्रो त्रैमाशमा लक्ष्मी बैंकको नाफा गत आवको सोही अवधिको तुलनामा ३४ प्रतिशतले बढेको छ । गत त्रैमाशमा ३० करोड रुपैयाँ कमाएको बैंकले यो त्रैमाशमा ४० करोड रुपैयाँ नाफा गरेको छ ।
बैंकको खुद व्याज आम्दानी ३५ प्रतिशतले बढेर ७७ करोड पुगेको छ । त्यस्तै फि, कमिशन, डिस्काउन्ट, बिदेशी मुद्रा बिनिमय लगायतबाट भएको अन्य आम्दानी पनि २३ प्रतिशतले बढेर ३० करोड पुगेको छ । बैंकले यस अघि प्रावधानमा राखेका १९ करोड १५ लाख रुपैयाँ मात्र फिर्ता ल्याएको छ । बैंकले १ करोड रुपैयाँसम्मको आवासीय कर्जा र अन्य रियल इस्टेटमा कुल कर्जाको ८.५३ प्रतिशत लगानी गरेको छ । यता, रियल इस्टेट कर्जा, होम लोन, मार्जिन कर्जा र ओभरड्राफ्ट लोनमा कुल कर्जाको करिब ५१ प्रतिशत लगानी गरेको छ ।
बैंकले निक्षेप संकलन ३६ प्रतिशत र कर्जा लगानी ४० प्रतिशतले वृद्धि गरेको छ । बैंकसँग कर्जा लगानी योग्य रकम अझै २.३१ प्रतिशत बराबर छ । बैंकको पुँजी कोष पर्याप्तता अनुपात १०.८९ प्रतिशत छ । खराब कर्जा अनुपात १.३१ प्रतिशत, पुँजी कोष लागत ५.२५ प्रतिशत छ ।
बैंकको प्रतिसेयर आम्दानी २६.७४ रुपैयाँ, मूल्य आम्दानी अनुपात २८.५३, प्रतिसेयर नटवर्थ २ सय १९ रुपैयाँ, सेयरमा प्रतिफल १२.४५ रुपैयाँ रहेको छ ।

हिमालयन बैंक
चालु आवको दोस्रो त्रैमाशमा हिमालयन बैंकको नाफा गत आवको सोही अवधिको तुलनामा २८.१३ प्रतिशतले बढेको छ । गत त्रैमाशमा ८० करोड रुपैयाँ कमाएको बैंकले यो त्रैमाशमा १ अर्ब २ करोड रुपैयाँ नाफा गरेको छ ।
बैंकको खुद व्याज आम्दानी १६ प्रतिशतले बढेर १ अर्ब ८० करोड पुगेको छ । त्यस्तै फि, कमिशन, डिस्काउन्ट, बिदेशी मुद्रा बिनिमय लगायतबाट भएको अन्य आम्दानी पनि ४.२२ प्रतिशतले बढेर ७१ करोड पुगेको छ । बैंकले यस अघि प्रावधानमा राखेका ३ करोड ५० लाख रुपैयाँ मात्र फिर्ता ल्याएको छ । बैंकले १ करोड रुपैयाँसम्मको आवासीय कर्जा र अन्य रियल इस्टेटमा कुल कर्जाको करिब ७.४३ प्रतिशत लगानी गरेको छ । यता, रियल इस्टेट कर्जा, होम लोन, मार्जिन कर्जा र ओभरड्राफ्ट लोनमा कुल कर्जाको करिब ६२ प्रतिशत लगानी गरेको छ । राष्ट्र बैंकले अनुत्पादक क्षेत्रमा बैंकहरुको लगानी उच्च भएकोमा चिन्ता व्यक्त गरेको थियो ।
बैंकले निक्षेप संकलन १२.२८ प्रतिशत र कर्जा लगानी २८.०९ प्रतिशतले वृद्धि गरेको छ । बैंकसँग कर्जा लगानी योग्य रकम टाइट भएको छ, यो अनुपात ७९.२२ पुगेको छ । बैंकको पुँजी कोष पर्याप्तता अनुपात ११.२५ प्रतिशत छ । खराब कर्जा अनुपात ०.९४ प्रतिशत, पुँजी कोष लागत २.७१ प्रतिशत छ ।
बैंकको प्रतिसेयर आम्दानी ३५ रुपैयाँ, मूल्य आम्दानी अनुपात २५, प्रतिसेयर नटवर्थ १ सय ७९ रुपैयाँ, सेयरमा प्रतिफल २१.३४ रुपैयाँ र प्रतिसेयर कुलसम्पत्तीको मूल्य १ हजार ८ सय २५ रहेको छ ।

