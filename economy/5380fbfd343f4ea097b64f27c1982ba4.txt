चीनसँगको कोरला नाका २५ दिनका लागि खुल्यो

ध्रुवसागर शर्मा (इमेज)म्याग्दी, असार १ । हिमालपारीको जिल्ला मुस्ताङसँग सीमाना जोडिएको चीनको स्वशासित क्षेत्र तिव्बतको कोरला नाका बुधबारदेखि खुला गरिएको छ ।विगतमा ७ दिनका लागि खोलिने गरेकोमा योपटक नाका २५ दिनका लागि खोलिएको हो ।नाका खुलेको थाहा पाएपछि पोखरा, बुटवललगायतका स्थानबाट व्यापारीहरु सामान खरिदका लागि उपल्लो मुस्ताङ पुगेको स्थानीयले बताएका छन् ।नेपाली व्यापारीहरु सामान किन्नका लागि कोरला नाकादेखि करिब २ किलोमिटरभित्र चिनियाँ भूमिमा जानुपर्दछ ।नाकादेखि ३० किलोमिटर पर ढुवासेन भन्ने स्थानमा ठूलो चिनियाँ बजार रहेको र सो स्थानबाट चिनियाँ सामान सीमानामा ल्याइने गरिन्छ ।नेपालबाट पनि पश्मिना, मैदा, चाउचाउ, जौ र उवाको पीठो, चामललगायतका सामग्री चीनतर्फ जाने लोमान्थाङ गाविसका सचिव ज्ञानेन्द्र बिष्टले जानकारी दिए ।

फाइल फोटो
