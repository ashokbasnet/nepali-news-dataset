बैंकमार्फत सामाजिक सुरक्षा भत्ता वितरण सुरु

खोटाङ, साउन ५ – ओखलढुंगाको ओखलढुंगा गाविसमा बैंकमार्फत सामाजिक सुरक्षा भत्ता भुक्तानी सुरु गरेको छ ।
गाविसले सामाजिक सुरक्षा भत्ता पाउने व्यक्तिहरुलाई पहिलोपल्ट बैंकमार्फत सामाजिक सुरक्षा भत्ता भुक्तानी दिन थालेको हो ।
गाविसको पहलमा राष्ट्रिय बाणिज्य बैंकमा खोलिएको उनीहरुको खातामार्फत भत्ता भुक्तानी थालिएको गाविस सचिव नइन्द्रराज राईले बताउनुभयो । गाविसका २ सय २९ जना सामाजिक सुरक्षा भत्ता बुझ्ने नागरिक मध्य पहिलो चरणमा १ सय ७९ जनालाई बैंक खातामार्फत भुक्तानी  दिइएको राईले जानकारी दिनुभयो ।
