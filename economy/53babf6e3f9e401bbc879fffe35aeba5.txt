यातायात व्यवसायीको सहमति पछि कैलालीमा यातायात सुचारु

काठमाडौँ, असोज ५ — सुदूरपश्चिम यातायात र कर्णाली रिभरसाईड यातायात व्यवसायीबीच कैलालीमा झडप भएपछि उत्पन्न तनाव समाधान भएको छ । दुबै समितिले यातायात सञ्चालन गर्ने सहमति गरेको सुदूरपश्चिम यातायातका उपाध्यक्ष अनन्तराज जोशीले बताउनुभयो ।

 

जिल्ला प्रहरी कार्यालय कैलालीमा बसेको दुबै समितिको बैठकले सुदूरपश्चिम यातायातका घाईते युवकहरुको कर्णाली रिभर साईड यातायात समितिले उपचार गर्ने, तोडफोड गरिएका गाडिहरुको मर्मतका लागि एक मुल्यांकन समिति गठन गरेर आफसी समझदारीमा समस्या समाधान गर्ने र दुबै पक्षका पक्राउ गरिएका युवाहरु रिहा गर्ने सहमति भएको उहाँले जानकारी दिनुभयो ।
