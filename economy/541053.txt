एनआईडीसी क्यापिटल गाभेपछि सनराईजको एकिकृत कारोबार सुरु

२८ माघ, काठमाडौं । सनराइज बैंक लिमिटेड र एनआईडीसी क्यापिटल मार्केट्स लिमिटेडले एकीकृत कारोबार शुरु गरेका छन् ।
राजधानीमा शुक्रबार एक समारोहकाबीच बैकले एकीकृत कारोबार शुभारम्भ गरेको औपचारिक जानकारी गराएको हो । बैंकहरुबीच १ सय बराबर ६५ हुने गरि स्वाप रेसियो तय भएको थियो । यसअनुसार बैंकको चुक्तापुँजी मर्जरपछि ५ अर्ब ४५ करोड पुगेको छ । सनराइज बैंकको चुक्ता पुँजी ५ अर्ब ३० करोड र एनआइडीसीको २३ करोड ३५ लाख रहेको थियो ।
दुई संस्था गाभिएपछि बैंकको शाखा ६७ पुगेको छ । ९ वर्षदेखि बैंकिङ सेवा प्रदान गर्दै आएको सनराईजले एटिएम सेवा र १३ वटा केन्द्रबाट शाखा रहित बैंकिङ सेवा दिदै आएको छ । एनआईडीसी क्यापिटल मार्केट्स लिमिटेडसंग एकिकरण भएपछि अब सनराईज बैकलाई सामुहिक लगानी कोष र धितोपत्र सम्बन्धी कारोबार गर्न सहज भएको छ । एनसीएम मर्चेन्ट बैंकिङ नेपालमा पहिलो  म्युचुअल फण्ड संचालन गर्ने संस्था हो । एनआइडिसी क्यापिटल मार्केट्सको सहायक कम्पनीको रुपमा एनसीएम मर्चेन्ट बैंकिङ  रहेको छ ।

