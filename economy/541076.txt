नेरुडे लघुवित्तलाई औसतभन्दा कमजोर रेटिङ, गैससको लागनी के हुने अन्यौल ?

२८ माघ, काठमाडौं । नेरुडे लघुवित्त बिकास बैंकले जारी गर्न लागेको ५० प्रतिशत (९ लाख कित्ता) हकप्रद सेयरले इक्रा नेपालबाट ग्रेड ४ रेटिङ पाएको छ ।
कम्पनीको हालको अवस्था भविष्यको सम्भावनाको आधारमा दिइएको यस रेटिङले आधारभुत पक्ष औसतभन्दा कमजोर रहेको संकेत गर्छ ।
सकारात्मक पक्ष
सम्वृद्ध सञ्जाल (२१ जिल्लामा ५५ शाखा)
स्वस्थ कर्जा वृद्धि (३१ प्रतिशत)
पुँजी स्रोतमा विविधिकरण (१० वाणिज्य बैंकबाट पुँजी प्राप्त)
सदस्यबाट संकलित निक्षेप आधार बलियो
स्वस्थ मुनाफा दर (नेटवर्थमा प्रतिफल २८ प्रतिशत)
पुँजीकोष पर्याप्तता अनुपात १३ प्रतिशत
हालै राष्ट्रियस्तरमा स्तरोन्नती, वृद्धिको अवसर मध्यम
सम्पत्तीमा प्रतिफल ३.७३ प्रतिशत
नकारात्मक पक्ष
भाका नाघेको कर्जा २.३३ प्रतिशत
नन पर्फमिङ एसेटमा ०.९३ प्रतिशत (तराईमा देखिएको समस्याले गर्दा)
सानो स्तरमा सञ्चालन (२ अर्ब ७८ करोड सम्पत्ती आकार)
अन्य यस्तै संस्थाको तुलनामा सदस्यको निक्षेपमा उच्च ब्याज दर (११ प्रतिशत)
उच्च खर्च अनुपात (औसत कुल सम्पत्तीको ७.८४ प्रतिशत)
वाणिज्य बैंकबाट प्राप्त पुँजीमा राष्ट्र बैंकबाट लगाइएको अंकुशको प्रभाव
हालै राष्ट्र बैंकले तोकेको व्याजदरमा ७ प्रतिशत स्प्रेडको प्रभाव
अन्य जानकारी
बिराट लक्ष्मी बैंकको १७.५० प्रतिशत लगानी
गैससको लागनी के हुने अन्यौल ?  
हालै कम्पनी रजिष्ट्रारले लघुवित्तबाट एनजीओको लगानी हटाउनुपर्ने बताउँदै आएको छ । यही कारण कम्पनी रजिष्ट्रारले गैससबाट लघुवित्तमा परिणत हुन लागेका वित्तीय कारोबार संस्थालाई रोक्दै आएको छ । यस कम्पनीमा २५ प्रतिशत लगानी रहेको एनआरडीएससीले यस हकप्रदको लागि २ करोड २५ लाख रुपैयाँ हाल्नु पर्ने हुन्छ । तर यो रकम हाल्न पाउँने नपाउँनेमा भने दुविधा नै छ । यता, इक्राले भने कम्पनीको पुँजी हाल्न सक्ने क्षमता भएनभएको कुरा मात्र उठाएको छ ।

