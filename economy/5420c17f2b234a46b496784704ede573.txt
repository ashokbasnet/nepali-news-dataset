‘भारतले धान निकासीमा रोक लगाएपछि चामल उद्योगहरु धराशायी’ 

वीरगन्ज, वैशाख २९ । बारा र पर्साका चामल उद्योगीहरुले राज्यको गलत नीतिका कारण अधिकांश खाद्यान्न उद्योग धराशायी हुने अवस्थामा पुगेको गुनासो गरेका छन् ।वीरगन्ज उद्योग वाणिज्य संघ र आर्थिक अभियानले बुधबार वीरगन्जमा गरेको ‘खाद्यान्न उद्योगका समस्या र समाधानका उपाय’ विषयक अन्तरक्रियामा उनीहरूले अदूरदर्शी सरकारी नीतिका कारण स्वदेशी खाद्यान्न उद्योग संकटमा परेको बताएका हुन् ।भारतले धान निकासीमा रोक लगाएपछि नेपाली सीमाका चामल उद्योगहरु धराशायी बनेको उनीहरुको भनाइ थियो ।भारतीय सीमामा खुल्न लागेका चामल उद्योगले आफूहरुको लगानी डुब्ने अवस्थामा पुगेको उद्योगीहरुले बताएका थिए ।
