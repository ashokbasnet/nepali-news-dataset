स्ट्याण्डर्ड चार्टर्डको एफपीओलाई २ प्लस रेटिङ, धितोपत्र बोर्ड भन्छ: रोकेका छैनौं

४ फागुन, काठमाडौं । स्ट्याण्डर्ड चार्टर्ड बैंकको एफपीओले इक्रा नेपालबाट २ प्लस रेटिङ प्राप्त गरेको छ । बैंकको सम्रग वित्तीय अवस्था र भविष्यको सम्भावनाको आधारमा दिइने यो रेटिङले बैंकको आधारभुत पक्ष औसतभन्दा राम्रो रहेको संकेत गर्छ ।  बैंकले प्रिमियम सहित ११९० रुपैयाँ प्रिमियम सहित कुल १२९० रुपैयाँमा सेयर जारी गर्ने भएको हो ।
सकारात्मक पक्ष
विश्व बिख्यात स्ट्याण्डर्ड चार्टर्ड समूहको ७५ प्रतिशत लगानी
एससीबी युकेको प्राविधिक सहयोगले सञ्चालनमा उत्कृष्ट अभ्यास
कम पुँजी लागत (१ प्रतिशत)
बचत र चल्ति निक्षेपको हिस्सा ७५ प्रतिशत (जबकी समग्र बैंकिङ क्षेत्रमा औंसतमा ५० प्रतिशत रहेको छ । )
स्वस्थ सम्पत्ती (भाका नाघेको कर्जा २.३९ प्रतिशत/ तर कहिलेकाँही ८ माथी पनि पुग्ने गरेको)
२४ प्रतिशत वृद्धिदर
स्थानिय स्तरमा समेत उपस्थिती रहेका अन्तराष्ट्रिय ग्राहकसँगको लामो सम्बन्ध
खराब कर्जा ०.३१
नन् पफर्मिङ एसेटको तुलनामा नेटवर्थ ०.५५ प्रतिशत
कुल सम्पत्तीमा गैर ब्याज आम्दानी १.६० प्रतिशत
नकारात्मक पक्ष
निक्षेपमा सुस्त वृद्धि (समग्र क्षेत्रमा २१ प्रतिशत हुँदा बैंकको ११ प्रतिशत वृद्धिदर)
देशभर मात्रै १२ शाखा संख्या
निक्षेप र कर्जामा केन्द्रकृत जोखिम (प्रमुख २० ग्राहकमा कर्जा ४४ प्रतिशत, निक्षेप ३६ प्रतिशत)
घट्दो सम्पत्तीमा प्रतिफल (१.९८प्रतिशत)
घट्दो नेटवर्थमा प्रतिफल (१९प्रतिशत/सन् २०१२ मा ३० प्रतिशत )
घट्दो खुद ब्याज मार्जिन (२.८६ प्रतिशत/सन् २०१२ मा ३.७९ प्रतिशत)
चुनौती
राष्ट्र बैंकले तोकेको स्प्रेड गत वर्षबाट पूर्ण लागु गरेयता बैंकको मुनाफा वृद्धिमा सुस्ति
चुक्ता पुँजीमा वृद्धिसँगै प्रतिफल मध्यम हुने
धितोपत्र बोर्ड भन्छ: रोकेका छैनौं
यता बैंकहरुमा कर्जा योग्य लगानी अभाव भएकोले आहवान पत्र निकाल्नु अघि धितोपत्र बोर्डले आफुलाई जानकारी गराउन बैंकलाई भनेको बोर्डका कार्यकारी निर्देशक तथा प्रवक्ता निरज गिरीले भने ।
‘हामीले स्वीकृती दिएको २ महिनासम्ममा सेयर जारी गर्न पाइन्छ, अहिले बित्रीय प्रणालीमा पुँजी अभावको समस्या देखिएकोले निकाल्नु अघि जानकारी दिनस् भनेका हौं,’ गिरीले स्पष्ट पारे ।

