चाँडै चिनियाँ इन्धन नेपाल आउने

भक्तपुर, असार २४ – आपूर्तिमन्त्री गणेशमान पुनले अब नेपालमा चाँडै चिनियाँ इन्धन आउने बताउनुभएको छ । रफत सञ्चार क्लबले शुक्रबार भक्तपुरमा आयोजना गरेको कार्याक्रममा उहाँले इन्धनको अभाव पूरा गर्न सक्दो प्रयास भइरहेको बताउँदै चीनसँगको इन्धन सम्झौतापछि नेपाली राजनीतिमा छुट्टै तरङ्ग उत्पन्न भएको जिकिर गर्नुभयो । यो सम्झौताले अन्तिम रुप लिइसकेकाले अब छिट्टै चिनियाँ इन्धनको समेत नेपालीले उपभोग गर्न पाउने उहाँले जानकारी दिनुभयो ।
त्यस्तै बजारमा कालोबजारी बढेकाले यसलाई रोक्न सरकार अग्रसर रहेको पनि उहाँले बताउनुभयो ।
– रासस
