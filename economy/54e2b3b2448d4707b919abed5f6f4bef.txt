सुन तोलामा ४ सय ५० रुपैयाँ घट्यो

काठमाडौं, असार २४ – हप्ताको पहिलो दिन आज सुनको भाउ घटेको छ । शुक्रबारको तुलनामा तोलामा ४ सय ५० रुपैयाँले घटेर सुन आज ५६ हजार २ सय रुपैयाँमा कारोबार भैरहेको नेपाल सुन चाँदी व्यवसायी संघले जनाएको छ ।

 

अन्तर्राष्ट्रिय बजारमा सुनको भाउमा झण्डै २० डलर घटेकाले नेपाली बजारमा यसको प्रभाव परेको संघका अध्यक्ष तेजरत्न शाक्यले बताउनुभयो । यस्तै अस्ति शुक्रबारको तुलनामा आज चाँदीको भाउ पनि घटेको छ ।

आज चाँदी तोलामा १५ रुपैँया घटेर १ हजार १० रुपैयाँमा किनबेच भईरहेको छ ।
