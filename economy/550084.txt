चुक्ता पुँजी बढाउँने दबाबपछि आरएसडिसीले गर्यो १५% बोनस र २ सय % हकप्रद

१९ फागुन, काठमाडौं । थोक कारोबार गर्ने लघुवित्त कम्पनीको चुक्ता पुँजी  २०७५ असारभित्र ६० करोड रुपैयाँ पुर्याउनु पर्ने भएपछि आरएसडिसी लघुवित्त वित्तीय संस्थाले आकर्षक लाभांश घोषणा गरेको छ ।
सर्वसाधारणमा सेयर जारी गरेको एक वर्ष मात्रै भएको कम्पनीले दोस्रो वर्ष सुरु नहुँदै लगानीकर्तालाई १५ प्रतिशत बोनस सेयर र १ बराबर २ अनुपातमा हकप्रद दिने भएको छ ।
कम्पनीले बोनस सेयर जारी पछि हुने चुक्ता पुँजीको आधारमा हकप्रद दिने उल्लेख गरेको छ । कम्पनीले बोनस सेयरको लागि चैतको १ गतेबाट बुक क्लोज हुने बताएको छ । कम्पनीले प्रस्ताव गरेको बोनस सेयर पाउँन फागुन अन्त्यसम्ममा सेयर स्वामित्व हुनुपर्ने छ ।  हकप्रदको लागि भने पुनः बुक क्लोजको मिति घोषणा हुने छ । यो दुवै प्रस्ताव कम्पनीको चैत १२ गते हुने साधारण सभाबाट पारित हुनुपर्ने छ ।

