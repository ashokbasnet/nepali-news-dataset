राष्ट्र बैंकको निर्देशनः डाउन पेमेन्ट ५० प्रतिशत नभई गाडी किन्न ऋण नदिनू

१९ फागुन काठमाडौं । बैंकहरुले सवारी साधन खरिदका लागि ऋण दिँदा कुल मूल्यको ५० प्रतिशत भन्दा बढि दिन नपाउने भएका छन् ।
राष्ट्र बैंकले बिहीबार बैंकहरुलाई गाडीमा प्रदान गरिने कर्जाको सिमा ५० प्रतिशत भन्दा बढि नगर्न निर्देशन दिएको छ ।
गत मंगलबार मौऽकि नीतिको मध्यावधि समिक्षा गर्दै राष्ट्र बैंकले निजी गाडीमा अब मूल्यांकनको ५० प्रतिशत मात्रै ऋण प्रवाह गर्ने व्यवस्था गरिने जानकारी दिएको थियो ।
बिहिबारदेखि भने लागू भएको छ ।

यसअघि बैंकहरुले निजी गाडी खरिदमा गाडीको कुल मूल्यको ८५ प्रतिशतसम्म पनि कर्जा प्रबाह गरेको पाइएको छ ।
बैंकहरुले लगानी सुरक्षित हुने भन्दै सवारी साधनमा उच्च लगानी गरेका थिए । यसरी अनुत्पादक क्षेत्रमा बैंकको लगानी बढेपछि बजारमा तरलता अभावको सिर्जना भएको थियो । जसका कारण अहिले बैंकले उत्पादनमुलक क्षेत्रमा कर्जा दिनै नसक्ने खालको स्थिती सिर्जना भएको छ ।
यसरी बैंकहरु नाफा केन्दि्रत हुँदै अनुत्पादक क्षेत्रमा लगानी बढाउन थालेपछि राष्ट्र बैंकले कर्जाको सीमा नै तोकेर अनुत्पादक क्षेत्रमा प्रवाह हुने ऋण कडाई गर्न निर्देशन जारी गरेको छ । राष्ट्र बैंकका सहायक प्रवक्ता राजेन्द्र पण्डितले भने, ‘सवारी साधनमा प्रवाह हुने कर्जालाई व्यवस्थित गर्न मूल्यांकनको ५० प्रतिशतबढी नहुने गरी कर्जा प्रबाह गर्न बैंकहरुलाई निर्देशन दिएका छौं ।’

