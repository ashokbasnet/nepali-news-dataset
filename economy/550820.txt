लेखनाथ नगरपालिकामा गरिमाको नयाँ शाखा

२० फागुन,  काठमाडौं । गरिमा विकास बैंक लिमिटेडले कास्की जिल्ला लेखनाथ नगरपालिकाको तल्लो गगनगौंडामा ३९ औं शाखा कार्यालयको सञ्चालनमा ल्याएको छ । शाखा कार्यालयको उद्ध्घाटन लेखनाथ उद्योग बाणिज्य संघका अध्यक्ष लक्ष्मीप्रसाद त्रिपाठीले गरे । यो शाखा सञ्चालन पछि  कास्की जिल्लामा मात्रै यस बैंकको शाखा संख्या पाँच पुगेको छ ।
बैंकले काठमाडौंको लाजिम्पाट, चावहिल र कलंकी, रुपन्देहीको फर्साटिकर, मणिग्राम र खैरेनी, गुल्मीको तम्घास र शान्तिपुर र कपिलवस्तुको चन्द्रौटा समेत ९ शाखा कार्यालय खोली सेवा विस्तार गर्ने तयारी गरिरहेको छ ।  गत पुस मसान्तसम्ममा विकास बैंकले १३ अर्व ३७ करोड निक्षेप संकलन र  १२ अर्व कर्जा लगानी गरेको छ । सो अवधिमा बैंकले रु. २५ करोड ७ लाख सञ्चालन मुनाफा कमाउन सफल भएको छ ।
बैंकले हालै २० प्रतिशत बोनस सेयरको प्रस्ताव पारित गरेको छ । यो बोनस पछि कायम हुने चुक्ता पूँजीको आधारमा पनि  १० बराबर ७  अनुपातमा हकप्रद सेयर जारी गर्ने भएको छ ।

