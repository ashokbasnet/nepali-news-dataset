हामा मर्चेन्ट र युनिक फाईनान्सलाई प्राप्ति गर्ने अन्तिम चरणमा सिभिल बैंक

२३ फागुन, काठमाडौं । हामा मर्चेन्ट एण्ड फाईनान्स र युनिक फाईनान्सलाई सिभिल बैंकले प्राप्ति (एक्वायर) गर्ने गरि आईतबार अन्तिम सम्झौता भएको छ ।
सम्झौतामा सिभिलका अध्यक्ष ई. इच्छाराज तामाङ्ग, हामाका अध्यक्ष राजन कृष्ण श्रेष्ठ र युनिकका अध्यक्ष डा. विनोद बहादुर खत्रीले संयुक्त रुपमा हस्ताक्षर गरेका छन् ।
प्राप्तिपछि नाम सिभिल बैंक नै रहने तथा बैंकको हालकै संचालक समिति एवं उच्च व्यवस्थापन यथावत हुनेछ । यी तीन संस्थाहरुले कुल ३३ अर्ब ६३ करोड निक्षेप संकलन र ३१ अर्ब ६८ करोड कर्जा लगानी गरेका छन् ।
प्राप्तिपछि बैंकको चुक्ता पूँजी रु. ५ अर्व ५ करोड पुग्ने छ भने शाखा संख्या ५३ पुग्ने बैंकका प्रमुख कार्यकारी अधिकृत किशोर महर्जनले बताए ।  दुवै संस्थाको प्राप्ति अपुग हुने पुँजी आव २०७/७३ को मुनाफाबाट बोनश सेयर जारी गरे पश्चात् कायम हुने चुक्ता पूँजीको २०% ले हकप्रद सेयर जारी गरेर लगायतबाट जुटाउने सोच बैंकको छ । बैंकले थप प्राप्ति, मर्जरको बाटो पनि खुला राखेको छ ।

