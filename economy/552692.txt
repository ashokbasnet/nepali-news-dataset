सानिमा बैंकको शाखा रसुवाको टिमुरेमा पनि

२४ फागुन, काठमाडौं । सानिमा बैंक लिमिटेडले रसुवाको टिमुरेमा सक्षम परियोजनाको सहकार्यमा ४५ आंैै शाखा कार्यालय स्थापना गरी बैंकिङ सेवा बिस्तार गरेको छ ।
सक्षम परियोजनाले बैंक तथा वित्तीय संस्थाहरुको वित्तीय सेवा दुर्गम क्षेत्रमा बिस्तार गर्ने उद्देश्यमा सहयोग पुर्‍याइरहेको छ ।
उक्त शाखा कार्यालयको उद्घाटन सानिमा बैंकका अध्यक्ष विनयकुमार श्रेष्ठले गरे । समारोहमा सानिमा बैंकका अध्यक्ष श्रेष्ठ तथा नायब प्रमुख कार्यकारी अधिकृत तेजबहादुर चन्दले बैंकका ग्राहक तथा सरोकारवालाबाट निरन्तर सहयोग तथा संरक्षणको अपेक्षा व्यक्त गर्दै टिमुरे शाखाबाट नेपाल-चीन आयात-निर्यातमा थप सहजीकरण पुग्ने बताए ।
सानिमा बैंकले सबल अनि विश्वसनीय बैंकको रुपमा मेचीदेखि महाकाली सम्म आˆनो ब्यवसाय विस्तार गर्ने प्रतिबद्धता व्यक्त गरेको छ ।
सानिमा बैंकको ४५ वटा शाखा संजाल तथा ५० वटा एटिएम छन् ।

