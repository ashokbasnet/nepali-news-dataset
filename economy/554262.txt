हिमालयन बैंक असाहय बालबालिकालाई गर्यो सहयोग

२७ फागुन, काठमाडौं । हिमालयन बैंक लिमिटेडले आफ्नो संस्थागत सामाजिक उत्तरदायित्व अन्तर्गत काठमाडौं–३, भद्रकालीको हात्तीगौंडास्थित न्यु चिल्ड्रेन्स होमका वालवालिकाहरुलाई सहयोग प्रदान गरेको छ ।
बैंकले चिल्ड्रेन्स होममा रहेका वाल वालिकाहरुलाई भाँडाकुँडा ग्याँस सिलिन्डर, ग्याँस चुलो, कराई, प्रेसर कुकर, डेक्ची, चम्चा लगायत तथा खाद्यान्नहरु चामल, दाल, खाने तेल, चिउरा, चिनी, पीठो, विस्कुट सहयोग गरेको छ ।
देशका विभिन्न स्थानका तीस जना गरीब तथा असहाय वालवालिकाहरुलाई उक्त चिल्ड्रेन्स होमले आश्रय दिईरहेको छ । बैंकका तर्फवाट बैंकका महाप्रबन्धक सुशील जोशीले सहयोग हस्तान्तरण गरे ।

