यति डेभलपमेन्ट र महालक्ष्मी विकासबीच मर्जर सम्झौता

१ चैत, काठमाडौं । यति डेभलपमेन्ट बैंक र महालक्ष्मी बिकास बैंक एक आपसमा मर्जरमा जाने भएका छन् । मंगलबार एक कार्यक्रमका बीच यी संस्थाबीच मर्जर सम्झौता भएको छ ।
सम्झौतामा यतिका मर्जर समिति संयोजक अर्जुनप्रसाद शर्मा र महालक्ष्मीका मर्जर समिति संयोजक सञ्जयनाथ गिरीले हस्ताक्षर गरेका छन् ।
यी दुवै संस्थाको सेयर स्वाप रेसियो सम्पत्ति र दायित्व मूल्यांकनको प्रतिवेदनपछि मात्रै कायम हुनेछ ।
यो संँगै बैंकको चुक्ता पुँजी २ अर्ब ६३ करोड रुपैयाँ पुग्नेछ । बैंकले राष्ट्र बैंकले तोकेको चुक्ता पुँजी वृद्धिको निर्देशन पुरा गरेको छ । राष्ट्र बैंकले राष्ट्रिय स्तरका बिकास बैंकको लागि २०७४ असारसम्ममा २ अर्ब ५० करोड रुपैयाँ चुक्तापुँजी हुनुपर्ने व्यवस्था गरेको छ ।
बैंकको शाखा संख्या ६५ ग्राहक संख्या ३ लाख ४५ हजार पुगेको छ । अब मर्जरपछि बैंको नामा महालक्ष्मी डेभलपमेन्ट बैंक रहने भएको छ । बैंको निक्षेप अब २३ अर्ब २४ करोड र कर्जा १९ अर्ब ९७ करोड रुपैयाँ पुग्नेछ ।
यसअघि यति फाइनान्स, मनकामना डेभलपमेन्ट बैंक, भ्याली फाइनानस मर्ज भएर यति डेभलपमेन्ट बैंक बनेको थियो । त्यस्तै, महालक्ष्मी फाइनान्स, मालिका बिकास बैंक र सिद्धार्थ फाइनान्स मिलेर महालक्ष्मी बिकास बैंक बनेको थियो ।

