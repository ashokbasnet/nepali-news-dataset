मेगा बैंकको १४ प्रतिशत लाभांश पारित, ६५ हकप्रद पनि दिने

३ चैत, काठमाडौं । मेगा बैंकले करिब १४ प्रतिशत बोनस सेयर दिने भएको छ । बैंकको बिहीबार सम्पन्न छैटौं साधारणसभाले बोनस शेयरका लागि लाग्ने कर समेत गरी १३.९५ प्रतिशत बोनस सेयर ( कर प्रयोजनको लागि ०.७० प्रतिशत नगद लाभांश सहित) पारित गरेको हो ।
बैंकका अध्यक्ष भोजबहादुर शाहले अघिल्लो बर्ष १० प्रतिशत भन्दा बढी लाभांश दिने प्रतिबद्दता गरे अनुसार यस बर्ष लाभांश दर बढाउन सकेकोमा खुशी व्यक्त गरे । सभाले ६५ प्रतिशत हकप्रद शेयर जारी गर्ने निर्णय पनि पारित गरेको छ ।
बाल बैंकमा १ लाख ४० हजार सेयरधनी रहेका छन् भने हालै पश्चिमाञ्चल डेभपलपमेण्ट बैंक लिमिटेड मर्ज गरेको बैंकले यसबाट सञ्जाललाई थप व्यापक भएको बताएको छ ।
बैंकका प्रमुख कार्यकारी अधिकृत (सिइओ) अनिलकेशरी शाहका अनुसार देशका विभिन्न १० वटा स्थानहरुमा शाखा कार्यालयहरु विस्तार गर्न बैंकले नेपाल राष्ट्र बैंकबाट स्वीकृति प्राप्त गरिसकेको छ । २०७१/७२ मा बैंकले ३४ करोड ६२ लाख रुपैयाँ खूद मुनाफा आर्जन गर्न सफल भएकोमा २०७२÷७३ मा बढेर ५५ करोड १० लाख पुगेको थियो ।
दोस्रो त्रैमासिक अवधिसम्म बैंकको कूल निक्षेप ७ अर्ब ७७ करोडले वृद्धि भई ३८ अर्ब ५२ करोड रुपैंया पुगेको छ भने खुद कर्जा ६ अर्ब ६५ करोडले वृद्धि भई ३४ अर्ब १ करोड रुपैंया पुगेको छ । दोस्रो त्रैमासिकमै बैंकले ३७ करोड ९ लाख खूद मुनाफा आर्जन गरेको छ ।
मेगा बैंकका अहिले ३९ वटा शाखा कार्यालयहरु, १ एक्सटेन्सन काउण्टर, ४७ वटा एटिएम मेसिनहरु तथा ५८ वटा शाखारहित बैंकिङ्ग केन्द्रहरु रहेका छन् । यसैगरी, बैंकको आफ्नै विप्रेषण प्रविधि “मेगारेमिट” को देशभर १४ सय भन्दा बढी प्रतिनिधिहरु रहेका छन् भने अन्य आन्तरिक तथा अन्र्तराष्ट्रिय विपे्रषण सेवा सहकार्यको संख्या २० पुगेको छ । यसैगरी, बैंकको ग्राहक संख्या २ लाख २४ हजार पुगेको छ ।

