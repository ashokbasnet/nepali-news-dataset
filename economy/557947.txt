स्ट्याण्डर्ड चार्टर्डको एफपीओमा बिहीबारसम्म ४ गुणा बढि आवेदन

४ चैत, काठमाडौं । स्ट्याण्डर्ड चार्टर्ड बैंकको एफपीओ (नयाँ सेयर)मा विहीबारसम्म ४ गुणा बढि आवेदन परेको छ । बैंकको एफपिओमा शुक्रबारसम्म मात्र आवेदन दिने सक्ने व्यवस्था छ । विहीबारसम्म बैंकले १३ अर्ब ३० करोड रकमको आवेदन परेको हो ।
आस्बा (बैंक खातामा रहेको रकम सेयर परेपछि मात्र सर्ने) प्रणालीबाट ८ अर्ब ९१ करोड र नियमितबाट ५ अर्ब ३९ करोड रुपैयाँको आवेदन परेको हो । बैंकले प्रति सेयर १ हजार २ सय ९० रुपैयाँ (प्रिमियर सहित) मा २५ लाख ५८ हजार १ सय ४० कित्ता सेयर निष्कासन गरेको हो । अन्तिम दिनसम्ममा ४० अर्ब रुपैयाँको आवेदन पर्ने अनुमान गरिएको भएपनि अन्तिम जानकारी आउन केही दिन लाग्न सक्छ ।

