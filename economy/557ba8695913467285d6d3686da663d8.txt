ट्राफिकलाई बजाजको मोटरसाइकल उपहार

भीमलाल श्रेष्ठ/उज्यालो

गोरखा, कात्तिक १ – बजाज कम्पनीले गोरखाको ट्राफिक प्रहरी कार्यालयलाई विशिष्ट व्यक्तिको सवारीको बेला ट्राफिक व्यवस्थापनमा प्रयोग हुने बक्सर मोटरसाइकल उपहार दिएको छ ।

सुरेन हर्ट प्रालिले गोरखामा स्थापना गरेको अत्याधुनिक बजाज मोटरसाइकल शो रुम उद्घाटनको क्रममा मंगलवार ट्राफिक प्रहरीलाई मोटरसाइकल प्रदान गरिएको हो ।

 

नेपालका लागि बजाजको आधिकारिक बिक्रेता हंसराज हुलाशचन्द कम्पनीका कार्यकारी निर्देशक शेखर गोल्छाले गोरखाका प्रहरी प्रमुख वसन्तबहादुर कुँवरलाई मोटरसाइकल हस्तान्तरण गर्नुभयो ।

गोरखामा रहेको बजाजको अत्याधुनिक शोरुममा मोटरसाइकलको पार्टपूर्जा विक्री कक्ष, मोटरसाइकल खरिद कक्ष, सर्भिस सेन्टर, ग्राहकका लागि प्रतिक्षा कक्ष र मर्मतका लागि आउनेहरुका लागि छुट्टाछुट्टै टेलिभिजन सहितका कक्षहरु रहेका छन् ।
