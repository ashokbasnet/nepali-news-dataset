डेपुटी गभर्नरले भने : व्याजदर पुनरावलोकन हुदैन, लघुवित्तको संख्या ८० पुग्छ

४ चैत, काठमाडौं । तीन देनि देखि राजधानीमा चलेको चौथो लघुुवित्त सम्मेलनको समापनमा डेपुटि गभर्नर चिन्तामणी शिवाकोटीले हाल लघुवित्तको लागि लगाइएको अधिकत्तम व्याज दरको सीमामा पुनरावलोकन नहुने सपष्ट पारेका छन् ।
‘पहिले साहुँ महाजनले ४५/५० प्रतिशतमा व्याज लिइरहेको समयमा तपाईहरुले २५ प्रतिशत व्याज लिनुपनि सही थियो होला तर अहिले गाउँ गाउँमा सहकारी पुगेका छन्, उनीहरुले १२ प्रतिशतमा नै कर्जा दिन्छन्, व्याज नघटाउने हो भने तपार्यहरु टिक्न सक्नुहुन्न ,’ शिवाकोटीले बताए । राष्ट्र बैंकले पटक पटक चेतावनी दिदा पनि लघुवित्तहरुले व्याज दरमा ध्यान नदिएको र सरकारमा समेत लघुवित्त बिरुद्ध उजुरी परेपछि राष्ट्र बैंकले बाध्य भएर नीति ल्याउनु परेको स्पष्ट पारे ।
राष्ट्र बैंकले २०७४ असारसम्ममा कर्जाको व्याज दर अधिकत्तम १८ प्रतिशतसम्म मात्र गर्न लघुवित्तलार्य निर्देशन दिएको छ । शिवाकोटीले लघुवित्त संस्थाको संख्या निकट भविष्यमा नै ८० पुग्न लागेकोले पनि यसपछि पुँजी वृद्धि तर्फ ध्यान दिन लघुवित्त संस्थाहरुलाई सुझाव दिए ।
‘हामीले अहिले तोकिएको विकट जिल्लामा जानेलाई मात्र अनुमती दिने गरि केही कडाई गरेका छौं, लगभग पाँच संस्था यसमा तयार देखिएका छन्, हाल ४८ संस्था सञ्चालनमा छन्, गैससबाट परिणत हुने २५ संस्था आउछन्,’ शिवाकोटीले पुँजी वृद्धि गर्न सुझाउदै भने ‘यसरी ८० वटा संस्था पुग्छ, तर यी संस्थाहरु सबल देखिएनन भने मर्जरको बाटोमा जानैपर्ने हुन्छ ।’ उनले आफु पनि लघुवित्तका ऋणीलाई सेयर दिनुपर्छ भन्ने मान्यतामा रहेपनि अहिले बाफिया संशोधन भएर आइसकेकोले तत्काल नीतिगत व्यवस्था गर्न नसकिने स्पष्ट पारे ।
 १७ बुँदे घोषणा गर्दै लघुवित्त सम्मेलन समापन

शुक्रबार सम्पन्न सम्मेलनले राष्ट्र बैंकले हालै तोकेको १८ प्रतिशत व्याज दर सीमा र ७ प्रतिशत स्प्रेड दर (सञ्चालन खर्च गणनासहित कर्जा र निक्षेपको व्याज दर बीचको अन्तर) मा पुनरावलोकन गर्न लगाउँने लगायत रहेको छ ।
त्यस्तै, हाल वाणिज्य बैंकहरु मर्फत् विपन्न वर्गमा गर्नुपर्ने कर्जा लगानीबाट पुँजी पाउँदै आएकोमा यसमा राष्ट्र बैंकले लगाएको अंकुशमा पनि पुनरावलोकन गर्नुपर्ने घोषणा पत्रमा उल्लेख छ । वाणिज्य बैंकहरुले यो वर्गमा ५ प्रतिशत लगानी गर्नुपर्नेमा २०७५ असारभित्रमा आफैले २ प्रतिशत प्रत्यक्ष लगानी गर्नुपर्ने गरि निर्देशन दिएको छ ।
सम्मेलनले ग्राहकको दोहोरोपना हटाउँन कर्जा सुचना प्रणाली लागुको व्यवस्था मिलाउन लघुवित्तको साना किसान सहकारी र गैससको लगानी झिक्नुपर्ने व्यवस्था हटाउन र हाल रहेको लघुवित्त नीति २०६४ पुनरावलोकन सहित लागु गर्न नियामक निकाय र सरकारलाई सुझाव दिने लगायत रहेका छन् ।
 

