जाडोले तरकारीको कारोबार पनि घट्यो

काठमाडौं, माघ ५ – काठमाडौंको मुख्य तरकारी बजारमा चिसोका कारण कारोबार प्रभावित भएको छ ।
विहानको समयमा धेरै तरकारीको कारोबार हुने गरेको बजारमा आइतबार चिसो बढेकाले ठप्प जस्तै भएको कालिमाटी फलफूल तथा तरकारी बजार विकास समितिले जनाएको छ ।
आइतबार विहान फाट्टफुट्ट मात्र तरकारीको कारोबार भएको थोक बिक्रेताले बताएका छन् । बजारमा आज सबैजसो हरियो तरकारीको भाउ घटेको छ ।
