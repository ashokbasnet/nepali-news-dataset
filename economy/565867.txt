ग्लोबल आइएमईले १५.७६ प्रतिशत बोनस सेयर दिने

२१ चैत, काठमाडौं । ग्लोबल आइएमई बंैकको दशौं वाषिर्क साधारणसभा नेपाल प्रज्ञा प्रतिष्ठान कमलादीमा भएको छ । साधारणसभाले संस्थापक सेयरधनी समूहबाट चन्द्रप्रसाद ढकाल, सुहृदराज घिमिरे, पवनकुमार भिमसरिया र सर्वसाधारण सेयरधनीका तर्फबाट सुदर्शनकृष्ण श्रेष्ठ, सुमन पोखरेल, सुरजकुमार श्रेष्ठलाई सञ्चालकमा निर्विरोध रुपमा निर्वाचित गरेको छ ।
सभाले आव २०७२/०७३ को वितरण योग्य मुनाफा तथा संचित मुनाफा समेतबाट आफ्ना सेयरधनीलाई १५.७६ प्रतिशत बोनस सेयर वितरण गर्ने विशेष प्रस्ताव पारित गरेको छ ।
बोनस शेयर वितरण गर्ने विशेष प्रस्ताव पारित गरे पश्चात् बैंकको चुक्ता पँूजी ७ अर्ब २४ करोड २६ लाख ६१ हजार ४ सय ३२ रुपैयाँ पुगेको छ ।
८७ अर्ब निक्षेप, ७२ अर्ब कर्जा लगानी रहेको बैंकको हाल ९४ वटा शाखाहरु, १० वटा राजश्व संकलन काउण्टर, १ वटा सीडीएससी काउण्टर, १०६ एटिएम, ६ वटा एक्सटेन्सन काउण्टर तथा ४४ शाखा रहित बैंकिङ सेवा सञ्चालनमा छन् ।

