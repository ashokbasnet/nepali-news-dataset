दूध बिक्री नभएपछि सहकारी बन्द

स्याङ्जा, कात्तिक ८ – स्याङजाको पकवादी गाविसमा रहेको गोमुख दुग्ध उत्पादक सहकारी संस्था बजारको अभावमा वन्द भएको छ । दैनिक ५ सय ५० लिटर दूध संकलन हुदै आएको सहकारीमा पछिल्लो समय दूध संकलनमा समेत कमी आएको थियो ।

 

बजार नहुँदा दूध बेच्न नसकिएको र किसानले पनि कम दूध उत्पादन गरेकोले सहकारी समस्यामा परेको संस्थाका अध्यक्ष तिलक पराजुलीले जानकारी दिनुभयो ।

पकवादी र तीन्दोवाटे गाविसका ६० भन्दा वढी किसानको सक्रियातामा २०५२ सालमा सहकारी खोलिएको थियो । सहकारीले वालिङ र गल्याङका विभिन्न पसलमा दूध विक्री गर्ने गरेको थियो ।
