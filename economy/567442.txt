जनता र त्रिवेणी विकास बैंक मर्ज भए, सुरु भयो एकीकृत कारोबार

२५ चैत काठमाडौं । जनता बैंक र त्रिवेणी विकास बैंक मर्ज भई शुक्रबारदेखि एकीकृत कारोबार सुरु भएको छ । मर्जर पश्चात बैंकको नाम जनता बैंकनै राखिएको छ । मर्जसँगै जनता बैंकको चुक्ता पुँजी ५ अर्ब कायम भएको छ । त्यस्तै यसका देशभर ७३ वटा शाखा कार्यालय रहने भएका छन् ।
नेपाल राष्ट्र बैंकले गत वर्ष दुई वर्षभित्र बाणिज्य बैंकको चुक्ता पुँजी आठ अर्ब बनाउन सबै बैंकलाई निर्देशन दिएको थियो । चुक्त पुँजी पुराउनका लागि नैं बैंक तथा वित्तीय संस्थाहरु मर्ज तथा एक्वायर गर्ने कार्य बढेर गएको छ ।
त्रिबेणी विकास बैंक मर्ज गर्दा पनि जनता बैंकको चुक्ता पुँजी आठ अर्ब पुग्न सकेको छैन । यसले चुक्ता पुँजी आठ अर्ब पुर्‍याउन लगभग ३ अर्ब अझै जुटाउनु पर्ने देखिन्छ ।
जनता बैंकका अध्यक्ष केशरबहादुर रायमाझीले चुक्ता पुँजी ८ अर्ब पुर्याृउनका लागि अर्काे वित्तीय सस्था एक्वायर गर्न खोजिरहेको जानकारी दिएका छन् ।
उनले भने ‘आठ अर्ब पुर्‍याउनको लागि हामीले फेरी अर्को वित्तीय संस्थालाई एक्वायर गर्न खोजिरहेका छौं र यसका लागि आवश्यक कामहरु अघि बढाइसकेका छौ । ‘

