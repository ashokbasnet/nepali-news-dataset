एभरेष्ट बैंकद्वारा नयाँ सालको क्यालेण्डर विमोचन

२५ चैत, काठमाडौं । एभरेष्ट बैंकले नयाँ वर्ष २०७४ सालको आफ्नो क्यालेण्डर बिमोचन गरेको छ । एभरेष्ट बैंकले निरन्तर रुपमा बिभिन्न सांस्कृतिक तथा पर्यटकिय महत्व झल्कने खालका बिषयबस्तु समेटेर आफ्नो क्यालेण्डर बनाउँदै आएको छ ।
यस वर्ष भने बौद्ध धर्ममा आधारित थाङ्कालाई आफ्नो बिषयबस्तु बनाएर क्यालेण्डर बनाएको छ । शुक्रबार बैंकले आयोजना गरेको एक कार्यक्रममा बैंकका अध्यक्ष बिके श्रेष्ठ र पन्जाब नेशनल बैंकका कार्यकारी निर्देशक डा. रामएस साङ्गापुरेले सयुक्त रुपमा एभरेष्ट बैंकद्वारा प्रकाशित नव वर्ष २०७४ सालको क्यालेण्डरको बिमोचन गरेका हुन् ।
एभरेष्ट बैंकले हाल आफ्ना ६० वटा शाखाहरु, ६ एक्सटेन्सन काउन्टर, २५ राजश्व संकलन काउन्टर र ८८ एटिएम तथा बृहत बाह्य सन्जाल मार्फत उत्कृष्ट सेवाहरु प्रदान गर्दै आइरहेको छ ।

