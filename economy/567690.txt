नेपाल इन्भेष्टमेण्टले एस डेभलपमेण्ट बैंकलाई एक्वायर गर्ने

२५ चैत काठमाडौ । नेपाल इन्भेष्टमेण्ट बैंकले एस डेभलपमेण्ट बैंकलाई एक्वायर गर्ने भएको छ । प्राप्ति गर्नको लागि विशेष साधारण सभाको आयोजना गरी प्रस्ताव पारित गरेको बैंकले जनाएकेा छ ।
शुक्रबार आयोजित विशेष साधारण सभामार्फत प्रस्ताव पारित गरिएको हो । हाल इन्भेष्टमेण्ट बैंकको चुक्ता पूंजी ८ अर्ब ७४ करोड र एस डेभलपमेण्ट बैंकको चुक्ता पूंजी १ अर्ब २० करोड भएकोमा एस बैंक प्राप्तिपछिे नेपाल इन्भेष्टमेण्ट बैंकको चुक्ता पूंर्जी ९ अर्ब २४ करोड पुग्ने भएको छ ।
एस डेभलपमेण्ट बैंकको प्राप्तिपछि बैंकको कुल निक्षेप १ सय ३४ अर्ब रुपैयाँ पुग्ने छ भने कूल कर्जा १ सय ५ अर्ब रहने छ । पूजी पर्याप्तता अनुपात १३.९ प्रतिशत पु्ग्ने छ ।
एस डेभलपमेण्ट बैंकको प्राप्तिपछि बैंकमा संस्थापक पक्षको स्वामित्व ६९ प्रतिशत र सर्वसाधारणको ३१ प्ा्रतिशत रहने भएको छ ।
स्वाप रेसियो १ बराबर शुन्य दशमलव ४१
एस डेभलपमेण्ट बैंकलाई १ बराबर शुन्य दशमलव ४१ शेयर स्वाप रेसियोमा खरिद गरिने निर्णय भएको छ । अर्थात एस डेभलपमेण्ट बैंकको १ सय कित्ता शेयर बराबर एनआईबिएलको ४१ कित्ता शेयर प्रदान गरिने छ ।
हाल इन्भेष्टमेण्ट बैंकको ४७ वटा शाखाहरू छन भने एस डेभलपमेण्ट बैंकको १२ वटा शाखा छन । त्यस्तैे इन्भेष्टमेण्ट बैंकको ८४ वटा ए.टि.एम. छ भने एस डेभलपमेण्ट बैंकको १२ वटा एटिएम छ ।

