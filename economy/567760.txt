सातामा १६ अकंले घट्यो नेप्से, ९ प्रतिशतले गिर्‍यो कारोबार रकम
२६ चैत काठमाडौं । नेप्से सातामा १६.०७ अंकले घटेर १ हजार ६ सय ५१.०४ अंक कायम भएको छ । यो साता काराबेार रकममा पनि गिरावट आएको देखिएको छ ।
गत साताको तुलनामा यस साता कारोबार रकममा ९.०८ प्रतिशतले गिरावट आएको छ । नेपाल स्टक एक्सचेन्जका अनुसार यस साता सेयर बजारमा १ सय ५५ कम्पनीहरुको कारोबार भएको थियो ।
सातामा ६ अर्ब ५४ करोड ५३ लाख ११ हजार रुपैयाँ बराबरका एक करोड १० लाख ६२ हजार ६ सय १० कित्ता सेयरहरु ३७ हजार ६ सय ५४ पटक कारोबार भएको थियो ।
त्यस्तै ‘क’ वर्गका कम्पनीहरुको कारोबार मापन गर्ने सेन्सेटिभ परिसूचक पनि पहिलो दिनको तुलनामा ३.७३ अंकले घटेर ३ सय ५८.४७ अंकमा आईपुगेको छ ।
यस साता कारोबार रकमको आधारमा नेपाल बैंक लिमिटेड अग्रस्थानमा रहेको छ । त्यसैगरी कारोबार भएको सेयर संख्याको आधारमा सिद्धार्थ इक्विटी ओरियन्टेड स्किम अग्रस्थानमा छ । त्यसैगरी कारोबार संख्याको आधारमा भने नेपाल क्रेडिट एण्ड कमर्स बैंक लिमिटेड अग्रस्थानमा रहेको छ ।

