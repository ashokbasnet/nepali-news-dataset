वेष्र्टन डेभलपमेन्ट र नमस्ते वित्तीय संस्था गाभिदै

२७, चैत काठमाडौं । वेष्र्टन डभलपमेन्ट बैंक र नमस्ते वित्तीय संस्था एक आपसमा मर्जरमा जान लागेका छन् । नेपाल स्टक एक्सचेन्जमा जारी सुचना अनुसार यही कारण वेष्र्टन डेभलपमेन्ट र नमस्तेको सेयर कारोबार आइतबारबाट रोक्का गरिएको छ ।
दोस्रो त्रैमाशसम्ममा नमस्तेको चुक्ता पुँजी ४ करोड ६५ लाख रुपैयाँ र वेष्र्टनको ३१ करोड ३८ लाख रुपैयाँ रहेको छ । वेष्र्टनले हालै शतप्रतिशत हकप्रद सेयर पनि दिएको छ । त्यस्तै, बैंकले १० प्रतिशत बोनस सेयर समेत घोषणा गरेको छ । वेष्र्टनको मात्रै चुक्तापुँजी ३४ करोड ५१ लाख रुपैयाँ पुग्ने छ ।
दोस्रो त्रैमाशमा नमस्तेको ७३ लाख नाफा रहेको थियो भने वेष्टर्नको २ करोड ६४ लाख नाफा रहेको थियो । नमस्तेले बैशाख १५ गते हुने बिशेष साधारण सभामा मर्जर प्रस्ताव लैजादैछ ।

