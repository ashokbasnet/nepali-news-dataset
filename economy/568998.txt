जनता बैंकले सिद्धार्थ डेभलपेमन्ट बैंक एक्वीजिसन गर्ने

२८ चैत काठमाडौं । केहि दिनअघि मात्रै त्रिबेणी विकास बैंकसँग मर्ज गरी एकीकृत कारोबार सुरु गरेको जनता बैंकले सिद्धार्थ डेभलपेमन्ट बैंक पनि एक्वीजिसन गर्ने भएको छ ।
यो एक्वीजिसनसँगै चुक्ता पुँजी ८ अर्ब पुग्ने बैंकले जनाएको छ । त्रिबेणी विकास बैंकसँगको मर्जरपछि बैंकको चुक्ता पुँजी ५ अर्ब पुगेको थियो । अब सिद्धार्थ बैंकको एक्वीजिसन र चालु आर्थिक वर्षको नाफाबाट ८ अर्ब पुग्ने अपेक्षा गरको छ ।
एक्वीजिसन् सम्बन्धी सम्झौतापत्रमा गत जनता बैंककातर्फबाट केशवबहादुर रायमाझी र सिद्धार्थ डेभलपमेन्टको तर्फबाट रामबहादुर भण्डारीले हस्ताक्षर गरेका छन् ।
अब सिद्धार्थ बैंक एक्वीजिसनसँगै बैंकका शाखा कार्यालयहरुको झनै वृद्धि भएको छ । बैंकले जनाएअनुसार बैंकका शाखाको संख्या १ सय पुगेको छ भने कर्मचारीको संख्या १ हजारको हाराहारीमा रहने भएको छ ।
गत चैत २५ गते मात्रै जनता बैंकले त्रिबेणी विकास बैंकसँग एकीकृत कारोबार सुरु गरेको थियो ।

