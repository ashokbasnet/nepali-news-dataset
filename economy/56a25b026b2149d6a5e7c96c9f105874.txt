सुनको भाउ चारवर्ष यताकै सस्तो

काठमाडौं, साउन ६ – सुनको भाउ ४ वर्ष यताकै सस्तो भएको छ ।  सुनको भाउ आज एकैदिन १५ सय रुपैयाँ घटेर तोलाको ४८ हजार रुपैंयामा किनबेच भैरहेको नेपाल सुनचाँदी व्यवसायी महासंघले जनाएको छ । यसअघि २०६८ साल साउन २३ गते सुन तोलाको ४७ हजार ५ सयमा किनबेच भएको थियो ।
अन्तर्राष्ट्रिय बजारमा सुनको भाउ घट्नुका साथै सुनको आयातमा लाग्दै आएको भन्सार घटेकाले सुनको भाउमा गिरावट आएको हो । यस्तै चाँदीको भाउमा पनि आज सामान्य गिरावट आएको छ । चाँदी आज तोलामा ५ रुपैयाँ सस्तो भएर  ६ सय ६५ रुपैयाँमा किनबेच भैरहेको छ ।
