सुनको भाउ हप्ताभरिमा ८ सय रुपैयाँ घट्यो

काठमाडौ, फागुन ४ – सुनको भाउ यो हप्ता ८ सय रुपैयाँले घटेको छ । हप्ताको पहिलो दिन आइतबार ५८ हजार ३ सय रुपैयाँ रहेको सुनको भाउ शुक्रबार अन्तिम दिन ५७ हजार ५ सय रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

भाउ घटेपनि अहिले सुनको कारोबारमा कमी आएको छ । बिहेको लगन सकिएकाले अहिले कारोबार कम भएको व्यवसायीहरुले बताएका छन् ।

यस्तै चाँदीको भाउ पनि हप्ताभरिमा २५ रुपैयाँले घटेको छ । चाँदीको भाउ आइतबार तोलामा ११ सय १५ रुपैयाँ थियो । शुक्रबार भने घटेर १ हजार ९० रुपैयाँ कायम भएको छ ।
