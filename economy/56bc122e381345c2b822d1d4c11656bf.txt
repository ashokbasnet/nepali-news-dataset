बिदाका दिन पनि बैंक खुला

काठमाडौं, असोज ५ – घटस्थापनाको अवसरमा बिहीबार सार्वजनिक बिदा भएपनि बैंकहरु खुला छन् । अघिल्ला दिनहरुमा जस्तै बैंकमा सेवाग्राहीको घुईंचो लागेको छ ।
राष्ट्र बैंकले दसैँको बिदाका दिनहरुमा पनि बैंक तथा वित्तीय संस्था खुला गर्न निर्देशन दिएको थियो । राष्ट्र बैंकको निर्देशन अनुसार बैंक बिहीबार घटस्थापनाको दिन पनि खुलेका हुन् । 
७ गते शनिबार, ११ गते फूलपाती, १२ गते महाष्टमी, १५ गते एकादशी र १६ गते द्वादशीका दिन पनि बैंकहरु खुल्नेछन् । १३ गते महानवमी र १४ गते विजयादशीको दिन मात्र बैंक तथा वित्तीय संस्था बन्द हुने राष्ट्र बैंकले जनाएको छ ।
