उदयपूर सिमेन्टले भाउ बढायो

उदयपुर, असोज ६ - उदयपूर सिमेन्ट उद्योगले गैंडाछाप सिमेन्टको फेरि मूल्यवृद्धि गरेको छ । उद्योगको आर्थिक व्यवस्थापन गर्न कठिनाई भएको भन्दै उदयपुर सिमेन्ट उद्योगले मूल्यवृद्धि गरेको जनाएको छ । शुक्रबारदेखि लागू हुने गरी उद्योगको संचालक समितिको बैठकले प्रति बोरा ४० रुपैंयाको दरले मूल्यवृद्धि गर्ने निर्णय गरेको नायब महाप्रबन्धक नवलकिशोर साहले जानकारी दिनुभयो ।

 

नेपाल विद्युत् प्राधिकरणको विद्युत् महशुल वृद्धि, कोईलाको भाउँमा वृद्धि लगायतका कारण सिमेन्टको मूल्यवृद्धि गर्नुपरेको साहले बताउनुभयो । नयाँ मूल्यअनुसार गैंडाछाप सिमेन्टको प्रति बोरा मूल्इ ६ सय ५७ रुपैंया पुगेको छ । यसअघि ५ सय १७ रुपैंया थियो ।
