एभरेष्ट बैंकको हकप्रद धितोपत्र बोर्डबाट स्वीकृत

२१ बैशाख, काठमाडौं । एभरेष्ट बैंकको हकप्रदलाई धितोपत्र बोर्डले स्वीकृती दिएको छ । बैंकको ३ बराबर १ अनुपातमा हकप्रद सेयर जारी गर्ने योजना रहेको छ ।
हाल ४ अर्ब ६० करोड चुक्ता पुँजी रहेको बैंकको हकप्रद जारी पछि चुक्ता पुँजी ६ अर्ब १० करोड रुपैयाँ पुग्ने छ ।
बैंकले ३ अर्ब बराबरको चुक्ता पुँजी भएको लक्ष्मी बैंक मर्ज गर्ने अप्रमाणित खबरहरु पनि आएका छन् । यसो भएमा बैंकको कुल चुक्ता पुँजी ९ अर्ब २५ करोड रुपैयाँ पुग्छ । बैंकको सेयर बिक्री प्रबन्धकमा नेपाल इन्भेष्टमेन्ट क्यापिटल रहेको छ ।
बैंकमा संयुक्त लगानी रहेको पञ्जाब नेशनल बैंकले २०.०५ प्रतिशत संस्थापक सेयर सर्वसाधारणमा परिवर्तन गर्ने तयारी गरेको छ । बैंकले सेयर परिवर्तन गर्न सकेमा हकप्रदमा लगानी गर्नै पर्ने बाध्यता भने रहदैन् ।
बैंकको बुधवारको साधारण सभाले संस्थापक सेयर र सर्वसाधारण सेयर स्वामित्व ५१ र ४९ कायम गर्ने प्रस्ताव पारित गरेको छ ।

