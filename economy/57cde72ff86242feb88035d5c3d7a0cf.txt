खाद्य संस्थानले किसानसँग किन्ने खसी बोकाको भाऊ तोक्यो

नेपालगन्ज, असोज २३ - नजिकिदै गरेको दशैलाई मध्यनजर गर्दै खसी बोका संकलन गर्न थालेको खाद्य सस्थानले खसीबोकाको भाऊ अघिल्लो बर्ष भन्दा बढी निर्धारण गरेको छ ।

दशैंका लागि दुई हजार खसीबोका राजधानी लैजाने योजनामा रहेका नेपाल खाद्य सस्थान अञ्चल कार्यालय भेरीले विगत बर्षभन्दा खसीबोकोको मुल्य बढाएर भाउ निर्धारण गरेको छ ।

 

सस्थानका अञ्चल कार्यालय प्रमुख शंकर सापकोटाका अनुसार,  जिउँदो खसी २५ किलोभन्दा माथिको प्रतिकिलो २ सय ५० रुपैया र २० देखि २५ किलो सम्मको प्रतिकिलो २ सय ४२ रुपैया तोकिएको छ ।

यसैगरी १६ किलोभन्दा माथिको जिउदो बोका प्रतिकिलो २ सय ३७ रुपैया तोकिएको छ । यो मुल्य किसानसँग खाद्यले किन्ने मुल्य हो ।

२० किलोभन्दा कम तौलको खसी र १६ किलो भन्दा कम तौलको बोका खरिद नगर्ने सस्थानले जनाएको छ ।

पोहोर २५ किलो भन्दा बढिको जिउदो खसी प्रतिकिलो २ सय २८, २० देखि २५ किलोसम्मको जिउदो खसी प्रतिकिलो २ सय १७ र बोका प्रतिकिलो २ सय १२ रुपैया निर्धारण गरि खरिद गरिएको थियो ।
