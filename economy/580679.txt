मध्य भोटेकोशी जलविद्युतको दुई अर्ब रुपैयाँको सेयर आउने

२२ बैशाख, काठमाडौं । भोटेकोशी जलविद्युत कम्पनी लिमिटेडले २ अर्ब ९४ करोड (२ करोड ९४ लाख कित्ता) सेयर जारी गर्ने भएको छ ।
कम्पनीले ४९ प्रतिशत सेयर मध्ये पहिलो चरण कर्मचारी संचय कोषका संचयकर्ताहरुले १९.५ प्रतिशत अर्थात् १ अर्ब १७ करोडरकम बराबरको १ करोड १७ सत्र लाख कित्ता सेयर पाउने भएका हुन् । त्यस्तै, संस्थापक सेयरधनी संस्थाका कर्मचारीका लागि ३ दशमलव ५ प्रतिशत अर्थात् २१ लाख कित्ता, ऋणदाता संस्थाका कर्मचारीका लागि १ प्रतिशत अर्थात् ६ लाख कित्ता सेयर जारी गर्ने भएको हो ।
कम्पनीले दोस्रो चरणमा आयोजना प्रभावित सिन्धुपाल्चोक जिल्लाका स्थानिय बासिन्दाका लागि १० प्रतिशत ६० लाख कित्ता र तेस्रो चरणमा सर्वसाधारण तथा कम्पनीका कर्मचारीहरूका लागि १५ प्रतिशत अर्थात् ९० लाख कित्ता सेयर जारी गर्नेछ ।
सेयर जारी गर्न विहीबार कम्पनीले निष्काशन तथा विक्री प्रवन्धक ग्लोबल आइएमई क्यापीटल र सह निष्काशन तथा विक्री प्रवन्धक प्रभु क्यापिटल , सिभिल क्यापिटल, एस क्यापिटल, सि.बि.आई.एल क्यापिटल, सानिमा क्यापिटल र लक्ष्मी क्यापिटल मार्केटले संयुक्त रुपमा निष्काशन तथा बिक्री प्रबन्धकको कार्य गर्ने गरी सम्झौता गरेको छ ।

