मैलुङ जलविद्युतको सेयर धितोपत्र बोर्डबाट पारित, १० करोडको सेयर आउदै

२४  बैशाख, काठमाडौं । मैलुङ खोला जलविद्युत् कम्पनीले स्थानिय बासिन्दाको लागि जारी गरेको ३ लाख ६८ हजार १ सय ४३ कित्ता सेयरको धितोपत्र बोर्डबाट अनुमति पाएको छ ।
कम्पनीको सेयर बिक्री प्रबन्धकको रुपमा सिद्धार्थ क्यापिटल रहेको छ । कम्पनीले दोस्रो चरणमा सर्वसाधारणको लागि ७ लाख ३६ हजार २ सय ८६ कित्ता सेयर जारी गर्ने भएको हो । कम्पनीले हाल बैंकको लागि तिरिरहनु परेको ऋण भुक्तानी गर्न सेयर जारी गर्न लागेको हो । कम्पनीमा बैंकको ६१ करोड ५० लाख रुपैयाँ ऋण रहेको छ ।
कम्पनीको सेयरलाई इक्रा नेपालले ग्रेड फोर रेटिङ दिएको छ ।
सकारात्मक पक्ष 
८९ प्रतिशत पावर लोड फाक्टर सम्भौता गरिएकोमा ६६ प्रतिशत रहेको, पेनाल्टी तिर्नुपर्ने अवस्था रहेपनि हाल १० मेगावाटभन्दा कम लाई माफी दिइएको छ ।
२०१७ जुलाईबाट बैंकको ऋणको सावाँ भुक्तानी सुरु गर्न सक्ने, सावाँ भुक्तानीको दर बढ्न सक्ने र हाल ८.७५ प्रतिशत कर्जाको व्याज दर रहेकोले फाइदा हुने
नकारात्मक पक्ष
अधारभुत पक्ष औसतभन्दा कमजोर रहेको संकेत
एक मात्र आयोजना सञ्चालनमा
तोकिएको समयभन्दा १७ महिना ढिलो आयोजना सञ्चालनमा आएको कारण ८ करोड ९० लाख पेनाल्टि तिर्नु परेको
शुरुवाती वर्षमा संस्थापकहरुबाट ऋण लिएर पेनाल्टी तिरिएको र हाल मासिक ३० प्रतिशतको दरमा भुक्तानी भइरहेको
भुकम्पको कारण २०१६ मा सञ्चालन अवरुद्ध
भुकम्पबाट केही क्षति पुगेको कम्पनीले दाबी गरेकोभन्दा कम रकम प्राप्त । दाबी रकम १४ करोड रहेकोमा भुक्तानी ९ करोड ६० लाख मात्र
चुनौती
बैंकको ६१ करोड ५० लाख रुपैयाँ ऋण, २.८५ प्रतिशतले वृद्धि हुनसक्ने
अन्य जानकारी
५ मेगावाटको मैलुङ हाइड्रो इलेक्ट्रोनिक प्रोजेक्ट
९० करोड ४० लाखमा निर्माण
७० प्रतिशत कर्जा र ३० प्रतिशत सेयर लगानीमा निर्माण
स्वपान मल्टिपल कम्पनीको ४४.७६ प्रतितश, एशिया प्यासिफिक पावर टेकको ३.८३ प्रतिशत र अन्य १ सय ५७ संस्थापकहरुको लगानी
२०१४ जुलाईबाट सञ्चालनमा
भुकम्प पछि केही समय अवरुद्ध भएको उत्पादन अगष्ट २०१६ बाट सुचारु
२०१५ मा ३० लाख रुपैयाँ खुद नाफामा र कर, ह्रासकट्टी अघिको नाफा ८ करोड ९० लाख
१ सय ५७ संस्थापकमा एक जना वा संस्थाको लगानी अधिकत्तम २.३१ प्रतिशतसम्म
सेयर जारीपछि संस्थापक सेयर स्वामित्व हिस्सा ७० प्रतिशतमा सिमित हुने
 

