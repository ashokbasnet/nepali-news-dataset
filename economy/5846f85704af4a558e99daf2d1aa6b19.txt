लोडसेडिङ फेरि बढ्यो (तालिका सहित)

सेन्छेलुङ लिम्बु/ उज्यालो । काठमाडौं, मंसिर १२ – नदीहरुमा पानीको बहाव घटेसँगै नेपाल विद्युत् प्राधिकरणले लोडसेडिङको समय बढाएको छ ।

बुधबारदेखि लागू हुने गरी प्राधिकरणले लोडसेडिङको समय बढाएको हो ।

 

बुधबारदेखि हप्तामा ५६ घण्टा लोडसेडिङ हुने विद्युत् प्राधिकरण प्रणाली सञ्चालन विभागका प्रबन्धक भुवन कुमार क्षेत्रीले जानकारी दिनुभयो । यसअघि हप्तामा ४६ घण्टा लोडसेडिङ हुँदै आएको थियो ।

पानीको वहावसँगै उत्पादन घटेपछि विद्युत् माग धान्न नसक्दा लोडसेडिङको समय बढाउनुपरेको क्षेत्रीले बताउनुभयो । यो वर्षको हिउँदमा दैनिक १९ घण्टासम्म लोडसेडिङ हुने विद्युत् प्राधिकरणको प्रक्षेपण भएपनि प्रधानमन्त्री डा. बाबुराम भट्टराईले लोडसेडिङ दैनिक १२ घण्टा भन्दा बढी नबढाउन सरोकारवाला निकायलाई निर्देशन दिनुभएको छ ।

प्राधिकरणको नयाँ तालिकाअनुसार दैनिक ७ देखि ९ घण्टासम्म लोडसेडिङ हुनेछ ।

हेर्नुहोस् लोडसेडिङको नयाँ तालिकाः
