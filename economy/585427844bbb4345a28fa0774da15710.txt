प्रधानमन्त्रीकै उदासिनताले ग्यास अभावः व्यवसायी

काठमाडौं, पुष २१- बजारमा अरु इन्धनसँगै खाना पकाउने ग्यासको समेत अभाव हुँदा उपभोक्ता थप मारमा परेका छन् । सरकारले आयात गर्न नसकेकै कारण बजारमा अभाव भएको ग्यास विक्रेता महासंघका पूर्व अध्यक्ष ज्ञानेश्वर अर्यालले बताउनुभयो ।

 

आपूर्तिमन्त्री गम्भीर भएपनि प्रधानमन्त्रीकै कारण आपूर्ति सहज हुन नसकेको अर्यालको आरोप छ । भ्याटमा छुट दिने बित्तिकै आपूर्ति सहज हुने उहाँको भनाई छ । अहिले काठमाडौं उपत्यकामा महिनाको २५ हजार मेट्रिकटन ग्यासको माग भएपनि मुश्किलले १२ हजार मेट्रिकटन मात्रै भित्रिरहेको महासंघले जनाएको छ । आपूर्ति सहज गर्न सरकारसित छलफलको तयारी भएको विक्रेताहरुले बताएका छन् ।
