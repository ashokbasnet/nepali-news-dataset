मजदुरको आन्दोलनका कारण पूर्वमा इन्धन हाहाकार

धरान, जेठ  ९ – एकीकृत नेकपा माओवादी निकट मजदुरहरुको विरोधका कारण पूर्वी क्षेत्रमा पेट्रोलियम पदार्थको हाहाकार भएको छ ।
नियुक्ती पत्र, तलबवृद्धि, बिमाको सुबिधा, सञ्चय कोषको व्यबस्था लगायतका माग राख्दै मजदुरहरुले पेट्रोलियम पदार्थको बिक्री बितरणमा रोक लगाएपछि समस्या भएको हो ।
पेट्रोल पम्पबाट पेट्रोलियम पदार्थ बिक्री बितरण नभएपछि सडकमा गाडी कम चल्न थालेका छन् ।
नेपाल पेट्रोलियम व्यबसायी सङ्घसंग भएको सम्झौता कार्यान्वयन नभएको भन्दै माओवादी निकट अखिल नेपाल पेट्रोलियम मजदुर सङ्घले आन्दोलन थालेको हो ।
