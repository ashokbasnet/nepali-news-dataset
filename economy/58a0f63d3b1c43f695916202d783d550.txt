खोटाङमा साँझमा पनि बैङ्किङ सेवा

खोटाङ, साउन ६– खोटाङको सालपा बिकास बैंकले ग्राहकहरुलाई सन्ध्याकालीन सेवा पनि दिने पनि सञ्चालन गर्ने भएको छ । ‘गुड ईभिनिङ बैंकिङ सर्भिस’ नामक सेवा मार्फत बेलुका पाँच वजेपछि पनि सेवा प्रदान गरिने बैङ्कले जनाएको छ ।

 

ग्राहकहरुलाई कार्यालय समयपछि पनि बैङ्किङ कारोवारका लागि वेलुकीको समयमा पनि सेवा दिन लागेको बैङ्कका प्रमुख कार्यकारी अधिकृत इश्वरमान राईले बताउनुभयो । ‘खोटाङको बचत, खोटाङमै लगानी’ भन्ने नारासहित खोटाङबासीको मात्र लगानीमा सञ्चालनमा रहेको बैंकले १० किसिमका वचत खाता, ८ किसिमका मुद्दती खाता सञ्चालन गरेको छ ।

त्यसैगरी ९ किसिमका कर्जा र रेमिट्यान्स सेवा पनि दिएको छ । बैङ्कले अब छिट्टै विहानी समय र शनिवार पनि बैङ्किङ सेवा दिने तयारी गरेको अध्यक्ष टंक राईले जानकारी दिनुभयो ।
