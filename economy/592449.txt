एनबी इन्स्योरेन्सको असार ५ गतेबाट हकप्रद

१८ जेठ, काठमाडौं । एनबी इन्स्योरेन्सको असार ५ गतेबाट १ बराबर १ अनुपातमा हकप्रद सेयर जारी हुने भएको छ ।
१ सय रुपैयाँ अंकित मूल्य रहेको कम्पनीको सेयरमा जेठ ३ गतेसम्म सेयर स्वामित्व भएकाले लगानी गर्न पाउने छन् । साउन ९ गतेसम्म खुल्ने सेयरमा बिक्री प्रबन्धक ग्लोबल आइएमइ क्यापिटलको कार्यालय र एनबी इन्स्योरेन्सका शाखा कार्यालयबाट आवेदन दिन सकिने छ ।
हाल २७ करोड चुक्ता पुँजी रहेको कम्पनीको हकप्रद निष्काशनपछि पुँजी ५४ करोड रुपैयाँ पुग्ने छ । बीमा समितिको निर्देशन अनुसार कम्पनीले चुक्ता पुँजी १ अर्ब पुर्याउनुपर्ने हुन्छ ।
कम्पनीको सेयरलाई इक्रा रेटिङले ग्रेड फोर रेटिङ दिएको छ ।
यसले समग्र वित्तीय अवस्थाको आधारमा कम्पनीको आधारभुत पक्ष औसतभन्दा कमजोर रहेको संकेत गर्छ ।
सकारात्मक पक्ष
५ वर्ष यताकै उच्च प्रिमियम आम्दानी (बीमा ससिमतिको कारवाही अघि कम्पनीको बजार हिस्सा मात्रै २ प्रतिशत)
बैंकिङ क्षेत्रसँग सम्बन्ध रहेका नयाँ संस्थापकहरुले यसबाट व्यवसाय बिस्तारमा लाभ उठाउन सक्ने (बैंकासुरेन्स सन्दर्भमा)
२०१६ सम्म बीमाको प्रत्याभुतीमा कम्पनीलाई २ करोड ८० लाख नाफा
कम्पनीको लगानीमा वृद्धि भएर २४ करोड ८० लाख
व्यवसायमा पुनरोदय गर्दै कम्पनी
२०१६ अन्त्यमा ७० करोड सम्पत्ती भएको कम्पनीको नाफा ३ करोड
नेपाल पुनर बीमा कम्पनीबाट लाभांश पाएसंगै नाफा ३ करोड ८० लाख
नकारात्मक पक्ष
२र३ वर्षयता लाभाँश भुक्तानी क्षमता कमजोर
मध्य अक्टुवर २०१६ सम्म १५ करोड नोक्सानमा
नोक्सान अझै उच्च, कम्पनीको व्यवसाय बराबर
नेटवर्थ घट्नाले सोलभेन्सी दर कमजोर
हाल उठाइने पुँजीले कम्पनीको अवस्था केही हदसम्म सुधार हुने भएपनि, पुँजी आधार बलियो बनाउन थप पुँजी उठाउने वा आन्तरिक स्रोतबाट व्यवस्थापन गर्ने सम्भावना
बजारको नयाँ खेलाडी
अन्य जानकारी
मोटर बीमा र अग्नि बीमा नै प्राथमिकतामा
एनबी समूहको १५ प्रतिशत सेयर स्वामित्व बाँकी
आइएमइ समूहको लगानी ४३ प्रतिशत
लक्ष्मी समूहको ७ प्रतिशत
लोमस फर्मास्युटिकल्सको ५ प्रतिशत
नेपाल बंगलादेश बैंकको १० प्रतिशत सेयर स्वामित्व

