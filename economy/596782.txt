सेञ्चुरी कमर्सियल, इनोभेटिभ र अरनिको डेभलपमेन्टको एकीकृत कारोबार सुरु
२८ जेठ काठमाडौं । सेञ्चुरी कमर्सियल बैंकले इनोभेटिभ डेभलपमेन्ट र अरनिको डेभलपेन्ट बैंकलाई एक्वीजिसन् गरि आइतबारदेखि एकीकृत कारोबार सुरु गरेको छ ।
एकीकृत कारोबारसँगै बैंकको बैंकको चुक्तापूँजी ४ अर्ब ७१ करोड पुगेको छ । नेपाल राष्ट्र बैंकले आउँदो असारसम्ममा सबै बैंकलाई चुक्ता पुँजी ८ अर्ब पुराउँन निर्देशन दिएको छ । यही निर्देशन संगै बैंकहरु मर्ज तथा एक्वीजिसनमा जाने बढेको छ । चुक्त पुँजी ८ अर्ब पुराउनकै लागि सेञ्चुरी बैंकले दुईवटा बिकास बैंकलाई एक्वीजिसन् गरेको हो ।
सेञ्चुरीले दुईवटा बिकास बैंक मर्ज गरेसंगै बैंकको कुल निक्षेप ३८ अर्ब ५० करोड कायम भएको छ भने कुल कर्जा ३५ अर्ब कायम भएको छ । साथै बैंकको साखा संख्यामा पनि बिस्तार भएको छ । आइतबार देखि बैंकको साखा संख्या पनि ५३ वटा पुगेको छ ।
साथै बैंकले अन्य बित्तिय संस्थापनि एक्वीजिसन् गर्ने तयारीमा छ । सगरमाथा फाइनान्स, अल्पाईन डेभलपमेन्ट बैंक तथा सेती फाईनान्ससंग आषाढ महिनाभित्रै एकीकृत कारोबार सुरु गर्ने सेञ्चुरी कमर्सियल बैंकको योजना छ । ४० प्रतिशतका दरले हकप्रद शेयर जारी गर्दैछ ।

