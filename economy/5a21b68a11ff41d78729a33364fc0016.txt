ग्यासको अभाव कायमै

काठमाडौं, फागनु १७ - नेपाल आयल निगमले फेब्रुअरी महिनामा साढे १६ हजार मेट्रिक टन एलपी ग्यास आयात गरेपनि बजारमा अभाव भने कायमै छ । निगमले आयात परिमाण बताए पनि त्यो डिपोसम्म पुग्न नसक्दा अभाव कायमै रहेको हो ।

 

ग्यास बिक्रेता संघका अध्यक्ष बिबिन्द्र प्रधानाँगले बढाइएको परिमाणको अनुपातमा डिपोहरुसम्म अझै ग्यास नआईरहेको दावी गर्नुभयो । उहाँका अनुसार तीन महिना देखि डिपोहरुमा कम संख्यामा मात्रै ग्यास आइरहेको छ । ग्यास उद्योगहरुबाट डिपोसम्म पुग्ने ग्यास नै कम भएपछि अझै उपभोक्ताहरुले ग्यास अभावको मार खेप्नु परिरहेको छ ।

आयल निगमले भने परिमाण बढाएर अहिले मासिक साढे १६ हजार मेट्रिक टनको हाराहारीमा ग्यास आयात गरिरहेको जनाएको छ । सामान्यतः ग्यासको माग मासिक १६ हजार मेट्रिक टनको हाराहारीमा रहेको निगमको भनाई छ ।
