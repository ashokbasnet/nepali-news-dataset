अब आर्थिक क्रान्ति : मन्त्री पाण्डे

लमजुङ, चैत २४ । उद्योगमन्त्री सोमप्रसाद पाण्डेले देशमा अब आर्थिक क्रान्तिको आवश्यकता रहेको बताएका छन् ।लमजुङ सदरमुकाम बेसीसहरमा बुधबारदेखि सुरु भएको प्रथम बेसीसहर महोत्सवको उद्घाटन गर्दै उनले देशलाई औद्योगिकरण गर्दै आर्थिक क्रान्तिको बाटोमा अघि बढ्नुपर्ने बताए ।फेरि राजनीतिक संघर्ष, लडाइँ र क्रान्तिको आवश्यकता नरहेको उनको जिकिर थियो ।महोत्सवमा १ सय ६५ ओटा स्टल रहेका छन् भने महोत्सव वैशाख २ गतेसम्म सन्चालन हुनेछ ।
