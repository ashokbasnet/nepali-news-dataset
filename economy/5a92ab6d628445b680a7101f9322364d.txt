रजनीगन्धा र तुल्सी पक्राउ

इटहरी, फागुन १६ - भारतवाट भन्सार छलेर अवैध रुपमा सुनसरी ल्याउँदै गरेको ठुलो परिमाणको रजनीगन्धा र तुल्सी जिल्ला प्रहरी कार्यालय सुनसरीले वुधवार पक्राउ गरेको छ ।

सिमावर्ती भारतीय वजारवाट लुकाई छिपाई नेपाल भित्र्याइएको ३३ हजार रुपैया वरावरको रजनीगन्धा र तुलसी बुधवार इनरुवा स्थित बसचौकवाट नियन्त्रणमा लिइएको जिल्ला प्रहरी कार्यालय सुनसरीको मुद्दाफाँटका प्रहरी नायव निरीक्षक धर्मेन्द्र ठाकुरले जानकारी दिनुभयो  ।

यस्तै बुधवार नै मधेशा गाबिसवाट स्टेपलाइजर ६ थान, डिसको छातामा लगाइने पाइप सहितका बिद्युतीय सामग्री भन्सार छलेर नेपाल भित्रयाइएको अवस्थामा पक्राउ गरिएको छ । ती सामानसहित बबिया ४ का रामसागर मेहतालाई मोटरसाइकलसहित नियन्त्रणमा लिइएको ठाकुरले बताउनुभयो  ।

पक्राउ परेका सामान आवश्यक कारवाहीका लागि बुधवार नै भन्सार कार्यालयलाइ बुझाइएको छ ।
पछिल्लो २ हप्तामा सुनसरी प्रहरीले तस्करी बिरुद्ध संचालन गरेको बिशेष अभियानमा दुई भारतीय, दुई महिला समेत गरि ६ जना लाई नियन्त्रणमा लिएको छ ।
