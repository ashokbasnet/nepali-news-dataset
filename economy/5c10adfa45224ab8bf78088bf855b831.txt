सरकारले छुट्टाछुट्टै रङका ग्यास सिलिन्डर कार्यान्वयनमा ल्याउने

काठमाडौं, असोज १७ – ग्यास उद्योगीहरुले विरोध गरिरहेपनि सरकारले छुट्टाछुट्टै रङका ग्यास सिलिन्डर कार्यान्वयनमा ल्याउने जनाएको छ । घरायसी  प्रयोजनका लागि रातो र व्यासायीक प्रयोजनाका लागि निलो रङको ग्यास सिलिण्डर ल्याउने सरकारी निर्णयको उद्योगीले विरोध कामयै राखका छन् ।

 

उनीहरुले विरोध जनाएपनि उपभोक्ताले बढी मूल्यमा ग्यास खरिद गर्न नसक्ने भएकाले यो निणर्य जसरी पनि कार्यान्वयनमा ल्याउने ग्यास बिक्रेता महासंघका अध्यक्ष ज्ञानेश्वर अर्यालले बताउनुभयो । उद्योगीले नाफामुखी बनेर विरोध गरिरहे कडा रुपमा प्रस्तुत हुने उहाँले बताउनुभयो ।

दुई थरीका सिलिन्डरलाई कार्यान्वयनमा ल्याउन कार्यविधिका बारेमा छलफल भईरहेको अर्यालले जानकारी दिनुभयो ।
