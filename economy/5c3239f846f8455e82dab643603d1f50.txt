एक महिनामै व्यापार घाटा ४० अर्बले बढ्यो

काठमाडौं, फागुन ९ – नेपालको वैदेशिक व्यापार घाटा एकै महिनामा ४० अर्बले बढेको छ । नेपाल राष्ट्र बैंकले बुधबार सार्वजनिक गरेको चालु आर्थिक बर्षको ६ महिनाको आर्थिक विवरण अनुसार व्यापार घाटा बढेर २ खर्ब ३२ अर्ब पुगेको छ ।

निर्यातको तुलनामा आयातमा भएको उच्च वृद्धिले व्यापार घाटा चुलिएको हो । यो अवधिमा झण्डै ४० अर्बको बस्तु निर्यात भएको छ भने २ खर्ब ७१ अर्बको बस्तु आयात भएको छ । व्यापार घाटा बढे पनि शोधानान्तर वचतमा भने केहि सुधार आएको छ ।

पाँचौ महिनामा १ अर्ब ६० करोडले बचतमा रहेको शोधानान्तर स्थिति छैठौँ महिनामा ६ अर्ब ७ करोडले बचतको अवस्थामा पुगेको छ । पुस मसान्त सम्म विदेशी मुद्राको सञ्चिती ४ सय ५० अर्ब पुगेको छ ।

यो विदेशी विनिमय सञ्चितिले १० महिनाको बस्तु आयात धान्न सक्ने राष्ट्र बंैकले जनाएको छ । यो अवधिमा रेमिट्यान्स वृद्धिदर साढे ९ प्रतिसत पुगेको छ ।

पौष महिनामा २ अर्ब २६ करोड रेमिट्यान्स भित्रिएको छ । राष्ट्र बैंकले मुल्यवृद्धिमा केही सुधार हुदै गएको जनाएको छ । मंसिर महिनामा साढे १० प्रतिसतमा रहेको मुल्य वृद्धि पुसमा ९ दशमलव ८ प्रतिशतमा झरेको छ ।
