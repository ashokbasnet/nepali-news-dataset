अन्नपूर्ण, याक एण्ड यति र मल्ल होटललाई ५०–५० हजार जरिवाना

काठमाडौं, मंसिर २९ – काठमाडौं उपत्यका खानेपानी व्यवस्थापन बोर्डले बिना अनुमति जमिन मुनिको पानी तान्ने तीन वटा तारे होटललाई ५०–५० हजार रुपैँया जरिवान गरेको छ । बोर्डले बिना अनुमति जमिन मुनिको पानी तान्ने होटल अन्नपूर्ण, याक एण्ड यति र मल्ल होटललाई ५०–५० हजार रुपैयाँ जरिवाना गरेको हो । 

 

अनुगमनका क्रममा यी होटलले बिना अनुमति जमिनमा बोरिङ गरेर पानी निकालेको भेटिएकोले जरिवाना गरिएको अनुगमन समितिका सदस्य शम्भु कडरियाले जानकारी दिनुभयो । खानेपानी व्यवस्थापन बोर्डले तीन दिन भित्र अनुमति पत्र लिन पनि अन्नपूर्ण, याक यण्ड यति र मल्ल होटलललाई निर्देशन दिएको छ । 

 

अन्नपूर्ण होटलले दुई, याक एण्ड यतिमा तीन र मल्ल होटलमा चार वटा बोरिङ प्लान्ट अनुमति बिना सञ्चालन गरेको पाइएको छ ।
