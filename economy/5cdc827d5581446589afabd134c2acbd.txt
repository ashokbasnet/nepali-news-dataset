शेयर बजारमा दैनिक नयाँ रेकर्ड, नेप्से पुग्यो १६ सय ३२

काठमाडौं, असार २ । साताको अन्तिम दिन विहीबार पनि शेयर बजारमा दोहोरो अंकको सुधार आयो ।यसदिन पनि नेप्से दोहोरो अंकले बढेर उचाइको नयाँ रेकर्ड रहनेक्रम जारी रह्यो । उतार–चढावबीच नेप्से १२ अंकले उकालो लागेर १६ सय ३२ मा पुग्यो ।कारोबार पनि दुई अर्ब नाघ्यो । बीमा, विकास बैंक, उत्पादनमूलक, जलविद्युत् र वित्त समूह उकालो लागे । बीमा समूहमा यसदिन पनि ३ सय ३० अंकको उच्चबृद्धि आयो ।विकास बैंक र उत्पादनमूलक समूह पनि दोहोरो अंकले उक्लियो । होटल र वाणिज्य बैंक समूह भने ऋणात्मक रहे ।यसदिन नेपाल स्टक एक्सचेन्जमा १ सय ४० कम्पनीको ५६ लाख ८४ हजार कित्ता शेयर २ अर्ब ६ करोड बराबरमा किनबेच भएको एक्सचेन्जले जनाएको छ ।
