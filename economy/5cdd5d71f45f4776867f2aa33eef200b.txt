पेट्रोलियम पदार्थको तत्काल अभाव नहुने आयल निगमको दाबी

काठमाडौं, फागुन २० - नेपाल आयल निगमले तत्काल पेट्रोलियम पदार्थको अभाव नहुने दाबी गरेको छ ।

भारतको  रक्सौलमा रहेको डिपोबाट आवश्यकता अनुसार पेट्रोल आयात गर्न नसक्दा केही समस्या देखिएपनि अभावै भने नहुने निगमका प्रवक्ता शिवप्रसाद पुडासैनीले बताउनुभयो ।

उहाँका अनुसार भारतीय आयल कर्पोरेशन आईओसीलाई बक्यौता रकम पनि बुझाउने तयारी भईरहेको छ । बाँकी बक्यौता रकम केही बुझाई सकेको र केही रकम संकलन गरेर बुझाउने तयारी भइरहेको उहाँले बताउनुभयो ।

थप रकम संकलन गरेर बुझाउने तयारी भईरहेकाले पेट्रोलको आपूर्ति सहज हुने र अभाव नहुने प्रवक्ता पुडासैनीको भनाई छ ।
