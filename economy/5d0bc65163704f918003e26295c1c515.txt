काठमाडौमा आजदेखि फुड फेष्टिवल

काठमाडौ, मंसिर २८ – काठमाडौ महानगरपालिकाले आफ्नो स्थापना दिवसको अवसरमा बिहीबार ‘फुड फेष्टिवल’ गर्दैछ । 

राष्ट्रिय सभा गृह प्रर्दशनी मार्गमा बिहीबार बेलुकीदेखि सुरु हुने फेष्टिवलमा स्थानीय खानाका परिकार, परम्परागत पोशाक र सांस्कृतिक कार्यक्रमको तयारी भएको महानगरपालिकाका कार्यकारी अधिकृत केदारबहादुर अधिकारीले बताउनुभयो ।

 

महानगर क्षेत्रमा बसोबास गर्ने सबै जातजातिका रहनसहन र मौलिकताको प्रवद्र्धन र प्रचार प्रसार गर्ने उद्देश्यले सुरु गरिन लागेको फुड फेष्टिबल शनिबारसम्म चल्नेछ । महानगरपालिकाले शुक्रबार १८ औँ स्थापना दिवस मनाउँदै छ ।

बिशेष कार्यक्रम गरी काठमाडौ शहरलाई व्यवस्थित र सफा राख्नेबारे एक वर्षभरीको कार्यक्रम ल्याउने अधिकारीको भनाई छ । कार्यकारी अधिकृत अधिकारीले ‘सफा काठमाडौ, हाम्रो काठमाडौ’ भन्ने नाराका साथ वर्षभरी सरसफाइको अभियान चलाइने बताउनुभयो ।
