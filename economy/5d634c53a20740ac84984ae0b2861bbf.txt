​बजेटः अपांग मैत्री पूर्वाधार निर्माणलाई अनिवार्य गरिने

काठमाडौ जेठ १५ – सरकारले आगामी आर्थिक वर्षमा अपांगता भएका व्यक्तिहरुको लागि पुनर्स्थापनाका कार्यक्रमहरु सञ्चालन गर्ने भएको छ । 
अपांगता भएको व्यक्तिको मनोबल र मर्यादा बढाउन विशेष कार्यक्रम सञ्चालन गरिने अर्थमन्त्री विष्णु पौडेलले बताउनुभयो । 
सरकारी कार्यालय, शिक्षण संस्था, स्वास्थ्य संस्था लगायतका सार्वजनिक स्थलहरुमा अपांग मैत्री पूर्वाधार निर्माणलाई अनिवार्य गरिने उहाँले बजेट वक्तव्यमा उल्लेख गर्नुभयो ।
साथै जेष्ठ नागरिकहरुको जीवनलाई सहज सिर्जनशील बनाउन विमा सेवा र वृद्धाश्रम स्थापनाको कामलाई विस्तार गरिने योजना रहेको छ । त्यस्तै वेवारिसे, जोखिमपूर्ण र अव्यवस्थीत रुपमा जीवन विताइरहेका बालबालिकाको उद्धार, व्यवस्थापन र पुनर्स्र्थापनाको व्यवस्था  मिलाइने पनि अर्थमन्त्री पौडेलले बताउनुभयो ।
