वर्ल्ड लिंक कम्युनिकेशनमा राजश्वको छापा

काठमाडौं, पुस ४ – राजस्व अनुसन्धान विभागले इन्टरनेट प्रदायक कम्पनी वल्र्ड लिंक कम्युनिकेशन प्रालिका ११ वटा कार्यालयमा छापा मारेको छ । राजश्व छली गरेको उजुरीका आधारमा वल्र्र्ड लिंकको मुख्यालयसँगै विराटनगर, लहान, जनकपुर, हेटौंडा, वीरगंज, भैरहवा, पोखरा, नेपालगंज, धनगढीमा छापा मारिएको विभागले जनाएको छ ।

 

विभागले रजिष्टर लगायत ग्राहक सेवाको वील, भौचर, भरपाई, कम्प्युटर, ल्यापटप, सर्भरमा भएको डाटा कब्जामा लिएको छ । ब्याण्डविथ अवैध वितरण गरेको, स्वीकृति नलिई शाखा खोलेर अवैध कारोवार गरेको, कर छलि गरेको र अबैध रकम आर्जन गरी हुण्डीमार्फत बाहिर पठाइएको लगायतका अभियोगमा अनुसन्धान भइरहेको विभागको भनाई छ ।

विभागले कर छलि गरेको अभियोगमो हिजो लोयल कम्प्युटर्स न्यूरोड र नारायणी इन्फोसिस प्रा.लि. खिचापोखरीमा छापामारि कागजात र कम्प्युटर कब्जामा लिएको थियो ।
