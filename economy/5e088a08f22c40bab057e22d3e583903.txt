माघ १ गते देखि विद्युत महशुल बढ्ने

काठमाडौं, पुष ६ – माघ १ गतेदेखि विद्युत्त महशुल बढ्ने भएको छ । विद्युत्त महशुल निर्धारण आयोगका पदाधिकारीसँग बुधबार बिहान भएको छलफलमा प्रधानमन्त्री डा. बाबुराम भट्टराईले महशुल बढाउन सैद्धान्तिक सहमति जनाउनुभएको हो । 

 

सिंहदरबारमा भएको छलफलमा प्रधानमन्त्रीले नेपाल विद्युत प्राधिकरणको सुधार गर्न पनि निर्देशन दिनुभएको छ । छलफलपछि आयोगका अध्यक्ष गणेशप्रसाद सुब्बाले माघ १ गत देखि लागु हुने गरी महशुल बढाउने तयारी भैरहेको जानकारी दिनुभयो । प्राधिकरणको संरचना सुधार हुने सुब्बाले बताउनुभयो । 

 

२० प्रतिशसम्म महशुल बढाउँदा वार्षिक घाटा ७ अर्बमा झर्ने प्राधिकरणको दावी छ । अहिले प्राधिकरणको संचित घाटा साढे २७ अर्ब रुपैंया छ ।
