आयोजनाको काममा भएको ढिलाईको कारण सार्वजनिक

(दीपशंकर चौलागाई/उज्यालो) दोलखा ३१ भदौ । माथिल्लो तामाकोशी जल विद्युत आयोजनाले
हाईड्रो मेकानिकल र इलेक्ट्रो मेकानिकल इक्विप्मेन्टको टेण्डर प्रक्रिया र विष्फोटक पदार्थ समयमा उपलब्ध हुन नसकेका कारण काममा ढिलाई भएको जनाएको छ ।

 

हाईड्रोमेकानिकल र इलेक्ट्रोमेकानिक इक्वीमेन्टको काम गत असार देखी नै सुरु हुनुपर्नेमा ३ महिना ढिलाई भईसकेको भन्दै आयोजना प्रमुख मृगेन्द्र श्रेष्ठले भन्नुभयो  "विष्फोटक पदार्थ लगायतका उपकरणहरु आयात गर्न भन्सारले निवेदन दिएको नौ महिना सम्म स्वीकृती नदिनुले काम ढिलाई भएको हो ।"
"दशै तिहारको वीचमा हाईड्रोमेकनिकल र इलोक्ट्रामेकानिक इक्नीमेन्टेण्डरको काम पुरा भई काम सुरु हुने छ" श्रेष्ठले भन्नुभयो  'टेण्डर प्रक्रियामा केहिमहिना ढिलाई भए पनि आयोजनाको काम भने निर्धारित समय भित्र हुनेछ ।
हाइड्रोमेकानिकल इक्विप्मेक्टको लागि २०६७/०९/०९ मा बोलपत्र अब्हान भएर आयोजनाले कम्पनी छनौट गरेपनि हाल सम्म कम्पनीले काम सुरु गरेका छैन । त्यसैगरी ३०६७/०९/०९ मा बोलपत्र आब्हान गरेकोमा २ पटक म्याद थप भई इलेक्ट्रोमेकानिकलको बोलपत्र अन्तिम पटक २०६८/०२/२५ गते आब्हान गरेको थियो ।
दोलखाको सदरमुकाम चरिकोटमा पत्रकार सम्मेलन गरी माथिल्लो तामाकोशी जलविद्युत आयोजनाले आफ्नो बर्तमान अवस्थाको बारेमा जानकारी गराउदै ३५ अरब २९ करोड रुपैयाँको लागतमा निर्माण हुने भनिए पनि अहिले सम्मको काम स्थितिले आयोजना ३३ करोड ४५ लाखमा नै पुरा गर्न सकिने आयोजनाका वित्त प्रवन्धक जितेन्द्र धितालले जानकारी दिनुभयो । धितालका अनुसार २०६८ साल असार मसान्त सम्ममा आयोजनाले ४ अरब ४० करोड खर्च भएको छ ।
सुरुङ्गको लागि १९ करोड ८३ लाख भौतिक संरचना र रोडको लागि १ अरब ३१ करोड, प्रशारण लाईन निर्माणको लागि  ६ करोड १७ लाख, इन्जिनियरिङ्ग निर्माण सुपरिवेक्षकको लागि ७८ करोड, १ लाख, मुख्य सिभिल निर्माणको लागि १ अर्ब ६२ करोड, जग्गा प्राप्ति तथा वातावरणिय खचको लागि ८ करोड ५९ लाख, आयोजना व्यवस्थापनको लागि १७ करोड ९ लाख खर्च भएको धितालले जानकारी दिनुभयो । "अहिले सम्मकै खर्चको रेसियोलाई हेर्दा ३३ अरब ४५ करोडमा नै आयोजना सम्पन्न हुने छ"  धितालले दावि गर्नुभयो ।
नेपाल विद्युत प्राधिकरणको ४१ प्रतिशत, नेपाल टेलिकमको ६ प्रतिशत, नागरिक लगानी कोषको २ प्रतिशत र राष्ट्रिय बीमा संस्थानको २ प्रतिशत, र्सवसाधारणको १५ प्रतिशत, दोलखा जिल्ला बासीको १० प्रतिशत, कर्मचारी संचयकोषमा रकम जम्मा गर्नेहरु, कम्पनी र विद्युत प्राधिकरणका कर्मचारी, कोषका कर्मचारी लगायत कोषमा कर्जा प्रवाह गर्ने संस्थाका कमृचारीहरुको २४ प्रतिशत गरि १ सय प्रतिशत माथिल्लो तामाकोशी जलविद्युत आयोजनाको समित्व पुजीको शेयर बाँडफाँड गरिने छ ।
तामाकोशी नदिमा निर्माण हुने यस आयोजनाबाट बाषिर्क रुपमा २ अर्ब २८ करोड युनिट ऊर्जा उत्पादन हुनेछ ।
