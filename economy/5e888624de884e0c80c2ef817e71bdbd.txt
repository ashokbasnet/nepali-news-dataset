भाषणमात्र नगरी उत्पादनमुखी बनौं : मन्त्री मानवी

पाँचथर, वैशाख १३ । पशुपक्षी विकासमन्त्री शान्ता मानवीले अब प्रचारमुखीभन्दा उत्पादनमुखी बन्नुपर्ने बेला आएको बताएकी छन् ।पाँचथरको फिदिममा सोमबार पशुसेवा कार्यालयको भवन शिलान्यास गर्दै उनले हरेक नेपाली व्यवसायिक बन्नुपर्ने बताए ।राजनीतिक कार्यकर्ताहरुले सस्तो लोकप्रियताका लागि भाषणमात्र नगरी उत्पादनमुखी बन्नुपर्ने उनको भनाइ थियो ।मन्त्री मानवीले मुलकलाई अब एक वर्षभित्र अन्डामा, दुई वर्षभित्र मासुमा र तीन वर्षभित्र दूधमा आत्मनिर्भर बनाउने लक्ष्य लिएर काम भइरहेको दाबी पनि गरिन् ।
