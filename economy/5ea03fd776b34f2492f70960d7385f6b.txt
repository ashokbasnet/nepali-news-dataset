नियन्त्रित अर्थ व्यवस्थाका पक्षमा छैनौँ: अर्थमन्त्री

काठमाडौं, असोज ३ – अर्थमन्त्री वर्षमान पुनले सरकार नियन्त्रित अर्थ व्यवस्थाका पक्षमा नरहेको स्पष्ट पार्नुभएको छ । उपभोग्य बस्तुको मूल्य तोकेर सरकारले नियन्त्रित अर्थ व्यवस्था लागू गर्न खोजेको आरोप लगाएपछि अर्थमन्त्रीले पुनले त्यसको खण्डन गर्दै सरकारले नियन्त्रित अर्थ व्यवस्था लागू गर्न नखोजेको बताउनुभएको हो ।  

 

बुधबार काठमाडौंमा भएको कार्यक्रममा अर्थमन्त्री पुनले चाडवाड नजिकिदै जाँदा बजारमा उपभोग्य बस्तुको अस्वाभाविक मूल्यवृद्धि भएकाले त्यसलाइ रोक्न मूल्य मात्रै तोकेको बताउनुभयो । बजार अनुगमन र अधिकतम खुद्रा मूल्य तोक्ने कामलाई सरकार नियन्त्रित अर्थव्यवस्था लागू गर्न खोजेको भनेर व्यख्या गर्न नहुने बताउनु भयो ।

अर्थमन्त्री पुनले काठमाडौंमा छिट्टै साझा यातायात सुरु गर्ने र कर्णालीमा यातायात व्यवस्था कार्यालय खोल्ने तयारी भइरहेको बताउनुभयो ।
