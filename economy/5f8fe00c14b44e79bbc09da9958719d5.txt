यो हप्ता सुन तोलामा २ सय रुपैयाँ घट्यो

काठमाडौ, चैत १६ – सुनको भाउ यो हप्ता दुई सय रुपैयाँ घटेको छ । आइतबार र सोमबार ५६ हजार ९ सय रुपैयाँ रहेको सुनको भाउ शुक्रबार ५६ हजार ७ सय रुपैयाँमा झरेको छ ।

अन्तर्राष्ट्रिय बजारमा सुनको भाउमा उतारचढाव आएकाले यो हप्ता नेपाली बजार पनि प्रभावित भएको सुनचाँदी व्यवसायी महासंघले जनाएको छ । यस्तै चाँदीको भाउ हप्ताको पहिलो र अन्तिम दिन एउटै भाउमा कारोबार भएको छ ।

आइतबारदेखि बुधबारसम्म १ हजार ४० रुपैयाँ रहेको चाँदीको भाउ बिहीबार तोलामा पाँच रुपैयाँले बढेको थियो । शुक्रबार फेरी तोलामा पाँच रुपैयाँ घटेर १ हजार ४० रुपैयाँमा नै झरेको छ ।
