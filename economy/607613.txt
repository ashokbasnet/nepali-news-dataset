पोखरा फाइनान्सको एफपीओलाई ग्रेड ४ रेटिङ, आधारभुत पक्ष औसतभन्दा कमजोर

२२ असार, काठमाडौं । पोखरा फाइनान्सले जारी गर्न लागेको नयाँ सेयर (एफपीओ)ले इक्रा नेपालबाट ग्रेड ४ रेटिङ पाएको छ । कम्पनीको समग्र वित्तीय अवस्था, भविष्यको सम्भावनालगायतको आधारमा दिइने यो रेटिङले आधारभुत पक्ष औसतभन्दा कमजोर रहेको संकेत गर्छ ।
कम्पनीले प्रतिकित्ता प्रिमियम मूल्य १ सय २० रुपैयाँ सहित कुल २ सय २० रुपैयाँको दरमा एफपीओ जारी गर्न लागेको हो । कम्पनीले राष्ट्र बैंकले तोकेको पुँजी पुर्याउन र संस्थापक सेयर स्वामित्व कम गराउने उदेश्यले एफपीओ जारी गर्न लागेको हो ।
कम्पनीले असार १५ मा धितोपत्र बोर्डबाट सेयर निष्कासन अनुमती पाइसकेको छ । कम्पनीले यसपछि १५ प्रतिशत हकप्रद समेत दिने योजना बनाएको इक्रा नेपालले उल्लेख गरेको छ ।
सकारात्मक पक्ष
लामो ट्रयाक रेकर्ड (१९९७ बाट सञ्चालनमा)
कर्जा लगानीमा १६ प्रतिशत र निक्षेपमा संकलनमा १९ प्रतिशतको दरमा पाँच वर्ष यता वृद्धि कायम राख्न सक्नु
स्वस्थकर सम्पत्तीको गुणस्तर सुचक (समग्र क्षेत्रको खराब कर्जाको दर १५.२७ प्रतिशत रहेकोमा कम्पनीको २.१५ प्रतिशत)
समयमै भुक्तानीमा समस्या देखिएका कर्जा दर २० प्रतिशत रहेकोमा घटेर १० प्रतिशतमा सिमित
कम लागतको निक्षेपको हिस्सा ५५ प्रतिशत (समग्र क्षेत्रको यो दर ५३ प्रतिशत) हुनतः बचतमा व्याज दर बढाइएकोले पनि यस्तो देखिएको हो, पुँजी लागत भने केही बढेको छ
जोखिम भारित सम्पत्तीको तुलनामा पुँजी २१.२५ प्रतिशत
खुद व्याज मार्जिन सन्तोषजनक (औषत कुल सम्पत्तीको तुलनामा ४.०८ प्रतिशत)
नकारात्मक पक्ष
ठुला ग्राहकमा केन्द्रित (रकमको आधारमा १६ प्रतिशत ऋणी ठुला र १४ प्रतिशत निक्षेपकर्ता )
भौगोलिक केन्द्रीकरण र अन्य खेलाडीको प्रतिस्पर्धा चुनौती (कम्पनीको ८० प्रतिशत लगानी कास्किमा)
व्यक्तिगत कर्जा लगानीको हिस्सा ३९ प्रतिशत
आम्दानीमा विविधिकरणको कमी (शुल्कमा आधारित आम्दाी १ प्रतिशत बढि)
समग्र नाफादर औसत (पाँच वर्षयता औसत नेटवर्थमा प्रतिफल १२ प्रतिशत, समग्र क्षेत्रको भने १४ प्रतिशत)
अन्य जानकारी
७ शाखा मार्फत् तीन जिल्लामा उपस्थिती
वित्त कम्पनीहरुको कुल बजार हिस्सामा निक्षेप ५.५२ प्रतिशत र कर्जा ५.४५ प्रतिशत
सबैभन्दा धेरै सेयर हुने व्यक्तिगत लगानीकर्ताको अधिकत्तम ६ प्रतिशतसम्म स्वामित्व

