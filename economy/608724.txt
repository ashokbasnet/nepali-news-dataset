वित्तीय जागरण तथा आधारभूत बैंकिङ्ग सचेतना कार्यक्रम
२५ असार, काठमाडौं । हिमालयन बैंक लिमिटेडले मीट एउण्ड ग्रीट श्रृंखला अन्तर्गत वुमन फेडेरेसन अफ वल्र्ड पिस नेपालमा आवद्ध तथा तथा समाजका अन्य क्षेत्रमा सकृय महिलाहरुका लागि काठमाडौंमा वित्तीय जागरण तथा आधारभूत बैंकिङ सचेतना कार्यक्रम गरेको छ ।
कार्यक्रममा विभिन्न क्षेत्रका करीव ९० जना महिलाहरुको सहभागिता थियो । समारोहमा बैंकका प्रमुख कार्यकारी अधिकृत अशोक शमसेर जबराले बैंकिङ्ग क्षेत्रलाई प्रयोग गरेर समृद्धी हासिल गर्नेतर्फ महिलाहरु अगाडि बढ्नुपर्ने बताए ।
उनले महिला वित्तीय साक्षरता अभियानलाई राष्ट्रिय अभियानकै रुपमा अगाडि बढाइनुपर्ने खाँचो औंल्याउँदै नेपालको आर्थिक समृद्धिका लागि बैंक तथा वित्तीय संस्थामा महिलाको पहुँच बढाउनु पर्ने बताए ।
समारोहमा वुमन फेडेरेसन अफ वल्र्ड पिस नेपालका अध्यक्ष ब्लेसी ढकालले बैंकले महिलाहरुका लागि वित्तीय साक्षरता कार्यक्रम आयोजना गरेकोमा खुशी व्यक्त गर्दै यसले महिलाहरुमा बैंकिङ् चेतनाको अभिबृद्धि हुने बताए ।
कार्यक्रममा बैंकका वरिष्ठ अधिकृतहरुले वित्तीय साक्षरता तथा आधारभूत बैंकिङ्ग अन्तर्गत बैंकमा खाता खोली बचत गर्ने तथा अन्य बैंकिङ्ग सेवा सुविधाहरु उपभोगको प्रकृयाको सम्बन्धमा अन्तरक्रियात्मक कार्यक्रम सञ्चालन गर्नुका साथै हिमालयन बैंकका सेवा सुविधाहरुको वारेमा जानकारी दिए ।
बैंकका वरिष्ठ महाप्रबन्धक इजाज कादिर गिलले सहभागीहरुसँग अन्तरक्रिया गर्नुका साथै उत्प्रेरक मन्तव्य दिए ।

