आरएसडीसी लघुवित्तको १ बराबर २ हकप्रद जारी गर्ने, कस्तो छ कम्पनी ?

२६ असार, काठमाडौं । आरएसडीसी लघुवित्त बिकास बैंकले १ बराबर २ अनुपातमा हकप्रद सेयर जारी गर्ने भएको छ । राष्ट्र बैंकले २०७५ असारसम्ममा थोक कारोबार गर्ने लघुवित्त कम्पनीको चुक्ता पुँजी ६० करोड पुर्याउनु पर्ने व्यवस्था गरेको थियो ।
कम्पनीले हकप्रद जारी गरेपछि ३४ करोड ५० लाख रुपैयाँ चुक्ता पुँजी पुग्ने भएको छ । कम्पनीले यसपछि पनि थप पुँजी वृद्धि गर्नुपर्ने छ । यसको लागि कम्पनीले एफपीओ जारी गर्ने (फ्रेस इक्विटी जुटाउने इक्रा नेपालको उल्लेख) सम्भावना छ ।
कम्पनीले धितोपत्र बोर्डमा हकप्रद दर्ता गरिसकेको छ । तर, इक्रा नेपालले पनि प्रतिवेदनमा कम्पनीले २ बराबर १ अनुपातमा हकप्रद जारी गर्ने भएको उल्लेख गरेको छ । इक्रा नेपालले कम्पनीलाई  ग्रेड फोर रेटिङ प्रदान गरेको छ । यसले कम्पनीको समग्र आधारभुत पक्ष औसतभन्दा कमजोर रहेको संकेत गर्छ ।
राष्ट्र बैंकको नयाँ नीति आउनु अघि भएको इक्रा रेटिङले वाणिज्य बैंकहरुले प्रत्यक्ष रुपमा २ प्रतिशत कर्जा विपन्न वर्गमा गर्नुपर्ने प्रावधानले कम्पनीको ४० प्रतिशत पुँजी स्रोत गुम्ने उल्लेख गरेको छ । तर, अब भने यो डर हटेको छ ।
सकारात्मक पक्ष
तीन वर्षमा कर्जा लगानीमा ६४ प्रतिशत वृद्धि (ऋणी सहकारीको संख्या ६२ बाट १ सय ५४ पुगेको)
पुँजी पर्याप्तता अनुपात १६.४० प्रतिशत (नियमअनुसार ८ प्रतिशत भए पुग्ने)
विगत १२ देखि १८ महिनाको अवधिमा नाफा दरमा सुधार
खुद व्याज आम्दानी ४ देखि ४.५ प्रतिशत
बाँकी सावाँ व्याज भुक्तानीको अवस्था मध्यम (१.५६ प्रतिशत)
नकारात्मक पक्ष
आगामी १२ महिनाभित्रमा पुँजी वृद्धि गर्नुपर्ने कारण कम्पनीको सेयर प्रतिफल घट्न सक्ने
सिमान्तकृत वर्गमा लगानी गर्ने भएकोले हरेक लघुवित्त कम्पनीलाई जस्तै कर्जा असुलीको सदाबहार डर
अन्य पक्ष
रिलायन्स सेल्फ डेभलपमेन्ट सेन्टर (गैर सरकारी संस्था) को २५ प्रतिशत सेयर लगानी
बैंक अफ काठमाण्डुको १२ प्रतिशत सेयर लगानी
संस्थापक सेयर स्वामित्व ६० र सर्वसाधारणको स्वामित्व ४० प्रतिशत

