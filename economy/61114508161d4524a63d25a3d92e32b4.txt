नेपालमा चिनियाँ हाइब्रिड धानको परीक्षण, अन्य धानको तुलनामा चार गुणा बढी फल्यो

चीन–नेपाल प्राविधिक सहयोग परियोजनामार्फत सन् २०१६ देखि तीन वर्षसम्म परीक्षण उत्पादन गर्ने गरी भक्तपुरमा चिनियाँ हाईब्रिड धान लगाइएको थियो । जसको दुबै देशका अधिकारीहरुले अवलोकन पनि गरेका छन् ।

यो धान अन्य धानभन्दा चार गुणा बढी उत्पादन भएको छ । मध्यपुर थिमीको राधे–राधे पछाडि करिब १२ रोपनी जग्गामा परीक्षणका लागि लगाइएको एलपीएम बिआर १६२८ र एलपीएम बिआर १६३२ जातको धानको उत्पादन अन्य धानको तुलनामा चार गुणाले बढी भएको अध्ययनका क्रममा देखिएको छ ।

नेपाल कृषि अनुसन्धान परिषद्, चिनियाँ टोली, चाईना नेपाल प्राविधिक सहयोग परियोजना, कृषि वनस्पति महाशाखा, धान लगाउने कृषकको टोलीले धानको अवलोकन गरेको हो ।
