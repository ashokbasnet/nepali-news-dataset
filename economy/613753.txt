समस्याग्रस्तबाट फुकुवा भएको जनरल फाइनान्सको सेयर कारोबार खुल्यो

१५ साउन, काठमाडौं । समस्याग्रस्तबाट फुकुवा भएको जनरल फाइनान्सको सेयर कारोबार खुलेको छ ।
आइतबारबाट कम्पनीको सेयर नियमित कारोबार गर्न सकिने गरेर खुलेको हो । कम्पनी गत मसिंरमा समस्याग्रस्त सुचीबाट फुकुवा भएको थियो ।
कम्पनीमा हाल राजेन्द्र कुमार शर्मा, सोनाम तप्के गुरुङ, रोविन्द प्रसाद श्रेष्ठ, बेरीबेला मानन्धर, विपिन तिमिला मुख्य लगानीकर्ताको रुपमा रहेका छन् ।
कम्पनीले १ बराबर १.२५ प्रतिशत हकप्रद जारी गर्ने समेत योजनामा रहेको छ । समस्या ग्रस्तबाट हालै मुक्त भएको कारण कम्पनीको रेटिङ भने निकै कमजोर रहेको छ ।
कम्पनीले ग्रेड ५ रेटिङ पाएको छ । कम्पनीको खराब कर्जा ९३.५ प्रतिशत, १७ करोड सञ्चित नोक्सान लगायत रहेको छ ।

