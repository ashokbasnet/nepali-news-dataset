सिद्धार्थ बैंकको शाखा चन्द्रपुर र धनकुटामा
१७ साउन, काठमाडौं । सिद्धार्थ बैंकले रौतहटको चन्द्रपुर र धनकुटाको धनकुटा बजारमा आफ्नो शाखा कार्यालयहरु सञ्चालनमा ल्याएको छ । बैंकले सो शाखा कार्यालयहरु मार्फत् सम्पुर्ण बैंकिङ सेवा उपलब्ध हुने जानकारी गराएको छ ।
बैंकले हाल देशभर रहेका ७२ शाखा, २ एक्स्टेन्सन् काउन्टर, ९८ एटीएम, ७० शाखारहित बैंकिङ्ग सेवा र ४५० भन्दा बढी पीओएस मेसिन मार्फत् उच्चस्तरिय बैैकिङ्ग सेवा प्रदान गर्दै आएको छ ।
आर्थिक वर्ष २०७३/०७४ को श्रावण मसान्तसम्म बैंकले १ अर्ब ४१ करोड खुद मुनाफा आर्जन गर्न गरेको छ । सोहि अवधीमा बैंकको कुल निक्षेप ७७ अर्ब ३१ करोड र कर्जा लगानी ६६ अर्ब ६ करोड रहेको छ ।

