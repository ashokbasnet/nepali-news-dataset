कामना र सेवा बैंकको एकीकृत कारोबार सुरु

२० साउन, पोखरा । पोखराको सिर्जनाचोकमा केन्द्रीय रहेको कामना विकास बैंक र बुटवलमा केन्द्रीय कार्यालय रहेको सेवा विकास बैंक एकआपसमा मर्ज भएका छन् । आजदेखि उनीहरुले एकीकृत कारोबार शुभारम्भ भएको छ ।
कामना सेवा विकास बैंकको नामबाट कारोवार शुभारम्भ भयो । यसको उद्घाटन नेपाल राष्ट्र बैंकका डेपुटी गर्भनर चिन्तामणी सिवाकोटीले गरे । नयाँ बन्ने विकास बैंकको केन्द्रिय कार्यालय साविक कामना विकास बैंकको केन्द्रीय कार्यालय पोखराको सिर्जनाचोकमा रहनेछ ।
पोखरामा सम्पन्न एकिकृत कारोबार शुभारम्भ समारोहको अध्यक्षता बैंकका संचालक समिति अध्यक्ष सुदिप आचार्यले गरेका थिए । कार्यक्रममा संस्थाको गतिविधीका सम्वन्धमा प्रमुख कार्यकारी अधिकृत महेशप्रसाद काफ्लेले प्रकाश पारे ।
एकीकृत कारोबार पछि बैंकको चुक्ता पूँजी रु. २ अर्व ६ करोड पुगेको छ यसैगरि निक्षेप रु. १२ अर्व ६० करोड, कर्जा रु. ११ अर्व ५१ करोड, शाखा संजाल ४० एटिएम संख्या १६ र ग्राहक संख्या १ लाख ७१ हजार, कर्मचारी संख्या ३३१ जना रहेको जानकारी गराइएको थियो ।
आगामी २ वर्षभित्र नेपाल राज्य भर शाखा कार्यालय विस्तार गर्ने र तत्कालै काठमाडौं, ज्ञानेश्वरस्थित आफ्नै भवनबाट अत्याधुनिक सुविधा सहितको बैकिङ्ग सेवा समेत प्रदान गर्ने गरी केन्द्रीय कार्यालय स्थानान्तरण गर्ने जानकारी समेत दिइएको थियो ।
बैंकका कर्मचारी विशाल खड्कालाई अन्नपुर्ण पोष्ट कर्पोरेट ब्याडमिन्टन प्रतियोगितामा विगत ४ वर्षदेखि लगातार सिंगल तथा डवल इभेन्ट्समा प्रथम स्थान हासिल गरि स्वर्ण पदक जित्न सफल भएकोमा सम्मान स्वरुप नगद रु २५ हजार प्रदान गरिएको थियो ।

