स्ट्याण्डर्ड चार्टर्ड नेपालले पायो ‘एसिया बेस्ट इम्प्लोयर ब्राण्ड अवार्ड’
२४ साउन, काठमाडौं । स्ट्याण्डर्ड चार्टर्ड बैंक नेपाल, एसिया बेस्ट इम्प्लोयर ब्राण्ड अवार्ड-२०१७ बाट सम्मानित भएको छ । यो अवार्डको आठौं संस्करण सिंगापुरमा एक कार्यक्रमबीच अगस्ट १ २०१७ मा सम्पन्न गरिएको थियो ।
इम्प्लोयर ब्रााण्डिङ इन्स्टीच्युट, वर्ल्ड एचआरडी कंग्रेस र रणनीतिक साझेदारद्वारा हरेक वर्ष प्रदान गरिने सो अवार्ड नेपालको तर्फबाट सिंगापुरको स्ट्याण्डर्ड चार्टर्ड बैंकले ग्रहण गरेको थियो ।
इतिहास र व्यवस्थापनमा स्नात्तकोत्तर गरेका, ८ वर्षभन्दा बढी अनुसन्धानको अनुभव हासिल गरेका एशियाका स्वतन्त्र प्रोफेसनल व्यक्तिहरुको एक समूहले प्रत्येक राष्ट्रमा उत्कृष्ट रोजगारदाताका सम्बन्धमा बेग्ला बेग्लै अनुसन्धान गरेका थिए र उक्त अध्ययन उपर निर्णायक मण्डलका वरिष्ठ नेताहरु, अनुसन्धानकर्ताहरु र विज्ञहरुले निर्णय गरेका थिए ।
विजेताहरुको छनौट एचआर मा ती संसथाहरुले अपनाएका रणनीतिक योजना, त्यो योजनाको कार्यान्वयन, व्यवसायिकरण र संस्थाको सुदृढ भविष्यका लागि अपनाइएका नीतिहरु सहितको समग्र दूरदृष्टिलाई आधार बनाइएको थियो ।
स्ट्याण्डर्ड चार्टर्डले यस वर्ष पहिले नै यूरोमनि बाट यूरोमनि एक्सिलेन्स अवार्ड र ग्लोबल फाइनान्सबाट बेस्ट डिजिटल बैंक २०१७ पनि प्राप्त गरिसकेको छ ।

