माहुली लघुवित्तको पहिलो कारोबार नै रू. १६ सयमाथि गर्न पाइने 

२९ साउन, काठमाडौं । माहुली सामुदायिक लघुवित्त वित्तीय संस्थाका लगानीकर्ताले पहिलो कारोबारमा नै १६ गुणा प्रतिफल प्राप्त गर्न सक्ने देखिएको हो ।
कम्पनीको १ सय रुपैयाँ अंकित मूूल्यमा सेयर किनेकाहरुले पहिलो कारोबारको लागि नै १ हजार ६ सय २६ माथिसम्मको रेञ्ज पाउने भएका छन् ।
कम्पनीको नेटवर्थ ५ सय ४२ रहेकोले पहिलो कारोबार १ हजार ६ सय २६ माथिबाट गर्न सकिने भएको नेप्से स्रोतले जानकारी दियो । नेप्सेले पहिलो कारोबारको लागि नेटवर्थको तीन गुणासम्म मूल्य तोक्ने व्यवस्था रहेको छ । आव २०७२/७३ मा कम्पनीको नेट वर्थ ५ सय ४२ रहको छ ।
कम्पनीको सेयर आगामी आइतवारबाट कारोबारको लागि खुला हुनेछ ।

