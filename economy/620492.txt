मेगा बैंकको हकप्रद भदौं २७ बाट, पुँजी ७ अर्ब ५६ करोड पुग्ने

९ भदौं, काठमाडौं । मेगा बैंकले भदौं २७ गतेबाट १० बराबर ६.५ अनुपातमा हकप्रद सेयर जारी गर्दैछ । बैंकले जारी गर्न लागेको हकप्रद बिक्री असोज ३० गतेसम्म खुला रहनेछ ।
गत माघ ६ गतेसम्ममा नेप्सेबाट सेयर किनेका र सेयर स्वामित्व रहेकाहरुले मात्र बैंकको सेयरमा लगानी गर्न पाउछन् । बैंकको सेयर बिक्री प्रबन्धक नबिल इन्भेष्टमेनट बैंकिङ लिमिटेड र मेगा बैंकबाट सेयर भर्न सकिनेछ ।
बैंकको हकप्रद जारी पछि पुँजी ७ अर्ब ५६ करोड रुपैयाँ पुग्नेछ । बैंकले चालु आव अन्त्यमा नै ९ अर्ब ४७ करोड पुँजी पुर्याउने उदेश्य लिएको छ । बैंकले राष्ट्र बैंकले तोकेको ८ अर्ब पुँजीको लागि हकप्रद पछि बाँकी हुने रकम बोनस जारी गरेर पुर्याउने भएको हो ।
 
बैंकले गत वर्ष कमाएको नाफाबाट मात्रै १३.६४ प्रतिशत बोनस दिन सक्ने अवस्था छ । बैंकले बोनसबाटै ६२ करोड पुर्याउन सक्ने देखिएको हो ।

