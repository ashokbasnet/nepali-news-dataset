देवः विकास बैंकको न्युरोड शाखा नयाँ भवनमा

११ भदौ, काठमाडौं । देवः विकास बैंकको काठमाडौं-२२ नयाँ सडकमा रहेको कार्यालय साविक भवन नजिकै रहेको नयाँ सडकको फ्रेस हाउस बिल्डिङमा संचालन गरिएको छ ।
शाखा कार्यालयको नयाँ स्थानबाट प्रदान गरिने सेवाको काठमाण्डौ महानगरपालिका प्रमुख विद्यासुन्दर शाक्यले एक समारोहबीच शुभारम्म गरे ।
बैकका संचालक समितिका अध्यक्ष प्रा.डा सुवर्णलाल बज्राचार्यको सभापतित्वमा भएको कार्यक्रममा बैंकका प्रमुख कार्यकारी अधिकृत विजयबहादुर श्रेष्ठले स्वागत मन्त्व्य दिँदै यस क्षेत्रका आर्थिक गतिविधिलाई विस्तार गर्न सहज एवं सुविधाजनक रुपमा बैकिङ सेवा उपलव्ध गराउन बैक क्रियाशील रहेको वताए ।
उद्घाटन कार्यक्रममा विशेष मन्त्व्य दिँदै काठमाण्डौका महानगरपालिकाका शाक्यले महानगरको सर्वाङ्गीण विकासका लागि बैकिङ क्षेत्रले खेलेको भुमिकाको चर्चा गरे ।

