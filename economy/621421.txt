एशियन लाइफ र मुक्तिनाथ बिकासबीच बैंकास्योरेन्स

१२ भदौं, काठमाडौं । जीवन बीमालाई ग्राहकको पहुँचसम्म सजिलै पुर्याउने  उद्धेश्यले सोमवार एशियन लाईफ ईन्स्योरेन्स कम्पनी लिमिटेड र मुक्तिनाथ बिकास बैंक लिमिटेडबीच बैंकास्योरेन्स सम्बन्धि संझौता भएको छ ।
यस सम्बन्धि सम्झौतापत्रमा एशियन लाईफका प्रमुख कार्यकारी अधिकृत राजेश कुमार श्रेष्ठ र मुक्तिनाथका नायब प्रमुख कार्यकारी अधिकृत प्रद्युम्न पोखरेलले एक कार्यक्रमका बीच हस्ताक्षर गरे । बैंकास्योरेन्सको माध्यमबाट बैंकका ग्राहकहरुलाई जीवन बीमा कम्पनीले प्रचलनमा ल्याएका बीमा योजनाहरु खरिद गर्न सहजता प्रदान गर्नेछ । अव एशियन लाईफका बीमा योजनाहरु तथा बीमा सेवाहरु सजिलैसँग मुक्तिनाथ बिकासका नेपालभरिका ५९ वटा शाखा कार्यालयहरुबाट समेत लिन सकिने छ ।
एशियन लाईफ इन्स्योरेन्स कम्पनी लिमिटेडको हाल ७२ वटा उपशाखा तथा २३ वटा शाखा कार्यालयहरु रहेका छन् । २०७४ आषाढ मसान्तसम्म यस कम्पनीको जीवन बीमाकोष रु.१० अर्ब, लगानी रु.९ अर्ब ५४ करोड तथा चुक्ता पुँजी रु.८० करोड ५५ लाख रहेको छ ।

