नाडामा एनआईसी एशिया बैंकले ठाउँको ठाउँ कर्जा स्वीकृत गरिदिने

काठमाण्डौ । मंगलबारदेखि काठमाण्डौमा सुरु भएको सवारी साधनहरुको कुम्भ मेला नाडा अटो सोमा एनआईसी एशिया बैंकले ठाउँको ठाउँ कर्जा स्वीकृत गरिदिने भएको छ ।
नाडा अटो सोमा आउने ग्राहकलाई कर्जा सुविधा दिने उदेश्यले बैंकले मेलामा स्टल राखेको छ ।
व्यक्तिगत तथा व्यावसायिक दुवै प्रयोजनका गाडीमा ७ वर्ष अवधिसम्मको लागि आर्कषक ब्याजदरमा तुरुन्त कर्जा उपलब्ध गराउने छ । साथै, ग्राहकहरुले अधिकतम लाभ लिन सकुन भन्ने हेतुले कर्जार्मा कुनै पनि प्रकारको प्रोसेसिङ नलिने व्यबस्था समेत गरिएको छ ।
साथै नाडा अटो शो २०१७ मार्फत सवारी साधन कर्जाको लागि आवेदन दिने ग्राहकलाई बैंकले निःशुल्क रुपमा १ लाख रुपैयाँसम्मको क्रेडिट कार्ड सुविधा उपलब्ध गराउने बैंकले जनाएको छ ।
ग्राहकले मेलामा रहेको स्टल नम्बर जी ७ मा गई जानकारी र सुविधा लिनसक्ने बैंकले जनाएको छ ।

