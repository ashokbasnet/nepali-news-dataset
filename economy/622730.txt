सानिमा बैंकद्धारा नयाँ कार्ड योजनाको सुरुवात

१६ भदौं, काठमाडौं । सानिमा बैंकले आफ्ना ग्राहकहरुकोलागि मासिक ३ वटा निशुल्क एटिम कारोबारको नयाँ कार्ड योजना सुरुवात गरेको छ । यो योजनामा ग्राहकहरुले सानिमाको भिषा डोमेस्टीक डेबिट कार्ड प्रयोग गर्दा नेपाल भरि सानिमा सहित अन्य करिब ७ सय ३६ एटिएममा निशुल्क कारोबार गर्न सक्नेछन् ।
यो योजना अन्तर्गत करिब २० वटा बैंकका एटिएममा कारोबार निशुल्क हुनेछन् । ग्राहकहरुले यी बैंकका सुची सानिमा बैंकको वेव साइट तथा शाखाहरु बाट प्राप्त गर्न सक्नुहुनेछ ।
यो योजनाले ग्राहकहरुलाई अझ बढी एटिएम कारोबारको पहुँच पुर्याउने बैंकको विश्वास छ ।

