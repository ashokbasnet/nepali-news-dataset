राधि विद्युत् सर्वसाधरणको लागि ७ लाख ६४ कित्ता सेयर जारी गर्ने

१६ भदाैं, काठमाडाैं । राधि विद्युत् सर्वसाधरणको लागि ७ लाख ६४ कित्ता सेयर जारी गर्ने भएको छ । कम्पनीको सेयरलाई ईक्रा नेपालले ग्रेड ३ को रेटिङ दिएको छ । यो रेटिङले कम्पनीको आधारभूत पक्ष औषत रहेको संकेत गर्दछ ।
कम्पनीले पहिलो चरणमा स्थानीय प्रभावीत बासिन्दाका लागि ४ लाख १० हजार कित्ता सेयर जारी गरिसकेको छ । कम्पनीले दोस्रो चरणमा जारी गर्ने सेयरको लागि धितोपत्र बोर्डमा अनुमती प्रक्रियामा रहेको छ । यो प्रक्रिया लगभग अन्तिम चरणमा रहेको छ ।
कम्पनीले आईपिओ जारी गरेर उठाउने पैसा यस सम्बद्ध अन्य नयाँ जलविद्युत् आयोजनामा लगानी गर्ने भएको हो । कम्पनीले १० दशमलव ३ मेगावाटको दोर्दी १ हाइड्रो इलेक्ट्रिक प्रोजेक्ट र ११ मेगावाटको खारे हाइड्रो इलेक्ट्रिक प्रोजेक्टमा लगानी गर्ने भएको हो ।
हाल लम्जुङ जिल्लाको राधी खोलामा संचालन रहेको आयोजनाबाट ४ दशमलव ४ मेगावाट विद्युत् उत्पादन भईरहेको छ । ७० प्रतिशत कर्जा र ३० प्रतिशत सेयर लगानीबाट संचालन भएको यो आयोजनाको निर्माण लागत ६१ करोड ३० लाख रहेको छ ।

