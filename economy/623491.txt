सानिमा बैंकको १६ प्रतिशत, रिडी हाइड्रोको ६ प्रतिशत बोनस घोषणा

१९ भदौं, काठमाडौं । सानिमा बैंकको भदौं १६ गते बसेको सञ्चालक समितिको बैठकले १६ प्रतिशत बोनस लाभांश दिने प्रस्ताव गरेको छ ।
बैंकको प्रकाशित वित्तीय विवरणको नाफा अनुसार १४ प्रतिशत लाभांश क्षमता देखिएको थियो । बैंकले प्रस्ताव गरेको लाभांश नेपाल राष्ट्र बैंकबाट स्वीकृत र साधारण सभाबाट पारित हुन बाँकी छ ।
यता, रिडी हाइड्रोपावर कम्पनीले ६ प्रतिशत बोनस सेयर र कर प्रयोजनको लागि ०.३१५७ प्रतिशत नगद लाभांशको घोषणा गरेको छ ।
कम्पनीको भदौं १६ गतेको सञ्चालक समितिको बैठकले यस्तो प्रस्ताव गरेको हो । यो प्रस्ताव कम्पनीको साधारण सभाले पारित गर्न बाँकी छ ।

