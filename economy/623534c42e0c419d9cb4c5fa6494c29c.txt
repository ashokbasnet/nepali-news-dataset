चौबीस घण्टामै १ सय कुखुरा मरे

भीमलाल श्रेष्ठ/उज्यालो । गोरखा, फागुन २२ - गोरखाको जैवारी गाउँ विकास समिति वडा नं ९ फिनाममा ऋषिराम बोहराले पालेका झण्डै १ सय वटा कुखुरा पछिल्लो २४ घण्टाभित्रमा मरेका छन् । पहिचान नभएको रोग लागेर २४ घण्टाभित्रमा १ सय कुखुरा मरेको बोहराले जानकारी दिनुभयो । शनिवारदेखि कुखुरा मर्न थालेको र यो क्रम नरोकिएको उहाँले बताउनुभयो ।

 

कुखुरामा घाँटी सुनिने घ्यार घ्यार गर्ने र मुन्टो भुईमा राखेर झोक्राउने लक्षण देखिएको र पछि कुखुरा नै मर्ने गरेको उहाँले बताउनुभयो ।
