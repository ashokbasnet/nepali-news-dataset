जनतामा सञ्चालक हुँदा गुरु प्रसाद न्यौपानेले किनेको सेयर जफत गरिदै

२२ भदौ, काठमाडौं । जलविद्युत कम्पनीका प्रवद्र्धक र सेयर लगानीकर्ता गुरु प्रसाद न्यौपानेले जनता बैंकमा सञ्चालकको रुपमा रहँदा खरिद गरेको बैंकको सेयर जफत हुने भएको छ ।
बैंकमा अध्यक्ष रहँदा न्यौपानेले श्रीमति सुमित्रादेवी न्यौपानेको नाममा खरिद गरेको ५२ हजार ४ सय ७० कित्ता सेयर जफत र्गा राष्ट्र बैंकले बैंकलाई निर्देशन दिएको हो ।
५२ हजार ४ सय ७० कित्ता सर्वसाधारण समूहको सेयर खरिद गरेको न्यौपानेबाट बैंकले त्यससेयरवापत भएको हकप्रद र बोनस सेयर समेत जफत गर्नेछ । कुल ८५ हजार कित्ता सेयर जफत हुने भएको हो ।
बैंकले जफत गर्ने सेयर बिक्री पछि हुने रकम बैंकको सम्पत्तीको रुपमा रहनेछ । यस विषयमा राष्ट्र बैंकले छानविन सुरु गरेसँगै न्यौपानेले गत वर्ष नै अध्यक्ष पदबाट राजिनामा दिएका थिए ।

राष्ट्र बैंकका एक उच्च अधिकारी भने आफ्नै संस्थाले गरेको निर्देशनबारे बोल्दा व्यक्तिगत भइने भन्दै पन्छिए ।   बैंक तथा वित्तीय संस्था सम्बनन्धि ऐनले सञ्चालक समितिमा रहने सदस्यहरुले पदमा रहेदेखि अवकास भएको एक वर्षसम्म आफ्नो  वा आफ्नो परिवारको नाममा त्यही बैंकको सेयर खरिद गर्न नपाउने व्यवस्था छ ।

