बाढि पीडितलाई टुरिज्म डेभलपमेन्टको १२ लाख सहयोग

२५ भदौ, काठमाडौं । टुरिज्म डेभलपमेन्ट बैंकले बाढी तथा डुबानबाट पिडितहरुको सहयोगको लागि बैंकका कर्मचारीको तर्फबाट समेत कुल रु. १२ लाख प्रधानमन्त्री दैवी प्रकोप राहत कोषमा प्रदान गरेको छ ।
हालैमात्र नेपालको तराई मधेश क्षेत्रमा गएको बाढि प्रभावितको लागि प्रदान गरिएको सो रकम रकम बराबरको चेक बैंकका अध्यक्ष प्राडा पुष्पराज कंडेल, सञ्चालकहरु दिपक महत, ठाकूर प्रसाद भट्टराई र प्रमुख कार्यकारी अधिकृत महेश शर्मा ढकाल समेतको टोलीले प्रधानमन्त्री शेर बहादुर देउवालाई हस्तान्तरण गरेको हो ।
बैंकले स्थापनाकाल देखिनै संस्थागत सामाजिक उत्तरदायित्वलाई उच्च प्राथमिकतामा राख्दै राष्ट्रिय विपत्ति तथा सामाजिक कल्याणका क्षेत्रमा सहयोग गर्दै आएको छ ।

