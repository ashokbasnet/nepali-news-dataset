वोमीको २१, समताको ३१ प्रतिशत लाभांश प्रस्ताव

२६ भदौं, काठमाडौं । सबैभन्दा धेरै लाभांश दिनेमा अग्रस्थानमा रहेका लघुवित्त कम्पनीहरुले यसपटक पनि आकर्षक लाभांश घोषणा गरिरहेका छन् ।
समता माइक्रोफाइनान्सले वित्तीय संस्थाले २० प्रतिशत बोनस सेयर र ११.५८ प्रतिशत नगद लाभांश दिने भएको छ । भदौं २४ गते बसेको कम्पनीको सञ्चालक समितिको बैठकले यस्तो प्रस्ताव गरेको हो ।
 
वोमी माइक्रोफाइनान्सको २० प्रतिशत बोनस सेयर र १.१०८ नगद लाभांश प्रस्ताव गरेको हो । कम्पनीको आइतवार बसेको सञ्चालक समितिको बैठकले यस्तो निर्णय गरेको हो ।
कम्पनीहरुको लाभांश राष्ट्र बैंकले स्वीकृत र कम्पनीको साधारण सभाले पारित गर्न बाँकी छ ।
 
कम्पनीहरुले कर्जामा बढि व्याज दर लिने र नाफा बढि गरेर लाभांश बढि खाने प्रवृत्ती भएको भन्दै राष्ट्र बैंकले सञ्चालन खर्चको आधारमा स्प्रेड दर तोकेको थियो । त्यस्तै, कम्पनीहरुले कर्जामा १८ प्रतिशतभन्दा बढि ब्याज लिन नपाउने व्यवस्था पनि गरेको छ ।

