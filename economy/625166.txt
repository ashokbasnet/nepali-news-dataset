‘पूँजी बजारलाई प्राथमिकता प्राप्त उद्योगको रुपमा घोषणा गरियोस’

२६ भदौं, काठमाडौं । लगातार बजार आरालो लागेपछि नेपाल इन्भेष्टर्स फोरमले पूँजी बजारलाई प्राथमिकता प्राप्त उद्योगको रुपमा घोषणा गर्न माग गरेको छ ।
सरकार, नियामक निकायले बजारलाई नकारातमक रुपमा मात्र हेरेकोले बजारमा सुधार आउन नसकेको फोरमको ठहर छ । कहिले स्थायी लेखा नम्बर र कहिले बोर्डसँग असम्बन्धित कुराहरु उठाएर धितोपत्र बोर्डले लगानीकर्तालाई हतोत्साही बनाएको पनि फोरमले आरोप लगाएको छ । राष्ट्र बैंकले सेयर धितोको कर्जामा गरेको कडाई, बुक क्लोजपछि समायोजित मूल्यको आधारमा बोनस सेयर धितोमा गणना गर्न रोकिनु लगायतका कारणले बजार घटेको फोरमले उल्लेख गरेको छ ।
यस्तै, बजार निर्माताको प्रवेश, बैंकलाई ब्रोकर लाइसेन्स, ब्रोकर कम्पनीमार्फत मार्जिन लेण्डिङको सुविधा लगायतका पुर्व घोषित कामहरु अगाडी नबढ्दा बजार घटेको फोरमले उल्लेख गरेको छ ।

