१५ करोड कमाउदा १२ करोडको लाभांश, एक्सेल डेभलपमेन्ट ३० प्रतिशत बोनस दिने

२६ भदौं, काठमाडौं । एक्सेल डेभलपमेन्ट बैंकले ३० प्रतिशत बोनस सेयर र १.५८५२६ प्रतिशत नगद लाभांश दिने भएको छ । भदौं २५ गते बसेको बैंकको सञ्चालक समितिको बैठकले यस्तो प्रस्ताव गरेको हो ।
गत आवमा १५ करोड कमाएको बैंकले बोनस र नगदवापत १२ करोड रकम वितरण गर्ने भएको हो । यो रकम चुक्ता पुँजीमा जोडिन्छ भने लगानीकर्ताले सेयर प्राप्त गर्छन् । बैंकको चुक्ता पुँजी ३८ करोड रहेको छ ।
बैंकको लाभांश राष्ट्र बैंकले स्वीकृत र कम्पनीको साधारण सभाले पारित गर्न बाँकी छ ।

