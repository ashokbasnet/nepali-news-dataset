रेमिटयान्समा दशैं अफरः पैसा पठाउँदा १० लाखदेखि गाडीसम्म जित्ने मौका

२६ भदौ,, काठमाडौं । दशैंसहितका चाडबाडका लागि घर, परिवार, साथीभाई र अफन्तजनकोमा पैसा पठाउँदै हुनुहुन्छ ? तपाईंले विभिन्न रेमिट्यान्स कम्पनीमार्फत आफ्नो कमाइ घर पठाउँदा धेरै थरि उपहार पाउनुहुनेछ ।
दशैं तिहार र छठजस्ता चाडलाई लक्षित गरी रेमिट्यान्स सेवा प्रदायक कम्पनीहरुले विभिन्न उपहार योजना ल्याएका छन् । आगामी छठसम्म विदेशबाट रेमिट्यान्स पठाउनेहरुलाई रेमिट्यान्स कम्पनीले विभिन्न उपहारहरु दिने गरी योजना ल्याएका छन् ।
विदेशवाट नेपालमा पैसा पठाउँदा प्राप्त हुने संकेत नम्वरलाई ‘लक्की ड्र’ मा समावेश गर्ने र भाग्यशाली विजेता ग्राहकहरु छानिने कम्पनीहरुले छन् । कतिपयले भने रेमिट्यान्स पठाउादा नै सीधा उपहकार दिनेव्यवस्था गरेका छन् ।
भाग्यशाली विजेताले नगद १० लाखदेखि रेनोको क्वीड गाडीसम उपहारमै पाउने छन् । त्यसबाहेक पनि हात खाली नजाने उपहारहरु छन् ।
वैधानिक माध्यमबाट रेमिट्यान्स पठाउन प्रोत्साहन गर्ने उद्देश्यले उपहार योजना घोषणा गरिएको रेमिट्यान्स कम्पनीका सञ्चालक बताउँछन् । यो समयमा रेमिट्यान्स कम्पनीहरुबीचको प्रतिस्पर्धाले पनि रेमिट्यान्स पठाउने र पाउनेलाई पनि लाभ हुनेछ ।
देशभर चार दर्जन रेमिट्यान्स कम्पनीहरु सञ्चालन भएपनि केही कम्पनीले आकर्षक उपहारको घोषणा गरेका छन् ।
आईएमईको बीमा र १० लाख !
मुलुकको नम्बर एक मनी ट्रान्सफर कम्पनी आईएमईले दशैं, तिहार र छठका अबसरमा ‘आईएमई छक्का-पञ्जा’ अफर ल्याएको छ ।
मंसिर ३ गतेसम्म संचालन हुने यो अफर अन्र्तगत दैनिक लक्की ड्र बाट छनौट हुने ६० जनालाई १०० रूपैयाँ बराबरको आईएमई पे क्यास, हरेक १५/१५ दिनमा १/१ जना भाग्यशाली सेवाग्राहीलाई ६ लाखको जीवन बीमा र हरेक ६/६ हप्तामा १/१ जना भाग्यशाली सेवाग्राहीलाई १० लाख रूपैयाँ  नगद प्रदान गरिनेछ ।
योजना अन्तर्गत अन्तर्राष्ट्रिय र आन्तरिक कारोबारको हकमा पैसा पठाउने सेवाग्राही मध्येबाट ट्रान्जेक्शन नम्बर र नामका आधारमा विजेता छानिनेछन् । अन्तर्राष्ट्रिय कारोबारको हकमा विजेताले इच्छाएको नेपालमा रहने आफन्तलाई पुरस्कार प्रदान गरिनेछ ।

यो योजनामा आईएमई गर्ने सम्पूर्ण सेवाग्राही सहभागी हुन सक्नेछन् । जीवन बीमा प्राप्त गर्ने विजेताले सम्बन्धित बीमा कम्पनीद्वारा निर्धारित नियम तथा शर्तहरु पालना गर्नुपर्नेछ । आईएमईका जुनसुकै एजेन्ट संजालमार्फत् रेमिटेन्स कारोबार गरेका भौचर कपी योजना घोषणा अवधिसम्म सुरक्षित राख्नुपर्नेछ ।
सिटी एक्सप्रेसको रेनो क्वीड


सिटी एक्सप्रेस मनी ट्रान्सफर प्रालिले नेपालीहरुको दशैं, तिहार र छठलाई लक्षित गरेर आफ्ना उपभोक्ताहरुसँग पर्वको खुशी साट्न भन्दै लगातार ९० दिनसम्म चल्ने ‘उत्सव एक्सप्रेस’ उपहार योजना ल्याएको छ ।
कम्पनीका प्रबन्ध निर्देशक चन्द्र टण्डनका अनुसार यो उपहार योजनाअन्र्तगत लक्की ड्र मार्फत दैनिक एक तोला चाँदीका सिक्काहरु, क्याप, टी-सर्ट, र किरिङ उपहार स्वरुप जित्न सक्नेछन् । त्यस्तै साप्ताहिक रुपमा एकजना विजेताले ओप्पो मोबाइल र हरेक महिना लक्की ड्रमा विजयी हुने एक जनालाई एलजी रेपि|mजिरेटर उपहार प्रदान गरिने छ ।
योजनाको अन्त्यमा एकजना भाग्यमानी विजेताले बम्पर उपहारका रुपमा रेनोल्टको क्विड आरएक्सएल कार जित्नेछन् । दैनिक, साप्ताहिक तथा मासिक विजेताहरु समेत बम्पर उपहारका लागि सहभागी हुनेछन् ।
उत्सव एक्सप्रेस अफर भदौ १८ गतेदेखि मंसिर १५ गतेसम्म लागू हुनेछ । यो अवधिभरि सिटी एक्सप्रेसमार्फत मनी ट्रान्सफर गर्ने सम्पूर्ण सेवाग्राही यो उपहार योजनामा सहभागी हुनेछन् । उपहारको विजेता छनौट गर्दा विद्युतीय प्रणालीद्वारा गरिने प्रबन्ध निर्देशक टण्डनले जानकारी दिए ।
प्रभु मनीको हेलीकोप्टर यात्रा
प्रभु मनी ट्रान्सफरले पनि विगतमा जस्तै यस वर्ष पनि दशै, तिहार, र छठको उपलक्ष्यमा आफ्ना ग्राहक लक्षित ‘प्रभुसँग दशैं, तिहार र छठको उमंग हर्षले सबै जना दंग’ नामको उपहार योजना ल्याएको छ ।

यो योजनामा प्रभुले आफ्ना ग्राहकलाई लक्की ड्रबाट प्रथम पुरस्कार एलइडी टीभी हरेक हप्ता एक जनालाई, द्वितीय पुरस्कार प्रभु टीभी सेटअफ वक्स हरेक दिन एक जनालाई साथमा एक महिनाको रिचार्ज प्रदान गर्नेछ ।
तेश्रो पुरस्कारका रुपमा हरेक हप्ता दुई जनालाई स्मार्ट फोन प्रदान गरिने जनाएको छ । साथै बम्पर पुरस्कारमा एक भाग्यशाली ग्राहकलाई पोखरा- मुक्तिनाथ-पोखरासम्म प्रभु हेलिकोप्टरमार्फत यात्रा गराउने छ । यो योजना अक्टोवर २६ मा सकिने छ ।
वेस्टर्न युनियनको स्मार्टफोन
वेस्टर्न युनियनले दशैं तिहारको अवसरमा ‘सम्बन्धको उत्सव’नारासहित आफ्नो नयाँ उपहार योजना ल्याएको छ । यो योजनाले विदेशमा रहेर दशंै मनाउन नपाउने नेपाली दादुभाईहरुलाई नजिक ल्याउनका साथै वेस्टर्न युनियनले आफ्नो सेवा मार्फत ग्राहकहरुलाई आफ्नो आफन्तसँग नजिक भएको अनुभुति गराउनको लागि गरिएको जनाएको छ ।

यसै योजना अन्तर्गत ग्राहकहरुले लक्की ड्रमार्फत रिजार्ज कार्डदेखि सामसुङ मोबाइल सेट जित्न सक्नेछन् । दशैं तिहार र छठमा आफन्तसँग रमाइलो कुराकानी गर्ने वातावरण सिर्जना गर्नकालागि अफर ल्याइएको कम्पनी बताउँछ ।
वेस्टर्न युनियन मनि ट्रान्सफरले हरेक दिन रु ५० देखि ५०० सम्मको रिचार्ज कार्ड र हरेक हप्ता सामसङ जे ७ प्रो दिनेछ । यो अफरबाट ग्राहकहरुले आफन्त र साथीभाईसँग खुलेर कुरा गर्न सक्नेछन् । यो योजना यही कात्तिक ११ गतेसम्म लागू हुनेछ ।
मनिग्रामको ‘दोब्बर रकम’
मनिग्रामले दशैंका अवसरमा ग्राहकले कारोवारको दोब्बर रकम जित्ने अफर ल्याएको छ । यो अफर दूई महिने विशेष कार्यक्रम भएको र देशभर लागु हुने मनिग्रामले जनाएको छ ।

चाडबाडको समयमा मनिग्राममार्फत कारोवार गर्ने प्रत्येक ग्राहकले आफ्नो रकम दोब्बर बनाउने अवसर प्राप्त गर्नेछन् । मनिग्रामका लागि नेपाल महत्वपूर्ण बजार भएकाले प्रत्येक बर्ष विशेष योजनाका साथ दशैं उत्सवसँगै मनाउन एउटा अंग भएर आउने कम्पनी बताउँछ ।
यो अफर अन्र्तगत १६ जना भाग्यशाली विजेताले दशैं दोब्बर खुशीका मनाउनेछन् ।

