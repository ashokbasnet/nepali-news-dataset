नेप्से स्थिरता तर्फ

८ असोज, काठमाडौं । उच्च दरमा घट्दै आएको नेप्से परिसूचक साताको पहिलो दिन आइतवार २.८९ अंकले घटेर १५३६ विन्दुमा आइपुगेको छ ।
१ हजार ४ सय ९३ बाट फर्किएको बजार दुई कारोबार दिनमै (असोज १ गते) १५४७ विन्दुमा पुगेको भएपनि वृद्धि टिकाउ हुन सकेन । त्यसयता निरन्तर घटेपनि बजारको गिरावट दर कम हँुदै गएको देखिन्छ ।
आइतवार तीव्र उतारचढाव देखिएको बजार कारोबारको अन्तिम समयमा केही वृद्धिभएपनि अघिल्लो दिनको बन्द बिन्दुभन्दा तल आइपुगेको हो । घट्दो बजार र नजिकिदो दशैंको कारण यसदिन कारोबार रकम उच्चले घट्यो ।
यस दिन ३१ रुपैयाँको मात्रै सेयर किनबेच भएको छ । यसदिन होटेल, जलविद्युत्, बिमा र वित्त कम्पनीको परिसूचकमात्र बढेको छ ।
यस दिन १ सय ५० कम्पनीको सेयर किनबेच भएकोमा ७२ को मूल्य घटेको छ भने ६० को मूल्य बढेको छ ।
यसदिन बजारमा सूचीकृत ५ कम्पनीले आर्कषक लाभांश घोषणा गरेपनि बजारमा यसको प्रभाव देखिएन । प्रुडेन्सियल इन्स्योरेन्स र सिद्धार्थ इन्स्योरेन्स दुवैले २० प्रतिशत बोनस, कैलाश बिकास बैंकले १० प्रतिशत बोनस र ९.५० प्रतिशत नगद र आरएसडीसि लघुवित्त वित्तीय संस्थाले १७ प्रतिशत बोनस सेयरको घोषणा गरेका हुन् ।
यता, मूल्य उच्च बढ्नेमा बरुण हाइड्रो, तारागाँउ रिजेन्सी, मिसन डेभलपमेन्ट बैंक रहेका छन् ।

