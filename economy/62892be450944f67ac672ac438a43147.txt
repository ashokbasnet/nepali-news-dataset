सुर्खेतमा मध्य पश्चिम स्तरीय व्यापार तथा पर्यटन मेला सुरु

सुर्खेत, मंसिर २८ - सुर्खेतको वीरेन्द्रनगरमा शुक्रबारदेखि मध्य पश्चिम स्तरीय नेपाल व्यापार तथा पर्यटन मेला सुरु भएको छ ।
समग्र विकासमा नया कल्पना, समृद्ध मध्यपश्चिम हाम्रो चाहाना भन्ने नारारहेको मेलाको राष्टपति डा. रामवरण यादवले उदघाटन गर्नु भएको छ ।
मेलाको उदघाटन गदै राष्ट्रपति यादवले मध्यपश्चिमको सम्रग विकासको लागि मेला निकै उपयोग हुने विश्वास व्यक्त गर्नुभयो । उहाँले दोस्रो संविधान सभाको निर्वाचनमार्फत मुलुक नया अध्यायको थालनी भएकोले मुलुकले निर्धारित समयमै संविधान पाउने आशा राख्नु भएको छ ।  
मेलालाई पूर्वमंत्री तथा सभासद पूर्णवहादुर खड्का, राज्य व्यवस्था समितिका पूर्व सभापति तथा सभासद हृदयराम थानी, सभासद तप्तवहादुर बिष्टलगायत विभिन्न राजनीतिक दलका प्रमुख तथा प्रतिनिधीले शुभकामना दिनु भएको छ ।
मध्यपश्चिम क्षेत्रको औद्योगिक, सास्कृतिक र पर्यटकिय विकासका लागि मेला आयोजना गरिएको सुर्खेत उद्योग बाणिज्य संघका अध्यक्ष पदमवहादुर शाहीले वताउनुभयो । आर्थिक आम्दानी भन्दापनि मध्यपश्चिम क्षेत्रको कृषि, जडीवुटी, पर्यटन र औद्योगिक विकास र विस्तारका लागि योजना बनाउन पनि मेला गरिएको उहाँले जानकारी दिनुभयो । कृषि र स्थानीय प्रर्दशनीलाई बढी महत्व दिइएको मेलामा ३ सय स्टलमा १५ वटै जिल्लाका कृषिजन्य वस्तु, हस्तकला, जडिवुटी, स्थानीय कला संस्कृति झल्कने सामाग्री राखिएको छ ।
यस्तै मेलामा पहिलो पटक सुचना प्रविधि सम्वन्धी जानकारीका साथै अटो मोवाइल र वहुराष्ट्रिय कम्पनीका उत्पादनहरु समेत राखिएको मेला आयोजक सुर्खेत उद्योग बाणिज्य संघले जनाएको छ ।
मेलामा चर्चित कलाकारहरुको हास्यव्यंग्य, दोहोरी गीत, नृत्यलगायतका आकर्षक प्रस्तुति पनि रहेका छन । पुस ७ गतेसम्म हुने मेलाको ७ लाखसम्म दर्शकले अवलोकन गर्ने र १० करोड बराबरको कारोवारा हुने अनुमान छ । मेला अवधिमा मध्यपश्चिमका विभिन्न पर्यटकीय स्थलहरुमा गाडी तथा हवाई प्याकेजमार्फत भ्रमणको व्यवस्था पनि गरिएको छ ।
