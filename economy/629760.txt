नेरुडे लघुवित्तको २० प्रतिशत लाभांश घोषणा

१८ असोज, काठमाडौं । नेरुडे लघुवित्त बिकास बैंकको असोज १७ गतेको सञ्चालक समिति बैठकले २० प्रतिशत लाभांश घोषणा गरेको छ ।
कम्पनीले १३ प्रतिशत बोनस सेयर र ७.६८ प्रतिशत नगद लाभांश प्रस्ताव गरेको हो ।
यो प्रस्ताव राष्ट्र बैंकबाट स्वीकृत र कम्पनीको साधारण सभाबाट पारित हुन बाँकी छ । कम्पनीको लाभांश प्रति बढि आशावादी देखिएका लगानीकर्ताहरुले कम्पनीको प्रस्ताव नरुचाएको देखिन्छ ।
कम्पनीको सेयर मूल्य भने सबैभन्दा धेरै ६ प्रतिशतले घटेको छ । कम्पनीको सेयर एकै दिन ८५ रुपैयाँले घटेर १ हजार २ सय २५ रुपैयाँमा अन्तिम कारोबार भएको हो ।

