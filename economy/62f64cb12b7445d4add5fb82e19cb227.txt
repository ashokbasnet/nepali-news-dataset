उद्योग वाणिज्य महासंघको नेतृत्वका लागि चुनाव हुँदै

काठमाडौं, चैत २९ - नेपाल उद्योग वाणिज्य महासंघको नयाँ नेतृत्व चयनका लागि चुनाव हुँदैछ । बिहान ११ बजेदेखि चुनाव सुरु हुने महासंघले जनाएको छ ।
नयाँ नेतृत्वका लागि वर्तमान वरिष्ठ उपाध्यक्ष भाष्करराज राजकर्णिकार र उपाध्यक्ष प्रदीपजंग पाण्डेबीच प्रतिष्पर्धा हुँदैछ । महासंघको नेतृत्व लिन राजकर्णिकार र पाण्डेले आआफ्नै चुनावी एजेण्डा सहितको प्यानल बनाएर चुनावी प्रचार गरिरहेका छन् ।
देशको आर्थिक अवस्थामा सुधार ल्याउन, लगानी गरेर रोजगारी सिर्जना गर्न, लोडसेडिङ अन्त्य गर्ने लगायतका चुनावी नारा अध्यक्षका प्रत्यासीले बनाएका छन् ।  महासंघको ४८ औं साधारणसभा काठमाडौंमा शुक्रबार सुरु भएको हो ।
