भोलीबाट १ अर्ब २० करोडको सिद्धार्थ इक्विटी फण्ड निष्कासन

२४ असोज, काठमाडौं । असोज २५ गतेदेखि १ अर्ब २० करोडको सिद्धार्थ इक्विटी फण्ड निष्कासन हुने भएकाे छ । यो योजनाको बिक्री  चाँडोमा असोज २९ गतेसम्म र ढिलोमा कात्तिक ८ गतेसम्म रहने छ । प्रतिइकाइ १० रुपैयाँ रहेको यो योजनामा प्रतिव्यक्ति २४ लाख इकाइसम्म लगानी गर्न सकिनेछ । योजनाको न्युनत्तम १ सय इकाइ सम्म खरिद गर्न सकिने छ ।
सिद्धार्थ बैंकको प्रवद्र्धन र सिद्धार्थ क्यापिटलको व्यवस्थापनमा अाउन लागेकाे याे तेस्राे  सामूहिक लगानी कोषको योजना हाे ।
बन्द मुखी योजनाको अवधि १० वर्षको रहेको छ । योजना बिक्री भएपछि नेप्सेमा पनि सूचीकरण हुने भएकोले १० वर्ष अगावै पनि बजारमा इकाइ कारोबार गर्न सकिनेछ ।
योजनामार्फत उठेको रकममध्ये बैंक खातामा १० प्रतिशत र बाँकी सेयरमा लगानी गर्ने रहेको छ । सेयरमा गरिने लगानीमा भने उदेश्य अनुसार हिस्सा बर्गिकरण गरिएको छ । नियमित कारोबार, लाभांश प्रयोजन, सार्वजनिक निष्कासन लगायतको बर्गिकरण गरिएको हो ।
यो योजनामा बिक्री प्रबन्धक सिद्धार्थ क्यापिटल वा आस्वा प्रणालीमा रहेका संस्थाहरुबाट पनि आवदेन दिन सकिनेछ ।

