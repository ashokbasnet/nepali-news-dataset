राष्ट्रिय बिमा संस्थानले ४२ प्रतिशत बोनस दिने

२७ असोज, काठमाडौं । राष्ट्रिय बिमा संस्थानले कात्तिक १७ गते हुने साधारण सभामा ४२.११ प्रतिशत बोनस तथा कर प्रयोजनको लागि नगद लाभांश प्रस्ताव लैजादैछ ।
कात्तिक १ गते कम्पनीले बुक क्लोज मिति सार्वजनिक गरेको छ । यसको अर्थ असोज ३० गतेसम्म सेयर किन्नेले कम्पनीले प्रस्ताव गरेको लाभांश प्राप्त गर्नेछ ।
कम्पनीको सभाले आव २०६३/६४, २०६४/६५ र २०६५/६६ को लेखा परिक्षण भएको वित्तीय विवरण स्वीकृत गर्ने भएको छ । कम्पनीले आव २०६३/६४ को चुक्ता पूँजीको आधारमा लाभांश दिने भएको हो ।

