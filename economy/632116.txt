सानिमाको १६ प्रतिशत बोनस पारित, पूँजी ८ अर्ब नाघ्यो

२९ असोज, काठमाडौं । सानिमा बैंकको आइतवार सम्पन्न १३ औ बार्षिक साधारण सभाले १६ प्रतिशत बोनस सेयर पारित गर्ने प्रस्ताव पारित गरेको छ ।
बैंकका अध्यक्ष बिनय कुमार श्रेष्ठको सभापतित्वमा भएको सभाले पारित गरेको यो प्रस्तावसँगै बैंकको पूँजी ८ अर्ब रुपैयाँ नाघेको छ । साथै, सभाले संस्थापन समूह (समूह “क”) मा विनय कुमार श्रेष्ठ, तुक प्रसाद पौडेल र शाम्वा लामालाई चयन गरेको छ ।
आर्थिक वर्ष २०७३/७४ मा खुद नाफा रु १ अर्ब ३३ करोड कमाएको बैंकको कुल सम्पत्ति रु ६९ अर्ब ९५ अर्ब, कुल निक्षेप रु. ५७ अर्ब ७५करोड संकलन तथा कर्जा सापटी खुद रु ५१ अर्ब २६ करोड रहेको छ ।

