वोमी माइक्रोले बोनसपछि हकप्रद पनि दिने, १० करोड पूँजी पुग्ने

१ कात्तिक, काठमाडौं । वोमी माइक्रोफाइनान्स वित्तीय संस्थाले २० प्रतिशत बोनस सेयर पछि ३० प्रतिशत हकप्रद समेत दिने भएको छ ।
असोज ३१ गते बसेको कम्पनीको सञ्चालक समितिको बैठकले यस्तो निर्णय गरेको हो । कम्पनीले बोनस दिएपछि हुने चुक्ता पूँजीको आधारमा हकप्रद सेयर दिने भएको हो ।
कम्पनीको बोनस र हकप्रदपछि पूँजी १० करोड १० लाख पुग्ने भएको छ । कम्पनीले भरतपूरमा १ करोड ५ लाख रुपैयाँ बराबरको जग्गा पनि खरिद गर्ने भएको छ ।

