आइएमई लाइफकाे बाग्लुङ्गमा शाखा

९ कात्तिक, काठमाडौं । आइएमई लाइफ ईन्स्योरेन्स कम्पनी लिमिटेडको बाग्लुुङ्ग शाखा बुधवारदेखि सञ्चालनमा आएको छ । उक्त शाखाको उद्घाटन बीमा समितिका अध्यक्ष चिरञ्जीवी चापागाईले गरे ।
उक्त अवसरमा आइएमई ग्रुपका अध्यक्ष चन्द्र प्रसाद ढकाल, आइएमई ग्रुपका प्रवन्ध निर्देशक हेमराज ढकाल, कम्पनीको संचालक समितिका अध्यक्ष डा. रामहरी अर्याल लगायत कम्पनीका पदाधिकारीहरुको पनि उपस्थिती रहेको थियो ।
शाखाको उद्घाटन कार्यक्रममा समितिका अध्यक्ष चापागाईले भर्खरै स्थापित कम्पनीले जीवन बीमाको माध्यमबाट रोजगारी बढाउन ठूलो योगदान दिने बताए । उनले कम्पनीलाई ग्राहकहरुलाई चुस्त र सहज सेवा दिन, लगानीकर्ताको हित तथा कर्मचारीहरुको मनोवृतिमा विशेष ध्यान दिन सुझाव दिए ।
बाग्लुङ शाखाले सोही दिन रु २० लाख बीमा शुल्क आर्जन गरेको जानकारी दिइएको छ । कम्पनीले ५५ वटा शाखा सञ्चालनमा ल्याउने, १ वर्षभित्र सर्वसाधारणलाई सेयर जारी गर्ने योजना रहेको जानकारी दिइयो । सेयर जारी पछि कम्पनीको चुक्ता पूँजी रु. २ अर्ब पुग्नेछ ।

