विहेको लगनमा पनि सुन बिकेन

काठमाण्डौं, मंसिर ६ - विवाहको लगन शुरु भएपनि सुनचाँदीको कारोबार सन्तोषजन नभएको व्यापारीहरुले बताएका छन् । भाउ महंगो भएका कारण ग्राहकको संख्या घटेको नेपाल सुनचाँदी व्यवसायी संघले जनाएको छ । संघका अध्यक्ष तेजरत्न शाक्यका अनुसार मंसिरमा कारोबार बढ्ने अपेक्षा भएपनि त्यसो नहुँदा व्यापारी निराश छन् ।

 

सोमवारको तुलनामा मंगलवार सुनको भाउ केही घटेको छ । सोमवार तोलाको ५५ हजार एकसय रुपैंयामा कारोबर भएको सुन आज ५४ हजार ८ सय रुपैंयामा झरेको छ । चाँदी तोलामा १० रुपैंया घटेर एकहजार ७० रुपैंया कायम छ ।
