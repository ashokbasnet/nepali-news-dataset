जोशीपुर र जाजरकोटमा एनआईसी एशियाको २ नयाँ शाखा

२२ कात्तिक, काठमाडौं । एनआई सी एशिया बैंकले कैलालीको जोशीपुर गाउँपालिका वडा नं. ०२ र जाजरकोटको भेरी नगरपालिका वडा नं ०४मा २ वटा शाखा सञ्चालनमा ल्याएको छ ।
शाखा सञ्जाल, पूँजी संरचना, वासलातको आकार, ग्राहक संख्याहरुको आधारमा एनआईसी एशिया निजी क्षेत्रको अग्रणी बैंक भएको संस्थाको दाबी छ । बैंकले हरेक सम्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य विभिन्न स्थानहरुमा चाँडै नै थप शाखा संचालन गर्ने योजना अगाडि सारेको छ ।

