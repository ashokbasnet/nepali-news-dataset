सिशवार पर्यटन महोत्सव शुरु

विद्रोही गिरी/ उज्यालो । नवलपरासी, मंसिर ९ — नवलपरासीको रहजरको प्रिपहर स्थिति नारायणीनदी किनारमा सिशवार पर्यटन महोत्सव शुरु भएको छ । स्थानीय जात जातिका भेषभुषा र चितवन राष्ट्रिय निकुञ्जको प्रवेशद्वार प्रचारका लागि महोत्सव आयोजना गरिएको हो । 

 

पर्यटकीय स्थल भएपनि सिशवार क्षेत्र ओझेलमा परेकाले महोत्सव आयोजना गरिएको महोत्सवका संयोजक सुर्दशन लामिछानेले जानकारी दिनुभयो । 

 

महोत्सवको उद्घाटन गर्दै पर्यटन तथा नागरिक उड्यन राज्य मन्त्री दिलिप महर्जनले पर्यटकलाई स्थानीय उत्पादनले आकर्षण गर्ने भएकाले स्थानीय उत्पादनको संरक्षणमा जोड दिनु पर्ने बताउनु भयो ।  स्थानीय उत्पादनको बिक्री बितरणले आर्थिक क्रान्तिको आधार खोल्ने उहाँको भनाई थियो । 

 

एक सय ५० स्टल रहेको महोत्सवमा हात्ति सफारी, नारायणी नदीमा डुंगाका सयर र होम स्टे लगाएतका आकर्षण छन् । पहिलो पटक भएको सिशवार पर्यटन महोत्सवमा अगन्तुकलाई जंगल घुम्न हात्तिको व्यवस्था समेत गरिएको छ ।
