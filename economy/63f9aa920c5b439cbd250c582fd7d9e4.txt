तेल अभाव हटेन

काठमाडौं, पुष २९ - नेपाल आयल निगमले तेल आयात बढेको जनाएपनि उपभोक्ताले अझै पनि सहज रुपमा पाउन सकेका छैनन् । उपभोक्ता तेल भर्न पेट्रोलपम्पमा घण्टौ लाममा बस्नु परिरहेको छ ।

 

भारतीय आयल कर्पोरेशनलाई बक्यौता रकम बुझाए लगत्तै एकहप्तादेखि तेल आयात बढेको नेपाल आयल निगमले दावी गरेको छ । तर लोडसेडिङको कारण खपत बढेको र भण्डारण गर्ने प्रवृत्तिले वितरण सहज हुन नसकेको नेपाल आयल निगमका प्रवक्ता मुकुन्द ढुँगेलले बताउनुभयो ।
