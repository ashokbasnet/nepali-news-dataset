नेप्से घट्दा सर्किट ब्रेकर लाग्यो

काठमाडौ, पुस ४ – लगातार २ दिन अत्यधिक बृद्धिका कारण सर्किट ब्रेकर लागेको शेयर बजारमा बिहीबार उल्टो सर्किट ब्रेकर लाग्यो ।
कारोबारको सुरुवातमा ८ सय ८ पुगेर घट्न शुरु गरेको नेप्से ७ सय ७० मा पुगेर फेरि केहि सुधारिदै कारोबार बन्द हुँदा ८ सय १ बिन्दुमा कायम रह्यो । शेयर बिक्री गर्नेहरुको चाप बढेपछि नेप्से घट्ने क्रममा २ पटकसम्म सर्किट ब्रेकर लाग्यो ।
लगानीकर्ताले यसअघिको नाफा सुरक्षित गर्न शेयर बेच्न हतारिएपछि बजारमा करेक्सन देखिएको हो । बिहीबार नेप्से ५ अंकले घट्दा बैकिङ समुहको परिसुचक ९ अंकले घटेको छ । कारोबार रकम पनि घटेर २१ करोडमा झरेको छ ।
