सेयर बजारमा लगानी सरूवात गर्ने अवसरः सानिमा इक्विटी फण्डका इकाई बिक्री सुरु

१२ मंसिर, काठमाडौं । सानिमा बैंकले मंसिर १२ गते देखि १ अर्ब २० करोड रुपैयाँ (१२ करोड इकाई) निष्कासन गरेको छ । अाजबाट सुरू भएको यी इकाईको बिक्री छिटोमा मंसिर १५ गते र ढिलोमा मंसिर २६ गतेसम्म खुला रहनेछ ।
‘सानिमा इक्विटी फण्डले लगानीकर्ताहरुको जोखिम न्यनिकरण गर्दै बजारबाट अधिकत्तम लाभ लिने वातावरण बनाउने हाम्रो अपेक्षा छ, हाल सेयर बजार न्युन विन्दुबाट वृद्धि हुँदै गएकोले सात वर्षको अवधिमा लगानीकर्ताहरुलाई राम्रै प्रतिफल दिन हामी सक्षम हुनेछौं,’ सानिमा क्यापिटलका इन्भेष्टमेन्ट प्रमूख मन्दिप लुइटेलले भने ।
यस योजनामा सहभागी हुन चाहने व्यक्तिगत तथा संस्थागत लगानीकर्ताहरुले आफ्नो बैंक खाता रहेको आस्वा सदस्य कुनै पनि बैंक तथा वित्तीय संस्थाहरु मार्फत आवेदन दिन सकिने व्यव्स्था गरिएको छ । योजनामा न्यूनतम १०० इकाई अर्थात रु १ हजार देखि अधिकक्तम २४ लाख इकाई अर्थात २ करोड ४० लाख रुपैया सम्म लगानी गर्न सकिने छ ।
यो योजना सानिमा बैंकको प्रवर्द्धनमा आउन लागेको पहिलो सामुहिक लगानी कोष योजना हो । इकाइको निष्काशनको क्रममा मागभन्दा बढि आवेदन परेमा २५ प्रतिशतसम्म कोषको आकार बढाउन सकिने नीतिगत व्यवस्था छ । यसो भएमा कोषको आकार १ अर्ब ५० करोड हुनेछ । कोषमा प्रवर्द्धक र सञ्चालकको १५ प्रतिशत बिउ पुँजी रहनुपर्ने व्यवस्था छ ।
कोष मार्फत संकलित रकम लगानी क्षेत्रको रुपमा सेयर नै प्राथमिकतामा रहेको छ । यस कोष मार्फत उठ्ने रकममध्ये ८० देखि ९० प्रतिशत लगानी सेयरमा हुनेछ । बाँकी लगानी निक्षेप लगायतका अन्य वित्तीय उपकरणमा हुनेछ ।
बन्दमुखि यो योजना सेयर बजारमा सूचीकृतपछि भने हरेक दिन किनबेच गर्न सकिनेछ । यो योजनाको परिपक्व अवधि ७ वर्षको रहेको छ । कोषको लगानीमा नाफा भएमा लगानीकर्ताहरुले प्रतिफल पाउने छन् भने दोस्रो बजारमा हुने मूल्य परिवर्तनबटा पनि लगानीकर्ताले लाभ लिन सक्ने अवस्था बन्ने छ । ७ वर्षको परिपक्व अवधिमा कायम हुने अन्तिम लगानीकर्ताले कम्पनीको नेटपर्थ प्रति सेयर जति हुन्छ त्यही आधारमा आफ्नो लगानी फिर्ता पाउनेछ ।
कोषको व्यवस्थापकहरुमा चार्टर्ड एकाउन्टेन्ट तिर्थराज उपाध्याय, ललित बहादुर बस्नेत, ख्याम नारायण ढकाल, डा. हेमन्तकुमार दवाडी र माधव प्रसाद ढकाल रहेका छन् ।
के हो सामूहिक लगानी कोष ?
सामूहिक लगानी केाष भनेको व्यक्तिगत र संस्थागत रुपमा छरिएर रेहका लगानीलाई एकिकृत गरेर बनाइने कोष हो । यसकेा निश्चित लगानी उदेश्य रहेकेा हुन्छ । नेपालमा यस्तो कोषमा वाणिज्य बैंकको कम्तिमा १५ प्रतिशत लगानी रहनुपर्ने व्यवस्था छ । सहायक कम्पनीहरुले यस्तो कोषको सञ्चालन गर्छन भने छुट्टै कोष व्यवस्थापकहरु नियुक्त गरिएको हुन्छ ।
सामूहिक लगानी सेयर बजारमा जोखिम पनि छ । त्यसैले बजारको ज्ञान नै नभएकाले भने पहिले नै बजारमा पसिहाल्नुभन्दा पनि अप्रत्यक्ष लगानी गर्नु सहि हुन सक्छ । त्यो माध्यम हो सामूहिक लगानी कोष ।
सामूहिक लगानी कोषमा १ हजार रुपैयाँ मात्र लगानी गर्न चहानेले पनि सहभागिता जनाउन सक्नेछ । सामूहिक लगानी कोषमा लगानी गरेपछि जम्मा हुने रकम सञ्चालक कम्पनीहरुले नियुक्त गरेका कोष व्यवस्थापकहरुले गरिदिन्छन् ।
कोष व्यवस्थापकहरुले नै कोषको रकम लगानी सम्बन्धि रणनीतिहरु बनाएका हुन्छन् । यस्ता व्यवस्थापकमा को को रहेका छन् भन्ने कुरा योजनाको इकाइ निष्कासनको क्रममा आवहान पत्रमा समेत उल्लेख गरिएको हुन्छ ।
कोष सञ्चालकहरुले यो संकलित पुँजीलाई कोषको रुपमा राख्छन् र त्यसलाई इकाइ जारी गर्नु अघि तोकिएका क्षेत्रमा लगानी गर्छन् । धेरै जसो सामूहिक लगानी कोषको अधिक हिस्सा सेयर बजारमा हुने गरेको छ ।
लगानीबाट आउने प्रतिफल इकाइ धनीहरुलाई कोष सञ्चालकले बाषिर्क रुपमा वितरण गरिदिन्छन् । तर, प्रतिफल भने लगानीमा भर पर्छ । कोषको रकम लगानी गरेका क्षेत्रमा प्रतिफल नआए लगानी नबाड्ने सम्भावना पनि रहन्छ । नोक्सान भएमा प्रतिफल बाड्नै पर्छ भन्ने चाँही हुदैन् । यो नाफा वा घाटामा भर पर्छ ।
परिपक्व अवधि अन्त्यपछि भने योजना सञ्चालकले प्रतिइकाइ खद सम्पत्तीकेा आधारमा नै वितरण गरिदिन्छ । त्यसैले योजनाले कत्तिको कमाएको छ छैन् हेर्ने गर्नुपर्छ । यस्ता कोष सञ्चालकहरुले हरेक महिना कोषको वित्तीय विवरण पनि प्रकाशित गर्छन् । कोष सञ्चालन लागत, कोषले कुन क्षेत्रमा कति लगानी गरेको छ, नाफा घाटा के भइरहेको छ, प्रतिइकाइ सम्पत्तीको मूल्य घटबढ के छ हेर्न सकिन्छ ।
कोषमा लगानी नगरेकाहरुले पनि आफुले व्यक्तिगत लगानी गर्नको लागि कोषको वित्तीय विवरण हेर्ने गर्छन् । यस्ता केाषले केमा लगानी बढाइरहेका छन् वा घटाइरहेका छन् भन्ने कुरालाई आधार मानेर पनि व्यक्तिगत लगानीकर्ताले आफ्नो लगानी रणनीति बनाउने चलन छ ।

