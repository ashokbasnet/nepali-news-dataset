मेगाको कार्यवहाक सीईओमा अनुपमा खुजेली

२५ मंसिर, काठमाडौं । मेगा बैंकको कार्यवहाक प्रमूख कार्यकारी अधिकृत (सीईओ)मा अनुपमा खुजेली नियुक्त भएकी छिन् ।
बैंकले आफ्नो वेबसाइटमा उनको सम्बोधन समेत सार्वजनिक गरेको छ । बैंकबाट अनिल केशरी शाहले बैंक छाडेपछि खुजेलीलाई कार्यवाहक दिएको हो । शाहले पुस १७ गतेबाट सेञ्चुरी कमर्सियल बैंकमा प्रमूख कार्यकारी अधिकृतको जिम्मेवारी सम्हाल्ने भएका छन् ।
खुजेलीलाई यसअघि पनि बैंकको सीईओको लागि मुख्य दाबेदारको रुपमा लिइएको थियो ।
खुजेलीको सम्बोधनमा भनिएको छ, ‘हाम्रो लागि सफलता भनेको पैसा वा पैसाको जनाउ दिने अंक मात्रै होइन, हरेक दिन हामीले प्रतिक्रियाको रुपमा आर्जन गरिरहेको ग्राहकहरुको मुस्कान नै हो ।’

