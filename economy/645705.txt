सेयर किनबेचमा भ्याट नलगाउन लगानीकर्ताकाे अाग्रह

२८ मंसिर, काठमाडौं । ब्रोकरलाई डेढ वर्षदेखि मूल्य अभिवृद्धि कर (भ्याट) लगाउने तयारी गरिरहेको आन्तरिक राजस्व कार्यालयले फेरी पनि ब्रोकरहरुलाई पत्राचार गरेपछि चारवटै लगानीकर्ता संघले यसको विरोध गरेका छन् ।
बुधवार सयुक्त प्रेस विज्ञप्ति जारी गर्दै उनीहरले यसको बिरोध गरेका हुन् । मूल्य अभिवृद्धि कर लागु भएयता १९ वर्षदेखि सेयर ब्रोकरहरुले कारोबार गर्दै आएको र यससम्बन्धि निर्देशीकाको दफा ४.१७ ले सेयर किनबेच संग सम्बन्धित सेवा, सेयर निष्कासनलाई पनि छुट हुने विषयमा उल्लेख गरेको भन्दै ध्यानाकर्षण गरेको छ ।
केही सेयर ब्रोकरहरुलाई मूल्य अभिवृद्धि कर (भ्याट) तिर्न आन्तरिक राजस्व कार्यालयले ब्रोकरहरुलाई भ्याट तिर्न फेरी पनि पत्राचार गरेको छ । यसअघि असारमा पनि राजस्वले यस्तै पत्राचार गरेको थियो । त्यससमय विवाद उब्जिएपछि त्यतिकै सेलाएको यो विवाद राजस्वले गरेको पत्राचार पनि पुनः उठेको छ ।
यसअघि केही ब्रोकरलाई २०६९/७० देखिको भ्याट तिर्न राजस्वले पत्राचार गरेको थियो । ब्रोकरहरुले ६० लाखदेखि डेढ करोड रुपैयाँ भ्याट तिर्नुपर्ने देखिएको थियो ।
मूल्य अभिवृद्धि कर वापत ब्रोकर कम्पनीहरुले आफ्नो कारोबारको आधारमा १३ प्रतिशत भ्याट तिर्नुपर्ने उल्लेख छ । ब्रोकरहरुले यो कर ग्राहकहरु (सेयर लगानीकर्ताहरु) मार्फत् उठाउन पाउनु पर्ने माग गर्दै आइरहेका छन् ।

