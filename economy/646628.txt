हिमालयन जनरल इन्स्योरेन्स २५औं वर्षमा प्रवेश

३ पुस, काठमाडौं । २५औं वर्ष प्रवेश गरेको अवसरमा हिमालयन जनरल इन्स्योरेन्सले आगामी वर्षहरुमा सामाजिक सेवा क्षेत्रमा योगदान प्रदान गर्ने तथा भविष्यमा गरिने काम सम्वन्धी लक्ष्यहरु घोषणा गरेको छ ।
यस वर्षको प्रारम्भमा कम्पनी नेपालकै पहिलो एक अर्व रुपैयाँ पूंजीकृत निर्जीवन बीमा कम्पनी भएको छ ।
अध्यक्ष महेन्द्रकृष्ण श्रेष्ठका अनुसार कम्पनीको शुरुका दिन देखिनै भरपर्दो पुनर्बीमाको व्यबस्था गरि बिमितलाई बीमाको सुरक्षण प्रदान गर्दै आफ्नो प्रगतिपथमा लम्किएको थियो ।
उनले कम्पनीले रजत जयन्ती महोत्सव मनाउँदासम्म सहयोग गर्ने तथा ग्राहकवर्गा सबैलाई कृतज्ञता ज्ञापन गरे ।
‘विगत २४ वर्षको व्यवसायिक यात्रामा उत्पे्ररित, दक्ष तथा कुशल कर्मचारीहरुको साथ पाउँदा धेरै उपलब्धि हासिल गर्न सकेकाछौं भन्ने कुराको प्रत्यक्ष अनुभव गरेका छौँ । यस अनुभवको कारण हामी आउँदो वर्षहरुमा यी क्षेत्रमा चीरस्थायी र अझ महत्वपूर्ण योगदान गर्न सक्छौं भन्ने कुरामा विश्वस्त छौं,’ उनले भने ।
प्रमुख कार्यकारी अधिकृत सुशील बज्राचार्यले २५ औं वर्षमा प्रवेश गरेको सुखद अवसरमा अहिलेसम्म प्राप्त गरेका उपलब्धिका साथ आगामी दिनहरुमा यस कम्पनीले व्यवसायिक तथा संस्थागत सामाजिक दायित्व निर्वाह गर्नका लागि हामी उत्सुक रहेको बताए ।
कम्पनीले आफ्नो प्रगती तथा आफूले प्रदान गर्ने सेवाहरुको लागि दीर्घकालीन लक्ष्य लिएको बताएको छ । हिमालयन जनरल ईन्स्योरेन्सले आउने दिनहरुमा भरपर्दो बीमा व्यवसाय र बीमाको क्षेत्रमा प्रविधि र सामाजिक कल्याणलाई एकसाथ ल्याउने अग्रगामी प्रयासलाई निरन्तरता दिईरहने जनाएको छ ।
सामाजिक क्षेत्रका सुरक्षा, संस्कृति र प्राकृतिक सम्पदाको संरक्षण, तथा सामाजिक दायित्व जस्ता तीन मूलभत प्रभावकारी क्षेत्रहरुमा महत्वपूर्ण र निरन्तर योगदान पुर्‍याउन नेतृत्वदायी कार्य गर्ने यस हिमालयन जनरल ईन्स्योरेन्सको प्रतिबद्धता पनि गरिएको छ ।

