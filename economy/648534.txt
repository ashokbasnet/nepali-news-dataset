नेपाल टेलिकमले सार्यो बुक क्लोज, विहीवारसम्म सेयर किन्दा लाभांश पाइने

१२ पुस, काठमाडौं । नेपाल टेलिकमले यसअघि तोकेको बुक क्लोज मिति परिर्वतन गरेको छ ।  कम्पनी ऐन अनुसार टेलिकमले बुक क्लोज हुनुभन्दा ७ दिन अगावै यसको जानकारी सार्वजनिक गर्नुपर्नेमा त्यसो नगरेपछि मिति सच्याएको हो । कम्पनीले आगामी आइतवार बुक क्लोज मिति तोकेको नेप्सेका एक अधिकारीले बताए ।
कम्पनीले ५५ प्रतिशत नगद लाभांश प्रस्ताव गरेको छ । मंगलवार अघिल्लो मिति अनुसार लाभांश प्राप्त गर्ने अन्तिम दिन हुने भएपछि कम्पनीको सेयर कारोबारमा तीव्रता आएको थियो ।
कम्पनीको करिब ७ करोड रुपैयाँको सेयर कारोबार भएको थियो ।

