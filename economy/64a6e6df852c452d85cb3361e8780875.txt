अक्टोबर महिनामा ईतिहासकै धेरै पर्यटक भित्रिए

कमल पराजुली/ उज्यालो । काठमाडौं, कात्तिक, १६ — गत महिनामा नेपालको ईतिहासमा अहिले सम्मकै सबैभन्दा धेरै पर्यटक नेपाल घुम्न आएका छन् । त्रिभुवन अन्तराष्ट्रिय विमानस्थलका अनुसार अक्टोबर महिनामा हवाईमार्ग हुदै नेपाल घुम्न आउने पर्यटकको सख्या १६.८ प्रतिशतले बढेका छन् । 

 

यो मार्ग हुदै अक्टोबर महिनामा ७३ हजार दुई सय ६४ पर्यटक नेपाल घुम्न आएको विमानस्थलले जनाएको छ । सार्क क्षेत्रबाट नेपाल आउने पर्यटकको सख्या १९.४ प्रतिशतले बढेको छ । त्यसमा भारतबाट आउने पर्यटकको सख्या २६.२ प्रतिशत र ११.३ प्रतिशतले बढेको छ । त्यस्तै एसिया क्षेत्रबाट नेपाल घुम्न आउने पर्यटकको सख्या ४० प्रतिशतले बढेको छ ।

 

नेपाल आउनेमा चिनियाहरु सबै भन्दा धेरै १०५.९ प्रतिशतले बढेका छन् । त्यस्तै दक्षिण कोरियाबाट आउने पर्यटक २९ प्रतिशतले बढेका छन् भने थाईल्याण्डबाट आउने पर्यटक २३ प्रतिशतले बढेका छन् । तर मलेसियाबाट आउने पर्यटक भने १ प्रतिशतले घटेको विमानस्थलले जनाएको छ । 

 

त्यस्तै युरोपबाट आउने पर्यटकको सख्यामा बृद्धि भएको छ । गत बर्षको तुलनामा अक्टोबर महिनामा युरोपबाट आउने पर्यटकको सख्या १५ प्रतिशतले बढेको छ । ईजरायलबाट नेपाल घुम्न आउने आउने पर्यटक ८८ प्रतिशतले बढेका छन् भने डेनमार्कबाट नेपाल आउने पर्यटक ४८ प्रतिशतले बढेका छन् । 

 

तर नेदरल्याण्डबाट आउने पर्यटक १७ प्रतिशतले घटेका छन भने फ्रान्सबाट आउने पर्यटक ४ प्रतिशतले घटेका छन् । त्यस्तै न्युजिल्याण्डबाट आउने पर्यटक ३० प्रतिशत र अष्टेलियाबाट आउने पर्यटक ०.२ प्रतिशतले घटेको विमानस्थलले जनाएको छ । तर नेपाल घुम्न आउने अमेरिकी भने ५.५ प्रतिशतले बढेका छन् । 

 

अक्टोबर महिनामा नेपाल आउने पर्यटक समेत गरेर नेपाल पर्यटन बर्ष २०११ मा अहिले हवाईमार्गबाट नेपाल आउने पर्यटकको सख्या ४ लाख ४३ हजार १ सय ८ जना पुगेको छ । सरकारले पर्यटन बर्षमा १० खाल पर्यटक भित्रयाउने लक्ष्य राखेको थियो ।
