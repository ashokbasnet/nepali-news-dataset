डिलरलाई दोब्बर वितरण गरेपनि पूर्वमा डिजेल र पेट्रोल अभाव

विराटनगर, फागुन १८ – पूर्व क्षेत्रमा एक हप्तादेखि इन्धनको अभाव भएको छ । नेपाल आयल निगमको क्षेत्रीय कार्यालय विराटनगरको लापरवाही र चलखेलको कारण पूर्वमा डिजेल र पेट्रोलको अभाब देखिएको हो ।
दुई दिन यता पूर्वलाई चाहिने भन्दा दोब्बर वितरण भएपनि विराटनगरमा बुधबारसम्म पनि सर्वसधारणले सहज इन्धन पाउन सकेका छैनन् ।
नेपाल आय निगमको मिलेमतोमा नेपालबाट भारत तर्फ इन्धन तस्करी हुन थालेपछि चरम अभाव भएको हो । नेपालमा भन्दा भारतमा डिजल र पेट्रोलको मूल्य १६ रुपैयाँ बढी रहेका कारण सीमानाकाबाट चोरी निकासी बढ्दा नेपाली क्षेत्रमा अभाब देखिएको हो ।
 निगमका पूर्वाञ्चल क्षेत्रीय प्रमुख दिनेश यादवले ११ सय ६४ केएल डिजेल र ३ सय ४ केएल पेट्रोल दैनिक डिलरहरुलाई वितरण गरिएको जानकारी दिनुभयो । अरुबेला भन्दा झण्डै दोब्बर मात्रामा इन्धन बितरण गरिएको भएपनि बुधबारसम्म पनि  सहज रुपमा इन्धन पाउन सकेका छैनन् ।
दोब्बर वितरण भएपनि पेट्रोलपम्पमा सहज रुपमा तेल पाउन नसक्नुले निगमकै कर्मचारी र पेट्रोलियम डिलरहरुको मिलोमतो भएको सुृरक्षा अधिकारीले नै आरोप लगाएका छन् । मोरङका प्रमुख जिल्ला अधिकारी यज्ञराज कोइरालाले भने जिम्मेवार निकाय पारदर्शी नहुदाँ समस्या देखिएको बताउनुभयो ।
