चुनावपछिको सरकारले स्वीकार्ने बजेट बनाउँछु : कोइराला

काठमाडौं, असार २४ – अर्थमन्त्री शंकरप्रसाद कोइरालाले आफूले चुनावपछि आउने निर्वाचित सरकारलाई सहजै स्वीकार्य हुने बजेट बनाउने बताउनु भएको छ ।
नेपाल आर्थिक पत्रकार समाज सेजनले गरेको पत्रकार प्रशिक्षण कार्यक्रममा मन्त्री कोइरालाले विवादमा आउने खालको बजेट नल्याउने बताउनुभयो ।
एक वर्षमा तीनपल्ट बजेट आउँदा देशको अर्थतन्त्रमा नकारात्मक प्रभाव परेको भन्दै कोइरालाले आंशिक, पूर्ण या चुनावी नभनी एक वर्षका लागि मुलुकको आय व्यय प्रस्तुत गर्न लागेको बताउनुभयो ।
संविधानको तेस्रो संशोधनलाई आधार बनाएर बजेट आउने भन्दै उहाँले बजेट आएलगत्तै सरकारको ध्यान पूर्णतः चुनावमा केन्द्रित हुने बताउनुभयो ।
उहाँले आर्थिक पत्रकारहरुको संस्थासँग सहकार्यसहितको सहयात्रा गर्ने पनि बताउनुभयो ।
