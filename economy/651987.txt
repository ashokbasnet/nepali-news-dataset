अरुण फाइनान्स अब हाथवे फाइनान्स, १ सय ८० प्रतिशत हकप्रद जारी गर्ने

२७ पुस, काठमाडौं । अरुण फाइनान्स अब हाथवे फाइनान्सको नामबाट सञ्चालनमा आउने भएको छ ।
कम्पनीको २१ औं बार्षिक साधारण सभाले नाम र लोगो परिवर्तन गरेको हो । कम्पनीले १ बराबर १.८० अनुपातको दरमा हकप्रद सेयर जारी गर्ने भएको हो । यससँगै कम्पनीको पुँजी ८४ करोड पुग्नेछ । हाल कम्पनीको पुँजी ३० करोड रुपैयाँ रहेको छ ।
सभाबाट पाँच जना सञ्चालक निर्वाचित भएका छन् । संस्थापक मध्येबाट अम्बिका प्रसाद पौडेल, लीलानाथ अधिकारी र प्रकाश तिवारी तथा सर्वसाधारण तर्फबाट नवराज नेपाल र सागर ढकाल निर्वाचित भएका हुन् ।

विशेषक सञ्चालकको रुपमा प्रधुम्न भट्टराई नियुक्त भएका छन् । कम्पनीको अध्यक्षको रुपमा पौडेल रहनेछन् ।

