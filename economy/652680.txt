भिसासँग आवद्ध बैंकको भिसा कार्ड भुक्तानीमा १० प्रतिशतसम्म क्यास
३० पुस, काठमाडौं । कार्ड लोयल्टी प्रोगामको रुपमा नेपाल इन्भेष्टमेण्ट बैंक लिमिटेड तथा बैंकका भिसा कार्ड संजालसँग आवद्ध रहेका बैंकहरुले संयुक्त रुपमा अन्तर्राष्ट्रिय कार्ड प्रदायक कम्पनी भिसासँग सहकार्य थालेका छन् ।
उनीहरुले आफ्नो भिसा कार्डका ग्राहकहरुले हरेक सामान/सुविधा खरिद गर्दा भिसा डेविट वाक्रेडिट कार्डमार्फत भुक्तानी गर्दा आˆनो खातामा क्यास (नगद) फिर्ता हुने योजना ल्याएका छन् ।
कुनैपनि बस्तु तथा सेवाको उपभोग वा खरिदको बदलामा नगदको सट्टामा कार्ड मार्फत भुक्तानी गर्न प्रोत्साहित गर्ने उद्येश्यले बैंकहरुको पहलमा नेपालमा यस प्रकारका योजना थालिएको छ ।
नेपाली समाजमानगदबिना नै कारोबार गर्न सकिने र ग्राहकहरुमा भिसा डेबिट/क्रेडिट कार्डको प्रयोगलाई प्रोत्साहन दिने अनि कार्ड प्रयोग गरी भुक्तानी गर्दा ग्राहकको खातामा सिधै नगद फिर्ता हुने विशेष प्रकारको योजना सार्बजनिक गरिएको छ ।
कार्डबाहक जसले बस्तु तथा सेवा खरिदमा भिसा डेबिट वा क्रेडिट कार्ड मार्फत भुक्तानी गर्दछन् उनीहरुले आफ्नो खातामा नगद फिर्ता प्राप्त गर्ने छन् । यस योजनामा सहभागि हुनन्यूनतम रु. ५००/- को कारोवार ग्राहकहरुले गर्नुपर्ने छ ।
 



कारोबार संख्या (मासिक)
नगद फिर्ता


१ देखि ३ पटक सम्मको कारोबारमा
२प्रतिशत वा अधिकतमा रु. १००/-


४ देखि १५ पटक सम्मको कारोबारमा
५ प्रतिशत वा अधिकतमा रु. २००/-


१६ देखि ३० पटक सम्मको कारोबारमा
७ प्रतिशत वा अधिकतमा रु. ५००/-


३१ देखि ५० पटक सम्मको कारोबारमा
१० प्रतिशत वा अधिकतमा रु. १०००/-



नेपाल इन्भेष्टमेण्ट बैंक लिमिटेड र यस बैंकसँग आवद्ध बैंकहरुसँग सहकार्य गरी क्यास व्याकलोयल्टी योजनामा सहभागी हुन पाएको माभिसाले आभार प्रकट गरेको छ ।
यस योजनाबाट सेन्चुरी बैंक लि., ग्लोबल आइएमई बैंक लि., कुमारी बैंक लि., महालक्ष्मी विकास बैंक लि., मेगा बैंक नेपाल लि., मुक्तिनाथ विकास बैंक लि., एनसिसि बैंक लि., नेपाल इन्भेष्टमेण्ट बैंक लि., राष्ट्रिय वाणिज्य बैंक लि., सानिमा बैंक लि. र टुरिजम डेभलपमेन्ट बैंक लि.का भिसा कार्ड प्रयोगकर्ताहरु लाभान्वित हुने छन् ।

