सानिमाको ३२ प्रतिशत र सिद्धार्थको ५ प्रतिशतले नाफा बढ्यो, सिटिजन्सको घट्यो

७ माघ, काठमाडौं । चालु आव २०७४/७५ को दोस्रो त्रैमासिकमा सानिमा बैंकको नाफा करिब ३२.५१ प्रतिशतले बढेको छ ।
बैंकको नाफा ८२ करोड पुगेको छ । गत आवको दोस्रो त्रैमासिकमा बैंकले ६२ करोड रुपैयाँ नाफा आर्जन गरेको थियो ।  बैंकको सञ्चालन नाफा भने ३० प्रतिशतले वृद्धि भएको छ । यो १ अर्ब २४ करोड रुपैयाँ रहेको छ । बैंकको खुद व्याज आम्दानी भने २२ प्रतिशतले बढेको छ । यो रकम १ अर्ब ३३ करोड रुपैयाँ रहेको छ । त्यस्तै, फि कमिसन, अन्य आम्दानी शीर्षकबाट ४८ करोड रुपैयाँ आर्जन गरेको छ । यो रकम ५४ प्रतिशतले बढेको छ ।
बैंकले सम्भावित नोक्सान वापतको व्यवस्थामा ११ करोड रुपैयाँ राखेको छ भने मात्रै ७४ लाख फिर्ता ल्याएको छ । बैंकको खराब कर्जाको अनुपात बढेर ०.०३ प्रतिशत रहको छ । करिब ४ हजार प्रतिशत प्रोभिजनिङ गरेको उल्लेख छ ।
बैंकको करिब ३२ प्रतिशतले निक्षेप बढेर ६८ अर्ब रहेको छ । कर्जा २९ प्रतिशतले वृद्धि भएर ६० अर्ब पुगेको छ । बैंकको निक्षेपको तुलनामा कर्जाको अनुपात ८८ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७८.९९ प्रतिशत रहेको बैंकको वित्तीय विवरणमा उल्लेख छ । थप कर्जा लगानी गर्न बैंकसँग धेरै स्पेस छैन् ।
बैंकको कुल कर्जा लगानीमा ४० प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २४ अर्ब रुपैयाँ लगानी भएको छ ।
बैंकको सेयरमा प्रतिफल १८ प्रतिशतबाट घटेर करिब १६ प्रतिशत भएको छ । बैंकको चुक्ता पूँजी करिब ३ अर्बले बढेपछि सेयरमा प्रतिफल घटेको छ । बैंकको चुक्ता पूँजी ८ अर्ब पुगेको छ भने सञ्चिती १ अर्ब ८८ करोड रुपैयाँ रहेको छ ।
बैंकको प्रतिसेयर आम्दानी २०.५६ रुपैयाँ, मूल्य आम्दानी अनुपात १६ गुणा र प्रतिसेयर नेटवर्थ १ सय २३ रुपैयाँ रहेको छ ।
सिद्धार्थ बैंक
चालु आव २०७४/७५ को दोस्रो त्रैमासिकमा सिद्धार्थ बैंकको नाफा ६.४४ प्रतिशतले बढेको छ ।  त्रैमासिक आधारमा ७२ करोडबाट बढेर बैंकको नाफा ७७ करोड पुगेको छ । बैंकको सञ्चालन नाफा भने ०.५३ प्रतिशतले घटेको छ । यो ८६ करोड रुपैयाँ रहेको छ ।
बैंकको खुद व्याज आम्दानी भने करिब ७ प्रतिशतले बढेको छ । यो रकम १ अर्ब ३९ करोड रुपैयाँ रहेको छ । त्यस्तै, फि कमिसन, अन्य आम्दानी शीर्षकबाट ४९ करोड रुपैयाँ आर्जन गरेको छ । यो रकम ४५ प्रतिशतले बढेको छ ।
बैंकले सम्भावित नोक्सान वापतको व्यवस्थामा ३४ करोड रुपैयाँ राखेको छ भने २४ करोड फिर्ता ल्याएको छ । बैंकको खराब कर्जा अनुपात १.५० प्रतिशत रहको छ । करिब १ सय १७ प्रतिशत प्रोभिजनिङ गरेको छ ।
बैंकको करिब १४ प्रतिशतले निक्षेप बढेर ८५ अर्ब रहेको छ । कर्जा २० प्रतिशतले वृद्धि भएर ७५ अर्ब पुगेको छ । बैंकको निक्षेपको तुलनामा कर्जाको अनुपात ८८ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७८.३३ प्रतिशत रहेको बैंकको वित्तीय विवरणमा उल्लेख छ । थप कर्जा लगानी गर्न बैंकसँग खासै स्पेस छैन् ।
बैंकको कुल कर्जा लगानीमा ५६ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा ४२ अर्ब रुपैयाँ लगानी भएको छ ।
बैंकको सेयरमा प्रतिफल १८ प्रतिशतबाट घटेर करिब १३ प्रतिशत भएको छ । बैंकको चुक्ता पूँजी करिब २ अर्बले बढेपछि सेयरमा प्रतिफल घटेको छ । बैंकको चुक्ता पूँजी ७ अर्ब ५ करोड पुगेको छ भने सञ्चिती ४ अर्ब १० करोड रुपैयाँ रहेको छ ।
बैंकको प्रतिसेयर आम्दानी २२.६४ रुपैयाँ, मूल्य आम्दानी अनुपात १६.५६ गुणा र प्रतिसेयर नेटवर्थ १ सय ६३ रुपैयाँ रहेको छ ।
सिटिजन्स बैंक
चालु आव २०७४/७५ को दोस्रो त्रैमासिकमा सिटिजन्स बैंकको नाफा ०.४ प्रतिशतले घटेको छ ।  बैंकको नाफा ६२ करोडमा सिमित भएको छ । गत आवको दोस्रो त्रैमासमा बैंकले ६३ करोड रुपैयाँ नाफा आर्जन गरेको थियो ।
बैंकको सञ्चालन नाफा भने २२ प्रतिशतले वृद्धि भएको छ । यो ८३ करोड रुपैयाँ रहेको छ । बैंकको खुद व्याज आम्दानी भने १४ प्रतिशतले बढेको छ । यो रकम ९७ करोड रुपैयाँ रहेको छ । त्यस्तै, फि कमिसन, अन्य आम्दानी शीर्षकबाट ४४ करोड रुपैयाँ आर्जन गरेको छ । यो रकम २७ प्रतिशतले बढेको छ ।
बैंकले सम्भावित नोक्सान वापतको व्यवस्थामा १३ करोड राखेको छ भने १४ करोड फिर्ता ल्याएको छ । बैंकको खराब कर्जाको अनुपात बढेर १.९४ प्रतिशत रहको छ । यो दरमा भने वृद्धि भएको छ । करिब १ सय ३४ प्रतिशत प्रोभिजनिङ गरेको उल्लेख छ ।
बैंकको करिब ११ प्रतिशतले निक्षेप बढेर ५८ अर्ब रहेको छ । कर्जा १४ प्रतिशतले वृद्धि भएर ५३ अर्ब पुगेको छ । बैंकको निक्षेपको तुलनामा कर्जाको अनुपात ९१ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७७.४१ प्रतिशत रहेको बैंकको वित्तीय विवरणमा उल्लेख छ । थप कर्जा लगानी गर्न बैंकसँग ठिकै स्पेस देखिन्छ ।
बैंकको कुल कर्जा लगानीमा ४५ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २३ अर्ब रुपैयाँ लगानी भएको छ ।
बैंकको सेयरमा प्रतिफल १९.८० प्रतिशतबाट घटेर करिब १२.७४ प्रतिशत भएको छ । बैंकको चुक्ता पूँजी करिब अढाइ अर्बले बढेपछि सेयरमा प्रतिफल घटेको छ । बैंकको चुक्ता पूँजी ८ अर्ब पुगेको छ भने सञ्चिती करिब २ अर्ब रुपैयाँ रहेको छ ।
बैंकको प्रतिसेयर आम्दानी १५.६६ रुपैयाँ, मूल्य आम्दानी अनुपात १८.२० गुणा र प्रतिसेयर नेटवर्थ १ सय २४ रुपैयाँ रहेको छ ।

