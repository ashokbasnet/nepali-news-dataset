सिटिजन्स बैंकले बाड्यो महोत्तरीमा ४ सय २६ थान कम्बल

७ माघ, काठमाडौं । सिटिजन्स बैंक इन्टरनेसनल लिमिटेडले महोत्तरी जिल्लाको गौशाला र औरहीनगरपालिकामा वसोवास गर्ने विपन्न मुसहर समुदायका व्यक्तिहरुलाई कम्बल वितरण गरेको छ ।
दैनिक ज्यालादारी गरेर जिवीकोपार्जन गर्दै आएकाहरु र न्यानो कपडाको अभावले जाडोमा , दुःख भोग्दै बसेकाहरुलाई सामाजिक उतरदायित्व कार्यक्रम अन्तर्गत गौशाला र औरहीमा कम्बल वितरण गरेको हो ।
जिल्लाका उच्चपदस्थ सरकारी कर्मचारी, उद्योगी, व्यापारी , विभिन्न संघ संस्थाका प्रमुख तथा नागरिक समाजका अगुवाहरुको बाक्लो उपस्थितिमा गौशाला नगरपालिकामा २ सय २४ थान र औरही नगरपालिकामा २ सय २ थान गरी जम्मा ४ सय २६ थान कम्बल वितरण गरिएको हो ।
गौशाला र औरही नगरपालिकामा बसोबास गर्ने (मुसहर ,असक्त, असहाय, बिधुवा, साधु, सन्त) हरुलाई कम्बल वितरण गरिएको छ । उक्त हस्तान्तरण बैंकको संचालक समितिको सदस्य डा. चन्दा कार्कीले गरेकी छिन् ।

