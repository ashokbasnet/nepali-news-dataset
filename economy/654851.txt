तत्काल सि आस्वा लागु नहुने, फागुन ११ पछि अनिवार्य

११ माघ, काठमाडौं । नेपाल धितोपत्र बोर्डले सि आस्वा अनिवार्य गर्नु अघि लगानीकर्ताहरुलाई प्रणालीमा जोड्न एक महिनाको अवधि दिन सीडीएस एण्ड क्लियरिङ लिमिटेड (सीडीएससी)लाई निर्देशन दिएको छ ।
बोर्डको निर्देशनसँगै सीडीएससीले फागुन ११ गतेबाट मात्र सि आस्वा अनिवार्य हुने नयाँ सूचना जारी गरेको छ । हाल ६० भन्दा बढी बैंक तथा वित्तीय संस्थाले २ हजार ५ सयभन्दा बढी शाखाबाट आस्वा सेवा दिइरहेका छन् । लगानीकर्ताहरुलाई सि-आस्वा रजिष्ट्रशन नम्बर प्राप्त गर्ने र आस्वा सेवा दिइरहेका बैंकहरुको सहभागिताको लागि यथोचित अवसर दिन समय थप गरिएको हो ।
सीडीएससी  गत मंगलबारबाटै याे व्यवस्था अनिवार्य भएकाे यसअघि जनाएकाे थियाे ।
बैंकमा खाता रहेको लागनीकर्ताले त्यही खातामा हक रहने गरी सेयरमा आवेदन दिन सकिने व्यवस्था आस्वा हो भने यही प्रणालीलाई एकीकृत गरिएको व्यवस्था सि-आस्वा हो ।
आस्वा अनिवार्य गरिसकिएकोले सि-आस्वालार्इ पनि अनिवार्य गर्न लागिएको हो । सि-आस्वा आएपछि भने लगानीकर्ताहरुले घरबाटै सेयरमा आवेदन दिन सक्नेछन् भने सेयर बाँडफाँट अवधि पनि घटेर १५ दिनमा सिमित हुने मानिएको छ ।

