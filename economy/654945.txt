बीओकेको गल्छि र मिर्चैया शाखाको औपचारिक उद्घाटन

११ माघ, काठमाडौं । बैंक अफ काठमाण्डुले गल्छिमा ७६ औं शाखा र मिर्चैयामा ७७ औं शाखाको औपचारिक उद्घाटन गरेको छ । गल्छी शाखाको बैंकका संचालक राधेश पन्त र गल्छी गाउँपालिकाका अध्यक्ष कृष्णहरी श्रेष्ठले संयुक्त रुपमा उद्घाटन गरेका हुन् ।
त्यस्तैगरी, मिर्चैया शाखाको बैंकका संचालक गोविन्द प्रसाद शर्मा रेग्मी र मिर्चैया उद्योग वाणिज्य संघका अध्यक्ष हरिशंकर शाह तथा राष्ट्रपतिका निजी सचिव जीवच्छ शाहले गरेका हुन् । यस शाखा कार्यालयहरुबाट सम्पूर्ण बैंकिङ सुविधाहरु प्राप्त गर्न सकिने बैंकले जानकारी गराएको छ ।
आर्थिक वर्ष २०७४/२०७५ को प्रथम त्रैमासिकको अन्त्यसम्म बैंकले कुल निक्षेप रु.६९ अर्ब १५ करोड परिचालन गरी कुल कर्जा रु. ६२ अर्ब ३३ करोड प्रवाह गरेको छ । हाल बैंकले ७७ शाखा, ६७ एटिएम, ८ वटा एक्टेन्सन् काउण्टर तथा १७ शाखा रहित बिन्दुहरुबाट बैंकिङ सेवा प्रदान गर्दै आइरहेको छ ।

