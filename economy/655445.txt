ग्लोबल आइएमइ, बीओके, जनता र सेञ्चुरीमा कसको नाफा अगाडी ?

१४ माघ, काठमाडौं । चालु आव २०७४/७५ को दोस्रो त्रैमासिकमा जनता बैंकको नाफा ६८ प्रतिशतले बढेको छ । बैंकको नाफा २७ करोड पुगेको छ । गत आवको दोस्रो त्रैमासिकमा बैंकले १६ करोड रुपैयाँ नाफा आर्जन गरेको थियो । राइट ब्याक नै बैंकको नाफा वृद्धिको आधार देखिएको छ ।
बैंकको सञ्चालन नाफा भने करिब ४२ प्रतिशतले बढेको छ । यो २२ करोड रुपैयाँ छ । बैंकको खुद व्याज आम्दानी भने करिब १ सय ३८ प्रतिशतले बढेको छ । यो रकम ९७ करोड रुपैयाँ रहेको छ ।
बैंकले सम्भावित नोक्सान वापतको व्यवस्थामा ४१ करोड रुपैयाँ राखेको छ भने कुल १९ करोड फिर्ता ल्याएको (राइट ब्याक गरेको) छ । बैंकको खराब कर्जाको अनुपात बढेर २.६५ प्रतिशत रहको छ । करिब ९१ प्रतिशत प्रोभिजनिङ गरेको उल्लेख छ । त्यस्तै, फि कमिसन, अन्य आम्दानी शीर्षकबाट २१ करोड रुपैयाँ आर्जन गरेको छ । यो रकम करिब ६२ प्रतिशतले बढेको छ ।
बैंकको करिब १सय ६ प्रतिशतले निक्षेप बढेर ५२ अर्ब रहेको छ । कर्जा १ सय ११ प्रतिशतले वृद्धि भएर ४८ अर्ब पुगेको छ । बैंकको निक्षेपको तुलनामा कर्जाको अनुपात ९२ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७८.१४ प्रतिशत रहेको बैंकको वित्तीय विवरणमा उल्लेख छ । थप कर्जा लगानी गर्न बैंकसँग खासै स्पेश छैन ।
बैंकको कुल कर्जा लगानीमा ४६ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा २२ अर्ब ७२ रुपैयाँ लगानी भएको छ ।
बैंकको सेयरमा प्रतिफल आधाले घटेर ५.९८ प्रतिशत भएको छ । बैंकको चुक्ता पूँजी करिब ५ अर्ब ७० करोडले बढेपछि सेयरमा प्रतिफल घटेको हो । बैंकको चुक्ता पूँजी ८ अर्ब पुगेको छ भने सञ्चिती १ अर्ब रुपैयाँ रहेको छ ।
बैंकको प्रतिसेयर आम्दानी ६.७९ रुपैयाँ, मूल्य आम्दानी अनुपात २८ गुणा र प्रतिसेयर नेटवर्थ १ सय १३ रुपैयाँ रहेको छ ।
सेञ्चुरी बैंक
चालु आव २०७४/७५ को दोस्रो त्रैमासिकमा सेञ्चुरी बैंकको नाफा ४५ प्रतिशतले बढेको छ । बैंकको नाफा ३२ करोड पुगेको छ । गत आवको दोस्रो त्रैमासिकमा बैंकले २२ करोड रुपैयाँ नाफा आर्जन गरेको थियो ।
बैंकको सञ्चालन नाफा भने करिब २० प्रतिशतले बढेको छ । यो ३९ करोड रुपैयाँ छ । बैंकको खुद व्याज आम्दानी भने करिब ४७ प्रतिशतले बढेको छ । यो रकम ७६ करोड रुपैयाँ रहेको छ । त्यस्तै, फि कमिसन, अन्य आम्दानी शीर्षकबाट करिब २३ करोड रुपैयाँ आर्जन गरेको छ । यो रकम करिब ३४ प्रतिशतले बढेको छ ।
बैंकले सम्भावित नोक्सान वापतको व्यवस्थामा १८ करोड रुपैयाँ राखेको छ भने ११ करोड फिर्ता ल्याएको छ । बैंकको खराब कर्जाको अनुपात ०.९९ प्रतिशत रहको छ । करिब १ सय ६३ प्रतिशत प्रोभिजनिङ गरेको उल्लेख छ ।
बैंकको करिब ६० प्रतिशतले निक्षेप बढेर ५२ अर्ब पुगेको छ । कर्जा करिब ६२ प्रतिशतले वृद्धि भएर ४७ अर्ब पुगेको छ । बैंकको निक्षेपको तुलनामा कर्जाको अनुपात करिब ९० प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७६ प्रतिशत रहेको बैंकको वित्तीय विवरणमा उल्लेख छ । थप कर्जा लगानी गर्न बैंकसँग स्पेस छ ।
बैंकको कुल कर्जा लगानीमा ५५ प्रतिशत लगानी रियल इस्टेट र ओभरड्राफ्ट कर्जामा रहेको छ । यी क्षेत्रमा २६ अर्ब रुपैयाँ लगानी भएको छ ।
बैंकको सेयरमा प्रतिफल १० प्रतिशतबाट घटेर करिब ७ प्रतिशत भएको छ । बैंकको चुक्ता पूँजी करिब ४ अर्बले बढेपछि सेयरमा प्रतिफल घटेको छ । बैंकको चुक्ता पूँजी ७ अर्ब ६७ करोड पुगेको छ भने सञ्चिती १ अर्ब ७६ करोड रुपैयाँ रहेको छ ।
बैंकको प्रतिसेयर आम्दानी ८.४७ रुपैयाँ, मूल्य आम्दानी अनुपात २३.४९ गुणा र प्रतिसेयर नेटवर्थ १ सय २२ रुपैयाँ रहेको छ ।
ग्लोबल आइएमइ बैंक
चालु आव २०७४/७५ को दोस्रो त्रैमासिकमा ग्लोबल आइएमइ बैंकको नाफा ५ प्रतिशतले बढेको छ । बैंकको नाफा ९५ करोड पुगेको छ । गत आवको दोस्रो त्रैमासिकमा बैंकले ९० करोड रुपैयाँ नाफा आर्जन गरेको थियो ।
बैंकको सञ्चालन नाफा भने सिमान्त दरले घटेको छ । यो रकम ०.४४ प्रतिशतले घटेर १ अर्ब १७ करोड रुपैयाँमा सिमित भएको छ । बैंकको खुद व्याज आम्दानी भने ३ प्रतिशतले बढेको छ । यो रकम १ अर्ब ७२ करोड रुपैयाँ रहेको छ । त्यस्तै, फि कमिसन, अन्य आम्दानी शीर्षकबाट ६२ करोड रुपैयाँ आर्जन गरेको छ । यो रकम करिब ८ प्रतिशतले बढेको छ ।
बैंकले सम्भावित नोक्सान वापतको व्यवस्थामा २० करोड रुपैयाँ राखेको छ भने २३ करोड फिर्ता ल्याएको छ । बैंकको खराब कर्जाको अनुपात घटेर १.६१ प्रतिशत रहको छ । करिब १ सय ३३ प्रतिशत प्रोभिजनिङ गरेको उल्लेख छ ।
बैंकको करिब १९ प्रतिशतले निक्षेप बढेर १ खर्ब २१ करोड रहेको छ । कर्जा २३ प्रतिशतले वृद्धि भएर ८८ अर्ब पुगेको छ । बैंकको निक्षेपको तुलनामा कर्जाको अनुपात ६० प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७७.७० प्रतिशत रहेको बैंकको वित्तीय विवरणमा उल्लेख छ । थप कर्जा लगानी गर्न बैंकसँग स्पेस कम छ ।
बैंकको कुल कर्जा लगानीमा ५९ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा ५२ अर्ब रुपैयाँ लगानी भएको छ ।
बैंकको सेयरमा प्रतिफल १९ प्रतिशतबाट बढेर १५ प्रतिशतमा भएको छ । बैंकको चुक्ता पूँजी करिब साढे एक अर्बले बढेपछि सेयरमा प्रतिफल घटेको छ । बैंकको चुक्ता पूँजी ८ अर्ब ८८ करोड पुगेको छ भने सञ्चिती ३ अर्ब ३६ करोड रुपैयाँ रहेको छ ।
बैंकको प्रतिसेयर आम्दानी २१.४४ रुपैयाँ, मूल्य आम्दानी अनुपात १४.६९ गुणा र प्रतिसेयर नेटवर्थ १ सय ३७ रुपैयाँ छ ।
बैंक अफ काठमाण्डु 
चालु आव २०७४/७५ को दोस्रो त्रैमासिकमा बैंक अफ काठमाण्डुको नाफा ८.२९ प्रतिशतले घटेको छ ।  बैंकको नाफा ५५ करोडमा सिमित भएको छ । गत आवको दोस्रो त्रैमासिकमा बैंकले ६० करोड रुपैयाँ नाफा आर्जन गरेको थियो ।
बैंकको सञ्चालन नाफा पनि करिब १३ प्रतिशतले घटेको छ । यो ७५ करोड रुपैयाँ छ । बैंकको खुद व्याज आम्दानी भने ०.२६ प्रतिशतले घटेको छ । यो रकम १ अर्ब ३० करोड रुपैयाँ रहेको छ । त्यस्तै, फि कमिसन, अन्य आम्दानी शीर्षकबाट ३५ करोड रुपैयाँ आर्जन गरेको छ । यो रकम १.५० प्रतिशतले घटेको छ ।
बैंकले सम्भावित नोक्सान वापतको व्यवस्थामा २३ करोड रुपैयाँ राखेको छ भने ६ करोड फिर्ता ल्याएको छ । बैंकको खराब कर्जाको अनुपात घटेर १.८६ प्रतिशत रहको छ । करिब १ सय १७ प्रतिशत प्रोभिजनिङ गरेको उल्लेख छ ।
बैंकको करिब ०.४ प्रतिशतले निक्षेप बढेर ७० अर्ब २९ करोड रहेको छ । कर्जा ३ प्रतिशतले वृद्धि भएर ६४ अर्ब ६९ करोड पुगेको छ । बैंकको निक्षेपको तुलनामा कर्जाको अनुपात ९२ प्रतिशत देखिन्छ । तर प्राथमिक पूँजी सहितको निक्षेपको आधारमा भने कर्जाको अनुपात ७९.२४ प्रतिशत रहेको बैंकको वित्तीय विवरणमा उल्लेख छ । थप कर्जा लगानी गर्न बैंकसँग स्पेस छैन् ।
बैंकको कुल कर्जा लगानीमा ५९ प्रतिशत लगानी रियल इस्टेट, सेयर कर्जा र ओभरड्राफ्ट कर्जा रहेको छ । यी क्षेत्रमा ३८ अर्ब रुपैयाँ लगानी भएको छ ।
बैंकको सेयरमा प्रतिफल १५ प्रतिशतबाट बढेर ११.५७ प्रतिशतमा भएको छ । बैंकको चुक्ता पूँजी करिब २१ करोडले बढेपछि सेयरमा प्रतिफल घटेको छ । बैंकको चुक्ता पूँजी ८ अर्ब ६४ करोड पुगेको छ भने सञ्चिती ६ अर्ब २४ करोड रुपैयाँ रहेको छ ।
बैंकको प्रतिसेयर आम्दानी १७.६६ रुपैयाँ, मूल्य आम्दानी अनुपात २३.२१ गुणा र प्रतिसेयर नेटवर्थ १ सय ७८ रुपैयाँ छ ।

