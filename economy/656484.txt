ज्योति विकासकाे ठमेलमा नयाँ शाखा

१८ माघ, काठमाडौं ।  ज्योति विकास बैंकले विहीबार ठमेलमा नयाँ शाखा कार्यालय सञ्चालनमा ल्याएको छ। बैंकका सञ्चालक समितिका अध्यक्ष हरिचन्द्र खड्काले शाखा कार्यालको उद्घाटन गरेका हुन्।
शाखा स्थापनाको अवसरमा बैंकले ठमेल क्षेत्रमा सरसफाई कार्यक्रम पनि सञ्चालन गरेको जनाएको छ। कार्यक्रममा बैंकका उच्च पदस्थ कर्मचारीका साथै काठमाडौं महानगरपालिका वडा नं २६ का अध्यक्ष खेमराज तिवारीको पनि उपस्थिती थियो।
बैंकले निकट भविष्यमा नै १० वटा नयाँ शाखा कार्यालय सञ्चालनमा ल्याउने जानकारी दिएको छ। बैंकले निःशुल्क इन्टरनेट बैंकिङ सेवा, मोबाइल बैंकिङ सेवा, एटिएम सेवा, ३६५ दिननै बैंकिङ सेवाका साथै आस्वा सेवा उपलब्ध गराउँदै आएको छ। बैंककले ५० वटा शाखा कार्यालय तथा १४ वटा एटिएममार्फत सेवा दिँदै आएको छ।
बैंकले हालसम्म एक लाख २२ हजार वटा खाताबाट १३ अर्ब ४५ करोड रुपैयाँ निक्षेप संकलन गरी १० हजार भन्दा धेरै ऋणीलार्इ १२ अर्ब ४३ करोड रुपैयाँ कर्जा प्रवाह गर्नेको बैंकले जानकारी दिएको छ। बैंकको हालको चुक्ता पूँजी २ अर्ब ५९ करोड रुपैयाँ रहेको छ।

