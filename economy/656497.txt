सेञ्चुरी कमर्सियलको १० प्रतिशत लाभांश

१९ माघ, काठमाडौं । सेञ्चुरी कमर्सियल बैंकले ५ प्रतिशत बोनस सेयर र कर प्रयाजनको सहित ५ प्रतिशत नै नगद लाभांश दिने भएको छ ।
बैंकको आज बसेको सञ्चालक समितिको बैठकले यस्तो प्रस्ताव गरेको हो । अल्पाइन डेभलपमेन्ट बैंक र सेती बिकास बैंकका लगानीकर्ताले पनि सोही दरमा लाभांश पाउने छन् ।
हाल ७ अर्ब ६७ करोड रुपैयाँ पुँजी रहेको बैंकको बोनस वितरणपछि पुँजी ८ अर्ब ५ करोड पुग्नेछ । बैंकको प्रस्ताव राष्ट्र बैंकबाट स्वीकृत हुन र बैंकको साधारण सभाबाट पारित हुन बाँकी छ ।

