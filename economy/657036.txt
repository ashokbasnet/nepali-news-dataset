एभरेष्टमा संस्थापक सेयर जारी पछि मात्रै हकप्रद, १ बराबर ३ अनुपातमा हकप्रदको सम्भावना

२१ माघ, काठमाडौं । हालसम्म साधारण सेयर लगानीकर्ता मात्र रहेको एभरेष्ट इन्स्योरेन्सले संस्थापक सेयर जारी गरेपछि मात्रै यसअघि घोषणा गरेको हकप्रद सेयर जारी गर्ने भएको छ ।
कम्पनीले यसअघि १ बराबर ६ अनुपातमा हकप्रद सेयर जारी गर्ने घोषणा गरेको भएपनि यो अनुपातमा परिमार्जन गर्ने भएको छ । बीमा समितिले कम्पनीहरुमा संस्थापक सेयर अनिवार्य गर्न निर्देशन दिएपछि कम्पनीले यस्तो बाटो अपनाएको हो ।
अब कम्पनीले हाल कायम सेयर धनीहरुलाई थप ५१ प्रतिशत सेयर कायम हुने गरि हकप्रद जारी गर्ने उल्लेख गरेको छ । हाल १२ करोड १५ लाख पुँजी रहेको कम्पनीले ५१ प्रतिशत संस्थापक सेयर हुने गरी थप हकप्रद जारी गर्दा पुँजी २४ करोड ७९ लाख रुपैयाँ हुनेछ ।
कम्पनीले त्यसपछि पुनः संस्थापक र सर्वसाधारण सबैलाई हुनेगरि हकप्रद सेयर जारी गर्ने उल्लेख गरेको छ । सर्वसाधारण र संस्थापक सेयर धनीले अब १ बराबर ३ अनुपातमा हकप्रद सेयर पाउने सम्भावना छ ।
२४ करोड पुँजी पछि कम्पनीले यो अनुपातमा हकप्रद सेयर जारी गरेमा पुँजी १ अर्ब रुपैयाँ पुग्नेछ । बीमा समितिले निर्जिवन कम्पनीहरुको चुत्तःा पुँजी अनिवार्य रुपमा १ अर्ब हुनुपर्ने प्रावधान राखेको छ ।

