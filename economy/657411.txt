गण्डकी विकास बैंकको कञ्चन र अमुवामा शाखा खुल्यो
२२ माघ, काठमाडौं । गण्डकी विकास बैक लिमिटेडको रुपन्देहीस्थित कञ्चन शाखा र पश्चिम अमुवा शाखाको एकै दिन औपचारिक उद्घाटन भयो । कञ्चन शाखाको उद्घाटन कञ्चन गाउँपालिकाका प्रमुख  गोकर्णबहादुर क्षेत्रीले गरे भने पश्चिम अमुवा शाखाको उद्घाटन बैंकका अध्यक्ष जगनबहादुर गुरुङले गरे ।
प्रमुख अतिथिको मन्तब्य राख्दै कञ्चन गाउँपालिकाका प्रमुख क्षेत्रीलेे गण्डकी विकास बैंक एक सबल र सक्षम विकास बंैक भएको र यसका शाखा सञ्जाल देशव्यापी रुपमा भएकोले यस क्षेत्रका जनताले पनि बंैकले प्रदान गर्ने वित्तीय सेवा सुविधाबाट लाभ लिने बताउदैं बैंकको सफलताको शुभकामना दिए ।
बैंकका अध्यक्ष जगनबहादुर गुरुङले गण्डकी विकास बैंक नेपालकै एक उत्कृष्ट बैंक भएकोले यसले दिने सेवा सुविधा पनि ग्राहकमुखी र उत्कृष्ट हुने विचार व्यक्त गरे ।
बैंकका प्रमुख कार्यकारी अधिकृत श्री रेशम बहादुर थापाले बैंकका सेवालाई विविधकरण र विशिष्टीकरण गर्दै लैजाने भन्दै बैंकको वर्तमान अवस्था र भावी कार्यकक्रमको बारेमा प्रकाश पारे ।

