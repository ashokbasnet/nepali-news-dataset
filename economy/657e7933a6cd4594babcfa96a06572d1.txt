त्रिशुली नदीमा जताततै स्काभेटर

धादिङ, असार ३१ - त्रिशुली नदीमा गैरकानूनी ढंगवाट स्काभेटरको प्रयोग गरि बालुवा निकाल्ने काम बढ्दै गएपछि धादिङको स्थानीय प्रशासनले नदीमा रहेका स्काभेटर सञ्चालनमा रोक लगाउने भएको छ । आईतवार जिल्लाको बैरेनी गाविसबाट गएको सर्वदलीय प्रतिनिधी मण्डलले प्रमुख जिल्ला अधिकारी बेदप्रसाद खरेल, प्रहरी नायव उपरिक्षक गणेश रेग्मी जिल्ला विकास समितिका योजना तथा प्रशासकीय अधिकृत जनकराज शर्मालाई भेटि गैर कानूनी रुपले चलिरहेका स्काभेटर बन्द गर्न दवाव दिएपछि स्थानीय प्रशासनले तत्कालका लागि स्काभेटर सञ्चालनमा रोक लगाएको हो ।

 

स्थानीयबासिन्दाले जताततै स्काभेटर प्रयोग हुँद पनि प्रहरी प्रशासन मौन रहेको बताउँदै आएका थिए ।
नदी तथा खोलावाट वालुवा तथा अन्य प्राकृतिक श्रोत उत्खनन गर्न स्काभेटरको प्रयोग गर्न नपाइने सर्वोच्चको आदेश तथा अन्य नियमलाई वेवास्ता गर्दै केहि दिन यता त्रिशूली नदीमा एक दर्जनभन्दा भन्दा बढि स्काभेटर सञ्चालनमा आएका छन । गैर कानूनी ढंगवाट सञ्चालन भईरहेका स्काभेटर सञ्चालनका निम्ति जिल्लाको जिल्ला विकास समिति, प्रहरी प्रशासन र राजनैतिक संयन्त्रलाई आंफुहरुले मोटो रकम खर्च गरेको भन्दै गैर कानूनी कार्य नगर्न आग्रह गर्नेलाई व्यवसायीले धाक धम्कि दिन थालेपछि सर्वदलिय संयन्त्रनै प्रमुख जिल्ला अधिकारी सम्म आउनुपरेको उनीहरुले बताएका थिए ।
गैरकानूनी ढंगवाट नदी उत्खनन गरिरहेका व्यवसायीहरुले रकम खुवाएको भन्ने निराधार आरोप भएको भन्दै प्रमुख जिल्ला अधिकारी खरेलले नदीमा चालु अवस्थामा रहेका स्काभेटर सञ्चालनमा रोक लगाउनुभएको हो ।
यसैगरि बैरेनी गाविसबाट स्विकृति लिएर वालुवा निकासी गर्दै आईरहेका व्यवसायीहरुले सम्झौता अनुसारको निकासी कर गाविसलाई नदिंदा बैरेनी गाविस समस्यामा परेको छ । स्थानीय स्वायत्त शासन ऐनले दिएको अधिकार प्रयोग गरि गाविसले केहि व्यवसायीलाई गाविसको स्वामित्वमा रहेको वालुवा निकासीको स्विकृत दिएकोमा व्यवसायीले तोकिएको शुल्क गाविसलाई दिन नमानेपछि समस्या उत्पन्न भएको हो । गाविसको सर्वदलिय संयन्त्रले प्रमुख जिल्ला अधिकारीलाई भेटि गाविसलाई रकम नुझाउनेहरुवाट रकम उठाईदिन आग्रह गरेका छन् ।
बैरेनी गाविसको कार्यालयले दिएको जानकारी अनुसार सक्सेस कन्ट्रक्सनवाट १० लाख ९९ हजार ६ सय, अम्लेश्वर वासिङ सप्लायर्स वाट ८ लाख ३३ हजार १ सय ५०, रामकाजी राना,राजु अधिकारी, बिष्णु र इश्वरवाट २ लाख ३९ हजार २ सय ५० बिशाल सप्लायर्सवाट एक लाख  १८ हजार ९ सय रुपैया उठाउन नसकिएको भन्दै रकम उठाईदिन गाविस कार्यालयले जिल्ला प्रशासन संग सहयोग मागेको हो । गाविस कार्यालय संगको सम्झौता अनुसारको रकम भुक्तानी नगर्नेहरुवाट  कानून वमोजिम रकम उठाउन प्रहरीले सहयोग पु¥याउने प्रहरी नायव उपरिक्षक गणेश रेग्मीले बताउनुभयो ।
ध्रुव भण्डारीबाट ७० हजार २ सय, यज्ञराज अधिकारीबाट ४० हजार,हस्तवहादुर अधिकारीबाट ८१ हजार, टंकबहादुर भण्डारीबाट ८१ हजार ३ सय, छोटेवगरका व्यवसायीहरुवाट ८१ हजार ३ सय,डिलवहादुर भण्डारी लगायतवाट ८० हजार, रुम्टावगरका व्यवसायीहरुवाट ७४ हजार र सुव्वा मुरली बिकवाट २४ हजार ३ सय रुपैया भुक्तानी हुन बाँकी रहेको बैरेनी गाविस कार्यालयले जनाएको छ । गाविस कार्यालयले गाविस भित्रबाट निकासी हुने वालुवा तथा माटोको ढुवानी गर्दा गाविसको लगानीमा निर्माण भएको सडक प्रयोग गरेवापत प्रति टिप २ सय ५० रुपैया शुल्क लिने गरेकोमा व्यवसायीले रकम नतिर्दा गाविस कार्यालय समस्यामा परेको गाविसका सचिव टुनाबहादुर श्रेष्ठले बताउनुभयो ।
