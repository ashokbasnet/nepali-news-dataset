अब भारतबाट नेपालमा रकम पठाउन सजिलो, सिभिल बैंकले दिने सेवा

२८ माघ, काठमाडौं । सिभिल बैंक लिमिटेड र भारतको एक्सिस बैंक लिमिटेडबीच रकम आदानप्रदान गर्ने सम्बन्धमा दुई पक्षिय सम्झौतापत्रमा हस्ताक्षर भएको छ । उक्त सम्झौतापत्रमा सिभिल बैंकका चिफ बिजिनेस अफिसर सुजित शाक्य र एक्सिस बैंकका फाईनान्सियल ईन्स्टीच्यूसन्स ग्रुपका सिनियर भाइस प्रेसिडेन्टल श्री रमनबीच हस्ताक्षर भएको हो ।
यो सम्झौता पछि मुख्यतया भारतमा कार्यरत तथा त्यहाँबसोबास गर्दै आएका नेपालीहरु लाभान्वित हुने छन् । भारतको प्रतिष्ठित निजी क्षेत्रको अग्रणी बैंक एक्सिसले भारतभर रहेका दुई हजार शाखा मार्फत् बैंकिङ सेवा प्रदान गर्दै आएको छ । एक्सिसका शाखाहरु मार्फत सिभिलका ५६ शाखाहरुमा सहजै रकम पठाउन सकिनेछ ।

