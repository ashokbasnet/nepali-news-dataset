रिलायन्स लाईफ र जनता बैंक बीच बैंकास्योरेन्स सम्झौता

२८ माघ, काठमाडौं । रिलायन्स लाईफ इन्स्योरेन्स र जनता बैंक नेपालबीच बैंकास्योरेन्स सम्झौता भएको छ । यससँगै बैंकले अभिकर्ताको रुपमा आफ्ना ग्राहकहरुलाई रिलायन्सले जारी गरेको बीमा लेखहरु बिक्री वितरण गर्ने भएको छ ।
सो सम्झौतामा रिलायन्सको तर्फबाट प्रमुख कार्यकारी अधिकृत प्रवीण रमण पराजुली र बैंकको तर्फबाट नायब प्रमुख कार्यकारी अधिकृत पृथ्वी श्रेष्ठले हस्ताक्षर गरेका हुन् ।
रिलायन्स लाईफ इन्स्योरेन्स, सिद्धार्थ बैंक र अन्य प्रतिष्ठित व्यापारिक घरानाद्वारा प्रवद्र्धित संस्था हो । यसको कूल पुँजी रु. दुई अर्ब १० करोड र चुक्तापूजी रु. एक अर्ब ४७ करोड छ । सो मध्ये बाँकी रहेको रु. ६३ करोडको साधारण सेयर निष्काशन गरिनेछ ।
रिलायन्स लाईफ इन्स्योरेन्सले मंसिर एक गतेदेखि सुरु गरेको छ ।

