सानिमा इक्विटी फण्डको कारोबार सुरु, पहिलो कारोबार मूल्य १० रुपैयाँ

१६ फागुन, काठमाडौं । सानिमा बैंक लिमिटेडको प्रवद्र्धन र सानिमा क्यापिटलको व्यवस्थापनको सानिमा इक्विटी फण्ड कारोबारको लागि खुला भएको छ ।
प्राथमिक बजारमा फण्डका इकाइ खरिद गरेकाहरुले किनबेच गर्न सक्नेछन् । प्रतिइकाइ १० रुपैयाँमा इकाई किनेकाहरुले सोही दरमा इकाइको कारोबार गर्न पाउने भएका हुन् । नेप्सेको नियम अनुसार कम्पनीहरुले पहिलो कारोबारको लागि नेटवर्थको तीन गुणासम्म मूल्य पाउने गर्छन् ।
तर, फण्डहरु इकाइ जारीसँगै सञ्चालनमा आउने भएकोले उनीहरुको दर अंकित मूल्य नै हुने गरेको छ ।

