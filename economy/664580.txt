रिलायन्सले चार नयाँ बीमा योजना सञ्चालनमा ल्याउने

२७ फागुन, काठमाडौं । रिलाइन्स लाईफ इन्स्योरेन्स लिमिटेड कम्पनीले ४ बीमा योजना संचालनमा ल्याउने भएको छ । गत मङ्सिर १ गते प्रधान कार्यालयबाट सेवा सुभारम्भ गरेको कम्पनीले शुरुवात देखि नै ३ वटा जीवन बीमा योजना सञ्चालनमा ल्याएको छ ।
कम्पनीले कार्तिक २६ गते बीमा समितिबाट सञ्चालन अनुमति प्राप्त गरेको हो । सुरmवात देखिनै उच्चस्तरिय सेवा दिने उदेश्यले नेपाली बीमा बजारमा उपस्थित भएको कम्पनीले जनाएको छ । अहिले नेपालीहरmको आयस्तर बढेको र नेपालीको कूल ग्राहस्थ उत्पादन पनि उच्च रहेकोले नँया बिमा कम्पनीको आगमनले व्यवसाय विस्तार गर्न मद्दत हुने कम्पनीका अध्यक्ष ताराचन्द केडियाले उल्लेख गरे ।
कम्पनीका अध्यक्षमा ताराचन्द केडिया र अन्य संचालकमा पवन कुमार अग्रवाल, भरत कुमार तोडी, पवन कुमार अग्रवाल र सुन्दर प्रसाद कँडेल छन् । प्रवीण रमण पराजुलीले कम्पनीको प्रमुख कार्यकारी अधिकृतको जिम्मेवारी सम्हालेका छन् । पराजुलीसँग नबिल बैंक लि. को सहायक कम्पनी नबिल इन्भेष्टमेन्ट बैंकिङसहित अन्य बैंकमा १५ वर्षको व्यवसायिक अनुभव रहेको छ ।
कम्पनीले जीवन बीमा व्यवसाय फराकिलो पार्न नेपालभर शाखा तथा उप – शाखा विस्तारलाई प्राथमिकतामा राखेसँगै पृथक किसिमको शाखा खोल्ने सोचको नमुनाको रूपमा प्रथम शाखा पाटनमा स्थापना गरिएको छ । कम्पनीले चैत मसान्त भित्र १६ वटा शाखा विस्तार गर्ने र यस आर्थिक वर्षको अन्त्यसम्ममा नियमक निकायको स्वीकृति लिई करिब २५ वटा शाखा खोल्ने लक्ष्य लिएको छ ।

