गण्डकी विकास बैंकको १९.३१ प्रतिशत बोनस सेयर प्रस्ताव

२८ फागुन, काठमाडौं । गण्डकी विकास बैंकको फागुन २६ गते बसेको सञ्चालक समितिको बैठकले हकप्रद सेयर पश्चात कायम रहने चुक्ता पुँजीमा १९.३१ प्रतिशत बोनस सेयर दिने निर्णय गरेको छ ।
यो प्रस्ताव नेपाल राष्ट्र बैंकबाट स्वीकृत हुन र बैंकको दशौं वार्षिक साधारणसभाबाट पारित हुन बाँकी छ । बैंकले हकप्रद साधारण सेयर लिलाम बिक्रीको शिलबन्दी बोलपत्र पनि आह्वान गरिसकेको छ । बोलपत्रमार्फत कायम हुने सेयरधनीले पनि बोनस सेयर प्राप्त गर्न सक्नेछन् ।
बोनस सेयर दिएपछि बैंकको कुल चुक्ता पुँजी रु. दुई अर्ब ७५ करोड हुनेछ । चुक्तापूँजीको आधारमा नेपालकै सबैभन्दा ठूलो विकास बैंकको रुपमा स्थापित बैंकको दाबी छ ।
बैंकले केन्द्रिय कार्यालय सहित देशका विभिन्न ठाउँहरुमा गरी ५१ वटा शाखा कार्यालय मार्फत आकर्षक व्याजदरमा विभिन्न निक्षेप योजना ,सहज र सरल रुपमा कर्जा योजना सञ्चालनमा ल्याएको छ ।
बैंकले एनी बैंक ब्रान्च सर्भिस, एटिएम, इसीसी/आइपीयस र एसएमएस लगायतका बैकिङ सेवा, लकर सेवा, सुन धितोमा कर्जा सुविधा, रेमिटेन्स सेवा, प्रधान कार्यालय लगायत केही शाखाहरुबाट ३ सय ६५ दिन बैकिङ सेवा तथा सन्ध्याकालिन सेवा पनि प्रदान गर्दै आइरहेको छ । बैंकले यसै आर्थिक बर्ष भित्रमा ७७ वटा शाखा पुर्याउने लक्ष्य राखेको छ ।

