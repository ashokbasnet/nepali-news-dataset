रसुवागढी जलविद्युत् आयोजनाको प्रिफ्याक जल्दा दुई करोडको क्षति

रसुवा, वैशाख १८ । रसुवाको टिमुरेमा निमार्णाधीन १ सय ११ मेगावाटको रसुवागढी जलविद्युत् आयोजनाको चिनियाँ कामदार बस्ने ‘प्रिफ्याक’ भवन जलेर नस्ट भएको छ ।शनिबार विद्युत्सर्ट भएर आगलागी भएको प्रहरीको प्रारम्भिक अनुमान छ ।चाइना ठेकेदार कम्पनी चाइना इन्टरनेसनल वाटर एन्ड इलेक्ट्रिक को–अपरेसनका चिनियाँ कामदार बस्ने दुईतले भवन नस्ट हुँदा करिब दुई करोड रुपैयाँको क्षति भएको आयोजनाका वातावरण तथा जनसम्पर्क अधिकृत तेज साउदले बताए ।लामो समयदेखि बन्द रही निमार्णकार्य सुरू हुन लागेको आयोजनाको भवनमा ४८ जना बस्ने क्षमता छ । भवनमा हाल १९ जनामात्र बस्दै आएका थिए ।आगो नेपाल प्रहरी, सशस्त्र प्रहरी बल सीमा सुरक्षा गुल्म, नेपाली सेना, आयोजनाका कर्मचारी र स्थानीय बासिन्दाले दुई घन्टापछि नियन्त्रणमा लिएका थिए ।
