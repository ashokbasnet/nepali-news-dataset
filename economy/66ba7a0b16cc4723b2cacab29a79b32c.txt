प्याजको भाउ घट्दै

काठमाडौं, माघ २७ - काठमाडौंको बजारमा अहिले किलोमा एक, दुई रुपैयाँ बढेको प्याजको मूल्य केही दिनमा घट्ने व्यवसायीले बताएका छन् ।  भारतबाट ढुवानी केही कम भएकाले प्याजको भाउ किलोमा एक दुई  रुपैयाँ बढेको काठमाडौंको मुख्य तरकारी बजार कालिमाटीको थोक बिक्रेता दधिराज उप्रेतीले बताउनुभयो ।
प्याजको उत्पादन पर्याप्त मात्रामा भएकाले भाउ घट्ने सम्भावना रहेको उहाँले बताउनुभयो । प्याज अहिले किलोको ३९ देखि ४० रुपैयाँ थोक मूल्यमा कारोबार भैरहेको छ भने  दैनिक अहिले ८५ देखि ९० मेट्रिक टन प्याज भारतबाट आयात भैरहेको छ ।
यस्तै काठमाडौंमा आलु धेरै सस्तो भएको छ । आलु किलोमा १७ देखि १८ रुपैयाँ थोक मूल्यमा कारोबार भैरहेको छ ।
