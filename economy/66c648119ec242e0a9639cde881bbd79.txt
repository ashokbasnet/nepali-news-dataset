सुनको भाउ ४ सय घट्यो

काठमाडौं, पुस ३ – सुनको भाउ बुधबार घटेको छ ।
मंगलबा कायम भएको भाउमा ४ सय रुपैयाँले घटेर तोलामा सुन बुधबार ५२ हजार ८ सय रुपैयाँमा झरेको नेपाल सुन चाँदी व्यवसायी महासंघले जनाएको छ ।
मंगलबार अन्तराष्ट्रिय बजारमा सुन प्रतिऔंस ९ डलरले घटेकाले नेपाली बजारमा पनि सस्तिएको महासंघले जनाएको छ ।
अन्तराष्ट्रिय बजारमा बुधबार सुन प्रतिऔंस १२ सय ३२ डलर छ । चाँदीको भाउ भने स्थिर छ । मंगलबार जस्तै चाँदी बुधबार पनि तोलामा ८ सय ५५ रुपैयाँमा किनबेच भइरहेको छ ।
