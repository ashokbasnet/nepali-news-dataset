काठमाडौंमा सुन्तला नै सुन्तला

काठमाडौं, कात्तिक २८ - काठमाडौंको बजारमा सुन्तलाको कारोबार बढेको छ । सिजनको नयाँ फल भएकाले सुन्तलाको बिक्री बढेको नेपाल फलफूल तथा तरकारी व्यवसायी महासंघका महासचिव रुद्र पाठकले जानकारी दिनुभयो ।
काठमाडौंमा नेपाली सुन्तलाको मुल्य प्रति किलो ५५ देखि ६० रुपैयाँ र  भारतीय सुन्तलाको थोक मुल्य प्रति किलो ६० देखि ६५ मा कारोबार भइरहेको छ । यस्तै केराको भाउ भने घटेको छ । केराको प्रति सय कोसाको थोक मुल्य २ सय ५० देखि ३ सय रुपैयाँ सम्ममा बिक्री भइरहेको छ ।
यस्तै चिनियाँ स्याउ प्रति किलो ९० देखि ९५ रुपैयाँमा कारोबार भइरहेको र मुस्ताङ स्याउ भने कमै मात्र भित्रिएको नेपाल फलफूल तथा तरकारी व्यवसायी महासंघले जनाएको छ । मुस्ताङको स्याउ प्रतिकिलो एकसय देखि १ सय ३० रुपैयाँमा बिक्री भइरहेको छ ।
