यो हप्ता सुन ५ सय रुपैयाँ घट्यो

काठमाडौ, बैशाख २० – सुनको भाउ यो हप्ता ५ सय रुपैयाँले घटेको छ । आइतबार र सोमबार सुनको भाउ प्रतितोला ५३ हजार रुपैयाँ तोकिएको थियो ।
मंगलबार २ सय रुपैयाँ घटेर ५२ हजार ८ सय रुपैयाँ कायम भयो र बुधबार पनि त्यतिनै भाउमा कारोबार भएको थियो ।
बिहीबार फेरि एकैदिन ८ सय रुपैयाँ घटेकोमा शुक्रबार अन्तिम दिन भने ५ सय रुपैयाँ बढेर सुनको भाउ ५२ हजार ५ सय रुपैयाँ तोकिएको छ ।
चाँदी भने हप्ताको पहिलो र अन्तिम दिन एउटै भाउ कायम भएको छ । चाँदी गएको शुक्रबारदेखि ९ सय १० रुपैयाँ रहेकोमा विहीबार तोलामा १५ रुपैयाँ घटेर ८ सय ९५ रुपैयाँमा झरेको थियो ।
शुक्रबार फेरि १५ रुपैयाँ बढेर ९ सय १० रुपैयाँमा नै कारोबार भइरहेको छ ।
