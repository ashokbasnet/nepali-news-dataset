आजदेखि कर सप्ताह सुरु

काठमाडौं, मंसिर १ —  आन्तरिक राजश्व विभागले आजदेखि कर सप्ताह सुरु गरेको छ । कर संकलनमा राज्य र नागरिकबीच अन्तरसम्वाद गर्ने तथा खरिदबिक्रीमा बिल लिनेदिने बानीको विकास गर्न कर सप्ताह आयोजना गरिएको विभागले जनाएको छ । 

 

विभागले बिहीबार आयकर, अन्तशुल्क र सेवा प्रवाह सम्बन्धी निर्देशिका पनि सार्वजनिक गर्दैछ । नेपालमा भ्याट संकलन सुरु भएको १४ बर्ष पूरा भएको अवसरमा निर्देशिका सार्वजनिक गर्न लागिएको विभागका महानिर्देशक राजन खनालले जानकारी दिनुभयो । कर सप्ताह अभियानका क्रममा विभागले करको दायरमा नआएका करदातालाई करको दायरामा ल्याउन चेतना मूलक कार्यक्रम संचालन गर्ने जनाएको छ । 

 

विभागका महानिर्देशक खनालले जनचेतना अभियानका क्रममा नक्कली भ्याट बिल प्रयोग गरेको पाइए कारवाही गरिने बताउनु भयो ।
