पेट्रोल पम्पमा प्रहरीको छापा, २ पक्राउ

काठमाडौं, जेठ २७ - स्वयम्भूको हामा पेट्रोल पम्पमा प्रहरीले छापा मारेर झण्डै  २३ सय लिटर डिजेल बरामद गरेको छ  । दुई जनालाई नियन्त्रणमा लिएको छ । पेट्रोलियम पदार्थ नभएको सूचना टाँसी सर्वसाधारणलाई नबेचेर व्यवसायीलाई मात्र बढी मूल्यमा पेट्रोलियम बेचेको गुनासो आएपछि छापा मारेको स्वयम्भू प्रहरी विटका प्रहरी निरीक्षक सञ्जय रिजालले जानकारी दिनुभयो ।

 

पेट्रोल पम्पका सञ्चालक तीर्थ प्रधानलाई आवश्यक कागजात लिएर उपस्थित हुन भनिएको र व्यवसायीलाई दिने सम्झौताको कागज प्राप्त नभए कालोबजारी ऐनअन्तर्गत कारबाही चलाइने निरीक्षक रिजालले बताउनुभयो । उहाँले पम्पका प्रबन्धक र एक चालकलाई नियन्त्रणमा लिइएको जानकारी दिनुभयो ।
