पेट्रोलपम्पलाई मागेजति तेल

काठमाडौ, कात्तिक २९ – सुरक्षा स्कर्टिङमा आयात तथा ढुवानी भइरहेकाले देशभर इन्धनको वितरणमा समस्या नरहेको आयल निगमले दावी गरेको छ ।
अहिले दैनिक रुपमा इन्धन आयात गर्ने र डिपोहरुबाट वितरण गर्ने काम भइरहेकाले कतै पनि अभाव नभएको निगम सन्चालक समितिका सदस्य देवी बरालले बताउनुभयो । उहाँका अनुसार देशभर रहेका सरकारी तथा नीजि पेट्रोल पम्पले माग गरेजति इन्धन पाएका छन् ।
चक्काजामका कारण पर्याप्त गाडी नचल्दा पनि माग कम छ । मंसिर ३ र ४ गते चुनावका लागि भारतसंगको सीमा बन्द हुने भएकाले दुई दिन इन्धन आयात हुने छैन । निगमका डिपोहरुमा इन्धनको पर्याप्त स्टक रहेकाले माग अनुसार नै वितरण हुने बरालले बताउनुभयो ।
निर्वाचनको दिन भने निर्वाचन प्रयोजनका गाडी बाहेक अरु गाडी सञ्चालन नहुने भएकाले उपभोक्ताले एक दिन अघि नै इन्धनको जोहो गर्न सक्ने उहाँको भनाई छ ।
