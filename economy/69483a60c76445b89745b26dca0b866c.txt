‘नेपालमा ‘कालोदिन’ सुरु हुन समय लाग्दैन’

काठमाडौं, वैशाख १४ । अर्थविद्हरुले कार्यान्वयन गर्न सकिने गरी बजेट ल्याउन आग्रह गरेका छन् ।मंगलबार राजधानीमा गरिएको कार्यक्रममा उनीहरुले विगतका वर्षहरुमा बजेटको कार्यान्यन नै प्रमुख समस्या हुने गरेको भन्दै यस वर्ष कार्यान्वयन गराउनसक्ने बजेटमात्रै ल्याउन सुझाव दिएका हुन् ।कार्यक्रममा योजना आयोगका पूर्वउपाध्यक्ष दीपेन्द्रबहादुर क्षेत्रीले विकास निर्माणको काम छिटो सुरु गर्नुपर्ने र भूकम्पपछि पुनःनिर्माणको काम गर्ने गरी बजेट विनियोजित गर्नुपर्ने बताए ।उनले ‘अबपनि विकास निर्माणको काम सुरु भएन भने नेपालमा ‘कालोदिन’ सुरु हुन समय लाग्दैन’–भने ।यस्तै, अर्थविद्ध डा. गिरिराज खनालले दीगो विकासको लक्ष्य पूरा गर्ने गरी बजेट आउनुपर्नेमा जोड दिए ।बजेटले आर्थिकबृद्धि गराउन प्राथमिकता दिनुपर्ने भन्दै कृषि, उद्योग, निर्माण र सामाजिक सुरक्षाको चासोलाई सम्बोधन गर्ने गरी बजेट ल्याउनुपर्नेमा अर्थविद्हरुले जोड दिएका थिए ।
