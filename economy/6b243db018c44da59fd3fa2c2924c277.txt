राजस्व वृद्धिदर उल्लेख्य

काठमाडौं, असोज ५ - दलहरुको असहमतिका कारण पुर्ण बजेट आउन नसकेपनि चालु आर्थिक बर्षको पहिलो दुई महिनामा राजस्व वृद्धिदर भने उल्लेख्य देखिएको छ । अर्थमन्त्रलायका अनुसार भदौसम्ममा राजस्व बृद्धिदर २७ प्रतिशतले बढेको छ । २ महिनामा कर राजस्व बापत ३४ अर्ब ६१ करोड ४० लाख र गैर कर राजस्व वापत २ अर्व ३३ करोड ३३ लाख राजस्व असुली भएको छ ।

 

यो अवधिमा अर्ब ७५ करोड ९८ लाख राजस्व मुल्य अभिबृद्धि कर भ्याट बापत असुली भएको छ । यसैगरी आयकर बापत ५ अर्व ९ करोड ४ लाख, र भन्सार महसुल ८ अर्व ९५ करोड ११ लाख राजस्व असुली भएको छ । साथै अन्तःशुल्क बापत ५ अर्व ३० करोड २ लाख, रजिष्ट्रेशन दस्तुर र सवारी साधन कर १ अर्व ५१ करोड २५ लाख राजस्व असुली भएको छ  । अर्थ सचिव कृष्णहरि बाँस्कोटाका अनुसार चालू आर्थिक वर्षका लागि पूर्ण आकारको बजेट जारी नभएकाले राजस्व असुलीको लक्ष्य निर्धारण गरिएको छैन ।
आन्तरिक अनुशासनका लागि साउनमा १७ अर्व ६९ करोड ५६ लाख असुली गर्ने लक्ष्य राखिएकोमा  भने १९ अर्व १५ करोड असुली भएको र भदौमा १६ अर्व ५१ करोड असुली गर्ने लक्ष्य राखिएकोमा १७ अर्व ७९ करोड मात्र असुली भएको छ । यस अनुसार पहिलो दुई महिनामा लक्ष्य भन्दा २ अर्व ७३ करोड ९६ लाख राजस्व असुली भएको छ ।
