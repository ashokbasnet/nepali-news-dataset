चैतको पहिलो हप्तादेखि साझा बस चलाउने तयारी

काठमाडौं, फागुन १७ - काठमाडौं उपत्यकाका दुई वटा रुटमा चैतको पहिलो हप्तादेखि साझा बस सन्चालनमा ल्याउने गरी तयारी तिव्र पारिएको छ ।

१६ वटा बस काठमाण्डु ल्याईसकिएको र ती बसको दर्ता, बिमा, रुटपरमिट लगायत प्रक्रिया र कर्मचारी नियुक्तीको काम भईरहेको साझा यातायातका कार्यकारी अधिकृत पदमलाल महर्जनले जानकारी दिनुभयो ।

साझा बसका लागि अहिले लगनखेलदेखि महाराजगन्ज र कलंकीदेखि विमानस्थलसम्मको २ वटा रुटको प्रस्ताव गरिएको छ ।

साझा बस सन्चालन नहुँदै यात्रुको माग र चासो बढी देखिएपनि सबै ठाउँमा बस सन्चालन गर्न श्रोत अभाव हुने भएकाले तत्काल दुई रुटमा मात्रै बस चल्ने महर्जनको भनाई छ ।
