मुस्ताङका बस व्यवसायी आन्दोलित

पोखरा, असार १५ । मुस्ताङ बस तथा जिप व्यवसायी समितिले मुस्ताङमा बुधबार (आज)देखि पर्यटक र निजी सवारी–साधनमाथि रोक लगाएको छ ।पोखरा र बेनीबाट पर्यटक र निजी गाडीमा पर्यटकहरु सीधै मुक्तिनाथसम्म जान थालेपछि समितिले आफ्नो रोजीरोटी खोसिएको भन्दै सवारी सन्चालनमा रोक लगाएको हो ।समितिले आफ्नै समितिअन्तर्गतका सवारी–साधनसमेत सन्चालनमा ल्याएको छैन ।समितिको अवरोधका कारण मुस्ताङको कागबेनीभन्दा माथि कुनै सवारी–साधन सन्चालन हुन सकेका छैनन् ।कागबेनीसम्म भने प्रहरीले एस्कर्टिङमार्फत् सवारी–साधन सन्चालन गरिरहेको जनाइएको छ ।निजी र पर्यटकका गरी दैनिक १० भन्दा बढी गाडी मुस्ताङ भित्रने गरेको समितिका अध्यक्ष मिनप्रसाद थकालीले जानकारी दिए ।मुस्ताङमा यो समितिका १ सय ४९ ओटा बस र जिप छन् ।

फाइल फोटो
