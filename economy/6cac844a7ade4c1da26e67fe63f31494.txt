बजारमा चाँदीको अभाव

काठमाडौं, असोज २५ — बजारमा चाँदीको अभाव भएको छ । राष्ट्रबैंक तथा नीजि क्षेत्रले समेत केही दिनदेखि चाँदीको आयात नगरेका कारण बजारमा चाँदीको अभाव भएको नेपाल सुनचाँदी व्यवसायी संघका अध्यक्ष तेजरत्न शाक्यले जानकारी दिनुभयो ।

 

चाँदीको अभावका कारण चाँदीको कारोबारमा निकै कमी आएको छ भने केही दिन यता भाउमा समेत घटबढ भएको छैन । सुनको भाउ भने लगातार तीन दिन बढेकोमा आज घटेको छ । सुन मंगलबार भन्दा बुधबार तोलामा दुई सय रुपैयाँ घटेर ५१ हजार पाँच सय रुपैंयामा कारोबार भैरहेको छ ।
