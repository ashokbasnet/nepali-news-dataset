आयल निगमका कार्यकारी निर्देशकसहित ९ जना अख्तियारको हिरासतमा

काठमाडौं, जेठ १४ – निगम घाटामा जाँदा पनि बोनस बाँडेर भ्रष्टाचार गरेको भन्दै अख्तियार दुरुपयोग अनुसन्धान आयोगले नेपाल आयल निगममका ९ जनालाई पक्रेको छ ।
अख्तियारले निगमका निमित्त कार्यकारी निर्देशक सागर सत्याल, निर्देशक नागेन्द साह, प्रवन्धकहरु कमलप्रसाद शर्मा, बाबुराम राई र नेत्रप्रसाद काफ्ले, उपनिर्देशक शरदप्रसाद पौडेल, उप–प्रवन्धक नबविनोद पोखरेल, सहायक प्रबन्धक प्रदिपमान वसी र वरिष्ठ सहायक देवीप्रसाद न्यौपानेलाई हिरासतमा लिएर अनुसन्धान गरिरहेको अख्तियारका प्रवक्ता श्रीधर सापकोटाले जानकारी दिनुभयो ।
उपनिर्देशक सुशील भट्टराई फरार रहेकाले खोजी भइरहेको अख्तियारले जनाएको छ । संस्थानले ११ अर्व ४४ करोड ऋण तिर्न बाँकी हुँदाहुँदै उनीहरुले ऐन नियम विपरित बोनस वितरण गरेर निगमलाई एक करोड ७२ लाख ५८ हजार ४ सय ५ रुपैयाँ नोक्सान पुर्‍याएको अख्तियारको भनाइ छ ।
