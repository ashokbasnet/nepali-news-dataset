डलर आज पनि १ सय १० कै हाराहारी

काठमाडौ, भदौ १४ – भारतीय रुपैयाँ कमजोर हुने क्रम जारी रहेकोले शुक्रबार पनि नेपाली बजारमा प्रतिडलर १ सय १० रुपैयाँकै हाराहारीमा कारोबार भएको छ ।
नेपाल राष्ट्र बैंकले एक डलरको भाउ १ सय ८ रुपैयाँ ६० पैसा तोकेको छ । तर खुल्ला बजारमा यो भन्दा केही बढीमा कारोबार भैरहेको छ ।
नेपाली रुपैयाँ भारतीय रुपैयाँसँग १ सय बराबर १ सय ६० रुपैयाँको स्थिर बिनिमयदरमा रहेकोले भारु खस्कने बित्तिकै त्यसको असर नेपालमा पर्ने गरेको छ । शुक्रबार भारतीय बजार प्रतिडलर ६७ रुपैयाँ २० पैसा भारुबाट खुलेको छ ।
भारतको अर्थतन्त्र थप बिग्रने संकेत आइरहेको छ । शुक्रबार बेलुका सार्बजनिक हुन लागेको तथ्यांकमा कुल ग्रार्ह्स्थ उत्पादन बृद्धिदर ४ दशलमब ८ प्रतिशत भन्दा कम नै हुने सार्वजनिक भएपछि त्यसको असर फेरि मुद्रा बजारमै पर्ने र डलरको भाउ थप बढ्ने अनुमान गरिएको छ ।
