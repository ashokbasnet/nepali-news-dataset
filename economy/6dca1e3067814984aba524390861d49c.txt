सुनको भाउ घट्यो

काठमाडौं, वैशाख २० – केही दिन यता लगातार उकालो लागेको सुनको भाउ सोमबार भने घटेको छ । सुनको भाउ सोमबार तोलामा तीन सय रुपैयाँले घटेर ५६ हजार सात सय रुपैयाँमा झरेको नेपाल सुनचाँदी व्यवसायी महासंघले जनाएको छ । 
महासंघका अनुसार अन्तर्राष्ट्रिय बजारमा सुनको भाउमा उतारचढाव आइरहेकाले नेपाली बजारमा पनि भाउ घटबढ भएको हो । यस्तै सोमबार चाँदी पनि तोलामा पाँच रुपैयाँले घटेर तोलाको आठ सय रुपैयाँ किनबेच भइरहेको छ  । यो महिना लागेसँगै सुनचाँदीको भाउ बढ्न थालेको छ ।
