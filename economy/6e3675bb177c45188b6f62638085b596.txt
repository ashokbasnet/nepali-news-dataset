निर्माणाधिन आयोजना समयमै सक्न घिसिङको आग्रह

काठमाडौं, साउन ८ – चिलिमे जलविद्युत आयोजनका प्रबन्ध सञ्चालक कुलमान घिसिङले चिलिमे मातहत निर्माणधीन जविद्युत आयोजनाहरु समयमै सक्नका लागि सहयोग गर्न स्थानीय बासिन्दा र कर्मचारीलाई आग्रह गर्नुभएको छ ।
आफूलाई हटाउने नेपाल विद्युत प्राधिकरण सञ्चालक समितिको निर्णयको विरोधमा भइरहेको प्रर्दशनमा आफ्नो कुनै संलग्नता नरहेको भन्दै घिसिङले निर्माणाधीन आयोजनारुलाई निर्धातिर समय, लागत र गुणस्तरमार्फत सम्पन्न गर्नका लागि सबैलाई आग्रह गर्नुभएको छ ।
विज्ञप्तिमार्फत घिसिङले आफू चलिमेमा रहे पनि नरहे पनि समयमै आयाजना सम्पन्न गर्न पूर्ण सहयोग र समर्थन गर्ने प्रतिबद्धता जनाउनुभएको छ । घिसिङलाई चिलिमे कम्पनीको प्रबन्ध सञ्चालकबाट हटाउने नेपाल विद्युत प्राधिकरण सञ्चालक समितिले निर्णय गरेपछि पदस्थापनको माग गर्दै विभिन्न ७ वटा कर्मचारी ट्रेड युनियन र आयोजनास्थलका कर्मचारी आन्दोलनमा छन् ।
चलिमे जलविद्युतकम्पनीको मुख्यल गानीमा सहायक कम्पनीमार्फत एकसय दुई मेगावाटको मध्यभोटेकोशी, एकसय ११ मेगावाटको रसुवागढी, १४.८ मेगावाटको माथिल्लो साञ्जेन र ४२.५ मेगावाटको साञ्जेन गरी कुल २७० मेगावाटका ४ वटा जलविद्युत आयोजना निर्माण भइरहेका छन् ।
