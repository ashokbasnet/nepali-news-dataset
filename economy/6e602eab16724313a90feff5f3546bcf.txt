केराको कपडा, केराको कागज, केराकै खाद्य परिकार

कन्चनपुर, असार १७ । कन्चनपुरमा केरा उत्पादन र प्रवद्र्धन गर्न शुक्रबारदेखि ‘कन्चनपुर केरा महोत्सव २०७३’ सुरु भएको छ ।कन्चनपुर उद्योग वाणिज्य संघको आयोजनामा जिल्लामा दोस्रोपटक केरा महोत्सव आयोजना गरिएकोे हो ।कन्चनपुरका प्रमुख जिल्ला अधिकारी मनोहरप्रसाद खनालले महोत्सवको उद्घाटन गरे ।महोत्सवमा उन्नतजात तथा टिस्युकल्चर प्रविधिबाट तयार पारिएका बेर्ना प्रदर्शन तथा बिक्री–वितरणमा राखिएका छन् ।महोत्सवमा केराको कागज, केराको खाद्य परिकार, केराको कपडा, केराखेती प्रविधि आकर्षणकोरुपमा रहेका छन् ।महोत्सवमा २५ ओटा स्टलहरु राखिएका छन् । महोत्सव १९ गतेसम्म चल्नेछ ।
