सुन झन् सस्तो, मंगलबार दुईसयले घट्यो

काठमाडौं, असार ११ – सुनचाँदीको भाउमा लगातार गिरावट आएको छ । मंगलबार तोलामा सुन ५० हजार २ सय रुपैयाँमा कारोबार भइरहेको छ ।
यसअघि सोमबार ५० हजार ४ सय रुपैयाँ थियो । आइतबारदेखि सुनको भाउ लगातार घटिरहेको छ ।
आइतबार एकैदिन तोलामा २५ सय रुपैयाँले घटेर ५० हजार ५ सय रुपैयाँमा झरेको सुनको भाउ त्यसयता लगातार घटिरहेको छ । अन्तराष्ट्रिय बजारमा भाउमा गिरावट आएकाले नेपाली बजारमा पनि भाउ घटेको हो ।
नेपाल सुन चाँदी व्यवसायी महासंघका अनुसार मंगलबार अन्तराष्ट्रिय बजारमा प्रतिऔँस सुन १२ सय ७७ दशमलव ९६ डलर छ ।
यस्तै चाँदी पनि आज तोलामा १० रुपैयाँले घटेको छ । सोमबार तोलामा ८ सय २० रुपैयाँमा किनबेच भएको चाँदीको भाउ मंगलबार ८ सय १० रुपैयाँ तोकिएको छ ।
