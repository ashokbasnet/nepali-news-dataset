तराजु बिगारेर किसान ठगेको खुलासा

चितवन, माघ ६ - किसानबाट कुखुरा खरिद गरि बजारमा बिक्री गर्ने सप्लायर्सले तराजु बिगारेर तौलमा ठगी गरेको खुलासा भएको छ ।

नवलरासीको न्यु आस्था सप्लायर्सले प्रयोग गर्ने तराजुमा चालिस किलो कुखुरा तौल गर्दा एक किलो छ सय ग्र्राम फरक पर्ने गरेको पाइएको हो ।

एक पटकमा १६ सय ग्राम फरक पर्दा एक ट्रिपमा ५४ किलोसम्म फरक पर्ने पूर्वी चितवन पोल्ट्री ब्यवसायी संघका अध्यक्ष ज्ञानबहादुर बिसुरालले जानकारी दिनुभयो ।

शुक्रवार बेलुकी चैनपुर २ ज्यामिरेका कुखुरा पालक किसान कृष्ण नेपालको कुखुराको तौल गर्दा शंका लागेपछि किसानले तराजु र गाडी नियन्त्रणमा लिएर पूर्र्वी चितवन पोल्ट्री ब्यवसायी संघलाई खबर गरेका थिए ।

तराजुको परिक्षण गर्दा तराजु बिगारेर किसानलाई ठगी गरेको पुष्टी भएको पूर्वी चितवन पोल्ट्री ब्यवसायी संघका अध्यक्ष ज्ञानबहादुर बिसुरालले जानकारी दिनु भएको छ ।

न्यु आस्था सप्लायर्सका संचालक नवराज सापकोटाले गल्ति भएको स्वीकार गर्दै किसानलाई क्षतिपूर्ति उपलब्ध गराउने सहमति जनाएकाले नियन्त्रणमा लिएको गाडी फिर्ता गरि बिगारीएको तराजु जफत गरिएको उहा“ले जानकारी दिनुभयो ।
