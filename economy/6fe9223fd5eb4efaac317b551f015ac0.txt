विमानस्थल व्यवस्थापन भारतीय कम्पनीलाई दिनेबारे अख्तियारद्वारा स्पष्टीकरण माग

काठमाडौं, असार २० – अख्तियार दुरुपयोग अनुसन्धान आयोगले त्रिभुवन विमानस्थलको ब्यवस्थापन भारतीय कम्पनीलाई दिने सरकारी तयारीबारे अनुसन्धान थालेको छ । सरकारले त्रिभुवन विमानस्थलको ब्यवस्थापन एक भारतीय कम्पनीलाई दिने तयारी गरिरहेको सम्बन्धि समाचार सार्वजनिक भएपछि त्यसबारे अनुसन्धान थालेको हो ।

 

अख्तियारले ३ दिनभित्र यसबारे हालसम्म भएगरेका कामको जानकारी आयोगलाई गराउन नेपाल नागरिक उडड्यन प्राधिकरणका महानिर्देशक त्रिरत्न मानन्धरलाई निर्देशन दिएको अख्तियारका प्रवक्ता इश्वरीप्रसाद पौडेलले जानकारी दिनुभयो । प्राधिकरणको जवाफका आधारमा थप अनुसन्धान अघि बढाइने प्रवक्ता पौडेलले जानकारी दिनुभयो ।
