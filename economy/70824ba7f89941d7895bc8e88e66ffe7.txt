सुनको भाउ ३ सय बढ्यो

काठमाडौं, साउन २५ – सुनको भाउ शुक्रबार तोलामा ३ सय रुपैयाँले बढेको छ ।
विहीबार ५२ हजार ७ सय रुपैयाँ रहेकोमा शुक्रबार बढेर ५३ हजार रुपैयाँ तोला पुगेको नेपाल सुनचाँदी व्यवसायी महासंघले जनाएको छ । समग्रमा भने यो हप्ता सुनको भाउ ३ सय रुपैयाँले घटेको छ ।
आइतबार सुन ५३ हजार ३ सय रुपैयाँमा कारोबार भएको थियो ।
चाँदीको भाउ भने यो हप्ता ३० रुपैयाँले बढेको छ । आइतबार र सोमबार ८ सय २० रुपैयाँ तोला रहेको चाँदीको भाउ घटबढ हुँदै शुक्रबार ८ सय ५० रुपैयाँ पुगेको छ ।
