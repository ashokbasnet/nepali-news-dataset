सरकारले बजार अनुगमनलाई तिब्रता दिने

काठमाडौ, भदौ ४ – बजारमा अस्वभाविक रुपमा खाद्यान्नको मूल्य बढेपछि सरकारले अनुगमनलाई तीव्रता दिने भएको छ । सरकारले वाणिज्य विभागको अनुगमन टोली र जिल्ला प्रशासन कार्यलय अन्तर्गतका अनुगमन टोलीलाई थप सशक्त बनाउन निर्देशन दिइसकेको वाणिज्य तथा आपूर्ति मन्त्रालयका सचिव लालमणि जोशीले बताउनुभयो ।

 

उहाँका अनुसार थोक बिक्रेतादेखि उद्योग र खाद्यान्नको भण्डारणमै गएर अनुगमनको तयारी भईरहेको छ । उहाँले ठूला व्यापारीकै मिलेमतोमा भाउ बढाएर उपभोक्ता ठगेको पाईएकाले ठगी गर्नेहरुमाथि अहिले अनुसन्धान भईरहेको जानकारी दिनुभयो ।

बजारमा अहिले चिनी र चामलको भाउ आकाशिएको छ । अनुगमनका क्रममा ठगी गरेको पाईए कालाबजारी ऐन अन्तर्गत व्यापारीलाई कारबाही गर्ने सरकारको भनाई छ ।
