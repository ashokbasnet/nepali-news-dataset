​वैदेशिक रोजगार छात्रवृत्ति सहज बन्दै, अशक्तका बालबच्चाले पनि पाउने

काठमाडौं, माघ १०- वैदेशिक रोजगारीका क्रममा ज्यान गुमाएका र पुर्ण रुपमा अशक्त भएका परिवारका सबै बालबालिकालाई शैक्षिक छात्रवृत्ति प्रदान गरिने भएको छ । करार अवधिभीत्रै अविभावक गुमाएका र अविभावक पुर्ण रुपमा अशक्त भएका बालबालिकाले यसै शैक्षिक सत्रबाट छात्रवृत्ति रकम पाउने छन् । 
कक्षा ८ सम्म पढ्नेलाई प्रतिव्यक्ति ८ हजार र कक्षा १२ सम्म पढ्नेलाई १२ हजार रुपैयाँका दरले प्रदान गरिने वैदेशिक रोजगार प्रवद्र्धन बोर्डका कार्यकारी निर्देशक रघुराज काफ्लेले जानकारी दिनुभयो ।
यस्तो छात्रवृत्ति सरकारी र निजी सबै विद्यालयमा पढ्ने विद्यार्थीले पाउने छन् । यस अघि सरकारी विद्यालयमा पढ्नेलाई मात्रै दिने भनिएपनि नियम परिमार्जन गर्दै सबैलाई दिने निर्णय भएको हो ।
छात्रवृत्तिका लागि आफु अध्ययनरत विद्यालयमै निवेदन दिन सकिने र विद्यालयले जिल्ला शिक्षा कार्यालयमा निवेदन पु¥याउने छ । जिल्ला शिक्षा कार्यालयले शिक्षा विभाग र शिक्षा विभागले प्रवद्र्धन बोर्डसँग समन्वय गरेर सम्बन्धीत विद्यालयबाटै छात्रवृत्ति रकम पाउने व्यवस्था मिलाइने छ । 
गएको वर्षदेखि छात्रवृति दिने व्यवस्था भएपनि थोरैले मात्रै आवेदन दिएका थिए । यस्तै गएको वर्ष सरकारी विद्यालयमा अध्ययनरतले मात्रै पाएका थिए भने परिवारका सबै विद्यार्थिले पाएका थिएनन् । यस वर्षदेखि सबैले पाउने छन् । 
मन्त्री परिषदले ढिलो निर्णय गरेका कारण यो शैक्षिक सत्रको अन्तिममा सुचना जारी गरिएको काफ्लेले जानकारी दिनुभयो ।
