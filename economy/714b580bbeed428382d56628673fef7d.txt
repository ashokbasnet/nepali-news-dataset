द्वन्द्व पीडितको रकम हिनामिनामा कर्मचारीको संलग्नता

पाँचथर, माघ ८ – पाँचथरमा द्वन्द्व पीडितको रकम हिनामीनामा जिल्ला प्रशासन कार्यालयका कर्मचारीसहित सात जना दोषी ठहर भएको पाइएको छ ।
यो घटनामा लेखापाल ताराबहादुर राई र तत्कालीन नायव सुव्वा गोविन्द बाँस्कोटासहित सात जना दोषी ठहर भएका हुन् । प्रहरी निरीक्षक राकेश थापाका अनुसार घोटला प्रकरणका नाइके सन्तवीर आङ्देम्बेसहित मिना शेर्मा, कल्पना शेर्मा, गोपालप्रसाद आचार्य सुखमाया सेर्मा पनि दोषी ठहर भएका हुन् ।
सात जनालाई प्रतिबादि बनाई प्रहरीले विहीबार जिल्ला अदालतमा अनुसन्धानको रायसहित ठगिको मुद्दा दर्ता गर्ने भएको छ । दोष िठहर भएकामध्ये  चियाबगानका कार्यकारी निर्देशक आङ्देम्बे मात्र प्रहरीको नियन्त्रणमा छन् ।
जिल्ला प्रशासनका लेखापाल राईलाई प्रशासनले नै भगाएको हुनसक्ने प्रहरीको आशंका छ । प्रशासनले भने गोष्ठिमा गएका लेखापाल कार्यालयमा पुनः हाजिर हुन नआएको र थप जानकारी नगराएको बताउँदै आएको छ ।
