धनकुटामा मदिरा सेवन, उत्पादन र बिक्री–वितरणमा कडाइ

प्रमुख जिल्ला अधिकारी संयोजकत्वको जिल्ला सुरक्षा समितिले निर्वाचन अवधिभर बेलुका ८ बजेपछि कुनैपनि होटल, रेस्टुरेन्ट, खाजाघर तथा पसलहरुबाट मदिरा बिक्री र उपभोग गर्न नपाइने निर्णय गरेको हो ।

निर्वाचनको मौनअवधि सुरु हुने असार १२ गतेदेखि सबैखाले मदिरा बिक्री र सेवन पूर्णरुपमा प्रतिबन्ध गरिने प्रमुख जिल्ला अधिकारी प्रेमप्रकाश उप्रेतीले बताए । प्रशासनको निर्णयमा उद्योग वाणिज्य संघ तथा होटल व्यवसायी सहमत भएका छन् ।

घरेलु मदिरा उत्पादन हुने स्थान पहिचान गरी नियन्त्रणका लागि प्रहरी परिचालन गरिएको धनकुटा प्रशासनले जनाएको छ ।

प्रशासनको निर्णय अटेर गरे मदिरा बिक्री तथा नियन्त्रण ऐनअनुसार कारबाही गरिने प्रमुख जिल्ला अधिकारी उप्रेतीको भनाइ छ ।
