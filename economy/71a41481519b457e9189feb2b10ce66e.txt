यो हप्ता सुनको मूल्यमा सामान्य वृद्धि

काठमाडौं, माघ २० – यो हप्ता सुनको भाउमा सामान्य वृद्धि भएको छ । अघिल्लो हप्ताको तुलनामा सुनको मूल्य ३ सय रुपैँयाले बढेको छ ।

 

हप्ताको पहिलो दिन ५४ हजार रुपैँया रहेको सुनको भाउ शुक्रबार ५४ हजार ३ सय रुपैँया पुगेको छ । आईतबार र सोमबार एउटै भाउ ५४ हजार रुपैँया रहेको सुन मंगलबार बढेर ५४ हजार ३ सय रुपैंया पुगेको थियो । यस्तै बुधबार थप २ सयले बढेर ५४ हजार ५ सय रुपैँया पुगेको भाउ बिहीबार भने स्थिर रह्यो ।

शुक्रबार फेरी दुई सय रुपैँयाले घटेर ५४ हजार ३ सय रुपैँया कायम भएको हो । यस्तै चाँदीको भाउ पनि हप्ताभर १० रुपैँयाले बढेको छ । आईतबार र सोमबार १ हजार ९० रुपैंया रहेको चाँदी मंगलबार ५ रुपैँयाले बढेको  थियो । बुधबार १० रुपैँयाले घटेर १ हजार ८५ रुपैँयामा झरेको चाँदी बिहीबार पनि त्यही भाउमा कारोबार भएको थियो भने १५ रुपैंया बढेर शुक्रबार तोलाको १ हजार १ सय

रुपैँयामा कारोबार भएको नेपाल सुनचाँदी व्यवसायी संघले जनाएको छ ।
