सुन तोलामा ७ सय रुपैयाँ घट्यो

काठमाडौ, असार १५ – सुनको भाउ शुक्रवार एकै दिन ७ सय रुपैँयाले घटेको छ । सुन तोलामा ५६ हजार ५ सय रुपैँयामा कारोबार भईरहेको नेपाल सुन चाँदी व्यवसायी संघले जनाएको छ । बिहीबार सुन तोलामा ५७ हजार २ सय रुपैंयामा किनबेच भएको थियो  ।

 

अन्तर्राष्ट्रिय बजारमा सुनको भाउ घटेकाले नेपाली बजारमा सुनको भाउ घटेको हो । शुक्रवार अन्तर्राष्ट्रिय बजारमा सुन प्रतिऔँस १५ सय ६४ दशमलब ६० डलर छ  । यस्तै चाँदी पनि तोलामा २० रुपैँया घटेको छ । चाँदी तोलामा  १ हजार १० रुपैँयामा किनबेच भइरहेको छ ।
