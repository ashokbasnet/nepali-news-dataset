अर्थमन्त्री पुन र नर्वेजियन अन्तर्राष्ट्रिय विकास मन्त्रीबीच जापानमा भेटवार्ता

काठमाडौं, असोज २६ – अर्थमन्त्री वर्षमान पुन अनन्त र नर्वेजियन अन्तर्राष्ट्रिय विकास मन्त्री हिक्की होल्मासबीच भेटवार्ता भएको छ । विश्व बैंकको वोर्ड बैठकमा भाग लिन जापान पुगेका अर्थमन्त्री पुन र नर्वेजियन विकासमन्त्री होल्माबीच जापानको टोकियोमा भेटवार्ता भएको हो ।

 

भेटमा नेपाल र नर्वेको द्विपक्षीय हित र आर्थिक साझेदारीका विषयमा छलफल भएको छ । अर्थमन्त्री पुनले नेपाल लामो समयको द्वन्द्वपछि शान्तिप्रक्रियामा आएको र अहिले आर्थिक विकासको प्रक्रियामा रहेको भन्दै नेपाललाई सहयोग गर्न आग्रह गर्नुभयो ।

जवाफमा नर्वेजियन विकास मन्त्रीले नर्वे जहिले पनि नेपालको विकासमा सहयोग गर्न तयार रहेको भन्दै थप सहयोग गर्ने प्रतिवद्धता व्यक्त गर्नुभयो । अर्थमन्त्री पुनले आज विश्व बैंकको बैठकलाई सम्बोधन गर्नुहुनेछ ।
