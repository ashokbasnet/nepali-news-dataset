साना किसानको सेयरमा ३६ गुणा बढी आवेदन

काठमाडौं, साउन १ – साना किसान विकास बैंकले निष्कासन गरेको साधारण शेयरको लागि ३६ गुणा बढि आवेदन परेको छ ।
बैंकले सार्वजनिक गरेको ६ लाख कित्ता साधारण सेयर मध्य ३० हजार सेयर कित्ता सामूहिक लगानी कोषका लागि र १८ हजार कित्ता सेयर कर्मचारीका लागि संरक्षित गरी ५ लाख ५२ हजार कित्ता सेयर बिक्री खुल्ला गरेकोमा ४ दिनमा २३ हजार १ सय १७ आवेदकहरुबाट २ करोड १ लाख सेयर कित्ताका लागि २ अर्ब १ करोड ३२ लाख भन्दा बढीको सेयर आवेदन परेको बैकका प्रमुख कार्यकारी अधिकृत जलनकुमार शर्माले बताउनुभयो ।
बैकले ५१ जिल्लामा रहेका ३ सय ७५ वटा साना किसान सहकारी संस्थाहरु र त्यस्तै लघुवित्तको कारोबार अन्य सहकारी संस्थाहरु मार्फत २ लाख ८५ हजार विपन्न र साना किसान परिवारहरुमा वित्तीय तथा गैर वित्तीय सेवा पुर्‍याउँदै आएको छ ।
