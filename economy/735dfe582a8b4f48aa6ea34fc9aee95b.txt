रुकुमको साढे १४ करोड फ्रिज

आदर्श केसी/उज्यालो । रुकुम ६ - आर्थिक बर्ष २०६९÷०७० मा रुकुमको झन्डै साढे चौध करोड बजेट फ्रिज भएको छ ।
कुल एक अर्व ८१ करोड, ६१ लाख, १८ हजार ८ सय ४५ रुपैया ५८ पैसा मध्ये १४ करोड ३६ लाख ८३ हजार ८ सय ११ रुपैया ९८ पैसा बजेट फ्रिज गएको कोष तथा लेखा निन्त्रण कार्यालय रुकुमले जानकारी दिएको छ ।
कोष नियन्त्रक पुर्णबहादुर ओलीका अनुसार चालुतर्फको १ अर्व, ५३ करोड, ९५ लाख, ११ हजार, ३ सय, ४४ मध्य ११ करोड, ५१ लाख, ७१ हजार, १ सय ५२ रुपैया फ्रिज भएको छ भने पुँजिगत तर्फ २७ करोड, ६६ लाख, ७६ हजार, ५ सय १ रुपैया मध्य २ करोड, ७४ लाख, ७८ हजार, ८ सय ८९ रुपैया फ्रिज गएको छ ।
जिल्ला विकास समितिको सवैभन्दा बढी ६ करोड, ३० लाख, ६१ हजार ६ सय २२ रुपैया ३० पैसा, जिल्ला शिक्षा कार्यालयको २ करोड, ६३ लाख, २० हजार १ सय ७५ रुपैया, जिल्ला प्रशासन कार्यालयको १ करोड, ८० लाख, ९७ हजार, ९ सय ९ रुपैया बजेट फ्रिज गएको हो  ।
यस्तै ग्रामिण पुःर्न निर्माण तथा पुनर्स्थापना आयोजनाको १ करोड, ५५ लाख, ६३ हजार, ८१, जिल्ला प्राविधिक कार्यालयको ७५ लाख, ९ड हजार ६ सय ९०, सिचाई सव–डिभिजन कार्यालयको ३७ लाख, ८१ हजार ३ सय ८८ रुपैया पनि फ्रिज गएको छ ।
यो फ्रिज बजेटको प्रारम्भिक तथ्याङ्क मात्रै भएको कोष नियन्त्रक पुर्णबहादुर ओलीले बताउनुभयो । अवको दुई महिनापछि सवै कार्यालयको हिसाव किताव भएपछि मात्र फ्रिज बजेटको एकीन तथ्याङ्क आउने उहाँले बताउनुभयो । अन्य काम सकिएछि आउने बजेट फ्रिजको तथ्याङ्क हालको भन्दा केही तलमाथि हुन सक्ने पनि कोष नियन्त्रक ओलीले बताउनुभयो ।
