तल्लो मोदीको सुरुङ्ग निर्माण तिव्र

पर्वत, मंसिर ३  - पर्वत जिल्लामा निर्माण शुरु भएको २० मेगावाट क्षमताको तल्लो मोदीखोला जलबिद्युत आयोजनाले सुरुङ्ग निर्माण तीब्र पारेको छ । 

निजी क्षेत्रको मनाङ्ग ट्रेड लिङ्कले  निर्माण शुरु गरेको आयोजनाले दशै तिहार जस्ता ठुला चाड सकिएपछि सुरुङ्ग निर्माण कार्य तीब्र पारेको हो ।

आयोजनाले दुर्लुङ्ग गाबिस वडा नं ९ मा  भदौदेखि सुरुङ्ग प्रबेश मार्ग (अडिट नम्बर १) को निर्माण गरिरहेको छ ।

 

आयोजनाले अडिट नम्बर एक  ७० मिटर भन्दा बढी निर्माण गरि सकेको छ । अडिट नम्बर १ को निर्माण कार्यसंगै पर्वतको बाजुङ्ग गाबिस – २ भ्याप्लेस्थित प्रबेश मार्ग (अडिट नं २) को निर्माण कार्य पनि मंसिरको अन्तिम हप्ताबाट शुरु गर्ने तयारीमा रहेको आयोजना प्रमुख प्रबिण श्रेष्ठले बताउनुभयो  ।

‘बैकिङ्ग प्रोसस भैरहेको छ’ उहाँले भन्नुभयो ‘बैकिङ्ग प्रोसेस सकिए पछि दुई वटै सुरुङ्गको निर्माण कार्य शुरु गर्छौ ।’

आयोजनाको  ४ दशमलव ५ किलोमिटर लामो सुरुङ्ग ४ दशमलब ६५ मिटर चौडाई र त्यतिनै उचाईको रहेको  छ ।  सुरुङ्गलाई चार भागमा बाँडेर निर्माण थालिने आयोजनाले जनाएको छ ।
