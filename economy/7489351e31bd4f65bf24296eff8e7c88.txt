सुनको भाउ घट्यो

काठमाडौं, माघ १५ – शुक्रबार सुनको भाउ तोलामा दुई सय रुपैयाँले घटेको छ । बिहीबार तोलाको ५१ हजार ५ सय रुपैयाँमा कारोबार भएको सुन शुक्रबार ५१ हजार ३ सय रुपैयाँ भएको हो । 
यो हप्ता सुनको भाउ लगातार बढिरहेको भएपनि शुक्रबार दुईसय रुपैयाँले घटेर बुधबारकै भाउमा पुगेको हो । गएको हप्ताको अन्तिम दिन तोलामा ५० हजार ४ सय रुपैयाँ रहेको भाउ त्यसयता लागातार बढ्दै ५१ हजार ५ सयसम्म पुगेको थियो । 
यस्तै शुक्रबार चाँदी पनि तोलामा ५ रुपैयाँले घटेको नेपाल सुन चाँदी व्यवसायी महासंघले जनाएको छ । चाँदी तोलाको ६ सय ९० रुपैयाँमा किनबेच भैरहेको छ ।
