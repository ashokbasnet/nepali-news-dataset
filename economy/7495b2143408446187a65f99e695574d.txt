भारतसँग ४५ दिन भित्रमा कर्णालीको पिडीए हुने

काठमाडौं, साउन १८ – नेपाल र भारतबीच ऊर्जा ब्यापार सम्झौता र माथिल्लो कर्णालीको आयोजना विकास सम्झौता ४५ दिनभित्र हुने भएको छ ।
भारतीय प्रधानमन्त्री नरेन्द्र मोदी र परराष्ट्रमन्त्री महेन्द्रबहादुर पाण्डेबीच भएको छलफलमा थप अध्ययन गरेर ४५ दिनभित्र ऊर्जा ब्यापार सम्झौता र आयोजना विकास सम्झौता गर्ने सहमति भएको हो ।
परराष्ट्रमन्त्री पाण्डेले दुबैपक्षबाट थप छलफल गरेरमात्रै उर्जा व्यापार सम्झौताका साथै माथिल्लो कर्णालीको आयोजना विकास सम्झौताबारे छलफल भएको र अध्ययन गरेर ४५ दिनभित्र सम्झौता गर्ने सहमति भएको जानकारी दिनुभयो ।
भेटमा सीमा सुरक्षा, जलस्रोत, धर्म, संस्कृतिबारे छलफल भएको र भारतीय प्रधानमन्त्री मोदीले नेपाल भारतबीचको ब्यापार घाटा कम गर्न सकिने बताएको पाण्डेले जानकारी दिनुभयो ।
