पेट्रोलियम पदार्थमा लगाइने करको पुनःमूल्यांकन माग

काठमाडौं, फागुन १६ – सरकारले पेट्रोलियम पदार्थमा लिँदैआएको करको पुनःमूल्यांकन गर्न सरोकारवालाहरुले माग गरेका छन् । पेट्रोलियम पदार्थमा लिइने कर असमान भएको त्यसको पुनःमूल्यांकन हुनुपर्ने सरोकारवालाहरुले माग गरेका हुन् । 

 

उपभोक्ता हित संरक्षण मञ्चका सचिव रामचन्द्र सिंखडाले करकै कारण उपभोक्ताले पेट्रोलियम पदार्थमा चर्को मूल्य तिर्नु परिरहेकाले अब त्यसमा समीक्षा हुनुपर्ने बताउनुभयो । संसदको सार्वजनिक लेखा समितिको सोमबारको बैठकमा पनि सभासद्हरुले आयल निगमको घाटा बढिरहेको स्थितिमा सरकारले पेट्रोलियम पदार्थ लिनेगरेको करको पुनःमूल्यांकन गर्नुपर्ने बताएका थिए । 

 

तर अर्थ सचिव कृष्णहरी बास्कोटाको भने बजेटमा पेट्रोलियम पदार्थ लाग्ने कर छुट बारे कुनै व्यवस्था नभएकाले पुनःमूल्यांकन हुन नसक्ने भनाई छ ।
