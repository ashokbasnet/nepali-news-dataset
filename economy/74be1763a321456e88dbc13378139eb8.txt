१५ सहकारी संस्था खारेजी पक्रियामा

विद्रोही गिरी/ उज्यालो । नवलपरासी, चैत ८ – तीन बर्षदेखि लेखा परीक्षण नगराएका र आर्थिक कारोवार पनि नपठाउने सहकारी संस्थाको सम्पुर्ण सम्पत्ति जफत गरि खारेज गर्न लागिएको छ । खारेजीमा परेका संस्थालाई लिखित तथा विभिन्न संचारमाध्यमबाट जानकारी गराईए पनि सम्पर्कमा नआएकोले संस्थाहरु खारेजी पक्रिया अगाढी बढाइएको सहकारी डिभिजन कार्यालय नवलपरासीका प्रमुख बासुदेव भट्टराईले बताउनुभयो  ।

  

भट्टराईका अनुसार खारेज हुने संस्थाहरुको दायित्व के कति छ र कसबाट कति असुल गर्नु पर्छ त्यो विवरण डिभिजन कार्यालयले नै संकलन गरि असुल गर्ने छ ।

जिल्लामा हालसम्म बहुद्देश्यीय १ सय १३, बचतऋण २ सय २८, दुग्ध २८, कृषि ३०, सूचना तथा संचार ६, मौरीपालन २, उद्यामी ८, स्वास्थ्य १ र अन्य १० गरि कुल ४ सय २८ वटा सहकारी संस्थाहरु डिभिजन कार्यालयमा दर्ता भई संचालन भईरहेका छन् ।

खारेजी पक्रियामा रहेका सहकारी संस्थाहरु


जयदुर्गे बचतऋण सहकारी संस्था हकुई

कामधेनु दुग्ध उत्पादक सहकारी संस्था माकर

बरचुली मौरीपालन सहकारी सस्था संस्था प्रगतिनगर

कृषक मिलन बचतऋण सहकारी संस्था, कुश्मा

 मनरी दुग्ध उत्पादन सहकारी संस्था मनरी

सुभम दुग्ध सहकारी संस्था जमुनिया

देवचुली बहुदेश्यीय सहकारी संस्था देउचुली

हुप्सेकोट बहुद्देश्यीय सहकारी संस्था हुप्सेकोट

सुर्योदय बहुद्देश्यीय सहकारी संस्था अर्खला

हाम्रो जनसेवा बहुद्देश्यीय सहकारी संस्था पिठौली

देवचुली बचत तथा ऋण सहकारी संस्था देवचुली

अग्रणी लघुउद्यमी बचत तथा ऋण सहकारी संस्था गैडाकोट

श्रमजिवी दुग्ध सहकारी संस्था सुनवल

भारतीपुर बचतऋण सहकारी संस्था भारतीपुर
