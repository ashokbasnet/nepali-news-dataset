सुनको भाउ बढ्यो

काठमाडौं, मंसिर ५ - सुनको भाउ तोलको २ सय रुपैयाँले बढेको छ । सुन शुक्रबार तोलाको ५१ हजार १ सय रुपैयाँमा किनबेच भइरहेको छ । हप्ता भरीको तुलना गर्ने हो भने यो हप्ता सुन तोलामा १३ सय रुपैयाँले बढेको छ ।
गएको शुक्रबार तोलाको ४९ हजार ८ सय रुपैयाँ तोलामा किनबेच भएकोमा अहिले बढेर ५१ हजार १ सयमा किनबेच भैरहेको नेपाल सुनचाँदी व्यवसायी महासंघले जनाएको छ ।
सुनको भाउ तोलामा आइतबार एकै दिन १२ सयले बढेको थियो भने सोमबार १ सय रुपैयाँले घटेको थियो । त्यसयता स्थिर रहँदै आएको सुनको भाउ शुक्रबार तोलामा २ सय रुपैयाँले बढेको हो । यस्तै चाँदीको भाउ भने स्थिर छ । चाँदी शुक्रबार पनि तोलाको ७ सय रुपैयाँमा किनबेच भैरहेको व्यवसायीले बताएका छन् ।
