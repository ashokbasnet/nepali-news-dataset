मुगुमा ५ महिनापछि हवाइसेवा नियमित

नेपालगन्ज, असोज १४ गते । मुगुको ताल्चा विमानस्थलमा ५ महिनापछि आइतबारदेखि नियमित उडान सुरु भएको छ । धावनमार्ग मर्मत सुधारका लागि बैशाख १० गतेदेखि हवाइ उडान बन्द भएको थियो ।

 

५ महिनापछि आइतबार गोमा एयरले सुर्खेतबाट ९ यात्रुसहित कार्गो उडान भरेको नेपालगञ्ज विमानस्थल कार्यालयले जनाएको छ । नेपालगञ्ज नागरिक उड्ययन कार्यालयका प्रमुख नरेन्द्र थापाका अनुसार ठूला जहाजको उडानका लागि भने परीक्षण  गरिएको छैन । दशैअघि नै  ठूला जहाजको परिक्षण गरी नियमित उडान हुने कार्यालयले जनाएको छ ।
