सुनको मुल्य अहिलेसम्मकै उच्च

काठमाण्डौं, कात्तिक २२ - सुनको भाउले आज नयाँ रेकर्ड कायम गरेको छ । हिजो ५३ हजार ७ सय रुपैयाँ रहेको सुन आज १ हजार रुपैयाँ बढेर अहिलेसम्मकै बढि तोलाको ५४ हजार सात सय रुपैयाँ पुगेको छ । यसअघि सुनको भाउ ५४ हजार २ सय रुपैयाँसम्म पुगेको थियो ।

 

अन्तराष्ट्रिय लगानीकर्ताको डलरप्रतिको विश्वास घट्दै जानु अन्तर्राष्ट्रिय सेयर बजारमा गिरावट तथा गि्रसको ऋण संकट लगायतका कारण सुनप्रति लगानीकर्ता आकर्षित हुँदा भाउ बढेको नेपाल सुनचाँदी व्यवसायी संघका अध्यक्ष तेजरत्न शाक्यले जानकारी दिनुभयो ।

अन्तराष्ट्रिय बजारमा आज सुनको भाउ प्रतिऔँश ३५ डलरले बढेको छ । यस्तै नेपाली बजारमा आज चाँदीको भाउ पनि बढेको छ । हिजोभन्दा १० रुपैयाँले बढेर चाँदी आज तोलाको १ हजार १ सय १० रुपैयामा कारोबार भैरहेको संघले जनाएको छ ।
