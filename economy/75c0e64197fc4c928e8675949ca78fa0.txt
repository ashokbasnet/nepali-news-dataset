नेप्से ५ वर्ष यताको उच्च अंकमा

काठमाडौं, पुस ३ - शेयर बजारमा बुधबार पनि तीन पटक सर्किट ब्रेकर लागेर कारोबार रोकिएको छ । बजार अध्याधिक बढेपछि तेश्रो पटक सर्किट बे्रकर लगाउँदै कारोबार रोकिएको हो ।
यसअघि गत सोमबार  पनि नेप्सेमा ३ पटक सर्किट ब्रेकर लागेको थियो । बजार बढेपछि बुधबार ४५ मिनेट मात्रै बजार खुल्दा पनि नेप्से ३६ अंकले बढेर ८ सय ७ दशमलब ६७ बिन्दुमा पुगेको छ । यो ५ बर्ष यताकै उच्च अंक हो ।
यसअघि २०६५ साल कार्तिक २८ गते नेप्से ८ सय ६ बिन्दुमा पुगेको थियो । पछिल्लो एक महिनामा मात्रै नेप्से १ सय ७२ अंकले बढेको छ ।
बुधबार ४२ करोड रुपैयाँको सेयर कारोबार भएको छ । बैकिङ्ग समूहको परिसुचक सबैभन्दा धेरै बढेको छ । एनएमबी, जनता, नेपाल इन्भेष्टमेन्ट, मेगा र किष्ट बैकको शेयर मुल्य ९ प्रतिशत भन्दा धेरैले बढेको छ । ईन्भेष्टमेन्ट बैकको शेयर मुल्य १ हजार ६५ रुपैयाँ पुगेको छ ।
