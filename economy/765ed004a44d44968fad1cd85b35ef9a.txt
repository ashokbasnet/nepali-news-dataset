सुनको भाउ घट्यो

काठमाडौं, मंसिर १७ – सुनको भाउ बुधबार घटेको छ । सुनको बुधबार तोलाको ५१ हजार ३ सय रुपैयाँमा किनबेच भैरहेको नेपाल सुनचाँदी व्यवसायी महासंघले जनाएको छ ।
सुनको भाउ मंगलबार भन्दा दुई सय रुपैयाँ घटेको हो । मंगलबार सुन तोलामा ५१ हजार ५ सयमा कारोबार भएको थियो ।
यस्तै चाँदीको भाउ भने स्थिर छ । चाँदी मंगलबार जस्तै तोलाको ७ सय ५ रुपैयाँमा किनबेच भैरहेको व्यवसायीले बताएका छन् । भाउमा आएको उतारचढावले सुन कारोबार हुने सिजनको मंसिरमा पनि कारोबार प्रभावित भएको व्यवसायीले बताएका छन् ।
