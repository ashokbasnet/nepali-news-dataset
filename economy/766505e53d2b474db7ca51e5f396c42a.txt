ऐन र कार्यविधी अनुसार नै कर्मचारी सरुवा : मन्त्री कोइराला

काठमाडौं, असार ९ – अर्थमन्त्री शंकरप्रसाद कोइरालाले कर्मचारीको सरुवा, बढुवा र पदस्थापना ऐन र कार्यविधिअनुसार हुने बताउनुभएको छ ।
विभिन्न ट्रेड युनियन सम्बद्ध कर्मचारीको ज्ञापनपत्र बुझ्दै उहाँले कर्मचारीको सरुवा, बढुवामा आफू नलाग्ने दाबी गर्नुभयो ।
आफुले २५ वर्षे कर्मचारी जीवनमा कसैलाई काखापाखा नगरेको भन्दै उहाँले अवपनि कसैलाई हेला र कसैलाई माया नगर्ने दावी गर्नुभयो ।
नेपाल कर्मचारी संगठन र नेपाल राष्ट्रिय कर्मचारी संगठनका प्रतिनिधिले चुनावमा जाने कर्मचारीहरुको सुरक्षामा विशेष ध्यान दिन माग गरेका थिए । उनीहरुले कर्मचारीको तलब एकमुष्ठ बढाउनुपर्नेमा पनि जोड दिए ।
