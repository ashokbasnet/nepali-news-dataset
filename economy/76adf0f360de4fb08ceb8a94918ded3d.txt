पर्यटन बोर्डमा एक हप्ता भित्र कार्यकारी निर्देशक : मन्त्री बिष्ट

काठमाडौं, फागुन १२ – पर्यटन तथा नागरिक उड्ययन मन्त्री लोकेन्द्र विष्टले एक हप्ता भित्र पर्यटन वोर्डमा कार्यकारी निर्देशक नियूक्त हुने बताउनुभएको छ । ईन्टरनेशनल टुर गाईड डेको अवसरमा टुर गाईड एसोसिएसन अफ नेपालले शुक्रबार काठमाडौंमा गरेको कार्यक्रममा मन्त्री विष्टले कार्यकारी निर्देशक नियूक्तीको प्रक्रिया अन्तिम चरणमा पुगेको र एक हप्ता भित्र नियूक्ति हुने बताउनुभयो । 

 

विष्टले पर्यटन क्षेत्रको विकासमा महत्वपूर्ण भूमिका भएका टुरगाईडको समस्या राज्यले महसुस गरेकोले छिट्टै समाधान खोज्ने प्रतिबद्धता जनाउनुभयो । कार्यक्रममा पर्यटक प्रहरी चिरिमाया तामाङ सहित उत्कृष्ट काम गर्ने १० जना टुरगाईडलाई सम्मान गरिएको थियो ।
