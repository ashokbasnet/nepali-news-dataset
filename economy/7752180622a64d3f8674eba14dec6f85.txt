सुन तोलामा ११ सय रुपैयाँ घट्यो

काठमाडौ, भदौ १३ – बुधबार अहिलेसम्मकै उच्च विन्दुमा पुगेको सुनको भाउ बिहीबार भने केही घटेको छ ।
बुधबारको भाउमा ११ सय रुपैयाँले घटेर सुन तोलामा ६२ हजार २ सय रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ ।
सुनको भाउ बुधबार तोलामा ६३ हजार ३ सय रुपैयाँ थियो । बिहीबार अन्तर्राष्ट्रिय बजारमा सुनको भाउ केही घटेकाले नेपाली बजारमा पनि भाउ सस्तिएको व्यवसायी तेजरत्न शाक्यले बताउनुभयो । सुनको भाउमा आइरहेको उतारचढावले कारोबार समेत प्रभावित भएको उहाँको भनाई छ ।
चाडपर्व नजिकिए पनि महंगो भएपछि अहिले सुनको अर्डर गर्नेहरु कम भएका शाक्यले बताउनुभयो । यस्तै बिहीबार चाँदीको भाउ पनि घटेको छ । तोलामा ३० रुपैयाँले घटेर चाँदी बिहीबार १ हजार ८५ रुपैयाँमा किनबेच भइरहेको छ ।
