‘मूल्यवृद्धि रोक्न बजार अनुगमनमा कडाई’

काठमाडौं, असोज २३ – वाणिज्य तथा आपूर्ति व्यवस्थापन विभागले चाडपर्वका बेला हुने ठगी, कालोबजारी र मूल्यवृद्धि रोक्न बजार अनुगमनमा कडाई गरिएको जनाएको छ । अहिले विभिन्न टोली खटाएर पसलहरुमा नापतौल, खरिदबिक्रीको बिल, मूल्यसूची, खाद्यान्नको गुणस्तर, म्याद लगायतको अनुगमन भईरहेको र मापदण्ड पूरा नगर्नेलाई कारवाही गरिरहेको विभागको भनाई छ ।

 

विभागले सोमबार ललितपुर र काठमाडौंका विभिन्न ६ वटा पसलमा अनुगमन गरेको थियो । अनुगमनका क्रममा उत्पादन तथा बिक्री मापदण्ड पुरा नगरेको एउटा दाना मिलको गोदाम सटर र घर सिलबन्दी गरिएको विभागले जनाएको छ । यस्तै साईनबोर्ड नराखेका, बिक्री बिल नदिएका, दर्ता नगरी सन्चालन भएका, नापतौल ठिक नभएका पसललाई ७ दिन भित्र सुधार गर्न निर्देशन दिईएको छ ।

चाडपर्वका बेला उपभोक्तालाई ठगिन नदिन दशैंको बिदाका बेला पनि अनुगमनलाई निरन्तरता दिईने विभागका निर्देशक प्रेम प्रसाद पौडेलले जानकारी दिनुभयो ।
