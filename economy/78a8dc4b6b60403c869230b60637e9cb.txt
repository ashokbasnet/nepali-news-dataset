मुस्ताङ गाडीको उत्पादन बन्द

विराटनगर, पुस २७ – नेपालको चर्चित मुस्ताङगाडीको उत्पादन बन्द भएको छ । नेपालकै पुरानो हुलास मोटर्स प्रालिले पत्रकार सम्मेलन गरी आइतबार देखि मुस्ताङगाडीको उत्पादन बन्द भएको जानकारी दिएको हो ।
राज्यको बेवास्ताका कारण उत्पादन बन्द गर्नु परेको हुलास मोटर्सले जनाएको छ । अन्तर्राष्ट्रिय स्तरका गाडी उत्पादन गर्न सक्ने दाबी गर्दै आएको कम्पनीले राज्यले युरो थ्री मापदण्ड लागुगरेपछि कम्पनिले उत्पादन गर्दै आएको गाडी नै बन्द गर्ने निर्णय गरेको कम्पनीका प्रबन्ध सञ्चालक सुरेन्द्र गोल्छाले जानकारी दिनुभयो । 
२०७० असार ३० गते देखि सवारी साधनमा युरो थ्री मापदण्ड लागु गरिएको छ । आफूहरुले नियम लागु गर्नका लागि एक वषएको समय दिन मागगर्दा सररकारले समय थप नगरेपछि कम्पनीले उत्पादन नै बन्दगर्नुपरेको जानकारी दिएको छ ।
शेर्पा गाडीको नाममा दह्रो गाडीको उपमा पाएको गाडीपछि कम्पनीले मुस्ताङगाडी बजारमा ल्याएको थियो । उद्योग सञ्चालन गरेर उद्यमशिलता सिर्जना गर्न भन्दा पनि राज्य आयातमुखी व्यापारमा केन्द्रीत भएकाले आफूहरुले उत्पादन नै बन्द गर्नु परेको कम्पनीले जनाउको छ । ।
१६ देखि १८ लाख सम्म पर्ने मुस्ताङ गाडी बन्द भएसँगै २ सय व्यक्ति बेरोजगार भएको कमम्पनीका महाप्रबन्धक फुलचन्द्र दासले जानकारी दिनुभयो । स्वदेशी उत्पादनलाई प्रबद्र्धन गर्ने भन्दै एकीकृत माओवादीका नेता डा. बाबुराम भट्टराईले प्रधानमन्त्री भएका बेला मुस्ताङ गाडी प्रयोग गरेको भएपनि अहिले उत्पादन नै बन्द भएको छ ।
