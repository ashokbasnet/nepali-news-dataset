सरकारी संस्थाननै उल्लंघन गर्छन् वित्तीय अनुशासन

काठमाडौं, असार २९ – वित्तीय अनुशासन उल्लंघन गर्नेमा सरकारी स्वामित्वका संस्थाननै अगाडि देखिएका छन् ।
सरकारले सार्वजनिक गरेको संस्थानहरुको प्रगति प्रतिवेदनमा यस्तो उल्लेख छ ।
प्रतिवेदनका अनुसार ३७ वटा सरकारी संस्थान मध्य २१ वटाले मात्रै आर्थिक वर्ष २०६८/६९ सम्मको लेखा परिक्षण गरेका छन् ।
त्यसमध्ये ३ वटा संस्थानले त ८ वर्षदेखि लेखापरीक्षण नै गर्न सकेका छैनन् । यसरी ८ बर्षदेखि लेखापरीक्षण नगर्नेमा राष्ट्रिय बिमा संस्थान, उदयपुर सिमेन्ट कारखाना र ओरिण्ड म्याग्नेसाइट छन् ।
राष्ट्रिय बिमा संस्थान लेखा परीक्षण गर्न नसकेकाले वीमा समितिबाट नवीकरण नभै चलिरहेको छ ।
अर्थमन्त्रालयले समयमै लेखापरिक्षण गर्न नसक्ने संस्थानहरुलाई कारबाही गर्ने तर्फ ध्यान दिन ब्यवस्थापन र अनुगमन गर्ने निकायलाई निर्देशन दिएको छ ।
