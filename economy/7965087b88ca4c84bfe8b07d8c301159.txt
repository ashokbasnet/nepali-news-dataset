अनुदान बढाउन एडिबीसँग आग्रह

काठमाडौ, बैशाख १६ – सरकारले अनुदान रकम बढाउन एसियाली विकास बैङ्क (एडिबी) सँग आग्रह गरेको छ । अनुदानको साटो ऋृणको भार मात्रै बढ्दै गएको भन्दै सरकारले अनुदान रकम बढाउन बैङ्कसँग आग्रह गरेको हो ।
अर्थमन्त्री शंकरप्रसाद कोइरालाले बैङ्कका राष्ट्रिय निर्देशक केनिची योकोयामालाई भेटेर ऋणको भार मात्र बढ्दै गएकोमा गुनासो गर्नुभएको अर्थ मन्त्रालयले जनाएको छ ।
बैङ्कले योजना आयोगका पदाधिकारीहरुले राजीनामा दिएपछि आफूले लगानी गरेका योजना, आयोजनाको भविष्य के हुने भनेर जिज्ञासा राखेको थियो ।
बैङ्कको जिज्ञासामा अर्थमन्त्री कोइरालाले यसको व्यवस्थापन सरकारले गर्ने भएकाले चिन्ता नलिन आग्रह गर्नुभएको अर्थ मन्त्रालयले जनाएको छ ।
