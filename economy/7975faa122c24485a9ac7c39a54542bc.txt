आर्थिक चलखेलको प्रमाण भेटिए ठाउँको ठाउँ कारबाही : श्रम मन्त्री थापा

रुपन्देही, चैत २६ – श्रम तथा यातायात व्यवस्था मन्त्री मालवरसिंह थापाले आफ्नो मन्त्रालयमा ठुलो आर्थिक चलखेल हुने गरेको सूचना आएको बताउनुभएको छ । आदिबासी जनजाती पत्रकार संघ रुपन्देहीले बुटवलमा गरेको कार्यक्रममा मन्त्री थापाले मन्त्रालयमा ठुलो आर्थिक चलखेल हुने गरेको सूचना आफुले प्राप्त गरेको दावी गर्नुभयो ।

 

आर्थिक अनियमितताको प्रमाण भेटिए ठाउँको ठाउँ कारबाही गर्ने मन्त्री थापाले प्रतिवद्धता जनाउनुभयो । ‘मैले आर्थिक चलखेल हुने गरेको भरपर्दो सूचना पाएको छु’, मन्त्री थापाले भन्नुभयो, ‘तर हाी त्यस्तो चलखेल जसरी पनि रोक्छौँ ।’

मन्त्री थापाले बैदेशिक रोजगारीको क्रममा समस्यामा परेका, विरामी र घाइते भएर फर्किएकाहरुका लागि राहत कार्यक्रम ल्याइएको बताउनुभयो ।
