सुनको भाउ बढ्यो

काठमाडौं, कात्तिक १२ – शुक्रबार सुनको भाउ तोलामा दुई सय रुपैयाँले बढेर ५६ हजार ७ सय रुपैयाँमा कारोबार भैरहेको छ । 
अन्तर्राष्ट्रिय बजारमा भाउ बढेकाले नेपालमा पनि बढेको हो । चाँदी भने तोलाको ८ सय १० रुपैयाँमा किनबेच भैरहेको महासंघले जनाएको छ । शुक्रबार धन्तेरस परेकाले सुनको कारोबार ४० किलोसम्म पुग्ने नेपाल सुनचाँदी व्यवसायी महासंघका पूर्व अध्यक्ष तेजरत्न शाक्यले बताउनुभयो । उहाँका अनुसार गएको आइतबारदेखि बिहीबारसम्म दैनिक ३० किलोसम्म सुन कारोबार भएको थियो । 
यस्तै शुक्रबार ६ सय किलोभन्दा धेरै चाँदी कारोबार हुने अनुमान गरिएको उहाँले बताउनुभयो । शुक्रबार पित्तल र तामाको पनि कारोबार हुने उहाँले जानकारी दिनुभयो ।
