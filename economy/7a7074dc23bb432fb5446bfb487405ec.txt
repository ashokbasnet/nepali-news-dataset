सुनको भाऊ स्थिर

कठमाडौं, बैशाख १८ सुनको भाउ वुधवार पनि स्थिर रहँदै तोलाको ५२ हजार ८ सय रुपैंयामा कारोबार भईरहेको छ ।
अन्तर्राष्ट्रिय बजारमा भाउ बढेपनि डलरको विनिमय दर घटेकाले सुनको भाउ स्थिर रहेको सुनचाँदी व्यवसायी महासंघले जनाएको छ ।
अन्तर्राष्ट्रिय बजारमा वुधवार सुनको भाउ प्रतिऔंस ७ डलरले बढेर १४ सय ७५ पुगेको छ भने डलरको भाउ ६० पैसा घटेर ८६ रुपैंया ४० पैसामा झरेको छ ।
यस्तै चाँदीको भाउ पनि स्थिर छ । शुक्रबारदेखि नै चाँदी तोलाको ९ सय १० रुपैंयामा कारोबार भईरहेको छ ।
