काठमाडौमा आलुको भाउ बढ्यो

काठमाडौ, माघ ९ – काठमाडौको कालीमाटी तरकारी बजारमा मंगलबार आलुको भाउ बढेको छ ।

अघिल्ला दिनहरुमा किलोको २२ रुपैयाँमा कारोबार भएको रातो आलु लाम्चो आलु मंगलबार २३ रुपैयाँ पुगेको छ । यस्तै गोलो आलु १९ रुपयैयाँ र सेतो आलु किलोको भाउ १७ रुपैयाँ छ ।

भारतबाट पर्याप्त मात्रामा आलु आइरहेकाले अहिले भाउ धेरै नबढे पनि आयातमा समस्या देखिने बितिकै मूल्य बढ्ने व्यापारीहरुको भनाई छ । भारतबाट अहिले दिनहुँ १ सय ५० टन आलु आउने गरेको छ ।

अर्को सिजनको नयाँ आलु नआएसम्म आलुको भाउ नघट्ने व्यापारीहरुले बताएका छन् । यस्तै मंगलबार कालिकाटी बजारमा प्याज बाहेक अरु हरियो तरकारीको भाउ सस्तिएको छ ।
