ठूला आयोजनाहरुका लागि पुँजीको सुनिश्चितता गर्ने दिशामा अघि बढ्न आग्रह

कोषको २७औं वार्षिकोत्सवका अवसरमा शुक्रबार राजधानीमा आयोजित कार्यक्रममा उपप्रधान तथा अर्थमन्त्री कृष्णबहादुर महराले लगानी विविधिकरण गरी ठूला आयोजनाहरुका लागि पुँजीको सुनिश्चितता गर्ने दिशामा अघि बढ्न कोषलाई आग्रह गरे ।

उनले मुलुकको आर्थिक विकासका लागि सर्वसाधारणमा बचत प्रोत्साहित गरी पुँजीबृद्धि गर्नुका साथै लगानीका अवसर बढाउन र पुँजीबजारको विकासमा गतिशीलता ल्याउन कोषले खेल्दै आएको भूमिकाको प्रशंसा पनि गरे ।

साथै, कोषको सेवालाई थप प्रभावकारी र गुणस्तरीय तुल्याउन अझ पहल गर्नुपर्नेमा पनि उनले जोड दिए ।

कोषका कार्यकारी निर्देशक रामकृष्ण पोख्रेलले कोषको वर्तमान अवस्था र आगामी योजनाबारे जानकारी गराएका थिए ।

उनले कोषले लगानी विविधिकरण गर्न आफ्नो रणनीतिक योजना बनाइ लागू गर्ने कार्य अगाडि बढाएको पनि उनले उल्लेख गरे ।
