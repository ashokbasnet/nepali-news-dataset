२५ हजारलाई ग्याँस कार्ड वितरण

काठमाडौ, जेठ ११– काठमाडौ उपत्यकाका ग्यास डिपोबाट २५ हजारको हाराहारीमा ग्यास कार्ड वितरण भएका छन् । मान्यता प्राप्त ग्यास डिपोबाट बिहीबार पनि उपभोक्ताहरुलाई ग्यास कार्ड वितरण भइरहेको ग्याँस विक्रेता महासंघले जनाएको छ ।

 

जेठ १५ भित्र उपभोक्ता ग्याँस कार्ड वितरण सक्ने तयारी भएपनि बन्द हड्ताल जस्ता गतिविधिले वितरण प्रभावित भएको महासंघका कार्यबाहक अध्यक्ष अर्जुन देवकोटाले बताउनुभयो । उहाँले यो महिनाभरी ग्याँस कार्ड वितरण सक्ने तयारी गरेको पनि जानकारी दिनुभयो ।

उपभोक्ता ग्याँस कार्ड वितरणपछि त्यसको तथ्याङ्क संकलन गरी नेपाल आयल निमगलाई बुझाइन्छ । निगमले कार्ड प्रमाणीकरण गरेपछि मात्र उपभोक्ताले कार्ड मार्फत ग्याँस लिन पाउने छन् । बन्दका कारण केहि ठाउँमा ग्यासको अभाव देखिए पनि अहिले सामान्य रहेको महासंघले जनाएको छ ।
