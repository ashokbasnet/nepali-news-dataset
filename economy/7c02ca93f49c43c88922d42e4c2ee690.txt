गोर्खा ब्रुअरीको नयाँ उत्पादन ‘समर्सबी एप्पल साइडर’ बजारमा

काठमाडौं, जेठ ९ । गोर्खा बु्रअरीले समर्सबी नामको अल्कोहलिक जुुस नेपाली बजारमा ल्याएको छ ।

ब्रुअरीले आइतबार एक कार्यक्रमबीच ‘समर्सबी एप्पल साइडर’ को बजार प्रवेश गराएको हो ।

गोर्खा ब्रुअरीका उपप्रबन्ध निर्देशक सुरेन्द्र सिलवालले ताजगी दिने यो पेय छिटै नै नेपाली बजारमा लोकप्रिय हुने विश्वास व्यक्त गरे ।

साढे ४ प्रतिशत अल्कोहल रहेको यो साइडर महिला एवं पुरुष दुवैका लागि उपयुक्त रहेको जनाइएको छ ।

कुनै पनि कृत्रिम स्वाद एवं रंग नमिसाइएको दाबी गरिएको यो उत्पादन युुवापुस्तालाई लक्षित गरिएको कम्पनीले जनाएको छ ।
