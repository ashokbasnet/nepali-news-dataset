आर्थिक क्षेत्रको समस्या समाधान गर्न तत्पर छु : अर्थमन्त्री

पर्सा, चैत २२ – अर्थमन्त्री कृष्णबहादुर महराले आर्थिक क्षेत्रमा रहेको समस्या समाधान गर्न आफू तत्पर रहेको बताउनु भएको छ । 
राजस्व कार्यक्रम तथा बजेट तर्जुमा सम्बन्धमा वीरगंजमा मंगलबार आयोजित अन्तरक्रियालाई सम्बोधन गर्दै उहाँले बैंकहरुमा देखिएको तरलता अभाव बैंकहरुले कृत्रिम रुपमा सृजना गरेको अरोप लगाउनु भयो ।
उहाँले बीरगंज पथलैया औधोगिक करिडरको विकासको लागि आफूले सक्दो पहल गरिरहेको बताउनु भयो । उहाँले सरोकारवाला नियकासँग समन्वय गरेर आयात ब्यापारलाई ब्यवस्थित गर्ने बताउनु भयो । 
उहाँले मुलुकको समग्र आर्थिक क्षेत्रलाई नेतृत्व गर्ने बीरगंजलाई आर्थिक राजधानीको रुपमा विकास गर्न आफूले पहल गर्ने बताउनु भयो । हरेक आर्थिक वर्षमा बजेट फ्रिज हुने लगायतका समस्याहरुलाई समाधान गर्न आफूले पहल गरिरहेको जानकारी दिनु भयो ।
बीरगंज उद्योग बाणिज्य संघका अध्यक्ष ओमप्रकाश शर्माको अध्यक्षतामा भएको कार्यक्रममा राजस्व अनुसन्धान बिभागका महानिर्देशक चुडामडी शर्मा, अर्थसचिव शान्तराज सुवेदी , अशोक टेमानी, अशोक बैद्य लगायतको सहभागिता रहको थियो ।
