‘अब काठमाडौंमा धुलो र हिलाम्ये सडकमा हिँड्न पर्दैन’

काठमाडौं, चैत २ – भौतिक योजना तथा निर्माण मन्त्री हृदयेश त्रिपाठीले काठमाडौंका बासिन्दाले धुलो र हिलाम्ये सडकमा हिड्न नपर्ने दाबी गर्नुभएको छ । रिपोर्टर्स क्लबले बिहीबार काठमाडौंमा गरेको कार्यक्रममा मन्त्री त्रिपाठीले काठमाडौं उपत्यकामा भत्काईएका सडकको पुनर्निमाण तत्काल शुरु हुने र सडक विस्तारको काम नरोकिने बताउनुभयो । 

 

कानून अनुसार शुरु भएको सडक विस्तार अभियान कुनैपनि बहानामा नरोकिने त्रिपाठीले स्पष्ट पार्नुभयो । उहाँले काठमाण्डूको खोला किनारमा बसिरहेका सुकुम्बासीलाई जुनसुकै बेला खाली गर्न सकिने तर बास्तविक सुकुम्बासीलाई भने विकल्पको ब्यवस्था गरिने बताउनुभयो ।
