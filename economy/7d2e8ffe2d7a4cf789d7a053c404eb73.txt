सातबर्ष देखि चक्रपथ निर्माण अलपत्र, ७० लाख बजेट त्यसै सकियो

नगरपालिकाले हालसम्म करीब ७० लाख रुपैयाँ बराबरको बजेट खर्चेपनि सडक खण्डमा जग्गा धनीबीच सहमति नहुँदा कामले गति लिन नसकेको हो ।

नगरपालिकाको बृहत विकासका लागि सबैजसो वडा छुने गरी २९ किलोमिटर लामो चक्रपथ बनाउने योजना थियो ।

तर वर्षेनी ७÷८ लाख रुपैयाँ बजेट विनियोजन गरेपनि काम हुन भने सकेको छैन ।

घोराही नगरपालिकाले भने विवाद नभएको स्थानबाट काम सुरु गर्ने र विवादित स्थानमा जग्गाधनीसँग छलफल गरी अघि बढ्ने राजनीतिक सहमति भएको जनाएको छ ।

सुरुका वर्षमा वार्षिक २० लाख रुपैयाँसम्म विनियोजन गर्दै आएको नगरपालिकाले कामले गति नलिएपछि पछिल्ला वर्षमा ३÷४ लाख रुपैयाँ मात्रै बजेट विनियोजन गर्ने गरेको छ ।
