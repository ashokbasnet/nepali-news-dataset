आउँदो फागुन २८ देखि अन्तर्राष्ट्रिय व्यापार मेला हुने

काठमाडौं, पुस २४ – नेपाल उद्योग वाणिज्य महासंघले दुई महिनापछि काठमाडौंमा नेपाल अन्तर्राष्ट्रिय व्यापार मेला गर्ने भएको छ । नेपाल उद्योग वाणिज्य महासंघले बिहीबार काठमाडौंमा पत्रकार सम्मेलन गरी आगामी फागुन २८ देखि चैत २ गतेसम्म  मेला गर्ने जानकारी दिएको हो ।
मेलामा तीन सयभन्दा बढी स्टलमार्फत स्वदेशी एवं विदेशी वस्तु तथा सेवाको प्रदर्शनी गरिने महासंघले बताएको छ । महासंघले भारत, चीन, बंगलादेश, पाकिस्तान, मलेसिया, भुटान, ताइवान लगायतका देशका कम्पनी स्टल रहने मेला जापान, कोरिया, थाइल्याण्ड  लगायत देशका खरिदकर्ताले समेत अवलोकन गर्ने जानकारी दिएको छ ।
महासंघका अनुसार, व्यापार मेलाको मुख्य आकर्षण जडिबुटी प्रदर्शनी हुने छ । व्यापार मेलाको उद्देश्य नेपालले निर्यात योग्य भनि पहिचान गरेका अदुवा, कफी तथा हस्तकलाका सामाग्रीका अन्तर्राष्ट्रिय खरिदकर्तासँग प्रत्यक्ष अन्तरक्रिया गराउने रहेको व्यवसायीले बताएका छन् ।
