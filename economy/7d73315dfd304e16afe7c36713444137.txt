सुनको भाउ बढ्यो

काठमाडौं, माघ १८–हप्ताको पहिलो दिन सुनको भाउ बढेको छ । सुनको भाउ  ६ सय रुपैयाँले बढेको हो।
शुक्रबार तोलाको ५३ हजार ५  सय रुपैयाँमा कारोबार भएको सुनको भाउ आइतबार तोलाको ५४ हजार १ सय रुपैयाँ रहेको नेपाल सुनचाँदी व्यवसायी महासंघले जनाएको छ । यस्तै चाँदीको भाउ पनि सामान्य बढेको छ ।
चाँदीको भाउ आइतबार ५ रुपैयाँ महँगो भएर तोलाको ७ सय २० रुपैयाँमा किनबेच भैरहेको व्यवसायीले बताएका छन् । विवाहको सिजन सुरु भएसँगै सुनचाँदीको माग तथा कारोबार बढेको छ ।
