निजी क्षेत्रबाट एमाले अध्यक्ष ओलीलाई बधाई दिदै

आइतबार नेपाल उद्योग परिसंघ, घरेलु तथा साना उद्योग महासंघ, ग्रील व्यवसायी महासंघले छुट्टा–छुट्टै भेटेर ओली समक्ष मुलुक आर्थिक विकासतर्फ केन्द्रित हुने विश्वास व्यक्त गरेका हुन् ।

परिसंघले करिव एक शताब्दीपछि मुलुकलाई रुपान्तरण सहित अर्को तहको विकासमा पुर्‍याउने अवसर आगामी सरकारलाई प्राप्त भएको भन्दै निजी क्षेत्रलाई उत्पादनशील ढंगले अर्थतन्त्रमा सक्रिय गराउनुपर्ने जनाएको छ ।

निजी क्षेत्रले आगामी सरकारले विरोधाभाषपूर्ण कानून संशोधन गर्नुपर्नेमा पनि अध्यक्ष ओलीको ध्यानाकर्षण गराएको छ ।

भेटमा अध्यक्ष ओलीले लगानी वृद्धिबाट नै मुलुकमा आर्थिक एवं व्यवसायिक विकास सम्भव भएको भन्दै अब बन्ने सरकारले बाह्य र आन्तरिक दुबै लगानीलाई समान अवसर र वातावरणको सुनिश्चितता प्रदान गर्ने बताएका छन् ।
