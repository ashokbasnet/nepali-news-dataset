विदेशी मुद्राको सटही दर घट्दै

काठमाडौं, असार २३ – बिहीबार मलेसियन, कोरियन साथै जिसिसीमा आबद्ध मुलुकका मुद्राको सटही दर घटेको छ। नेपाल राष्ट्र बैंकले आज तोकेको विनिमय दर अनुसार एक साउदी रियालको खरिददर २८ रुपैयाँ ६९ पैसा र विक्रिदर २८ रुपैयाँ ८५ पैसा रहेको छ।   
त्यस्तै, कतारी रियाल एकको खरिददर २९ रुपैयाँ ५६  पैसा र विक्रिदर २९ रुपैयाँ ७३ पैसा छ भने युएई दिरहाम एकको खरिददर २९ रुपैयाँ ३० पैसा र विक्रिदर २९ रुपैयाँ ४७ पैसा तोकेको छ। मलेसियन रिंगिट एकको खरिददर २६ रुपैयाँ ७४ पैसा र विक्रिदर २६ रुपैयाँ ८९ पैसा तोकेको छ।   
त्यस्तै, कोरियन वन १ सयको खरिददर ९ रुपैयाँ २४ पैसा र विक्रिदर ९ रुपैयाँ २९ पैसा रहेको छ। एक कुवेती दिनारको एकको खरिददर ३ सय ५६ रुपैयाँ ६५ पैसा छ भने एक बहराइन दिनारको खरिददर २ सय ८५ रुपैयाँ २८ पैसा रहेको छ। नेपाल राष्ट्र बैंकले तोकेको दरमा वाणिज्य बैंकहरुले भने केहि रकम तलमाथि गरेर मूल्य तोक्न सक्नेछन्।
