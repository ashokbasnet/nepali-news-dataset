हाँडीखोला सुनकोसी ए सानो जलविद्युत् आयोजनाको क्षमता विस्तार गरिने

काठमाण्डौं, असोज ९ । हाँडीखोला सुनकोसी ए सानो जलविद्युत् आयोजनाको क्षमता विस्तार गरिने भएको छ । सिन्धुपाल्चोकको घोर्थली र कर्थली गाविसको बीचमा पर्ने खोलामा ९ सय किलोवाट क्षमता विस्तार गरी साढे २ मेगावाट पुर् याइने आयोजनाका प्रवद्र्धक सिन्चुरी इनर्जी प्रालिका साचालक युवराज बस्नेतले जानकारी दिनुभयो ।

 

खोलाको पानीको वहावमा आधारित आयोजनाको सम्भाव्यता अध्ययन गर्दा क्षमता वृद्धि हुने देखिएकाले साढे २ मेगावाट पुर् याउन लागिएको उहाँले बताउनुभयो ।  'सम्पूर्ण अध्ययन पूरा गरी आयोजनाको विद्युत् खरिद सम्झौताका लागि नेपाल विद्युत् प्राधिकरण समक्ष निवेदन गरी सकेका छौं ।' बस्नेतले भन्नुभयो, 'ओरिन्ट कनसल्टेन्ट प्रालिमार्फत डिजाइन गरिएको आयोजनाको आगामी मंसिरबाट निर्माण सुरु गरी डेढ वर्षमा विद्युत्को व्यावसायिक उत्पादन गर्ने लक्ष्य छ ।'

घोर्थली गाविस वडा नं। १ र ६ तथा कर्थली ४ मा पर्ने आयोजनाको इन्टेक घोर्थलीमा निर्माण हुनेछ भने जलाशयदेखि विद्युत्गृहसम्म पानी ल्याउनका लागि २ हजार ६ सय ९४ मिटर पेनस्टक पाइप निर्माण गरिनेछ । आयोजनाको वाटर हेड ३ सय १० मिटर रहेको छ ।
