ओम डेभलपमेन्ट बैंकको एकीकृत कारोबार सुरु

प्रदीप पौडेल

पोखरा, चैत २२ । पोखरामा मुख्य कार्यालय रहेका ओम फाइनान्स र सिटी डेभलपमेन्ट बैंक मर्ज भइ राष्ट्रियस्तरको विकास बैंककारुपमा एकीकृत कारोबार सुरु गरेका छन् ।मर्जपछि बनेको ओम डेभलपमेन्ट बैंकको नामबाट सोमबारदेखि एकीकृत कारोबार सुरु भएको हो ।मर्जपछि बनेको नयाँ संस्थाको अध्यक्षमा ओम फाइनान्सका अध्यक्ष सुशिलकुमार गोशाली रहेका छन भने प्रमुख कार्यकारी अधिकृतमा सिटी डेभलपमेन्ट बैंकका सीइओ विश्वमोहन अधिकारी र डेपुटी सीइओमा ओम फाइनान्सका सीइओ बुद्धि मल्ल रहेका छन् ।ओम मर्जरपछि बैंकको चुक्ता पूँजी १ अर्ब ५ करोड, निक्षेप १० अर्ब ८२ करोड र कर्जा ९ अर्ब २२ करोड रूपैयाँ पुगेको बैंकले जनाएको छ ।
