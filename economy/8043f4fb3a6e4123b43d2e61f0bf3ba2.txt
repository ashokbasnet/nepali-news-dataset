मुल्यवृद्धिको विरोधमा मसाल जुलुश

काठमाण्डौं, माघ १० पेट्रोलियम पदार्थमा भएको मूल्यबृद्धि बिरुद्ध आन्दोलनमा उत्रिएका विद्यार्थी र युवा संगठनले मंगलवार बेलुकी काठमाण्डौं उपत्यकाका विभिन्न ठाउँमा मसाल जुलुश निकालेका छन् । १३ विद्यार्थी संगठनले काठमाण्डौंको खुलामञ्चबाट र सात वटा युवा संगठनले वागबजारबाट जुलुश निकालेका हुन् । दुवै जुलुश प्रदर्शनी मार्ग पुगेर कोणसभामा परिणत भएको थियो ।

 

यस्तै विद्यार्थीले ललितपुर र भक्तपुरमा पनि मसाल जुलुश निकालेका छन् । आन्दोलनमा सरकरको नेतृत्व गरेको माओवादीको विद्यार्थी संगठन अखिल क्रान्तिकारी पनि सहभागी छ । अखिल क्रान्तिकारीले मूल्य वृद्धि फिर्ता नलिए सरकारले कडा मूल्य चुकाउनु पर्ने चेतावनी समेत दिइसकेको छ  । हिजाको वार्तामा आपूर्ति मन्त्री लेखराज भट्टले विद्यार्थीको माग पुरा गर्न नसक्ने भने पछि उनीहरुले प्रधानमन्त्रीसँगै वार्ता गर्ने भन्दै आन्दोलनका कार्यक्रमलाई निरन्तरता दिइरहेका छन् ।
