अस्वस्थ भएपछि बजेटबारे अर्थमन्त्रीको छलफल स्थगित

काठमाडौ, असार ७ – बजेटमा सहमति जुटाउन अर्थमन्त्री वर्षमान पुन अनन्तले दलहरुसित गर्ने भनेको छलफल उहाँ अस्वस्थ भएपछि स्थगित भएको छ । स्वास्थ्यमा समस्या आएपछि बिहीबार बिहान नेपाली काँग्रेसका सभापति सुशील कोईराला लगायतसंग परामर्श गर्ने उहाँको कार्यक्रम स्थगित भएको हो ।

 

अर्थमन्त्रीको नीजि सचिवालयले मन्त्री पुनको स्वास्थ्यमा सुधार आएपछि भेटवार्ता हुने जनाएको छ । सबै दल निकटका अर्थ विज्ञहरु समेतको सहभागितामा कार्यदल बनाएर बजेटमा कार्यक्रमहरु समावेश गर्ने अर्थमन्त्रीको तयारी छ ।

बजेटमा नयाँ कार्यक्रम ल्याउनु निर्वाचन आचारसंहिता विपरीत हुने निर्वाचन आयोगले ध्यानाकर्षण गराएपनि सरकारले लोकप्रिय कार्यक्रम समावेश गर्ने तयारी गरेको छ । विपक्षी दलहरुले पनि सहमति बिना बजेट ल्याउन नहुने बताउँदै आएका छन् ।
