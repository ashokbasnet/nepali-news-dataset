चितवन निकुञ्जमा १५ सिटको गाडी चलाउने तयारी

चितवन, कात्तिक २ – चितवनको सौराहाका होटल व्यवसायीले निकुञ्ज भित्र १५ सिट क्षमताको गाडी चलाउन पहल शुरु गरेका छन् । 

सौराहाका होटल व्यवसायी र स्थानीय बासिन्दाको सक्रियतामा निकुञ्जको पूर्वी क्षेत्र सौराहादेखि कसरासम्म १५ सिट क्षमताको गाडी चलाउने तयारी क्षेत्रीय होटल संघ सौराहाका निवर्तमान अध्यक्ष शंकर सैजुले जानकारी दिनुभयो ।

 

सौराहादेखि कसरा हुदै पश्चिम क्षेत्र टाइगर टप्ससम्म सञ्चालन हुदै आएको जिप सफारी गर्न कठिन भएकाले ठुला बस सञ्चालनमा ल्याउन खोजिएको सैजुको भनाई छ । निकुञ्ज भित्र अहिले १० वटा सिट क्षमता भएको जिप सञ्चालनमा छ ।

निकुञ्ज संरक्षण ऐनमा चार सिट क्षमता भएको कार, १० सिट क्षमता भएको जिप र १५ सिट क्षमताको भ्यान संचालन गर्न पाउने ब्यवस्था छ ।
