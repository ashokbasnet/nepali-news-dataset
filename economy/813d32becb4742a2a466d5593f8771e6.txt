बढी भाडा असुल्ने १ सय ८६ गाडीका चालक कारवाहीमा

काठमाडौं, मंसिर ६ यातायात व्यवस्था विभागको टोलीले काठमाडौं प्रवेश गर्ने मूख्य नाका नागढुङ्गामा वुधवार अनुगमन गरी १ सय ८६ वटा गाडिका चालकलाई कारवाही गरेको छ ।

तोकिएको भन्दा बढी भाडा लिने, क्षमता भन्दा बढी सामान लोड गर्ने १ सय ८६ वटा गाडिका चालक कारवाहीमा परेका हुन् ।

 

कारवाहीमा पर्नेमा पोखरा, भैरहवा र नारायणघाट चल्ने माइक्रोबस धेरै छन् । यातायात व्यवस्था कार्यालयको टोलीले वुधवार छड्के जाँच गरेर बढी भाडा लिने र ओभरलोड गर्ने गाडिका चालकलाई जरिवानाको रसिद दिएको छ ।

उनीहरुसँग यातायात व्यवस्था कार्यालयले नै जरिवाना लिने प्रहरीले बताएको छ ।
