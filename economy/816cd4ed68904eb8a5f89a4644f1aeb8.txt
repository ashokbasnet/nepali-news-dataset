बिबी एयरवेजले काठमाडौं उडान थाल्यो

काठमाडौं, भदौ २८ - बिबी एयरवेजले शुक्रवार देखि आफ्नो उडान थालेको छ । कम्बोडियाको सियामरिपबाट २ सय १ पर्यटक लिएर आएको बोईङ्ग ७५७–२०० विमानबाट बिबी एयरवेजले आफ्नो पहिलो उडान थालेको हो ।

 

बिबी एयरवेजका अध्यक्ष भवन भट्टले यो देशको उपलव्धी भएको बताउनुभयो । एयरवेजले काठमाडौंबाट क्वालालम्पुरसम्म साप्ताहिक रूपमा चार पटक र हङकङमा तीन पटक उडान भर्नेछ । क्वालालम्पुरका लागि सोमबार, बिहिवार, शनिबार र आइतबार उडान हुनेछन् भने हङकङका लागि सोमबार, शुक्रबार र आइतबार उडान हुनेछन् । एयरवेजमा एक सय १० जना नेपाली कर्मचारी रहेका छन् ।
