आईपुगे तिब्बतबाट भेडा च्याङ्ग्रा

काठमाडौं, असोज १३— दशैको लागि चीनको तिब्बतबाट आयात गरिएका भेडा—च्याङ्ग्रा भक्तपुरको सल्लाघारीमा ल्याई पु-याईएको छ । विहिवार दुई हजार र शुक्रवार बिहान ३ हजार गरी पाँच हजार भेंडा च्याङ्गग्रा ल्याईएको हो ।

 

पोहोरपरार भन्दा कम मात्रै ल्याईएकाले यसवर्ष भेडाच्याङ्ग्राको भाउ किलोमा १० देखि ५० रुपैंया सम्म बढेको छ । गएको वर्ष प्रतिकिलो २ सय ९० रहेको च्याङ्ग्राको भाउ यसवर्ष तीन सय रुपैंया र गएको वर्ष प्रतिकिलो दुई सय २० मा बिक्री भएको भेडाको मूल्य यसबर्ष २ सय ७० रुपैंया कायम गरिएको छ ।
