बन्द हड्तालका बाबजुद पर्यटक संख्या बढ्यो

काठमाडौं, जेठ १९ – बन्द, हड्ताल र राजनीतिक अस्थिरता भएपनि गत मे महिनामा नेपाल भ्रमण गर्न आउने बिदेशी पर्यटकको सख्या बढेको छ । त्रिभुबन अन्तराष्ट्रिय विमानस्थलले दिएको तथ्याक अनुसार मे महिनामा ४२ हजार ८ सय २० जना बिदेशीले नेपाल भ्रमण गरेका छन् ।

 

यो अघिल्लो बर्ष यहि अबधिको तुलनामा ९ दशमलब ३ प्रतिसतले धेरै हो । यो बर्षको शुरुका ४ महिनामा नेपाल आउने पर्यटक २३ प्रतिशतले बढेका थिए । मे महिनामा आएका पर्यटक समेत जोडेर सन् २०१२ को पहिलो ५ महिनामा हवाई मार्ग हुँदै २ लाख ५० हजार ७ सय ८१ पर्यटक नेपाल भित्रिएका छन् ।

यो अघिल्लो बर्षको तुलनामा २० प्रतिसतले धेरै हो । यो अबधिमा दक्षिण एसियाबाट आउने पर्यटक १३ प्रतिशतले बढेका छन भने भारतबाट मात्र आउने पर्यटक १६ प्रतिशतले बढेका छन् ।
