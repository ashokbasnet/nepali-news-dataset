सानिमाद्वारा ३२ औं वाणिज्य बैंकको रुपमा सेवा सुरु

काठमाडौं, फागुन १६ – सानिमा बैंकले वाणिज्य बैंकको रुपमा सेवा सुरु गरेको छ । काठमाडौंमा मंगलबार बिहान भएको कार्यक्रममा राष्ट्र बैंकका गभर्नर डाक्टर युवराज खतिवडाले औपचारिक उद्घाटन गरेपछि सानिमाले आफ्नो सेवा सुरु गरेको हो । 

 

विकास बैंकबाट स्तरोन्नती भएको सानिमा ३२ औं वाणिज्य बैंक हो । चुक्ता पूँजी २ अर्ब रुपैंया भन्दा बढी भएपछि सानिमा, वाणिज्य बैंकमा स्तरोन्नती भएको हो । ७ वर्ष अघि विकास बैंकको रुपमा सानिमा बैंक स्थापना भएको थियो । 

 

सानिमामा अहिले ७ अर्ब भन्दा बढी निक्षेप संकलन रहेको बैंकले जनाएको छ ।
