जंगलमा खेर गएको फलफूलबाट अचार र मिठाई बनाएर आम्दानी (भिडियो) 

ताप्लेजुङका जंगलमा प्रशस्त पाईने मेल, अमला, किवि साथै पहाडी क्षेत्रमा पाईने अदुवा लगायतका बस्तुबाट एक प्रकारको मिठाई केण्डी बनाउने तालिम पाएसँगै यहाँको महिलाको आम्दानीको स्रोत बढेको हो ।

ताप्लेजुङका जंगलहरुमा प्रसस्त पाईने फलफुल तथा जडिबुटिलाई संकलन गरी प्रसोधन गर्दै विभिन्न परिकार बनाउन थालेपछि जिल्लाका महिलाले राम्रो आम्दानी गर्न थालेका छन् ।

जंगलमा प्रसस्त पाईने अमला, मेल, किवि साथै गाउँघरमा सहजै पाईने लब्सी, कागति, अलैंची र अकबरेबाट विभिन्न मिठाई र अचार जन्य बस्तु बनाउन उनिहरुले सुरु गरेका हुन् ।

वातावरण संरक्षण तथा विकास मञ्चको हिमालीका कार्यक्रमले गाउँमा पाईने ती फलफुलबाट यस्ता सामाग्रि बनाउन तालिम दिएपछि उनिहरु व्यवसायिक बन्न थालेको हिमालिका कार्यक्रमका प्रमुख हरिस चन्द्र चिलवाल बताउँछन् । .

अन्य जिल्लामा अमलाबाट विभिन्न अचार र मिठाई बनाइएको भए पनि ताप्लेजुङमा मेल प्रसस्त पाईने हुँदा यसको प्रयोगबाट पनि अमलाको जस्तै परिकार बनाउन सफल भएको महिलालाई तालिम दिन ताप्लेजुङ आएका प्रशिक्षकहरुको भनाइ छ ।

ताप्लेजुङको प्रमुख नगदेबालि अलैंचीको दानाबाट जुस, किविबाट अचार र अलैंचीको चिया पहिलोपटक बनाई प्रयोग गरिएको प्रशिक्षक कमला श्रेष्ठको भनाइ छ ।

फलफुलबाट बनाइने केण्डी, चिप्स, पाचक, तितौरा, जाम, अचारलगायतका परिकार बनाउनको लागि ताप्लेजुङ उच्च संभावनाको जिल्ला रहेको उनीहरुको भनाइ छ ।

जिल्लामा रहेका केहि गैर सरकारी संस्थाको सहयोग र लगानीमा नै यसरी जंगलमा खेर गईरहेका फलफुलको सदुपयोग गरी महिलाले आम्दानीको बाटो बनाएका छन् ।

अझै जिल्लाका धेरै गाउँपालिकामा प्रयोगबीहिन अबस्थामा मेल, अमला, हरो, लप्सी लगायतका फलफुल खेर गईरहेका छन् ।

गैर सरकारी संस्थाले मात्रै नभई सरकार र स्थानीय निकायले पनि यस्ता फलफुलको सदपयोग गरी गाउँमानै रहेका स्थानीयलाई तालिम र प्रशिक्षण दिई उद्योग स्थापना गर्न सके जिल्लाको आर्थिक स्थिति अझै मजबुत हुने थियो नै बेरोजगारी दर पनि अवस्य घट्ने थियो ।

(भिडियो)
