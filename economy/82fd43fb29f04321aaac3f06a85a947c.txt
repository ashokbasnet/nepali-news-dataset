आधुनिक सोचका साथ चल्नोस् : गभर्नर नेपाल

बैंकको पुँजीको आकार बढेको र त्यसले प्रतिस्पर्धासमेत बढाएको भन्दै रचनात्मक भएर अगाडि आउन उनले आग्रह गरेका हुन् ।

डेभलपमेन्ट बैंकर्स संघको ११औं वार्षिक साधारणसभाको शुक्रबार राजधानीमा उद्घाटन गर्दै गभर्नर नेपालले प्रमुख कार्यकारीहरुलाई आधुनिक सोचका साथ चल्न आग्रह गरे ।

उनले आधुनिक बन्न नयाँ–नयाँ प्रविधिको प्रयोग गर्न सुझाव पनि दिए ।

आधुनिक बन्न नियामक निकायले भन्ने नभइ स्वयं बैंकहरु आधुनिक बन्नुपर्नेतर्फ ध्यान दिन पनि उनले आग्रह गरे ।

गभर्नर नेपालले नयाँ बाफिया नीतिमा ५ किसिमका वित्तीय संस्था हुने व्यवस्था रहेको बताए ।

पूर्वाधार विकास बैंक नयाँ वर्गको बैंककोरुपमा थपिएको उनले बताएका हुन् ।

उनले हाल करिब ४० प्रतिशत जनतामामात्रै वित्तीय पहुँच पुगेको भन्दै वित्तीय पहुँच बढाउन पनि उनले बैैंकिङ क्षेत्रलाई आग्रह गरे ।
