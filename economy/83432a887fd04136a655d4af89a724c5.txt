जापानको उरुतोरा चेन रेस्टुरेन्ट नेपालमा पनि

काठमाडौं, भदौ ११ – जापानको विभिन्न शहरमा सञ्चालन गरिरहेको जापानिज चेन रेष्टुरेन्ट उरुतोराको १३ औं ब्रान्च नेपालमा खुलेको छ । तीन करोड रुपैयाँको लागतमा काठमाडौंको बालुवाटारमा उरुतोरा रेष्टुरेन्ट सञ्चालनमा आएको हो । एक सय जनालाई एकैपटक सर्भिस दिन सकिने रेष्टुरेन्टमा जापानिज खानाका अलावा नेपाली खाना पनि पाइने रेस्टुरेन्टका अध्यक्ष लोकनाथ वस्तीले जानकारी दिनुभयो । जापानमा रेस्टुरेन्ट व्यवसाय गर्दै आएका अध्यक्ष वस्तीले जापानिज हस्पिटालिटी र म्यानरलाई नेपालमा ल्याउन रेस्टुरेन्टमा लगानी गरेको बताउनुभयो । 
नेपालमा घुम्न आउने जापानिजहरु, जापानिज स्वादको खाना खाने र जापानमा बसेर फर्किएका तथा जापानिज खानाका पारखीहरुलाई यो रेस्टुरेन्टले थोरै भए पनि सहयोग पुग्ने विश्वास प्रबन्ध निर्देशक केन्जी मिजुगुचीले बताउनभुयो । 
नेपालको पोखरा र चितवनमा समेत उरुतोरा रेष्टुरेन्टको शाखा खोल्ने योजना रहेको उरुतोरा नेपालका निर्देशक प्रकाश पौडेलले जानकारी दिनुभयो ।
