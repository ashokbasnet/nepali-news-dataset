सुर्खेत यतिबेला महोत्सवमय

प्रकाश पन्त/उज्यालो । बीरेन्द्रनगर, फागुन २२  - सुर्खेतको बीरेन्द्रनगर अहिले महोत्सवमय भएको छ ।

क्षेत्रीय रंगशालामा राष्टिय स्तरको श्रीकृष्ण प्रणामी धर्म जागनी महोत्सव सुरु भएको भोली पल्ट आज दास्रो मध्यपश्चिम स्तरीय लघु, घरेलु साना उद्योग कृर्षि तथा संस्कृतिक पर्यटन महोत्ुसव पनि सुरु भएको छ ।

उद्योग गरौं उद्यमी बनौं सिपलाई तिखारी, समुन्वत पारौ मुलुकलाई बढाई रोजगारी भन्ने नाराका सहित सुरु भएको महोत्वको अर्थमंत्री बर्षमान पुनले एक समारोहकाबीच उदघाटन गर्नु भएको छ ।

महोत्सवको उदघाटन गदै अर्थमंत्री पुनले सुर्खेत मध्यपश्चिमको प्रवेसदार भएकोले  समग्र विकासको लागि सुर्खेतका राजनीतिक दल र उधमी व्यसायीले छाती चौडा नेतृत्व गर्नुपर्ने बताउनुभयो ।

सुर्खेतको विकासको लागि सरकार जस्तो सुकै सहयोग गर्न पनि तयार रहेको भन्दै उहाले सुर्खेतका राजनीतिक दलहरुले विकासको सन्दर्भमा उठाएर मागहरु पुरा गर्ने प्रतिवद्धता समेत व्यक्त गर्नुभयो ।

विकासमा राजनीति गर्न नहुनेमा जोड दिदै उहाले जिल्लाको विकासको लागि मिलेर जान समेत राजनीतिक दलहरुलाई सुझाव दिनुभएको छ ।

साना तथा लघु घरेलु उद्योगलाई सरकारले प्राथमिकतामा रहेको भन्दै उहाले योजनाबद्ध रुपमा आए सरकारले सक्दो सहयोग गर्ने समेत उल्लेख गर्नुभयो ।

कार्यक्रममा राज्य व्यवस्था समितिका पूर्व सभापति हृदयराम थानीले विकास सवैको साझा भएकोले सुर्खेतको विकासको लागि दलहरु दलगत स्वार्थ भन्दा माथि उठनु पर्ने बताउनुभयो ।

पूर्वसभासद यामलाल कँडेलले सुर्खेतको विकासको लागि सवै राजनीतिक दलहरुले साझा धारणा बनाएर अघि बढनु पर्नेमा जोड दिनुभयो ।
