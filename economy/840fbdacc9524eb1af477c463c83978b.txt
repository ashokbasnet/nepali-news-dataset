डेलिसीको फेसबुक स्टाटस : मुल्यबृद्धिको विरोध अनुचित

काठमाण्डौं, माघ ९ - अमेरिकी राजदुत स्कट एच डेलिसीले विद्यार्थीले पेट्रोलियम पदार्थको मुल्यबृद्धिको विरोधमा  सडकमा प्रर्दशन र बन्द गर्नु उचित नभएको बताउनु भएको छ । सामाजिक सञ्जाल  फेसबुक मार्फत राजदुत डेलिसीले पेट्रोलियम पर्दाथको मुल्य घटाउन सरकार सँग वार्तामा सहभागी हुनु जरुरी रहेको उल्लेख गर्नु भएको छ ।

 

उहाँले पेट्रोलियम पर्दाथको मुल्य घटाउन भन्दैमा सडकमा प्रदर्शन गरेर नागरिकलाई दुख दिन नहुने उल्लेख गर्नु भएको छ । राजदुत डेलिसीले माघ ११ गते बुधबार गर्ने भनिएको विद्यार्थीको बन्दले हिंसामात्र सिर्जना गर्ने हुनाले यसले समाधान नदिने बताउनु भएको छ । राजनीतिक दललाई बन्द नगर्न आवहन गर्दागर्दै विद्यार्थी संगठनले फेरी बन्दकै संस्कृति अवलम्बन गरेकोमा राजदूत डेलिसीले आपत्ति जनाउनु भएको छ ।
