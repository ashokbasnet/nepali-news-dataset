सन्चालनमा नआएका उद्योगले तीन महिनाभित्र म्याद थप गर्न पाउने

मन्त्रालयले औद्योगिक व्यवसाय ऐन, २०७३ को दफा ५२ अनुसार उद्योग दर्ताको प्रमाणपत्रको अवधिभित्र सन्चालनमा आउन नसकेका उद्योगलाई तीन महिनाका लागि म्याद थपको व्यवस्था गरेको हो ।

उद्योग विभागका प्रवक्ता दुर्गाप्रसाद भुसालले तोकिएको समयभित्र उत्पादन गर्न नसकेका उद्योगलाई एकपटकका लागि बाधा–अड्काऊ फुकाउन उक्त व्यवस्था गरिएको जानकारी दिए ।

‘सन्चालन नभएका उद्योगलाई तीन महिनाभित्र उद्योग सन्चालन म्याद थपका लागि आवेदन दिनुपर्ने व्यवस्था गरिएको छ’–प्रवक्ता भुसालले भने ।

मन्त्रालयले म्याद थपका लागि दिएको समयअवधिसम्म आवेदन नगर्ने उद्योगको औद्योगिक व्यवसाय ऐन, २०७३ को दफा ८ को उपदफा (५) बमोजिम स्वतः रद्द गरिने जनाएको छ । रासस
