चितवन महोत्सव सुरु (तस्बिरसहित)

मोहन बस्याल/उज्यालो । चितवन, पुस २५ - चितवन महोत्सव–२०७१ नारायणगढको नारायणी नदी किनारमा सुरु भएको छ । माघ ४ गतेसम्म चल्ने महोत्सवको एक समारोहका बीच उर्जामन्त्री राधा ज्ञवालीले उद्घाटन गर्नुभयो । महोत्सवमा स्वदेशी तथा विदेशी उत्पादनका ४ सय ९० वटा स्टल राखिएको छ ।
महोत्सव उद्घाटन हुनुअघि नारायणगढमा बृहत शोभायात्रा निकालिएको थियो । महोत्सव परिसरबाट सुरु भएको बृहत शोभायात्रा नारायणगढका विभिन्न क्षेत्रको परिक्रमा गरी महोत्सव परिसरमै पुगेर टुंगिएको थियो ।  हात्ती, बाँजागाजा तथा विभिन्न जातजातीको भेषभुषा सहितका शोभा यात्रामा  सयबढी संघसस्था सदस्य तथा विद्यालयका बालबालिकाको सहभागिता थियो । चितवन महोत्सवका लागि नारायणी किनार विवाहघर जस्तैै सिंगारिएको छ ।
उद्योग बाणिज्य संघ चितवन, जिल्ला विकास समिति, भरतपुर उपमहानगरपालिका, रत्ननगर नगरपालिका र रत्ननगर उद्योग बाणिज्य संघको संयुक्त आयोजनामा सुरु भएको महोत्सव चितवन महोत्सबको दशौं सस्करण हो । महोत्सवमा सुचना र प्रविधिका ४२, पोल्ट्रीका २०, ईलेक्ट्रिकल्सका २०, कृषिका ३०  अन्तर्राष्ट्रिय १० , होटलका २० र अटोमा १९ वटा स्टल रहेको बिशेष परिसर निर्माण गरिएको छ ।
२० करोड बढीको आर्थिक कारोवार हुने अनुमान गरिएको महोत्सवको ५ लाख दर्शकले अवलोकन गर्ने आयोजकको अनुमान छ । महोत्सवमा सर्बसाधारणलाई ५० र विद्यार्थीलाई २५ रुपैयाँ प्रवेश शुल्कको व्यवस्था गरिएको छ ।
महोत्सव उदघाटनको बेलाका तस्बिरहरु हेर्नुहोस :
