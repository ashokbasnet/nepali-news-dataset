कमिसनको जालोमा परेर कांग्रेसले द्रुतमार्ग बनाउन अवरोध गर्‍यो : नेपाल

बारा, जेठ १० । नेकपा एमालेका नेता माधवकुमार नेपालले ‘कमिसनको जालोमा परेर कांग्रेसले काठमाडौं–निजगढ द्रुतमार्ग बनाउन अवरोध गरेको’ आरोप लगाएका छन् ।सोमबार बाराको निजढमा संसदीय विशेष सरोकार समूह अन्तर्राष्ट्रिय विमानस्थल तथा द्रुतमार्ग आयोजकले गरेको छलफलमा उनले ‘कमिसनकै कारण मुलुक आर्थिक समृद्धितर्फ फड्को मार्न नसकेको हो’–भने ।आगामी बजेटमा द्रुतमार्ग र हुलाकी राजमार्गले विशेष स्थान पाउने उनको दाबी थियो ।कार्यक्रममा बारा, पर्सा, रौतहट, र सर्लाहीका २० सभासदहरुको सहभागिता रहेको थियो ।उनीहरुले निजगढमा अन्तर्राष्ट्रिय विमानस्थल र द्रुतमार्ग निर्माणमा सरकार गम्भीररुपले लाग्नुपर्ने माग गरेका थिए ।
