बजेटमा सहमति खोज्न अर्थमन्त्रीले एमाले अध्यक्षलाई भेट्दै

काठमाडौ, असार ८ – बजेटमा राष्ट्रिय सहमति खोज्नका लागि अर्थमन्त्री वर्षमान पुन अनन्तले शुक्रवार नेकपा एमालेका अध्यक्ष झलनाथ खनालसंग भेटवार्ता गर्दै हुनुहुन्छ । शुक्रवार विहान अर्थमन्त्री पुन एमाले अध्यक्ष खनाललाई भेट्न उहाँको निवास डल्लु जाने अर्थमन्त्रीको नीजि सचिवालयले जनाएको छ ।

 

बिहीबारे अर्थमन्त्रीले काँग्रेस सभापति सुशील कोईरालालाई भेटेर बजेट तयारी बारेमा जानकारी गराउँदै सहमतिमै बजेट ल्याउने बताउनुभएको थियो । त्यस्तै अर्थमन्त्रीले शुक्रवार विभिन्न क्षेत्रका अर्थविज्ञसंग पनि छलफल गर्ने कार्यक्रम रहेको छ ।

सबै दल निकटका अर्थ विज्ञहरु समेतको सहभागितामा कार्यदल बनाएर बजेटमा कार्यक्रमहरु समावेश गर्ने अर्थमन्त्रीको तयारी छ ।

बजेटमा नयाँ कार्यक्रम ल्याउनु निर्वाचन आचारसंहिता विपरीत हुने निर्वाचन आयोगले ध्यानाकर्षण गराएपनि सरकारले लोकप्रिय कार्यक्रम समावेश गर्ने तयारी गरेको छ ।विपक्षी दलहरुले पनि सहमति बिना बजेट ल्याउन नहुने बताउँदै आएका छन ।
