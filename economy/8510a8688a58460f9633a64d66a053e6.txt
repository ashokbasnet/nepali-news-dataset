एक बर्षमा पर्वतबाट नौ हजारले लिए राहदानी

पर्वत, साउन २ - पर्वतमा एक बर्षको अवधीमा ९ हजार जनाले राहदानी लिएका छन ।  जिल्ला प्रशासन कार्यालय पर्वतबाट आर्थिक बर्ष २०७०/०७१ मा ९ हजार ६९ जनाले राहदानी लिएका हुन ।
जिल्ला प्रशासन कार्यालय पर्वतले दिएको जानकारी अनुसार जिल्लाबाटै ४ हजार ८ सय ६९ जनाले राहदानी लिएका छन भने जिल्लामा फारम भरेर द्रुत सेवा अन्र्तगत राजधानी पुगेर राहदानी लिनेका संख्या ४ हजार २ सय रहेको छ ।
चौथो सानो जिल्ला भएपनि पर्वतमा राहदानी लिनको संख्या उल्लेख्य भएको सहायक प्रमुख जिल्ला अधिकारी चुडाराज भट्टराईले जानकारी दिनुभयो । ‘सानो जिल्ला भएपनि राहदानी धेरै बनेको हो’ उहाँले भन्नुभयो ‘राहदानी लिनेको संख्या ठुला जिल्लाको हाराहारीमा नै छ ।’
यो संख्या गत बर्षको भन्दा झण्डै दोब्बर हो । गत आर्थिक वर्ष ०६९/७० मा ४ हजार ८ सय ३९ जनाले राहदानी लिएका थिए ।  जसमध्ये ३ हजार १ सय ५१ जनाले जिल्ला प्रशासन कार्यालयबाट नै राहदानी लिएका थिए भने  १ हजार ६ सय ८८ जनाले द्रुत सेवामार्फत दोव्वर रकम तिरेर काठमाडौबाट लिएका थिए ।
यस बर्ष मेसिनबाट पढ्न मिल्ने(एमआरपीं) पासर्पोट बनाउनु परेका कारण पनि संख्या धेरै बढेको जिल्ला प्रशासन कार्यालय पर्वतले जानकारी दिएको छ । राहदानी वितरणबाट जिल्लाले संकलन गर्ने राजस्व समेत बढेको छ । जिल्ला प्रशासनले आर्थिक बर्ष २०७०/०७१ मा राहदानी बितरणबाट २ लाख ४९ हजार ५५ रुपैया राजस्व संकलन गरेको छ । अघिल्लो आर्थिक वर्ष ०६९/७० मा भने  १ करोड ६३ लाख ६५ हजार रुपैया राजश्व संकलन भएको थियो ।
