चौधरी फाउण्डेसन र लायन्स क्लबले सोसल विजनेसमा सवा पाँच करोड लगानी गर्ने

काठमाडौं, मंसिर २ – चौधरी फाउण्डेसन र लायन्स क्लब इन्टरनेशनल फाउन्डेसनले सन् २०१७ मा नेपाल सोसल विजनेस एनएसबीका लागि सवा पाँच करोड रुपैयाँ लगानी गर्ने निर्णय गरेका छन् । यो रकम नेपालका दुर्गम क्षेत्रमा सोसल विजनेशका परियोजना कार्यान्वयन गर्न खर्च गरिनेछ । काठमाडौंमा पत्रकार सम्मेलन गरी चौधरी फाउण्डेसनका प्रमुख कार्यकारी निर्वाण चौधरी र लायन्स क्लब इन्टरनेशनल फाउन्डेसनका अन्तर्राष्ट्रिय निर्देशक संजय खेतानले नेपाल सोसल विजनेश दोश्रो चरणको कार्यान्वनका लागि यो रकम खर्च गर्ने निर्णय गरिएको जानकारी दिनुभयो । सन् २०१४ मा सुरु भएको एनएसबीले नेपालका दुर्गम क्षेत्रमा सामाजिक एवं आर्थिक क्षेत्रमा लगानी गर्दै आएको छ । 
पहिलो चरणमा एक सयवटा सोसल विजनेश अवधारणामा तालिम दिइएको र अहिलेसम्म १२ वटा परियोजनामा लगानी भईसकेको पत्रकार सम्मेलनमा जानकारी गराइएको थियो ।
चौधरी ग्रुपको मानवीय सहयोग सम्बन्धी निकाय चौधरी फाउण्डेसन र लायन्स क्लब इन्टरनेश्नल फाउण्डेसनले नेपालमा सोसल विजनेश प्रवर्धनका लागि स्थापना गरिएको एनएसबीले व्यवसायिक सोच भएका तर वीत्तिय स्रोतको अभावमा शुरु गर्न नसकेका व्यवसायीलाई वीत्तिय स्रोत उपलब्ध गराउने गरेको छ ।
