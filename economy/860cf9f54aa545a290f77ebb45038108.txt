नेप्से १७ सय २४ को नयाँ उचाइमा

काठमाडौं, असार १४ । मंगलबार पनि शेयर बजारमा सुधार जारी रह्यो ।यसदिन पनि बजार परिसूचक नेप्से दोहोरो अंकले उकालो लागेर १७ सय २४ को नयाँ उचाइ कायम गर्न सफल भयो ।उतार–चढावबीच नेप्से ११ अंकले उकालो लागेर १७ सय २४ दशमलव एक नौ कायम भयो । कारोबार भएका सबै समूह सकारात्मक रहेसँगै नेप्सेमा सुधार जारी रहेको हो ।बीमा समूहमा सबैभन्दा उच्च ३७ अंकको बृद्धि आयो । जलविद्युत् समूह पनि ३२ अंकले बढ्यो । होटल समूहमा पनि १७ अंकको सुधार आयो । उत्पादनमूलक र वाणिज्य बैंक समूह पनि दोहोरो अंकले बढे ।यसदिन नेपाल स्टक एक्सचेन्जमा १ सय ३६ कम्पनीको ४९ लाख ५० हजार बराबर कित्ता शेयर १ अर्ब ८४ करोड रुपैयाँ बढीमा किनबेच भएको एक्सचेन्जले जनाएको छ ।
