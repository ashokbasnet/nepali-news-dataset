हप्ताभरिमा सुन तोलामा १ हजार ३ सय घट्यो

काठमाडौ, मंसिर १५ – हप्ताको पहिलो दिन उच्च विन्दुमा पुगेको सुनको भाउ हप्ताको अन्तिम दिन शुक्रबार १ हजार ३ सय ५० रुपैयाँले घटेको छ । 

आइतबार सुन तोलामा एकै दिन १ हजार रुपैयाँ बढेर ६१ हजार ८ सय ५० रुपैयाँ पुगेको थियो ।

 

आइतबार, सोमबार र मंगलबार एउटै भाउमा कारोबार भएको सुन त्यसयता भने बिस्तारै घट्दै शुक्रबार तोलामा ६० हजार ५ सय रुपैयाँमा झरेको नेपाल सुनचाँदी व्यवसायी संघले जनाएको छ । बिहीबार सुनको मूल्य तोलामा ६० हजार ८ सय रुपैयाँ थियो ।

यो हप्ता सुनको भाउमा निकै उतारचढाव आएकाले कारोबार कम भएको संघका अध्यक्ष तेजरत्न शाक्यले बताउनुभयो । यस्तै यो हप्ता चाँदीको भाउमा पनि उतारचढाव आयो । हप्ताको पहिलो दिन तोलाको १२ सय २५ रुपैयाँ पुगेको चाँदी शुक्रबार घटेर १२ सय १३ रुपैयाँमा किनबेच भईरहेको छ ।
