तौल कम गरी चिनी मिलले किसान ठग्यो

बारा, पुस २९ - बाराको मनहर्वामा रहेको रिलायन्स सुगर एण्ड केमिकल इण्डष्ट्रिज प्रालिले तौलमा अनियमितता गरी उखु किसानलाइ ठग्ने गरेको खुलेको छ ।

बाराको झिटकैयाका  विनय यादवले मिलमा लगेको उखुमा उद्योगले सवा दुई क्वीण्टल तौल घटाएपछि उद्योगले किसानलाइ ठग्ने गरेको खुलेको हो ।

ठगी गर्नेलाई कारवाही र आफूहरुले क्षतिपूर्ति पाउने भन्दै किसाहरुले आइतवार उद्योगको मूलगेट अगाडि प्रदर्शन समेत गरेका छन ।

उखु किसानको विरोधपछि उद्योगका महाप्रबन्धक शिवनाथ शर्माले अर्को काँटामा उखु तौलने ब्यवस्था गर्ने बताउनुभयो ।
