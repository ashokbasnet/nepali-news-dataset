बीच बाटोमा डिजेल निकाल्ने ट्यांकर चालक पक्राउ

नेपालगन्ज, फागुन २९ - ट्यांकरबाट वीचबाटोमा डिजेल निकालेर बेच्दै गर्दा बाँकेको चिसापानीमा मंगलबार बिहान एकजना ट्यांकर चालक पक्राउ परेका हुन् ।

नेपालगन्जबाट सुर्खेतस्थित पेट्रोलपम्पमा लैजादै गरिएको डिजेलमध्ये  ट्यांकरको माथिल्लो डिक्की खोलेर ४० लिटर डिजेल निकालेर बेच्दै गरेको अवस्थामा चालकलाई प्रहरीले पक्राउ गरेको हो । पक्राउ पर्नेमा बाँके पिप्रहवा २ का गुरुचरण सिंह रहेका छन् ।

ट्यांकरसहित चालकलाई थप कारवाहीका लागि नेपाल आयल निमग क्षेत्रीय कार्यालय नेपालगन्जमा बुझाइएको जिल्ला प्रहरी कार्यालय बाँकेले जनाएको छ ।
