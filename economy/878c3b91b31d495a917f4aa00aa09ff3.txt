राजश्व संकलन बढ्यो

चैत १५ - फागुन महिनामा राजश्व संकलन ४६ प्रतिशतले बढेको छ । फागुन महिनामा २३ अर्व ३७ करोड ८९ लाख रुपैयाँ राजश्व संकलन भएको छ । 

कर राजश्व वापत १८ अर्व ८६ करोड ७५ लाख रुपैयाँ र गैर करतर्फ ४ अर्व ५१ करोड १४ लाख रुपैयाँ राजश्व संकलन भएको अर्थमन्त्रालयले जनाएको छ ।

फागुन महिनामा मूल्य अभिवृद्धि कर संकलन १३ प्रतिसतले बढेर ६ अर्व ६५ करोड ७२ लाख संकलन भएको छ । यसैगरी भन्सार महसुल ५२ प्रतिसतले बढेर ५ अर्व ४ करोड ६ लाख संकलन भएको छ । 

त्यस्तै अन्तःशुल्कबाट ३ अर्व १७ करोड ४ लाख राजश्व संकलन भएको छ । आयकर तर्पm २ अर्व ३७ करोड ५९ लाख संकलन भई ५५ प्रतिशतको वृद्धिदर कायम रहेको अर्थमन्त्रालयले जनाएको छ ।

रजिष्ट्रेशन दस्तुर र सवारी साधन कर बापत १ अर्ब २ करोड संकलन भएको छ । 

अर्थमन्त्रालयमा विहीवार भएको राजश्व समिक्षा बैठकमा अर्थ सचिव शान्तराज सुवेदीले हालसम्मको राजश्व संकलन सन्तोषजनक रहेपनि आन्तरिक राजश्व विभागले संकलन गर्ने मूल्य अभिवृद्धि कर र अन्तःशुल्क लक्ष्य अनुरुप संकलन हुन नसकेको बताउनुभयो ।

उहाँले व्यावसायिक क्षेत्रमा भएका परिवर्तनसंगै राजश्व चुहावटका क्षेत्रहरुमा समेत परिवर्तन आएकोले राजश्व अनुसन्धान विभागले अनुसन्धानको पद्धतिमा परिवर्तन गर्नुपर्ने बताउनुभयो ।
