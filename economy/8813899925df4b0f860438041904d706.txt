सोलार बत्तीले विराटनगर झलमल हुँदै

विराटनगर उपमहानगरपालिका कार्यालयका अनुसार २७ करोड ६३ लाख ७४ हजार रुपैयाँको लागतमा बहुवार्षिक परियोजनाअन्तर्गत पहिलो चरणमा विराटनगरको विभिन्न स्थानमा सोलार बत्ती जडान गर्ने काम भइरहेको हो । सरकारको ७० प्रतिशत अनुदान र विराटनगर उपमहानगरपालिकाको ३० प्रतिशत लगानीमा बत्ती जडान थालिएको हो ।

उपमहानगरपालिकाका कार्यकारी अधिकृत दिपक कोइरालाले एक करोड २५ लाखको लागतमा विराटनगरको पुष्पलाल चोकदेखि तीनपैनी सडकखण्ड सोलार बत्ती जोड्ने काम भईरहेको जानकारी दिए ।

पूर्वी नेपालकै नमूना सडकका रुपमा विकास गर्ने अवधारणाअनुसार दुई लेनको कालोपत्रे सडक निर्माणसँगै सोलार बत्ती जडान भइरहेको हो । तीन किलोमिटर लामो सडकखण्डमा २ सय १५ वटा सोलार बत्ती जडान गरिँदै छ ।

पुष्पलाल चोकदेखि तीनपैनी सडकखण्डमा बत्ती राखिसकेपछि नगरका अरु क्षेत्रमा जडानको काम थालिने विराटनगर उपमहानगरपालिका कार्यालयले जनाएको छ ।
