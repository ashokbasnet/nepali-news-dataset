सुनको मूल्य पुनः उकालो, पुनः तोलाको ५६ हजार

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुनको मूल्य तोलामा १०० रुपैयाँले उकालो लागेर तोलाको ५६ हजार रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सुनको मूल्य आइतबार तोलामा १०० रुपैयाँले नै घटेर तोलाको ५५ हजार ९०० रुपैयाँमा कारोबार भएको थियो ।

चाँदीको भाउ पनि सोमबार तोलामा ५ रुपैयाँले उकालो लागेर तोलाको ७६५ रुपैयाँमा कारोबार भएको महासंघले जनाएको छ ।

अन्तर्राष्ट्रिय बजारमा सोमबार साँझसम्म सुन प्रतिऔंस १२ सय ७७ डलर हाराहारीमा कारोबार भएको थियो ।
