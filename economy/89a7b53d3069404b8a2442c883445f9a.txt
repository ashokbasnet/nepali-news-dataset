कुलमान घिसिङ प्रकरणः रसुवाका स्थानीय बासिन्दा थप आन्दोलित

काठमाडौं, साउन २० – रसुवामा रहेको चिलिमले जलविद्युत आयोजना स्थलका स्थानीय बासिन्दाले थप आनन्दोलनका कार्यक्रम घोषणा गरेका छन् ।
विभिन्न राजनीतिक दल र स्थानीय वासिन्दाले  काठमाडौंमा पत्रकार सम्मेलन गरी माग पूरा नभए जलविद्युत उत्पादन नै बन्द गर्नेसम्मका आन्दोलनका कार्यक्रम सार्वजनिक गरेका हुन् ।
उनीहरुले हटाइएका चिलिमे जलविद्युत कम्पनिका प्रबन्ध सञ्चालक कुलमान घिसिङलाई विनासर्त पुनर्बहाली गर्नु पर्ने, रसुवामा निर्माण भइसकेको मैलुङ जलविद्युत आयोजना र निर्माणाधिन आयोजनाहरुमा स्थानीयको १० प्रतिशत सेयर सुनिश्चित हुनु पर्ने, मन्त्री र राजनीतिक दबाबका आधारमा कर्मचारी भर्ना बन्द गर्नु पर्नेलगायत माग अघि सारेका छन् ।
साउन १ गतेदेखि आन्दोलन गरिरहेका राजनीतिक दल र स्थानीय बासिन्दाले ३१ गतेसम्म माग पूरा नभए साउन ३१ गतेदेखि अनिश्चितकालका लागि रसुवा बन्द र भदौ ५ गतेदेखि चिलिमे जलविद्युत उत्पादन गर्ने नेपाली कांग्रेस रसुवाका जलश्रोत विभाग प्रमुख जनकजीवन उपाध्यायाले बताउनुभयो ।
