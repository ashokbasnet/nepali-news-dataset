लुम्बिनी भ्रमण वर्षमा २ लाख ५० हजार विदेशी पर्यटक

बुटवल, पुस १७ - सरकारले घोषणा गरेको लुम्बिनी भ्रमण वर्ष २०१२ सकिदा भारतीय वाहेक १ लाख ३६ हजार विदेशी पर्यटकले गौतमवुद्धको जन्मथलो लुम्विनीको भ्रमण गरेका छन ।

लुम्विनी विकास कोषका अनुसार एक वर्षको अवधिमा १ लाख १३ हजार भारतीय पर्यटक समेत लुम्विनी घुम्न आएका छन ।

यो अवधिमा श्रीलङ्कावाट सवैभन्दा वढि ५२ हजार पर्यटक लुम्विनी पुगेका थिए ।


विकास कोषका सुचना अधिकृत हरिध्वज राईका अनुसार नेपालीसहित ९१ देशका ७ लाख ५८ हजार पर्यटकले लुम्विनी भ्रमण गर्दा सन २०११ को तुलनामा २९ प्रतिशत वढि पर्यटकको आगमन वृद्धि भएको छ ।

लुम्विनी भ्रमण वर्ष घोषणा गर्दा सरकारले १० लाख पर्यटकले लुम्विनी भ्रमण गर्ने लक्ष्य राखेको थियो ।
