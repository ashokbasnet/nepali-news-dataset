आयल निगमलाई २ अर्ब ऋण दिन सरकार जमानी बस्ने

काठमाडौं, वैशाख १२ – सरकारले नेपाल आयल निगमलाई साढे २ अर्ब ऋण उपलब्ध गराइदिन जमानी बस्ने निर्णय गरेको छ ।
अर्थमन्त्रालयको यसअघिको घोषणा अनुसार ऋण उपलब्ध गराउने शुक्रबार बसेको मन्त्रिपरिषदले निर्णय गरेको हो ।
मन्त्रिपरीषदले कर्मचारी सञ्चय कोष र नागरिक लगानी कोष मार्फत ऋण उपलब्ध गराउने निर्णय गरेको सरकारका प्रवक्ता सूचना तथा सञ्चामन्त्री मिनेन्द्र रिजालले जानकारी दिनुभयो ।
यस्तै सरकारले सभाषदहरुलाई विकास निर्माणका योजना सञ्चालन गर्न १०/१० लाख उपलब्ध गराउने र नेपाल पत्रकार महासंघको आगामी महाधिवेशनको लागि २० लाख रुपैयाँ दिने निर्णय गरेको छ ।
यस्तै नर्वे सरकारले स्थानीय सामुदायिक विकास कार्यक्रमको लागि उपलब्ध गराउने झण्डै १ अर्ब रुपैयाँ स्वीकार गर्ने निर्णय गरेको छ ।
