पेट्रोलियम पदार्थको भाऊ बढ्यो

काठमाण्डौं, असोज २३ । पेट्रोलियम पदार्थको मूल्य वृद्धि भएको छ । निगम सञ्चालक समितिको बिहान बसेको बैठकले सोमवारदेखि लागू हुने गरी सरकारले पेट्रोलियम पदार्थको मूल्य बढाएको हो । पेट्रोलमा प्रति लिटर ३ रुपैंया, डिजेल र मटि्टतेलमा १- १ रुपैंया मूल्य वृद्धि भएको नेपाल आयल निगमका प्रवक्ता मुकुन्द ढुंगेलले जानकारी दिनुभयो ।

 

मूल्य बढेपछि लिटरमा १ सय २ रुपैंया पर्ने पेट्रोलको भाउ १ सय ५ र लिटरमा ७५ रुपैंया पर्ने डिजेल र मटि्टतेलको मूल्य ७६ रुपैंया पुगेको छ । निगमको घाटा कम गर्न र सहज आपर्ूर्तिका लागि मूल्यवृद्धि गरेको प्रवक्ता ढुंगेलले बताउनुभयो । उहाँका अनुसार भाउ बढेपछि अब निगमको मासिक घाटा ७० करोड ६० लाख रुपैंयामा झर्नेछ । यसअघि निगमको मासिक घाटा ८३ करोड रुपैंया थियो ।
