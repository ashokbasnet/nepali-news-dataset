कमैया आन्दोलनकी नेतृ चौधरीलाई माधव न्यौपाने स्मृति अवार्ड

काठमाडौं, बैशाख २४ – नेपाल ट्रेड युनियन महासंघ (जिफन्ट)ले यस वर्षको माधव न्यौपाने स्मृति एवार्ड जिफन्ट महाकाली अञ्चल सदस्य तथा कमैया आन्दोलनका नेतृ सुन्तली चौधरीलाई प्रदान गरेको छ ।

 

यस्तै नुरु वाङछु स्मृति एवार्ड सफल सगरमाथा आरोही युनिट्राभका केन्द्रीय सदस्य दोर्जे खत्रीलाई प्रदान गरिएको छ । जिफन्ट अध्यक्ष बिष्णु रिमालले एवार्ड पाएका दुबै जनालाई १० हजार रुपैंया नगद र ट्रफी बितरण गर्नुभयो । त्यस्तै जिफन्टले गंगादेवी स्मृति छात्रवृत्ति क्युपेक नेपाल हेटौडा नगर कमिटीका अध्यक्ष नयन पोखरेलका छोरा भुपाल पोखरेललाई प्रदान गरेको छ ।

यस्तै गंगादेवी स्वास्थ्य सहयोग प्रेस मेसिनले दुबै हात काटी उपचार गरिरहनुभएका सम्सेर कार्कीलाई प्रदान गरिएको छ । जिफन्टले गएको मंगलबार अन्र्तराष्ट्रिय श्रमिक दिबसको अवसरमा यि सबै एवार्ड र पुरष्कार घोषणा गरेको थियो ।
