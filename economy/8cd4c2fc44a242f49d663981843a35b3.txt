गोरखकाली रबर उद्योगको प्रबन्ध निर्देशकको कार्यकक्षमा ताला

प्रकाश ढकाल/उज्यालो
पोखरा, साउन २२ – आफुहरुको माग पूरा नगरेको भन्दै गोरखकाली रबर उद्योगका मजदुरहरुले प्रबन्ध निर्देशकको काठमाडौमा रहेको कार्यालयमा तालाबन्दी गरेका छन् ।
पटक पटक माग पेस गर्दा पनि उद्योग प्रशासन मौन रहेपछि तालाबन्दी गरेको मजदुर नेता ईश्वर परियारले जानकारी दिनुभयो ।
उनीहरुले सरकारी स्केल अनुसार तलब पाउनुपर्ने, निरन्तर २० बर्ष काम गर्नेलाई ३ महिनाको उपदान दिनुपर्ने, क्षमताको आधारमा प्रमोशन गर्नुपर्ने, इच्छुक मजदुरलाई कर्मचारी बनाउनुपर्ने, लगायतका १७ बुँदे माग पेश गरेका थिए ।
उद्योग व्यस्थापनले मजदुरलाई सधै काम दिनुपर्ने र समयमा कच्चा पदार्थ उपलब्ध गराउनुपर्ने माग पनि राखेको परियारले बताउनुभयो ।  मजदुरहरुले जेठ २८ गते पेश गरेको माग संबोधन गर्ने संकेत नदेखाएको भन्दै साउन २ गते अल्टिमेटम पत्र समेत दिएका थिए ।
