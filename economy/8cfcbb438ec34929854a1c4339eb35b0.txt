धरानमा यस्तो देखियो एनसेल मेला (तस्बिरहरु)

काठमाडौं, असोज ७ – एनसेलले बिहीबार धरानको पब्लिक हाईस्कुलमा  एनसेल मेला आयोजना गर्‍याे । रि ब्राण्डिङ्ग पश्चात नजिकिँदै गरेको चाडपर्वको अवसर पारेर आफ्ना ग्राहकसँग खुसी साट्न मेला आयोजना गरेको एनसेलले जनाएको छ । एनसेल मेला नारायणगढ, पोखरा, बुटवल हुँदै बिहीबार धरान पुगेको हो । बिहान ११ बजेबाट सुरु भएको मेलामा दिउँसो २ बजे पछि सांगीतिक प्रस्तुतीहरुसँगै रमझम र रौनक बढेको थियो । कलाकार सुगम पोख्रेल, शिव परियार, मिलन अमात्य, लाउरे, डिजे रुपेश र सांगीतिक समूह एक्स व्याण्डको प्रस्तुतीले दर्शकलाई मोहित पार्यो । कलाकार सन्दिप क्षेत्रीको प्रस्तुतिले पनि दर्शकलाई थप रमाइलो मिल्यो । मेलामा दर्शकहरुले एनसेलको सेवा तथा सुविधामा अफर पाउनुका साथै डेटा सेवा, थ्रिजीको गति र अन्य डिभाइसहरु एनसेल एक्पिरियन्स् जोनमा चलाएर परिक्षण गर्न पनि पाएका थिए । एनसेल हाइटेक जोन, मगसट फोटो बुथ र गेम स्टलहरुमा दर्शको भीड थियो भने लाखे नाच, चंगा चेट प्रतियोगिता र दसैँ पिङले मेलाको रौनक थप बढाएको थियो ।
