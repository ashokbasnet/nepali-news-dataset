उद्योग वाणिज्य महासंघको अध्यक्षमा प्रदीपजंग पाण्डे निर्वाचित

काठमाडौ, चैत ३० – नेपाल उद्योग वाणिज्य महासंघको अध्यक्षमा प्रदीपजंग पाण्डे विजयी हुनुभएको छ ।
प्रतिस्पर्धी  भाष्करराज राजकर्णिकारलाई हराउँदै पाण्डे नेपाली निजी क्षेत्रको सबैभन्दा ठूलो सञ्जाल भएको संस्थाको अध्यक्षमा निर्वाचित हुनुभएको हो ।
पाण्डेले ५४ दशमलव ६ र राजकर्णिकारले ४५.४ प्रतिशत मत पाएको निर्वाचन समितिले जनाएको छ । जिल्ला/नगर र वस्तुगत तर्फ पाण्डेले बढी मत प्राप्त गर्नुभयो भने एशोसिएटमा बलिया मानिएका राजकर्णिकारले अपेक्षा अनुसारको मत ल्याउन सक्नुभएन ।
एशोसिएटको ५ सय ८० मध्ये राजकर्णिकारले २ सय ९१ र पाण्डेले २ सय ८९ मत पाउनुभयो भने वस्तुगत तर्फको ८८ मध्ये पाण्डेले ५६ र राजकर्णिकारले ३२ मत पाएको निर्वाचन समितिले जनाएको छ । त्यस्तै जिल्ला/नगरको ९३ मतमध्ये पाण्डेले ५१ र राजकर्णिकारले ४२ पाउनुभयो ।
त्यस्तै उपाध्यक्षमा पाण्डे समूहका दुई र राजकर्णिकार समूहका एक जना विजयी भएका छन् । वस्तुगत र जिल्ला/नगर तर्फका उपाध्यक्ष पाण्डे समूहकाले जिते भने एशोसिएटमा राजकर्णिकार समूहका विजयी भए । पाण्डेको समूहबाट वस्तुगत तर्फ दिनेश श्रेष्ठ र जिल्ला नगर तर्फ किशोर प्रधान तथा राजकर्णिकार समूहबाट एशोसिएटका शेखर गोल्छा उपाध्यक्ष निर्वाचित हुनुभएको छ ।
एशोसिएट तर्फका कार्यकारिणी सदस्यमा अनिल केडिया, अशोक टेवानी, अशोक तोदी, ओमराज राजभण्डारी, गोपाल खनाल, चन्द्र ढकाल, ज्योत्सना श्रेष्ठ, पशुपति मुरारका, प्रकाश गिरी, मनिष अग्रवाल, रञ्जित आचार्य, रामकृष्ण प्रसाई, रामचन्द्र संघाई, विजय बैद्य, साहिल अग्रवाल र ज्ञानेन्द्रलाल प्रधान विजयी भएका छन् ।
एशोसियट्स सदस्यहरुमा भास्कर समुहको प्यानल नै विजयी भएको छ। भास्कर समुहका तर्फबाट अनिल केडिया, अशोक टेवानी, अशोक तोदी, ओमराज राजभण्डारी, गोपाल खनाल, चन्द्र ढकाल, ज्योत्सना श्रेष्ठ, पशुपति मुरारका, प्रकाश गिरी, मनिष अग्रवाल, रञ्जित आचार्य, रामकृष्ण प्रसाई, रामचन्द्र संघाई, विजय बैध, साहिल अग्रवाल र ज्ञानेन्द्रलाल प्रधान विजयी भएका छन्। - See more at: http://www.hamrakura.com/149870.html#sthash.GX87OrN3.dpuf
अञ्चल तर्फका कार्यकारिणी सदस्यमा मेचीबाट प्रकाश प्रसाईं, कोशीबाट रोहितप्रसाद प्रसाईं, सगरमाथाबाट अशोककुमार अग्रवाल, वागमतीबाट मनिषलाल प्रधान, लुम्बनीबाट कृष्णप्रसाद श्रेष्ठ, राप्तीबाट हरिहर बुढाथोकी, कर्णालीबाट नरवीर रावत निर्वाचित भएका छन् । जनकपुरबाट रामकपुर साह नारायणीबाट धर्मनाथप्रसाद जैसवाल, गण्डकीबाट दीपक लम्साल र धौलागिरीबाट निर्माणकुमार श्रेष्ठ र भेरीबाट भवानी राणा, सेतीबाट गोपाल हमाल र महाकालीबाट मंगलसिंह ठगुन्ना निर्विरोध निर्वाचित हुनुभएको छ ।
जिल्ला/नगरतर्फका कार्यकारिणी सदस्यमा म्याग्दी उद्योग वाणिज्य संघका प्रमोद श्रेष्ठ, नवलपरासीका गुणनीधि तिवारी, मेचीनगरका केशवराज पाण्डे विजयी भएका छन् । त्यसैगरी धुलिखेलका दिलसुन्दर श्रेष्ठ, बुटवलका शंकर श्रेष्ठ, इलामका नरेन्द्रकुमार खड्का विजयी भएका छन् । सिन्धुपाल्चोकका राजेन्द्रकुमार श्रेष्ठ, भक्तपुरका युवक राजभण्डारी, सिद्धार्थ नगरका महेन्द्रकुमार श्रेष्ठ, कृष्णनगरका ओमप्रकाश बंशल, सुर्खेतका निरक केसी, वालिङका चोपनारायण श्रेष्ठ, वीरगञ्जका विजयकुमार सरावगी, नेपालगन्जका सुनिलकुमार शर्मा पनि जिल्ला नगर तर्फका सदस्यमा विजयी भएका छन् ।
वस्तुगत तर्फका कार्यकारिणी सदस्यमा अनुपबहादुर मल्ल, अशोक शर्मा,  उमेशलाल श्रेष्ठ, कमला श्रेष्ठ,  राजकुमार भट्टराई,  राजन शर्मा,  शुकुन्तलाल हिराचन, शंकरप्रसाद पाण्डे,  शौरभ ज्योति,  संजय गिरी,  संजीव राजभण्डारी र सन्दिपकुमार अग्रवाल निर्वाचित भएका छन् । द्विराष्ट्रिय उद्योग वाणिज्य संघबाट त्रिभुवनधर तुलाधर निर्विरोध निर्वाचित भएका छन् ।
महासंघको कार्यकारिणी समितिमा अध्यक्ष, बरिष्ठ उपाध्यक्ष, तीन जना उपाध्यक्ष र अरु सदस्य रहने ब्यवस्था छ । सदस्यहरुमा जिल्ला/नगरबाट १४, अञ्चलबाट १४, वस्तुगतबाट १२, एसोशिएटबाट १६ जना र द्धिराष्ट्रिय उद्योग वाणिज्य संघहरुमध्येबाट १ जना रहने ब्यवस्था छ । महासंघको बरिष्ठ उपाध्यक्ष भने कार्यकारिणी सदस्यहरुबिचको प्रतिस्पर्धाबाट चुनिने ब्यवस्था छ । बरिष्ठ उपाध्यक्ष पदमा पाण्डे समूहकी भवानी राणा र राजकर्णिकार समूहका पशुपति मुरारका प्रतिस्पर्धामा छन् ।  
अध्यक्षमा विजयी भएपछि पाण्डेले निजी क्षेत्रलाई एक ढिक्का बनाएर लैजाने प्रतिवद्धता जनाउनुभयो । पाण्डेले पूर्व अध्यक्षहरुलाई सम्मानजनक भूमिका दिने र पराजित पक्षको भावना समेट्ने पनि सञ्चारकर्मीसँग बताउनुभयो ।
