नेपालको निर्यात घट्दो ट्रेन्डमा

परिषद्को आयोजनामा शुक्रबार मनाउन लागिएको पहिलो निर्यात दिवस २०७३ बारे जानकारी दिन बुधबार राजधानीमा गरिएको पत्रकार सम्मेलनमा तीन वर्षअघिको निर्यातको तुलनामा पछिल्ला वर्षमा निर्यात खुम्चिँदै गएको जनाइएको हो ।

परिषद्ले तीन वर्षअघि ९१ अर्ब बराबरको निर्यात रहेकोमा हाल ७३ अर्बमा खुम्चिएको जनाएको छ ।

परिषद्का अध्यक्ष सुरेन्द्रकुमार श्रेष्ठले अघिल्लो वर्ष ८६ अर्ब निर्यात भएकोमा गत वर्ष ७३ अर्बमा झरेको बताए ।

निर्यातको तुलनामा आयात भने ८२ प्रतिशत बढी भएको परिषद्ले जनाएको छ ।

देशको राजनीतिक अवस्था, विनाशकारी भूकम्प, नाकाबन्दीलगायतका कारण नेपाली निर्यातजन्य वस्तुहरुको निकासीमा ह्रास आएको परिषद्ले जनाएको छ ।

सरकारले निर्यात प्रबद्र्धन गर्न मौखिकबाहेक व्यवहारिकरुपमा कुनै ठोस कार्य नगरेको परिषद्ले जनाएको छ ।
