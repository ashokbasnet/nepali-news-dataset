सुनको भाउ ६० हजारबाट उकालो लाग्यो

काठमाडौं, भदौ २० – दिनहुँ नयाँ रेकर्ड बनाउने क्रममा सुनको भाउ आज ६० हजारबाट उकालो लागेको छ । मंगलबार तोलाको ६० हजार रुपैयाँ रहेको सुन बुधबार ६० हजार एकसय ९८ रुपैयाँ पुगेको नेपाल सुनचाँदी व्यवसायी संघले जनाएको छ ।

 

आईतबार एकै दिन  ९ सय रुपैँयाले भाउ बढेर तोलाको ५९ हजार ९ सय पुगेको सुन अस्ति सोमबार भने केही घटेको थियो । तर बुधबारदेखि भने सुनले फेरी नयाँ कीर्तिमान बनाउन थालेको छ । अन्तर्राष्ट्रिय बजारमै सुनको भाउ बढेकाले नेपाली बजार पनि प्रभावित भएको व्यवसायीले बताएका छन् ।

यस्तै, बुधबार चाँदीको भाउ पनि बढेको छ । तोलामा ५ रुपैयाँले बढेर चाँदी आज ११ सय ६० रुपैयाँमा किनबेच भईरहेको छ ।
