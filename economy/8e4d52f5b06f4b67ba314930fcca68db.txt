विरगञ्ज राजधानी माग गर्दै भन्सार ठप्प

विरगञ्ज, बैशाख ३०– विरगञ्जलाई प्रादेशिक राजधानी बनाउन माग गर्दै सर्वदलीय सर्वपक्षीय संघर्ष समितिले शनिवार वीरगन्ज भन्सार नाका ठप्प पारेका छन् । विभिन्न राजनीतिक दल सम्मिलित संघर्ष समितिले शनिवार विहान ९ बजेदेखि भन्सार नाका ठप्प पारेको हो ।

 

राजनीतिक दलका कार्यकर्ता, तिनका भातृसंगठन, नागरिक समाज र विभिन्न संघसंगठनहरुले भन्सार नाका ठप्प पार्दै भारतीय बजार रक्सौल आवत जावतमा समेत रोक लगाएका छन् ।  बन्दको अवज्ञा गरेको भन्दै बन्दकर्ताले नारायणी सिंचाई कार्यालयको गाडी तोडफोड गरेका छन् ।

संघर्ष समितिका संयोजक एंव नेपाली काँग्रेस पर्साका सभापति सुरेन्द्र प्रसाद चौधरीले शान्तिपुर्ण धर्ना, जुलुश र ज्ञापन पत्र बुझाउँदा आफुहरुको माग सुनुवाइ नभएकाले बाध्य भएर नाका ठप्प पार्ने घोषणा गरिएको बताउनुभयो ।
