ग्याँस उद्योगीसंग आज पनि बार्ता हुँदै

काठमाडौ, साउन २९ – सरकारले सोमबार पनि ग्याँस उद्योगीसित वार्ता गर्दैछ । दुबै पक्षको अडानका कारण आइतबारको वार्ता निष्कर्षमा पुग्न नसकेपछि फेरि वार्ता हुन लागेको हो । वार्ता दिउँसो नेपाल आयाल निगमको कार्यालयमा हुनेछ । सरकार र उद्योगीबीच २ पटक वार्ता भईसकेको छ ।

 

अहिलेसम्म भएका वार्ता भने सकारात्मक भएको नेपाल एलपी ग्याँस उद्योग संघका महासचिव कुशप्रसाद मल्लीले बताउनुभयो । उहाँका अनुसार उद्योगीका सबै मागमा छलफल भएको छ र सोमबार त्यसलाई मूर्त रुप दिने प्रयास गरिने छ ।

अहिले पाउँदै आएको कमिशनमा ५ प्रतिशतले बढाउनुपर्ने लगायत १६ बुँदे माग राख्दै उद्योगीहरु ग्यास आपूर्ति नै ठप्प पारेर आन्दोलन छन् । आपूर्ति ठप्प पारेर उद्योगी आन्दोलनमा उत्रेपछि उपभोक्ताले सास्ती खेप्नुपरेको छ ।
