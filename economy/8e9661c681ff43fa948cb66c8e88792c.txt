एभरेष्ट इन्स्योरेन्सका थप दुई पक्राउ

काठमाडौ, पुस १२ – प्रहरीको केन्द्रीय अनुसन्धान ब्युरो सिआइबीले एभरेष्ट इन्स्योरेन्सको अनियमितताबारे अनुसन्धानका लागि थप २ जनालाई पक्राउ गरेको छ ।
एभरेष्ट इन्स्यारेन्सको लेखा परीक्षण गर्ने धरानका जगदिश अग्रवाल र भारतको फारविसगञ्जका गोपाल अग्रवाललाई पक्राउ गरिएको सिआइबीले जनाएको छ ।
सन्तोष एण्ड कम्पनीका सञ्चालक जगदिश अग्रवाल तथा अग्रवाल एण्ड कम्पनीका गोपाल अग्रवाललाई पक्राउ गरि कम्पनीभित्र भएको अनियमितताबारे अनुसन्धान भइरहेको सिआइबीले जनाएको छ ।
एभरेष्ट इन्स्योरेन्सका तत्कालीन प्रमुख कार्यकारी अधिकृत केवलकृष्ण श्रेष्ठले कम्पनीको २ करोड ५० लाख ८९ हजार ५ सय १ रुपैया ८२ पैसा विभिन्न शीर्षकमा खर्च गरेको सम्बन्धि विषयमा लेखापरीक्षण गर्नेहरु पनि संलग्न रहेको पाइएपछि उनीहरुलाई पक्राउ गरिएको हो ।
