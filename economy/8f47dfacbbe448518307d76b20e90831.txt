कालीगण्डकी करिडोरको ७० प्रतिशत निर्माण कार्य पूरा

बाग्लुङको मालढुङगादेखि टाकुरीसम्मको १२ किलोमिटर सडक नेपाली सेनाले निर्माण सम्पन्न गरेसँगै टाकुरीदेखि पालुङखोलाको २६ किलोमिटर सडकमा ट्रयाक खोल्ने काम करीब ७० प्रतिशत पूरा भएको हो ।

भारत र चीन जोड्ने राष्ट्रिय गौरवको ४ सय ३५ किलोमिटर सडक आयोजनाको काम नेपाली सेनालाई जिम्मा दिएर अगाडि बढाइएको छ ।

बाग्लुङ खण्डको मालढुङ्गादेखि पालुङखोलासम्म जोड्ने सडकखण्डको काम अहिले तिव्र रुपमा भईरहेको कालीगण्डकी करिडोर निर्माण नेपाली सेनाका प्रमुख सेनानी इञ्जिनियर रेश्मीराज भट्टराईले जानकारी दिए ।

आर्थिक बर्षको अन्त्यसम्म पूरा गर्ने लक्ष्यका साथ सेनाले अहिले दोस्रो खण्डअन्तर्गत कुचुरी भीर, डाङकाल, डाडाखर्क भीर, छोरेलौवा र एक्लेबेलमा काम गरिरहेको छ ।

पहरा र ढुंगा भएका ठाउँमा सेनाले निरन्तर बम विस्फोट गरी ट्रयाक खोल्ने काम गरिरहेको छ । ३३ करोड आवश्यक पर्ने आयोजनाका लागि हाल १९ करोट बजेट निकासा भएको छ ।
