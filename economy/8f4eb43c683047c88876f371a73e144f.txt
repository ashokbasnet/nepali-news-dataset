सुनको भाउ साढे १३ सय बढ्यो

काठमाडौं, साउन ३२ – बढ्दो क्रममा रहेको सुनको भाउ शुक्रबार एकैदिन १ हजार ३ सय ३० रुपैयाँले बढेर तोलाको ५५ हजार ८ सय ५० पुगेको छ ।
योसँगै हप्ताभरमा भने सुनको भाउ तोलामा २७ सय ५० ले बढेको छ । अघिल्लो विहिबारदेखि बढेको सुनको भाउ बुधबार भने केही घटेको थियो ।
अन्तर्राष्ट्रिय बजारमा निरन्तर भाउ बढेकाले नेपाली बजारमा पनि त्यसको प्रभाव परेको हो । सुनको मुल्य विहीबारको तुलनामा शुक्रबार अन्तर्राष्ट्रिय बजारमा २६ डलरले बढेर प्रतिऔंस १३ सय ६६ दशमलव ७१ डलर पुगेको व्यवसायीहरुले बताएका छन् ।
यस्तै चाँदीको भाउ यो हप्ता ९५ रुपैयाँले बढेको छ । आइतबार ८ सय ६५ रुपैयाँ रहेको चाँदीको भाउ शुक्रबार ९ सय ६० रुपैयाँ पुगेको नेपाल सुनचाँदी व्यवसायी महासंघले जनाएको छ ।
