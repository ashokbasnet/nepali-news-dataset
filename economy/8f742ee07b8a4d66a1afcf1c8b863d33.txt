विहीबार सुनको मूल्य उकालो लाग्यो

काठमाडौं, असोज ६ । विहीबार सुनको मूल्य पुनः उकालो लाग्यो ।

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुनको मूल्य तोलामा ५ सय रुपैयाँले उकालो लागेर ५८ हजार ९ सय रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

बुधबार सुनको मूल्य तोलाको ५८ हजार ४ सय रुपैयाँमा स्थीर रहेको थियो ।

विहीबार चाँदीको भाउ पनि २० रुपैयाँले बढेर ८ सय ९० रुपैयाँमा कारोबार भएको महासंघले जनाएको छ ।

अन्तर्राष्ट्रिय बजारमा विहीबार साँझसम्म सुन प्रतिऔंन्स १३ सय ४० डलर हाराहारीमा कारोबार भएको थियो ।
