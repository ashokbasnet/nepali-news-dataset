६१ साना सिँचाई आयोजनालाई अनुदान

ओखलढुंगा, चैत १६ – जिल्ला कृषि विकास कार्यालय ओखलढुंगाले तरकारी पकेट क्षेत्रका कृषक समूहलाई लक्षित गरेर ६० कृषक समुह र १ सहकारीलाई साना सिँचाई आयोजना सञ्चालन गर्न अनुदान वितरण गरेको छ ।
जिल्ला कृषि विकास समितिको बैठकले ६० साना सिँचाई आयोजनाहरुलाई अनुदान रकम वितरण गर्ने निर्णय भउको कार्यालयले जनाएको छ ।
कार्यालयले दिने तीन किसिमका अनुदान रहेका छन् । बेमौसमी तरकारी उत्पादन कार्याक्रम अन्र्तगत  एक लाखभन्दा कम लागतका १० आयोजना तरकारी पकेट क्षेत्रमा संचालन हुने कार्यालयका प्रमुख यामकुमार श्रेष्ठले बताउनुभयो ।
यस्ता योजना मोलीमा २ केत्तुकेमा ४, तलुवा र ठूलाछापमा १/१ वटा कृषक समुहमार्फत लागत अनुसार १० आयोजनालाई ९ लाख ६७ हजार रुपैयाँ अनुदान दिइने श्रेष्ठले जानकारी दिनुभयो ।
त्यसै गरी ८ वटा प्लाष्टिक पोखरी निर्माणका लागि ३० हजारका दरले कृषि कार्यालयमा दर्ता भएका ८ वटा कृषि समुहलाई अनुदान दिने समितिले निर्णय गरेको छ ।
विभिन्न गाविसबाट सिँचाई कुलो मर्मतका लागि परेका आवेदनहरुबाट आवश्यकताका आधारमा छनौट गरी ४० वटा कृषक समूह र १ वटा सहकारीलाई समेत अनुदान दिने भएको छ ।
सहकारीलाई २ लाख ५० हजार र अन्य समुहलाई लागत अनुसार बढीमा ७५ हजार रुपैयाँसम्म दिने अख्तियारी आएको कार्यालयले जनाएको छ । कृषक समूहलाई अनुदान दिँदा कृषि उत्पादन तथा बेमौसमी तरकारी उत्पादन  बढेको बाली संरक्षण अधिकृत विनोद  कुवरले बताउनुभयो । किसानले आफै काम गर्ने भएकाले आयोजनामा अनुदान रकम दुरुपयोग पनि कम हुने उहाँको भनाइ छ ।
