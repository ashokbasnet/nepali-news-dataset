सुनको भाउ ५ सय बढ्यो, तोलामा ६० हजार ३ सयमा कारोबार

काठमाडौं, भदौ १८ – केहि दिन यता लगातार घटेको सुनको भाउ मंगलबार भने बढेको छ ।
सोमबार कायम भएको भाउमा ५ सय रुपैयाँले बढेर तोलामा सुन मंगलबार ६० हजार ३ सय पुगेको नेपाल सुन चाँदी व्यवसायी महासंघले जनाएको छ । सोमबार सुनको भाउ तोलामा ५९ हजार ८ सय रुपैयाँ थियो । यस्तै चाँदीको भाउ पनि केहि बढेको छ ।
सोमबारको तुलनामा ५ रुपैयाँले बढेर चाँदी तोलामा एक हजार ४५ रुपैयाँमा कारोबार भइरहेको छ ।
सुनचाँदीको भाउमा अइरहेको उतारचढावले कारोबारमा मन्दी छाएको छ ।
