ब्यापार मेलामा एकैदिन ५० हजार अवलोकनकर्ता

काठमाडौ, फागुन २८ – काठमाडौको भृकुटीमण्डपमा चलिरहेको अन्तर्राष्ट्रिय व्यापार मेलामा अवलोकनकर्ताको संख्या बढेको आयोजक नेपाल उद्योग वाणिज्य महासंघले जनाएको छ ।

आइतबार एकैदिन ५० हजार भन्दा बढीले अवलोकन गरेका महासंघको भनाई छ । मेलामा नेपाल, भारत, बंगलादेश चीन, भुटान र अमेरिका लगायत देशका सामान बिक्रीका लागि स्टल राखिएका छन् । महासंघले नेपाललाई अन्तर्राष्ट्रिय स्तरमा ब्रान्डिङ गर्न मेला आयोजना गरेको जनाएको छ ।

मंगलबारसम्म चल्ने मेलाले अन्तर्राष्ट्रिय स्तरमा व्यापारिक सम्बन्ध, व्यापार विस्तार, लगानी तथा प्रविधि प्रवद्र्धनमा सहयोग पुग्ने आयोजकको भनाई छ । मेलाको दुई लाख भन्दा धेरैले अवलोकन गर्ने र मेला अवधिभर झण्डै १५ करोड रुपैयाँको कारोवार हुने अपेक्षा गरिएको छ ।
