विदेशबाट फर्किएर आफ्नै गाउँमा कृषिउद्यम, लाखौं आम्दानी (भिडियोसहित)

यादव आचार्य (इमेज)बर्दिया, असार १७ । बर्दियाका एक युवाले राम्रो कमाइका लागि विदेश नै जानुपर्छ भन्ने अधिकांश नेपाली युवाको मानसिकतालाई गलत सावित गरिदिएका छन् ।उनले आफ्नै गाउ‘मा कृषिउद्यम गरेर लाखौं रुपैयाँ आम्दानीमात्र गरेका छैनन्, पाँचजनालाई रोजगारीसमेत दिएका छन् ।बर्दियाको गुलरियास्थित सुहेलवाका टोपलाल बिकलाई केराको बेर्ना उमार्न भ्याइनभ्याइ छ ।रोजगारीका लागि विदेश गएर थाकेका उनी स्वदेशमै मिहेनत गर्नसके चाहेजस्तो आम्दानी गर्न सकिन्छ भन्ने उदाहरण बनेका छन् ।केही वर्षअघिसम्म तरकारी व्यवसायमा रमाएका उनी अहिले केराखेतीमा व्यस्त छन् । उनलाई साना तथा मझौला कृषक आयस्तर बृद्धि आयोजनाले ‘ग्रीनहाउस’ निर्माण गर्न सघाएको छ ।उनले उत्पादन गरेका केराका बेर्ना बर्दिया, दाङ, प्यूठान, पोखरा, सल्यान, कैलाली, कन्चनपुरलगायतका जिल्लामासमेत निर्यात् हुने गरेको छ ।ऋण तिर्दैमा ठिक्क हुने विदेशको कमाइभन्दा परिवारसँगै बसेर छोराछोरी राम्रो स्कुलमा पढाउन पाउँदा विक खुसी छन् ।दुईकठ्ठा जग्गामा बिकले फर्म बनाएर केराका बेर्ना उत्पादन गरिरहेका छन् । उनले वर्षेनि ‘जी–नाइन’ र ‘विलियम हाइब्रिड’ जातको केराका ५० हजार बेर्ना बेच्छन् ।१६ लाख रुपैयाँ लगानी गरेक बिकलाई साना तथा मझौला कृषक आयस्तर बृद्धि आयोजनाले थप १६ लाख रुपैयाँ अनुदान सहयोग दिएको छ । उनले अहिले कम्तिमा पनि वार्षिक ६ लाख रुपैयाँ नाफा कमाइरहेका छन् ।केराखेतीबाट उनको परिवारमात्र हैन, मासिक ९ हजार रुपैयाँका दरले पाँचजनालाई रोजगारीसमेत दिएका छन् । एक रिपोर्ट (भिडियो हेर्नुहोस्) ।
