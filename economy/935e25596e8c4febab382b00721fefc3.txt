सुनको मूल्यमा केही कमी

काठमाडौं, साउन ३ । सोमबार सुनको मूल्यमा केही कमी आयो ।

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुनको भाउ तोलामा ३ सय रुपैयाँले कमी आएर ५८ हजार ५ सय रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

आइतबार सुन तोलाको ५८ हजार ८ सय रुपैयाँमा कारोबार भएको थियो ।

यस्तै, सोमबार चाँदीको भाउ पनि तोलामा १० रुपैयाँले घटेर ९ सय रुपैयाँमा कारोबार भएको महासंघले जनाएको छ ।
