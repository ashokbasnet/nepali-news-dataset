‘बाफिया’ पुनः संशोधन गर्न सकिन्छ : प्रकाश ज्वाला

काठमाडौं, असार १ । व्यवस्थापिका–संसदको अर्थ समितिका सभापति प्रकाश ज्वालाले समितिबाट पारित ‘बैंक तथा वित्तीय संस्थासम्बन्धी कानुनमा संशोधन र एकीकरण गर्न बनेको विधेयक, २०७२’ (बाफिया) पुनः संशोधन गर्न सकिने बताएका छन् ।नेपाल आर्थिक संघ र साउथ एसिया वाच अन ट्रेड, इकोनिमिक्स् एन्ड इन्भारमेन्ट (सावती)ले बुधबार राजधानीमा गरेको बाफियासम्बन्धी छलफलमा ज्वालाले विधेयक संसदमा पेश भइसकेको र आवश्यकपरेमा संसदले विषय किटान गरेर पुनः समितिमा पठाउन सक्ने र संशोधन गर्न सकिने बताए ।समितिले बनाएको उप–समितिमा बैंकका अध्यक्ष रहेका सांसद राखिएको विषयमा उनले बैंकसम्बन्धी कानुन जानेका व्यक्ति राख्नुपर्ने भएकाले त्यस्तो हुन गएको बताए ।नेपाल बैंकर्स संघका अध्यक्ष उपेन्द्र पौड्यालले नेपाल राष्ट्र बैंकलाई केन्द्रीय बैंककोरुपमा सशक्त बनाउनुपर्ने धारणा राखे ।उनले सन्चालकहरुको विषयमा भने निजी स्वार्थ बाझिन नहुने बताए ।यस्तै, नेपाल राष्ट्र बैंकका पूर्वगभर्नर विजयनाथ भट्टराईले अन्य संस्थागत् संरचनामा निजी स्वार्थ बाझिएको अवस्थामा सन्चालकमा बस्न नपाउने व्यवस्था रहेकोमा ऐनमा यस्तो नहुनु हास्यास्पद रहेको बताए ।सहभागीहरुले सांसद पद धारण गरेकाहरु सन्चालक रहन पाउनेजस्ता नियमले वित्तीय सुशासनमा संकट आउने भन्दै चिन्ता व्यक्त गरेका थिए ।
