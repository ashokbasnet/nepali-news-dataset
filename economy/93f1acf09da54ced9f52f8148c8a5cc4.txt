चितवनमा ८८ करोडको आलु उत्पादन

चितवन, वैशाख ७ । चितवनमा यो वर्ष करिब रु ८८ करोडको आलु उत्पादन भएको छ ।जिल्लामा कुल एक हजार ९१८ हेक्टर क्षेत्रफलमा लगाइएको खेतीबाट ३५ हजार ९९ मेट्रिकटन आलु उत्पादन भएको थियो । यो वर्ष आलु प्रतिकिलो रु २० देखि रु ३० सम्ममा बिक्री भएको थियो ।जिल्ला कृषि विकास कार्यालयका बागवानी विकास अधिकृत धनबहादुर थापाकाअनुसार गत वर्ष ३४ हजार ६०८ मेट्रिकटन उत्पादन भएकोमा रु साढे ८६ करोड आम्दानी भएको थियो ।यो वर्ष आलु विकास कार्यक्रमअन्तर्गत् कृषकलाई जिल्लामा पाँच मेट्रिकटन बीउमा ७५ प्रतिशतका दरले अनुदान दिएको कार्यालयले जनाएको छ । रासस

फाइल फोटो
