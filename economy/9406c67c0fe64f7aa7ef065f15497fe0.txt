हरियो तरकारीको भाउ घट्यो

काठमाडौ, असार २८ – काठमाडौको कालीमाटी थोक बजारमा बिहीबार हरियो तरकारीको भाउ घटेको छ । आयात बढेकाले अघिल्ला दिनहरुको तुलनामा भाउ घटेको बिक्रेताहरुले बताएका छन् । बाहिरी जिल्लाबाट र स्थानीय हरियो तरकारीको उत्पादन बढी भएकाले अब तरकारीको भाउ घट्दै जाने उनीहरुको भनाई छ ।

 

हरियो तरकारीको भाउ घटेपनि आलु र प्याजको भाउ भने घटेको छैन । भारतबाट कम आयात भएकाले प्याजको भाउ बढेको छ । यस्तै स्थानीयस्तरमा उत्पादन भएका आलु बाहिरी जिल्ला र भारत जाने भएकाले आलुको भाउ पनि महंगो भएको व्यापारीको भनाई छ ।

आलुको भाउ अझै केही दिन नघट्ने उनीहरुले बताएका छन । आलु रातो ३२, गोलो २८ र सेतोको भाउ २७ रुपैँया छ ।
