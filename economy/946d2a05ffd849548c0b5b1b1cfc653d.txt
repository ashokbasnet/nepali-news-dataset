जावलाखेलमा आजदेखि गोदावरी पुष्पमेला

काठमाडौ, कात्तिक १७ – ललितपुरको जावलाखेलमा शुक्रबारदेखि गोदावरी पुष्प मेला सुरु हुदैछ । 

कृषि विभागको कृषि व्यवसाय प्रवर्द्धन कार्यक्रमको आयोजना र फ्लोरिकल्चर एसोसियसन अफ नेपालको सह आयोजनामा जावलाखेलको खेल मैदानमा छैटौं राष्ट्रिय गोदावरी पुष्प मेला हुन लागेको हो ।

 

मेलामा अवलोकनकर्तालाई प्रवेशमा कुनै शुल्क लाग्दैन । फ्लोरिकल्चर एसोसियसनका कोषाध्यक्ष मीनबहादुर तामाङका अनुसार जो कोहीले पनि मेलाको अवलोकन गर्न सक्नेछन् । आइतबारसम्म चल्ने मेलामा २० हजारले अवलोकन गर्ने र झण्डै २० लाख बराबरको कारोबार हुने अनुमान गरिएको छ ।

मेलामा बिभिन्न प्रजातीका गोदावरी फूल, बीऊ, फूलको गानो, कम्पोष्ट मल, औजार, विषादी लगायतका  २५ स्टल  राखिनेछ । अरु मौसमी फूल पनि मेलामा राखिने आयोजकले जनाएका छन् ।
