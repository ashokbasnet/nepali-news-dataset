महोत्सवमा रक्सी नबेच्ने सहमति

महेन्द्रनर, फागुन २८ - कञ्चनपुरको महेन्द्रनगरमा चलिरहेका सुदुरपश्चिमाञ्चल औद्योगिक व्यापार मेला तथा कञ्चनपुर पर्यटन महोत्सव स्थलमा मदिराजन्य वस्तुको विक्रि वितरण तथा सेवनमा प्रतिवन्ध लगाउन आदिवासि जनजाती महासंघ पनि सहमत भएको छ ।

सोमबार मदिरा नियन्त्रण तथा अनुगमन समिति र आदिवासी जनजाती महासंघका पदाधिकारीहरबिच भएको छलफलमा यस्तो सहमति भएको हो ।

महोत्सवस्थलमा थारु संस्कृत झल्काउने उद्देश्यले राखिएको थारु गाउ स्टलभित्र घरेलु मदिरा विक्रिवितरण र सेवन भै रहेको कुरा सार्वजनिक भएपछि जिल्ला मदिरा नियन्त्रण तथा अनुगमन समितिले आदिवासि जनजाती महासंघका पादधिकारी र अन्य सारोकारवालहरुसंग छलफल गरेको थियो ।

महोत्सवलाई व्यवस्थित र मर्यादित बनाउन महोत्सव स्थल भित्र मदिराको विक्रिवितरण र सेवनमा रोक लगाउनुका साथै संयुक्त रुपमा दैनिक अनुगमन समेत गर्ने निर्णय भएको मदिरा नियन्त्रण तथा अनुगमन समितिका अध्यक्ष भगवती थापाले वताउनुभयो ।

उहाँले महोत्सव स्थलमा मदिरा विक्रि वितरण र सेवन गरिदा महोत्सव हेर्न आएका महिला दिदिवहिनीहरुलाई सवै भन्दा वढि असर पर्ने र शान्ति सुरक्षमा समेत प्रभाव पर्ने भएकाले त्यस प्रति सवै गम्भीर हुनु पर्ने वताउनुभयो ।
