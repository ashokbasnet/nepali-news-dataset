सुनको भाउ तोलामा ७ सय घट्यो

काठमाडौ, चैत १७ – सुनको भाउ यो हप्ता तोलामा सात सय रुपैंया घटेको छ । यो हप्ता मंगलबार सबैभन्दा धेरै ५४ हजार ७ सय रुपैंया पुगेकोमा शुक्रवार ५३ हजार ९ सय ९८ रुपैंयामा किनबेच भएको छ । बुधबारदेखि ओरालो लागेको सुनको भाउ बिहिबार र शुक्रवार एउटै मुल्यमा किनबेच भएको नेपाल सुनचाँदी व्यवसायी संघले जनाएको छ ।

 

अन्तर्राष्ट्रिय बजारभाउ घटेपछि त्यसको असर स्थानीय बजारमा परेको संघको भनाई छ । चाँदीको भाउ भने यो हप्ता स्थिर रहेको छ । आईतबार र सोमबार १ हजार ९० रुपैंया रहेको चाँदी मंगलबार बढेर १ हजार १ सय ५ रुपैंया पुगेको थियो । बुधबार भाउ घटेर १ हजार ९५ र बिहीबार १ हजार ८४ रुपैंयामा झरेको चाँदीको भाउ हप्ताको अन्तिम दिन शुक्रवार भने केही बढेर १ हजार ९० रुपैंया तोला कायम भएको छ ।
