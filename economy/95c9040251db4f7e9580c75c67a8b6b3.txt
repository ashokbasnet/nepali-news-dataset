लगानी प्रतिबद्धता कार्यान्वयन गर्ने वातावरण बनाउन आग्रह

अन्तर्राष्ट्रिय लगानी सम्मेलनमा व्यक्त लगानी प्रतिबद्धता कार्यान्वयन गर्न सरकारले चालिरहेको कमदबारे नेपालस्थित विदेशी कूटनीतिक नियोगका प्रतिनिधिलाई जानकारी गराउँदै मन्त्रालयले उनीहरुमार्फत् लगानीका लागि आग्रह गरिएको हो ।

उद्योगमन्त्री नवीन्द्रराज जोशीले राजनीतिक दल पनि लगानीको सुरक्षाप्रति प्रतिबद्ध रहेको बताइसकेको भन्दै केही आन्तरिक विषयको व्यवस्थापनमा पनि सरकार गम्भीर भएर लागिरहेको बताए ।

लगानीकर्ताहरुले विगतमा औंल्याएका लगानीका लागि अप्ठ्यारा कतिपय ऐन–नियममा सुधार गरिसकेको र कतिपय ऐनहरु निर्माणको अन्तिम चरणमा रहेको उनले बताए ।

उद्योग मन्त्रालयले दोस्रो चरणको आर्थिक सुधार कार्यक्रमलाई अगाडि बढाइरहेको भन्दै उनले लगानी सम्मेलनमा व्यक्त प्रतिबद्धतालाई परिणाममा उतार्न उद्योग मन्त्रालय नेपालस्थित विदेशी कूटनीतिक नियोगहरुसँग समन्वयात्मक ढंगले अगाडि बढ्न तयार रहेको बताए ।

कार्यक्रममा नेपालस्थित विदेशी कूटनीतिक नियोगका प्रतिनिधिहरुले लगानी सम्मेलनमा आएको लगानी प्रतिबद्धता व्यवहारमा उतार्ने वातावरण बनाउन आग्रह गरे ।

उनीहरुले पछिल्ला दिनमा नेपालले लिएको लगानी नीतिको स्वागत गर्दै थप वातावरणका लागि पनि आग्रह गरेका छन् ।

उनीहरुले एकद्धार नीति, श्रम ऐनलगायतका विषयमा भएका उपलब्धिबारे जिज्ञासा राखेका थिए ।
