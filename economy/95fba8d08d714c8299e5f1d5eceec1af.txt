आफ्नै लगानीमा विद्युत

ओखलढुंगा, मंसिर २८ – ओखलढुंगाको बेतिनी गाविस–७ बासिन्दाले आफ्नै लगानीमा तीन किलोवाट क्षमताको पेल्ट्रिक सेट संचालनमा ल्याएका छन् । 
वडाभरिका २८ परिवारले ८ हजार ५ सयका दरले रकम संकलन र श्रमदानबाट विजुली निकाल्न पेल्ट्रिक सेट आयोजना संचालनमा ल्याएका हुन् । 
२ लाख ५० हजार रुपैयाँ र श्रमदानबाट संचालित पेल्ट्रिक सेटबाट विजुली उत्पादन सुरु भएको स्थानीय समीर थापाले बताउनुभयो । गाउँमा बत्ती बलेपछि स्थानीय बासिन्दा हर्षित भएका छन् ।
