जुम्लामा चन्दननाथ यातायातको गाडी सन्चालनमा, कर्णाली यातायातको विरोध

जुम्ला, वैशाख ३ । जुम्लामा चन्दननाथ यातायात प्रालिले कर्णाली राजमार्गमा यातायात सन्चालनमा ल्याएको छ । शुक्रबारदेखि प्रालिले १३ ओटा बस सन्चालनमा ल्याएको हो ।कर्णाली यातायात व्यवसायी संघकोभन्दा कम भाडादरमा चन्दननाथ यातायात प्रालिले जुम्लाबाट नाग्म, कालिकोट, सुर्खेत, नेपालगन्ज, काठमाडौं, महेन्द्रनगर, धनगढी, वीरगन्ज, पोखरा, मुगु, दाङ र धरानसम्म बस गुडाउने भएको छ ।कर्णाली राजमार्गमा चन्दननाथ यातायात प्रालिले सेवा दिन थालेको भन्दै कर्णाली यातायात व्यवसायी संघले भने विरोध गरेको छ ।कर्णाली राजमार्गमा यातायात व्यवसायीबीचको जुहारीले पटक–पटक यात्रुले सास्ती भोग्दै आएका छन् ।जुम्लादेखि सुर्खेतसम्म कर्णाली यातायात व्यवसायी संघले एक हजार चार सय भाडा लिइरहेको छ भने चन्दननाथ यातायात प्रालिले नेपाल सरकारले भनेअनुसार भाडादर कायम गर्ने बताएको छ  ।
