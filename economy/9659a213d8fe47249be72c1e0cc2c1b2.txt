हरियो तरकारी १०० रुपैयाँ किलो !

एलबी थापा/उज्यालो । प्यूठान, असार २५ – तरकारी ब्यापारीको एकाधिकारले प्युठानमा तरकारीको भाउ आकासिएको छ । तरकारी संकलन केन्द्रबाट किलोको ४० रुपैयाँमा किनेको तरकारी ब्यापारीहरुले  किलोको ८० रुपैयाँमा बेच्दा किसानहरुनै ब्यापारीसंग रुष्ट बनेका छन् ।

 

आफूहरुसँग किनेको तरकारी ब्यापारीले आँखै अगाडि दोब्बर मूल्यमा बेचेका धर्मावतीका किसान दुर्गाबहादुर केसीले बताउनुभयो । तरकारी खेती गरेको १० वर्षमा व्यापारीले दोब्बर नाफा खाएर बेचेको पहिलो पटक देखेको उहाँको भनाई छ । ‘दुःख गर्ने किसान नाफा गर्ने व्यापारी’ केसीले भन्नुभयो, ‘किलोको १०/१५ रुपैयाँ स्वभाविक हुन्छ तर दोब्बर नाफा राख्नु त  दलाली हो ।’

किसानले ४० रुपैयाँमा बेच्ने टमाटर व्यापारीले ८० रुपैयाँ, ५० रुपैयाँ पर्ने बोडी एक सय रुपैयाँसम्ममा बिक्री भएको छ । यस्तै किलोको ४० रुपैयाँमा किसानले बेच्ने सिमी ७० देखि ८० रुपैयाँमा ब्यापारीसंग किन्नुपरेको उपभोक्ताको गुनासो छ ।

व्यापारीले आफूखुसी मूल्य बढाउँदा उपभोक्ता बढी मारमा परेका छन् । समेत कसैको ध्यान जान नसकेको उपभोक्ताको गुनासो छ । वर्षायाम लाग्दा समेत तरकारी महँगो बनाइएकोले जिल्लामा होटल ब्यवसाय चलाउन समेत समस्या भएको होटल ब्यवसायी समिति प्यूठानले जनाएको छ ।
व्यापारीहरु भने वर्षायाममा धेरैजसो तरकारी चाँडै कुहिने, सड्ने भएकाले जोखिम बढेको भन्दै धेरै नाफा राख्नुपरेको बताउँछन् ।
