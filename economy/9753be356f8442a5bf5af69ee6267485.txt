सहमति नभएपछि पूर्ण अकारकै बजेट आउँछः प्रधानमन्त्री

काठमाडौं, असार १४ – प्रधानमन्त्री डा. बाबुराम भट्टराईले दलहरुबीच सहमति नभएपनि पूर्ण आकारकै बजेट ल्याउने दावी गर्नु भएको छ । नेपाल उद्योग वाणिज्य महासंघको प्रतिनिधिमण्डलसँगको भेटमा प्रधानमन्त्री भट्टराईले पूर्ण आकारकै बजेट ल्याउने बताउनु भएको हो ।

 

महासंघको टोलीले समयमै बजेट नआए देश ठप्प हुने भन्दै पूर्ण आकारको बजेट ल्याउन प्रधानमन्त्री भट्टराईलाई सुझाव दिएको छ । उद्योगी व्यवसायीहरुको टोलीले जसरी भएपनि पूर्ण आकारको बजेट ल्याउन सुझाव दिएको प्रधानमन्त्रीका राजनीतिक सल्लाहकार देवेन्द्र पौडेलले जानकारी दिनुभयो ।

आफूहरुले देश ठप्प हुनबाट जोगाउन र देशको अर्थतन्त्रमा गम्भीर असर पर्न नदिन सकभर सहमति गरेरै समयमै बजेट ल्याउन सुझाब दिएको महासंघका अध्यक्ष सुरज वैद्यले बताउनु भयो ।

अर्थमन्त्री वर्षमान पुन अनन्तले बजेट समयमै ल्याउनका लागि निजी क्षेत्रको तर्फबाट पहल थाल्न महासंघलाई आग्रह गरेपछि महासंघले भेटवार्तालाई तिब्रता दिएको छ ।
