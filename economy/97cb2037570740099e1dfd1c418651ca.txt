सिआइबीद्वारा उद्योग वाणिज्य महासंघका अध्यक्ष पाण्डे पक्राउ

काठमाडौं, चैत ३ – केन्द्रीय अनुसन्धान व्युरो (सिआइबी)ले नेपाल उद्योग वाणिज्य महासंघका अध्यक्ष प्रदिपजंग पाण्डेलाई पक्राउ गरेको छ । सिआइबीको टोलीले पाण्डेलाई उहाँकै निवास बालुवाटारबाट मंगलबार बेलुका साढे सातबजे पक्राउ गरेको सिआइबीका डिआइजी हेमन्त मल्ल ठकुरीले जानकारी दिनुभयो ।
सर्वोच्च अदालतले नेपाल उद्योग पाण्डेको पुरानो भ्रष्टचार मुद्दामा पक्राउ नगर्न माग गर्दै परेको रिट खारेज गरेज गरेपछि अदालतको पक्राउ पुर्जिकै आधारमा पक्राउ गरिएको सिआइबीले जनाएको छ ।
न्यायधिसहरु कल्याण श्रेष्ठ र ओमप्रकाश मिश्रको संयुक्त इजलासले अन्तरिम यस अघिको अन्तरिम आदेश खारेज गरेको हो । अध्यक्ष पाण्डे सरकारी कर्मचारी हुँदा पदको दुरुपयोग गरी भ्रष्टचार गरेको अभियोगमा मुद्धा दायर भएको थियो । पाण्डेले तत्कालिन राजाले हुकुम प्रमाङगी मार्फत मुद्धामा सफाइ दिएको भनेर दाबी गर्नुभएको थियो ।
