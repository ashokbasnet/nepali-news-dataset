दोस्रो राष्ट्रिय माछा महोत्सव काठमाडौंमा

काठमाडौं, माघ १६ - दोस्रो राष्ट्रिय माछा महोत्सव काठमाडौंमा सुरु भएको छ । नेपाल मत्स्य समाज र नेपाल मत्स्य व्यवसायी संघले काठमाडौंको नया“बानेश्वरमा माछा महोत्सव गरेका हुन् ।
महोत्सवमा माछाका विभिन्न परिकारका २० वटा स्टल राखिएका छन् । आइतबारसम्म चल्ने महोत्सवमा २५ जिल्लाका माछा व्यवसायी सहभागी भएका छन् । नेपालमा हाल ५६ जिल्लामा माछाको उत्पादन हुने गरेको छ । माछाको उत्पादन गर्ने क्रम बढे पनि नेपालमा खपत हुनेमध्ये २० प्रतिशत माछा भारतबाट आयात हुने गरेको छ । मत्स्य पालनको विकास, समृद्ध राष्ट्रको आधार भन्ने नाराका साथ सुरु भएको महोत्सवका क्रममा माछासम्बन्धी राष्ट्रिय सम्मेलन पनि गरिएको छ । सम्मेलनमा माछासम्बन्धी विज्ञहरुले कार्यपत्र पनि प्रस्तुत गरेका छन् ।
