हाट बजारमा करोडको कारोबार

नेपालगञ्ज, जेठ १८ – बाँकेको इन्द्रपुरमा साप्ताहिक रुपमा लाग्ने पशु हाट बजारमा एक महिनामा एक करोड रुपैयाँको कारोबार हुने गरेको छ ।
हरेक शनिबार लाग्ने हाटमा बाँके, बर्दिया, सुर्खेत, कैलाली, कञ्चनपुर, अछाम, दाङ तथा सीमावर्ती भारतका विभिन्न जिल्लाबाट किसान तथा व्यवसायीहरु पशुहरु किनबेच गर्न आउने गर्छन् ।
हाटबजारमा पाँच हजारदेखि ५० हजार रुपैयाँसम्ममा पशु किनबेच हुने रम्भापुर पशु हाटबजार व्यवस्थापन समितिका समितिका कोषाध्यक्ष दिलिप बर्माले जानकारी दिनुभयो ।
मेलामा राँगा, भैसी, गाइ, गोरुको व्यापार हुने गरेको छ । समितिका अनुसार वैशाख, जेठ र असारमा बढी कारोबार हुने गरेको छ । अरु महिनामा भने पशुको किनबेच कम हुने गरेको छ ।
