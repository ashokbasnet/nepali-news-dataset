कारोबार परिमाण बढ्यो, नेप्से घट्यो

काठमाडौं, चैत २० । यो साता शेयर बजारमा कारोबार परिमाणमा बृद्धि आयो भने नेप्से परिसूचकमा गिरावट आयो ।यो साता नेपाल स्टक एक्सचेन्जमा १४५ कम्पनीहरुको तीन अर्ब ८८ करोड बराबरका ६८ लाख ०६ हजार कित्ता सेयरहरु खरिद–बिक्री भएका छन् ।कारोबार रकम गत साताकोभन्दा १३.१६ प्रतिशत बढी हो । गत साता तीन अर्ब ४२ करोड ८९ लाख रुपैयाँ बराबरका ६५ लाख ७६ हजार  कित्ता सेयरहरु खरिद–बिक्री भएका थिए ।साताको नेप्से परिसूचक पहिलो दिनको तुलनामा २१ अंक बराबरले घटेर अन्तिम दिन १३५५ मा आइपुग्यो ।तर, गत साताको विहीबारको तुलनामा भने नेप्से दुई अंकजसोलेमात्र घटेको हो । आइतबार नेप्से २० अंकले उकालो लागेको थियो ।यो साता सबैभन्दा उच्च जलविद्युत् समूहमा २ सय ६४ अंकको गिरावट आयो । बीमा समूह भने सबैभन्दा उच्च २५ अंकले धनात्मक रह्यो ।यो साता कारोबार रकम (३४ करोड ७४ लाख रुपैयाँ)को आधारमा नेपाल लाइफ इन्स्योरेन्स कम्पनी लिमिटेड अग्रस्थानमा रह्यो ।एनएलआइसीलाई नेपाल बैंक, सिटिजन्स बैंक, एभरेस्ट बैंक र सानिमा बैंकले क्रमशः पच्छ्याउन पुगे ।
