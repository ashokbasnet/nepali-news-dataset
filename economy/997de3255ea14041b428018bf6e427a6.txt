सुनको भाउ घट्यो

काठमाडौं, माघ २३ – सुनको भाउ फेरि घटेको छ । सुन शुक्रबार तोलाको ५३ हजार ४ समय रुपैयाँमा किनबेच भैरहेको छ । यो बिहीबारको भन्दा दुई सय रुपैयाँ कम हो ।
सुनको भाउ यो हप्ता ४ सय रुपैयाँले घटेको छ । हप्ताको पहिलो दिन आइतबार तोलाको ५४ हजार १ सयमा किनबेच भएको सुन सोमबार देखि लगातार घटेर बुधबार ५३ हजार ५ सय पुगेको थियो भने बिहीबार फेरि बढेर ५३ हजार ९ सय पुगेको थियो ।
चाँदीको भाउ भने यो हप्ता घटबढ भएन । यो हप्ता चाँदी ७ सय २० रुपैयाँमा कारोबार भएको व्यवसायीले बताएका छन् ।
