सुनको भाउ घट्यो

काठमाडौ, असोज ३० – सुनको भाउ मंगलबार केही घटेको छ । तोलामा १ सय रुपैयाँले घटेर सुन ५९ हजार ५० रुपैयाँमा कारोबार भईरहेको नेपाल सुनचाँदी व्यवसायी संघले जनाएको छ । 

भदौको अन्तिम हप्ता अहिलेसम्मकै उच्च विन्दु ६१ हजार ७ सय ६० रुपैयाँ पुगेको सुनको भाउ त्यसयता विस्तारै ओरालो लागेपनि माग अनुसारको वितरण नहुँदा कारोबार बढ्न नसकेको संघका अध्यक्ष तेजरत्न शाक्यले बताउनुभयो ।

 

उहाँका अनुसार अहिले झण्डै ३५ किलो सुनको माग छ तर बैंकले १५ किलो मात्र सुन दिने भएकाले बजारमा सुनको अभाव छ । यस्तै चाँदीको भाउ पनि तोलामा १५ रुपैंया घटेको छ । चाँदी तोलामा ११ सय ४५ रुपैयाँमा किनबेच भईरहेको छ । सोमबार चाँदीको भाउ ११ सय ६० रुपैयाँ थियो ।
