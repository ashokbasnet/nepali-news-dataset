बाहुनीडाँडामा बिजुली बल्यो

खोटाङ, असोज १३ — खोटाङको पश्चिमी गाबिस बाहुनीडाँडा–१ मैतुङमा पहिलो पटक बिजुली बलेको छ । दियो र टुकी बत्ती बाल्दै आएका गाउँमा पहिलोपल्ट बिजुली बलेको खुसीयालीमा उपभोक्ताहरुले नाचगान गर्दै संयुक्तरुपमा खुसीयाली मनाएका छन् ।

 

गाबिस, स्थानीय सामुदायीक संस्थाको आर्थिक सहयोग र जनश्रमदानबाट गाउँमा पहिलोपल्ट एक किलोवाट क्षमताको बिजुली निकालिएको हो । स्थानीय धाराखोलाबाट निकालिएको बिजुलीले गाउँका १३ घर उपभोक्ताहरु लाभान्वित भएका छन् ।
