पशुपक्षी, कृषिको विकासमा बजेट अभाव हुँदैन : प्रधानमन्त्री

काठमाडौं, जेठ ३२ । प्रधानमन्त्री केपी शर्मा ओलीले पशुपक्षी एवं कृषि क्षेत्रको विकासमा बजेट अभाव हुन नदिने बताएका छन् ।पशुपछी विकासका लागि राष्ट्रिय सल्लाहकार समितिको प्रथम राष्ट्रिय भेलाको मंगलबार काठमाडौंमा उद्घाटन गर्दै प्रधानमन्त्री ओलीले आधुनिक, व्यवसायिक पशुपालनमा पनि जोड दिए ।मुलुक धेरै कुरामा आत्मनिर्भर हुनसक्ने भएपनि त्यसतर्फ ध्यान नदिइएको उनको भनाइ छ ।प्रधानमन्त्री ओलीले मुलुकको समग्र विकासका लागि सबै क्षेत्रमा सुधार आवश्यक रहेको बताए ।पशुपछी विकास मन्त्रालयका सचिव कृष्णचन्द्र पौडेलले कुल ग्राहस्थ्य उत्पादनमा पशुपछी क्षेत्रको ११ प्रतिशत र कृषि क्षेत्रमा २६ प्रतिशत योगदान रहेको बताए ।१ वर्षभित्र कुखुराको अन्डा, २ वर्षभित्र मासु र ३ वर्षभित्र दूधमा आत्मनिर्भर बन्ने गरी कार्यक्रम सन्चालन गर्न लागिएको उनले बताए ।हाल देशमा वार्षिक करिब १७ लाख मेट्रिकटन दूध, ३ लाख मेट्रिकटन मासु तथा ९० करोड ओटा अन्डा उत्पादन हुने गरेको मन्त्रालयले जनाएको छ ।
