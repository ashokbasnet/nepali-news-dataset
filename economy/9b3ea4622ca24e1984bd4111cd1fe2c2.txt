नेपालीको लगानीमा देश लोडसेडिङ मुक्त हुन्छः मन्त्री शर्मा

कञ्चनपुर, माघ, २९ – निजी कम्पनी र स्थानीयको लगानीमा नेपालमा भएको जलस्रोतबाट उर्जा निकालिने उर्जा मन्त्री जनार्दन शर्माले बताउनुभएको छ ।
प्रेस सेन्टर नेपालले कञ्चनपरमा गरेको पत्रकार सम्मेलनमा मन्त्री शर्माले नेपालको पानी नेपालीको लगानी अनुसार नागरिकलाई नै प्रत्यक्ष लाभ हुने गरी मन्त्रालयले पश्चिम सेतीको काम अगाडि बढाइरहेको बताउनुभएको हो ।
उहाँले जलविद्युत उत्पादन गर्न मन्त्रालयले कर्णाली चिसा पानीमा समेत कार्यालय खोल्ने तयारी गरिरहेको बताउँदै चाडै नै सुदूरपश्चिमसहित देश नै लोडसेडिङ मुक्त हुने बताउनुभयो ।
यस्तै चमेलीया जलविद्युत आयोजना निर्माणमा भइरहेको ढिलाइले परेको आर्थिक व्ययभारका बारे बोल्दै मन्त्री शर्माले आयोनाको काम सुरु भइसकेकाले योजना सकिएपछि दोषीमाथि कारवाही गरिने बताउनुभयो ।
