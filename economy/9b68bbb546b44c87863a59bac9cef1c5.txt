​भन्सार कार्यालय कर्मचारीबिहिन हुँदा बहुमुल्य जडीबुटीको तस्करी बढ्यो

ताप्लेजुङ, पुस १५ –  उत्तरी नाका ओलाङचुङगोला भन्सारमा कर्मचारी बिहिन हुँदा बहुमुल्य जडिबुटीको तस्करहरुले चीन लैजान थालेका छन् । 
भन्सारमा कर्मचारी नहुँदा नेपालबाट अवैध रुपमा चिराइतो चीन निकासी हुन थालेको हो । यसरी चिराइतो चीन निकासी हुने भएपनि ओलाङचुङगोला भन्सार कार्यालय भने बन्द छ । 
भन्सार कार्यालयमा कर्यालय सहयोगी मा छन्  । उनले पनि कार्यालय खोल्दैनन् । यसको फाइदा उठाउँदै चिराइतो चीनतर्फ निकासी हुन थालेको स्थानीइबासिन्दाले बताए । 
आठ जना कर्मचारी रहेको यस भन्सार कार्यालयमा यसरी कर्मचारी नहुँदा दुर्लभ वन्यजन्तु साथै विभिन्न जडीबुटी चोरी निकासी भएको स्थानीयबासीको भनाई छ ।
