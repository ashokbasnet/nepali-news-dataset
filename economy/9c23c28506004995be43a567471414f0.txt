कुन गाउँ, नगर र महानगरमा कति बजेट ? हेर्नुहोस् सूचि

काठमाडौं, जेठ १६ – सोमबार सार्वजनिक भएको बजेटले स्थानीय तहका अधिकार र जिम्मेवारी सम्पादन गर्नको लागि आवश्यकता अनुसार बजेट बिनियोजन गरेको छ । सबै स्थानीय तहको लागि छुट्टाछुट्टै बजेट छुट्याइएको हो । अब गाउँपालिकाले १० देखि ३९ करोड रुपैयाँ केन्द्रबाट प्राप्त गर्नेछन् ।
यस्तै नगरपालिकाले १५ देखि ४३ करोड रुपैयाँ तथा उपमहानगरपालिकाले ४० देखि ६३ करोड रुपैयाँसम्म प्राप्त गर्ने छन् । यस्तै महानगरपालिकाले ५६ करोडदेखि एक अर्ब २४ करोड रुपैयाँसम्म प्राप्त गर्ने छन् । यो सबै निसर्त प्राप्त गर्ने बजेट हो । स्थानीय तहले ससर्त थप अनुदान प्राप्त गर्ने छन् ।
त्यसका लागि बजेटमा ७६ अर्ब ४१ करोड रुपैयाँ विनियोजन गरिएको छ । ससर्त गाउँपालिकाले एक करोड २० लाखदेखि १७ करोड २२ लाख रुपैयाँसम्म थप निकासा हुनेछ । नगरपालिकाका लागि ३ करोड ९५ लाखदेखि ३१ करोड २७ लाख विनियोजन गर्न सकिने छ ।
यस्तै उपमहानगरपालिकामा १४ करोड ८० लाखदेखि ३१ करोडसम्म र महानगरपालिकामा २८ करोड १२ लाखदेखि ७८ करोड ३९ लाख रुपैयाँसम्म थप निकासा हुने व्यवस्था बजेटमा छ । यस्तो ससर्त बजेट कार्यालय सञ्चालनका लागि खर्च गर्न सकिने छ ।
बजेटमा गाउँपालिका, नगरपालिका, उपमहानगरपालिका तथा महानगरपालिकाको स्तर अनुसार बजेटको व्यवस्था गरिएको छ । 
कुन स्थानीय तहमा कति बजेट छुट्याइएको छ त ? हेर्नुहोस् सूचि
