‘आयल निगमको संरचनागत सुधार जारी छ’

के.सी.लामिछाने/ उज्यालो । बीरगञ्ज, चैत २२ – वाणिज्य तथा आपूर्तिमन्त्री लेखराज भट्टले नेपाल आयल निगमको संरचनागत सुधारका लागि प्रयास थालेको बताउनुभएको छ । बुधबार बीरगन्जमा नेपाल पेट्रोलियम डिलर्स एशोसिएसनको शाखा कार्यालय उद्घाटन समारोहमा मन्त्री भट्टले निगमलाई निश्चित पद्दतिमा ल्याउने कार्य शुरु भएको  जानकारी दिनुभयो ।

 

अहिलेसम्म कुनै पद्दति बिना नै निगम सञ्चालन हुँदै आएको थियो’, मन्त्री भट्टले भन्नुभयो, ‘निगमका कर्मचारी र डिलरले पुरातन मानसिकता त्यागेर परिवर्तनलाई आत्मसात गर्न तयार हुनुपर्छ ।’

कार्यक्रममा आयल निगमका कार्यकारी निर्देशक सुरेश अग्रवालले निगमलाई दीर्घ जीवन दिनका लागि वितरकको सहयोगी भूमिका आवश्यक भएको बताउनुभयो ।
