सुनको भाउ घट्यो

काठमाडौं, साउन ६ – बिहीबार सुनचाँदीको भाउ घटेको छ । बिहीबार सुन तोलाको ५ सय रुपैयाँले घटेको नेपाल सुन चाँदी व्यवसायी महासंघले जनाएको छ । 
सुन तोलाको ५८ हजार २ सय रुपैयाँमा कारोबार भइरहेको छ । यस्तै चाँदीको भाउ पनि तोलामा २५ रुपैयाँले घटेर ८ सय ७५ रुपैयाँमा कारोबार भैरहेको छ । अन्तर्राष्ट्रिय बजारमा भाउ घटेकाले नेपालमा पनि सस्तो भएको महासंघले जनाएको छ । 
बुधबार सुनको भाउ तोलामा एक सय रुपैयाँले बढेर ५८ हजार ७ सय रुपैयाँमा कारोबार भएको थियो ।
