उखु किसान र चिनी मिलबीच सहमति

मदन ठाकुर/ उज्यालो । रौतहट फागुन १० – रौतहटमा संचालित श्रीराम सुगर मिल्स र उखु उत्पादक महासंघबीचको विवाद साम्य भएको छ । उखुको मूल्यको भुक्तानीको विषयलाई लिएर दुई पक्षबीच करिब छ घन्टा लामो छलफल भएपछि संघले उठाएका मागहरुको मिल प्रशासनले सम्बोधन गर्न तयार भएको हो ।

उखु किसानले प्रतिक्वीन्टर चार सय ८१ रुपैयाँ भुक्तानी पाउनुपर्ने माघ २८ को सम्झौतालाई भोलिदेखि नै लागू गर्नुपर्ने र पहिले पेश्कीस्वरुप भुक्तानी गरिएको किसानलाई पनि भोलिदेखि नै नयाँ मूल्यअनुसार मिल प्रशासनले भुक्तानी दिन तयार भएपछि वार्ता सकारात्मक निष्कर्षमा टुंगिएको उखु उत्पादक संघ रौतहटका अध्यक्ष जयनाथ यादवले बताउनुभयो ।

संघले मिल प्रशासनलाई ७ गते ज्ञापनपत्रमार्फत नयाँ मूल्य अनुसार उखु किसानलाई भुक्तानी नदिए फागुन १० देखि मिलको सम्पूर्ण चिनी र स्प्रिट निकासी पैठारी बन्द गर्ने चेतावनी दिएको थियो ।
