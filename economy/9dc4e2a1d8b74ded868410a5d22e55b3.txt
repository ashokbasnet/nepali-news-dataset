बजेट : ​पेट्रोलियम पदार्थमा प्रतिलिटर ५ रुपैयाँ पूर्वाधार कर

काठमाडौं, जेठ १५ - सरकारले आगामी आर्थिक वर्षदेखि पेट्रोलियम पदार्थमा प्रतिलिटर ५ रुपैयाँ पूर्वाधार कर लगाउने भएको छ । अर्थमन्त्री विष्णु पौडेलले शनिबार संसदमा पेश गरेको बजेट वक्तव्यमा पेट्रोलियम पदार्थमा प्रतिलिटर ५ रुपैयाँ पूर्वाधार कर लगाउने उल्लेख छ । 
अर्थमन्त्रीले स्वच्ट उर्जा विकासका लागि उपभोक्तालाई अतिरिक्त भार नपर्ने गरी आयल निगमले आयात गर्ने पेट्रोल, डिजेल र हवाई इन्धनमा भन्सार विन्दुमै प्रतिलिटर ५ रुपैयाँ कर लगाउने घोषणा गरेपनि आयल निमगले त्यो करको रकम उपभोक्तासँगै असुल्ने छ । जस अनुसार आउँदो आर्थिक वर्षदेखि पेट्रोल र डिजलको भाउमा ५ रुपैयाँ थपिने छ ।  
यसअघि सरकारले पेटोलियम पदार्थमा भन्सार शुल्क, प्रज्ञापन पत्र शुल्क, सडक मर्मत संभार शुल्क, प्रदुषण शुल्क लिँदै आएको थियो । जसका कारण आयल निगमले भारतमा किनेको दरभन्दा दोब्बर बढी मुल्यमा उपभोक्तालाई पेट्रोलियम पदार्थ बेच्दै आएको छ ।
पूर्वाधार कर मार्फत संकलन हुने रक जलविद्युत विकासमा लगाउने अर्थमन्त्री पौडेलले बताउनुभयो । यो कर मार्फत आगामी आर्थिक वर्षमा संकलित हुने ७ अर्व रुपैयाँ आगामी आर्थिक वर्षमा बुढी गण्डकी जलविद्युत आयोजनाका लागि परिचालन गर्ने सरकारको दावी छ ।
सरकारले बुढी गण्डकी जलाशय युक्त जलविद्युत आयोजना निर्माणको काम आगामी आर्थिक वर्षदेखि नै सुरु गर्ने भन्दै त्यसका लागि ५ अर्व ३३ करोड रुपैयाँ विनियोजन पनि गरेको छ । यो रकमले प्रभावित क्षेत्रका बासिन्दाको पुनस्र्थापनाको काम सुरु गरिने छ ।
