राष्ट्रियताका लागि स्वदेशी बस्तुको उपयोग गर्नु पर्छ : उद्योगमन्त्री बस्नेत

काठमाडौं, असोज ८ – उद्योगमन्त्री महेश बस्नेतले राष्ट्रियताको भावना जगाउन स्वदेशी बस्तुको उपयोगमा जोड दिनुपर्ने बताउनु भएको छ ।
सामाजिक रुपान्तरणका लागि नागरिक समाजको सातौं वार्षिक उत्सव समापन समारोहमा मन्त्री बस्नतेले राष्ट्रियताको भावना जगाउन स्वदेशी बस्तुको प्रयोगमा आम नेपालीले जोड दिनुपर्ने बताउनुभएको हो ।
उहाँले सरकारी कार्यालयका लागि सामान किन्दा नेपालमै उत्पादित बस्तुको प्रयोगमा जोड दिने भने पनि कार्यान्वयन हुन नसकेको बताउनुभयो । राष्ट्रिय उद्योगहरुको विकास नभएसम्म मुलुक आत्मनिर्भर बन्न नसक्ने भन्दै उहाँले वैदेशिक लागानीलाई आकर्षित गर्न सरकार लागि परेको जानकारी दिनुभयो । मन्त्री बस्नेतलले उद्योग क्षेत्रमा देखिएका समस्या समाधानका लागि सरकार निजी क्षेत्रसँग सहकार्य गर्न तयार रहेको बताउनुभयो ।
