अकबरे खुर्सानी बेचेरै कुटानी–पिसानी मिल

छातेढुंगाको भित्रियाका कृषक चन्द्र तिवारीले अकबरे खुर्सानी बेचेर कमाएको ७ लाख रुपैयाँको लगानीमा ‘अकबरे कुटानी–पिसानी मिल’ संचालन गरेका हुन् ।

तिवारीले मिल संचालन गरेसँगै कुटानी पिसानीका लागि एक घण्टाको बाटो हिँडेर जानुपर्ने बाध्यता खेप्दै आएका बासिन्दालाई समेत लाभ मिलेको छ ।

यहाँका करीब ४ सय परिवारले धान, मकै, कोदो र तोरी कुटानी पिसानी गर्ने गरेका छन् । मिल संचालक तिवारीले १० वर्षअघि गाउँमै पहिलो पटक थालेको अकबरेको व्यवसायिक खेतीबाट बचत गरेको ७ लाख रुपैयाँमा मिल सञ्चालन गरेका हुन् ।

मिलबाट तिवारीले मासिक २० हजार रुपैयाँसम्म आम्दानी गर्दै आएका छन् ।
