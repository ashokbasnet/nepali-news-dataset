टिम्बर कर्पोरेशन काम विहीन

चितवन, माघ १ – जिल्ला वन कार्यालय चितवनले काठ नदिएपछि भरतपुरको टिम्बर कोर्पोरेशन असार महिनादेखि काम विहीन भएको छ ।
कार्यालयका ६ जना कर्मचारी कार्यालयमा काठ चिरानको काम नभएपछि घाम लागे घाम ताप्ने, घाम नलागे आगो ताप्ने गरेर दिन बिताइरहेका छन् ।
पाँच वर्षको योजना सकिएको र नयाँ योजना तयार नभएकाले जंगलबाट काठ कटानकै काम नभएकाले जिल्ला बन कार्यालय चितवनले काठ दिन नसकेको टिम्बर कोर्पोरेशन भरतपुर शाखा कार्यालयका प्रमुख महेश लेखकले जानकारी दिनुभयो ।
जिल्ला वन कार्यालयले योजना निर्माणको क्रममा रहेको र वातावरणीय परिक्षण सकिएपछि विभागबाट स्विकृत गराएर लागू गरिने जानकारी दिएको छ । चैतसम्म टिम्बर कर्पोरेशन काम विहीन हुने अवस्था छ ।
