त्रिशूली थ्री ए को कार्यालयमा अर्को पनि ताला

नवदीप अजनवी/उज्यालो - नुवाकोट, २१ जेठ - माथिल्लो त्रिशूली थ्री ए जलविद्युत आयोजनाको क्षमता विस्तारको विरोधमा नेकपा–माओवादी सम्बद्ध कर्मचारी संगठनले ताला लगाएको भोलिपल्टै नेपाल विद्यार्थी संघ नुवाकोटले पनि आयोजनाको कोलोनी र वेत्रावतिमा रहेको कार्यालयमा तालाबन्दी गरेको छ ।
देशलाई नोक्सान हुने गरि ६० मेगावाटबाट ९० मेगावाट पु¥याउने निर्णय गरेको भन्दै नेविसंघका जिल्ला अध्यक्ष श्रीराम श्रेष्ठको नेतृत्वमा गएको विद्यार्थीहरुको टोलीले आयोजनाको दुवै कार्यालयमा तालाबन्दी गरेको हो ।
सरकारले आयोजनाको क्षमता वृद्धिको निर्णय फिर्ता नलिएसम्म आन्दोलनका कार्यक्रम जारी राख्ने नेविसंघका अध्यक्ष श्रेष्ठले बताउनुभयो ।
नेविसंघले पहिलो चरणको आन्दोलन अन्र्तगत जेठ २१ गते कोलोनी र वेत्रावतिमा रहेका कार्यालयहरुमा तालाबन्दी गर्ने, जेठ २२ गते आयोजनाका कुनै पनि सवारी साधन सञ्चालन गर्न नदिनेलगायतका आन्दोलनका कार्यक्रमसमेत घोषणा गरेको छ ।
आयोजनाको कोलोनीस्थित कार्यालयमा सोमबार नेकपा माओवादी वैद्य निकट कर्मचारी संगठनले तालबन्दी गरेपछि काम ठप्प भएको थियो । बेत्रावतीमा रहेको साइड कार्यालयमा भने कर्मचारीले ताला लगाएका थिएनन् ।
