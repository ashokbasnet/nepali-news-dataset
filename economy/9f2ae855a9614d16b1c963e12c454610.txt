सुनको भाउ आजपनि घट्यो

काठमाडौं, कात्तिक २० – आज सुन तोलामा एक सय रुपैयाँले घटेर ४९ हजार ४ सय रुपैयाँमा कारोबार भइरहेको छ । हिजो सुन तोलाको ४९ हजार ५ सय रुपैयाँ थियो । 
अघिल्लो हप्ता सुन तोलाको ५१ हजार २ सय रुपैयाँसम्म पुगेको थियो । केही दिन यता सुनको भाउ लगातार घट्दै गएको छ । अन्तर्राष्ट्रिय बजारमा सुनको भाउ घटेकाले नेपाली बजारमा भाउ घटेको नेपाल सुन चाँदी व्यवसायी महासंघले जनाएको छ । 
अमेरिकी कुल गाहस्थ उत्पादन यो वर्ष तेस्रो त्रैमासिक पक्षेपण अनुसार नै सुधार भएको हुँदा आर्थिक सुचाकंको वृद्धिसँगै डलरको मूल्य मजबुत भएकाले सुनको भाउ क्रमशः घटेको महासंघले जनाएको छ ।
आज चाँदी पनि तोलामा ५ रुपैयाँले घटेको छ । आज चाँदीको भाउ तोलाको ७ सय ५ रुपैयाँ छ ।
