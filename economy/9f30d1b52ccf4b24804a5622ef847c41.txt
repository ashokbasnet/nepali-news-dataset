महिन्द्राको मोटरसाइकल तथा स्टुकटर किन्दा सुनको सिक्का र थाइल्याण्ड घुम्ने अवसर

काठमाडौं, भदौ १८ – नेपालभर महिन्द्रा टुह्वीलर बिक्री गर्दै आएको अग्नि ग्रुप अन्तर्गतको अग्नि मोटो इन्क प्रा.लिले दसैँ, तिहार तथा छठ चाड पर्वलाई लक्षित गरी नयाँ अफर ल्याएको छ ।
दसैँ, तिहार तथा  छठ जस्ता उल्लासमय चाड पर्वलाई लक्षित गर्दै ‘महिन्द्रा सुनैसुनको वर्षा, रानीहारसँगै विदेशको यात्रा” योजना प्रस्तुत ल्याएको हो । यस योजनामा ग्राहकले कुपन स्क्र्याच गरी निश्चित उपहारको रुपमा एक तोलासम्म सुनको सिक्का पाउन सक्ने अग्नि मोटोले जनाएको छ ।
कुनै पनि महिन्द्रा बाइक तथा स्कुटर खरिद गर्दा एउटा स्क्र्याच कुपन पाउने र कुपनलाई स्क्र्याच गरी न्युनतम २.५ ग्रामदेखि १ तोलासम्मको सुनको सिक्का पक्का पाउने जनाइएको छ ।
यस्तै हरेक १५ दिनमा एकजनाले रानीहार उपहार पाउने र बम्परमा ४ जनाको दुई परिवारलाई ४ दिन ५ रातको थाइल्याण्ड भ्रमणको अवसर पनि मिल्लने जनाइएको छ । महिन्द्रा टुह्वीलर उच्चतम प्रविधि युक्त बाइक तथा स्कुटर हुन् ।
