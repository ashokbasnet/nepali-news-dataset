शेयरमा नयाँ रेकर्ड कायम 

काठमाडौं, वैशाख २ । नयाँवर्ष २०७३ को कारोबारको पहिलो दिनै शेयर बजारले नयाँ रेकर्ड कायम गरेको छ ।विहीबार शेयर बजार परिसूचक नेप्से १७ अंकले बढेर १४ सय ५ बिन्दूमा पुग्यो । यो हालसम्मकै उच्च बिन्दू हो । यसदिन कारोबार भएका सबै समूहमा बृद्धि आयो ।बीमा समूह सबैभन्दा उच्च ५८ अंकले बढ्यो । यस्तै, उत्पादनमूलक ३२ अंकले, विकास बैंक करिब २४ अंकले, होटल २१ अंकले वाणिज्य बैंक पनि करिब १८ अंकले बढ्यो भने अन्य समूह स्थीर रह्यो ।यसदिन ११ लाख ५४ हजार कित्ता शेयर ५५ करोड ९६ लाख रुपैयाँ बराबरमा खरिद–बिक्री भएको नेपाल स्टक एक्सचेन्जले जनाएको छ ।
