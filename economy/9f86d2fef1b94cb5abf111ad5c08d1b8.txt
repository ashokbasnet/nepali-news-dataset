नयाँ मौद्रिक नीति सार्वजनिक

कमल पराजुली/उज्यालो । काठमाडौं, साउन ६ - (अपडेट) राष्ट्र बैकले नयाँ मौद्रिक नीति सार्वजनिक गरेको छ ।
नयाँ बजेटले राखेको साढे ५ प्रतिशतको आर्थिक बृद्धि र मुल्यबृद्धि ८ प्रतिशतमा कायम राख्ने लक्ष्य अनुसारको मौद्रिक नीति राष्ट्रवैकले आइतवार सार्वजनिक गरेको हो ।नीतिमा कृषि र पशुपालन ब्यवसायमा परियोजना धितो राखेर ऋण लिन पाउने ब्यवस्था गरिएको छ ।
नीति सार्वजनिक गर्दै गर्भनर युवराज खतिवडाले कफी सुन्तला चिया जस्ता कृषि बयवसाय र पशुपालन र दुधजन्य ब्यवसायलगायतका परियोजनका लागि निश्चित रकमसम्मको परियोजना धितोमा राखेर कर्जा दिने ब्यवस्था गर्ने र यस सम्बन्धी कार्ययोजना पछि सार्वजनिक गर्ने जानकारी दिनुभयो ।
नीतिमा बैंक दर ८ प्रतिशतमा कायम राख्ने, अनिवार्य नगद मौज्दात १ प्रतिशत कटौती गर्दै बाणिज्य बैंकलाई ५, विकास बैंकलाई साढे ४ तथा ग बर्गका वित्त कम्पनीलाई ४ प्रतिशत तथा वैधानिक तरतला अनुपात  बाणिज्य बैंकलाई १२ बाणिज्य बैंकलाई ९, ग बर्गका वित्त कम्पनीलाइ ८ प्रतिशत कायम राखिएको छ ।
त्यस्तै रिपो र रिभर्स रिपोको अवधि २८ बाट २१ दिनमा झारिएको छ । नीतिमा यो बर्ष दीर्घकालिन ऋणपत्र जारी गर्ने तथा पुनकर्जाको ब्याजदर ६ बाट ५ प्रतिशतमा झार्ने उल्लेख छ ।रुग्ण, घरेलु र  महिलाले चलाएका उद्योगमा पुनकर्जाको दर साढे १ बाट १ प्रतिशतमा झारेको छ ।
