ठमेलका ठाउँठाउँमा सिसिटिभी थपिने

काठमाडौ, असार १८ – पर्यटकहरुको सुरक्षाका लागि भन्दै ठमेल पर्यटन विकास परिषद्ले ठमेलका बिभिन्न ठाउँमा सीसीटीभी थप्ने तयारी गरेको छ । पर्यटकलाई थप सुबिधा दिन र रातको समयमा हुने सम्भावित घटनालाई ध्यानमा राख्दै सीसीटीभी थप्न लागिएको परिषद्का उपाध्यक्ष रामशरण थपलियाले बताउनुभयो ।

 

उहाँका अनुसार अहिले ठमेलका ८ ठाउँमा सीसीटीभी राखिएका छन् । अब थप ५० ठाउँमा जडान गर्ने तयारी छ । सिसिटिभी जडानका लागि ६५ लाख रुपैयाँ खर्च हुने अनुमान गरिएको छ । पर्यटनसंग सम्बन्धित बिभिन्न संघ संस्था र परिषद्को पहलमा सिसिटिभी जडान गर्न लागिएको हो ।

सिसिटिभी जडानपछि पर्यटकले सुरक्षित महशुस गर्ने परिषदको भनाई छ  । पर्यटक आउने सिजन नभएपनि ठमेलमा पर्यटकको कमी नभएको परिषद्ले जनाएको छ ।
