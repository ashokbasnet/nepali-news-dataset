बहुराष्ट्रिय कम्पनी बर्जर जोन्सनको उत्पादन ठप्प

मकवानपुर, साउन २८ – हेटौंडा औद्योगिक क्षेत्रमा रहेको बहुराष्ट्रिय कम्पनी बर्जर जोन्सन एण्ड निकोल्सन नेपालको उत्पादन ठप्प पारिएको छ । उद्योगका मनदुरहरुले स्थायी नियुक्ति लगायतका तीन सुत्रीय माग राख्दै आन्दोलनमा उत्रिएपछि उत्पादन ठप्प भएको हो ।

 

ठेक्का प्रथाको अन्त्य हुनुपर्ने, नियुक्ति पत्र पाउनुपर्ने र उद्योग संचाल्न गर्ने वातावरण तयार पार्न माग गर्दै एक हप्तादेखि मजदुरहरु आन्दोलनमा छन् । उद्योगमा कार्यरत ४० मजदुर मध्ये १७ जनाले मात्र स्थायी नियुक्ति पाएका छन् । समस्या समाधानका लागि वार्तामा बस्न आफूहरु सकारात्मक भएपनि उद्योग व्यवस्थापनले चासो नदेखाएको नेपाल कारखाना श्रमिक संघ इकाई समितिका अध्यक्ष भरत श्रेष्ठले बताउनुभयो ।

उद्योग व्यवस्थापनसँग पटकपटक भएका वार्ता व्यवस्थापनकै कराण विफल  भएको भन्दै उहाँल माग पूरा नभएसम्म आन्दोलन नरोकिने बताउनुभयो ।  उद्योगमा कार्यरत ४० मजदुर मध्ये उद्योग व्यवस्थापनले १७ जनालाई मात्र स्थायी नियुक्ति दिएको छ । चार वर्षदेखि उद्योगमा काम गरेर पनि नियुक्तिपत्र नदिएको र तोकिएको तलवसमेत नदिएको मजदुरहरुको भनाई छ ।

दिनहुँ ४० टन रङ उत्पादन गर्दै आएको उद्योगको उत्पादन बन्द भएपछि बजारमा रङ अभाव हुन थालेको छ ।
