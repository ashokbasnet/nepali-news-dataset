सेयर बजार फेरि ओह्रालो लाग्यो

काठमाडौ, पुस ८ – गएको हप्तासम्म तिब्र रुपमा उकालो लागेको शेयर बजार फेरि उही गतिमा आह्रालो लागेको छ ।
गएको हप्ता ८ सय ६ अंकसम्म पुगेको शेयर बजार परिचसूचक नेप्से सोमबार २६ अंकले घटेर ७ सय ६८ बिन्दुमा आइपुगेको छ ।
नेप्सेसंगै कारोबार रकम पनि घटेको छ । गत हप्ता ८१ करोड रुपैयाँसम्मको कारोबार भएकोमा सोमबार कारोवार ४६ करोडमा झरेको छ । बैकिङ समुह ३८ अंकले घटेपछि समग्र नेप्से आरोलो लागेको हो । हप्ताको पहिलो दिन आइतबार पनि नेप्से १० अंकले घटेको थियो ।
सोमबार महाकाली विकास बैंकका शेयरधनीले १८ प्रतिशत गुमाएका छन् । जनता, एनएमबि, मेघा र सनराइज बैंकको शेयर मुल्य पनि ८ प्रतिसत भन्दा धेरैले घटेको छ । एलआइसी नेपाल, लुम्बिनी जनरल इन्स्योरेन्स लगायतका विमा कम्पनीको शेयर मुल्य बढ्दा विमा समुह भने ६० अंकले बढेको छ ।
