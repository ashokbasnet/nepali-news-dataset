विद्युत प्राधिकरणका कार्यकारी निर्देशक कुलमान भन्छन्– लोडसेडिङको सम्भावना अब सकियो

सामुदायिक विद्युत उपभोक्ता राष्ट्रिय महासंघ नेपालले राजधानीमा गरेको कार्यक्रमममा उनले लोडसेडिङ हुँदैछ भन्ने हल्ला निराधार भएको भन्दै तत्काल लोडसेडिङको सम्भावना नभएको प्रष्ट पारे ।

गत बर्षभन्दा यस बर्ष २ सय मेघावाट बिजुलीको माग बढेको भन्दै उनले त्यसकालागि विद्युत चुहावट नियन्त्रणा गरे पुग्ने बताए । ढल्केवर सवस्टेशन सम्पन्न भएपछि १ सय मेघावाट विद्युत थप हुने भन्दै घिसिङले यस बर्ष लोडसेडिङ नहुने र हल्लाको पछि नलाग्न आग्रह गरे ।

उनले दिगो र गुणस्तरीय विद्युतको पहुँच समुदायको अधिकार भएकाले ग्रामीण तहसम्म चेतना विस्तार गर्नु पर्नेमा जोड दिए ।

उर्जाविद दिपक ज्ञवाली र राष्ट्रिय योजना आयोगका सदस्य अरविन्द्रकुमार मिश्रले सामुदायिक विद्युतीकरण सफल पार्न छुट्टै ऐनको आवश्यकता औंल्याए । अहिले भएको २४ प्रतिशत विद्युत चोरी नियन्त्रण गर्नुपर्ने भन्दै उनीहरुले उचित विद्युत महशुल निर्धारण गर्न सुझाव दिए ।
