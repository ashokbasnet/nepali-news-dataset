मध्यमर्स्याङ्दीबाट ७५ मेगावाट विद्युत उत्पादन

आश गुरुङ/उज्यालो । लमजुङ, असार ७– पानीको बहाव बढेसंगै मध्यमर्स्याङ्दी जलविद्युत आयोजनाबाट विद्युत उत्पादन बढेको छ । केही दिनअघि एउटामात्रै टवाईन चलाएर गरी ३५ मेगावाट विद्युत उत्पादन भईरहेको मध्यमर्स्याङ्दी अहिले ७५ मेगावाट विद्युत उत्पादन भईरहेको छ ।

 

केही दिनदेखि दैनिक पानी परिरहेकाले क्षमता भन्दा ५ मेगावाट बढी विद्युत उत्पादन भईरहेको मध्यमर्स्याङ्दी जलविद्युत केन्द्रका प्रमुख रामकुमार यादवले  बताउनुभयो । ‘अफ आवरमा समेत ७० मेगावाट विद्युत उत्पादन भईरहेको छ, यो क्रम विगत २/३ दिनदेखि जारी छ’ उहाँले भन्नुभयो ।

मध्यमर्स्याङ्दी जलविद्युत आयोजनाबाट हिउँद याममा २५ मेगावाट मात्र विद्युत उत्पादन भएको थियो । हिउँदमा नदीमा पानीको वहाव कम हुने भएकाले विद्युत उत्पादन कम हुँदै आएको थियो । मध्यमर्स्याङ्दीमा ३५/३५ मेगावाट क्षमताका २ वटा टर्वाइन रहेका छन् ।
