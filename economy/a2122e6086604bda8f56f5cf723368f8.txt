ककनी महोत्सव सुरु

नुवाकोट, चैत २९ - नुवाकोटको चर्चित पर्यटकीयस्थल ककनीको पर्यटकीय महत्वलाई उजागर गर्न भन्दै विहीबारबाट प्रथम ककनी महोत्सव सुरु भएको छ ।

महोत्सवको उद्घाटन गर्दै एकीकृत नेकपा माओवादी महासचिव पोष्टबहादुर बोगटीले महोत्सवले ककनीको पर्यटकिय विकासमा महत्वपूर्ण योगदान पुग्ने विश्वास व्यक्त गर्नुभयो  ।

पूर्व पर्यटन मन्त्रीसमेत रहेका महासचिव बोगटीले प्राकृतिक सुन्दरताले भरिपूर्ण ककनीलाई प्रचार प्रसार गर्न सके आन्तरिक तथा बाह्य पर्यटकको आगमन बढ्ने बताउनुभयो ।

महोत्सवमा  स्थानीय कला, संस्कृति, रितिरिवाज र भेषभुषाका साथै रेन्वो ट्राउट, मुला, स्टेवरीलगायतका उत्पादनका साथै कृषि उपज, वैंक तथा वित्तिय संघसंस्था, स्वास्थ्य, कृषिलगायतका स्टल राखिएको महोत्सव आयोजक समितिका संयोजक समीर बलामीले बताउनुभयो ।

बलामी फिल्म इन्टरटेडमेन्टको मुख्य आयोजना र ककनी पर्यटन विकास समाजको सहआयोजनामा भएको महोत्सवमा सागर एस वाइवा, दामोदर खतिवडा, दीपा पन्तलगायतका कलाकारहरुले मनोरञ्जनात्मक कार्यक्रम गरेका छन् ।

महोत्सवमा ५० स्टल रहेको छ । नयाँ बर्षको अबसरमा आयोजित महोत्सव बैशाख ४ गतेसम्म चल्नेछ ।
