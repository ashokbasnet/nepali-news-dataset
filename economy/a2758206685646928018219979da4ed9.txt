सुनको भाउ घट्न थाल्यो

काठमाडौ, असोज १४ – सुनको भाउ आइतबार पनि घटेको छ । शुक्रबार कारोबार बन्द हुँदा ५९ हजार ८ सय ९४ रुपैंया तोकिएको सुनको भाउ आइतबार हप्ताको पहिलो दिन १ सय ४ रुपैंयाले घटेर ५९ हजार ७ सय ९० रुपैंया कायम भएको नेपाल सुनचाँदी व्यवसायी संघले जनाएको छ ।

 

गएको हप्ताभर सुनको भाउ तोलामा ६ सय ६ रुपैंयाले घटेको थियो । चाँदीको भाउ भने आइतबार सातौं दिन पनि स्थिर छ । गएको सोमबारदेखि नै चाँदी ११ सय ८५ रुपैंया तोलामा कारोबार भइरहेको छ ।

अन्तर्राष्ट्रिय बजारमा चाँदीको भाउमा खासै उतारचढाव नभएकाले नेपाली बजारमा पनि भाउ स्थिर रहेको सुनचाँदी व्यवसायी संघले जनाएको छ ।
