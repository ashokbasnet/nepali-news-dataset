बन्द खुलेपछि फलफूलको किनबेच बढ्यो

काठमाडौ, जेठ १७ – बन्द खुलेसँगै काठमाडौमा फलफूल नियमित आउन थालेको छ । तराई क्षेत्रमा भएको पटक पटकको बन्दका कारण फलफूलको आयात प्रभावित भएको थियो । २/३ दिनदेखि नियमित रुपमा भारतीय र नेपाली गाडीमा फलफूल आईरहेकाले बिक्रीमा कुनै समस्या नभएको बिक्रेताहरुले बताएका छन् ।

 

उनीहरुका अनुसार लामो समय फलफूलको किनबेच प्रभावित भएकाले अहिले नै माग अनुसार पु¥याउन नसक्दा भाउ नघटेपनि तत्काल कुनै अवरोध नभए अब छिटै सबैजसो फलफूलको भाउ घट्ने सम्भावना छ ।

बन्दका बेला पाकेको केरा सयकडा ५ सय भन्दा बढी रहेकोमा अहिले ४ सय देखि ५ सय रुपैंया सम्म रहेको छ । यस्तै हरियो केरा सयकडा ३ सय रुपैंया छ । यस्तै नेपालको पूर्वी क्षेत्र र भारतबाट आउने तरबुजा १६ देखि २० रुपैंया किलो छ ।

आँप यसअघि भारतबाट मात्रै आईरहेकोमा अहिले नेपाली उत्पादन नै बजारमा आउन थालेको छ । आँपको थोक भाउ अहिले ९० देखि सय रुपैंया किलो रहेकोमा नियमीत रुपमा नेपाली उत्पादन आईरहे भाउ छिटै घट्ने बिक्रेताको अनुमान छ ।

बजारमा मेवा प्रतिकिलो ४० देखि ५०, अंगुर१ सय २० देखि ३०, भूईंकटहर प्रतिगोटा ९० देखि सय, उखु ४० तथा अनार २ सय ५० देखि ३ सय रुपैंया किलो छ । चीनबाट ल्याईने स्याउ गुणस्तर हेरेर ८५ देखि १ सय रुपैंया किलोमा किनबेच भएको छ ।
