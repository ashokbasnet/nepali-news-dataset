सुनको भाउ फेरि बढ्यो

काठमाडौ, जेठ ३२ – सुनको भाउ बिहीबार पनि बढेको छ । बुधवारभन्दा  तोलामा ३ सय ६६ रुपैंयाले बढेर सुन बिहीबार ५७ हजार ३ सय १६ रुपैंयामा कारोबार भैरहेको छ । यो अहिलेसम्मको उच्च मूल्य हो । बुधवार पनि सुन यसअघिको रेकर्ड तोड्दै तोलाको ५६ हजार ९ सय ५० रुपैंयामा कारोबार भएको थियो ।

 

अन्तर्राष्ट्रिय बजारमा डलरको भाउमा उतारचढाव आएकाले नेपाली बजारमा पनि यसको प्रभाव परेको नेपाल सुन चाँदी व्यवसायी संघले जनाएको छ । यो महिना भर सुनको भाउमा निकै उदारचढाव आएको संघले जनाएको छ ।

यस्तै चाँदीको भाउ पनि बढेको छ । बुधवार तोलामा १ हजार ६५ रुपैंयामा किनबेच भएको चाँदी बिहीबार १ हजार ८६ रुपँैया पुगेको छ ।
