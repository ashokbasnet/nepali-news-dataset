नेपाल लाइफ इन्स्योरेन्सको शेयर कारोबार रोक्न धितोपत्र बोर्डको निर्देशन

काठमाडौं, जेठ २८ । नेपाल धितोपत्र बोर्डले नेपाल लाइफ इन्स्योरेन्सको सेयर कारोबार रोक्न निर्देशन जारी गरेको छ ।नेपाल लाइफ इन्स्योरेन्सले फरदर पब्लिक अफरिङ (एफपीओ) जारी गर्ने विषयमा बोर्डलाई जानकारी नगराइ सूचना जारी गरेको भन्दै कम्पनीको शेयर कारोबार रोक्न नेपाल स्टक एक्स्चेन्जलाई शुक्रबार पत्र पठाएको हो ।कम्पनीले बोर्डमा अहिलेसम्म निवेदन नै नदिएको र पहिले नै सूचना प्रकाशित गर्दा बजार मूल्यमा चलखेल हुने भएकाले कारोबार रोक्न निर्देशन दिएको बोर्डका प्रवक्ता कार्यकारी निर्देशक निरज गिरीले जानकारी दिए ।नेपाल लाइफले प्रतिकित्ता २९ सय ५१ रुपैयाँमा एफपीओ जारी गर्ने सूचना सार्वजनिक गरेको थियो ।कम्पनीले बिहीबार यो सूचना सार्वजनिक गरेपछि पुँजी बजारमा एकैदिन यो कम्पनीको सेयर मूल्य प्रतिकित्ता चार सय ८ रुपैयाँले बढेको थियो ।
