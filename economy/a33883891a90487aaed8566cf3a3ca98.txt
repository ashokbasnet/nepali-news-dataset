१२ हजार सहकारी करमा दर्ता छैनन्

काठमाडौ, पुस २९ – नियामक निकायमा दर्ता भएका झण्डै ३० प्रतिशत निजी कम्पनीहरु करमा दर्ता नभएको पाइएको छ ।
राजस्व प्रशासन र नियामक निकायकोबीचमा समन्वय नहुदा सबन्धित निकायमा दर्ता भएर कारोबार शुरु गरे पनि करमा दर्ता नभएका कम्पनीको सख्या बढेको हो ।
यसरी नियामक निकायमा दर्ता भएर पनि करमा दर्ता नहुनेमा सबै भन्दा धेरै सहकारी छन् । नियामक निकाय सहकारी विभागमा ३० हजार सहकारी दर्ता भए पनि कर कार्यालयमा जम्मा १७ हजार ७ सय ६६ वटा मात्रै सहकारी दर्ता भएको आन्तरिक राजस्व विभागका उपमहानिर्देशक राममणि दुवाडीले जानकारी दिनुभयो ।
यस्तै उद्योग विभागमा १ हजार २० वटा कम्पनी दर्ता भएकोमा ९ सय ११ वटा कम्पनी मात्रै करमा दर्ता भएका छन् । यस्तै नगरपालिकाहरुमा दर्ता भएका कम्पनि पनि करमा कमै जाने गरेको पाईएको छ । बिभिन्न ब्यबसाय गर्न काठमाडौ महानगपालिकामा दर्ता भएका ६ सय २९ वटा कम्पनि करमा दर्ता भएका छैनन् ।
यस्तै ललितपुर उपमहानगरपालिकामा दर्ता भएका १ हजार २ वटा कम्पनिले राजस्व तिर्दैनन् । नियामक निकायहरुले आफुकहाँ दर्ता हुन र नविकरण हुन आउने कम्पनीलाई कर चुक्ताको बिबरण अनिवार्य नगर्दा आर्थिक कारोबार गर्ने तर कर नबुझाउने कम्पनीको सख्या बढेको आन्तरिक राजस्व विभागका उपमहानिर्देशक दुवाडीले बताउनुभयो ।
यो समस्या समाधान गर्न अब नियामक निकायमा कम्पनि दर्ता हुने वित्तिकै त्यसको बिवरण राजस्वमा पुग्ने प्रणालीको विकास गर्न लागिएको विभागले जनाएको छ ।
कम्पनी दर्ता हुने वित्तिकै थाहा पाउन कर नियामक निकायहरु र आन्तरिक राजस्व विभागको बिचमा कर सूचना सञ्जालको विकास गर्ने काम शुरु भैसकेको विभागका महानिर्देशक टंकमणि शर्माले जानकारी दिनुभयो ।
धेरै कम्पनी दर्ता हुने कम्पनी रजिष्टारको कार्यालय सञ्जालमा आइसकेको भन्दै शर्माले अब यो आर्थिक बर्ष भित्र अरु निकायलाई कर सुचना सञ्जालमा जोड्ने बताउनुभयो ।
यसपछि नियामक निकायमा दर्ता हुने वित्तिकै त्यसको सुचना विभागमा आउने भएकोले त्यस्ता सबै कम्पनिलाई करको दायरामा ल्याउन सहज हुने उहाँले बताउनुभयो ।
