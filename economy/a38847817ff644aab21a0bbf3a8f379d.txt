​डाक्टर महत विश्वकै उत्कृष्ट अर्थमन्त्री घोषित

काठमाडौं, पुस २० - पूर्व अर्थमन्त्री डाक्टर रामशरण महत विश्वकै उत्कृष्ट अर्थमन्त्री घोषित हुनु भएको छ । बैंकिङ सम्बन्धीको वेलायती पत्रिका द बैंकरले डाक्टर महतलाई विश्वकै उत्कृष्ट अर्थमन्त्री घोषणा गरेको हो ।
नेपाली कांग्रेसका नेता महत एशिया प्रशान्त क्षेत्रको पनि उत्कृष्ट अर्थमन्त्री बन्नु भएको हो । वैशाख १२ गतेको भूकम्प लगत्तैको उद्धार र भूकम्प पीडितका लागि अन्तर्राष्ट्रिय सहयोग ल्याउन सफल भएकाले महत विश्वकै उत्कृष्ट अर्थमन्त्री घोषित भएको द बैंकरले जनाएको छ । द बैंकरले हरेक वर्ष जनवरीमा अघिल्लो वर्षका उत्कृष्ट अर्थमन्त्री घोषणा गर्दै आएको छ । 


Ram Sharan Mahat, #Nepal's former #FinMin, is our global and Asia-Pacific finance minister of the year https://t.co/LBDMY34vD2 @ramsmahat
— The Banker (@TheBanker) January 4, 2016
