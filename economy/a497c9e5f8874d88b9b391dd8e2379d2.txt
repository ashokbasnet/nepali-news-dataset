सुनको भाउ बढ्यो

काठमाडौ, बैशाख ८ – हप्ताको अन्तिम दिन शुक्रवार सुन, तोलामा तीनसय रुपैंयाले बढेको छ । यसअघि लगातार ९ दिनसम्म स्थिर रहेको सुनको भाउ शुक्रवार बढेको हो । बिहीबारसम्म सुन तोलाको ५४ हजार एकसय रुपैंयामा कारोबार भएको थियो ।

 

चाँदी पनि तोलामा १० रुपैंया बढेर एकहजार ९५ रुपैंया पुगेको छ । डलरको भाउ बढेकाले सुनचाँदीको भाउ बढेको नेपाल सुनचाँदी व्यवसायी संघका अध्यक्ष तेजरत्न शाक्यले जानकारी दिनुभयो ।
