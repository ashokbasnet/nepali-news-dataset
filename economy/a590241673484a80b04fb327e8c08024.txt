ढुंगा, बालुवा र गिट्टीको चोरी रोक्न विशेष टोली

स्थानीय विकास अधिकारी युवराज कटेलकाअनुसार खोलाहरुको दोहन गर्दै चोरी–निकासी बढेपछि सशस्त्र सुरक्षाकर्मी सम्मिलित ‘र्‍यापिड एक्सन टिम’ गठन गरेर परिचालन गरिएको हो । विभिन्न पाँच स्थानमा टोली बनाएर खटाइएको छ ।

ती स्थानबाट दिनहुँजसो अवैधरुपमा ओसार–पसारमा प्रयोग भएका सवारी–साधनहरु फेलापरेको कट्टेलले जानकारी दिए ।

यसैबीच, ढुंगा तथा बालुवाको स्रोत नखुलाएको भन्दै एक साताअघिदेखि बन्द गरिएका नवलपरासीका क्रसर उद्योगहरुले जिविसमा विवरण बुझाएका छन् ।

उनीहरुले उद्योगहरुमा बिक्री भएका र स्टकमा रहेका उत्पादनको विवरण सोमबार जिविसमा बुझाएका हुन् ।

विवरण बुझाएपनि क्रसर उद्योग भने सन्चालनमा आएका छैनन् ।
