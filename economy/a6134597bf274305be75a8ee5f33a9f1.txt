सुन तोलाको ५० हजार ९ सय

काठमाडौ, असार ३१ – चार दिनसम्म स्थिर रहेको सुनचाँदीको भाउ सोमबार बढेको छ ।
सुन तोलामा ५ सय रुपैयाँले र चाँदी ५ रुपैयाँले बढेको नेपाल सुनचाँदी व्यवसायी महासंघले जनाएको छ । चार दिनसम्म तोलामा ५० हजार ४ सय रुपैयाँमा कारोबार भएको सुनको भाउ सोमबार ५० हजार ९ सय रुपैयाँ पुगेको छ ।
अन्तर्राष्ट्रिय बजारमा सुनको भाउ बढेकाले नेपाली बजारमा पनि असर परेको महासंघका महासचिव माणिकरत्न शाक्यले बताउनुभयो । सोमबार अन्तर्राष्ट्रिय बजारमा सुन प्रतिऔँस १२ सय ९० डलरमा कारोबार भइरहेको छ ।
यस्तै सोमबार चाँदी तोलामा ८ सय ३५ रुपैयाँमा किनबेच भइरहेको छ । हिजोअस्ति चाँदीको भाउ तोलामा ८ सय ३० रुपैयाँ थियो ।
