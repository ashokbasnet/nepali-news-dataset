तरकारीको भाउ घट्ने

काठमाडौ, असार ४ – काठमाडौको तरकारी थोक बजारमा सोमबार स्थानीय तरकारी बढी भित्रिएको छ । बजारमा काठमाडौ, भक्तपुर र ललितपुरबाट गोलभेँडा, घिरौंला, मुला र बन्दा बढी आएको व्यापारीले बताएका छन् ।

 

काठमाडौ उपत्यकामा अहिले ४ हजार रोपनी जग्गामा तरकारी खेती गरिएकाले अबका दिनमा तरकारीको अभाव नहुने व्यापारीको भनाई छ । यस्तै पानी परेकाले बाहिरी जिल्लाबाट पनि तरकारी बढी भित्रिने र स्थानीय तरकारीको उत्पादनमा पनि बढी हुने सम्भावना भएकाले तरकारीको भाउ घट्दै जाने अनुमान गरिएको छ ।

कालीमाटीमा रहेको थोक बजारमा सोमबार ६ सय ७५ मेट्रिक टनको हाराहारीमा तरकारी भित्रिएको छ ।
