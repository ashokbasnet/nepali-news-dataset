ग्लोवल आइएमई र कमर्ज एण्ड ट्रष्टबैंक मर्ज

काठमाडौं, चैत २६ – क वर्गका २ वटा वाणिज्य बैक ग्लोवल आइएमई र कमर्ज एण्ड ट्रष्ट बैंक मर्ज भएका भएका छन् ।
मर्जपछि पनि ग्लोवल आइएमई बैंक नै नाम रहेको बैकले बुधबारदेखि एकीकृत कारोबार सुरु गरेको छ । केन्द्रीय बैंकको नीति अनुसार वाणिज्य बैंक मर्ज भएको यो दोस्रो पटक हो ।
यो मर्जसँगै अब वाणिज्य बैंकको संख्या ३० मा झरेको छ । मर्जपछि बैंकको चुक्तापुँजी ४ अर्ब १० करोड रुपैयाँ पुगेको छ । यस्तै बैंकको कूल निक्षेप ४८ अर्ब छ भने कूल कर्जा लगानी ४० अर्ब रुपैयाँ छ । मर्जपछि आफ्नो ग्राहक ५ लाख पुगेको बैंकले दावी गरेको छ ।
