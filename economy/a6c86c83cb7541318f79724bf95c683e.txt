१ लाखले हेरे छालाजुत्ता प्रदर्शनी

काठमाडौं, पुस १४ – काठमाडौंमा भइरहेको छाला वस्तु तथा जुत्ता चप्पल प्रदर्शनीको झण्डै एकलाख जनाले अवलोकन गरेका छन् ।
प्रदर्शनीमा पुगेका धेरैजसोले जाडोमा लगाउने जुत्ता, चप्पल, छालाका ज्याकेटहरु र पार्टी सुज खरिद गरेका आयोजक छाला जुत्ता तथा वस्तु उत्पादक संघले जनाएको छ ।
स्वेदेशी उत्पादनका बारेमा उपभोक्तालाई स्थलगत अवलोकन गराई स्वदेशी उत्पादनका बारेमा जानकारी गराउन, स्वदेशी उत्पादनलाई प्रवद्र्धन गरी बाह्य बजारमा विस्तार गर्न  र स्वदेशी जुत्ता चप्पलको गुणस्तर कायम गर्ने उद्देश्यले गएको ९ गतेदेखि राष्ट्रिय सभागृहमा प्रदर्शनी सुरु भएको हो ।
सोमबारसम्म चल्ने प्रदर्शनीको निःशुल्क अवलोकन गर्न सकिन्छ । प्रदर्शनीमा ७५ भन्दा बढि उद्योगका ९५ भन्दा धेरै स्टल राखिएको र जुत्ता चप्पलमा १५ प्रतिशतसम्म छुट दिइएको आयोजकले जनाएको छ ।
