पुनःनिर्माण ढिलाइ भएको भन्दै प्रदर्शन

काठमाडौं, चैत १७ । भूकम्प गएको वर्ष बित्नै लाग्दासमेत पुनःनिर्माणको गति अतिसुस्त भएको भन्दै राजधानीमा प्रदर्शन गरिएको छ ।विवेकशील नेपाली दलले ‘पुनःनिर्माण कहाँ पुग्यो सरकार ?’ भन्दै बुधबारदेखि दबाबमूलक अभियान सन्चालन गरेको हो ।विनाशकारी भूकम्प गएको वर्ष दिन पुग्न लाग्दासमेत सरकारले पुनःनिर्माण कार्यलाई तीव्रता नदिएको भन्दै सरकारमाथि दबाब अभियान सन्चालन गरेको दलले जनाएको छ ।विवेकशील नेपाली दलका अभियन्ता शशिविक्रम कार्कीले पुनःनिर्माणकार्यको सुरुआत नभएसम्म दबाबमूलक अभियान जारी राख्ने जानकारी दिए ।दलले सामाजिक सन्जालसहित सडकबाट खबरदारी गर्ने जनाएको छ ।
