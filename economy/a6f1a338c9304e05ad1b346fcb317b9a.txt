यो हप्ता सुन तोलामा २३ सय रुपैयाँ बढ्यो

काठमाडौ, जेठ १० – यो हप्ता सुनको भाउ २३ सय ३ रुपैयाँले बढेको छ ।
हप्ताको पहिलो दिन आइतबार तोलाको ४९ हजार १ सय रुपैयाँ रहेको सुनको भाउ शुक्रबार अन्तिम दिन ५१ हजार रुपैयाँमा कारोबार भएको छ ।
सोमबार घटेर ४८ हजार ६ सय ९७ रुपैयाँमा झरेको सुनको भाउ त्यसपछि लगातार बढिरहेको नेपाल सुनचाँदी व्यवसायी महासंघले जनाएको छ । बिहीबार भने सुनको भाउ ५० हजार २ सय ५० रुपैयाँ थियो ।
अन्तर्राष्ट्रिय बजारमा भाउ घटबढ भएकाले नेपाली बजारमा पनि प्रभाव परेको हो ।
यस्तै चाँदीको भाउ पनि यो हप्ता तोलामा २० रुपैयाँले बढेको छ । हप्ताको पहिलो दिन तोलाको ८ सय ५० रुपैयाँ रहेको चाँदीको भाउ शुक्रबार ८ सय ७० रुपैयाँ कायम भएको छ ।
