चिनियाँ अनुदानको जहाज आइपुग्यो

काठमाडौं, वैशाख १४ – चीन सरकारको अनुदान सहयोगमा एउटा जहाज नेपाल आइपुगेको छ ।
एमए सिक्स्टी विमान आइतबार दिउँसो त्रिभुवन अन्तर्राष्ट्रिय विमानस्थलमा अवतरण गरेको नेपाल बायुसेवा निगमले जनाएको छ ।
निगमका प्रवक्ता रामहरी शर्माका अनुसार ५६ सिट क्षमताको विमान आन्तरिक उडानमा प्रयोग हुनेछ । बैशाख २७ गतेदेखि व्यवसायीक उडान शुरु गर्ने विमानले शुरुमा धनगढी, भैरहवा, विराटनगर र झापाको भद्रपुरमा उडान भर्ने प्रवक्ता शर्माले जानकारी दिनुभयो ।
यसैबीच जेठ १६ गते एउटा सानो जहाज, असोज १४ गते यो जस्तै चिनबाट अनुदान सहयोगको अर्कोे जहाज र कात्तिक १३ गते १७ सिट क्षमताका ३ वटा जहाज नेपाल आइपुग्ने निगमाले जनाएको छ ।
आन्तरिक उडानतर्फ एउटा जहाजमा मात्र खुम्चिन पुगेको निगमलाई २८ वर्षपछि नयाँ विमान उपलव्ध भएको हो । निगमले हाल ११ ठाउँमा आन्तरिक उडान गर्दै आएको छ ।
