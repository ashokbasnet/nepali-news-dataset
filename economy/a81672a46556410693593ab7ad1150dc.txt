भूकम्प पीडितलाई ट्याक्सी दर्ता आह्वान गरेपछि ट्याक्सी व्यवसायी विरोधमा

काठमाडौं, ४ साउन । सरकारले भूकम्प पीडितलाई नयाँ ट्याक्सी दर्ताको आह्वान गरेपछि टयाक्सी व्यसायी संघले आन्दोलन गर्ने चेतावनी दिएका छन् । उनीहरुले यो निर्णय फिर्ता लिन सरकारलाई आग्रह गरेका छन् । 
व्यवसायीले भूकम्प पीडितलाई सरकारले नयाँ ट्याक्सी दर्ता गर्न आह्वान गरेपछि व्यवसाय चौपट हुने भन्दै त्यसको विरोधमा उत्रिएको आरोप छ । 
ट्याक्सी व्यवसायी संघले पत्रकार सम्मेलन गरेर सरकारले भूकम्प पीडितको नाममा आर्थिक चलखेल गर्न बिना भन्सार सहुलियत १५ सय ट्याक्सीको दर्ता आह्वान गरेको भन्दै तत्काल उक्त निर्णय सच्याउन माग गरेको उनीहरुले बताएका छन् । 
संघका अध्यक्ष चेतप्रसाद गौतमले भन्नुभयो ‘वास्तविक भूकम्प पीडितलाई विगतमा भएको सहमति बमोजिम भन्सार सहुलियतसहित पाँच सय ट्याक्सी दर्ता गर्नुपर्छ, पीडितको नाममा हाल भैरहेको व्यवसायलाई विस्थापित गर्ने षड्यन्त्र भैरहेको छ, हामी यसको घोर विरोध गर्छौं ।’
कार्यक्रममा नेपाल यातायात व्यवसायी राष्ट्रिय महासंघका महासचिव सरोज सिटौलाले भन्नुभयो ‘भूकम्प पीडितको मापदण्ड बनाएर मात्रै यो कार्य अघि बढाउनुपर्छ, यो निर्णयमा सरकारले पूर्नविचार गरोस् ।’
