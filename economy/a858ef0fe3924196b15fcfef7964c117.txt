दुधकोशीबाट निकासी हुने बालुवाको आय सार्वजनिक गर्न माग

दमन राई/ उज्यालो । खोटाङ, पुस ६ – ट्याक्टर व्यवसायीले खोटाङ र ओखलढुंगाको सीमामा रहेको दुधकोशीस्थित रँभुवाघाटबाट निकासी हुने बालुवाको आयव्याय सार्वजनिक गर्न माग गरेका छन् । दुधकोशी किनारको बालुवा अबैधरुपमा निकासी भैरहेको भन्दै ट्याक्टर व्यवसायीले आयव्ययको हिसाव खोजेका हुन् ।

उनीहरुले प्रति सौराज ट्रक एक हजार, प्रतिफोर ह्वील टाटा एक हजार पाँच सय र प्रति बीस फुटा गाडी दुई हजारका दरले उठाउँदै आइएको बालुवाबाट आउने आम्दानीको सबै हिसाव किताव देखाउन माग गर्दै जिल्ला प्रशासन कार्यालयमा उजुरी दिएका छन् ।

‘कसको आदेशमा बालुवा निकासी शुरु गरिएको, बालुवा निकासीबाट हालसम्म कति आम्दानी भयो ? जानकारी चाहियो ।’ उजुरीमा उल्लेख छ ।

गएको तीन वर्षअघिदेखि दुधकोशीको रँभुवाबाट बालुवा अबैधरुपमा निकासी भइरहेको ट्याक्टर व्यवसायीको भनाई छ ।

उजुरीपछि जिल्ला प्रशासन कार्यालयले अबैध बालुवा निकासीका बिषयमा यतार्थ बुझ्न लामीडाँडाका गाबिस सचिवलाई पत्राचार गरेको छ ।
