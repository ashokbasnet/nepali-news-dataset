एकैदिनमा ६ सयले घट्यो सुनको भाउ

काठमाडौं, वैशाख ३ – सुनचाँदीको भाउ घटेको छ ।
मंगलबार तोकिएको भाउमा ६ सय रुपैयाँले घटेर सुनको भाउ बुधबार तोलाको ५४ हजार रुपैयाँ कायम भएको नेपाल सुनचाँदी व्यवसायी महासंघले जनाएको छ ।
अन्तर्राष्ट्रिय बजारमा भाउ घटेकाले नेपाली बजारमा पनि त्यसको प्रभाव परेको व्यवसायीले बताएका छन् ।
अन्तर्राष्ट्रिय बजारमा सुनको भाउ प्रतिऔंस २० डलरले घटेर १३ सय डलर कायम भएको छ ।
यस्तै चाँदीको भाउ पनि तोलामा १० रुपैयाँले घटेको छ । बुधबार चाँदी ८ सय ५ रुपैयाँ तोलामा कारोबार भइरहेको छ ।
