सुनचाँदीको भाउ फेरि घट्यो

काठमाडौं, साउन १९ – सुनचाँदीको भाउ बिहीबार पनि घटेको छ । सुनको भाउ तोलामा ४ सय तथा चाँदीको भाउ १० रुपैयाँ घटेको नेपाल सुनचाँदी व्यवसायी महासंघले जनाएको छ । 
सुन तोलाको ५४ हजार २ सय रुपैयाँमा झरेको छ । बुधबार तोलामा दुई सय रुपैयाँ घटेर ५४ हजार ६ सय रुपैयाँमा कारोबार भएको थियो ।
यस्तै बुधबार तोलाको ७ सय ४० रुपैयाँमा कारोबार भएको चाँदीको भाउ बिहीबार १० रुपैयाँ घटेर ७ सय ३० रुपैयाँमा कारोबार भैरहेको महासंघले जनाएको छ ।
