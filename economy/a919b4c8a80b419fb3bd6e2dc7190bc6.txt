ऐन मिचेर ब्यवसायीले पेट्रोलियमको बिक्री बन्द गरे (विज्ञप्तिसहित)

काठमाडौ, फागुन २१ – अत्यावश्यक सेवा ऐन विपरित पेट्रोलियम व्यवसायीको पेट्रोलियम पदार्थ विक्री वितरण बन्द गरेपछि देशभर पेट्रोलियम पदार्थको अभाव भएको छ । 

नेपाल पेट्रोलियम डिलर्स राष्ट्रिय एशोसिएशनले निर्णयनै गरेर देशभर पेट्रोलियम पदार्थको बिक्री ठप्प पारेको छ ।

बिक्रेताले पाउनुपर्ने कमिसन बढाउनुपर्ने माग पूरा गराउन पेट्रोलियम व्यवसायीले पेट्रोल पम्प बन्द गरेका हुन् । उसले आइतबार नै विज्ञप्ति निकालेर देशभर पेट्रोलियम पदार्थको कारोबार बन्द गर्ने निर्णय गरेको जनाएको थियो ।

तर डिलर्स एशोसिएशनका महासचिव विश्वप्रसाद अर्यालले आफूहरुले पेट्रोलियम पदार्थको कारोबार ठप्प नपारेको उज्यालोसँग बताउनुभयो । अर्यालले हस्ताक्षर गरेको विज्ञप्तिमा माग पूरा नभए पेट्रोलियम पदार्थ खरिदनै बन्द गर्ने चेतावनी दिइएको छ । डिलर्स एशोसिएशनले ट्याङ्कर मजदुरको आन्दोलनका कारण बजारमा पेट्रोलियम पदार्थको अभाव भएको बताएको छ ।

ट्याङ्कर मजदुरहरुले भने भारतमा हत्या गरिएका सहचालकको परिवारलाई राहत दिनुपर्र्ने, अपहरणमा परेको ट्याङकर नेपाल ल्याउनुपर्ने, भारतको बरौनीबाट तेल ढुवानी गर्ने ट्याङकर तथा मजदुरको लागि २५ लाख क्षतिपूर्ति छुट्याउनुपर्ने लगायतका माग राखेर आन्दोलनमा उत्रिएको जनाएको छ ।

अखिल नेपाल पेट्रोलियम मजदुर संघका उपाध्यक्ष लक्ष्मण न्यौपानेले आफ्ना माग पूरा गराउन ट्याङ्कर नचलाएको बताउनुभयो । ट्याङ्कर नचलाएपनि पेट्रोल पम्प बन्द गर्ने र आयल निगमबाटबाट तेल खरिद नगर्ने निर्णय नभएको मजदुरहरुले बताएका छन् ।
