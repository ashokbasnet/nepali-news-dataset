सुनको भाउमा नयाँ रेकर्ड

काठमाडौ, बैशाख २२ – सुनको भाउले शुक्रवार नयाँ रेकर्ड कायम गरेको छ । बिहीबारको भाउमा ६ सय रुपैंयाले बढेर सुनको भाउ अहिलेसम्मकै बढी तोलाको ५६ हजार रुपैंया पुगेको नेपाल सुनचाँदी व्यवसायी संघले जनाएको छ ।

 

यसअघि गएको मंसीर १५ गते सुनको भाउ ५५ हजार ८ सयको उच्च विन्दुमा पुगेर विस्तारै ओरालो लागेको थियो । सरकारले सुनको भन्सार दर बढाउनु र अमेरिकी डलरको तुलनामा भारतीय रुपैंया कमजोर हुनुले भाउ महंगिएको सुनचाँदी व्यवसायी संघका अध्यक्ष तेजरत्न शाक्यले बताउनुभयो ।

सरकारले बिहीबार सुनको भन्सार दर १५ सय बाट बढाएर प्रति दश ग्राम २३ सय रुपैयाँ पु¥याएको थियो । चाँदीको भाउ भने शक्रवार तोलामा ५ रुपैंया घटेर १ हजार ७० रुपैंया कायम भएको छ ।
