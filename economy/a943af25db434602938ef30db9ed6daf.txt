​सुनको भाउ बढ्यो

काठमाडौं, माघ २९ – हप्ताको अन्तिम दिन आज शुक्रबार पनि सुनचाँदीको भाउ बढेको छ । सुन तोलाको एक हजार रुपैयाँले बढेको छ  । 
बिहीबार तोलामा ५४ हजार ५ सय रुपैयाँमा कारोबार भएको सुन शुक्रबार तोलाको ५५ हजार ५ सय रुपैयाँ रहेको नेपाल सुनचाँदी व्यवसायी राष्ट्रिय महासंघले जनाएको छ । 
मंगलबार सुनको भाउ एकै दिन एक हजार रुपैयाँले बढेको थियो । सोमबार तोलामा ५३ हजार रुपैयाँमा कारोबार भएको सुन मंगलबार तोलाको ५४ हजार रुपैयाँ भएको थियो । बुधबार भने सुनको भाउ स्थिर रहेर तोलामा ५४ हजार रुपैयाँमा नै कारोबार भएको थियो ।
शुक्रबार चाँदीको भाउ पनि तोलामा १५ रुपैयाँले बढेको छ । चाँदी तोलामा ७ सय ४५ रुपैयाँमा किनबेच भैरहेको छ ।
