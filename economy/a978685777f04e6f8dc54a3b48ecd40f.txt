कोकाकोलाले ४० भाग्यशाली विजेतालाई सम्पूर्ण खर्चसहित विश्वकप हेर्न रुस लैजाने

कोकाकोला नेपालद्वारा मंगलबार राजधानीमा आयोजित पत्रकार सम्मेलनमा ‘कोक खाम् रुस जाम्’ भन्ने अफरअन्तर्गत् भाग्यशाली उपभोक्तालाई सम्पूर्ण खर्चसहित विश्वकप हेर्न लैजाने आयोजक राष्ट्रका देशीय निर्देशक अम्बुज सिंहले बताए ।

उनले फिफासँग विगत ४० वर्षदेखि सहकार्य गर्दै आएको बताउँदै उक्त अफरअन्तर्गत् १२ हजार ६०० विजेताले फिफाको लोगोअंकित विशेष उपहारसमेत जित्नसक्ने बताए ।

‘कोक खाम् रुस जाम्’ भन्ने ‘क्याम्पेन’ फेब्रुअरी १५ देखि अप्रिल १५ सम्म लागू हुनेछ । यस योजनामा कोकको पछाडि १० अंकको ‘युनिक कोड’ राखिएको हुन्छ, जसलाई ३७७२२ मा एसएमएसमार्फत् पठाएर आफ्नो विश्वकप हेर्ने सपना पूरा गर्न सकिनेछ ।

उक्त अफर कोक, फेन्टा, ओरेन्ज फेन्टा, लेमोन तथा स्प्राइटमा लागू हुनेछ । यसमा १८ वर्ष पूरा भएका नेपाली नागरिकलेमात्र भाग लिन पाउने आयोजकको भनाइ छ । रासस
