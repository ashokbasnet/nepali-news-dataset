‘शेयरबाट करोडपति’ विमोचित

काठमाडौं, जेठ १२ । शेयर विश्लेषक रविन्द्र भट्टराईको शेयरसम्बन्धी नयाँ पुस्तक ‘शेयरबाट करोडपति’को बुधबार राजधानीमा विमोचन गरिएको छ ।नेपाल आर्थिक पत्रकार समाज (सेजन)का अध्यक्ष गोकर्ण अवस्थी र मदन पुरस्कार विजेता साहित्यकार अमर न्यौपानेले संयुक्तरुपमा पुस्तकको विमोचन गरे ।लेखक भट्टराईले समाजमा भएका घटनाक्रमलाई शेयरमा जोडेकाले सुरुबाट शेयरमा प्रवेश गरेकालाई पुस्तक उपयोगी रहेको दाबी गरे ।सेजनका अध्यक्ष अवस्थीले पुस्तकमा शेयर बजारका प्राविधिक विषयहरु सजिलोसँग लेखिएको बताए ।उनले पुस्तकमा लेखिएको ‘मिहिनेत नगरी शेयरबाट पैसा कमाइन्छ’ भन्ने भनाइमा भने असहमति जनाए ।साहित्यकार न्यौपानेले शेयरसम्बन्धी अत्यन्त कम ज्ञान भएको व्यक्तिका लागि पुस्तक उपयोगी रहेको बताए ।
