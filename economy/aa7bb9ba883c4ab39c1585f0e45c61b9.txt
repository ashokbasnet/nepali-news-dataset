ज्योति विकास बैंकले लघुवित्त तथा कृषिमा लगानी गर्ने

बैंकको नवौं वार्षिकोत्सवको अवसरमा सोमबार राजधानीमा आयोजित कार्यक्रममा बैंकका प्रमुख कार्यकारी अधिकृत कृष्णबहादुर कुँवरले ज्योति लघुवित्त सेवा तथा कृषि लगानीबाट उक्त क्षेत्रमा काम गर्ने जनाएका हुन् ।

बैंकले जलवायु परिवर्तनका असरहरु न्यूनीकरण गर्ने उपायस्वरुप जलविद्युत् उत्पादन क्षेत्रहरुमा ज्योति लघुवित्त सेवा तथा कृषि लगानी विस्तार गर्न लागिरहेकोसमेत जनाइएको छ ।

झिमरुक विकास बैंकलाई प्राप्तीपछि बैंकले चुक्तापुँजीमा १ अनुपात १ को दरले हकप्रद सेयर जारी गरिसकेको छ ।

राप्ती भेरी विकास बैंक प्राप्ती र बोनस सेयर वितरणपश्चात तोकिएबमोजिम चुक्तापुँजी २ अर्ब ५० करोड रुपैयाँ पुग्ने पनि बैंकले जनाएको छ ।

१ प्रतिशतको हाराहारीमा निस्क्रिय कर्जा सीमित गरेको बैंकले २०७४ असार मसान्तसम्ममा २५ करोड रुपैयाँ बराबर खुद नाफा गरेको जनाएको छ ।
