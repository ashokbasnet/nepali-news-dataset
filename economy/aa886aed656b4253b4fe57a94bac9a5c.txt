यसपालीको तीजमा सुनको कारोबार कम

काठमाडौं, भदौ २६ – यसपालीको तीजमा सुनको कारोबार सन्तोषजनक नभएको व्यवसायीले बताएका छन् । गएका वर्षमा तीजको बेला दैनिक ४५ किलोसम्म कारोबार हुने गरेकोमा यसवर्ष मुस्किलले १८ किलो कारोबार भएको नेपाल सुनचाँदी व्यवसायी महासंघले अध्यक्ष मणिरत्न शाक्यले बताउनुभयो ।
सुनको भाउ महंगो भएकाले कारोबार सन्तोषजनक नभएको उहाँले बताउनुभयो । तीजमा कारोबार राम्रो नभएपनि दसैँ तिहारमा बढ्ने सक्ने उहाँले बताउनुभयो । हप्ताको पहिलो दिन आज सुनको भाउ तोलामा दुई सय रुपैयाँले घटेको छ ।
सुन आइतबार तोलाको ५८ हजार ७ सय रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ । गएको शुक्रबार सुन तोलाको ५८ हजार ९ सय रुपैयाँका कारोबार भएको थियो । यस्तै चाँदीको भाउ पनि सोमबार तोलामा १५ रुपैयाँले घटेर ८ सय ६५ रुपैयाँमा किनबेच भइरहेको छ ।
