सुनको कारोवार बढ्न थाल्यो

काठमाडौ, भदौ ४ – भदौ महिना शुरु भएसंगै सुनको कारोबार बढेको छ । साउनमा दैनिक १५ किलो मात्र कारोबार भएको सुन भदौ लागेपछि दैनिक २० किलो पुगेको नेपाल सुनचाँदी ब्यवसायी संघले जनाएको छ । सुन कारोवारको सिजन शुरु भएको संघले जनाएको छ ।

 

कारोबार बढेसंगै सुनको भाउ बढ्ने क्रमपनि जारी छ । सुन सोमबार तोलामा १ सय रुपैँयाले बढेर ५७ हजार ७ सय रुपैँयामा कारोबार भईरहेको छ । अन्तराष्ट्रिय बजारमा सुनको भाउ बढेकाले नेपाली बजारमा पनि भाउ उकालो लागेको संघका अध्यक्ष तेजरत्न शाक्यले बताउनुभयो । चाँदीको भने सोमबार पनि तोलाको १ हजार ३५ रुपैँयामा किनबेच भईरहेको छ ।
