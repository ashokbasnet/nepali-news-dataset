​सुनको भाउ स्थिर,चाँदीको भाउ बढ्यो

काठमाडौं, वैशख ५ - हप्ताको पहिलो दिन आइतबार सुनको भाउ स्थिर छ । शनिबार र शुक्रबारको जस्तै आइतबार पनि सुनको भाउ तोलामा ५४ हजार ५ सय रुपैयाँमा कारोबार भइरहेको छ । 
सुनको भाउमा उतार चढाव आइरहेकाले वैशाख महिना लागिसक्दा पनि माग बढ्न नसकेको सुन चाँदी व्यवसायीले बताएका छन् । विवाहको लगन भएपनि दैनिक माग १५ देखि १६ किलो मात्रै भएको नेपाल सुन चाँदी व्यवसायी संघले जनाएको छ ।
पोहोर परार यो सिजनमा दैनिक ३०/३५ किलोको कारोबार हुने गरेको थियो । यस्तै चाँदीको भाउ भने तोलामा ५ रुपैयाँले बढेको छ । चाँदी आइतबार तोलामा ७ सय ५० रुपैयाँ छ ।
