वितरणमा एकरुपता ल्याउन भक्तपुरमा टोलटोलमा ग्यास वितरण गरिने

रमेश गिरी/ उज्यालो । भक्तपुर, फागुन १७ – खाना पकाउने एलपी ग्यासको चरम अभाव भएपछि जिल्ला प्रशासन कार्यालय भक्तपुरले टोल टोलमा ग्यास वितरण गर्ने भएको छ । प्रशासनले ग्यास वितरणमा एकरुपता ल्याउन बिक्रेता र उपभोक्ताको लगत राखी टोलटोलमा ग्यास बिक्री गर्न लागेको हो । 

 

बिक्रेताको मनोमानी रोक्न यस्तो गर्न लागिको कामु प्रमुख जिल्ला अधिकारी यामप्रसाद सुवेदीले बताउनुभयो । उहाँका अनुसार ग्यास डिष्ट्रिब्युटर संघको नेतृत्वमा वितरणको व्यवस्थापन गरिएको र डिपो मार्फत् टोलटोलमा वितरण गरिनेछ । ग्यास वितरणको बेला सुरक्षाको व्यवस्था प्रशासनले मिलाउने उहाँले बताउनुभयो । 

 

नेपाल आयल निगमले अहिले महिनामा साढे १६ हजार मेट्रिक टन एलपी ग्यास आयात गरिरहे पनि अभाव भने कायमै छ । निगमले आयात परिमाण बढाए पनि त्यो डिपोसम्म पुग्न नसक्दा अभाव कायमै रहेको हो ।
