चीनबाट ‘कोइली’ जहाज आइपुग्यो

काठमाडौं, कात्तिक १७ – (अपडेट)राष्ट्रिय ध्वजाबहाक नेपाल वायु सेवा निगमले चीनबाट ल्याएको नयाँ जहाज सोमबार काठमाडौं आइपुगेकाे छ । गएको असार ३० गते नै ल्याउने भनिएको जहाज दुईपटक म्याद सारेर सोमबार आइपुगेको हो ।
१८ सिटको वाइ १२ ई मोडलको नयाँ जहाज चिनियाँ प्रशिक्षक पाइलट सहितको टोलीले बेलुका ५ बजे त्रिभुवन अन्तर्राष्ट्रिय विमानस्थलमा अवतरण गराएको नेपाल वायु सेवा निगमले जनाएको छ ।
निगमले नयाँ जहाजको नाम कोइली राखेको छ । यसअघि चीनबाट ल्याइएको अनुदानको पहिलो जहाजले अहिले व्यवसायिक उडान गरिरहेको छ ।
