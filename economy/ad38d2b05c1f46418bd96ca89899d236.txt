रामेछाप–सोलु विमान उडान रोकियो

काठमाडौं, जेठ ४ – काठमाडौंबाट रामेछाप र रामेछापबाट सोलुखुम्बुका लागि विमानको उडान र अवतरण दुई हप्तादेखि रोकिएको छ ।
सदरमुकाम मन्थलीमा रहेको धावनमार्गमा खाल्डाखुल्डी परेपछि दुइहप्ता देखि उडन र अवतरण हुन नसकेको हो ।
गोमा, काष्ठमान्डप र तारा एयरका विमान चालकले धावनमार्ग मर्मत सम्भारका लागि नागरिक उड्डयन प्राधिकरण शाखामा लिखित अनुरोध गर्दै उडान बन्द गराएका हुन् ।
रामेछापको विमानस्थलवाट गोमा एयर र काष्ठमान्डप एयरले सोलुखुम्बुका लागि कार्गो उडान भर्दै आएका छन् भने तारा एयरले हरेक हप्ताको शुक्रबार काठमाडौं रामेछापको लागि सिधा उडान भर्दै आएको छ ।
