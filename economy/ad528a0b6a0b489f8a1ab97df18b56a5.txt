७ लाख भन्दा धेरै रोजगारी सृजना गरिने (आर्थिक विकास र समृद्धिको कार्ययोजनाको पूर्ण पाठ)

कमल पराजुली/ उज्यालो । काठमाडौं, माघ १२ – सरकारले ७ लाख भन्दा धेरै नयाँ रोजगारी सृजना गर्ने महत्वकाक्षी योजना सहितको आर्थिक बिकास र सम्बृद्धिको कार्ययोजना सार्बजनिक गरेको छ । बिहिबार सरकारले सार्बजनिक गरेको कार्ययोजनामा राष्ट्रिय गौरबका आयोजनाहरु काठमाण्डु तराई फास्ट ट्रयाक, मध्य पहाडी लोमार्ग, तामाकोशी जलविद्युत अयोजना, पुर्ब पश्चिम बिद्युुतीय रेल मार्ग, सिक्टा र रानीजमरा सिचाई आयोजना लगायतलाई उच्च प्राथमिकतामा राख्दै तोकिएको समयै पुरा गर्ने उख्लेख गरिएको छ ।

 

सरकारले आगामी बर्ष सन् २०१३ लाई कृर्ष बर्ष घोषणा गर्दै कृर्षिलाई आधुनिकीकरण गर्दै आर्थिक बिकासको प्रमुख आधार बनाउने उल्लेख छ । २ महिना भित्र भु उपयोग नीति ल्याउने र देशमा एउटा रासायनीक मल कारखाना तथा ५ वटा बिकास क्षेत्रमा एउटा एउटा प्राङगारिक मल कारखाना खोल्ने उल्लेख गरिएको छ । त्यस्तै बैकहरुले कृर्षि क्षेत्रमा कुल लगानीको पाँच प्रतिसत लगानी गर्नुपर्ने, पाँच बर्ष भित्र देशलाई मासु, तरकारी र फलफुलमा आत्मनिर्भर बनाउने योजना सरकारले ल्याएको छ ।

यस्तै जलबिद्युत बिकासको लागि तामाकोशी सहित प्राथमिकताका आयोजनालाई समयमै पुरा गर्ने, २ महिना भित्र प्रशारण लाईन निर्माणको लागि छुट्टै प्राधिकरण बनाउने, सिहदरबार, राष्ट्रपति कार्यालय तथा प्रधानमन्त्री र मन्त्री निवासमा सोलार प्यानल जडान गर्ने, फोहोरबाट बिद्युत बनाउने नीजि क्षेत्रलाई १० लाख रुपैया ऋण दिने, मन्त्रीहरु तथा सम्पुर्ण कर्मचारीको एक दिनको तलब सहयोग मागी ६ अर्ब रुपैया संकलन गरेर बिद्युत आयोजनामा लगाउने सरकारको योजना छ ।

त्यस्तै लगानी बर्ष २०१२/ १३ मा खुल्ने उद्योगहरुलाई कर छुट दिने तथा २ लाख भन्दा धेरैको लगानी गर्ने उद्योगीलाई राष्ट्रिय सम्मान दिने सरकारको योजना छ ।

‘प्रत्येक नागरिकबाट एक दिनको आम्दानी सरकारलाई’

यस्तै सरकारले प्रत्येक नेपाली नागरिकबाट एक÷एक दिनको आम्दानी र गैर आवासीय नेपालीहरुलाई विशेष आव्हान गरी १०÷१० अमेरिकी डलर संकलन गरी नयाँ नेपाल निर्माण कोष निर्माण गर्ने योजना ल्याएको छ ।

यस्तै राष्ट्रिय स्वयंसेवक अभियान अन्र्तगत गरिबी निवारण र सामाजिक चेतना अभिबृद्धि गर्न १० लाख युवा÷विद्यार्थी र राष्ट्रसेवकलाई स्वयंसेवकको रुपमा परिचालन गरिनेछ । यी मध्ये ५० प्रतिशतलाई साक्षरता, नदी सरसफाई, ग्रामीण क्षेत्रमा खुला दिशामुक्त क्षेत्र र सरसफाई अभियानमा, ३० प्रतिशतलाई महिला र दलित विरुद्धको हिंसा रोक अभियानमा र बाँकी २० प्रतिशतलाई सामाजिक विकृति (जुवातास र अन्य विकृति) का विरुद्धको अभियानमा परिचालन गरिने योजना उल्लेख छ ।

घर भाडा कर असुल गर्न अभियानात्मक कार्यक्रम संचालन गर्ने, घर भाडामा बस्नेको अधिकार सुरक्षित गर्ने , बकिल, डाक्टर, इन्जीनियर, कलाकारिता जस्ता पेशा व्यवसाय गरी आय आर्जन गर्ने व्यक्तिहरुलाई करको दायरामा ल्याउने योजनामा उल्लेख छ ।

सरकारले अनुगमन तथा मुल्याकनको कामलाई प्रभाबकारी बनाउने बताएको छ ।  कार्यक्रमहरुको प्रगतिको विवरण प्रत्येक महिनामा सम्बन्धित मन्त्रालय, राष्ट्रिय योजना आयोग र प्रधानमन्त्री तथा मन्त्रिपरिषद्को कार्यालयमा पठाउनु पर्ने ब्यबस्था कार्ययोजनामा गरिएको छ । सम्बन्धित मन्त्रालय, राष्ट्रिय योजना आयोग, प्रधानमन्त्री तथा मन्त्रिपरिषद्को कार्यालय र अर्थ मन्त्रालयका प्रतिनिधि संलग्न समन्वय समिति गठन गरिने, प्रत्येक महिनाको पहिलो हप्तामा मन्त्रालयका विभागीयमन्त्रीको संयोजकत्वमा समीक्षा गर्नुपर्ने,प्रत्येक महिनाको दोस्रो हप्तामा राष्ट्रिय योजना आयोगमा प्रगति समीक्षा गरिने, प्रत्येक दुई महिनामा प्रधानमन्त्री तथा मन्त्रिपरिषद्को कार्यालयमा सम्माननीय प्रधानमन्त्रीको अध्यक्षतामा प्रगति समीक्षा गरिने र तत्कालीन कार्ययोजनाको प्रगतिको आधारमा सम्बन्धित मन्त्रालयका सचिव, विभागीय प्रमुख, आयोजना प्रमुख र अन्य जिम्मेवार अधिकृतहरुको कार्यसम्पादनसूचकको आधारमा दण्डित र पुरस्कृत गरिने परिपाटीको थालनी गर्ने योजनामा उल्लेख छ ।  

मन्त्री र सचिवलाई कामको आधारमा पुरस्कार र दण्ड

कार्ययोजना सार्बजनिक गर्न आयोजित कार्यक्रममा प्रधानमन्त्री डा. बाबुराम भट्टराईले सरकार दोहोरो अंकको आर्थिक बृद्धिदर हासिल गर्ने लक्ष्यका साथ अघि बढेको बताउनुभयो ।  राज्यको संयन्त्र पुरानै र जनताप्रती उत्तरदायी सरकार नहुनुले उपलब्धि कम भएको भन्दै उनले अब मन्त्रालयहरुको कार्य सम्पादन सुचक बनाएर मन्त्री र सचिबको मुल्याकन गर्ने र त्यसको आधारमा पुरस्कार र दण्ड गरिने बताउनुभयो ।

प्रधानम्न्त्तीले रोजगारी सहितको बृद्धि आबश्यक रहेको भन्दै उनले आर्थिक बृद्धि, रोजगारी र सामाजिक सुरक्षा सहितको आर्थिक बिकासको पक्षमा सरकार रहेको बताउनुभयो । उहाँले सरकारको मुख्य प्राथमिकता नै कृर्षि उर्जा, पुर्बाधार पर्यटन रहेको भन्दै निरासाबादी भएर नभै आशाबादी भएर अघि बढन सबैलाई आग्रह गर्नुभयो ।

नयाँ रोजगारी सृजना

कृर्षिमा - १ लाख ५० हजार
बन बिकासमा - १५ हजार
पयर्टन क्षेत्रमा - ५० हजार
जलबिद्युत क्षेत्रमा - ५० हजार
भौतिक पुर्बाधारमा - २५ हजार
आवास तथा शहरी विकासमा - २५ हजार
लगानी प्रवद्र्धनमा - २५ हजार
अन्तर्राष्ट्रिय व्यापारमा - १० हजार
स्वदेशी उत्पादन प्रवद्र्धनमा - १० हजार
वित्तीय क्षेत्र सुधारमा ३ हजार
सरकारी र नीजि क्षेत्रबाट -२ लाख ५० हजार
पूँजीबजार विकासमा - ५ सय
गरिबी निवारणमा कार्यक्रममा - ४० हजार
नयाँ नेपाल निर्माण अभियानमा - १० लाख “स्वयंसेवक”

कृर्षि क्षेत्रका प्राथमिकता


सन् २०१३ लाई कृषि वर्ष घोषणा गर्ने

कृषि औजार कारखाना स्थापना गर्ने

आगामी पाँच वर्षभित्र रसायनिक मल कारखाना स्थापना गर्ने गरी यसकोे पूर्वाधार तयार गरिने

मुलकका पाँचवटै विकास क्षेत्रमा सरकारी–निजीक्षेत्र साझेदारी ९एएए० मा एउटा÷एउटा प्राङ्गारिक मल कारखाना खोलिने छ । यस्तो कारखाना खोल्नेलाई मेशिन तथा उपकरणको पैठारीमा ५० प्रतिशत पूँजीगत अनुदान प्रदान गरिने

आगामी सात वर्षभित्र सबै खेतीयोग्य जमिनमा सिंचाई सुविधा पु¥याइने कार्ययोजना तयार पारी यस आ.व.मा थप ३९ हजार हेक्टर जमीनमा सिंचाई सुविधा पु¥याइनेछ । कृषि उत्पादन तथा उत्पादकत्व २५ प्रतिशतले वृद्धि हुने ।

प्रत्येक स्याउको विरुवा हुर्काउन आगामी तीन वर्षका लागि प्रत्येक वर्ष किसानलाई प्रति विरुवा रु. १०० का दरले नगद अनुदान दिने गरी कार्यविधि तयार गरिने ।

इलाममा अलैंची, झापामा चिया र गुल्मी तथा अर्घाखाँचीमा कफी प्रशोधन केन्द्र स्थापना गरिनेछ ।


पर्यटन क्षेत्रका प्राथमिकता


दिगो पर्यटनका लागि  गुरुयोजना तयार गरिने ।

हिमाल, पहाड र तराईका संभाव्य क्षेत्रहरु समावेश गरी पूर्वदेखि पश्चिमसम्म १७ वटा पर्यटकीय क्षेत्र (Tourism Zone) मध्ये ६ वटा क्षेत्रहरुमा एकीकृत पर्यटन सेवा केन्द्र निर्माण गरिने ।

नेपाल वायुसेवा निगमलाई अन्तर्राष्ट्रिय उडानका लागि २ वटा विमान खरिद गरिने ।

मध्य एशिया, दक्षिण पूर्वी एशिया, चीन तथा दक्षिण एशियाका थप पाँच प्रमुख शहरहरुसँग सीधा हवाई सम्पर्क स्थापना गरिने ।

अपार्टमेन्टहरुलाई सेवा अपार्टमेन्ट (अपार्टमेन्ट होटल) मा परिणत गर्न प्रोत्साहित गरी थप १० हजार पर्यटक कोठा तयार गरिने ।

लुम्विनी, पशुपतिनाथ र जनकपुरधामलाई धार्मिक पर्यटन केन्द्रको रुपमा विकास गरी थप २ लाख धार्मिक पर्यटक भित्र्याइनेछ । भक्तपुर, जनकपुर र  लुम्बिनीमा पाँचतारे तथा रारा, खप्तड र ढोरपाटन क्षेत्रमा एक–एक वटा  तीनतारे होटल खोल्नेलाई आयकरमा छुट  दिइने

गोरखाको मनकामना–गोरखकाली क्षेत्रमा पर्यटकीय पूर्वाधारको विकास गरिनेछ । ताप्लेजुङ्गको पाथिभरा, सप्तरीको सखडा, खोटाङ्गको हलेसी, बाराको सिम्रौनगढ र गढीमाइ, पाल्पाको रानीमहल, रोल्पाको होलोरीगढी, सुर्खेतको काँव्रmेविहार र देउतीवज्यै, प्युठानको स्वर्गद्वारी र बझांगको खप्तड क्षेत्रको धार्मिक पर्यटकीय पूर्वाधारमा सुधार  गरिने ।

भारत र चीनको सीमाना जोडिएका विभिन्न नाकाबाट नेपाल प्रवेश गर्न चाहने पर्यटकलाई प्रवेश गर्न चाहेकै नाकामा अध्यागमन सुविधा उपलव्ध गराउने गरी अध्यागमन सेवा विस्तार गरिने ।

पर्यटक भित्रयाउन चार वर्षभित्र अन्तर्राष्ट्रियस्तरको ठूलो खेल प्रतियोगिता आयोजना गर्न सकिने गरी खेल मैदान निर्माणको पूर्वाधार तयार गर्न प्रारम्भिक कार्य थालनी गरिने ।

 


ऊर्जा क्षेत्रका मुख्य प्राथमिकता


दुई वर्षभित्र राघुघाट, कुलेखानी तेस्रो, चमेलिया, जलविद्युत  आयोजनाहरुको निर्माण सम्पन्न गर्ने ।

तीन  वर्षभित्र ४५६ मेगावाट क्षमताको तामाकोशी जलविद्युत आयोजना पूरा गर्ने गरी कार्यान्वयन गर्ने ।

आन्तरिक प्रशारण क्षमता विस्तार गर्न कोशी कोरीडोर, सोलु कोरिडोर, पोखरा–काठमाडौ, काठमाडौ–खिम्ती, मोदी–पोखरा, कालीगण्डकी कोरिडोर, हेटौडा–दुहवी कोरिडोर र कावेली–झापा कोरिडोरको निर्माण एवं विस्तार गरिने ।

ढल्केवर—भित्तामोड—मुज्जफरपुर अन्तरदेशीय ट्रान्समिसन लाइन विस्तार कार्य तत्काल शुरु गरी २ वर्ष ६ महिनाभित्र सम्पन्न गरिने ।

आगामी २ महिनाभित्र छुट्टै प्रशारण लाईन कम्पनीको स्थापना गरिने

राष्ट्रपति निवास, प्रधानमन्त्री निवास,  मन्त्री निवास र सिंहदरवार परिसरमा सोलार प्र्रविधिबाट विद्युत आपूर्ति गरी यसबाट वचत हुने विद्युत अन्यत्र वितरण गरिने ।  

त्रिभुवन अन्तर्राष्ट्रिय विमानस्थल तथा अस्पतालहरुमा सोलार प्रविधिबाट विद्युत आपूर्ति गरी यसबाट वचत हुने विद्युत अन्यत्र वितरण गरिने ।

६५ हजार घरमा सौर्य विद्युत सेवा प्रदान गरिने ।


लगानी प्रवद्र्धन


चीन, सार्क मुलुकहरु तथा पाँच अन्य विकसित मुलुकहरुसँग BIPPA तथा DTAA गरिने ।

दुई अर्ब रुपैयाँ भन्दा बढी लगानी गर्ने लगानीकर्तालाई राष्ट्रिय सम्मान प्रदान गरिने ।

विश्व विख्यात व्यक्तित्वहरु सम्मिलित आर्थिक सम्मेलन (Economic Summit) आयोजना गरिने ।

६ महिनाभित्र कम्तिमा १ अर्व अमेरिकी डलर बरावरको बैदेशिक लगानी भित्र्याइने ।

कुल गार्हस्थ उत्पादनमा औद्योगिक क्षेत्रको योगदान १० प्रतिशत पु¥याउने ।

निकासीकर्ताहरुलाई दिइँदै आएको २ देखि ४ प्रतिशतको निकासी अनुदान वितरण प्रक्रियालाई सरलीकृत गरिने

"No Work, No Pay"  को नीति र मजदूरका लागि सामाजिक सुरक्षा योजना तर्जुमा गरी कार्यान्वयन गरिने

विदेशी वस्तुको तुलनामा १५ प्रतिशतसम्म महंगो भएपनि सार्वजनिक निकायले स्वदेशी वस्तु खरिद  गर्ने

नेपालमा एउटा सुविधा सम्पन्न चलचित्र निर्माण स्टुडियो स्थापना गरिने ।



आर्थिक समृद्धिका लागि केही छानिएका ठूला पूर्वाधारलाई राष्ट्रिय गौरवका आयोजनाका रुपमा समन्वयात्मक ढंगले अगाडि बढाइने सरकारको भनाई छ ।

सरकारले निम्न परियोजनाहरुलाई राष्ट्रिय गौरबका परियोजना भनेको छः


काठमाण्डौ – तराई मधेस दु्रतमार्गको ट्र्याक खोल्ने काम यसै आर्थिक वर्षमा सम्पन्न गर्ने ।

मध्य पहाडी लोकमार्गको ट्र्याक खोल्ने काम यसै आर्थिक वर्षमा सम्पन्न गर्ने ।

भैरहवा र पोखरा विमानस्थललाई क्षेत्रीय विमानस्थलमा विकसित गर्न स्तरोन्नतिको कार्य यसै आर्थिक वर्षमा शुरु गर्ने ।

बुढीगण्डकी जलविद्युत आयोजनाको एक वर्षभित्र डि.पि.आर. सम्पन्न गर्ने तथा पश्चिम सेती जलविद्यु्त आयोजनाको निर्माण कार्य शुरु गर्ने ।  

निजगढमा दोस्रो अन्तर्राष्ट्रिय विमानस्थलको निर्माण प्रारम्भ गर्न विशेष पहल गर्ने ।

तामाकोशी जलविद्युत आयोजनाको निर्माण कार्यलाई निरन्तरता दिई तोकिएको समयभित्रै सम्पन्न गर्ने ।

पूर्व पश्चिम विद्युतीय रेल मार्ग निर्माणको पहल गर्ने ।

हुलाकी राजमार्गको निर्माणमा तिव्रता ल्याउने ।

मेलम्ची खानेपानी आयोजना सम्पन्न गर्ने ।

कोशी, गण्डकी र कर्णाली क्षेत्रका उत्तर–दक्षिण लोकमार्गमा ट्र्याक खोल्ने कार्यलाई तिव्रता दिने ।

सिक्टा सिंचाई आयोजनालाई तीन वर्षभित्र सम्पन्न गर्ने गरी निर्माण कार्यलाई निरन्तरता दिने । रानी जमरा सिंचाई आयोजनाको निर्माण कार्यमा तिव्रता दिइनेछ भने बबई सिंचाई आयोजनाको साइफन निर्माण कार्य यसै आर्थिक वर्षमा सम्पन्न गर्ने ।


यस्तै स्वदेशी तथा विदेशी लगानी प्रवद्र्धन गरी अवसरहरुबाट फाइदा लिन लगानी मैत्री वातावरण वनाउने, लगानीको अवरोध हटाउने, निजी क्षेत्रलाई लगानीका लागि प्रोत्साहित गर्ने काम  गरिने कार्ययोजनामा उल्लेख छ । यस्तै स्वदेशी उत्पादनको प्रयोगलाई प्रवद्र्धन तथा प्रोत्साहन गर्ने नीति अन्तर्गत स्वदेशमै उत्पादित वस्तुको प्रयोगलाई सरकारी निकायले प्रयोग गर्ने व्यवस्था मिलाइने कार्ययोजनामा उल्लेख छ ।

सरकारले घोषणा गरेको आर्थिक विकास र समृद्धिको तत्कालीन कार्ययोजनाको पूर्ण पाठ डाउनलोड गर्न तलको लिंक क्लिक गर्नुहोस्ः
