विदेशी मुद्राको सटही दर घट्यो

काठमाडौं, साउन १३ –बिहीबार दिरहाम, रियाल, रिंगिट लगायतका विदेशी मुद्राको सटही दर घटेको छ। गएको दुई दिन देखि लगातार बढिरहेको सटही दर आज घटेको हो। नेपाल राष्ट्र बैंकले आज तोकेको विनिमय दर अनुसार एक साउदी रियालको खरिददर २८ रुपैयाँ ५८ पैसा र विक्रिदर २८ रुपैयाँ ७४ पैसा रहेको छ। 
त्यस्तै, कतारी रियाल एकको खरिददर २९ रुपैयाँ ४३ पैसा र विक्रिदर २९ रुपैयाँ ६० पैसा छ भने युएई दिरहाम एकको खरिददर २९ रुपैयाँ १८ पैसा र विक्रिदर २९ रुपैयाँ ३४ पैसा तोकेको छ। मलेसियन रिंगिट एकको खरिददर २६ रुपैयाँ २५ पैसा र विक्रिदर २६ रुपैयाँ ४० पैसा तोकेको छ। 
त्यस्तै, कोरियन वन १ सयको खरिददर ९ रुपैयाँ ४३ पैसा र विक्रिदर ९ रुपैयाँ ४९ पैसा रहेको छ। एक कुवेती दिनारको एकको खरिददर ३ सय ५४ रुपैयाँ २६ पैसा छ भने एक बहराइन दिनारको खरिददर २ सय ८४ रुपैयाँ ७ पैसा रहेको छ। नेपाल राष्ट्र बैंकले तोकेको दरमा वाणिज्य बैंकहरुले भने केहि रकम तलमाथि गरेर मूल्य तोक्न सक्नेछन्।
