काठमाडौं उपत्यकाका प्रमुख सडक सौर्यबत्तीले झिलिमिली हुँदै

काठमाडौं, असार ९ । आगामी डेढ वर्षभित्र काठमाडौं उपत्यकाका प्रमुख सडकमा सौर्यऊर्जा जडान गरी झिलिमिली गराइने भएको छ ।महानगरपालिकाका सार्वजनिक निजी साझेदारीका प्रमुख शिव अधिकारीकाअनुसार उपत्यकाका मुख्य सडकमा सार्वजनिक निजी साझेदारी अवधारणाअन्तर्गत् एक हजार ८५ सौर्यबत्ती जडान गर्न लागिएको हो ।काठमाडौंका मुख्य सडकलाई उज्यालो बनाउने उद्देश्यकासाथ ल्याइएको उक्त कार्यक्रमका लागि कामपाले गत जेठ २७ गते सूचना बोलपत्र आह्वान गरिसकेको छ ।बोलपत्रका लागि हालसम्म २० भन्दा बढी कम्पनीले फाराम भरिसकेका छन् । कामपाले यही असार १२ गतेसम्मका लागि आवेदन खुला गरेको छ ।सौर्यबत्ती जडानका लागि महानगरले तीन छुट्टाछुट्टै खन्ड पहिचान गरेको छ । सोअनुसार कलंकीदेखि माइतीघर, केशरमहल चोकदेखि ठमेल तथा क्षेत्रपाटी हुँदै सोह्रखुट्टेसम्म सौर्यबत्ती राखिने छ ।त्यस्तै, सोह्रखुट्टेबाट बालाजु र नयाँ बसपार्कमा गरी पहिलो चरणमा चार सय खम्बा गाडिने कामपाको भनाइ छ ।त्यस्तै, दोस्रोे चरणमा दरबारमार्गदेखि काठमाडौं प्लाजा, कृष्ण पाउरोटी सडक तथा गौशालामा सौर्यबत्ती राखिने छ ।त्यस्तै, ज्ञानेश्वरदेखि मैतीदेवी, बत्तीसपुतली, मैतीदेवी, डिल्लीबजार र पुतलीसडकमा तीन सय सौर्यबत्ती जडान गरिने छ ।महानगरले पहिचान गरेको तेस्रो चरणमा ती सय ८५ खम्बा राखिने छ ।सो चरणअन्तर्गत् पुरानो बानेश्वर, रत्नराज्य स्कुल हुँदै शंखमूल पुलसम्म, तीनकुने कोटेश्वर हुँदै नरेफाँट र पुरानो बानेश्वर, भीमसेनगोला हुँदै सिनामंगलचोकसम्म सौर्यबत्ती जडान गरिने बताइएको छ । राससफाइल फोटो
