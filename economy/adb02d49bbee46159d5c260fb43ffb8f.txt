बिपा संसदबाट पारित गरेर कार्यान्वयन गर : सर्वोच्च

काठमाण्डौं, मंसिर १२ - सर्वोच्च अदालतले भारतसित भएको लगानी प्रवर्दन तथा संरक्षण सम्झौता बिपा संसदबाट अनुमोदन नभएसम्म कार्यान्वयन नगर्न आदेश दिएको छ । न्यायाधीशहरु ताहिर अली अन्सारी, वैद्यनाथ उपाध्याय र भरतबहादुर कार्कीको संयुक्त इजलालले मुद्दाको टुङ्गो नलागेसम्म बीपा सम्झौता कार्यान्वयन नगर्न अन्तरिम आदेश दिएको हो ।

 

अन्तरिम संविधानको धारा १ सय ५६ मा नेपाल सरकार पक्ष हुने सन्धि वा सम्झौता संसद्को दुई तिहाई बहुमतले अनुमोदन गर्नु पर्ने शर्त राखिएको छ । बिपा सम्झौता अन्तरिम संविधान र सन्धि ऐन विपरित भन्दै अधिवक्ता बालकृष्ण न्यौपानेले बदरको माग गर्दै सर्वोच्चमा रिट दायर गर्नु भएको थियो ।

प्रधानमन्त्री डाक्टर बाबुराम भट्टराईको भारत भ्रमणका क्रममा बिपा सम्झौता भएको थियो । सम्झौतामा सत्तारुढ माओवादीकै मोहन बैद्य किरण पक्ष र एमाले लगायतका दलले विरोध गरेका छन् ।

का
