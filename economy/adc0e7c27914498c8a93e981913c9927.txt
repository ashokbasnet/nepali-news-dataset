आहा ! मेघौली, यस्ता छन् विशेषता, घुम्ने कि ? (भिडियोसहित)

प्रतीक लामिछाने/भरत केसी (इमेज)चितवन, जेठ ७ । चितवनको सौरहा देशी–विदेशी पर्यटकमाझ प्रसिद्ध छ ।तर, चितवनकै पश्चिममा पर्ने मेघौली भने पर्याप्त सम्भावना हुँदाहुँदै पनि चर्चामा आउन सकेको छैन ।काठमाडौंबाट सडकमार्ग हुँदै करिब ४ घन्टाको दुरीमा पुग्न सकिने पश्चिम चितवनको मेघौली वन्यजन्तु तथा चराचुरुंगीका गतिविधि प्रत्यक्षरुपमा अलवोकन गर्न सकिने उत्कृष्ट ठाउँ हो ।स्थानीय थारु जातिको संस्कृति एवं स्वागत्–सत्कार यहाँको थप आकर्षणकोरुपमा रहेको छ ।सूर्यको किरण राप्ती नदीको पानीमा परेसँगै मेघौलीका जनता आफ्नो कर्मपथमा लम्कन्छन् भने त्यहाँ पुग्ने पर्यटक वन्यजन्तु तथा चराचुरुंगीका गतिविधि नियाल्न तल्लिन हुन्छन् ।कोही जिप चढेर त कोही हात्तीमा लम्किँदै अनि कोही हिँडेरै जंगलयात्रा गर्न रुचाउँछन् ।आँखै अगाडि बढेमानका जंगली जनावर तथा विभिन्न प्रजातिका चराचुरुंगी देख्न पाइनु मेघौलीको विशेषता नै हो ।यतिधेरै सम्भावना बोकेको ठाउँमा पर्यटकको ओइरो लाग्नुपर्ने हो । तर, अहिलेसम्म मेघौलीमा खासै पर्यटक पुग्न सकेका छैनन् । एक रिपोर्ट (भिडियो हेर्नुहोस्) ।
