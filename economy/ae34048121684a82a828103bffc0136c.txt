सुनको भाउ बढ्यो

काठमाडौ, फागुन १५ – सुनको भाउ मंगलबार बढेको छ । सोमबार तोलामा २ सय रुपैयाँले घटेर ५६ हजार १ सय रुपैयाँ कायम भएको सुनको भाउ मंगलबार बढेको हो । 

मंगलबार सुन तोलाको ५६ हजार ३ सय रुपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ ।

महासंघका अनुसार अन्तराष्ट्रिय बजारमा सुनको कारोबारमा उतारचढाव आइरहेकाले नेपाली बजारमा पनि भाउ घटबढ भइरहेको हो । सोमबार अन्तराष्ट्रिय बजारमा ९ डलरले बढेर सुन प्रतिऔंस १६ सय ९२ डलर पुगेको महासंघले जनाएको छ ।

चाँदीको भाउ भने सोमबार पनि स्थिर छ । गएको शुक्रबारदेखि चाँदी तोलामा १ हजार ५५ रुपैँयामा किनबेच भइरहेको छ ।
