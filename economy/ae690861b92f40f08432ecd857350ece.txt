भारतीय सगरमाथा आरोहीले भने–‘नेपाल सुरक्षित छ’

काठमाडौं, जेठ २४ । २०७२ साल वैशाखमा गएको विनाशकारी भूकम्पपछि भारतीय सन्चारमाध्यमले नेपालकोबारेमा नकारात्मक टिप्पणी गरेकोमा  भारतीय सगरमाथा आरोहीले नै गलत भन्दै नेपाल पूर्णरुपमा सुरक्षित रहेको बताएका छन् ।हालै सगरमाथाको सफल आरोह गरेका भारतीय दम्पती दिनेश चन्द्रकान्त राठौर तथा उनकी श्रीमती तारकेश्वरी राठौरले ‘भूकम्पले नेपालको पर्यटकीय क्षेत्र ध्वस्त भयो भन्ने प्रचार गलत भएको’ बताए ।सोमबार काठमाडौंमा आयोजित कार्यक्रममा राठौर दम्पतीले नेपाल सुरक्षित रहेकाले विश्वभरका पर्यटकले निर्धक्क भएर नेपाल घुम्नसक्ने बताए ।महाराष्ट्र प्रहरीका सहायक निरीक्षकसमेत रहेका राठौर दम्पतीले यही जेठ १० गते सगरमाथाको सफल आरोहण गरेका हुन् ।
