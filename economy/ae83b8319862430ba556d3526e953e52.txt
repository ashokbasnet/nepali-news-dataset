सुनको भाउमा आज पनि नयाँ रेकर्ड

काठमाडौं, मंसिर १५ — सुनको भाउले आज पनि नयाँ रेकर्ड कायम गरेको छ । बुधबार तोलाको ५५ हजार ४ सय ९७ रहेको सुनको भाउ बिहीबार ५५ हजार ८ सय रुपैंया पुगेको छ । 

 

पछिल्लो दुई हप्ता केही घटेको सुनको भाउ बुधबार देखि फेरि बढ्न थालेको हो । अन्तर्राष्ट्रिय बजारमा मुल्य बढेसँगै नेपालमा पनि मूल्य बढेको संघले जनाएको छ । चाँदीको भाउ पनि बढेर तोलाको एकहजार ९० रुपैंया पुगेको छ । 

 

भाउ बढेकाले बिहेको सिजनमा समेत उत्साहजनक कारोबार हुन नसकेको व्यवसायीहरुले बताएका छन् ।
