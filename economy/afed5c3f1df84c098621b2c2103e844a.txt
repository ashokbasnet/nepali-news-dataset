साताको नेप्सेमा दोहोरो अंकको गिरावट

साताको बजार परिसूचक नेप्से पहिलो दिनको तुलनामा १० अंकले ओरालो लागेर अन्तिम दिन १५ सय २० विन्दुमा आएर थामियो ।

यो साता १७९ कम्पनीका ५७ लाख ९५ हजार कित्ता सेयर २ अर्ब ९२ करोड ८३ लाख रुपैयाँ बराबरमा कारोबार भयो ।

गत साता १७३ कम्पनीका ३३ लाख ७० हजार कित्ता सेयर १ अर्ब ८१ करोड २७ लाख रुपैयाँमा कारोबार भएको थियो । कारोबार रकम भने गत साताकोभन्दा ६१ प्रतिशतले बढी हो ।

यो साता बिमा समूह सबैभन्दा उच्च १६० अंकले ओरालो लाग्यो भने उत्पादनमूलक सबैभन्दा उच्च ४३ अंकले बढ्यो ।

यो साता कारोबार रकम र कारोबार संख्याको आधारमा स्ट्यान्डर्ड चार्टड बैंक एवं कारोबार भएको सेयर संख्याको आधारमा ग्लोबल आइएई बैंक अग्रस्थानमा रहेको नेपाल स्टक एक्सचेन्जले जनाएको छ ।
