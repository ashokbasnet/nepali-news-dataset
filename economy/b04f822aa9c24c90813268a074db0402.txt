बजेट कार्यान्वयनमा जोड

काठमाडौं, जेठ १३ । पूर्वअर्थमन्त्री भरतमोहन अधिकारीले आगामी बजेटमा कार्यान्वयको पक्ष पनि समावेश गर्नुपर्नेमा जोड दिएका छन् ।विहीबार राजधानीमा आयोजित बजेटसम्बन्धी साक्षात्कार कार्यक्रममा अधिकारीले आगामी बजेटमा उल्लेख गरिएका परियोजनाहरु समयमा सम्पन्न गर्ने ग्यारेन्टी हुनुपर्ने बताए ।उनले हालको बजेट रोजगारी, उत्पादन, लगानी बृद्धि एवं उर्जाको विकासमा केन्द्रित हुनुपर्ने बताए ।हालको प्राथमिकता भूकम्पपछिको पुनःनिर्माण एवं पीडित जनताको आकांक्षा पूरा गर्नुपर्ने रहेको उनको भनाइ छ ।
