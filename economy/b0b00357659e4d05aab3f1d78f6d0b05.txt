डोटी महोत्सबको तयारी पुरा

बिमल बिष्ट/उज्यालो । डोटी, फागुन १४ - सुदुरपश्चिमको पहाडी जिल्ला डोटीमा पहिलो पटक मनाउन लागिएको प्रथम डोटी महोत्सबको सम्पूर्ण तयारी पुरा भएको छ । सोमबार दिउँसो उद्घाटन गरिने महोत्सवको तयारी पुरा भएको आयोजक संस्था डोटी उद्योग बाणिज्य संघले जनाएको छ । महोत्सबको उद्घाटन पर्यटन तथा नागरिक उड्यन मन्त्री लोकेन्द्र बिष्ट मगरले गर्ने संघका उपाध्यक्ष सोपान बोहराले बताउनुभयो ।
महोत्सवका लागि १ सय ६० वटा स्टल बुकिङ भैसकेको छ । त्यसैगरी डोटी उद्योग बाणिज्य संघको नेतृत्वमा पिपल्ला बजारमा आईतबार बिहान एक शान्ति र्यालीको आयोजना गरिएको छ ।
बाणिज्य संघको नेतृत्वमा निकालिएको र्यालीमा बिभिन्न राजनैतिक दलका नेता, डोटीका प्रमुख जिल्ला अधिकारी प्रेम बहादुर खापङ ,भैरब गणका गणपति सानुकाजी थापा ,जिल्ला प्रहरी कार्यालय डोटीका प्रमुख भरत बोहरा, पत्रकार, स्थानियवासिन्दा, समाजसेवी, नागरिक समाज तथा बिभिन्न बिद्यालयका बिद्यार्थीको सहभागिता रहेको थियो । र्याली क्षेत्रीय सदरमुकाम दिपायलको पिपल्ला बजार हुदै माहेत्सब स्थल सेती बगरसम्म पुगेको थियो ।
