सहकारी र सहकारीकर्मी सम्मानित

केशव अधिकारी/उज्यालो । धादिङ, चैत २० – ५५ औ राष्ट्रिय सहकारी दिवसको अवसरमा तीनवटा सहकारी संस्था र दुईजना सहकारीकर्मीलाई सम्मान गरिएको छ । राष्ट्रिय सहकारी दिवस मूल आयोजक समितिले थांक्रे गाविसको सरस्वती महिला बचत तथा ऋण सहकारी संस्था, सुनौलावजार गाविसको सुनौलावजार कृषि बहुउद्देश्यीय सहकारी संस्था र गजुरीको गजुरी महिला बचत तथा ऋण सहकारी संस्थालाई  सम्मान गरिएको हो ।

 

सहकारी संस्थामा रहेर उत्कृष्ट काम गर्ने जिल्ला सहकारी संघका सचिव गंगादत्त तिमिल्सिना र मुलपानी कृषि बहुउद्देश्यीय सहकारी संस्थाका व्यवस्थापक कोपिला अधिकारीलाई पनि सम्मान गरिएको छ । धादिङ जिल्लामा अहिले ३ सय १९ वटा सहकारी सञ्चालनमा छन् ।
‘सहकारी व्यवसायद्वारा समृद्ध नेपालको निर्माण गरौं’ भन्ने नाराका साथ देशैभरि मनाईएको ५५ औं राष्ट्रिय सहकारी दिवसको अवसरमा सोमवार बिहान धादिङबेसी पुछारवजारबाट प्रभातफेरीको आयोजना गरिएको थियो ।
