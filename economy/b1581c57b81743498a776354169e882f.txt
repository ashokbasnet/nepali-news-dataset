माओवादी भित्रको किचलोले ६२ लाख रकम फ्रिज हुने अवस्थामा

राजेन्द्र कार्की/ उज्यालो । जाजरकोट बैशाख २७ – एकीकृत नेकपा माओवादीको  आन्तरिक किचलोले द्वन्द्वपीडितका नाममा जाजरकोटमा आएको  ६२ लाख रकम फ्रिज हुने अवस्थामा पुगेको छ ।  सरकारले शान्ति मन्त्रालय मार्फत सहिद, घाइते, अपांग, वेपत्ता तथा विस्थापितका परिवारलाइ लक्षित गरेर पठाएको बजेट फ्रिज हुने अवस्थामा पुगेको हो ।
 

 

माओवादीको आन्तरिक बिबादका कारण कृषि विभाग मार्फत गठन गर्न लागिएको द्वन्द्व प्रभावित कार्यकारिणी समिति गठन हुन सकेको छैन । अन्य दलले समितिको अध्यक्षमा संस्थापन र वैद्य पक्षका कार्यकर्ताको दावीका कारण समिति गठनमा समस्या परेको बताएका छन् । ‘माओवादीका दुई पक्षको दावीका कारण समिति गठनमा समस्या देखियो’, नेपाली काँग्रेस जाजरकोटका सदस्य वीनवहादुर सिंहले भन्नुभयो, ‘दुई पटक द्वन्द्व पीडितको बोलाएपनि समिति गठनको समस्या सुल्झेन ।’

समिति निर्वाचन क्षेत्रगत हिसावले गठन गर्ने व्यवस्था छ ।

असार मसान्त सम्म दुई निर्वाचन क्षेत्रका लागि ३१ लाखका दरले आएको रकम  खर्च गर्न नसकिएको जिल्ला कृषि विकास कार्यालयका निमित्त प्रमुख नवीन गैरेले बताउनुभयो ।
द्वन्द्व पीडितका परिवारलाई कृषि, पशुपालन, जडीवुटी  र स्थानीय उत्पादनका क्षेत्रमा सहभागी बनाउन विभिन्न आयमुलक तथा रोजगार मुलक कार्यक्रम सञ्चालन गर्न सरकारले  जिल्ला कृषि विकास कार्यालय मार्फत कार्यक्रम सञ्चालन गर्न लागेको हो ।

समितिमा द्वन्द्वका बेला  मारिएका, वेपत्ता, घाइते तथा विस्थापित परिवार रहने प्रावधान छ ।  गत बैशाख ७ गते र्दु वटा निर्वाचन क्षेत्रमा गठन भएको समिति माओवादी  र नेपाली काँग्रेसको उजुरीका कारण विघटन भएको थियो । पुरानै समितिलाई मान्यता दिनु पर्ने वैद्य पक्षको अडान र समिति पुर्नगठन गर्नुपर्ने संस्थापन पक्षको अडानका कारण समिति गठन हुन नसकेको पीडितको आरोप छ ।

‘हाम्रा लागि बल्लबल्ल कार्यक्रम आउँछ’, द्वन्द्वपीडित सुविधा बटालाले भन्नुभयो, ‘पार्टीका नेता र कार्यकर्ताले फाइदा लिन झगडा गर्ने कस्तो अचम्म हो ?
