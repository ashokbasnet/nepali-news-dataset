अखाद्य घिऊ र सस फेला पर्‍यो

ललितपुर, भदौ २५ - ललितपुर सानेपाका केहि पसलमा अखाद्य घिऊ र सस बिक्री हुने गरेको फेला परेको छ । वाणिज्य तथा आपूर्ति व्यवस्थापन विभागले अनुगमनको क्रममा श्री आस्था सपिङ्ग सेन्टरको सानेपामा रहेको पसल र सानेपाको गशेण स्टोरमा अखाद्य घिऊ र सस फेला पारेको हो ।

 

श्री आस्था सपिङ्ग सेन्टरले खान नमिल्ने १ सय ३० बोत्तल सस बेचिरहेको पाइएको विभागले जनाएको छ । सेन्टरमा टेकुको रोशी ईन्टर नेशनलले उत्पादन गरको ३० बोत्तल र ललितपूर हरिसिद्धिको बाबा श्री सान ब्राण्डका सय बोत्तल सस बिक्री भइरहेको पाइएको छ ।

अखाद्य ससको थप नमुना परीक्षणका लागि खाद्य प्रविधि तथा गुण नियन्त्रण विभागमा पठाइएको विभागका निर्देशक प्रेम पौडेलले जानकारी दिनुभयो ।

यस्तै, गशेण स्टोरमा बज्रबाराही घिउ उद्योगले उत्पादन गरेका अखाद्य घिऊ भेटिएको विभागले जनाएको छ । ती घिऊको नमुना पनि परीक्षणका लागि खाद्य विभागमा पठाएको पौडेलले बताउनुभयो ।
