सार्क उद्योग वाणिज्य संघमा श्रेष्ठ

काठमाडौं, माघ १२ – सार्क उद्योग वाणिज्य संघमा नेपाल उद्योग वाणिज्य महासंघका पूर्व अध्यक्ष प्रदिपकुमार श्रेष्ठ सन् २०१२–१३ का लागि निर्वाचित हुनु भएको छ । भारतको नयाँ दिल्लीमा सम्पन्न १७ औं साधारण सभाबाट पूर्व अध्यक्ष श्रेष्ठ निर्वाचित हुनु भएको हो ।

 

नेपालका तर्फबाट नेपाल उद्योग वाणिज्य महासंघले यो पदमा महासंघका पूर्व अध्यक्ष श्रेष्ठलाई मनोनित गरि पठाएको थियो । उहाँ यसअघि पनि सोही पदमा हुनुहुन्थ्यो । सार्क उवासंघको अध्यक्षमा भने भारतका विक्रमजीत सिंह सानिया निर्वाचित हुनु भएको छ ।

सार्क उद्योग वाणिज्य संघको कार्यकारिणी समितिको विद्यमान संरचनामा एक जना अध्यक्ष सहित हरेक सदस्य राष्ट्रका तर्फबाट सम्बन्धित देशका राष्ट्रिय उद्योग वाणिज्य महासंघ/ संघहरुले मनोनित गरेका एक/ एक जना उपाध्यक्ष र ११ जना कार्यकारिणी समिति सदस्य र ११ जना साधारण सदस्य राख्ने प्रावधान  रहेको छ  ।

सार्क भित्र उद्योग व्यापार व्यवसाय, प्रविधि, लगानी, पर्यटन आदि क्षेत्रको विकास र प्रवद्र्धनमा निजी क्षेत्रको तर्फबाट सहयोग पु¥याउन सार्क राष्ट्रका राष्ट्रिय उद्योग वाणिज्य महासंघको संलग्नतामा सन् १९९२ मा सार्क उद्योग वाणिज्य संघको स्थापना भएको हो ।
