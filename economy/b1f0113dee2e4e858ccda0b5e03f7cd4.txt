काठमाडौं–पोखरा चल्ने बसभित्रै शौचालय, भाडा ७०० रुपैयाँ

फाइल फोटो

काठमाडौं, साउन ५ । काठमाडौंदेखि पोखरासम्म दिनहुँ चल्ने सवारी–साधनभित्र शौचालयको व्यवस्था गरिएपछि यात्रुलाई यात्रा गर्न सहज भएको छ ।

‘डेभिट टुर्स एन्ड ट्राभल्स’ले दुईओटा बसभित्र शौचालयको व्यवस्था गरेको हो ।

उक्त बसका सन्चालक दीपक भट्टराई बसभित्रै शौचालय भएको बस भित्र्याएपछि यात्रा गर्नेको संख्या बढेको बताउँछन् ।

‘शौचालयको व्यवस्था गरेका कारण यात्रुले धेरै रुचाएका छन्’–उनले भने ।

नेपालमा धेरै पर्यटकीयस्थल रहेको र पर्यटकलाई यात्रामा सहज होस् भन्ने उद्देश्यकासाथ यस्ता बस सन्चालनमा ल्याएको बताऐ ।

उक्त बस सन्चालनबाट केटाकेटी र बृद्धबृद्धालाई बढी सहज भएको छ ।

पोखराका भीमबहादुर गुरुङ उक्त बस सन्चालनमा आएपछि आफू निरन्तर सो बसमा यात्रा गर्दै आएको बताउँछन् ।

‘अरु बसले दिसापिसाव लागेकोबेला भनेकोबेला रोक्दैनन्, यस बसमा यात्रा गर्दा मन ढुक्क हुन्छ’–उनले भने ।

सो बसमा काठमाडौंदेखि पोखरासम्मको भाडा रु ७०० रहेको छ । रासस
