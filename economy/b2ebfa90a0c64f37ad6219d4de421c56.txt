सुनको मूल्यमा ३०० ले गिरावट

अन्तर्राष्ट्रिय बजार पच्छ्याउँदै स्थानीय बजारमा छापावाल सुन तोलामा ३०० रुपैयाँले झरेर तोलाको ५६ हजार ९०० रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सोमबार छापावाल सुन तोलाको ५७ हजार २०० रुपैयाँमा कारोबार भएको थियो ।

मंगलबार चाँदीको भाउमा पनि तोलामा ५ रुपैयाँले कमी आएर तोलाको ७८० रुपैयाँमा कारोबार भएको महासंघले जनाएको छ ।

मंगलबार साँझसम्म अन्तर्राष्ट्रिय बजारमा सुन प्रतिऔंस १३ सय ३० डलर हाराहारीमा कारोबार भएको थियो ।
