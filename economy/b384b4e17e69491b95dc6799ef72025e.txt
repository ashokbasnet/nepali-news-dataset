६ दिनपछि सुन पुरानै भाउमा

काठमाडौ, फागुन २५ – सुनको भाउ यो हप्ता समग्रमा २ सय रुपैयाँले बढे पनि हप्ताको पहिलो र अन्तिम दिन भने एकै भाउमा कारोबार भइरहेको छ । 

आइतबार ५६ हजार ५ सय रुपैयाँमा कारोबार भएको सुन शुक्रबार पनि त्यही भाउमा कारोबार भइरहेको छ । सोमबार तोलामा १ सयले बढेर ५६ हजार ६ सय रुपैयाँ पुगेको सुनको भाउ बुधवारसम्म त्यही भाउमा कारोबार भएपनि बिहीबार तोलामा १ सयले बढेर ५६ हजार ७ सय पुगेको थियो ।

यस्तै यो हप्ता चाँदीको भाउ तोलामा ५ रुपैयाँले बढेको छ । हप्ताको पहिलो दिन १ हजार ५५ रुपैयाँमा कारोबार भएको चाँदी बिहीबार ५ रुपैयाँ बढेर तोलाको १ हजार ६० रुपैयाँ पुगेको थियो । शुक्रबार फेरी ५ रुपैयाँ घटेर बुधबारकै भाउ तोलाको १ हजार ५५ रुपैयाँ तोलामा किनबेच भईरहेको छ ।
