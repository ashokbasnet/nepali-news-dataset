गाविस सचिवलाई प्रोत्साहन भत्ताको ब्यवस्था

काठमाडौ, मंसिर २५ – गाउँ विकास समितिको काम कारबाहीलाई प्रभावकारी बनाउन सरकारले गाविस सचिवलाई प्रोत्साहन भत्ताको व्यवस्था गरेको छ । 

कार्यक्षेत्रमा नजाने गाविस सचिवलाई कारबाही प्रकृया थालेको संघीय मामिला तथा स्थानीय विकास मन्त्रालयले गाविस अध्यक्षको समेत भुमिकामा काम गर्नुपर्ने भएकाले प्रोत्साहन भत्ता दिने निर्णय गरेको हो ।  

 

एक भन्दा बढी गाविसको जिम्मेवारी सम्हाल्नुपर्ने सचिवलाई पनि थप भत्ताको ब्यवस्था गर्ने निर्णय मन्त्रालयले गरेको छ । स्थानीय बिकास मन्त्रालयको समेत जिम्मेवारी सम्हालेका उपप्रधानमन्त्री नारायणकाजी श्रेष्ठ प्रकाशको निर्देशनमा कार्यक्षेत्रमा नजाने गाविस सचिवलाई कारबाही गर्न थालिएपछि अहिले अधिकांस गाविस सचिव आफ्नो कार्यक्षेत्रमा पुगेका छन् ।

त्यस्तै विभिन्न नक्कली कागज बनाएर स्थानीय निकायमा भैरहेका आर्थिक अनियमितता पनि कम भएको मन्त्रालयले जनाएको छ । मन्त्रालयले स्थानीय निकायको काम प्रभावकारी पार्न विभिन्न टोली बनाएर आकस्मिक अनुगमन समेत गरिरहेको छ ।
