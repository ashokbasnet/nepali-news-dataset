आर्ट काउन्सिलमा पोखराका पूराना फोटोहरुको प्रदर्शनी सुरु

पोखरेली दिदीबहिनी समूहले आयोजना गरेको फोटो प्रदर्शनीमा पोखराका प्राकृतिक सौन्दर्य, भेषभूषा, संस्कृति, मठमन्दिर, पोखराको पहिलो सिनेमा हल, विद्यालय, कलेजलगायतका ९७ ओटा फोटो राखिएका छन् ।

समूहकी संस्थापक अध्यक्ष शारदा वैद्यले ६० वर्षपहिलेको कला–कौशल, चालचलन, रहनसहन र आर्थिक गतिविधिबारे नयाँ पुस्तालाई जानकारी गराउन प्रदर्शनी गरिएको बताइन् । यसले पोखराको पर्यटन प्रवद्र्धनमा सहयोय पु¥याउने उनको भनाइ छ ।

दुई दिनसम्म चल्ने फोटो प्रदर्शनीमा पोखराको प्राचीन कला, संस्कृति झल्काउने फोटो बिक्री पनि गरिनेछ । त्यस्ता फोटोको प्रतिमूल्य ३ हजार ५०० देखि ५ हजार रुपैयाँसम्म कायम गरिएको छ ।

प्रदर्शनीमा राएिका फोटोहरु फोटो संकलक सुनिल उलकले प्रदान गरेका हुन् ।

फोटो संकलक उलकले आफूसँग ७५ ओटै जिल्लाका ६० वर्ष पूराना तस्वीर रहेको जनाउँदै नेपालको जुनसुकै स्थानमा गएरपनि फोटो प्रदर्शनी गर्नसक्ने बताए ।
