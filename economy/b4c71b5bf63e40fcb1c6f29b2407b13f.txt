लघुवित्तको माध्यमबाट उद्यमशीलताको विकास गर्न सम्मेलन

काठमाडौं, वैशाख ३० । देशमा लघुवित्तको माध्यमबाट उद्यमशीलताको विकास गर्न ‘उद्यमशीलताको विकास, गरिबी निवारणको निकास’ भन्ने नाराकासाथ राष्ट्रिय लघुवित्त सदस्य सम्मेलन आयोजना हुने भएको छ ।राष्ट्रिय लघुवित्त सदस्य सम्मेलन आयोजक समितिले विहीबार राजधानीमा गरेको पत्रकार सम्मेलनमा स्वावलम्ब विकास केन्द्रका अध्यक्ष शंकरमान श्रेष्ठले लघुवित्तको माध्यमबाट निम्न वर्गमा उद्यमशीलता अभिबृद्धि गरिने बताए ।सम्मेलनमा लघुवित्तका ग्राहकहरुको भावना, सोच, समस्या तथा अनुभूतिको आदान–प्रदान हुने उनले बताए ।लघुवित्त बैंकर्स संघका उपाध्यक्ष रामचन्द्र जोशीले हाल नेपालमा ४० प्रतिशत जनताले लघुवित्तको सेवा प्राप्त गरिरहेको र बाँकी ६० प्रतिशत अझैपनि यसको पहुँचबाट बन्चित रहेको बताए ।आगामी जेठ २ र ३ गते राजधानीमा हुने सम्मेलनमा लघुवित्तमा आबद्ध महिला सदस्यहरु, लघुवित्त संस्थाका पदाधिकारीहरु तथा नीति–निर्मातालगायत करिब ७ सयको सहभागिता रहने आयोजकले जनाएको छ ।लघुवित्तमार्फत् वित्तीय पहुँचबाट टाढा रहेका विपन्न वर्ग रोजगारमूलक एवं आर्थिक गतिविधिमा संलग्न भइ उनीहरुको आर्थिक तथा सामाजिकस्तरमा वृद्धि हुने आयोजकको विश्वास रहेको छ ।
