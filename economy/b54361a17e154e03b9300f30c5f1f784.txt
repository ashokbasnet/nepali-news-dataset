राष्ट्रिय आयोजनामा बजेट अभाव हुन दिइँदैन : प्रधानमन्त्री

सुर्खेत, जेठ २५ । प्रधानमन्त्री केपी शर्मा ओलीले राष्ट्रिय विकासका आयोजनामा सरकारले बजेटको अभाव हुन नदिने बताएका छन् ।मंगलबार सुर्खेतमा मध्यपश्चिमाञ्चल विश्वविद्यालयको प्रशासनिक भवनको शिलान्यास गर्दै उनले विकास योजनामा बजेटको अभाव नहुने बताएका हुन् ।उनले स्थानीय निकाय र संसदको निर्वाचनपछिमात्र सरकार परिवर्तन हुनसक्ने जिकिर गरे ।शिलान्यास कार्यक्रममा शिक्षामन्त्री गिरिराजमणि पोखरेलले शिक्षा क्षेत्रमा चरम राजनीतिक भागबन्डा रहेको र यस्तो कार्यलाई शीघ्र अन्त्य गरिने बताए ।कार्यक्रममा प्रधानमन्त्री ओलीले मध्यपश्चिमाञ्चल विश्वविद्यालयलाई पाँच करोड रुपैयाँको चेक हस्तान्तरण गरे ।प्रधानमन्त्री ओलीले मंगलबारै मध्यपश्चिमाञ्चल क्षेत्रीय अस्पताल, सुर्खेतको नवनिर्मित भवनको उद्घाटन पनि गरे ।
