पाल्पामा दालचिनी महोत्सव

देब पचभैया/पाल्पा, बैशाख १४– पाल्पाको दोभान गाबिस बेरुवा गाउमा बैशाख १८ गते हुने दालचिनी महोत्सवको तयारी पुरा भएको छ । ‘ऋणमुक्त गाउ“को शान, दालचिनीको महत्व र पहिचान’ भन्ने नारा साकार पार्न महोत्सव गर्न लागिएको हो ।

 

महोत्सबको ५ हजार जनाले अवलोकन गर्ने दोभान वन समन्वय समितिका सचिव दलबहादुर गुरुङ्गले बिहीबार आयोजित पत्रकार सम्मेलनमा जानकारी दिनुभयो । दोभान गाविसको वडा नं २ का सामुदायिक वन उपभोक्ता समुह, दोभान वन समन्वय समिति, दोभान एकीकृत पर्यटन विकास समिति र दोभान गाविसले महोत्सव आयोजना गरेका हुन् ।
गाउँलाई दालचिनी गाउँको रुपमा चिनारी गराउन र दालचिनीको वजार प्रवद्र्धन गर्न महोत्सव गर्न लागेको आयोजकले जनाएको छ । महोत्सवमा दालचिनी खेतीको नमुना प्लटको अवलोकन, स्थानीय युवाहरुद्वारा पञ्चेबाजा प्रस्तुत गरिने छ । त्यसैगरी स्थानीय परिकार, वातावरण तथा संरक्षणसम्वन्धी सांस्कृतिक कार्यक्रम, लोकदोहोरी पनि महोत्सवमा प्रस्तुत गरिने प्रचार संयोजक नरबहादुर बिश्वकमाले जानकारी दिनुभएको छ ।
दोभान गाविसमा दुई सय किसानको आम्दानीको मुख्य श्रोत दालचिनी खेती रहेको छ । उनीहरु दालचिनीको पात र बोक्रा बिक्री गरेर मासिक ३० हजार देखि २ लाख रुपैयासम्म आम्दानी गर्छन् । ४४ रुपैया किलोमा पात (तेजपात) र १ सय १० रुपैया प्रतिधार्नी बोक्रा अर्थात् दालचिनी विक्री हुन्छ ।
पाल्पाको दोभानबाहेक सत्यवती, बल्ढेङ्गगढी, कोलडा“डा, गोठादी, ज्यामिरेमा समेत यसको व्यवसायिक खेती गर्न सुरु भएको छ । जिल्लाबाट वर्षमा ३ करोड रुपैयाँको दालचिनी निकासी हुन्छ ।
