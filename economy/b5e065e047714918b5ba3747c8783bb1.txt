हरियो तरकारीको भाउ के छ ?

काठमाडौं, भदौ १२ – थोक बजारमा हरियो तरकारीको भाउ घटिरहेको भनिए पनि उपभोक्ताले भने महंगोमा खरिद गर्नु परेको गुनासो गरेका छन् । काठमाडौंको मुख्य थोक बजार कालिमाटी फलफूल तथा तरकारी बजार समितिका अनुसार यो महिना लागे पछि हरियो तरकारीको मूल्य घट्न थालेको छ ।
तर उपभोक्ताले भने घटेको भाउ महशुस गर्न नपाएको बताएका छन् । समितिले खुद्रा पसलमा आफू खुशी भाउ राखेर तरकारीको बिक्रि गर्ने हुँदा थोक बजारमा पुगे उपभोक्ताले केही राहत महशुस गर्ने जनाएको छ ।
समितिका अनुसार बजारमा सोमबार गोलभेडा किलोको ३५ देखि ४० रुपैयाँ, बन्दा २० देखि २२ रुपैयाँ, स्कुस ३२ रुपैयाँ, लौका किलोको ४० देखि ४५, धनिया किलोको १५०, काउली ७० रुपैयाँ, कोरियन मुला किलोको  २० देखि २२ रुर्पैयाँ, गाजर ७० देखि ७५ रुपैयाँ, पीरो खुर्सानी ५० रुपैयाँ , माच्छे खुर्सानी ३५ रुपैयाँ, भेडे खुर्सानी ६५ देखि ७० रुपैयाँ, घिरौला ४५ देखि ५० रुपैयाँ, कागती किलोको १२० रुपैयाँ, स्थानिय आलु किलोको ३५ रुपैयाँ, भारतीय आलु २५ देखि २६ रुपैयाँ र सुकेको प्याज किलोको ४४ देखि ४५ रुपैयाँ थोक मूल्यमा कारोबार भइरहेको छ । बजारमा आज झण्डै ८ सय टन तरकारी भित्रिएको छ ।
