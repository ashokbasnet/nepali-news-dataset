सुनचाँदीको भाउ घट्यो

काठमाडौं, साउन २२ – सुनचाँदीको भाउ घटेको छ ।
सोमबारको भाउमा ५ सय रुपैयाँले घटेर मंगलबार सुन ५२ हजार ८ सय रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ ।
अन्तर्राष्ट्रिय बजारमा सुनको भाउ प्रतिऔंस २३ डलरले घटेकाले नेपाली बजारमा पनि भाउ घटेको हो ।
यस्तै मंगलबार चाँदी तोलामा १० रुपैयाँले घटेर ८ सय ३५ रुपैयाँमा किनबेच भइरहेको महासंघले जनाएको छ ।
