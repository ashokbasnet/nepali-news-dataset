सुनको भाउमा नयाँ रेकर्ड

काठमाडौ, भदौ ६ – सुनको भाउले बुधवार फेरी नयाँ रेकर्ड कायम गरेको छ । मंगलवारभन्दा ३ सय ५० रुपैंयाले बढेर सुनको भाउ तोलामा ५८ हजार ५० रुपैंया पुगेको नेपाल सुनचाँदी व्यवसायी संघले जनाएको छ । यो भाउ अहिले सम्मकै उच्च हो ।

 

यसअघि गएको असार ७ गते ५७ हजार ७ सयको उचाईमा पुगेर सुनको भाउ ओरालो लागेको थियो । अन्तराष्ट्रिय बजारमा पनि भाउ बढेकाले स्थानीय बजार प्रभावित भएको सुनचाँदी व्यवसायी संघका अध्यक्ष तेजरत्न शाक्यले जानकारी दिनुभयो ।

अन्तर्राष्ट्रिय बजारमा मंगलवार प्रतिऔंस १६ सय २३ डलर रहेको सुन बुधवार १६ सय ३८ डलर पुगेको छ । यस्तै चाँदीको भाउ पनि बढेको छ । मंगलवारभन्दा तोलामा १५ रुपैंयाले बढेर चाँदी १ हजार ६५ रुपैंयामा किनबेच भईरहेको छ ।
