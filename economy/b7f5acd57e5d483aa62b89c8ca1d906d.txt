सप्तेश्वर छितापोखरी कुलागाउँ–खोटाङबजार सडक निर्माण शुरु

खोटाङ, पुस २ - खोटाङको सप्तेश्वरछितापोखरी कुलागाउँ–खोटाङबजार सडक निर्माण शुरु भएको छ । ग्रामिण पहुँच कार्यक्रम र्‍यापको आर्थिक लगानीमा सदरमुकाम दिक्तेल र दक्षिणी गाबिसलाई जोड्ने २९ किलोमिटर लामो सडक सोमबारदेखि निर्माण शुरु गरिएको हो ।

सडकको साईड बिभाजन गरी चिप्रीङ गाबिसभित्रका १० वटा सडक निर्माण समुहले एकैसाथ काम थालेको उपभोक्ता समितिका सचिव पाइमान राईले जानकारी दिनुभयो ।

 

स्क्याभेटर र डोजरलाई बर्जित गर्दै कुटो, कोदालो, छिनो लगायतका उपकरणको प्रयोग गरी कुलागाउँदेखि खोटाङबजार जोड्ने सडक निर्माण थालिएको ग्रामीण पहुँच कार्यक्रम र्‍यापले जनाएको छ ।

र्‍यापले स्थानीय उपभोक्तालाई रोजगारको अवशर दिँदै बातावरण संरिक्षत तरिकाले सडक निर्माण गर्दै आएको छ ।

यसअघि दिक्तेल–खोटाङबजार सडक अन्तरगत दिक्तेलको हस्पिटलदेखि सप्तेश्वर छितापोखरी कुलागाउँसम्मको सडक खण्ड निर्माण भइसकेको छ ।
