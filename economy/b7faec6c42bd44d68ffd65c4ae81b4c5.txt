विस्थापित नेपाल बैंकका शाखा पुनर्स्थािपित

काठमाडौं, पुस ६ – नेपाल बैंक लिमिटेडले द्वन्द्वको समयमा विस्थापित भएका ४ वटा शाखा पुनर्स्थािपन गरेको छ । 
स्याङ्गजाको चापाकोटस्थित सुन्तलेटार, तनहुँको खैरनीटार, बाँकेको कोहलपुर र बाग्लुङ्गको हरिचौरस्थित गलकोटशाखा पुनः सञ्चालनमा आएको नेपाल बैंकका जनसम्पर्क अधिकृत सूर्यमान राजभण्डारीले जानकारी दिनुभयो ।  
५० सालभन्दा अघि नै स्थापना भै बैंकिङ्ग सेवा सञ्चालनमा आएपनि यी शाखा द्वन्द्वकालमा सुरक्षाको कारणले विस्थापित भएका थिए । पछिल्लो पल्ट पुनर्स्थािपित ४ वटा शाखाहरु सहित अहिले नेपाल बैंकले देशभरका विभिन्न ठाउँमा १ सय ३० वटा शाखामामार्फत बैंकिङ्ग सेवा दिँदै आएको छ । 
निकट भविष्यमा व्यावसायिक सम्भाव्यताको आधारमा देशको ग्रामीण एवं शहरी क्षेत्रमा आधुनिक बैंकिङ्ग सेवा विस्तार एवं शाखा पुनर्स्थािपन गर्दै लैजाने योजना रहेको पनि  जनसम्पर्क अधिकृत राजभण्डारीले बताउनुभयो ।
