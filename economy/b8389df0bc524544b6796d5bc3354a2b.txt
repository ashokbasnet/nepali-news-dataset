रोजगारीको माग गर्दै १२ युवा सर्टिफिकेटसहित खुलामन्चमा आमरण अनसनमा

काठमाडौं, वैशाख १८ । युवाहरुले योग्यता, क्षमता एवं दक्षताअनुसारको रोजगारी नेपालमै पाउनुपर्ने मागकासाथ चार दिनदेखि १२ जना युवाहरु काठमाडौंको खुलामन्चमा आमरण अनसनमा बसेका छन् ।रोजगारी र समृद्धिको लागि आर्थिक क्रान्ति अभियानले आयोजना गरेको अनसनमा त्रिभुवन विश्वविद्यालयलगायतमा अध्ययन गरेका युवाहरु आफ्नो ‘सर्टिफिकेट’ साथमै राखेर आमरण अनसन बसेका छन् ।अभियानका संयोजक चन्द्रबहादुर थापाले युवाहरुलाई देशमै कामको अवसर दिन दबाब दिने उद्देश्यले अनसन बसेको हामीलाई बताए ।उनले सरकारले आफूहरुको माग सुनुवाइ नगरे अनसनलाई निरन्तरता दिने पनि बताए ।
