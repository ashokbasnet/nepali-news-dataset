ग्याँसको मूल्यवृद्धि औपचारिक रुपमै फिर्ता

काठमाडौं, फागुन १३ - सरकारले खाना पकाउने एलपी ग्याँसको मूल्यवृद्धि औपचारिक रुपमै फिर्ता लिएको छ ।

नेपाल आयल निगमले विज्ञप्ति निकालेर मूल्यवृद्धि फिर्ता लिएको घोषणा गरेको हो । यसअघि भने ग्याँसमा प्रति सिलिण्डर ६ सय ३० रुपैंयाँ मूल्य बढाउने निर्णय निगमले स्थगित गरेको थियो ।

फागुन ११ गते शुक्रबार बसेको निगम संचालक समिति बैठकले औपचारिक रुपमै ग्याँसको मुल्यवृद्धि फिर्ता लिने निर्णय गरेको हो । ग्याँस उपभोक्ता कार्ड वितरण र निलो रंगको सिलिण्डर बजारमा ल्याउने काम प्रभावकारी ढंगले गर्न नसकेकाले मूल्यवृद्धि फिर्ता लिएको आयल निगमले जनाएको छ ।

फागुन १ गते राति एलपी ग्याँसको मूल्य बढाउने निर्णय गरेको सरकारले त्यसको भोलीपल्टै मूल्यवृद्धिको निर्णय स्थगित गरेको थियो । मूल्यवृद्धि फिर्ता गर्ने निर्णयको विद्यार्थी संगठनले भने स्वागत गरेका छन् ।
