सिंचाई प्रणाली सुधारका लागि नेपाललाई कुवेती कोषको सहयोग

काठमाडौं, चैत ९ – नेपाललाई अरब आर्थिक विकासका लागि कुवेती कोषले १ अर्ब ६८ करोड ३० लाख रुपैयाँ ऋण सहयोग दिने भएको छ । कोषले सिंचाई प्रणाली सुधार आयोजनाका लागि ऋण सहयोग दिन लागेको हो ।
ऋण सहयोग सम्बन्धी सम्झौतामा सोमबार अर्थ मन्त्रालयमा हस्ताक्षर भएको छ । अर्थ मन्त्रालयका सहसचिव मधुकुमार मरासिनी र कोषका उपमहानिर्देशक हमाद एस अल ओमारले सम्झौतापत्रमा हस्ताक्षर गर्नुभयो ।
मध्य र पूर्व क्षेत्रका ३५ जिल्लामा कृषकले व्यवस्थापन गरेका सिंचाई प्रणालीको पुनस्र्थापना तथा विस्तारमा ऋण सहयोग खर्च गरिने अर्थ मन्त्रालयले जनाएको छ ।
