स्वरोजगार कोषको कार्यकारी निर्देशकका लागि १० जनाको आवेदन

काठमाडौं, फागुन १७ – युवा तथा साना व्यवसायी स्वरोजगार कोषको कार्यकारी निर्देशक फागुन महिनाभित्रै चयन गर्ने निर्णय गरेको छ । बुधबार बसेको कोषको बैठकले स्वरोजगार कार्यक्रमलाई प्रभावकारी बनाउन तत्काल कार्यकारी निर्देशक चयन गर्ने निर्णय गरेको हो । 

 

खुल्ला प्रतिस्पर्धाबाट चयन गरिने कार्यकारी निर्देशकका लागि १० जनाले आवेदन दिएका छन् । कोषका उपाध्यक्ष डा. पुण्यप्रसाद रेग्मीका अनुसार फागुन महिनामै युवा स्वारोजगार कार्यक्रमका लागि सबै जिल्लामा एक एक जना स्वयंसेवक समेत चयन गरिनेछ । स्वयंसेवकका लागि ६ सय जनाले आवेदन दिएका छन् । 

 

कोषले हाललाई २५ जिल्लाबाट काम थाल्ने निर्णय गरेको छ । चैत १ देखि २५ जिल्लाबाट कृषि विकास बैंकले स्वरोजगारलाई ऋण प्रवाह गर्ने कोषले जनाएको छ ।
