फुटपाथका सामान हटाएको विरोधमा बन्द

भीमलाल श्रेष्ठ/उज्यालो । गोरखा, चैत १६ – नगरपालिकाले पसल अगाडि फुटपाथमा राखिएको सामानहरु हटाएको विरोधमा गोरखा सदरमुकाममा ब्यापारीहरुले  बिहीबार बजार बन्द गराएका छन् । गोरखा नगरपालिकाले बुधवारदेखि सदरमुकामको पसल अगाडि फुटपाथमा राखिएको सामान हटाउन थालेको विरोधमा ब्यापारीहरुले प्रदर्शन समेत गरेका छन् ।  

 

आफुहरुसंग सल्लाह नगरी उद्योग वाणिज्य संघले नगरपालिकाको निर्णयमा सहमति जनाएको भन्दै ब्यापारीहरुले संघको कार्यालयमा पनि तालाबन्दी गरेका छन् । बजारको फोहोर व्यवस्थापन जस्ता कुरा छाडेर नगरपालिकाले पूर्वाग्रही भएर पसलका सामान हटाएको ब्यापारीहरुले आरोप लगाएका छन् ।
