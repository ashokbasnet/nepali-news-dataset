मधेस समस्या समाधान गर्न सरकार हदैसम्म लचिलो हुन तयार : अर्थमन्त्री

वीरगन्ज, चैत २६ । अर्थमन्त्री विष्णु पौडेलले सरकार हदैसम्म लचिलो बनेर मधेसको समस्या समाधान गर्न तयार रहेको बताएका छन् ।वीरगन्ज उद्योग वाणिज्य संघको साधारणसभामा शुक्रबार बोल्दै अर्थमन्त्री पौडेलले अबको समय आर्थिक समृद्धिको भएको भन्दै आन्दोलनको नाममा विकासको वातावरण नबिगार्न आग्रह गरे ।कार्यक्रममा नेपाल उद्योग वाणिज्य महासघंका अध्यक्ष पशुपति मुरारकाले कालोबजारीको नाममा व्यापारीहरुलाई दुःख दिने काम भइरहेको गुनासो गरे ।यस्तै, वीरगन्ज उद्योग वाणिज्य संघ अध्यक्ष प्रदीप केडियोले बन्द र नाकाबन्दीबाट धरासायी भएको बारा, पर्साको उद्योग–व्यापारले भोगेको कठीनाइबारे सरकारको ध्यानाकर्षण गराए ।
