नयाँवर्षमा पदयात्राको रमाइलो (फोटोफिचर)

काठमाडौ, बैशाख ३ – नयाँ वर्ष २०७० को पहिलो दिन राजनीतिक दलका नेताहरु, कानून व्यवसायी, पर्यटन व्यवसायी र पत्रकारको टोली नुवाकोटको पदयात्रामा निस्कियो ।

नेपाल राष्ट्रिय पर्यटन व्यवसायी परिषदले नुवाकोटको रानीपौवाबाट चिम्टेश्वर हुँदै देवीघाटसम्मको पदयात्रा आयोजना गरेको थियो । पदयात्रामा नेकपा एमाले र नेपाली कांग्रेसका नेताहरु पनि सहभागी थिए ।

पदमार्गको प्रचार र विकासमा नेताहरुको ध्यान तान्न अरु दलका नेताहरुलाई निमन्त्रणा गरेपनि नआएका आयोजक नेपाल राष्ट्रिय पर्यटन व्यवसायी परिषदका महासचिव घनेन्द्र श्रेष्ठले बताउनुभयो ।

तामाङ समुदायको वसोवास रहेको यो पयदयात्रा मार्गमा स्थानीय वासिन्दाले नाचगान, भेषभूषा र संस्कृति प्रदर्शन गरेका थिए । पदयात्रीहरुलाई स्थानीय वासिन्दाले फूलमालाले स्वागत गरेका थिए । उनीहरुले गाउँमा उत्पादन हुने बिभिन्न फलफूल र खानेकुराका परिकारले पर्यटकको स्वागत गरे ।

आफ्नो गाउँमा पहिलो पटक धेरै पर्यटक आएपछि पदयात्रामार्गका वासिन्दा खुशी भएका थिए । उनीहरुले आगामी दिनमा पनि यसरी नै पर्यटक आएमा आफुहरुको जीवनस्तर सुध्रने बताएका थिए ।

पदयात्राको केही तस्बिरहरु हेर्नुहोस् :

तस्बिरहरु : वोमलाल गिरी/उज्यालो
