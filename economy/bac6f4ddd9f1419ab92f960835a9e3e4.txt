तल्लो मोदी एक आयोजनाको उत्पादन शुरु

दुर्गाप्रसाद शर्मा/उज्यालो । पर्वत, असोज १८ - निजी क्षेत्रको कम्पनी युनाइटेड हाइड्रो पावरद्वारा पर्वतको चुवा गाबिसमा निर्माण भएको १० मेगावाट उत्पादन क्षमताको तल्लो मोदीखोला एक जलबिद्युत आयोजनाले विहिबारदेखि उत्पादन शुरु गरेको छ ।

उत्पादित विद्युत विहाबारदेखि नै केन्द्रीय प्रसारणमा जोडिएको छ  ।

 

विद्युत उत्पादनस“गै मुलुकमा भइरहेको विद्यमान लोडसेडिङ्ग २० मिनेटदेखि झण्डै आधा घण्टा कम हुने आयोजनाले जनाएको छ ।

आयोजनाले पर्वतको तिलाहार गाविसमा सञ्चालनमा आइरहेको १४ मेघावाटको मोदीखोला जलविद्युत केन्द्रले निर्माण गरेको मोदीखोला सव स्टेशनमार्फत विद्युत कनेक्सन गरेको हो ।

आयोजनाले गत भदौ महिनामा नै सञ्चालनमा ल्याउने भनिएपनि नेपाल विद्युत प्राधिकरणबाट स्वीकृत पाउन ढिला भएकाले विहिबारबाट उत्पादन शुरु गरेको हो ।

२०६६ देखि निर्माण कार्य शुरु भएको उक्त आयोजना १ अर्ब ९२ करोडमा सम्पन्न भएको छ । १ अर्व ७७ करोडमा सम्पन्न गर्ने भनिएपनि मुल्यबृद्धि, बन्द, हड्ताल लगायतका अवरोधले १ अर्व ९२ करोडमा काम सम्पन्न भएको हो ।

‘विद्युत उत्पादन स“गै मुलुकको विद्यमान लोडसेडिङ्ग २० मिनेट देखि आधा घण्टा सम्म घट्नेछ ।’ आयोजनाका निर्देशक उपेन्द्रराज गौतमले भन्नुभयो ।

आयोजनाले आगामी ८ बर्ष भित्रमा निर्माणका चरणमा भएको लागत रकम असुल उपर गर्ने लक्ष्य लिएको छ ।

१० मेघावाट उत्पादन क्षमता भएपनि उत्पादनको पहिलोचरणमा नै पुरा प्रसारण नहुने र ७२ घण्टाको अबधिमा मात्रै क्षमता अनुरुप पूर्ण रुपमा विद्युत उत्पादन हुने निर्देशक गौतमले जानकारी दिनुभयो ।
