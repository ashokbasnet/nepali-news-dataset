बुझ्दै नबुझी दर्ता गर्छन् सहकारी

काठमाडौ, साउन १९ – बुझ्दै नबुझी दर्ता गर्ने प्रवृत्ति बढेकाले पछिल्लो समयमा सहकारी संस्था खारेजी हुने क्रम बढेको छ । सहकारी संस्थामा देखिएको समस्या समाधान गर्न र यसलाई प्रभावकारी ढंगले ग्रामीण क्षेत्रसम्म पुर्‍याउन सरकारले तालिम र प्रशिक्षणमा जोड दिनुपर्ने राष्ट्रिय सहकारी संघका अध्यक्ष केशव बडालले बताउनुभयो ।

 

प्रर्याप्त मात्रामा तालिम नदिइएकाले अहिले दर्ता भएका धेरै सहकारी खारेजी भएको संघले जनाएको छ । मुलुकभर अहिले झण्डै २४ हजार सहकारी दर्ता छन् । तर दर्ता भएका अधिकांश सहकारीले आवश्यक जानकारी नै नलिई खोलेको पाईएको छ । राष्ट्रिय सहकारी संघले ७५ जिल्लामा सहकारी डिभिजन कार्यालय तालिम तथा प्रशिक्षण केन्द्र आवश्यक भएको जनाएको छ ।

अहिले ३८ जिल्मामा मात्रै तालिम तथा प्रशिक्षण केन्द्र राखिएका छन् । सहकारीको सञ्चालक, व्यवस्थापक र लेखा समित गरी करीब २ लाख १० हजार जनामा धेरैजसोले प्रशिक्षण नै नपाएको बडालले बताउनुभयो ।
