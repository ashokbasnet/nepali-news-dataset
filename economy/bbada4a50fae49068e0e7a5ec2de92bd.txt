व्यवसायजन्य सुरक्षा र स्वास्थ्य दिवस मनाईंदैं

काठमाडौं, बैशाख १६ - कामको सिलसिलामा ज्यान गुमाएका श्रमिकहरुको सम्झनामा शनिवार व्यवसायजन्य सुरक्षा र स्वास्थ्य दिवस मनाईंदैछ । अन्तर्राष्ट्रिय श्रम संगठनको आह्वानमा अप्रिल २८ तारिखमा विश्वभरी नै यो दिवस मनाउन थालिएको हो । कामको सिलसिलामा धेरै श्रमिकको ज्यान जाने, अपांग हुने तथा स्वास्थ्यमा असर पुर्याउने घटना बढ्दै जाँदा सुरक्षा र स्वास्थ्यमा जोड दिंदै दिवस मनाईने गरिन्छ ।

 

तथ्याँक अनुसार कामको सिलसिलामा दुर्घटनामा परेर हरेक वर्ष विश्वमा दुईलाख मानिसको ज्यान जाने गर्छ । २ करोड ७० लाख मानिस दुर्घटनामा पर्छन् । यस्तो दुर्घटनामा एक करोड ६० लाख अपांग हुने गरेका छन् । यस्तै जोखिमपूर्ण कामबाट हरेक वर्ष विश्वमा ४ लाख ४० हजार श्रमिकको स्वासथ्यमा असर पर्ने गरेको तथ्याँक छ । युद्धले भन्दा कामको कारण ज्यान जाने र अपाँग हुने क्रम बढेकाले श्रमिकको स्वास्थ्य तथा सुरक्षामा जोड दिनुपर्ने ट्रेड युनियनहरुले बताउँदै आएका छन् ।
