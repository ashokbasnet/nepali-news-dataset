एक हजार बोत्तल चिनियाँ रक्सी नष्ट

हुम्ला, कात्तिक २७ - हुम्लाको मुचु गाविसमा रहेको मुचु प्रहरी चेकपोष्टको गस्ति टोलीले मुचुमा ल्याउदै गरेको एक हजार वोत्तल चिनियाँ रक्सी नष्ट गरेको छ । 

तिब्बतको ताक्लाकोट वजारवाट हुम्लातर्फ ल्याउदै गरेको रक्सी मुचुकोवाटोमा फेला मारी नष्ट गरेको मुचु चेकपोष्टलाई उद्धृत गदै जिल्ला प्रहरी कार्यलयका प्रवक्ता प्रहरी निरीक्षक नरवहादुर विष्टले जानकारी दिनुभयो ।

 

विष्टका यो मदिरा १ लाख रुपैयाँ बरावरको थियो । चौपायालाई बोकाएर यो रक्सी ल्याउदै गरेको अवस्थामा फेला पारिएको प्रहरीको भनाई छ ।

यसअघिसदरमुकाम सिमकोटवाट गाउतिर लैजाँदै गरेको चिनियाँ मदिरा ५० कार्टुन जति नष्ट गरेको प्रहरीले जनाएको छ । गत साउनमा भएको सर्वदलीय वैठकले अवैध चिनियाँ मदिरालाई रोक्ने निर्यण भए पछि प्रहरीले चिनियाँ रक्सी नष्ट गर्ने अभियान थालेको छ ।
