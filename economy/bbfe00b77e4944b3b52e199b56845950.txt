प्रथम राष्ट्रिय कर दिवस मनाईँदै

काठमाडौं, मंसिर १ – प्रथम राष्ट्रिय कर दिवस आज विभिन्न कार्यक्रमगरी मनाईदैछ । दिवससँगै सरकारले आजदेखि कर सप्ताह पनि मनाउँदै छ । दिगो राष्ट्रिय अर्थतन्त्र निर्माणका लागि सुदृढ कर शासन स्थापित गर्न आन्तरिक राजश्व विभागले कर दिवस मनाउन लागेको विभागका महानिर्देशक टंकमणी शर्माले जानकारी दिनुभयो ।

 

करको चर्चा घरघरमा पुर्याउँ आन्तरिक राजश्वबाटै समृद्ध नेपाल बनाउँ भन्ने नाराका साथ सरकारले आज पहिलो राष्ट्रिय कर दिवस मनाउने निर्णय गरेको थियो । करदातामैत्री कार्यप्रणाली, स्वेच्छिक कर सहभागिता र करलाई दायित्व तथा कानुनी अनिवार्यतालाई कडाईका साथ लागु गर्न विभागले विभिन्न कार्यक्रम संचालन गर्दै आएको छ ।

२०५८ सालमा करलाई व्यवस्थि तगर्नका लागि सरकारले विभागको गठन गरेको थियो । करको महत्व र आवश्यकतालाई आम नागरिक तहसम्म जानकारी गराउन पनि अब हरेक वर्ष मंसिर एक गते दिवस मनाईने अर्थ मन्त्रालयले जनाएको छ ।  

दिवसको अवसरमा विभागले अहिले केहीबेरमा काठमाडौंमा प्रभातफेरि निकाल्दैछ । कर दिवसको प्रधानमन्त्री डा. बाबुराम भट्टराईले उद्घाटन गर्ने कार्यक्रम छ ।
