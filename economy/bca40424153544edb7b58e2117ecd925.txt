धान उत्पादन बढ्ने भएपछि किसान उत्साहित

उदयपुर, कात्तिक २ । यस वर्ष उदयपुरमा धानको उत्पादन बढ्ने भएको छ ।

समयमै वर्षा भएपछि बेलैमा रोपाईं भएका कारण उत्पादन राम्रो हुने आशामा किसान उत्साहित भएका छन् । त्यसैगरी धानबालीमा यो वर्ष रोगकिराको प्रकोपसमेत देखिएको छैन ।अघिल्ला वर्षहरुमा खडेरी र रोगका कारण उत्पादनमा कमी हुँदै आएको थियो ।

उदयपुरमा धान उत्पादनका लागि नेपालटार, त्रियुगा नगरपालिका, रामपुर, तपेश्वरी, हडिया, बसाहालाई पकेट क्षेत्रको रुपमा लिने गरिन्छ । जिल्लाको ११ हजार १ सय ५० हेक्टरमा धान खेती गरिँदै आएको छ ।
