‘कालिमाटी तरकारी बजारलाई प्रादेशिक बजारमा विस्तार गरिने’

मंगलबार राजधानीमा आयोजित फलफूल तथा तरकारी बजार विकास समितिको २४औं वार्षिकोत्सवमा मन्त्रालयका सहसचिव काशिराज दाहालले कालिमाटी फलफूल तथा तरकारी बजारलाई प्रादेशिक संरचनाअनुसार झापा, विराटनगर, बुटवल र धनुषामा निर्माण गरिने जानकारी गराए ।

चोभार फलफूल तथा पुष्प बजारको निर्माण निर्धारित् समयमै सम्पन्न हुने पनि उनले बताए ।

व्यवसायीले तरकारीको मूल्य बढाएर कृत्रिम संकट पैदा भएको उपभोक्ताले गुनासो गर्दै आएका छन् । व्यापारीले तरकारीको भाउ मनोमानी ढंगले तोक्दा मूल्यवृद्धि भएको समितिले जनाएको छ ।

आर्थिक वर्ष २०७३/७४ मा ४५ प्रतिशत तरकारी भारतबाट भित्र्याएको समितिले जनाएको छ ।
