हनुमानढोका पुनःनिर्माण कहिले ? पुरातत्व विभाग भन्छ–‘५० प्रतिशतभन्दा बढी काम सकियो’ (भिडियो)

प्रतीक लामिछाने/नवीन स्थापित (इमेज)काठमाडौं, वैशाख ३१ । गत वर्ष गएको विनाशकारी भूकम्पले देशका थुप्रै पुरातात्विक महत्वका संरचना ध्वस्त भए ।यस्तै, मध्येको एक हो राजधानीको बसन्तपुर दरबार, हनुमानढोका क्षेत्र ।तर, भूकम्प गएको एक वर्ष पूरा हुँदा पनि यो क्षेत्रमा पुनःनिर्माणको कुनै काम भएको छैन ।काठमाडौं उपत्यकामाभित्र पर्ने विश्वसम्पदा सूचीमा सूचीकृत सम्पदाहरुमध्येको एक महत्वपूर्ण सम्पदाको रुपमा बसन्तपुर दरबार र यस क्षेत्रका विभिन्न मठ–मन्दिरलाई लिइन्छ ।गत वर्ष वैशाखमा गएको भूकम्पले यस क्षेत्रका धेरैजसो मठ–मन्दिर तथा पुरातात्विक महत्वका सम्पदाहरुमा ठूलो क्षति पु¥यायो ।बसन्तपुरको ९ तले दरबार, गद्दीबैठक, हनुमानढोका, काष्ठमन्डप, माजुदेगलगायतका करिब दुई दर्जन सम्पदाहरुमा क्षति पुगेको थियो ।तर, भूकम्पको एक वर्षसम्म पनि यी क्षेत्रका सम्पदाहरुको पुनःनिर्माणको काम आँखाले देख्नेगरी हुन सकेको छैन ।तर, पुरातत्व विभागले भने अहिलेसम्म ५० प्रतिशतभन्दा बढी काम भैसकेको दाबी गरेको छ । एक रिपोर्ट (भिडियो हेर्नुहोस्) ।
