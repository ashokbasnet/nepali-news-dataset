बुढीगन्डकी आयोजनाको स्थलगत् अनुगमनमा गगन थापासहितको टोली

धादिङ, जेठ ४ । व्यवस्थापिका–संसदको कृषि तथा जलस्रोत समितिमा रहेका सांसदहरुको टोलीले धादिङस्थित बुढीगन्डकी जलविद्युत् आयोजनाको स्थलगत् अनुगमन सुरु गरेको छ ।समितिका संयोजक गगन थापाको अगुवाइमा स्थलगत् अनुगमन सुरु गरिएको हो ।आयोजना प्रभावित क्षेत्रका बासिन्दालाई चाँडोभन्दा चाँडो मुआब्जा दिएर काम अगाडि बढाउन अनुगमन सुरु गरेको सांसद थापाले बताए ।समितिले प्रभावित क्षेत्रका बासिन्दाहरुसँग मंगलबार छलफलसमेत गरेको छ । स्थानीय बासिन्दाले पनि आफूहरुलाई छिटो मुअब्जाको व्यवस्था गरिदिन माग गरेका छन् ।जलाशययुक्त यो आयोजनाको कुल क्षमता १२ सय मेगावाट रहेको छ ।
