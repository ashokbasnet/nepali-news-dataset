आर्थिक बृद्धिदर ४.५६ प्रतिशतमा सिमित हुने

काठमाडौं, बैशाख ५ - नेपालको आर्थिक बृद्धिदर यो वर्ष ४ दशमलब ५६ प्रतिशतमा सिमित हुने भएको छ । सरकारले चालु आर्थिक बर्षमा आर्थिक बृद्धिदर ५ प्रतिशत रहने दावी गरेपनि केन्द्रीय तथ्याङक विभागको अध्ययन अनुसार आर्थिक वृद्धिदर खुम्चने भएको हो । यो आर्थिक वर्षमा कृषि र उत्पादनमुलक क्षेत्रको वृद्धिदरमा गिरावट आउने भएकोले बृद्धिदर साढे ४ प्रतिशतमा सीमित हुने केन्द्रीय तथ्यांक बिभागका महानिर्देशक उत्तमनारायण मल्लले बताउनुभयो ।

 

साथै बिभागले गत बर्षको आर्थिक बृद्धिदर ३ दशमलब ८ १ प्रतिशत मात्रै रहने अनुमान गरेको छ । सरकारले गत बर्ष साढे ४ प्रतिसत आर्थिक बृद्धिको लक्ष्य राखेको थियो । तथ्याङ्क बिभागले आर्थिक बर्ष सकिएको २ बर्षपछि मात्रै आर्थिक बृद्धिको वास्तविक तथ्याङ्क निकाल्ने गरेको छ । आर्थिक बर्ष ६६/६७ मा नेपालको र्आिर्थक बृद्धिदर ४ दशमब २ प्रतिशत थियो । बिभागले मंगलवार सार्बजनिक गरेको लेखा तथ्याङक प्रतिबेदनका अनुसार यो आर्थिक बर्षमा कृषि क्षेत्रको बृद्धिदर ४ दशमलब ९३ प्रतिसत र गैर कृषि क्षेत्रको बृद्धिदर ४ दशमलब २७ प्रतिशत रहनेछ ।

नेपालको कुल गार्हस्थ उत्पादनमा कृषि क्षेत्रको योगदान ३४ दशलमब ७८ प्रतिशत छ । पुँजीगत खर्च कम हुनु, औद्योगिक बाताबरण कमजोर हुनु लगायतका कारणले अपेक्षा अनुसार आर्थिक बृद्धि हुन नसकेको तथ्याङक बिभागले जनाएको छ । तथ्यांक बिभागले चालु आर्थिक बर्षमा नेपालीको प्रतिब्यक्ति खर्च योग्य आय बार्षिक ९ सय ३१ डलर पुग्ने अनुमान गरेको छ । गएको बर्ष नेपालीको प्रतिब्यक्ति खर्च योग्य आय प्रति वर्ष ८ सय ७६ डलर थियो ।
