सरकार र विद्यार्थीबीचको वार्ता विना निष्कर्ष

काठमाण्डौं, माघ ९ - पेट्रोलियम पदार्थमा भएको मूल्यबृद्धि बिरुद्ध आन्दोलनरत विद्यार्थी र सरकारबीचको वार्ता बिना निष्कर्ष सकिएको छ । सिंहदरवारमा भएको वार्तामा आपूर्ति मन्त्री लेखराज भट्टले मन्त्रीपरिषदको निर्णय बिना मुल्यवृद्धि फिर्ता गर्न आफूले नसक्ने बताए पछि वार्ता बिना निष्कर्ष सकिएको नेविसंघका निवर्तमान कोषाध्यक्ष कुन्दनराज काफ्लेले जानकारी दिनुभयो ।

 

१३ विद्यार्थी र ७ युवा संघका प्रतिनिधिले भने मूल्यबृद्धि फिर्ता लिन तथा विद्यार्थीलाई राहत दिनका लागि माग गरेका थिए । वार्ता बिना निष्कर्ष सकिएपछि विद्यार्थीहरुले आफ्नो घोषित कार्यक्रम जारी नै राख्ने बताएका छन् । १३ विद्यार्थी संगठनको पूर्व घोषित कार्यक्रम अनुसार विद्यार्थीले बिहान ११ बजेदेखि दिउँसो १ बजेसम्म नेपाल आयल निगमको कार्यालय घेराउ गरेका थिए । यस्तै विद्यार्थीले त्रिचन्द्र क्याम्पस अगाडि पनि प्रदर्शन गरेका छन् ।
