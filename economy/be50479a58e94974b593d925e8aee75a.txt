दसैंको टिकट बुकिङ कहिले खुल्छ ? यातायात व्यवसायीहरुको भनाइ

अग्रिम टिकट बुकिङ खुल्ने टुंगो पनि नरहेको यातायात व्यवसायीहरुको भनाइ छ ।

यातायात व्यावसायीहरु दसैंको मुखमा छतमा मान्छे राख्न पाउनुपर्ने माग राखेर अत्तो थापिरहेका छन् ।

सरकारले छतमा सामान र मानिस मनपरी राखेका कारण दुर्घटना बढेको भन्दै गत वर्षदेखि छतको क्यारियर हटाइदिएको थियो । तर, व्यवसायीहरु त्यही क्यारियर राख्न पाउनुपर्ने माग राख्दै चाडबाडको मुखमा सरकारमाथि दबाब दिइरहेका छन् ।

यातायात व्यवसायी राष्ट्रिय महासंघका महासचिव सरोज सिटौलाले भाडावृद्धि गर्नुपर्ने माग राखेर बुकिङ नरोकेको दाबी गर्दै वार्ता चलिरहेकाले बुकिङबारे यसै भन्न नसकिने बताउँछन् ।

क्यारियरमा यात्री राख्नेलाई कडा कारबाही गर्नुपर्नेमा आफूहरु पनि सहमत रहेको र क्यारियर नै नभए यात्रीको सामान कहाँ राख्ने भन्ने व्यावहारिक पक्षतिर पनि सरकारले ध्यान दिनुपर्ने सिटौलाको भनाइ रहेको छ । क्यारियर नराखी सम्भव नै नहुने उनको जिकिर छ ।
