जनकपुरमा काँक्रोको ब्यापार बढ्यो

जनकपुरधाम, चैत १८ – गर्मी लागेसंगै तराई क्षेत्रमा काँक्रोको व्यापार बढेको छ । काँक्रोको सेवनले शरीरमा पानीको कमी हुन नदिने भएकोले गर्मीयाममा काँक्रोको विक्री बढ्ने व्यवसायी रामप्रयाग सहनीले बताउनुभयो । अहिले जनकपुरमा काँक्रोको मुल्य ३० देखि ५० रुपैयाँ किलोसम्म बिक्री भइरहेको छ ।

 

अघिल्लो वर्षभन्दा चाँडैदेखि गर्मी शुरु भएको तराई क्षेत्रमा यस वर्ष निकै गर्मी हुने अनुमान मौसम विज्ञहरुले गरेका छन् । त्यसैले किसानहरु गर्मी महिनामा धेरै बिक्री हुने फलफूल काँक्रो, र तरबुजा खेतीमा लागेका छन् । कमला, जमुनी, जलाधी नदी किनारमा तरबुजाको खेती फस्टाउँदो छ । नदी किनारको जग्गाहरु सदुपयोग गरी आम्दानी गर्न सकिने तरबुजा खेती गर्ने किसान जगदिश मण्डलले बताउनुभयो ।
