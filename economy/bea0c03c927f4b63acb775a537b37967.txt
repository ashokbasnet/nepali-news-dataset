‘सबै सहकारीलाई नराम्रो दृष्टिकोणले हेरियो’

काठमाडौं, जेठ २५ । देशका सहकारी संस्थाहरुले सहकारीको वर्तमान अवस्थाअनुरुप सहकारी ऐन बन्नुपर्ने माग गरेका छन् ।मंगलबार राजधानीमा प्रस्तावित् सहकारी ऐन २०७३ को सम्बन्धमा भेला आयोजना गरी उनीहरुले यस्तो माग गरेका हुुन् ।राष्ट्रिय सहकारी संघ लिमिटेडका सन्चालक सुरेन्द्र भण्डारीले हाल ३३ हजार सहकारी सन्चालनमा रहेको अवस्थामा केही सहकारीले गरेका बदमासीको आधारमा सरकारले सबै सहकारीलाई नराम्रो दृष्टिकोणले हेरेको आरोप लगाए ।राष्ट्रिय सहकारी बैंक लिमिटेडका केन्द्रीय सन्चालक केबी उप्रेतीले हालै सहकारीमार्फत् विद्यालय सन्चालन गर्न नपाउने शिक्षा विधेयक पारित भएको बताउँदै सहकारीहरु अब सचेत हुनुपर्ने अवस्था आएको बताए ।हाल विधेयक समितिमा रहेको सहकारी ऐन सरकारले पारित गर्ने तयारी गरिरहेको छ ।
