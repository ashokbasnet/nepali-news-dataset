सामाजिक सञ्जाल सगुन डटकममा, २ अर्बको मिनि आइपिओ, यसरी गर्न सकिन्छ लगानी

काठमाडौं, पुस ५ – इन्टरनेट, त्यसमा पनि सामाजिक सञ्जाल । प्रविधिमा पहुँच भएकाहरु थोरै समय मात्र पनि यो सञ्जालबाट छुट्टिन चाहँदैनन् । मनको बह पोख्ने साथी, काम देखाउने माध्यम, साथीहरुसँग जोडिने भरपर्दौ माध्यम । तपाई क्यालिफोर्निया हुनुहोस् अथवा काठमाडौं, पेरिस हुनुहोस् अथवा पोखरा, नजिकै भएको भान दिलाउँछ सामाजिक सञ्जालले । 
फेसबुक, ट्वीटर, भाइबर, इन्स्टाग्राम यस्तै सञ्जालमा जोडिएको अर्को नाम हो सगुन । नयाँप्रविधिमार्फत नेपाललाई अन्तर्राष्ट्रिय स्तरमा चिनाउने उदेश्यका साथ निर्माण गरिएको सामाजिक सञ्जाल सगुन डट  कम यतिबेला चर्चामा छ । फेसबुक, ट्वीटर लगायतका सामाजिक सञ्जालको जस्तै एकाउन्ट बनाएर सूचना आदान प्रदान गरे वापत आम्दानी गर्न सक्नेगरी निर्माण गरिएको सामाजिक सञ्जाल हो सगुन डट कम ।
नेपाली युवा गोविन्द गिरीले निर्माण गरेको अमेरिकी कम्पनी सगुन सन् २००९ मा सर्च इञ्जिनका रुपमा स्थापित भएको थियो । १२ वर्ष पेन्टागनमा सूचना प्रविधि पेशाकर्मीको रुपमा काम गरेका गिरीले सगुनलाई सामाजिक सञ्जालका रुपमा स्थापित गरेपछि सन् २०१५ को नोभेम्बरमा प्रधानमन्त्री केपी शर्मा ओलीले सगुन डट कमको औपचारिक सुरुवात गर्नुभएको थियो ।
त्यही सामाजिक सञ्जाल सगुन डट कमले आफूलाई पब्लिक कम्पनी बनाउने उद्देश्यसहित अहिले मिनि आइपिओ जारी गर्न लागेको छ । अमेरिकन जब्स एक्ट २०१२ अनुसार कुनै पनि मझौला कम्पनीले ५ करोड डलरसम्म वार्षिक रुपमा पैसा उठाउन पाउँछन् । सन् २०१२ मा जारी भएको अमेरिकन जब्स एक्ट तीन वर्षपछि अर्थात सन् २०१५ मा लागु भएसँगै सगुन डट कमले पनि ५ करोड डलर वार्षिक रुपमा उठाउन पाउने भयो । 
जसका लागि सगुनले मिनि आइपिओ अर्थात सर्वसाधारणका लागि शेयर खुल्ला गर्न लागेको छ । सगनुका नेपालस्थित जनसम्पर्क प्रमुख अजयबाबु सिवाकोटीले भन्नुभयो ‘अमेरिकन जब्स एक्ट अनुसार सगुनले ५ अर्ब रुपैयाँसम्मको फन्ड कलेक्सन गर्न सक्छ, तर हामीले यो वर्ष दुई अर्ब रुपैयाँ बराबरको शेयर खोलेका छौं ।’
यसरी खुल्न लागेको शेयरमा सगुनले विदेशमा रहेका नेपाली र यसका प्रयोगकर्तालाई पहिलो प्राथमिकतामा रोखेको छ । मिनि आइपीओ जारी गर्दा  सगुनले ८ लाख ७० हजार कित्ता शेयर जारी गर्नेछ । जुन कुल शेयरको जम्मा २१ प्रतिशत हो । सगुनमा लगानी गर्न चाहनेले कम्तिमा २ सय ९९ डलर लगानी गर्नुपर्छ । यो भनेको झण्डै ३० हजार रुपैयाँ हो ।
यसरी जारी हुने शेयरमा सुरुको लगानी प्रति शेयर २३ डलर पर्ने देखिएको छ । यस चरणमा सगुनले २ करोड डलर अर्थात २ अर्ब रुपैयाँ भन्दा बढीको शेयर जारी गर्न लागेको छ । जसका लागि अहिलेसम्म १७ सय ४९ जनाबाट २६ करोड रुपैयाँबराबरको शेयर खरिद गर्न इच्छा जाहेर गरेका छन् । 
सामाजिक सञ्जालको हिसाबमा शेयरमार्फत सर्वसाधारणबाट पैसा उठाउने यो विश्वकै पहिलो कम्पनी भएको कम्पनीले दाबी गरेका छ । जसमा लगानी गरेकोलाभ लिन सकिने सगुनले जनाएको छ ।
कसरी गर्ने लगानी
सगुनले शेयरको मुख्य प्राथमिकतामा विदेशमा रहेका नपाली र यसको प्रयोगकर्तालाई राखेको सगुन डट कमका नेपालका प्रतिनिधि अखिल सिटौलाले बताउनुभयो । अबको ३७ दिनपछि शेयर खुल्ने भएपनि अहिलेनै इच्छा जाहेर गर्न सकिन्छ । जसका लागि www.sagoon.com/invest मा गएर इच्छा जाहेर गर्न सकिन्छ । यसरी इच्छा जाहेर गर्नेलाई पहिलो प्राथमिकता राखिने सिटौलाले बताउनुभयो । ‘शेयर खुल्नु भन्दा केही घण्टाअघि इच्छा जाहेर गर्नेलाई इमेल आउँछ, त्यो भएपछि उहाँहरुले सुरुमै शेयर हाल्न सक्छन्, दामासाहीको हिसाबले शेयर बाँडिदैन्, सुरुमा हाल्नेको पर्छ’  सिटौलाले भन्नुभयो । 
विदेशमा भएका नेपालीले अनलाइनमार्फतनै शेयर किन्न सकिने सगुनले जनाएको छ । उनीहरुले किनेको शेयर अनुसारको बैंक शेय किन्नेको बैंक एकाउन्टबाट काटिन्छ । यसरी कम्तीमा एक व्यक्तिले ३०० डलरको शेयर खरिद गर्नुपर्ने हुन्छ ।
अमेरिकी सेक्युरेटीले सोधका सबै जवाफ पठाइसकेकाले शेयर खुल्ने पक्का भइसकेको र बढीमा अबको ३७ दिनपछि शेयर खुल्ने कम्पनीले जनाएको छ । विदेशबाट नेपाल आउँदा ल्याइने ल्यापटप, मोबाइलको सट्टा यसरी सगुनमा लगानी गर्ने हो भने त्यसबाट अधिक फाइदा हुनसक्ने सगुनका जनसम्पर्क प्रमुख शिवाकोटीले बताउनुभयो । 
नाफा कसरी कमाउने ?
फेसबुक,  भाइबर, ह्वाट्सअप,  स्नापच्याट लगायतमा सामान्य लागनीबाट सुरु गरेका कम्पनीले अहिले अर्बौ अर्ब डलरको आम्दानी गरेका छन् । विश्वमा सबैभन्दा धनि कम्पनीहरु मध्ये ६० प्रतिशत आइटी क्षेत्रकै छन्न् । एप्पल,  गुगल,  सामसुङ, अमेजन, फेसबुक, ओराकललगायत कम्पनी आइटी क्षेत्रकै हुन् । यनीहरु विश्कै धनि कम्पनीमा पर्छन् । 
यी कम्पनी जस्तै सगुन पनि आइटी अन्तर्गतकै कम्पनी हो । सगुनमा हालिएको शेयरको रकमले यसको अनुसन्धान, म्यानपावर, पूर्वाधारमा, टेक्निकल क्षेत्रलगायत विभिन्न प्रोजेक्टमा खर्च गर्ने सगुनले जनाएको छ । यसरी सगुनका क्षेत्र विस्तार गर्दै गएपछि यसको क्षेत्र तथा मेनपावरका आधारमा यसको लिस्टिङ गरिन्छ । र त्यही अनुसार सगुनको शेयर भ्यालु बढ्दै जान्छ ।
सन् २०१४ मा सगुनको भ्यालु प्रतिकित्ता शेयर ० दशमलव ५ डलर थियो । सन् २०१५ मा ३ दशमलव ७५ पुग्यो । अहिले यसको भ्यालु २३ डलर प्रति शेयर पुगेको छ । यसैअनुसार सगुनले २ अर्ब रुपैयाँको शेयर जारी गर्न लागेको हो । 
यसरी यसका अफिहरु कहाँ कहाँ छन् ? कति मानछेले यसको प्रयोग गछन् ? बैंक ट्रान्जियाक्सन के छ ? लगायतका कुरालाई हेरेर यसेको भ्यालुएशेन बढ्दै जान्छ । र शेयरकर्ताको लागनी पनि बढ्दै जान्छ । 
यस्तो छ सामाजिक सञ्जाल सगुन
सगुनमा रजिस्टर प्रयोगकर्ताका लागि विभिन्न किसिमका एप्लिकेशन छन् । ‘माई डे’ दैनिक काम मिलाउने, ‘मुड टक’ मुड अनुसार कुराकानी गरिने, र ‘ओपन सेक्रेट’ आफ्नो गोप्य कुराहरु शेयर गर्ने फिचर । मुड टकबाट प्राइभेट वा समूह च्याटमा प्रयोगकर्ताहरुले आफ्नो मुड अनुसार इमोजी र स्टिकर बनाउन सक्छन् । सगुनले सुरु गरेको मुड टकमा फेसबुक जस्ता सामाजिक सञ्जालहरु समेत आर्कषित हुँदै गएको कम्पनीले जनाएको छ ।
ट्राइ डिफ्रेन्ट, प्रोड्युस् डिफ्रेन्ट । कुनै पनि काम फरक रुपले गर्न चाहने हठको परिणाम हो,  सगुन । सगुनको नयाँ फिचर र प्रविधिहरुले हाम्रो जिवनशैली नै बदल्न सक्ने छ । अमेरिकाको वासिङ्टन डिसीमा मुख्य कार्यालय रहेको सगुनको भारतमा २५ भन्दा बढी प्राविधिक कर्मचारीले काम गरिहेका छन् । नेपालमा पनि मार्केटिङ समूहले काम गरिरहेको र केही समयपछि यसको थप अनुसन्धान थालिने शिवाकोटीले बताउनुभयो ।
