खोटाङमा सरकारी ढुवानी भाडा दर निर्धारण

खोटाङ, असोज २ - खोटाङमा सरकारी ढुवानी भाडा दर १० रुपैयाँले घटाएर निर्धारण गरिएको छ । सरकारी प्रयोजनका लागि जिल्लामा भित्र्याइने सिमेन्ट, बालुवालगायतका निर्माण सामग्रीको ढुवानीको भाडादर गत वर्षभन्दा प्रतिकेजी १० रुपैयाँले घटाएर निर्धाण गरिएको हो ।

 

अघिल्लो वर्ष भन्दा यस वर्ष सरकारी ढुवानी भाडा दर वर्षामा १० रुपैयाँ र हिउँदमा प्रतिकेजी १५ रुपैयाँले घटाईएको प्रमुख जिल्ला अधिकारी दिपकराज नेपालले जानकारी दिनु भयो । यसरी सरकारी ढुवानी दर घटाउँदा राज्यलाई करोडौंको फाईदा पुग्ने प्रमुख जिल्ला अधिकारी नेपालको भनाई छ ।
उहाँका अनुसार अघिल्लो वर्ष प्रतिकेजी २६ रुपैयाँ कामय भएको ढुवानी दर यसपल्ट घटाएर हिउँदका लागि प्रतिकेजी ११ र वर्षा यामकालागि १६ रुपैयाँ कायम गरिएको छ । ढुवानी दर घटेसँगै यस वर्ष हिउँदमा सिमेन्ट प्रतिबोरा ५ सय ५० र वर्षामा ८ सयका दरले ढुवानी हुने प्रमुख जिल्ला अधिकारी दिपकराज नेपालले बताउनु भयो ।
