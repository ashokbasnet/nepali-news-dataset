अत्यावश्यक खाद्य वस्तुको एमआरपी फेरि परिमार्जन गरिने

काठमाडौं, पुस २९ – सरकारले अत्यावश्यक खाद्य वस्तुको अधिकतम खुद्रा मुल्य एमआरपी फेरि परिमार्जन गर्ने भएको छ । यो हप्ताभित्र खाद्य वस्तुको एमआरपी परिमार्जन गर्ने तयारी भैरहेको वाणिज्य तथा आपूर्ति व्यवस्थापन विभागले जनाएको छ ।

वाणिज्य तथा आपूर्ति मन्त्रालयसित एमआरपीबारेमा समीक्षा गरी फेरि मूल्य परिमार्जन गर्न लागेको विभागका महानिर्देशक नारायणप्रसाद बिडारीले बताउनुभयो । तोएिको एमआरपी भन्दा बजारमा सस्तोमा खाद्य वस्तुको कारोबार भईरहेको गुनासो बढेपछि विभागले एमआरपी मूल्यको समिक्षा गरी परिमार्जन गर्दै आएको छ ।

सरकारले दाल, चामल, आँटा, चिनी लगायतका दैनिक उपभोग्य वस्तुमा गएको असोजदेखि एमआरपी लागु गरेको हो ।
