काठमाडौंका विस्तारित सडक बैशाखभित्र पक्की बन्ने (प्रगति विवरण सहित)

काठमाडौं, फागुन १६ – सरकारले बैसाख भित्र काठमाडौंका सडक विस्तार सम्पन्न गर्ने तयारी गरेको छ । काठमाडौंका मुख्य तीन स्थानमा भइरहेको सडक विस्तारलाई तिब्रता दिंदै तत्काल निर्माण कार्य थाल्न प्रधानमन्त्री डा. बाबुराम भट्टाराईले मातहतका निकायलाई निर्देशन दिनुभएको छ । 

 

सोमवार सरोकारवालाहरुसँग भएको छलफलमा प्रधानमन्त्री भट्टराईले हाल सडक विस्तार भइरहेका तिनकुने–माइतीघर, कृष्ण पाउरोटी– रातोपुल र डिल्लीबजारदेखि बालुवाटारसम्मको सडक निर्माणका लागि निर्देशन दिनुभएको हो ।  

 

बजेट र समन्वयको अभावमा सडक बनाउने कार्य नरोकियोस भनेर प्रधानमन्त्री आफैले अग्रसरता लिई मातहतका निकायलाई समय तालिका तोकेरै काम सक्न निर्देशन दिनुभएको हो । जसअनुसार फागुन मसान्तभित्र विस्तारित सडकमा रहेका बिजुली र टेलिफोनका पोल स्थानान्तरण गरिसकिने छ भने चैत मसान्तभित्र त्यसक्षेत्र तारलाई भूमिगतरुपमा ब्यबस्थित गरिसक्नुपर्ने छ । 

 

प्रधानमन्त्रीले वैशाखभित्र यी तीनवटै सडकखण्डको बाटो बनाउने काम सक्न निर्देशन दिनुभएको छ । तारलाई जमिनमुनी बिछ्याउने कार्ययोजना तयार गर्न उर्जा सचिव, संचार सचिव, नेपाल विद्युत प्राधिकरण र नेपाल टेलिकमका महाप्रवन्धक सम्मिलित एक कार्यदलसमेत बनाइएको छ । 

 

कृष्ण पाउरोटी–ज्ञानेश्वर सडकमा अझै ५ वटा घर भत्काउन बाँकी रहेकोमा फागुन मसान्तभित्र घर भत्काउने र पोल हटाउने काम सक्न प्रधानमन्त्रीले भौतिक योजना मन्त्रालयलाई निर्देशन दिनुभएको छ ।

 

अपुग रकम व्यवस्था गर्न निर्देशन

 

काठमाण्डौको सडक विस्तार अभियानमा ४० करोड विनियोजन भएपनि त्यो अपुग हुने देखिएकाले रकम व्यवस्था गर्न भौतिक योजना मन्त्रालयलाई निर्देशन दिनुभएको छ । बजेटका कारण सडक निर्माण कुनैपनि हालतमा नरोकिने प्रष्ट पार्दै प्रधानमन्त्रीले तोकिएको समयभित्र कार्यसम्पन्न गर्न मातहतका निकायलाई निर्देशन दिनुभएको हो । 

 

चालु आर्थिक बर्षभित्रै मानिस आवतजावतमा प्रभाव नपर्ने तथा हिलो धुलो नहुनेगरि सडक निमार्ण सक्न प्रधानमन्त्रीका दिर्नेशन छ । हाल विस्तार कार्य स्थगित रहेको लाजिम्पाट–न्यूरो अस्पताल सडकखण्डका विस्तारको नयाँ सिमाङ्कन सम्पन्न भएको मातहतका निकायले प्रधानमन्त्रीलाई जानकारी गराएका थिए । 

 

सडक विस्तारका लागि बिकल्पहरुसहित तुलनात्मक अध्ययन प्रतिवेदन पेश गर्न प्रधानमन्त्रीले भौतिक योजना मन्त्रालयलाई निर्देशन दिनुभएको उहाँको नीजि सचिवालयले जनाएको छ । 

 

काठमाडौं बाहिरका सडकको प्राथमिकता निर्धारण गर्न समिति गठन 

 

काठमाडौंका अन्यत्र स्थानबाट पनि सडक विस्ताका लागि जनताबाट निबेदन आइरहेकाले त्यस्ता सडकको प्राथमिकता निर्धारण गर्न एक समिति पनि गठन गरिएको छ । समितिमा प्रधानमन्त्री कार्यालय, भौतिक योजना मन्त्रालय, उर्जा, सूचना तथा संचार र गृह मन्त्रालयका सचिव तथा काठमाण्डौ महानगरपालिकाका कार्यकारी अधिकृत रहेका छन् । 


 

प्रस्तुत प्रगति विवरण 

 

क. भौतिक योजना तथा निर्माण मन्त्रालय :– डिल्लीबजार–बालुवाटार, कृष्णपाउरोटी–ज्ञानेश्वर र माइतीघर–तीनकुने सडक पूनःनिर्माणको लागि ठेक्का व्यवस्था भै सकेको, कृष्णपाउरोटी–ज्ञानेश्वर खण्डमा ५ वटा घर भत्काउन बाँकी रहेको, लाजिम्पाट–न्यूरो अस्पताल खण्डमा सिमाङ्कन कार्य समाप्त भएको ।

 

ख. उर्जा मन्त्रालय ः– विस्तारित सडकमा पर्ने ५३७ वटा पोलहरु हटाउनको लागि ठेक्का बन्दोवस्त भैसकेको । पोल हटाउनको लागि आवश्यक ४ करोड रुपैया नेपाल विद्युत प्रधिकरणले व्यहोर्ने व्यवस्था मिलाईएको । 

 

ग. सूचना तथा संचार मन्त्रालय ः– विभिन्न पाँच स्थानमा नेटवर्क हटाउने कार्य सम्पन्न भएको । बाँकी स्थानमा सडक विस्तारसंगै हटाउने कार्य हुने । सम्पूर्ण खर्च नेपाल दूर संचार सस्थानले व्यहोर्ने । 

 

घ. ट्राफिक प्रहरी ः– अन्यन्त्र पनि सडक विस्तारको लागि जनस्तरबाट निवेदनहरु आईरहेको ।

 

निर्णयहरु 

१. काठमाण्डौ उपत्यका भित्र हाल विस्तार भएका सडकहरुमध्ये  कृष्ण पाउरोटी–ज्ञानेश्वर सडकमा अझ पनि ५ वटा घर भत्काउन बांकी रहेको कारणले गर्दा विजुली र दूर संचारका पोलहरु हटाउने कार्यमा अवरोध आएकोले सो सडक लगायत विस्तार गरिएका सबै सडकहरुको Right of the way clear गर्ने कार्य भौतिक योजना तथा निर्माण मन्त्रालयले २०६८ फागुन मसान्त भित्र सम्पन्न गर्ने । 

 

२. विस्तरित सडकमा समन्वयात्मक ढंगबाट काम गर्न सडकको क्षेत्रिय निर्देशकको संयोजकत्वमा गठित कार्य समितिले प्रत्येक सडकको Field visit गरी फागुन मसान्तभित्र विजुली र टेलिफोनको स्थान्तरणको लागि स्थान यकिन गर्ने ।

 

३. विस्तारित सडकमा रहेका विजुली र टेलिफोनका पोलहरु नेपाल विद्युत प्राधिकरण र दूर संचार संस्थानले २०६८ चैत्रमसान्त भित्र स्थान्तरण गरि सक्ने ।

 

४. सडक विस्तारित क्षेत्रमध्ये माईतिघर–तीनकुने खण्ड लगायत १७ मिटर चौडा हुने गरी विस्तारित सडकमा विद्युत र दूरसंचारका लाईनलाई अन्डर ग्राउण्ड Cabling गर्नको लागि यस सम्बन्धी सबै पक्षको अध्ययन गरी ७ दिन भित्र कार्ययोजना प्रस्तुत गर्न देहाय बमोजिमको समिति गठन गर्ने । 

 

संयोजक – श्री सचिव, उर्जा मन्त्रालय

सदस्य  – श्री सचिव, सूचना तथा संचार मन्त्रालय

सदस्य  – महाप्रवन्धक, नेपाल विद्युत प्रधिकरण, 

सदस्य  – महाप्रवन्धक, नेपाल दूर संचार संस्थान

 

५. सडक विस्तारको लागि जनस्तरबाट निवेदनहरु विभिन्न निकायमा प्राप्त भै रहेको सन्र्दभमा सोको व्यवस्थापन गर्ने विषय, भविष्यमा विस्तार गरिने सडकहरुको प्राथमिकिकरण गर्नु पर्ने विषय र विस्तार गर्दा भएका नीतिगत तहमा समाधान गर्नुपर्ने विषयमा व्यवस्थापकीय कार्य गर्न तथा आवश्यकतानुसार नेपाल सरकार समक्ष निर्णयको लागि प्रस्तुत गर्न देहाय बमोजिमको समिति गठन गर्ने ।

संयोजक – श्री सचिव, भौतिक योजना तथा निर्माण मन्त्रालय

सदस्य – श्री सचिव, प्रधानमन्त्री तथा मन्त्रिपरिषद्को कार्यालय

सदस्य – श्री सचिव, उर्जा मन्त्रालय

सदस्य – श्री सचिव, सूचना तथा संचार मन्त्रालय

सदस्य – श्री सचिव, गृह मन्त्रालय

सदस्य – श्री कार्यकारी अधिकृत,  काठमाण्डौ महानगरपालिका

 

६. हाल विस्तार गरिने सडकहरुको पूनःनिर्माणको लागि तयार गरिएको लागत अनुमान अनुसार विनीयोजित रकममा रु ४० करोड नपुग हुने स्थिति देखिएकोले नपुग रकमको व्यवस्था अर्थ र भौतिक योजना तथा निर्माण मन्त्रालयले मिलाउने ।

 

७. हाल विस्तारित सबै सडकहरुमध्ये ७० प्रतिशत सडकहरुमात्र यसै आ.व. भित्र पक्की गर्न सकिने स्थिति रहेकोले बांकी सडकहरु पनि वर्षात अगाडी नै मानिसको आवागमनमा बाधा नपुग्ने र वातावारण पनि प्रतिकूल (हिलो धुलो) हुन नदिने व्यवस्था भौतिक योजना तथा निर्माण मन्त्रालयले मिलाउने ।

 

८. लाजिम्पाट देखि न्यूरो अस्पतालसम्मको सडक खण्ड विस्तारको लागि सिमाङ्कन गर्ने कार्य समाप्त भएको सन्र्दभमा सो सडक विस्तारको लागि विकल्पहरुको तुलनात्मक अध्ययन प्रतिवेदन भौतिक योजना तथा निर्माण मन्त्रालयले तयार गर्ने ।

 

९. काठमाण्डौ उपत्यका भित्र भैरहेको सडक विस्तार सम्बन्धमा सम्माननीय प्रधानमन्त्रीज्यूको उपस्थितिमा समेत निकट भविष्यमा छलफल गरिने कार्यक्रम रहेको हुनाले यसको लागि सम्बन्धित निकायले आवश्यक तयारी गर्ने ।

 


आर्थिक संम्बृदिृ र विकासको तत्कालिन कार्ययोजना २०६८ तथा शुसासनको कार्ययोजना २०६८ मा उल्लेख भएका राष्ट्रिय गौरवका परियोजनाहरुको कार्यन्वयन स्थिति र वर्तमान अवस्था आगामी कार्यदिशामा संदर्भमा उर्जा मन्त्रालय, भौतिक योजना तथा निर्माण मन्त्रालय, सिचाई मन्त्रालय, पर्यटन मन्त्रालय र अर्थ मन्त्रालयबाट भए गरेको प्रगति संम्बन्धमा सम्बन्धित सचिवज्यूहरु÷ प्रमुखज्यूहरुबाट प्रस्तुत भई बैठकमा छलफल गरिएयो । 

 

राष्ट्रिय गौरवका परियोजनामा परेका पर्यटन मन्त्रालय अन्तरगतमा पोखरा, भैरवा तथा निजगढ विमास्थल विस्तार तथा निर्माणमा संम्बन्धमा छुट्टाछुटै Action Plan बनाई प्रधानमन्त्री तथा मन्त्रिपरिषद्को कार्यालयमा पेश गर्ने । 

 

राष्ट्रिय गौरवका परियोजनाहरुमा परेका भौतिक योजना तथा निर्माण मन्त्रालय अन्त्ररगतका काठमाण्डौ तराइ फष्ट ट्रयाकको कूल ७६ कि.मी. मध्ये भक्तपुरको खोकना क्षेत्रमा पर्ने र कि.मी. वाहेक ६८ कि.मी., १२ मिटर चौडाहको सडक ट्रयाक खोल्ने कार्य सम्पन्न हुने स्थिति भएकोले कार्य योजना अनुरुप कार्य गर्ने तथा खोकना खण्डमा जग्गा प्राप्तीको लागि ठुलो धनराशी चाहिने स्थितिमा बैकल्पिक स्थानको संभाव्यतामा समेत विचार गर्ने 


 

गरिवलाई परिचयपत्र बाँडिने

 

सरकारले वास्तविक गरिवको पहिचान गरि परिचय पत्र बाँड्ने निर्णय गरेको छ । प्रधानमन्त्रीको अध्यक्षतामा बसेको गरिवी निवारण कोषको बैठकले वास्तविक गरिवको पहिचान गरि परिचयपत्र बाँड्ने निर्णय गरेको हो । 

 

मुलुकमा २५ प्रतिशत जनता गरिवीको रेखामुनी रहेको अनुमान गरिए पनि वास्तविक संख्या सरकारसँग नभएकाले गरिवको पहिचानका लागि संयुक्त अध्ययन टोली परिचालन गरिने भएको छ । टोलीले दिएको प्रतिबेदनका आधारमा उनीहरुलाई परिचयपत्र बितरण गर्न प्रधानमन्त्रीले दिर्नेशन दिनुभएको छ ।
