सरकारी बैंकले निगमलाई टेरेनन्

काठमाडौं, पुष ७ – कर्जा तथा निक्षेप सुरक्षण निगमले पटक पटक ताकेता गर्दा पनि दुई वटा सरकारी बैंकले निक्षेप बिमा गरेका छैनन । अरु सबै बैंकहरुले आफ्नो खातामा रहेको २ लाख सम्मको निक्षेप सुरक्षण गरेपनि राष्ट्रिय वाणिज्य बैंक र कृषि विकास बैंकले अझै निक्षेप सुरक्षण गराएका छैनन् । 

 

राष्ट्र बैंकले मंसिर मसान्त सम्म निक्षेप सुरक्षण नगराउने बैंकलाई कारबाही गर्ने चेतावनी दिएको थियो । तर सरकारी स्वामित्वका २ वटा बैंक नै समयमा निक्षेप बिमा गर्न नगएपछि के गर्ने भन्ने निर्णय भने भएको छैन । यि दुई बैंकलाई निगमले छिटो निक्षेप सुरक्षण गर्न चौँथो पटक पत्र पठाईसकेको छ । 

 

३१ वटा वाणिज्य बंैक रहेकोमा यि दुई बैंक बाहेक अन्य २९ वटा बैंकले खातामा रहेको सर्वसाधारणको २ लाख सम्मको निक्षेप सुरक्षण गराएका छन् । निक्षेप बिमा गरिएको बैंक खारेजीमा गएमा सर्वसाधारणको पैसा निगमले फिर्ता दिनेछ । 

 

अहिले सम्म १ सय ८८ वटा वित्तीय संस्थामा रहेको करिव ४६ लाख सर्वसाधारणको १ खर्ब ६० अर्र्ब रुपैया निक्षेपको बिमा भएको निगमका महाप्रवन्धक भोला प्रसाद अधिकारीले जानकारी दिनुभयो ।
