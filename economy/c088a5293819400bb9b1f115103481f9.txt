कुलेखानी तेश्रोको सुरुङ निर्माण तीब्र

हेटौंडा, फागुन १५ – मकवानपुरको भैंसेमा निर्माणाधीन कुलेखानी तेस्रो जलविद्युत आयोजनाको सुरुङ निर्माणको काम तीब्र पारिएको छ । 

आयोजनाको ४ हजार २ सय मिटर सुरुङ निर्माण गर्नुपर्नेमा अहिलेसम्म २ हजार ६ सय मिटर सुरुङ खनिएको छ । सन् २०११ को डिसेम्बरसम्ममा विद्युत उत्पादन गर्ने गरी २००८ अप्रिलदेखि निर्माण सुरु भएपनि नेपाल विद्युत प्राधिकरण र निर्माण कम्पनी सिनो हाइड्रोबीच भुक्तानी विवाद लगायतका कारणले आयोजनाको काम समयमै पूरा नभएपछि गएको फागुनमा ३० महिना अवधि थप गरिएको थियो ।

आयोजनाको म्याद थपिएपछि सुरुङ निर्माणको कामलाई तीब्रता दिइएको आयोजना प्रमुख मधुसुदनप्रताप मल्लले जानकारी दिनुभयो । बाँकी रहेको सुरुङ २०१३ को जुनसम्ममा खनिसक्ने जिम्मा ठेकेदारलाई दिएको आयोजनाले जनाएको छ ।
