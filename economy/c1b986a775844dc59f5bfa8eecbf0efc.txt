हजार र पाँचसयका भारु नोट सटहीको पहल भइरहेकाले नआत्तिन राष्ट्र बैंकका आग्रह

काठमाडौं, पुस १४ – नेपाल राष्ट्र बैंकले प्रतिबन्धित एक हजार र पाँचसय दरका भारु नोट सटहीका लागि पहल भइरहेको राष्ट्र बैंकले जनाएको छ ।
नोट सटही हुने नहुने अन्यौल बढ्दै गएका बेला राष्ट्रबैैंकले नोट सटहीको व्यवस्था गर्ने गरी छलफल भएकाले नआत्तिन आग्रह गरेको हो ।
भारतले डिसेम्बर ३१ तारिखसम्ममा प्रतिबन्धित भारु नोट सटही गर्न भनेपनि त्यो नियम नेपालका लागि लागु नहुने राष्ट्र बैंकका प्रवक्ता नारायण पौडेलले बताउनुभयो ।
उहाँका अनुसार  प्रतिबन्धित नोट सटही गर्नेबारे अहिले पनि छलफल चलिरहेको छ । नेपालमा रहेका पाँचसय र हजार दरका भारु नोट सटहीका लागि राष्ट्र बैकले पहल गरिरहेपनि भारतले चासो नदिंदा नोट साटिने नसाटिने अन्यौल बढेको हो ।
