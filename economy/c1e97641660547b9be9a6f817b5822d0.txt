पोखरामा क्षेत्रीय स्तरको अन्तर्राष्ट्रिय विमानस्थल निर्माणको काम अन्तिम चरणमा

पोखरा, साउन ९ – पोखरामा क्षेत्रीय स्तरको अन्तर्राष्ट्रिय विमानस्थल निर्माणको काम अन्तिम चरणमा पुगेको छ ।
विमानस्थल निर्माणका लागि सरोकारवालाहरुसित सैद्धान्तिक सहमति भएर अहिले डिजाइन अन्तिम चरणमा पुगेको नागरिक उड्यन प्राधिकरणले जनाएको छ ।
यस्तै प्राधिकरणले गौतम बुद्ध अन्तर्राष्ट्रिय विमानस्थल निर्माणका लागि पनि सम्झौताको तयारी थालेको छ । केही दिनभित्र सम्झौता हुने प्राधिकरणका महानिर्देशक रतिशचन्द्रलाल सुमनले बताउनुभयो ।
पोखरा र भैरहवामा विमानस्थल बनेपछि धार्मिकस्थल लुम्बिनी र पर्यटकीय क्षेत्र पोखराको विकासमा टेवा पुग्ने उहाँले बताउनुभयो । हवाई यातायातको सुविधा भएपछि पर्यटकहरु सहज रुपमा आवतजावत गर्न सक्ने भएकोले पर्यटन प्रवद्र्धन र आर्थिक विकास मजबुत बन्ने उहाँको भनाइ छ ।
