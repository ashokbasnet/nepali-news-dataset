१५ करोडको शेयर कारोवार

काठमाडौं, कात्तिक २३ - नेपाल स्टक एक्सचेञ्ज नेप्सेमा विहीवार एकै दिन १५ करोड ४३ हजार ३ सय ५२ रुपैयाँको कारोवार भएको छ ।

नेप्सेमा ४ लाख २२ हजार २४ कित्ता शेयर किनवेच भएको छ । नेप्से एकै दिन ७ दशमलव ३५ प्रतिशतले बढेको छ ।

 

यो हप्ता लगातार बढेको शेयरको मूल्य समग्रमा कारोवारको अन्तिम दिन विहिवार ७ दशमलव ३५ प्रतिशतले बढेको हो । बैंकहरुमा व्याजदर कम हुनु र बैंकले शेयरमा लगानी गर्न थालेकाले शेयरको मूल्य बढेको स्टक एक्सचेञ्जले जनाएको छ ।

नविल बैंकका संस्थापक शेयरधनीले धेरै कमाए भने काष्ठमण्डप डेभलपमेण्ट बैंकका शेयर धनीले सबै भन्दा धेरै गुमाएका छन् ।
