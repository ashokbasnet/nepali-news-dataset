तेल अभावले देशभरी सवारी साधन प्रभावित

काठमाडौ, बैशाख २० – पेट्रोलियम पदार्थको अभाबका कारण देशभर चल्ने सवारी साधन प्रभावित भएका छन् । देशका कुनै पनि ठाँउमा तेल पाउन नसिकएको यायातात ब्यबसायीले बताएका छन् । तेल अभाबका कारण अहिले सडकमा नियमित चल्ने सवारीको २५ प्रतिशत पनि चल्न नसकेको यातायात ब्याबसायी राष्ट्रिय महासंघका कोषाध्यक्ष सरोज सिटौलाले बताउनुभयो ।

 

देशको पुर्ब क्षेत्रमा तेलको अभाब अझै चर्को रहेको उहाँले बताउनुभयो । तेलको सहज आपुर्तिको लागि आयाल निगमसंग आग्रह गरिएपनि निगमले पैसा अभाबको कारण देखाउदै तेल ल्याउन नसकिएको बताएको सिटौलाले जानकारी दिनुभयो ।
यता आयल निगमले भने बजारमा आबश्यक तेल आपुर्ति गरिरहेको छ । अहिले पनि दैनिक १० लाख लिटर डिजल बजारमा पठाईरहेकोले त्यो माग धान्न प्रर्याप्त रहेको निगमका कायममुकायम प्रबन्ध निर्देशक सुरेशकुमार अग्रवालले बताउनुभयो । बजारमा तेल पठाउँदा पनि अभाब भन्ने सुन्दा अचम्ममा परेको उहाँले बताउनुभयो ।
तर अब सरकारले पैसा नदिए तेल आपुर्तिमा समस्या आउने उहाँले बताउनुभयो । भारतीय आयल कर्पोरेशनलाई भुक्तानी गर्नुपर्ने बक्यौता १ अर्ब पुगेको छ । यो पैसा भुक्तानी नदिए अब तेल अभाब चर्कने अग्रवालले बताउनुभयो ।
उहाँले कि पैसा दिनुपर्ने, कि भन्सार छुट दिनुपर्ने कि त भाउ बढाउन दिनुपर्ने माग आफुहरुले सरकारसंग गरिरहेको बताउनुभयो ।
