मलेसियाका पूर्वप्रधानमन्त्री काठमाडौंमा

काठमाडौं, चैत ८ – नेपाल उद्योग वाणिज्य महासंघले गर्न लागेको नेपाल ब्यवसायिक सम्मेलन २०१४ मा भाग लिन मलेसियाका पूर्व प्रधानमन्त्री डा महाथिर मोहमद नेपाल आउनुभएको छ ।
आइतबारदेखि काठमाडौंमा २ दिनसम्म चल्ने सम्मेलनमा महाथिर मोहम्मद मुख्य वक्ता हुनुहुन्छ । महाथिरलाई आधुनिक मलेसियाका प्रणेता मानिन्छ । नेपालमा लगानी गर्न स्वदेशी र विदेशी लगानकर्तालाई आह्वान गर्न सम्मेलन गर्न लागिएको नेपाल उद्योग बाणिज्य महासंघले जनाएको छ ।
नेपालमा लगानी गर्न सम्भावित बिभिन्न क्षेत्र समेटेर महासंघले तयार पारेका ५० भन्दा धेरै परियोजनामा लगानी गर्न विदेशी लगानीकर्तालाई आग्रह गरिने महासघका अध्यक्ष सुरज वैद्यले जानकारी दिनुभयो । ती परियोजनामा २ खर्ब ५० अर्ब भन्दा धेरैको लगानी आवश्यक गर्ने वैद्यले बताउनुभयो । 
ती मध्ये केही परियोजनामा सम्मेलनकै क्रममा बिदेशी लगानीकर्तासंग सहकार्यका लागि हस्ताक्षर समेत गर्ने तयारी भएको उहाँले बताउनुभयो ।
