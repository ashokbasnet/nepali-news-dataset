प्यूठानका होटलमा भाउ बढ्यो

एलबी थापा/उज्यालो । प्यूठान, बैशाख ३० – प्युठानका होटल ब्यवसायीले खानेकुराको मुल्यवृद्धि गरेका छन् । होटल ब्यवसायी समितिले बैशाख महिनादेखि लागु हुनेगरी सबै परिकारमा मुल्य बढाएपछि उपभोक्ताहरु मर्कामा परेका छन् ।

 

समितिको बैठकले एउटै परिकारको मुल्य ५ देखि १५ प्रतिशतसम्म बढाएको छ । सरोकारवालासँग छलफल गरी बढाउनुपर्नेमा होटल ब्यावसायीले आफुखुसी महँगो मुल्य निर्धारण गरेको जिल्ला प्रशासन कार्यालय प्यूठानले जनाएको छ । जथाभावी मुल्यबृद्धि गर्दा सर्वसाधारणलाई मार परेको उभोक्ताको गुनासो छ ।
उपभोक्ता संरक्षण नियमावली २०५६ को नियम १० र १६ मा ब्यापारिक समुहले आफुखुसी मुल्य निर्धारण गर्न नमिल्ने भएकाले अनुगमन गरी स्थानीय प्रशासनले कार्बाही गर्नुपर्ने नेपाल बार एसोसिएसन प्यूठानका अध्यक्ष रमेशप्रसाद राजभण्डारीले बताउनुभयो ।
मुल्यबृद्धि गर्नुको कारणबारे जिल्लाका सरोकारवालासँग छिटै छलफल गरिने होटल ब्यवसायी समिती प्यूठानका अध्यक्ष शिव पुलामीले बताउनुभयो । उहाँले भन्नुभयो ‘समितिको बैठकबाट बढाएका हौं, सबैसँग छलफल गरेर जानकारी गराउँछौ ।’
