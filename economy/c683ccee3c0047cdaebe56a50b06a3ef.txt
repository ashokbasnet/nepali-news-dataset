भारतसँग ऊर्जा व्यापार सम्झौता हुनुपर्छ : वर्षमान पुन

डडेलधुरा, साउन २४ – एकीकृत नेकपा माओवादीका सचिव एवं पूर्वअर्थ मन्त्री वर्षमान पुनले नेपालले भारतसँग ऊर्जा व्यापार सम्झौता गर्नु पर्ने बताउनुभएको छ । नेपालको विकासका लागि जति सक्दो चाँडो ऊर्जा व्यापार सम्झैता गर्नु पर्नेमा पुनले जोड दिनुभयो ।
पार्टीको प्रशिक्षण कार्यक्रममा डडेल्धुरा पुगेका भएका सचिव पुनले पत्रकारसँगको कुराकानीमा आगामी दिनमा उत्पादन हुने ऊर्जाको बजार भारत नै भएकाले पनि ऊर्जा व्यापार गर्नु आवश्यक रहेको बताउनुभयो ।
भारतीय प्रधानमन्त्री नरेन्द्र मोदीको नेपाल भ्रमणका क्रममा देखिएको भारतको लचकताले ऊर्जा व्यापार सम्झौतामा सहमति हुनेमा आफू विश्वस्त रहेको पुनको भनाइ छ ।
