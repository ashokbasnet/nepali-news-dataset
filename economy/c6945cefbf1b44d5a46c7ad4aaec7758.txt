विराटनगरमा १४ करोड बढीको लागतमा दुई तले बसपार्क बन्ने

विराटनगर–१५ स्थित साविकको बसपार्कलाई व्यवस्थित गर्न १४ करोड ११ लाख ५५ हजार रुपैयाँ लागतमा करिब डेढ बिघा क्षेत्रफलमा फैलिने आधुनिक बसपार्क निर्माण कार्य अघि बढाइएको हो ।

विराटनगर उपमहानगरपालिकाले नगर विकास कोषसँग ऋण लिएर बसपार्क निर्माणको काम सुरु गरेको हो ।

कोषको ९० प्रतिशत लगानी रहने बसपार्कमा सरकारको साढे ७ प्रतिशत र उपमहानगरपालिकाको साढे २ प्रतिशत लगानी छ ।
