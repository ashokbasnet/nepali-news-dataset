आज मर्यादित कामका लागि विश्व दिवस

काठमाडौं, असोज २१ – आज मर्यादित कामका लागि विश्व दिवस मनाईंदैछ । विश्वभरका ट्रेड युनियनहरुको आह्वानमा मनाईने दिवस यसवर्ष युवा बेरोजगारीमा केन्द्रित गरिएको छ ।

 

काममा  सुनिश्चित पहुँच तथा सुरक्षित, संगठित र मर्यादीत कामको आवश्यकतामा जोड दिंदै त्यसका लागि एकजुट अभियान स्वरुप हरेक वर्ष अक्टोबर ७ तारिखमा यो दिवस मनाईंदै आएको छ । विश्वव्यापी आर्थिक संकटले मजदुरको जीवनयापन कठिन बनेको र त्यसमाथि पनि युवा वर्ग बढी प्रभावित बनेकाले दिवस यसवर्ष युवा रोजगारीमा केन्द्रित गरिएको मजदुर संगठनहरुले जनाएका छन् ।

नेपालमा पनि बढ्दो युवा बेरोजगारी र देशमै उपलब्ध रोजगारी पनि अनियमीत, अनिश्चित र कष्टकर हुँदा धेरै युवा हरु विदेशीन बाध्य छन् । दिवसको अवसरमा नेपाल ट्रेड युनियन महासंघले मर्यादित कामका बारेमा युवाको धारणामा केन्द्रित भई छलफल कार्यक्रम गर्दैछ ।
