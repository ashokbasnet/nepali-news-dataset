शोधानान्तर बचत अहिले सम्मकै उच्च, ब्यापार घाटा ४ खर्ब पुग्यो

कमल पराजुली/उज्यालो । काठमाडौं, भदौ १४ - आयातमा भएको उच्च बृद्धिका कारण नेपालको ब्यापार घाटा झण्डै ४ खर्ब पुगेको छ । नेपाल राष्ट्र बैकले आज सार्बजनिक गरेको गत बर्षको सम्पुर्ण आथिंक स्थितीको प्रतिबेदन अनुसार एक बर्षमा नेपालको ब्यापार घाटा १७ प्रसिततले बढेर ३ खर्ब ७३ अर्ब १४ करोड पुगेको छ । आयातको तुलनामा निर्यात बढ्न नसकेपछि ब्यापार घाटा उच्च भएको हो । 

 

जम्मा ७४ अर्ब २६ करोडको बस्तु निर्यात भएकोमा ४ खर्ब ६१ अर्ब ६७ करोडको  बस्तु आयात भएको छ । तर गत बर्षको तुलनामा निर्यात यो बर्ष १५ प्रतिसतले बढेको हो आयात भने १६ प्रतिसतले बढेको हो । सुन तथा पेट्रोलियम पद्धार्थको आयात उच्च दरले बढेको कारण समग्र आयातको वृद्धिदर उच्च रहन गएको राष्ट्र बैकले जनाएको छ । कुल निर्यातमा भारतमा १४ प्रतिसतले बढेको छ भने तेश्रो मुलुकमा हुने निर्यात ५ प्रतिसतले बढेको छ ।

भारत तर्फ लत्ताकपडा, अलैंची, पोलिस्टर धागो, तामाको तार र जी. आई. पाइप लगायतको निर्यात हुने गरेको छ भने अन्य मुलुकतर्पm ऊनी गलैंचा, पश्मिना, तयारी पोशाक, छाला र नेपाली कागज र नेपाली कागजबाट बनेका सामान निर्यात हुने गरेको छ । त्यस्तै भारतबाट हुने आयात १४ प्रतिशतले बढेको छ भने अन्य मुलुक हुने आयात २१ प्रतिशतले बढेकोे छ । बैदेशिक ब्यापारमा निरासाजनक स्थिती देखिए नेपाल भित्रने र बाहिरिने बैदेशिक मुद्राको अन्तर अर्थात शोधनान्तर स्थिति भने हालसम्मकै उच्च बचत भएको राष्ट्र बैकले जनाएको छ ।

असार सम्मको तथ्याङक अनुसार शोधानान्तर बचत १ खर्ब २७ अर्ब ६० पुगेको छ । अघिल्लो बर्ष शोधानान्तर बचत २ अर्ब १८ करोड मात्रै थियो । रेमिट्यान्स आयमा भएको उल्लेख्य वृद्धिका कारण शोधानान्तर बचत बढेको हो । यो अबधिमा रेमिट्यान्स ३७ प्रतिशतले बढेको छ । बिदेशमा काम गर्न गएका नेपालीले १ बर्षमा ४ खर्ब २२ अर्ब ७७ करोड नेपाल पठाएका छन् । त्यसैगरी, ९ अर्ब २० करोडको प्रत्यक्ष वैदेशिक लगानी भित्रिएको छ । अघिल्लो ६ अर्ब ४४ करोड बैदेशिक लगानी आएको थियो ।
राष्ट्र बैंकले निकालेको अर्थिक स्थिती बारेको प्रतिवेदन पढ्न तलको फाइल डाउनलोड गर्नुहोला ।
