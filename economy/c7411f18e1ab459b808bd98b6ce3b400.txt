लोडसेडिङ घटेपछि पेट्रोलियम पदार्थको अभाव हट्छः आयल निगम

काठमाडौं, फागुन १४ – घट्दो लोडसेडिङसँगै पेट्रोलियम पदार्थमा भइरहेको अभाव पनि कम हुने नेपाल आयल निगमले जनाएको छ । लोडसेडिङका बेला यातायात बाहेकका साधनमा पनि उच्च प्रयोग हुने पेट्रोलियम पदार्थको अभाव हट्ने क्रममा रहेको निगमका प्रवक्ता मुकुन्द ढुंगेलले जानकारी दिनुभयो । 

 

विद्युत्को अभावमा अहिले राष्ट्रिय प्राथमिकताका आयोजनासँगै उपभोक्ताले डिजेलको खपत बढाएकाले अभाव भइरहेको उहाँले बताउनुभयो । तर लोडसेडिङको समय घटिरहेकाले डिजेलको अभाव कम हुने प्रवक्ता ढुंगेलले दावी गर्नुभयो । 

 

अहिले दैनिक सवा ५ लाख लिटरको हाराहारीमा डिजेलको बिक्री भइरहेको छ । माग भन्दा बढी ल्याएपनि डिजेलको अहिले अभाव छ । यस्तै, खाना पकाउने एलपी ग्याँसको अभाव हटाउन आयात परिणाम बढाइएको ढुंगेलले जानकारी दिनुभयो । 

 

निगमले अहिले दैनिक साढे ७ सय मेट्रिक टन ग्याँस भित्र्याइरहेको छ ।
