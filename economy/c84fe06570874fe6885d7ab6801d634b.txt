सुनको भाउ दिनदिनै बढ्दै

काठमाडौ, साउन १० – सुनको भाउ बुधवार पनि बढेको छ । आईतबारदेखि लगातार बढेको सुनको भाउ बुधवार ३ सय ५० रुपैयाँले बढेर ५६ हजार ५ सय ५० रुपैंया पुगेको छ । अन्तर्राष्ट्रिय बजारमा भाउ बढेकाले स्थानीय बजार पनि प्रभावित भएको नेपाल सुनचाँदी व्यवसायी संघले जनाएको छ ।

 

अन्तर्राष्ट्रिय बजारमा बुधवार सुनको भाउ ७ डलरले बढेर प्रतिऔंस १५ सय ८३ डलरमा किनबेच भएको छ । चाँदीको भाउ भने चौथो दिन पनि स्थिर छ । गएको आईतबारदेखि नै चाँदी १ हजार १० रुपैंया तोलामा किनबेच भईरहेको छ ।
