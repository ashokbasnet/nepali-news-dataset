नेप्से घट्यो

काठमाडौं, कात्तिक ३ — धितोपत्र बजार नेपाल स्टक एक्सचेन्जको शेयर मुल्य सुचकांक नेप्से बिहीबार पनि घटेको छ । नेप्से बिहीबार १.१४ अंकले घट्दै ३२८.१८ मा पुगेको छ । कारोवार भएकामा विकास बैंक, होटल र वित्त समुहको परिसुचक बढेको छ । 

 

 

वाणिज्य बैंक, जलविद्युत, बिमा र अन्य समुहको परिसुचक घटेकाले नेप्से पनि घटेको हो । बिहीबार भएका १३ सय ८६ कारोवारमा ७६ कम्पनीका एक लाख ५१ हजार सात सय पचास कित्ता शेयर तीन करोड ८७ लाख ४५ हजार ६ सय १३ रुपैयाँमा किनबेच भयो । 

 

कारोवार भएकामा किष्ट बैंककोे शेयर मुल्य सबैभन्दा धेरै ९.६८ प्रतिशत बढेको छ भने चिलिमे हाइड्रो पावर कम्पनी लिमिटेडको शेयर मुल्य सबैभन्दा धेरै ७.९८ प्रतिशतले घटेको छ ।
