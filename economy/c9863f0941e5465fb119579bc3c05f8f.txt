नेपाल दुधमा आत्मनिर्भर

काठमाडौं, साउन १ – मुलुक दुधमा आत्मनिर्भर भएको छ ।
दुग्ध विकास संस्थाले मुलुक दुधका लागि आत्मनिर्भर भएको तथ्यांक सार्वजनिक गरेको हो ।
गएको आर्थिक वर्षमा किसानले उत्पादन गर्ने दुधको उत्पादन ११ प्रतिशतले बढेर दैनिक २ लाख लिटर उत्पादन भइरहेको संस्थानले जनाएको छ । उत्पादन बढेपछि अघिल्लो आर्थिक वर्षमा भारतबाट दुध आयात नगरिएको संस्थानले जनाएको छ ।
गएको वर्ष भारतबाट २५ लाख लिटर दुध आयात गरिएको थियो । मुलुकमा ८ सय दुग्ध उत्पादक सहकारी संस्था तथा सरकारी स्तरबाट ३७ जिल्लामा र सहकारीका ६६ वटा दुध चिस्यान केन्द्र रहेको संस्थानका महाप्रवन्धक सियारामप्रसाद सिंहले जानकारी दिनुभयो ।
