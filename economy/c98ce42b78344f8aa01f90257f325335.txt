चेम्बर–वाणिज्यमन्त्री भेट

काठमाडौं, वैशाख २० । नेपाल चेम्बर अफ कमर्सको प्रतिनिधिमन्डलले सोमबार वाणिज्यमन्त्री जयन्तचन्दसँग भेटगरी उद्योग वाणिज्य, आपूर्तिलगायत समसामयिक विषयमा छलफल गरेको छ ।भेटघाटका अवसरमा चेम्बर अध्यक्ष राजेशकाजी श्रेष्ठले गत साल गएको विनाशकारी भूकम्प र अघोषित नाकाबन्दीकाकारण मुुुलुकको उद्योग–वाणिज्य क्षेत्रमा परेको असरबारे जानकारी गराउँदै उद्योग–व्यवसाय क्षेत्रको उत्थानको लागि विशेष ध्यानदिन आग्रह गरेको जनाइएको छ ।उनले हालै प्रधानमन्त्रीको भारत र चीन भ्रमणका अवसरमा भएका सहमतिहरु कार्यान्वयनमा सरकारले विशेष ध्यानदिनु पर्ने बताउँदै यस सम्वन्धमा भइरहेका प्रगतिबारे जानकारी गराउनसमेत आग्रह गरे ।वाणिज्यमन्त्री चन्दले निजी क्षेत्रका समस्याहरुप्रति आफू गम्भीर रहेको भन्दै नीतिगत कुराहरुमा नेपाल चेम्बर अफ कमर्सकोे राय–सुझावअनुसार अगाडि बढ्ने प्रतिबद्धतासमेत व्यक्त गरेको चेम्बरले जनाएको छ ।
