औद्योगिक क्षेत्र पूर्णक्षमतामा सन्चालन गर्न संसदीय समितिको निर्देशन

काठमाडौं, वैशाख १४ । व्यवस्थापिका–संसदको उद्योग समितिले औद्योगिक क्षेत्र पूर्णक्षमतामा सन्चालन गर्न निर्देशन दिएको छ ।मंगलबार सिंहदरबारमा बसेको समितिको बैठकले उद्योगमैत्री वातावरणका लागि औद्योगिक ऐन परिमार्जन गर्न र सरोकारवाला मन्त्रालयसँग समन्वय गरी अगाडि बढ्न पनि निर्देशन दिएको छ ।बैठकमा सांसदहरुले सामाजिक सुरक्षासहितको घन्टामा आधारित तलबको व्यवस्था गर्नुपर्नेमा जोड दिएका थिए ।उनीहरुले उद्योगमैत्री वातावरणका लागि ट्रेड युनियन समस्या समाधानमा ध्यान दिनुपर्नेमा पनि जोड दिएका छन् ।त्यसका लागि राजनीतिक दलहरुको सहमतिमा श्रमसम्बन्धी समस्या समाधानमा ध्यान दिन उद्योग मन्त्रालयलाई निर्देशन दिइएको छ ।सांसदहरुले औद्योगिक क्षेत्रमा राख्ने उद्योगहरुको वर्गीकरण गर्न पनि सुझाव दिएका छन् ।
