पैसा नतिर्ने सरकारी कार्यालयको विद्युत लाईन काटिने

काठमाडौं, पुस २२ - नेपाल विद्युत प्राधिकरणले विद्युत महसुल नतिर्ने सरकारी कार्यालयको विद्युत लाइन काट्ने भएको छ ।

प्राधिकरणले आउँदो विहिवारदेखि विहिवार देखि विद्युत महसुलको बक्यौता नतिर्ने सरकारी कार्यालयको लाइन काट्ने भएको हो ।

विहिवार सूचना तथा संचार, कृषि, भौतिक योजना र रक्षा मन्त्रालय अन्तरगर्तका विद्युत महसुल भुक्तानी नगर्ने ३९ वटा सरकारी कार्यालयको विद्युत लाइन काट्ने भएका हो ।

प्राधिकरणले १ सय ३० वटा सरकारी कार्यालयलाई पत्रचार गरेर विद्युत महसुल भुक्तानी नगरे लाइन काट्ने चेतावनी दिइसकेको जनाएको छ ।  यो पुस महिनामा ४ करोड ५२ लाख ४६ हजार ४ सय ५१ रुपैयाँ ग्राहकबाट बक्यौता रकम असुल गरिएको प्राधिकरणले जनाएको छ ।
