भदौ १ गतेदेखि काठमाडौंमा रात्री बस चल्ने

काठमाडौं, असार १७ - काठमाडौंमा आउदो भदौ १ गतेदेखि रात्रीकालिन सार्वजनिक यातायात सञ्चालन हुने भएको छ । रात्रीकालिन यातायात संचालन गर्न काठमाडौं महानगरपालिका, यातायात ब्यवसायीलगायत सरोकारवाला निकायवीच हस्ताक्षर भएको छ । रत्नपार्कलाई मुख्य विन्दु बनाएर १४ वटा बसबाट रिंगरोड, तथा मुख्य क्षेत्रलाई लक्ष्य गरि गाडी चलाइने र विस्तारै त्यसको क्षेत्र विस्तार गरिने नेपाल यातायात राष्ट्रिय महासंघका कोषाध्यक्ष सरोज सिटौलाले जानकारी दिनुभयो ।

 

पहिलो चरणमा रत्नपार्कबाट कलंकी, लगनखेल, कोटेश्वर, बौद्ध, गंगबु लगायत रुट तथा रिंगरोड वरिपरी पनि गाडी चलाईने सिटौलाले जानकारी दिनुभयो । अहिलेलाई बेलुकी ८ बजेदेखि ११ बजेसम्म गाडी चल्नेछन् । यसका लागि सरकारले ४५ लाख रुपैया उपलब्ध गराउनेछ ।
