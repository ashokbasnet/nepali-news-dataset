सुनको भाउ तोलामा १३ सय रुपैयाँ बढ्यो

काठमाडौ, साउन १६ – सुनको भाउ बुधबार एकै दिन एक हजार रुपैयाँ भन्दा बढी बढेको छ ।
मंगलबारको भाउमा १३ सय रुपैयाँले बढेर बुधबार ५३ हजार ९ सय रुपैयाँ पुगेको नेपाल सुनचाँदी व्यवसायी महासंघले जनाएको छ ।
डलरको भाउ बढेकाले सुनको भाउ पनि उकालो लागेको सुन व्यवसायी तेजरत्न शाक्यले बताउनुभयो । अन्तराष्ट्रिय बजारमा सुनको भाउमा खासै उतारचढाव नआए पनि डलरको तुलनामा नेपाली र भारतीय रुपैयाँ कमजोर हुँदा भाउ महंगिएको शाक्यको भनाई छ ।
डलर खर्चेर सुन किन्नुपर्ने भएकाले डलरको भाउ बढेपछि सुनको भाउमा प्रभाव परेको हो । यस्तै बुधबार चाँदी पनि तोलामा १५ रुपैयाँले बढेर तोलामा ८ सय ४० रुपैयाँ पुगेको छ । मंगलबार चाँदी तोलाको ८ सय २५ रुपैयाँ थियो ।
