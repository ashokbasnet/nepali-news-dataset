पुँजीबृद्धि समयावधि थप्न आग्रह

काठमाडौं, असार १४ । नेपाल राष्ट्र बैंकले असार अन्तिम साता आगामी आर्थिक वर्षका लागि मौद्रिक नीति सार्वजनिक गर्दैछ ।सरकारले बजेटमार्फत् प्रक्षेपण गरेको आर्थिकबृद्धि, मूल्यबृद्धि नियन्त्रणजस्ता विषयलाई सहयोग पुर्‍याउने गरी राष्ट्र बैंकले मौद्रिक उपकरण ल्याउने गर्दछ ।सरकारले आगामी आर्थिक वर्षको बजेट जेठ १५ गते नै सार्वजनिक गरेपनि केन्द्रीय बैंकले मौद्रिक नीति असार मसान्तसम्म ल्याउने जनाइसकेको छ । यसका लागि केन्द्रीय बैंकले राय–सुझाव पनि संकलन गरिरहेको छ ।राष्ट्र बैंकले चालु आर्थिक वर्षको सुरुमा मौद्रिक नीतिमार्फत् बैंक तथा वित्तीय संस्थाका चुक्तापुँजी उल्लेख्यदरले बढाएको थियो ।वाणिज्य बैंकहरुले २०७४ सालको असारभित्र चुक्तापुँजी ८ अर्ब पुर्‍याउनुपर्ने व्यवस्था गरेको छ ।त्यसका लागि केन्द्रीय बैंकले बैंक तथा वित्तीय संस्थाबीच मर्जर, प्राप्ति, वोनस र हकप्रद शेयर वितरण एवं फेरि जारी गर्ने साधारण शेयर अर्थात् (एफपीओ)मार्फत् ८ अर्ब पुँजी पुर्‍याउन सकिने सुझाव दिँदै आएको छ ।राष्ट्र बैंकको यो नीतिपछि पछिल्लो समयमा दर्जनौ बैंक तथा वित्तीय संस्था एक–अर्कामा गाभिइ पनि सकेका छन् ।मर्जर गर्दा समस्यादेखिएको भन्दै बैंक सन्चालकले चुक्तापुँजी बृद्धिको समयावधि बढाउन राष्ट्र बैंकलाई आग्रह गरेका छन् ।मेगा बैंकका सन्चालक गोपाल खनाल आठ अर्ब पुँजीबृद्धि गनुपर्ने राष्ट्र बैंकको नीति सहि भएपनि समयावधि भने बढाउनुपर्ने बताउँछन् ।उनले व्यवस्थापिका–संसदबाट संशोधनका लागि भन्दै अर्थ समितिमा ‘बाफिया’ फिर्ता पठाइनु गलत भएको जिकिर पनि गरे ।
