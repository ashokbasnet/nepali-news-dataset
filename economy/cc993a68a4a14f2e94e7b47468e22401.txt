राष्ट्रिय वाणिज्य बैंक कालिकोट शाखाबाट पैसा हरायो

काठमाडौं, असोज २६ – राष्ट्रिय वाणिज्य बैंक कालिकोट शाखाबाट रकम हराएको छ ।
बैंकबाट के कति रकम हराएको भन्ने बारेमा अहिलेसम्म खुल्न नसकेको प्रहरीले जनाएको छ । जिल्ला प्रहरी कार्यालय कालिकोटले बैंकका दुई सुरक्षा गार्डलाई नियन्त्रणमा लिएर अनुसन्धान थालिएको जनाएको छ ।
बैंकमा लुटपाट भनिएपनि घटनास्थलको प्रकृति हेर्दा बैंकका कर्मचारीबाटै रकम हिनामिना भएको आशंका रहेको प्रहरीले जनाएको छ । विकट जिल्ला भएको र कर्मचारीहरु दशैंका लागि बाहिर गएकाले के कति रकम हराएको हो भन्ने विषयमा अनुसन्धान भइरहेको प्रहरीको भनाइ छ ।
प्रहरीले शनिबार विहान ६ बजे बैंक लुटपाट भएको जानकारी पाएको र अनुसन्धान थालिएको जनाएको छ ।
