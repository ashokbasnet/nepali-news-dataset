पहिलोपटक पानी संबन्धि प्रदर्शनी हुदै

काठमाडौ, बैशाख २२ – काठमाडौमा शुक्रवारदेखि पानी सम्बन्धी प्रदर्शनी शुरु हुँदैछ । नेपालमै पहिलो पटक हुन लागेको पानी सम्बन्धी प्रदर्शनी तीन दिनसम्म चल्ने आयोजकले जनाएको छ । ग्लोबल पिस एशोसियसन र डाइरेक्सन नेपालको आयोजनामा शुरु हुन लागेको प्रदर्शनीलाई ‘शान्ति र सुरक्षाको लागि पानीको दीगोपना’ नाम दिइएको छ ।

 

प्रदर्शनीमा पानीसँग सम्बन्धित बिभिन्न प्राविधिक पक्ष, सूचना, तस्वीर, नयाँ प्रविधि, पानीको दीगोपना विषयमा गरिएका प्रयासका बृत्तचित्र लगायतका स्टल रहने आयोजकको भनाई छ । आयोजकका अनुसार प्रदर्शनीमा प्रदूषण, फोहोर व्यवस्थापन र पानीको सही सदुपयोगको बारेमा पनि जानकारी दिइनेछ ।
काठमाडौमा बढ्दै गएको पानीको समस्यालाई ध्यान दिँदै दीर्घकालिन व्यवस्थापनबारे पनि प्रदर्शनीमा छलफल हुनेछ । त्रिपुरेश्वरको वल्र्ड ट्रेड सेन्टरमा हुने प्रदर्शनी बिहान ११ बजेदेखि ६ बजेसम्म चल्नेछ । प्रदर्शनी निःशुल्क हेर्न पाइने आयोजकले जनाएको छ ।
