बजेट मुलुक बनाउनेखालको हुन्छ : प्रधानमन्त्री

काठमाडौं, चैत ३० । प्रधानमन्त्री केपी शर्मा ओलीले आगामी बजेट निरन्तरमुखी नभइ मुलुक बनाउनेखालको हुने बताएका छन् ।उनले आगामी नीति तथा कार्यक्रम नयाँ सोच र संकल्पसहितको हुने दाबी गरे ।नेपाल चेम्बर अफ कमर्सको ६५औं वार्षिक साधारणसभाको मंगलबार राजधानीमा उद्घाटन गर्दै प्रधानमन्त्री ओलीले निजी क्षेत्रका जायज माग आगामी बजेटमा समेटिने आश्वासन पनि दिए ।चेम्बर अध्यक्ष राजेशकाजी श्रेष्ठले संविधान प्राप्तिपछि सबैको ध्यान आर्थिक विकासतर्फ हुनुपर्ने बताए ।त्यसका लागि दीर्घकालीन कार्ययोजनासहित र आवश्यक पूर्वाधारसहित आवश्यकतानुसारको नीति–नियम बनाउनतर्फ ध्यान दिनुपर्ने उहाको भनाइ छ ।नेपाल उद्योग वाणिज्य महासंघका अध्यक्ष पशुपति मुरारकाले अर्थतन्त्रलाई अगाडि बढाउन व्यवसायिक एकतामा जोड दिए ।
