शेयर बजारमा उचाइको नयाँ रेकर्ड राख्नेक्रम जारी

काठमाडौं, वैशाख २७ । सोमबार पनि शेयर बजारमा दोहोरो अंकको सुधार आएर उचाइको नयाँ रेकर्ड राख्नेक्रम जारी रह्यो ।कारोबार सुरु भएदेखि बुलिस ट्रेन्डमा रहेको बजार परिसूचक नेप्से १० अंकले उकालो लागेर १४ सय ८२ को नयाँ उचाइमा पुगेर थामियो ।कारोबार भएका सबै समूहमा सुधार आयो । कारोबार पनि उच्च रह्यो । बीमा समूहमा सबैभन्दा उच्च ८२ अंकको बृद्धि आयो ।अन्य समूह दोहोरो अंकले उकालो लाग्यो । वाणिज्य बैंक र विकास बैंक समूह पनि ८/८ अंकलै उक्लिए । अरु समूह सामान्य अंकले सकारात्मक रहेका हुन् ।यसदिन नेपाल स्टक एक्सचेन्जमा १ सय ३२ कम्पनीको १५ लाख ८० हजार कित्ता शेयर १ अर्ब रुपैयाँ बराबरमा किनबेच भएको एक्सचेन्जले जनाएको छ ।
