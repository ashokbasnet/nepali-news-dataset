नेप्सेसहित कारोबार परिमाणमा पनि गिरावट

काठमाडौं, वैशाख २५ । यो साता शेयर बजार परिसूचक नेप्सेसहित कारोबार परिमाणमा पनि गिरावट आयो ।साताको नेप्से परिसूचक पहिलो दिनको तुलनामा ११ अंकले घटेर अन्तिम दिन १४ सय ६३ अंकमा आइपुग्यो । गत साता नेप्से १० अंकले बढेको थियो ।यो साता होटल समूहबाहेक अरु कारोबार भएका सबै समूहमा गिरावट आयो । व्यापार समूह भने स्थिर रह्यो ।यो साता नेपाल स्टक एक्सचेन्जमा १ सय ४४ कम्पनीहरुको चार अर्ब ५९ करोड ९५ लाख रुपैयाँ बराबरका ६९ लाख ३५ हजार कित्ता सेयरहरु खरिद–बिक्री भए ।यो साता कारोबार रकमको आधारमा एभरेस्ट बैंक, कारोबार भएको सेयर संख्याको आधारमा सिद्धार्थ लगानी बृद्धि योजना–१ र कारोबार संख्याको आधारमा नेपाल बंगलादेश बैंक लिमिटेड अग्रस्थानमा रहे ।एभरेस्ट बैंकलाई नेपाल बंगलादेश बैंक, एनआइसी एसिया बैंक, नेपाल इन्भेस्टमेन्ट बैंक र नेपाल बैंकले क्रमशः पच्छ्याउन पुगे ।
