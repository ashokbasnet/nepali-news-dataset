सुनको भाउ यो हप्ता १८ सयले बढ्यो

काठमाडौं, असार २८ – सुनको भाउ यो हप्ता १८ सय रुपैयाँले बढेको छ ।
आइतबार ४८ हजार ६ सय रुपैयाँ रहेको सुनको भाउ त्यसयता उतारचढाव हुँदै विहीबार तोलाको ५० हजार ४ सय रुपैयाँ पुगेको हो ।
शुक्रबार पनि बिहीबारकै भाउमा कारोबार भएको नेपाल सुनचाँदी व्यवसायी महासंघले जनाएको छ । अन्तर्राष्ट्रिय बजारमा नै यो हप्ता भाउ बढेकाले नेपाली बजार पनि प्रभावित भएको हो ।
चाँदीको भाउ पनि योहप्ता तोलामा ३० रुपैयाँले बढेको छ । आइतबार प्रतितोला ८ सय रुपैयाँ रहेको चाँदीको भाउ शुक्रबार ८ सय ३० रुपैयाँ कायम भएको छ ।
