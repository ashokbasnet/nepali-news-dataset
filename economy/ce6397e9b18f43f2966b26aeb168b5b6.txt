नियमविपरित इट्टाभट्टा सञ्चालन अनुमति दिएपछि स्थानीको बिरोध

कपिल कोईराला/उज्यालो । काभ्रे, कात्तिक २८ — काभ्रेको महादेवस्थान गाविसमा आफुहरुकोे सहमति विपरीत राजनैतिक दल र गाविस सचिवले इट्टा भट्टा सञ्चालन गर्न अनुमति दिएको भन्दै स्थानीयले जिल्ला प्रशासन कार्यालय काभ्रेमा निवेदन दिएका छन । स्थानीय बासिन्दाको स्वास्थ्यमा खेलबाड गरि इट्टा भट्टा सञ्चालन गर्न लागेको भन्दै महादेवस्थान इन्द्रावती वातावरण सरोकार संरक्षण समितिको अगुवाईमा प्रशासनमा निवेदन दिएका हुन । 

 

माओवादीका खड्ग हमाल, काँग्रेसका रामहरी सापकोटा, एमालेका जित बहादुर लामा र महादेवस्थान गाविसका सचिवको मिलेमतोमा इट्टाभट्टामा सञ्चालन हुने भएपछि स्थानीयले जिल्लाका सबैजसो सरकारी तथा गैरसरकारी संस्थामा सो कार्य रोक्न निवेदन दिइएको महादेवस्थान इन्द्रावती वातावरण सरोकार संरक्षण समितिका अध्यक्ष श्यामकृष्ण लम्सालले जानकारी दिनुभयो । 

 

माओवादी, काँग्रेस, एमाले र गाविस सचिवको मिलेमतोमा इट्टाभट्टा सञ्चालन हुन लागेको स्थानीयको आरोप छ । सहमति विपरित इट्टाभट्टा सञ्चालन गरिएकोले ठुलै आर्थिक चलखेल भएको स्थानीयको भनाई छ ।
