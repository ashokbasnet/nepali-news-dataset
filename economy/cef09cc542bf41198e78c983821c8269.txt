नेपाल–चीनबीच लगानी, आर्थिक, व्यापारिक सम्बन्ध विस्तारमा जोड

काठमाडौं, जेठ १४ । नेपाल–चीनबीच लगानी, आर्थिक तथा व्यापारिक सम्बन्ध विस्तारमा जोड दिइएको छ ।चीनको कम्युनिकेसन अफ इन्डस्ट्री एन्ड इन्फर्मेसन टेक्नोलोजी अफ गान्सु प्रान्तका उप–निर्देशक झांग फुकुइको नेतृत्वमा नेपाल भ्रमणमा आएका १३ सदस्यीय व्यापारिक टोली र नेपाली उद्योगी–व्यवसायीबीच भएको ‘इन्भेस्टमेन्ट इन  नेपाल’ विषयक छलफलकाक्रममा उक्त जोड दिइएको हो ।नेपाल–चीन उद्योग वाणिज्य संघले गरेको गोष्ठीका अवसरमा संघका अध्यक्ष राजेशकाजी श्रेष्ठले दुई देशबीच लगानी बृद्धि, आर्थिक व्यापारिक सम्बन्ध विस्तारका लागि आग्रह गरेका थिए ।नेपालमा जलविद्युत्, पर्यटन, कृषिजन्य उत्पादन, सिमेन्ट, निर्माण, जडिबुटी क्षेत्रमा लगानी गर्न उनले आग्रह गरेका थिए ।उपनिर्देशक झांगले गान्सुको लान्जाउबाट सिगात्सेसम्म रेल आइपुगेको हुँदा यसबाट दुई देशबीचको व्यापार तथा सम्बन्ध अझ विस्तार हुने बताए ।साथै, संघ तथा सीसीपीआइटी गान्सु प्रान्तबीच सम्बन्ध विस्तारका लागि समझदारीपत्रमा हस्ताक्षर पनि भएको थियो ।साथै, द्विपक्षीय लगानीका लागि अरु ६ ओटा नेपाली तथा चिनियाँ कम्पनीहरुबीच समझदारीपत्रमा हस्ताक्षर भएको पनि संघले जनाएको छ ।
