सिन्धुलीमा आलु उत्पादन बढ्यो

सिन्धुली, चैत २० । आलुखेतीका लागि मौसम अनुकूल हुँदा सिन्धुलीमा यो वर्ष आलुको उत्पादन बढेको छ ।सुनकोसी, मरिण र कमलाखोचलगायत जिल्लाका विभिन्न स्थानमा व्यवसायिकरुपमा लगाइएको आलुबालीको उत्पादन बढ्दा कृषक खुसी भएका छन्  ।कन्दमूल तरकारी जातमा पर्ने बहुउपयोगी तरकारी आलुको व्यवसायिक विस्तार गर्ने उद्देश्यले करिब पाँच सय ५० हेक्टर क्षेत्रमा आलुखेती गरिएको छ ।कतिपय किसानले आलुलाई बीउकोरुपमासमेत बाहिर बिक्री गर्दै आएका छन् ।सिन्धुलीमा यो वर्ष ८ हजार मेट्रिकटन आलु उत्पादन भएको जिल्ला कृषि विकास कार्यालय सिन्धुलीले जनाएको छ ।
