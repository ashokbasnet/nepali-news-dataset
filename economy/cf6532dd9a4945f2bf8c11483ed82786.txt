ललितपुर ब्यापार मेला शुरु

ललितपुर, असोज ११ – ललितपुर व्यापार मेला २०१२ शुरु भएको छ । जावलाखेलको खेलकुद मैदानमा विहीवारदेखि शुरु मेलामा १ सय भन्दा बढी स्टल राखिएका छन् । ६ दिनसम्म चल्ने मेलामा जिल्लामै बनेका काष्ठकला, मूर्तिकला, प्रस्तर कला, पौभा, हातेकागज, पश्मिना, फर्निचर, उपहार सामग्री, घरायसी सामान, कृषि उत्पादन, धातुजन्य, छालाजन्य वस्तु, सूचना प्रविधि, बैंङ्क तथा फाइनान्स लगायतको प्रदर्शनी गरिएको छ ।

 

मेलामा ललितपुरको संस्कृति झल्किने बाजागाजा मुख्य आकर्षणका रुपमा रहने मेला संयोजक रुपेन्द्र पुरीले बताउनुभयो । प्रवेश शुल्क ७५ रुपैंया राखिएको मेलाको २ लाख ५० हजारले अवलोकन गर्ने अपेक्षा गरिएको छ ।

मेलामा परम्परागत खाना, गीत संगीत, बालबालिकाका लागि खेलकुद लगायत पनि प्रर्दशन गरिनेछ । एक्जिविसन प्रालि ललितपुर, हस्तकला संघ, उद्योग वाणिज्य संघ र पाटन पर्यटन विकास बोर्डले व्यापारिक प्रवद्र्धनका लागि मेला आयोजना गरेका हुन् ।
