रानीपोखरी पुनःनिर्माण सुरु, भाइटीकासम्ममा तयार, अब यस्तो बन्दैछ (भिडियोसहित)

प्रतीक लामिछाने/भरत केसी/दिलिप पोखरेल (इमेज)काठमाडौं, जेठ ५ । विनाशकारी भूकम्पले ध्वस्त बनाएको काठमाडौंस्थित रानीपोखरीको पुनःनिर्माणको काम सुरु भएको छ ।गत माघ २ गते राष्ट्रिय भूकम्प दिवसको अवसर पारेर रानीपोखरीबाट पुनःनिर्माण अभियान घोषणा गरिएको थियो । त्यसको चार महिनापछिमात्र रानीपोखरीको पुनःनिमाण थालिएको हो ।विक्रम संवत् १७२५ मा तत्कालीन राजा प्रताप मल्लले छोरा चक्रब्रतेन्द्र मल्लको वियोगको पीडामा रहेकी आफ्नी रानीलाई सान्त्वना दिनका लागि रानीपोखरीे निर्माण गरेका थिए ।रानीपोखरीको दक्षिण कुनामा हात्तीमाथि चढेका प्रताप मल्ल र उनको छोराहरु मोहिपतेन र चक्रब्रतेन्द्रको मूर्तिले पनि यसको पुष्टि गर्छ । करिब दुई वर्ष लगाएर निर्माण गरिएको रानीपोखरीको बीचभागमा बालगोपालेश्वर महादेवको मन्दिर छ ।विक्रम संवत् १९९० को भूकम्पले मन्दिरको गजुर लडाएको थियो भने २०७२ साल वैशाख १२ को भूकम्पले सिँगो मन्दिरलाई नै पूर्णरुपमा क्षतिग्रस्त बनायो ।सरकारले भूकम्प दिवसको अवसर पारेर रानीपोखरीबाट पुनःनिमाण महाअभियान घोषणा गरेको चार महिनापछि बल्ल रानीपोखरीको पुनःनिमाण सुरु भएको छ ।पुरातत्व विभागको रोहबरमा काठमाडौं महानगरपालिकाले यसको पुनःनिर्माणको जिम्मा पाएको छ ।महानगरपालिकाका निमित्त प्रमुख सनतकुमार थापा आवश्यक विधि र प्रक्रिया पूरा गर्दा केही समय ढिलाइ भएपनि अब रानीपोखरी पुनःनिमाणको काम तीव्रताकासाथ अघि बढ्ने बताउँछन् । एक रिपोर्ट (विस्तृत भिडियोमा हेर्नुहोस्) ।
