सुनको भाउमा २ सयले गिरावट, चाँदीको भाउ स्थिर

अन्तर्राष्ट्रिय बजार पच्छ्याउँदै यसदिन स्थानीय बजारमा छापावाल सुन तोलाको २ सय घटेर ५६ हजार ३ सयमा कारोबार भएको नेपाल सुनचाँदी व्यवसायी महासंघले जनाएको छ । 

मंगलबार सुन तोलाको ५६ हजार ५ सयमा कारोबार भएको थियो । चाँदीको भाउ भने ७ सय ७० रुपैयाँमै स्थिर रहेको महासंघले जनाएको छ ।

बुधबार साँझसम्म अन्तर्राष्ट्रिय बजारमा सुन प्रति औंस १३ सय १५ डलर हाराहारीमा कारोबार भईरहेको थियो ।
