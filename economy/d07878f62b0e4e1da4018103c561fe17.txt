सुनको भाउ ह्वात्तै बढ्यो

काठमाडौं, भदौ ४ – सुनको भाउ ह्वात्तै बढेको छ ।  आज सुन तोलाको १४ सय रुपैयाँले बढेर ५१ हजार ६ सय रुपैंयामा कारोबार भएको छ । अन्तर्राष्ट्रिय बजारमा सुनको भाउ बढेकाले नेपाली बजरामा पनि बढेको नेपाल सुन चाँदी व्यवसायी महासंघले जनाएको छ ।
महासंघका अनुसार अन्तर्राष्ट्रिय बजारमा आज सुन प्रतिऔंँस २७ डलरले बढेर ११ सय ६५ डलर पुगेको छ । अन्तर्राष्ट्रिय बजारमा उतार चढाव आइरहेकाले भाउ घट्ने बढ्ने यसै भन्न नसकिने महासंघका पूर्व अध्यक्ष तेजरत्न शाक्यले बताउनुभयो । यस्तै आज चाँदीको भाउ पनि बढेको छ । तोलामा १० रुपैयाँले बढेर चाँदी ७ सय १५ रुपैयाँमा कारोबार भैरहेको छ ।
