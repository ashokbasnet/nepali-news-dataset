अन्तराष्ट्रिय व्यापार मेलाको आज अन्तिम दिन

काठमाडौं, फागुन ३० – काठमाडौंमा भईरहेको अन्तराष्ट्रिय व्यापार मेला आज सकिदै छ । नेपाल, भारत, चीन, भुटान, अमेरिका लगायत देश सहभागि मेलामा हस्तकलाका सामानमा अवलोकनकर्ताले बढी चासो देखाएको आयोजकले जनाएको छ ।

मेलामा स्वदेशी र विदेशी गरी साढे ३ सय स्टल राखिएका छन् । अवलोकनकर्ताले स्वदेशी हस्तकलाको सामानसंगै भारत, पाकिस्तान र बंगलादेशका सामानमा बढी रुची देखाएका आयोजक नेपाल उद्योग वाणिज्य महासंघले जनाएको छ ।

गएको २५ गतेदेखि चलिरहेको मेलामा अहिलेसम्म झण्डै २ लाखले अवलोकन गरेका महासंघको भनाई छ । मेलामा १५ करोड रुपैँयाको कारोबार हुने अनुमान गरिएको छ । अवलोकनकर्ताको भिड र बन्दले प्रभाव पारेको भन्दै मेलाको समय एक दिन लम्बाईएको थियो ।

आयोजकका अनुसार आज बेलुकी ६ बजेसम्म मेलाको अवलोकन गर्न सकिन्छ । नेपाललाई अन्तर्राष्ट्रिय स्तरमा ब्रान्डिङको रुपमा प्रबद्र्धन गर्न मेला आयोजना गरेको जनाएको छ ।

अन्तर्राष्ट्रिय स्तरमा व्यापारिक सम्बन्ध,  व्यापार विस्तार, लगानी तथा प्रविधि प्रवर्द्धनमा मेलाले सहयोग पुर्‍याउने आयोजकका विश्वास छ ।
