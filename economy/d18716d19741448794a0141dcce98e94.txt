वीरगंज चिनी कारखाना संचालनको माग गर्दै आमरण अनशन

वीरगन्ज, असोज १९ – वीरगन्ज चिनी कारखाना र कृषि औजार कारखाना फेरी सन्चालनको माग गर्दै वीरगन्जमा आजदेखि आमरण अनशन शुरु भएको छ । दुबै कारखाना सन्चालनको माग गर्दै आन्दोलन गर्दै आएको संघर्ष समितिको अगुवाइमा घण्टाघर चोकमा आमरण अनसन सुरु भएको हो ।

 

अनशनमा संघर्ष समितिका संयोजक किशोर पटेल, तमलोपाका सहमहामन्त्री जितेन्द्र सोनल, संघीय सद्भावना पार्टीका सहमहासचिव शिव पटेल, मधेशी जनअधिकार फोरम लोकतान्त्रिककी केन्द्रिय सदस्य करिमा बेगम, संघर्ष समितिका सदस्य सलाउद्दिन अहम्मद, अच्छेलाल यादव र हमीद देवान बस्नु भएको हो ।
