लमजुङको भुजुङमा सयबढी भेडा मरे

नवीन कुइँकेल/इमेजलमजुङ, वैशाख ३ । पशुमा लाग्ने पीपीआर रोगको संक्रमणबाट लमजुङको भुजुङमा पालिएका एकसय बढी भेडाबाख्रा मरेका छन् ।करिब एक महिनाको अवधिमा गोठमा पालिएका एक सय बढी भेडा मरेका हुन् ।चैतको पहिलो सातादेखि भेडाहरु मर्न थालेका स्थानीय ३५ घर–परिवारको सामूहिक गोठ हेर्दै आएका बेले गुरुङले बताए । भुजुङमा स्थानीयले सामूहिकरुपमा भेडा पाल्दै आएका छन् ।गाँउको तीनओटै गोठमा पीपीआर रोग फैलिएको जिल्ला पशुसेवा कार्यालय लमजुङका पशु चिकित्सक नारायण कुसुमले बताए ।पशुचिकित्सक कुसुमले बिरामी भेडाको लक्षण हेर्दा पीपीआर रोग लागेको जानकारी दिए ।
