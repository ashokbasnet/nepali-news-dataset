रोल्पाका तीन ठाउँमा होमस्टे सञ्चालन हुने

रोल्पा, साउन ५ – ग्रामीण पर्यटन प्रवद्र्धन गर्न रोल्पाका विभिन्न तीन ठाउँमा होमस्टे सञ्चालन हुने भएको छ ।
जिल्ला विकास समिति रोल्पाको सहयोगमा थवाङ गाविसको ठुलोगाउँ, लिवाङ गाविसको गुरुङगाउँ र कोटगाउँ गाविसको माडिचौरमा होमस्टे सञ्चालन गर्न लागिएको हो ।
होमस्टे सञ्चालन भएपछि त्यसले स्थानीय बासिन्दाको  आयस्तर र जीवनस्तरमा सुधार हुने रोल्पाका स्थानीय विकास अधिकारी हिरालाल रेग्मीले बताउनुभयो ।
जिल्ला विकास समितिको एक टोलीले स्याङ्जा र लमजुङका विभिन्न ठाउँको अवलोकन गरि रोल्पामा पनि नयाँ कार्यक्रम सञ्चालन गर्न लागेको हो ।
