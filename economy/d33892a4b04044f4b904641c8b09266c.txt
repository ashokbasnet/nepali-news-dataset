​पहिरोले नहर बगाउँदा घुसबाङ खोला लघुजलविद्युत अवरुद्ध

रोल्पा, भदौ ६ — रोल्पाको सेरम–६ घुसबाङखोलामा रहेको घुसबाङखोला लघुजलविद्युत आयोजनाको नहर पहिरोले बगाउँदा विद्युत सेवा अवरुद्ध भएको छ । ३० किलोवाट क्षमताको आयोजना अवरुद्ध हुँदा सेरम ६, ७ र ८ नम्बर वडाका झण्डै २ सय घरधुरी अन्धकारमा बस्न बाध्य भएका छन् । 
आयोजनाको कुलो मर्मत गर्ने काम भैरहेको भएता पनि लगातारको वर्षाका कारण विद्युत सञ्चालनमा आउन नसकेको आयोजनाका अध्यक्ष राजु वुढामगरले बताउनुभयो । विद्युत सेवा अवरुद्ध हुदा गाउँमा सञ्चालित मिल तथा साना उद्योग पनि ठप्प भएका छन् ।
