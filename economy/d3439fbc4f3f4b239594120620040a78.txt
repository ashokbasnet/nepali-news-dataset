व्यवसायी भन्छन्–बढेको ब्याज तिर्दैनौं

विराटनगर, माघ २७ – विराटनगरका उद्योगी व्यवसायीले तरलता अभाव भएको भन्दै बैंकले बढाएको ब्याजदर नतिर्ने बताएका छन् । निजी बैंकले एक्कासी ब्याजदर बढाएपछि उद्योगी व्यवसायी, स्कुल, क्याम्पसदेखि सानाठूला सबै व्यापार व्यवसाय धरासायी भएको बताउँदै उनीहरुले साझा धारणा बनाएर तरलताको समस्या हल गर्नका लागि दबाब दिने भएका हुन् । 
बढाएको ब्याजदर नतिर्ने समेत व्यवसायीले घोषणाको तयारी गरेका छन् । आर्थिक तरलताका कारण निजी बैंकले देशभर नै ब्याजदर बढाएका छन् । ब्याजदर बढाउँदा सबै क्षेत्रमा असर पर्ने व्यवसायीको भनाई छ ।
व्यवसायी अभिनाश बोहराले सम्झौता अवधी नसकिँदासम्म ब्याजदर हेरफेर गर्न नहुने बताउनुभयो । उद्योग संगठन मोरङका अध्यक्ष मुकेश उपाध्यायले बैंकले एक्कासी बढाएको ब्याजदरका कारण सबै क्षत्र तहसनहस हुने अबस्था रहेको भन्दै केही दिन भित्रै उद्योग संगठनको धारणा आउने बताउनुभयो ।
