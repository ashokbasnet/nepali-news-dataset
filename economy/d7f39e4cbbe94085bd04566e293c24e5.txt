बजेटमा सहमति गर्न कोइरालालाई ब्यवसायीहरुको आग्रह

काठमाडौ, असार २१ – नेपाल चेम्बर अफ कमर्सको टोलीले नेपाली कांग्रेसका सभापति सुशील कोईरालासंग भेटेर बजेटमा सहमति जुटाउन आग्रह गरेको छ । बिहीबार कोइराला निवास महाराजगंज पुगेर टोलीले बजेट नआउँदा देशको अर्थतन्त्रमा धेरै असर पर्ने भएकाले राजनीतिक सहमति तत्काल जुटाएर बजेट ल्याउन पहल गर्न आग्रह गरेको छ ।

 

जवाफमा कोइरालाले सुझाबप्रति आफू गम्भीर भएको र राजनीतिक सहमति जुटाएर आफूपनि बजेट ल्याउने पक्षमा रहेको बताउनुभयो । टोलीले बिहीबार गृहमन्त्री विजयकुमार गच्छेदारसंग भेटवार्ता गर्ने भएको छ ।

चेम्बर टोलीले समयमै बजेट नआउँदा मुलुक र मुलुककै अर्थतन्त्र धरासायी बन्ने निष्कर्ष निकालेर सहमतिका लागि प्रयास थालेको हो । यसैबीच राष्ट्रपति डा. रामवरण यादव र कांग्रेस सभापति कोईरालाबीच बजेट लगायतका विषयमा छलफल भएको छ । तर राष्ट्रपतिको कार्यालयले भने नितान्त पारिवारिक भेट भएको जनाएको छ ।
