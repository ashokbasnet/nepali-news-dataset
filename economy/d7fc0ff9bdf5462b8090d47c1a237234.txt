​राजश्वको टोली अनुगमनमा आएपछि सुनचाँदी व्यवसायी पसल बन्द गरेर भागे

सप्तरी, वैशाख २९ - आन्तरिक राजश्य कार्यालयले राजविराजका केह सुन चाँदी पसलको खाता नियन्त्रणमा लिएको छ । कार्यालयले अनुमगनका लागि कार्यालयले सुन चाँदी पसलको खाता तथा कागजात नियन्त्रणमा लिएको हो । 
कार्यालयले अनुगमन गर्न थालेपछि बुधवार बेलुकी राजविराजका सबै सुनचाँदी व्यवसायीहरु पसल बन्द गरेर भागेका छन् । सदरमुकाम राजविराजमा रहेको ४० भन्दा बढी सुनचाँदी पसल बन्द भए ।
राजविराजको मुटु मानिने मुख्य सडक र हटिया लाइनमा रहेको सन्तोष ज्वेलर्स, न्यू गृहलक्ष्मी ज्वेलर्स, गृहलक्ष्मी ज्वेलर्स, महारानी ज्वेलर्स, न्यूश्री राजलक्ष्मी ज्वेलर्स, न्यू प्रियंका ज्वेलर्सलगायतका सुनचाँदी पसलहरु हतार–हतारमा पसल बन्द गरेका छन् ।
भ्याट बिल नराखेको, कागजपत्र चुस्तदुरुस्त नरहेको, बिना दर्ता पसल सञ्चालनमा रहेको कारणले गर्दा पसलेहरु कारवाहीमा परिने हो कि भन्ने डरले पसल बन्द गरेर भागेका थिए ।
सप्तरी सुनचाँदी उद्योग व्यवसायी संघका अध्यक्ष राजेश कुमार साहले आन्तरिक राजश्व कार्यालय लहानको टोलीले अनुगमन गर्ने क्रममा केही पसलेहरुको कागजात नियन्त्रणमा लिएको स्वीकार गर्नुभएको छ ।
