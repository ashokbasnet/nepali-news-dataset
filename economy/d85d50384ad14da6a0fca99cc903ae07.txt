सुनको भाउ बढ्यो

काठमाडौं, भदौ १०– केही दिन यता लगातार घटेको सुनको भाउ मंगलबार भने बढेको छ । मंगलबार तोलामा २ सय रुपैयाँले बढेर तोलामा सुन ५३ हजार ३ सय रुपैयाँमा कायम भएको नेपाल सुन चाँदी व्यवसायी महासंघले जनाएको छ ।
अन्तर्राष्ट्रिय बजारमा सुनको भाउ केही बढेकाले नेपाली बजारमा पनि भाउ बढेको सुन व्यवसायी तेजरत्न शाक्यले बताउनुभयो । अन्तर्राष्ट्रिय बजारमा मंगलबार सुन प्रतिऔंस १२ सय ८२ डलर छ । यो सोमबारको भन्दा ५ डलरले महंगो हो । चाँदीको भाउ भने मंगलबार पनि स्थिर छ ।
चाँदी तोलामा ८ सय रुपैयाँ कायम भएपनि कारोबार भने निकै कम हुने गरेको शाक्यको भनाई छ ।
