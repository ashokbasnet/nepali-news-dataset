​बैंकबाट पैसा पठाएको प्रमाण नभए कोरिया जान नपाइने

काठमाडौं, असार ३१ – दक्षिण कोरियामा रोजगारी गरी फर्किएर पुनःश्रमस्वीकृति लिनुपर्ने कामदारले बैंक मार्फत पैसा पठाएको प्रमाण पेश गर्नुपर्ने भएको छ । 
पाँच वर्ष एउटै कम्पनीमा काम गरेर फर्केका प्रतिबद्ध कामदार, सिबिटी र पिबिटी परीक्षा दिएर पुनः कोरिया जान चाहनेहरु सन् २०१८ जनवरी १ देखि श्रम स्वीकृति लिँदा बैंकबाट पठाएको रकमको प्रमाण पेश गर्नुपर्ने भएको हो । प्रमाण नभएकाहरुलाई पुनःश्रमस्वीकृति नदिइने इपिएस कोरिया शाखाले जनाएको छ ।
