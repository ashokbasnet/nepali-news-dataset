आठौं गोरखा महोत्सव शुरु

भीमलाल श्रेष्ठ/उज्यालो । गोरखा, पुस १० - गोरखाको गौरव, गोर्खालीको उत्सव, गोरखा महोत्सव भन्ने मूल नाराका साथ मंगलवारदेखि गोरखामा आठौं गोरखा महोत्सव शुरु भएको छ ।

गोरखा उद्योग वाणिज्य, जिल्ला विकास समिति, गोरखा नगरपालिकाको संयुक्त आयोजना र आदिवासी जनजाति महासंघको सहआयोजनामा ७ दिने गोरखा महोत्सवको आयोजना भएको हो ।

आठौं गोरखा महोत्सवको एक समारोह बीच नेपाल उद्योग वाणिज्य महासंघका अध्यक्ष सुरज वैद्यले उद्घाटन गर्नुभयो । महोत्सव उद्घाटन कार्यक्रममा गोरखा निवासी मिस लिटिज वल्ड सुप्रिया मास्केलाई समेत सम्मान गरिएको थियो ।

महोत्सवका आर्कषणका रुपमा औद्योगिक ,घरेलु तथा कृषि प्रर्दशनी,लोक तथा दोहोरी गीत प्रतियोगिता, गोरखा तारा नाम प्रतिभा छनौट कार्यक्रम, राष्ट्रिय स्तरका गायकगायिक तथा हास्य कलाकारहरुको प्रस्तुति, गोलघर लगायत विविध जनजातीका परम्पराहरुको प्रस्तुती र हेलिकप्टरबाट पर्यटकीय स्थलहरुको अवलोकन कार्यक्रमहरु रहेका छन ।

महोत्सव उद्घाटन पूर्व विभिन्न जातजातिका झाँकी, धार्मिक समुदायका झाँकी सहितको ¥यालीले गोरखा बजार परिक्रमा गरेको थियो ।
