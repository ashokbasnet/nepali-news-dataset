सुनको भाऊ अन्तर्राष्ट्रिय बजारमा घटेपनि नेपालमा स्थिर

काठमाडौं, माघ १६ – अन्तर्राष्ट्रिय बजारमा सुन चाँदीको भाउ केही घटे पनि डलरको सटही दर महँगो हुँदा नेपालमा सुनको भाउ आइतबार जति नै कायम भएको छ । आइतबारको तुलनामा नेपाली बजारमा सुन चाँदीको भाउमा कुनै थपघट भएको छैन ।

 

सोमबार सुनको भाउ तोलामा ५४ हजार रुपैंया कायम छ । चाँदीको भाउ एक हजार ९० रुपैँया तोला छ ।  आइतबार अन्तर्राष्ट्रिय बजारमा एक औस सुनको भाउ एक हजार सात सय ३९ डलर चार सेन्ट रहेकोमा आज एक हजार सात सय ३४ डलर पाँच सेन्ट  कायम भएको छ । तर आइतबार ७९ रुपैंया २० पैसा रहेको डलरको भाउ सोमबार बढेर ७९ रुपैँया ५० पैसा छ । त्यसैले अन्र्तराष्ट्रिय बजारमा भाउ सस्तिदाँ पनि नेपालमा सस्तिन नसकेको मा नेपाल सुनचाँदी व्यवसायी संघका अध्यक्ष तेजरत्न शाक्यले बताउनु भयो ।

सुन नेपालमा अन्तराष्ट्रिय बजार अनुसार भाउ तोकिने एकमात्र बस्तु हो ।
