भिमसेन नेटवर्कको नाममा ठगि

भरत खड्का/उज्यालो । उदयपुर, पुस १९ - भिमसेन नेटवर्क प्राईभेट लिमिटेडका कर्मचारीले उदयपुरको पञ्चावतीका  करिव २ सय जनालाई ठगि गरेर फरार भएका छन् ।

विभिन्नको कम्पनीका सामग्री उपल्ब्ध गराईदिने भन्दै ६ हजार ५ सय लिएर कम्पनीका गिरीबहादुर लुङ्गेली र अम्बिका परियार फरार भएका हुन् ।

पैसा असुलेर लुङगेली र परियार फरार रहेको पीडितहरुले बताएका छन् । नेटवर्किङबाट पञ्चाती गाउँ विकास समिति—४ को साननानी, नागवेले, रुपाटार र भलायडाँडाको महिनटार क्षेत्रका स्थानीयवासी ठगिएको स्थानीयवासिन्दाले बताएका छन् ।

ठगीको विषयमा कारवाहीका लागि हालसम्म आधिकारीले उजुरी नपरेको जिल्ला प्रहरी कार्यालय उदयपुरले जनाएको छ । पैसा र्फिता गराईदिन पनि पीडितहरुले प्रशासनसँग माग गरेका छन् ।
उनीहरुले एक वर्ष अघि विभिन्न कम्पनीको साबुन, सेम्पो, उपल्ध गराउने भन्दै स्थानीयवासीसँग रकम असुली गरेको पीडित दुर्लव मगरले बताउनुभयो ।

काठमाडौंको पुलचोकमा प्रमुख कार्यालय भएको यो कम्पनीले इन्डियन कम्पनीको सामग्री दिने गरेको स्थानीयवासिन्दाले बताएका छन् । कम्पनीको निर्देशकमा मधुसुधन राय रहेको स्थानीय लक्ष्मण भट्टराईले जानकारी दिनुभयो ।
