सुनको भाऊ फेरी बढ्यो

काठमाडौं, जेठ २८ - हप्ताको पहिलो दिन आइतवार सुनको भाउ बढेको छ । शुक्रबारको तुलनामा आइतवार तोलामा १२ सय रुपैंयाले बढेर सुन ५६ हजार ३ सय रुपैँया कारोबार भैरहेको नेपाल सुनचाँदी व्यवसायी संघले जनाएको छ । शुक्रबार सुन ५५ हजार १ सय रुपैंयामा कारोबार भएको थियो । यस्तै चाँदीको भाउ पनि बढेको छ । तोलामा ५ रुपैँयाले बढेर चाँदी १ हजार ४५ रुपैँयामा कारोबार भइरहेको छ ।

 

अन्तर्राष्ट्रिय बजारमा आएको उतार चढावले सुनको कारोबार प्रभावित भएको संघका अध्यक्ष तेजरत्न शाक्यले बताउनुभयो ।
