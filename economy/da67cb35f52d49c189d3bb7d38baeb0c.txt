सुनकोसी–कमला डाइभर्सनको काम चाँडै सुरु : सिंचाइमन्त्री

सिन्धुली, जेठ २४ । सिंचाइमन्त्री उमेश यादवले सुनकोसी–कमला डाइभर्सनको काम चाँडै सुरु गरिने बताएका छन् ।सोमबार सिन्धुलीको सदरमुकाम सिन्धुलीमाडीमा सन्चारकर्मीहरुसँग कुरा गर्दै मन्त्री यादवले डाइभर्सनको काम छिटो सुरु गरी तराई र भित्री मधेसका जिल्लामा खाद्यान्न उत्पादनमा जोड दिइने बताए ।उनले सुनकोसी कमला डाइभर्सनको काम सरकार आफैंले गर्न चाहेकोसमेत स्पस्ट पारे ।डाइभर्सनको अध्ययनका लागि मन्त्रालयले बजेट विनियोजन गरिसकेको उनको भनाइ थियो ।
