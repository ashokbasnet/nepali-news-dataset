​विदेशमा मृत्यु भए बिमा फेल हुनेले पनि क्षतिपूर्ति पाउने

काठमाडौं, चैत १६- वैदेशिक रोजगारीका क्रममा मृत्यु भएका सबैले वैशाख ११ गते सम्म बिमा रकम पाउने भएका छन् । गएको माघ ११ गतेदेखि वैसाख ११ गते सम्म मृत्यु भएमा क्षतिपूर्तिका लागि दावी गर्न सकिने छ । 
सरकारको निर्देशन पछि बिमा समितिले यो अवधिमा सबैलाई बिमा रकम दिने व्यवस्था मिलाइएको जनाएको छ । त्यसपछि विदेशमा कार्यरत सबैको बिमा अनिवार्य गर्ने व्यवस्था गरिने समितिले जनाएको छ । यसका लागि नेपाली कार्यरत प्रमुख देशमा बिमा नविकरण गर्न टोली जानेछ । यो अवधिमा ज्यान गुमाएकाको बिमा रकम मध्य १० लाखसम्म सरकारले दिने र बाँकी बिमा कम्पनीले नै व्यहोर्ने सहमती भएको छ ।
वैदेशिक रोजगारीमा रहेका झण्डै २५ प्रतिशत  नेपालीको बिमा फेल भएको अनुमन गरिएको छ ।
