‘औद्योगिक नीति २०६७ अनुरुपको औद्योगिक व्यवसाय ऐन जारी गराउन पहल गरिन्छ’

काठमाडौं, जेठ २७ । नेपाल घरेलु तथा साना उद्योग महासंघले स्वदेशी वस्तुको बजार प्रबद्र्धन गर्न  खरिद–बिक्री बजार स्थापना गर्ने र कर्णाली एवं हिमाली कर्नरको नामबाट काठमाडौंमा बजार व्यवस्थापन सुरु गर्ने जनाएको छ ।महासंघको हालै काठमाडौंमा सम्पन्न २३औं राष्ट्रिय महाअधिवेशन तथा २०आंै केन्द्रीय महिला उद्यमी सम्मेलनबाट निर्वाचित नयाँ कार्यसमितिको भावी योजना सार्वजनिक गर्न विहीबार गरिएको पत्रकार सम्मेलनमा यसबारे जानकारी गराइएको हो ।औद्योगिक नीति २०६७ अनुरुपको औद्योगिक व्यवसाय ऐन जारी गराउन पहल गरिने नवनिर्वाचित अध्यक्ष श्यामप्रसाद गिरीले बताए ।महासंघले भूकम्प र आपूर्ति असहजताका कारणले पीडित उद्योगहरुको पुनःस्थापनाका लागि सरकारबाट घोषित १ खर्बको पुनरउद्धार कोषको कर्जा कार्यक्रममध्ये लघु घरेलु तथा साना उद्योगहरुलाई कम्तीमा ५० अर्ब बजेट छुट्याई कर्जा प्रवाह गर्न पहल गर्ने जनाएको छ ।संघीय संरचनाअनुरुप महासंघको विधान संशोधन गरेको पनि महासंघले जनाएको छ ।
