सुनचाँदीको भाउ घट्यो

काठमाडौ, असार १८ – सुनको भाउ सोमबार केही घटेको छ । सुन तोलामा १ सय रुपैँयाले घटेर तोलाको ५६ हजार ६ सय रुपैंयामा कारोबार भईरहेको नेपाल सुनचाँदी व्यवसायी संघले जनाएको छ । आइतबार सुनको भाउ तोलामा ५६ हजार ७ सय रुपैँया थियो ।

 

अन्तर्राष्ट्रिय बजारमा सुनको भाउमा सामान्य गिरावट आएकाले नेपाली बजारमा पनि यसको प्रभाव परेको संघका अध्यक्ष तेजरत्न शाक्यले जानकारी दिनुभयो । यस्तै चाँदीको भाउ पनि केहि घटेको छ । चाँदी सोमबार तोलामा ५ रुपैँयाले घटेर १ हजार १५ रुपैँयामा किनबेच भईरहेको छ । आइतबार चाँदी तोलामा १ हजार २० रुपैँया थियो ।
