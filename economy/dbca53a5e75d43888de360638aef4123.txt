कर्णालीः तीन महिना खान नपुग्नेको संख्या धेरै, छैन रोजगारी (भिडियो रिपोर्ट)

काठमाडौं, जेठ ६ । मुलुकको सबैभन्दा विकट कर्णाली अञ्चलको विकासका लागि जनआन्दोलनपछि बनेको सरकारले श्रममा आधारित कर्णाली रोजगार कार्यक्रम सुरु गर्‍यो ।यो कार्यक्रममा प्रत्येक वर्ष त्यस क्षेत्रका ४० हजारभन्दा बढी सर्वसाधारण सहभागी भए पनि गरिबी उन्मुलन भने अझै हुन सकेको छैन ।कर्णालीमा आफ्नै जग्गाको उत्पादनले एक वर्ष खान पुग्नेको संख्या नगन्य छ । बिहान–बेलुका हात-मुख जोड्नका लागि स्थानीयलाई मुग्लान जानुपर्ने बाध्यता छ ।खानकै लागि विदेश जानबाट रोक्न र गाउँमै रोजगारी दिन भनेर सन्चालन गरिने कार्यक्रम पनि खासै प्रभावकारी बन्न सकेका छैनन् ।जनआन्दोलन २०६२/०६३ पछिको सरकारले यहाँको जीवनस्तर उकास्न भन्दै विभिन्न रोजगारमूलक कार्यक्रम सन्चालनको नीति लियो । त्यो अहिलेसम्मका सरकारले जारी राखेका छन् । तर, यहाँका सबैले अहिलेसम्म रोजगारी पाउन सकेका छैनन् ।संघीय मामिला तथा स्थानीय विकास मन्त्रालयले छुट्टैरुपमा कर्णाली रोजगार इकाइ बनाएर जनतालाई श्रममूलक रोजगारीमा लगाउने नीति लिए पनि सरकारी सीमित कोटाका कारण सबै रोजगारमा सहभागी बन्न नपाएका हुन् । एक रिपोर्ट (भिडियो हेर्नुहोस्) ।
