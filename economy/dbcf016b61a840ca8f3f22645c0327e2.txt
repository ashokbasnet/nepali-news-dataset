ग्याँस बेच्ने डिलर ब्यवस्थित गर्न शुरु

काठमाडौ, बैशाख ७ – खाना पकाउने ग्याँसको वितरणलाई ब्यवस्थित गर्न शुरु गरिएको डिलर छनौट अभियान अन्र्तगत काठमाडौमा अहिलेसम्म एक हजार चार सय फर्मले डिलर हुन आवेदन दिएका छन् । आवेदन लिने काम शुक्रवारसम्म चल्ने छ ।

 

काठमाडौमा करिव दुई हजारको हाराहारीमा ग्यास डिलर रहने अनुमान गरिएको महासँघका पूर्व अध्यक्ष ज्ञानेश्वर अर्यालले बताउनुभयो । महासँघका अनुसार कम्पनी र वितरक मार्फत बनेका डिपोहरुको सँख्या काठमाण्डुमा मात्रै पाँच हजार भन्दा धेरै छ । देशभरी १६ हजारको हाराहारीमा भएको अनुमान छ । ब्यवस्थित गरिएपछि सँख्या पाँचदेखि सात हजारमा झर्ने अनुमान छ ।
जुन पायो त्यहि पसलले ग्यास सिलिण्डर बेच्दा असुरक्षा, कालावजारी र कृत्रिम अभाव भएको भन्दै ग्यास विक्रेता महासंघ मार्फत डिलरको लगत राख्न शुरु गरिएको हो । ग्यासको माग, आपूर्ति र वितरण ब्यवस्थित नहुँदा गएको पाँच महनादेखि उपभोक्ताले सजिलोसँग ग्यास पाएका छैनन् ।
