कफीको उत्पादन बढेपनि माग धान्न अझै समस्या

काठमाडौं, पुस ३ - यसवर्ष कफीको उत्पादन बढेको छ । गएको वर्ष ३ सय ६८ मेट्रिक टन कफी उत्पादन भएकोमा अहिले ४ सय २९ मेट्रिक टन पुगेको राष्ट्रिय चिया तथा कफी विकास बोर्डले जनाएको छ । यसवर्ष व्यवसायी खेती गर्ने किसानको संख्या बढ्नुका साथै खेतीप्रती उनीहरु सचेत भएकाले उत्पादन बढेको बोर्डका योजना अधिकृत प्रेमप्रसाद आचार्यले बताउनुभयो ।
यसवर्ष कफीको वयसायीक खेती हुने क्षेत्र  २ सय हेक्टरले बढेको छ । १७ सय ५० हेक्टर क्षेत्रफलमा हुँदै आएको कफी खेती अहिले १९ सय हेक्टर क्षेत्रफल पुगेको बोर्डको तथ्याङ्क छ ।  काभ्रे, लमजुङ, दोलखा लगायतका जिल्लामा व्यवसायिक कफी खेती गर्ने किसान बढेका हुन् । नेपालमा उत्पादित कफी स्वदेशसँगै जापान, नेदरल्याण्ड, अमेरिका, जर्मनी  लगायतका देशमा समेत निर्यात हुने गरेको छ । तर अझै माग अनुसारको उत्पादन भने हुन सकेको छैन ।
