९ महिनासम्म १५ प्रतिशतमात्रै पूँजीगत खर्च

काठमाडौं, जेठ ६ । चालु आर्थिक वर्षको ९ महिनासम्ममा १५ प्रतिशतमात्रै पूँजीगत खर्च भएको छ ।नेपाल राष्ट्र बैंकले हालै सार्वजनिक गरेको देशको वर्तमान आर्थिक अवस्थामा चैत महिनासम्म १५ दशमलव ५ प्रतिशत अर्थात् ३२ अर्ब ४४ करोड रुपैयाँमात्रै खर्च भएको छ ।सरकारले चालु वर्षका लागि २ खर्ब ८ अर्ब ८८ करोड रुपैयाँ पूँजीगत खर्च विनियोजन गरेको छ ।अघिल्लो वर्षको सोही अवधिमा पूँजीगत खर्च २६ दशमलव ७ प्रतिशतले बृद्धि भएको थियो ।चालु आर्थिक वर्षमा समयमै बजेट आएपनि कार्यान्वयन क्षमतामा विकास आउन नसक्दा पूँजीगत खर्चमा बृद्धि आउन सकेको छैन ।सरकारले भने चालु आर्थिक वर्ष पूँजीगत खर्च ६० देखि ७० प्रतिशत पुग्ने दाबी गर्दै आएको छ ।आर्थिक वर्ष सकिनैलाग्दा हतारमा गरिने खर्च प्रभावकारी नहुने गुनासो सर्वसाधारणको छ ।
