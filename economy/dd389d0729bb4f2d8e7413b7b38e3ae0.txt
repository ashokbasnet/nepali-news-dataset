सुनचाँदीको भाउ ह्वात्तै घट्यो

काठमाडौं, फागुन २४ – हप्ताको पहिलो दिन सुनचाँदीको भाउ ह्वात्तै घटेको छ । शुक्रबारको तुलनामा सुनको भाउ तोलाको एकहजार एकसय रुपैयाँले घटेको हो । आइतबार सुन तोलाको ५० हजार ५ सय रुपैयाँमा कारोबार भएको नेपाल सुनचाँदी व्यवसायी महासंघले जनाएको छ । शुक्रबार सुनको भाउ ५१ हजार ६ सय रुपैयाँ थियो ।
यस्तै चाँदीको भाउ पनि घटेको छ । शुक्रबार तोलाको ६ सय ९५ रुपैयाँ कायम रहेको चाँदीको भाउ आइतबार ६ सय ८० रुपैयाँ रहेको महासंघले जनाएको छ । शुक्रबारको तुलनामा चाँदीको भाउ १५ रुपैयाँले घटेको हो । अन्तर्राष्ट्रिय बजारमा नै भाउ घटेकाले नेपाली बजारमा त्यसको प्रभाव परेको व्यवसायीको भनाई छ ।
