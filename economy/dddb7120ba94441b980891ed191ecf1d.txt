नेपाल र भारतबीच दोहोरो कर अन्त्य गर्ने सम्झौतामा हस्ताक्षर

काठमाडौं, मंसिर ११ — नेपाल र भारतबीच दोहोरो कर अन्त्य गर्ने सम्बन्धी सम्झौता (डीटीएए)मा हस्ताक्षर भएको छ । अर्थमन्त्री वर्षमान पुन र भारतीय अर्थमन्त्री मुखर्जीले प्रधानमन्त्री कार्यालय सिंहदरबारमा  आइतबार आयोजित कार्यक्रममा  सम्झौतामा हस्ताक्षर गर्नुभयो । 

 

भारतीय अर्थमन्त्री मुखर्जी सम्झौतामा हस्ताक्षर गर्न आइतबार बिहान काठमाडौं आउनुभएको हो । सम्झौतापछि दुबै देशबीच हुने आयात–निर्यातमा लाग्दै आएको दोहोरो करको अन्त्य भएको छ । साथै सम्झौतामा दुई देशबीच करदाताको सूचना आदानप्रदान गर्ने व्यवस्था समेत राखिएको छ । 

 

सन् १९८७ मा हस्ताक्षर भएको सम्झौतालाई प्रतिस्थापन गर्नेगरी नया डीटीएएमा हस्ताक्षर भएको हो । संसोधन सहितको सम्झौता आजदेखि नै लागू हुनेछ । नयाँ सम्झौता लागु भएपछि नेपालमा भारतीय लगानी बढ्नसक्ने अपेक्षा गरिएको छ ।
