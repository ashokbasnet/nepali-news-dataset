घट्यो मिठाईको ब्यापार

काठमाण्डौं, कात्तिक ११ -यसवर्ष तिहारमा मिठाईको व्यापार घटेको व्यापारीहरुले बताएका छन् । अनुगमनको क्रममा धेरै मिठाई पसलमा फोहोर दुर्गन्ध र बासी मिठाईबाटै बिभिन्न परिकार बनाएको सार्वजनिक भएपछि व्यापार घटेको हो । पोहोरको तुलनामा कम मिठाई बनाएपनि थोरै बिकेकाले नोक्सान ब्यहोर्नुपरेको व्यापारीहरुले बताएका छन् ।

 

भक्तपुर दूधपाटीमा मिठाई पसल साचालन गर्दै आएका किशोर राठौरका अनुसार यसवर्ष बेच्न राखिएको २५ प्रतिशत मिठाई पनि बिक्री भएन ।

म्हँ पुजा तथा भाईटीकामा मसलासंगै दिदी बहिनीले मिठाईलाई मुख्य परिकारका रुपमा दिने गरे पनि धेरैमा अखाद्य बस्तुको मिसावट भएको पाईएपछि उपभोक्ताहरुको मिठाई प्रतिको आकर्षण घटेको हो ।
