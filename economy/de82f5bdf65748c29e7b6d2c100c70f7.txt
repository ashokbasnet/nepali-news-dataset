बिबादका कारण सरोकार समिति बनेन

पर्वत, भदौ १० नेतृत्वका बारेमा सहमति नुहँदा पर्वतमा निर्माण भैरहेको २० मेघावाट क्षमताको  तल्लो मोदीखोला जलबिद्युत आयोजना सरोकार तथा समन्वय समिति पुनर्गठन कार्य स्थगित भएको छ । सरोकार तथा  समन्वय समिति पुनर्गठनका लागि भएको  भेलामा पुरानो समितिलाई मान्यता दिने वा नयाँ नेतृत्व चयन गन बिषयमा सहमति नभएका कारण भेला स्थगित भएको हो ।

 

भेलामा सहभागी केही प्रतिनिधीले पुरानै समितिलाई थप दुई बर्ष काम गर्न दिने प्रस्ताब गरेका थिए भने केही प्रतिनिधीले पुरै नयाँ समिति बनाउनुपर्ने प्रस्ताब अघि सारेपछि समिति पुर्नगठन हुन नसकेको हो ।
भेलामा बाजुङ्ग, देउपुर र तिलहारका अधिकाँश प्रतिनिधी पुरानै समितिलाई नै निरन्तरता दिने पक्षमा रहेका थिए भने दुर्लुङ्ग र चुवा गाबिसका सहभागीहरुले पुरानै समितिलाई निरन्तरता दिने कुरालाई पुरै अस्विकार गरेको भेलाका एक सहभागीले जानकारी दिए । नेतृत्व र समितिका बारेमा सहमति नभएकाले भेला स्थगित गरिएको र छिट्टै अर्को समिति गठनका लागि प्रकृया थाल्ने सरोकार समितिका सदस्य हिरादेबी शर्माले बताउनुभयो  । ‘समितिको बैठकले नयाँ प्रकृयाका बारेमा छलफल गरेर निणर्य गर्छ’ उहाँले भन्नुभयो
आयोजनाका कारण पाँच गाबिसका ९ वडा प्रत्यक्ष प्रभाबित हुने वातावरणीय प्रभाब सम्बन्धी अध्ययनले देखिएको छ । नेतृत्वमा भने गाबिसका सबै क्षेत्रका बासिन्दाले दाबी गरेपछि बिबाद बल्झेको हो ।
