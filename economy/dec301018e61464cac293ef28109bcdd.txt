सरकारद्वारा १ खर्ब ६१ अर्ब २ करोडको तृतियांस बजेट सार्वजनिक

काठमाडौं, असार ३१ - सरकारले आगामी बर्षको लागि १ खर्ब ६१ अर्ब २ करोडको एक तृतियांश बजेट ल्याएको छ । संसद नभएकोले सरकारको सिफारिसमा राष्ट्रपति डाक्टर रामबरण यादबले सेवा र कार्यहरुका लागि सञ्चित कोषबाट रकम झिक्ने र खर्च गर्ने अधिकारको व्यवस्था गर्ने अध्यादेश २०६९ जारी गरेपछि अर्थमन्त्री बर्षमान पुन अनन्तले राष्ट्रिय योजना आयोगको सभाकक्षमा बजेट सार्बजनिक गर्नु भएको हो ।

 

आर्थिक वर्ष २०६८ ६९ को बजेटको खर्च भएको रकमको एक तृतियांश भनिए पनि चुनाब र शान्ति प्रकृयाको लागि बजेट बिनियोजन गरिएकोले बजेट केहि बढेको अर्थमन्त्री पुनले बताउनुभयो ।
बजेटमा चुनाब र सेना समायोजनपछि बन्ने राष्ट्रिय बिकास तथा सुरक्षा महानिर्देशनालयको लागि ३÷३ अर्ब बिनियोजन र पुर्नस्थापनामा जाने लडाकुका लागि ३ अर्ब ६९ करोड १३ लाख रुपैया बिनियोजन गरेको छ । बजेटले नयाँ गठन भएका शहरी बिकास र सहकारी तथा गरिबी निवारण मन्त्रालयलाई अनुदान सख्या थप गरेर रकम छुट्टयाएको छ । त्यस्तै स्थानीय निकायहरुलाई बिनियोजन गरिएको रकम छिधै स्थानीय निकायलाई नै अख्तियारी दिने ब्यबस्था पनि बजेटले गरेको छ ।
साथै चालु आर्थिक बर्षको आर्थिक ऐन अनुसार नै राजस्व उठाउने ब्यबस्था गरिएको छ । तर राजस्वले नपुगे ५ प्रतिशतसम्म राष्ट्र बैकबाट ओभरड्राफ्ट लिन पाउने ब्यबस्था छ । बजेट सार्बजनिक गर्दै अर्थमन्त्री पुनले सार्बजनिक, निजी र सहकारी गरि तीन खम्बे अर्थनीतिलाई निरन्तरता दिने बताउनुभयो । उहाँले तीन खम्बे अर्थनीतिलाई आत्मसाथ गरिएपनि नीजि क्षेत्रलाई प्रोत्साहन दिईने भएकोले नीजि क्षेत्र आत्तीनु नपर्ने बताउनभुयो । मन्त्री पुनले पुर्ण बजेट आउन नसकेपनि नागरिकलाई दिने राहतमा कुनै कमि आउन नदिने प्रतिबद्धता जनाउनुभयो ।
अर्थमन्त्री पुनले पुर्ण बजेट ल्याउन नसक्दा आफुले तयारी गरेका थुप्रै जनमुखी कार्यक्रम समाबेश गर्न नसकेको बताउनभुयो । अधिकांश समय पुर्ण बजेटका लागि आफुले तयारी गरेका नयाँ कार्यक्रमबारे बताउन खर्च गरेका अर्थमन्त्री पुनले निर्बाचनको लागि र शान्ति प्रकृयाको लागि प्रयाप्त रकम बिनियोजन गर्ने, ब्यापार घाटा कम गर्न लगानी प्रोत्साहित गर्ने , सबै नेपालीको स्वास्थ्य बिमा गर्ने लगायतका जनमुखी कार्यक्रम ल्याउने तयारी गरिएपनि पुर्ण बजेट आउन नसक्दा ति कार्यक्रम ल्याउन नसकिएको उहाँले बताउनुभयो ।
पुर्ण बजेट ल्याएर दोहोरो अंकको आर्थिक बृद्धिदर हासिल गर्ने आफ्नो उदेश्य पुरा नभएको मन्त्री पुनले बताउनुभयो । बजेटकै कारण राजनीतिक दलहरु बिचको दुरी थप नबढोस भनेर दलहरुको सहमतीमै आंशिक बजेट ल्याएको उहाँले बताउनुभयो । मन्त्री पुनले धेरै प्रयास गर्दा पनि पुर्ण बजेटमा सहमती हुन नसकेको भन्दै दलहरुले बजेटलाई राजनीतिक द्वन्द्वको परीक्षा बनाएको बताउनुभयो ।
अर्थमन्त्री पुनले पुर्ण बजेट नआए पनि बैदेशिक सहायतामा चलिरहेका आयोजना प्रभाबित हुन नदिने बताउनुभएको छ । उहाँले समपुरक कोष मार्फत त्यस्ता आयोजनालाई सञ्चालन गर्न पैसा दिने बताउनुभयो । एकतृतीयांश बजेटमा बिदेशी सहयोग खर्च गर्न मिल्दैन् । उहाँले चालु बर्षको राजस्व बृद्धिदर २१ प्रतिशत रहने भन्दै आफु अर्थमन्त्री भएपछि अधिकांश आर्थिक परिसुचकहरु सकारात्मक भएको भन्दै सन्तोष ब्यक्त गर्नुभयो ।
