‘घुमफिर वर्ष २०७३’ मनाउने घोषणा

काठमाडौं, चैत २९ । नेपाल पर्यटन बोर्डले आन्तरिक पर्यटन प्रवद्र्धन गर्ने उद्देश्यले वि.सं. २०७३ लाई घुमफिर वर्ष २०७३ कोरुपमा मनाउने घोषणा गरेको छ ।बोर्डले सोमबार यस अभियान सार्वजनिक गरेको हो ।बोर्डका प्रमुख कार्यकारी दीपकराज जोशीले नयाँ वर्षमा कम्तिमा एउटा नयाँ ठाउँ घुम्ने प्रतिबद्धता गर्न सबैलाई आग्रह पनि गरे ।कार्यक्रममा उपस्थित पर्यटन व्यवसायी, सरकारी कर्मचारी, पत्रकार, विद्यार्थी आदिले सो प्रतिबद्धता व्यक्त गर्न नेपालको नक्सामा आफू घुम्ने ठाउँको नाम लेखी हस्ताक्षर गरेका थिए ।कार्यक्रममा पर्यटनउद्यमी अम्बिका श्रेष्ठले आन्तरिक पर्यटनलाई बलियो बनाउँदा बाह्य पर्यटनको लागि पूर्वाधार तयार हुने बताइन् ।बोर्डले आगामी वर्षमा नेपालको कुनै ठाउँ घुमेर सामाजिक सन्जालमा फोटो अथवा भिडियो पोस्ट गर्दा ह्यासट्याग ‘घुमफिर २०७३’ प्रयोग गर्न पनि सबैमा आग्रह गरेको छ ।
