झापामा बर्ड फ्लू भेटियो

झापा, चैत २० - झापाको बाहुनडाँगी - १ मा रहेको अभियान कृषि तथा पशु पालन केन्द्रमा पालिएका लेयर्स कुखुरामा वर्डफ्लु भएको पुष्टि भएको छ ।

पशु स्वास्थ्य निर्देशनालय अन्र्तगतको केन्द्रीय बर्ड फ्लु कन्ट्रोल रुपले आज विज्ञप्ति निकालेर बर्डफ्लु भेटिएको पुष्टि भएको जनाएको हो ।

रोग पुष्टि भएपछि टोली परिचालन गरेर ३ हजार ७ सय ५० कुखुरा, १ सय अण्डा र ४ सय केजी दाना नष्ट गरेको कन्ट्रोल रुमले जनाएको छ ।

कन्ट्रोल रुमले विज्ञप्ति निकालेर संक्रमित ठाँउमा रहेका सुली लगायतका रोग सार्न सक्ने अन्य वस्तु नष्ट गरी संक्रमित क्षेत्रलाई पूर्ण निसंक्रमण गर्ने काम जारी रहेको बताएको छ ।

कन्ट्रोल रुमले कुनै पनि ठाउँमा अस्वाभाविक रुपमा पन्छी विरामी भएमा, मरेमा वा रोगको शंका लागेमा तत्काल पशू सेवा अन्तरगतका निकायमा जानकारी गराउन आग्रह गरेको छ ।
