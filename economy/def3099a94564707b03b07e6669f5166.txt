सुनको भाउ स्थिर

काठमाडौं, साउन २९ - हप्ताको अन्तिम दिन शुक्रबार सुनको भाउ स्थिर छ  । गत आइबारदेखि कै तुलनामा गर्ने हो भने यो हप्ता सुनको भाउ तोलको १ हजार ६ सय रुपैयाँले बढेको छ । हप्ताको पहिलो दिन ४७ हजार ७ सयमा किनबेच भएको सुनको भाउ शुक्रबार अन्तिम दिन तोलको ४९ हजार ३ सयमा किनबेच भैरहेको छ । 
सुनको भाउ मंगलबारदेखि उकालो लागेको हो । मंगलबार ५ सय रुपैयाँ बढेको सुनको भाउमा बुधबार ७ सय रुपैयाँ वृद्धि भएको थियो । यस्तै बिहीबार पनि सुनको भाउमा ४ सय रुपैयाँ बढेर ४९ हजार ३ सय पुगेको हो । शुक्रबार भने सुनको भाउ स्थिर छ । 
चाँदी भने यो हप्ता तोलामा ४५ रुपैयाँ बढेको छ । हप्ताको पहिलो दिन आइतबार ६ सय ६५ रुपैयाँमा किनबेच भएको चाँदी शुक्रबार तोलाको ७ सय रुपैयाँ पुगेको छ ।
