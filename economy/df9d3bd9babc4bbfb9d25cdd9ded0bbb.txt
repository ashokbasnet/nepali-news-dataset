बजारमा अझै इन्धन अभाव

काठमाडौ, चैत ९ – उपभोक्ताले अझै सहज रुपमा पेट्रोलियम पदार्थ नपाएको गुनासो गरेका छन् । पेट्रोल पम्पहरुमा अझै पनि तेल भर्ने मोटरसाइकल र गाडीहरुको लाइन लामो हुने गरेको छ ।

तर नेपाल आयल निगमले माग अनुसार पेट्रोलियम पदार्थको वितरण भइरहेको दाबी गरेको छ । निगमले दैनिक ४ सय  किलोलिटर भन्दा बढी पेट्रोल र ५ सय किलोलिटर भन्दा बढी डिजेल वितरण गरेकाले समस्या नभएको बताएको छ ।

निगमका प्रवक्ता शिवप्रसाद पुडासैनीले तेलको अभाव हुन सक्ने आशंकामा उपभोक्ताले आवश्यकता भन्दा बढी तेल भर्न थालेकाले समस्या देखिएको बताउनुभयो ।
