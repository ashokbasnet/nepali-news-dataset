बाढीले बगाएर नेपाली भूमि भारतमा, करिब आठ अर्बको क्षति

वैतडी, जेठ ८ । विसं २०७० मा महाकाली नदीमा आएको विनाशकारी बाढीले बगाएर दार्चुलामा रहेको नेपाली भूमि भारतमा परिणत भएको छ ।

नेपाल विज्ञान तथा प्रविधि प्रज्ञाप्रतिष्ठान ९नास्ट० ले गरेको अध्ययनले महाकालीमा आएको बाढीले नेपालको १० हेक्टर जमिन भारतमा गएको देखिएको अनुसन्धानकर्ता अध्ययन टोली प्रमुख डा. महेन्द्रबहादुर गुरुङले बताए ।

उनले भने “महाकालीमा आएको बाढीले दार्चुला सदरमुकाममा मात्रै रु सात अर्ब ९० करोड बराबरको क्षति भएको छ ”

टोलीले गरेको अनुसन्धानले बाढीपछि दार्चुला सदरमुकामवासीमा मनोवैज्ञानिक त्रास समेत देखिएको अनुसन्धानकर्ता केदारचन्द्र भट्टले बताए ।

सन् २०१४ को फेब्रुअरीबाट सुरु गरिएको अनुसन्धान व्यक्तिगत क्षति, सार्वजनिक क्षति र अप्रत्यक्ष क्षतिको समेत एक वर्षको तथ्याङ्क लिइएको नेपाल विज्ञान तथा प्रविधि प्रज्ञा प्रतिष्ठान (नास्ट) ले जनाएको छ ।

क्षति र यसको जलवायु परिवर्तनसँगको सम्बन्धका बारेमा अनुसन्धान गरेपछि क्षतिको यो विवरण आएको हो । महाकाली नदीमा २०७० असार २ र ३ गते बाढी आएको थियो । रासस
