आजै एक तृतीयांश बजेट आउने

काठमाडौं, असार ३१ – आर्थिक वर्ष २०६९÷७० को एक तृतीयाँश बजेट आज सार्वजनिक हुने भएको छ । राष्ट्रपति डा. रामबरण यादवलले आर्थिक अध्यादेश जारी गरेपछि दिउँसो ४ बजे बजेट सार्वजनिक गर्ने सरकारको तयारी छ ।

 

सरकारले आर्थिक अध्यादेश पारित गरेर राष्ट्रपतिलाई बुझाइसकेको छ । बिहान सिंहदरवारमा बसेको मन्त्रिपरिषद बैठकको निर्णय अनुसार सरकारले राष्ट्रपतिसँग अध्यादेश जारी गर्न आग्रह गरेको हो । चालू आर्थिक वर्ष २०६८/ ६९ मा विभिन्न मन्त्रालयलाई छुट्टाएको बजेटको खर्चका आधारमा नयाँ आर्थिक वर्षमा एक तृतीयाँश बजेट खर्च गर्ने गरी सरकारले बजेट अध्यादेश तयार पारेको हो ।

संविधानसभा बिघटनसँगै व्यवस्थापिका संसद पनि नरहेकाले अध्यादेशमार्फत बजेट ल्याउन लागिएको हो ।
