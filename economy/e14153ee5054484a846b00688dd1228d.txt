‘सम्पत्ति शुद्धीकरण अनुसन्धानको दायरामा परेका नेपाली ‘पनामा पेपर्स’कान्डमा जोडिए’

काठमाडौं, चैत २५ । सम्पत्ति शुद्धीकरणको अनुसन्धानमै रहेका केहि नेपाली ‘पनामा पेपर्स लिक’कान्डमा पनि परेको सम्पत्ति शुद्धीकरण अनुसन्धान विभागले जनाएको छ ।अनुसन्धानकैक्रममा रहेका केहि व्यक्ति एवं संस्था पनामा पेपर्सकान्डमा पनि परेको विभागका महानिर्देशक दामोदर रेग्मीले विहीबार हामीसँग बताए ।नेपाल राष्ट्र बैंक, सम्पत्ति शुद्धीकरण अनुसन्धान विभागलगायत सम्बन्धित निकायबीचको समन्वयमा सूक्ष्म अध्ययन थालिएको उनले बताए ।पनामा पेपर्सकान्डले आफूहरुलाई अनुसन्धानका लागि अवसर दिएको उनको भनाइ छ ।विभागले हालसम्म ३० ओटा सम्पत्ति शुद्धीकरणसम्बन्धी मुद्दा दायर गरेकामा फैसला भएका १६ ओटा मुद्दा विभागकै पक्षमा भएको महानिर्देशक रेग्मीले बताए ।
