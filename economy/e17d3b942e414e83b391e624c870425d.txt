अमेरिकामा नेपाली उत्पादन प्रदर्शनी हुने

काठमाडौं, चैत  २९ - नेपालमा उत्पादित वस्तुको अन्तर्राष्ट्रिय स्तरमा प्रचार प्रसार र प्रवर्द्धन गर्न अमेरिकामा आउँदो सेप्टेम्बर ३० देखि अक्टुवर २ तारिखसम्म नेपाल प्रदर्शनी तथा अन्तर्राष्ट्रिय व्यापार मेला हुने भएको छ ।
यो व्यापार मेला वर्ल्ड बिजनस म्यानेजमेन्ट एन्ड कन्सल्टेन्टले आयोजना गर्न लागेको हो । व्यापार मेलामा करिब ४ सय व्यापार कक्ष रहने छन् ।
नेपालको पर्यटन प्रवर्द्धनका साथै, पश्मिना, हयाण्डी क्राफ्टसहित नेपालमा उत्पादित अन्य विभिन्न वस्तुको अन्तर्राष्ट्रिय स्तरमा व्यापार प्रवर्द्धन गर्न न्यूर्योकस्थित म्यानहटनमा मेला आयोजना गर्न लागेको कन्सल्टेन्टका अध्यक्ष बुद्धिप्रसाद रेग्मीले जानकारी दिनुभयो ।
