लगातार घट्दै सुनको भाउ

काठमाडौं, फागुन ६ – सुनको भाउ चार दिन यता लगातार घटिरहेको छ । गएको बिहिबारदेखि लगातार ओरालो लागेको भाउ आज ५७ हजार रुपैयाँ तोलामा झरेको नेपाल सुनचाँदी व्यवसायी महासंघले जनाएको छ । 

 

यो शुक्रबारको भाउ भन्दा ५ सय रुपैयाँले कम हो । अन्तर्राष्ट्रिय बजारमै सुनको भाउ प्रतिऔंस २२ डलरले घटेर १६ सय ११ डलर कायम भएकाले स्थानीय बजार पनि प्रभावित भएको व्यवसायीहरुले बताएका छन् । 

 

यस्तै चाँदीको भाउ पनि तोलामा १० रुपैयाँ घटेको छ । अस्ति शुक्रबार १ हजार ९० रुपैयाँ तोला रहेकोमा आज हप्ताको पहिलो दिन १ हजार ८० रुपैयाँ कायम भएको सुनचाँदी व्यवसायी महासंघले जनाएको छ ।
