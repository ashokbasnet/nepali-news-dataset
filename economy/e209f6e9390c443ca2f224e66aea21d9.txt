आजदेखि काठमाडौमा नेपाल– भारत जलश्रोत बैठक

काठमाडौ, माघ ११ – नेपाल–भारत संयुक्त जलस्रोत समितिको बैठक काठमाडौमा बस्दैछ । 

काठमाडौको एक होटलमा हुने बैठकमा व्यापार सम्झौता, विद्युत आयात, अन्तरदेशीय प्रशारण लाईन निर्माण, सप्तकोशी उच्च बाँधलगायतका बारेमा छलफल हुने उर्जा मन्त्रालयका प्रवक्ता श्रीरञ्जन लाकौलले बताउनुभयो ।

२ दिनसम्म चल्ने बैठकमा पञ्चेश्वर बहुउद्देश्यीय आयोजना, नौमुरे जलविद्युत आयोजना, कोसी, गण्डक, पश्चिम राप्ती बहुउद्देश्यीय आयोजना लगायतका विषयमा र दुई देशबीच जलस्रोत सम्बन्धी विगतमा भएका सम्झौता र सम्भावनाकाबारेमा छलफल हुने प्रवक्ता लाकौलले जानकारी दिनुभयो ।

बैठकमा लोडसेडिङ घटाउनका लागि भारतबाट ल्याउने भनिएको विजुलीको बारेमा पनि छलफल गर्ने तयारी छ ।
