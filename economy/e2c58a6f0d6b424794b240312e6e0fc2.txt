सुनको मूल्य प्रतितोला एक सयले कमी, चाँदीको मूल्यमा पनि गिरावट

अन्तर्राष्ट्रिय बजार पछ्याउँदै यस दिन स्थानीय बजारमा छापावाल सुनको मूल्य तोलामा एक सय रुपैयाँले कमी आएर ५६ हजारमा कारोबार भएको नेपाल सुनचाँदी व्यवसायी महासंघले जनाएको छ ।

शुक्रबार सुन तोलाको ५६ हजार एक सयमा कारोबार भएको थियो ।

चाँदीको भाउ पनि तोलामा ५ रुपैयाँले घटेर ७ सय ६० रुपैयाँमा कारोबार भएको महासंघले जनाएको छ ।

अन्तर्राष्ट्रिय बजारमा आईतबार साँझसम्म सुन प्रतिऔंस १२ सय ९२ डलर हाराहारीमा कारोबार भएको थियो ।
