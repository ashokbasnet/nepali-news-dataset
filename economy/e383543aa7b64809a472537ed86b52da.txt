सुनको भाउ ५ सय बढ्यो

काठमाडौं, मंसिर २५ – केही दिन लगातार ओरालो लागेको सुनचाँदीको भाउ मंगलबार बढेको छ ।
सोमबारको भाउमा ५ सय रुपैयाँले बढेर सुन तोलाको ५२ हजार ६ सय रुपैयाँ पुगेको नेपाल सुन चाँदी व्यवसायी महासंघले जनाएको छ । सोमबार सुनको भाउ ५२ हजार १ सय रुपैयाँ थियो ।
अन्तर्राष्ट्रिय बजारमा सुनको भाउ बढेकाले नेपाली बजारमा पनि भाउ महँगो भएको महासंघले जनाएको छ । मंगलबार अन्तर्राष्ट्रिय बजारमा सुन प्रतिआंैस १२ डलरले बढेर १२ सय ४१ डलर पुगेको छ ।
यस्तै चाँदी पनि तोलामा १० रुपैयाँले बढेको छ । सोमबार तोलामा ८ सय ३० रुपैयाँ रहेको चाँदी आज ८ सय ४० रुपैयाँमा किनबेच भइरहेको छ ।
