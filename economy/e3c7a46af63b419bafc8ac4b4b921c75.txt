प्राधिकरण प्रणालीमा १० मेगावाट विद्युत् थपियो

दुर्गाप्रसाद शर्मा/ उज्यालो । पर्वत, मंसिर १४ - दैनिक ८ घण्टाको लोडसेडिङ भइरहेको बेला नेपाल विद्युत् प्राधिकरणको प्रणालीमा आजदेखि १० मेगावाट विद्युत् थपिएको छ । युनाईटेड मोदी हाईड्रोपावरले निर्माण गरेको तल्लो मोदीखोला १ जलविद्युत् आयोजनाको १० मेगावाट विद्युत् आजदेखि औपचारिक रुपमा प्राधिकरणको प्रणालीमा थपिएको हो ।

 

पर्वतको चुवा गाविसमा निर्माण भएको तल्लो मोदीखोला १ को विद्यूत्, प्राधिकरणले आजदेखि खरीद गर्न थालेको आयोजनाका निर्देशक उपेन्द्र गौतमले जानकारी दिनुभयो ।

यसअघि परीक्षणको रुपमा आयोजनाबाट उत्पादन भएको विद्यूत्, प्राधिकरणले पाउँदै आएको थियो । गौतमका अनुसार आयोजनाले मंगलबार मात्र परीक्षणकाल पूरा गरेको हो ।
