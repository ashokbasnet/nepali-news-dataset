नेपाली जुत्ताचप्पलको मेला सुरु

काठमाडौं, माघ २१ – काठमाडौंको भृकुटीमण्डपमा नेपाली जुत्ताचप्पलको बिगसेल मेला सुरु भएको छ । नेपाली जुत्ताघरको आयोजनामा १५ देखि ७५ प्रतिशतसम्म छुट दिने गरी बुधबार नेपाली जुत्ताचप्पलको चौथो बिगसेल मेला सुरु भएको हो ।
नेपाली कांग्रेसका सभासद गगन थापाले मेलाको उद्घाटन गनुृभयो । मेलामा शिखर, बिएफ डियरहिल, स्काइ, क्रस रोड, कोसेली, लगायतका विभिन्न ९ वटा स्वदेशी जुत्ता उद्योगका उत्पादन राखिएका छन् ।  नेपाली जुत्ताचप्पलका प्रयोगकर्ता बढाउने उद्देश्यले विशेष छुटसहित बिगसेल मेला गरिएको नेपाली जुत्ताघरका संचालकले बताएका छन् ।
आयोजकले विशेष छुटको व्यवस्था गरेका कारण पहिलो दिन नै मेलामा दर्शकको भीड लागेको छ । फागुन ६ गतेसम्म चल्ने मेलामा करिब ३० हजार जोर जुत्ताचप्पल बिक्रि हुने आयोजकको अनुमान छ ।
