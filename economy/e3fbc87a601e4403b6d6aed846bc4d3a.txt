जेम एन्ड ज्वेलरी एक्सपो सम्पन्न

काठमाडौं, जेठ ११ । काठमाडौंमा ३ दिनसम्म चलेको जेम एन्ड ज्वेलरी एक्सपो–२०१६ उत्साहजनकरुपमा सम्पन्न भएको छ ।मेला समापनको अवसरमा आयोजना गरिएको ‘ज्वेलरिजम’ फेसन सोका अवसरमा आयोजकले मेला व्यवसाय प्रवद्र्धनका दृष्टिकोणबाट अत्यन्त सफल भएको दाबी गरेका हुन् ।मेलाको समापन गर्दै सभामुख ओनसरी घर्तीमगरले व्यवसायीहरुलाई छवि सुधार गर्दै निर्यात्मुखी व्यवसायमा अग्रसर हुन आग्रह गरिन् ।उनले यस क्षेत्रमा देखिएका कानुनी झन्झट आगामी दिनमा समाधान गर्ने आश्वासन पनि दिइन् ।मेला संयोजक रमेश महर्जनले मेलामा प्रत्यक्ष कारोबारभन्दा पनि व्यवसायको प्रवद्र्धनमा सफलता मिलेको बताए ।नेपाल सुनचाँदी व्यवसायी महासंघका अध्यक्ष मणिरत्न शाक्यले यस मेलाबाट नेपाल आधुनिक गरगहनामा आत्मनिर्भर एवं निर्यात्तर्फ अग्रसर भएको बताए ।यस्तै, हस्तकला महासंघका अध्यक्ष धर्मराज्य शाक्यले हालै गठन गरिएको जेम एन्ड ज्वेलरी काउन्सिलका कारण नेपालमा जेम, ज्वेलरी एवं हस्तकलाको संरक्षण, सम्वद्र्धन एवं प्रवद्र्धन हुने बताए ।मेलाको आयोजना नेपाल सुनचाँदी व्यवसायी महासंघ, नेपाल सुनचाँदी रत्न तथा आभूषण महासंघ एवं नेपाल हस्तकला महासंघको संयुक्त आयोजना भएको हो ।
