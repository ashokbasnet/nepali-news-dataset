सुनको भाउ तोलामा १०० ले कमी, चाँदीको स्थीर

अन्तर्राष्ट्रिय बजार पछ्याउँदै यसदिन स्थानीय बजारमा छापावाल सुनको मूल्य तोलामा १०० रुपैयाँले कमी आएर तोलाको ५६ हजार १०० रुपैयाँमा कारोबार भएको नेपाल सुनचाँदी व्यवसायी महासंघले जनाएको छ ।

सुनको मूल्य बिहीबार तोलाको ५६ हजार २०० रुपैयाँमा कारोबार भएको थियो ।

शुक्रबार चाँदीको भाउ भने स्थीर रहेर तोलाको ७६५ रुपैयाँमै कारोबार भएको महासंघले जनाएको छ ।

शुक्रबार साँझसम्म अन्तर्राष्ट्रिय बजारमा सुन प्रतिऔंस १२ सय ९० डलर हाराहारीमा कारोबार भएको थियो ।
