पर्यटन बोर्डको कामु कार्यकारी प्रमुखमा निरौला

काठमाडौं, साउन २ – नेपाल पर्यटन बोर्डको निमित्त कार्यकारी सुभाष निरौला कायम मुकायम कार्यकारी प्रमुखमा नियुक्त हुनु भएको छ ।
नेपाल पर्यटन बोर्ड कार्यकारी समितिको १८७ औं बैठकले निरौलालाई कायम मुकायम कार्यकारी प्रमुख नियुक्त गरेको हो ।
यस निर्णयसँगै निरौलाले नेपाल पर्यटन बोडको कार्यकारी समितिको सदस्य सचिवका हैसियतमा पनि काम गर्ने बोर्डले बुधवार निकालेको विज्ञप्तिमा उल्लेख छ । निरौला सन् १९९९ मा निर्देशकका रुपमा नेपाल पर्यटन बोर्ड प्रवेश गर्नुभएको थियो ।
आफ्नो नियुक्तिका बारेमा टिप्पणी दिदैं निरौलाले आफूमा अझ ठूलो चुनौती र अभिभारा आएको र बोर्डको बजार रणनीतिलाई पर्यटन क्षेत्रका सरोकारवालाहरुँगको छलफलमा परिमार्जन गर्न लागेको बताउनुभयो ।
