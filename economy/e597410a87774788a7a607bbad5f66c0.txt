बाणिज्य बैंकहरुमा डलर अभाव

काठमाडौं, फागुन १६ – बाणिज्य बैंकहरुमा डलरको नगद अभाव देखिन थालेको छ ।
बैंकमा डलरको अभाव भएकाले विदेश जानेहरुले बैंकबाट पनि सजिलै डलर पाउन सकेका छैनन् ।
केहि दिनदेखि नगद डलर अभाब देखिएकोले माग्न आउनेलाई सजिलै दिन नसकिएको एक बाणिज्य बैंकका प्रमुख कार्यकारी अधिकृतले बताएका छन् । युरो, पाउण्ड र अष्ट्रेलियन डलर र नेपाली कामदार जाने देशका मुद्रा भने पर्याप्त रहेको बैंकहरुले बताएका छन् ।
तर नेपाल राष्ट्र बैंकले भने डलरको अभाव नरहेको दाबी गरेको छ । अहिले नगद भन्दा पनि कार्डको प्रयोग बढि हुन थालेकाले बैकहरुमा नगद कम देखिएको हुन सक्ने राष्ट्र बैकका प्रवक्ता भाष्करमणी ज्ञवालीले बताउनुभयो ।
प्रक्रिया पुर्‍याएर आउनेलाई डलर दिन समस्या नभएको उहाँले बताउनुभयो । अहिले पनि साँढे ५ अर्ब डलर रिर्जव रहेको उहाँले बताउनुभयो ।
