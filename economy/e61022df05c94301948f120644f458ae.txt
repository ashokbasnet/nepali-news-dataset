वैदेशिक रोजगारीका क्रममा दुर्घटनामा परेका नेपालीका उद्दार गर्न विशेष कोष स्थापना

काठमाडौं, कात्तिक ९ – गैर आवासीय नेपाली संघ एनआरएनले वैदेशीक रोजगारीमा दुर्घटनामा परेका नेपालीको उद्दार गर्नका लागि विशेष कोष स्थापना गरेको छ ।
शुक्रबार बेलुकी बसेको संघको पहिलो बैठकले वैदेशिक रोजगारमा जाँदा दुर्घटनामा पर्ने र विभिन्न कारणले समस्यामा पर्ने नेपालीको उद्दारका लागि विशेष कोष स्थापना गरेको हो ।
कोषमा शुक्रबारनै एक करोड रुपैयाँ जम्मा भएको छ । नवनिर्वाचित अध्यक्ष शेष घलेको अध्यक्षता बसेको बैठकले अष्टे«लिया मन केसीलाई प्रवक्ता तोकेको छ । त्यस्तै संस्थाको प्रमुख संरक्षकमा रामप्रताप थापा, संस्थापक परिषदमा उपेन्द्र महतो, भीम उदास, जीवा लामिछाने र देवमान हिराचनलाई नियुक्त गरिएको छ ।
बैठकले ईन्द्र वान, हितमान गुरुङ, रामेश्वर साह लगायत पाँचजना रहेको संरक्षक परिषद र टेण्डी सेर्पा, दिल गुरुङ, पिजी सेर्पा लगायत पाँच जना रहेको सल्लाहकार समिति समेत गठन गरेको एनआरएनका नवनिर्वाचित यूरोप उपसंयोजक सोमनाथ सापकोटाले जानकारी दिनुभयो ।
त्यस्तै बैठकले काठमाडौंमा एनआरएन भवन बनाउने भएको छ । त्यसका लागि शुक्रबार नै दुई करोड एक लाख रुपैयाँ संकलन भएको सापकोटाको भनाइ छ । बैठकका निर्णय सार्वजनिक गर्न एनआरएनले दिउँसो तीन बजे पत्रकार सम्मेलन गर्दैछ ।
