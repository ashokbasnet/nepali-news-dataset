बजेट सार्वजनिक

काठमाडौं, असार ३० – (अपडेट) सरकारले अहिले आर्थिक वर्ष २०७०/०७१ को वार्षिक बजेट सार्वजनिक गरेको छ ।  राष्ट्रिय योजना आयोगमा विशेष समारोहका बीच अर्थमन्त्री शंकर कोइरालाले कुल ५ खर्ब १७ अर्ब २४ करोडको बजेट सार्वजनिक गर्नुभयो ।
यसअघि बसेको मन्त्रिपरिषद बैठकले बजेट अध्यादेश स्वीकृतका लागि राष्ट्रपति समक्ष पठाएको छ । राष्ट्रपतिले प्रमाणिकरण गरेपछि बजेट सार्वजनिक भएको छ ।
अर्थमन्त्री शंकर कोइरालाले अहिले बजेट भाषण गरिरहनु भएको छ । बजेटका केही मुख्य बुँदाहरु :
►चुनावका लागि १६ अर्व रुपैयाँ ►कर्मचारीको तलब १८ प्रतिशतले बढ्यो ► निरक्षरलाई साक्षर बनाउन १ अर्ब ►खेलकुद पूर्वाधार निर्माणमा २१ करोड, मुलपानी र भैरहवामा क्रिकेट मैदान बनाउन ५ करोड, १३ औं सागका लागि ३० करोड ►उर्जा क्षेत्रको लगानी बढाएर ३० अर्ब बनाईयो ►सिक्टा सिचाई आयोजनाका लागि १ अर्व १४ करोड ►मेलम्चीका लागि ५ अर्ब २४ करोड ►बबई आयोजना आउँदो वर्ष सम्पन्न हुने ►राष्ट्रिय प्रशारण आयोजना नपुगेका क्षेत्रमा विजुली पु¥याउन लघु जलविद्युतु आयोजनालाई प्राथमिक ►विभिन्न जलविद्युत आयोजनाको मर्मतका लागि १ अर्ब ९ करोड ►राष्ट्रिय गौरवका आयोजनको बजेट बृद्धि►गौतम बुद्ध, पोखरा विमानस्थलको स्तर उन्नती र निजगढमा विमानस्थल बनाउन आवश्यक बजेट विनियोजन ► कलंकी कोटेश्वर सडकलाई ८ लेन बनाउनका लागि ५१ करोड ►३१ हजार युवालाई तालिमका लागि ६१ करोड विनियोजन ► ७५ वर्ष पुगको बृद्ध र १५ वर्ष मुनिकालाई निःशुल्क मुटुरोग उपचार ► दोलखामा अन्तराष्ट्रिय स्तरको चलचित्र नगर निर्माण गरिने ►सन् २०२० सम्ममा बालश्रम उन्मुलन गरिने ►१ वर्ष विदेशमा बसेर नेपाल फर्कनेले ल्याउने ३० इन्चसम्मका टिभीमा कुनै भन्सार नलाग्ने
