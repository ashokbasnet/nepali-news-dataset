बिद्युत कार्यालयमा तालाबन्दी

बझाङ, भदौ १५ - बिद्युत प्रसारण नियमित नभएको भन्दै सदरमुकामबासीले स्थानिय सुर्मादेबी बिद्युत प्रालिको कार्यालयमा शुक्रबार तालाबन्दी गरेका छन । सदरमुकामका बासिन्दाले पटक पटक आग्रह गर्दा पनि प्रालिको ब्यबस्थापन समितिले बेवास्ता गरेकाले तालाबन्दी गर्नु परेको बताएका छन ।

 

सदरमुकाममा रहेका उपभोक्ताहरुले भेला बोलाई बिद्युत कार्यालयमा तालाबन्दी सहित बिभिन्न निर्णय गरी जिल्ला प्रशासन कार्यालयमा बुझाएका बझाङका पत्रकार वसन्तप्रताप सिंहले जानकारी दिनुभयो ।
उनीहरुले सुर्मादेबी बिद्युत प्रालीबाट एकदम कम भोल्टेज आई बिद्युतीय उपकरण नचल्ने गरेकाले सही भोल्टेज नदिँदासम्म तालाबन्दी जारी राख्ने ,पटक पटक आग्रह गर्दा पनि प्रालिले उपभोक्ताको माग नसुनेकाले नेपाल बिद्युत प्रालिसंगको सम्झौता भंग गरि अनुमति खारेज गनुपर्ने लगायतका माग अघि सारेका छन ।
