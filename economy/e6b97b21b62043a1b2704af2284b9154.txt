गोलभेँडाको भाउ बढ्ने

काठमाडौ, असार १३ – बजारमा हरियो तरकारीको भाऊ घट्दै गएपनि गोलभेँडाको भाउ भने बढ्न सक्ने बिक्रेताले बताएका छन् । काठमाडौ उपत्यकामा उत्पादन भएका गोलभेँडा भारत जान थालेपछि भाऊ बढ्ने सम्भावना बढेको हो ।

 


बिक्रेताका अनुसार अहिले उत्पादन भएको गोलभेँडामध्ये ६५ प्रतिशत भारत निर्यात हुन्छ । भाउ बढेपनि गोलभेँडाको उत्पादन बढेकाले अभाव भने नहुने व्यापारीले बताएका छन् । बजारमा स्थानिय गोलभेँडाको भाऊ अहिले ३२ देखि ३४ रुपैँया छ ।

काठमाडौमा रहेको कालीमाटी थोक बजारमा बुधववार अघिल्ला दिनहरुमा भन्दा हरियो तरकारीको भाउ घटेको छ ।
