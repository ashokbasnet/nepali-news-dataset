नेप्सेमा सामान्य करेक्सन

काठमाडौं, वैशाख २१ । मंगलबार शेयर बजार परिसूचक नेप्से सामान्य अंकले झरेर करेक्सन भएको छ ।यसदिन नेप्से साढे २ अंकले झरेर १४ सय ७१ बिन्दूमा आइपुग्यो । यसदिन जलविद्युत्, होटल र उत्पादनमूलक समूहबाहेक अरु कारोबार भएका सबै समूहमा गिरावट आएसँगै नेप्से ऋणात्मक रहन गएको हो ।यसदिन बीमा समूह सबैभन्दा उच्च ६० अंकले झर्‍यो भने उत्पादनमूलक समूह ३३ अंकले बढ्यो ।यसदिन कारोबार परिमाण भने उच्च नै रह्यो । १ सय ३३ कम्पनीको २३ लाख कित्ता शेयर ९६ करोड ८२ लाख रुपैयाँ बराबरमा खरिद–बिक्री भएको नेपाल स्टक एक्सचेन्जले जनाएको छ ।
