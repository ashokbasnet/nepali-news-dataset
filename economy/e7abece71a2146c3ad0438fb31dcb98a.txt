जता फर्केपनि फूलैफूल (फोटो फिचर)

काठमाडौं, कात्तिक ५ – काग, कुकुरदेखि भाइपूजासम्मै फूलमाला चाहिन्छ । घर, भवन, झ्यालढोका, चोटाकोठा सजाउन पनि फूलमाला चाहिने भएकाले तिहारमा फूलको धेरै कारोबार हुन्छ । त्यसैले अहिले बजारमा फूल र मालाको कारोबार ह्वात्तै बढेको छ ।
काठमाडौं उपत्यकाका मुख्य बजार असन, नयाँसडक, कालिमाटी, मंगलबजार, लगनखेल लगायतका सडकपेटी अहिले फूल बगैंचा जस्तै भएका छन् । जता फर्केपनि सयपत्री र मखमलीको फूल र माला देखिन्छ । यति मात्र होइन कमलको फूल र असोकको त पनि राखिएका छन् । सयपत्री र मखमली केही मात्रामा स्वदेशकै भएपनि अरु धेरै फूल र माला भारतबाट आयात गरिएको व्यापारीहरुले बताएका छन् । यसअघि नै व्यपारीहरुले झण्डै ३ लाख माला आयात हुने बताइसकेका छन् ।
आन्तरिक उत्पादनले ६० प्रतिशत मात्रै माग पुरा गर्ने व्यापारीहरुको अनुमान छ । गएको वर्ष झण्डै २ लाखको हाराहारीमा माला आयात गरिएको थियो । यसवर्ष झण्डै १० लाख माला खपत हुने अनुमान गरिएको छ । पोहोरको तुलनामा फूल र मालाको भाउ बढेको उपभोक्ताको भनाई छ । एउटा मालालाई सरदर सय रुपैयाँको हाराहारीमा व्यपारीहरुले बेच्ने गरेका छन् । यो भन्दा सस्तो र अझै महंगो पनि तिर्नुपरेको उपभोक्ताको भनाई छ ।













तस्विर : मिलन तिमिल्सिना/ उज्यालो
