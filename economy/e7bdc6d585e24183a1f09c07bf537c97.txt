ऊर्जा क्षेत्रमा लगानी बारे छलफल हुँदै

काठमाडौं, भदौ ११ – काठमाडौंमा भइरहेको ऊर्जा सम्मेलनमा ऊर्जा क्षेत्रमा लगानी र ऐन नियमका बारे छलफल हुने कार्यक्रम छ ।
उर्जा क्षेत्रमा लगानीको सम्भावना, लगानी गर्नका लागि नियम कानुनले पारेका समस्या र समाधानका विषयमा कार्यपत्र प्रस्तुत गरी छलफल हुने स्वतन्त्र ऊर्जा उत्पादकहरुको संस्था इपानका अध्यक्ष डा सुवर्णदास श्रेष्ठले बताउनुभयो ।
यस्तै नेपालमा ऊर्जा क्षेत्रमा लगानी गर्न पूर्व शर्तहरु केके छन् र आयोजनाहरुलाई वैज्ञानिक ढंगले अगाडी बढाउनेबारे पनि छलफल हुने उहाँले बताउनुभयो । जलविद्युत विकासको गतिमा तीव्रता भन्ने नाराका साथ सोमबार सुरु भएको सम्मेलन मंगलबार सकिँदैछ ।
