सगुनको सेयरमा लगानी गर्न केही घण्टा मात्र बाँकी (भिडियो )

काठमाडौं, मंसिर १२ – अमेरिकी बजारमा मिनी आइपिओ जारी गरेपछि नेपालीले नेतृत्व गरेको सामाजिक सञ्जाल सगुनमा लगानी गर्न विदेशमा रहेका धेरै नेपालीले चासे देखाएका छन् ।
उनीहरुले आफूले कमाएको रकमको केही हिस्सा भविष्यका लागि सगुनमा लगानी गर्ने प्रतिवद्धता जनाएका छन भने लगानीबारेमा सगुनको इन्भेष्ट पेजमा भएको लाइभ च्याटमा विश्वभरबाट लगानीबारे चासो देखाएको कम्पनीले जनाएका छ । कुवेतमा बस्दै आएका माधव शाहीले आफू उत्साहित भएर सगुनमा लगानी गरेको बताउनुभयो । 
विदेशमा रहेका नेपाली फेसबुक, ट्वीटर जस्तै सम्भावना भएको सगुन नेपालीले विकास गरेको भन्दै लगानी गर्न निकै उत्साहित देखिएका छन् । अफुले ५ हजार डलर जति सगुनमा लगानी गर्ने योजना बनाएको रसियामा बस्दै आएका प्रकाश पलले भन्नुभयो । 

सगुनले लगानी जुटाउन दोस्रो चरणको मिनी आइपिओ जारी गरेको छ । अमेरिकाको पूँजी बजारको इतिहासमा ८० बर्षपछि पहिलो पटक सगुनमा सर्वसाधारणले लगानी गर्ने अवसर पाएका छन् । सगुनले मिनी आइपिओमार्फत २ करोड डलरको सेयर विक्री गर्ने योजना बनाएको छ । हरेक ब्यक्तिले २३ डलर प्रतिकित्ताका दरले कम्तीमा १ हजार डलरको सेयर किन्न सक्छन् । सगुनले अमेरिकी नियामक सेक्युरिटी एक्स्चेन्ज कमिसन ९एसइसी० बाट अनुमति लिएर मिनी आइपिओ जारी गरेको हो । सगुनलाई अमेरिकी नियामक सेक्युरिटी एक्स्चेन्ज कमिसन ९एसइसी०ले ‘जब्स एक्ट’ अनुसार मिनि आइपीओ निस्कासन गर्ने अनुमति दिएको थियो । 
सगुनका संस्थापक गोविन्द गिरीले आगामी ५ बर्षभित्र सगुन १० अर्ब डलरको कम्पनी बन्ने दावी गरे । त्यतिखेर कम्पनीमा १ हजारभन्दा बढी कर्मचारी हुने उनको प्रक्षेपण छ । त्यतिखेर सगुनले बार्षिक २ करोड डलर बार्षिक आम्दानी गर्ने उनको विजनेस प्लानले बताउँछ । युजरको संख्या पनि १ करोड नाघ्ने उनले अनुमान गरेका छन् । 
सेयर किन्न चाहनेहरुले अमेरिकी कम्पनीमा लगानी गर्न मिल्ने देशहरुबाट धधध।कबनययल।अयmरष्लखभकत मा भएको फर्म भरेर बैकबाट वायर ट्रान्सफर गरेर वा डेबिटरक्रेडिट कार्डबाट लगानी गर्न सक्नेछन । अष्ट्रेलिया र भारतबाट भने डेबिटरक्रेडिट कार्डबाट लगानी गर्न सकिनेछैन त्यहाबाट बैकबाट वायर ट्रान्सफर गरेर मात्र लगानी गर्न सकिने छ । नेपालभित्रबाट लगानी गर्न नसके पनि संसारभरबाट लगानीकर्ताहरुले आफ्नो क्रेडिट÷डेविट कार्डमार्फत लगानी गर्न सक्छन् । बैक खाता भएका विदेशमा बस्ने नेपालीले भने यसबाट लाभ लिन सक्ने कम्पनीले जनाएको छ ।
