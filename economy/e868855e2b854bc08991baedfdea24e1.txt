हवाइ इन्धनको मूल्य घट्यो

काठमाडौं, मंसिर २० – नेपाल आयल निगमले हवाई इन्धनको मूल्य घटाएको छ । निगमका प्रवक्ता भानु खनालका अनुसार सोमबार राति १२ बजेदेखि लागू हुने गरी हवाई इन्धनको मूल्य घटाएको हो । निगमले हवाई इन्धनको मूल्य समायोजन गरी आन्तरिक उडानका लागि प्रतिलिटर ९४ रुपैयाँ बाट ८६ रुपैयाँ बनाइएको छ । 
यस्तै अन्तर्राष्ट्रिय उडानतर्फ प्रतिहजार लिटर ८ सय ३१ अमेरिकन डलरबाट घटाएर ७ सय ५० अमेरिकी डलर बनाएको प्रवक्ता खनालले बताउनुभयो । 
पेट्रोल, डिजल र मटितेलकोसमेत मूल्य घटाउने भनिए पनि निगमले त्यसमा भने कुनै निर्णय गरेन । रासस
