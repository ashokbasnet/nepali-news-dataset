सेयर बजार बुधबार सामान्य सकारात्मक

उतार–चढावबीच बजार परिसूचक नेप्से ३ अंक बढीले सकारात्मक रहेर १५ सय ५४ कायम भएर थामियो । कारोबार भने खुम्चियो ।

बिमा, होटल, वाणिज्य बैंक र विकास बैंक समूह सकारात्मक रहे । अरु समूह ओरालो लागे । बिमा समूहमा सबैभन्दा उच्च ३२ अंकको सुधार आयो । अरु सामान्य अंकले सकारात्मक रहे । उत्पादनमूलक, जलविद्युत्, वित्त र अन्य सामान्य अंकले ऋणात्मक रहे ।

यसदिन नेपाल स्टक एक्सचेन्जमा १ सय ५२ कम्पनीको ८ लाख ९३ हजार कित्ता सेयर ४७ करोड रुपैयाँ बराबरमा किनबेच भएको एक्सचेन्जले जनाएको छ ।
