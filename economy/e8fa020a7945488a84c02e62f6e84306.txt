गुराँसको राजधानीमै कम फुल्यो गुराँस, पर्यटकहरु निराश

गुराँस हेर्नकै लागि आन्तरिक तथा बाह्य पर्यटकहरुको भीड लाग्ने बेला कम मात्रै गुराँस फुल्दा पर्यटकहरु निराश बन्न थालेका छन् ।

फागुन अन्तिम साताबाटै फुल्न थाल्ने गुराँस यो वर्ष ढिला गरेर फुलेको हो ।

तेह्रथुमको तीनजुरे, ताप्लेजुङको मिल्के र संखुवासभाको जलजले मिलेर बनेको मिल्के जलजल क्षेत्रमा यतिवेला कम मात्रै गुराँस फुलेको छ ।

यो क्षेत्रमा नेपालमा पाइने ३२ मध्ये २८ प्रजातिका गुराँस फुल्ने गरेको आईयुसिएनको तथ्यांक छ ।
