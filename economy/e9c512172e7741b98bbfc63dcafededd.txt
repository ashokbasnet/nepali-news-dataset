अन्तर्राष्ट्रिय टेलि-कम्युनिकेसनको विश्व सम्मेलन युएईमा

दुबई, चैत २९ - अन्तर्राष्ट्रिय टेलि-कम्युनिकेसनको विश्व सम्मेलन युएईमा सम्पन्न भएको छ ।  सम्मेलनमा नेपालसहित विश्वभरका १ सय ९३ सदस्य राष्ट्र सहभागी थिए  । मार्च २८ देखि अप्रिल १० सम्म भएको सम्मेलनमा  १ हजार भन्दा बढीको सहभागिता  थियो ।
सम्मेलन ब्रोड ब्याण्ड प्रविधिबाट कसरी संचारका साधनहरुलाई दुर दराजमा पुर्‍याउन सकिन्छ भन्ने बिषयमा केन्द्रित भएको सम्मेलनमा नेपालको तर्फबाट सहभागी सुचना तथा संचार मन्त्रालयका सह सचिव तथा प्रवक्ता उमाकान्त पराजुलीले बताउनुभयो ।
युएईका संचारकर्मीसँग अन्तरक्रिया
सह(सचिब पराजुली र  युएईमा  क्रियाशील संचारकर्मीहरुबीच अन्तरक्रिया सम्पन्न भएको छ  । बरदुबईस्थित एक होटलमा भएको अन्तरक्रियामा पराजुलीले सुचना तथा संचार र प्रविधिको क्षेत्रमा सम्मेलनबाट प्राप्त उपलब्धि तथा योगदान बारे समेत जानकारी दिनु भएको थियो ।
 नेपाल पत्रकार महासंघ युएई शाखाको आयोजनामा भएको अन्तरक्रियामा सुचना प्रविधिको सहज पहुँचका लागि सरकारले दुर्गम जिल्लाका कुना काप्चामा सहकारीमार्फत आवश्यक उपकरण दिएर  इन्टरनेट, फोन, फोटोकपी जस्ता सेवा प्रदान गर्नेगरी १८ वटा ई(सेन्टर  खोल्ने तयारी गरिरहेको जानकारी दिनुभयो  ।
त्यस्तै नेपाल टेलि कम्युनिकेशन अथ्युरिटीसँग  ७ अर्बको फन्ट भएकोले त्यही फन्टबाट हरेक विद्यालयमा इन्टरनेट पुर्‍याउन शिक्षा मन्त्रालयको प्रस्ताबबारे  अध्ययन भईरहेको पनि उहाँले बताउनुभयो ।
नेपाल पत्रकार महासंघ युएई शाखाका अध्यक्ष अर्जुन दाहालको सभापतित्वमा भएको कार्यक्रममा  युएईमा  क्रियाशील संचारकर्मीहरुको सहभागिता थियो ।
- अम्बिका भण्डारी
