कमर्ज एण्ड ट्रस्ट बैंकले ६० लाख कित्ता सेयर निष्काशन गर्ने

काठमाडौं, फागुन २ – कमर्ज एण्ड ट्रस्ट बैंक लिमिटेडको ६० करोड रुपैयाँ मूल्य बराबरको ६० लाख कित्ता सेयर निष्काशन हुने भएको छ । फागुन ६ गतेदेखि सेयर सार्वजनिक निष्काशन हुने कमर्ज एण्ड ट्रस्ट बैंकका प्रमूख कार्यकारी अधिकृत अनलराज भट्राईले बताउनुभयो ।

यो सेयरमध्ये ५ प्रतिशत सेयर बैंकका कर्मचारीहरुका लागि छुट्याएको र ५ प्रतिशत सेयर सामूहिक लगानीकोषलाई बाँडफाँड समेत गरिसकेको सिइओ भट्टराइले बताउनुभयो ।

सेयर छिटोमा फागुन १० र ढिलोमा २० गते सार्वजनिक निष्काशन बन्द हुने बैंकले जनाएको छ ।
ब्यापारी, गैह्र आवासीय नेपालहरुको समेत लगानीमा स्थापित भएको बैंकले सर्वसाधारणलाई छुट्याइएको ६० लाख कित्ता सेयर निष्काशन पछि बैंकको जारी पुजि २ अर्ब रुपैयाँ पुग्ने छ । सोहि अवसर पारेर बैंकले काठमाण्डूको नयाँ बानेश्वर, विरगञ्ज र रोल्पामा शाखा स्थापना गर्ने सिइओ भट्टराइले जानकारी दिनुभयो ।

सिइओ भट्राइले निक्षेपकर्ताको निक्षेपलाई सुरक्षित गरी अगाडि बढ्ने प्रमूख उदेश्य आफूहरुले लिएको समेत बताउनुभयो ।
