फागुनसम्ममा ७९ अर्ब राजश्व संकलन

काठमाडौं, चैत ६ – चालु आर्थिक वर्षको फागुन महिनासम्म ७९ अर्ब २५ करोड ३६ लाख रुपैयाँ राजस्व संकलन भएको छ ।
यो गत वर्षको तुलनामा १ सय १७ प्रतिशत धेरै हो ।
फागुनसम्म आयकर ४१ अर्ब ४३ करोड ४३ लाख, मूल्य अभिवृद्धि कर २१ अर्ब ३ करोड र अन्तःशुल्क १६ अर्ब २१ करोड १४ लाख असुली भएको छ । त्यसैगरी बहालकर १ अर्ब ४१ करोड ३३ लाख, व्याजकर ४ अर्ब २७ करोड ४६ लाख, शिक्षा सेवा शुल्क २९ करोड ४३ लाख र स्वास्थ्य सेवा कर २७ करोड ९६ लाख असुली भएको छ ।
