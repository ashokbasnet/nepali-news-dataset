सुनको भाउ एकै दिन १६ सय बढ्यो

काठमाडौ, जेठ ७ – एकहप्तादेखि लगातार ओरालो लागेको सुनको भाउ मंगलबार भने बढेको छ ।
मंगलबार एकै दिन १६ सय ३ रुपैयाँ बढेर सुनको भाउ ५० हजार ३ सय रुपैयाँ कायम भएको छ । यो महिनाको शुरुवातसंगै घट्न थालेको भाउ सोमबार तोलामा ४८ हजार ६ सय ९७ रुपैयाँमा झरेको थियो ।
अन्तर्राष्ट्रिय बजारमा सुनको भाउ बढेकाले नेपालमा पनि भाउ बढेको नेपाल सुनचाँदी ब्यवसायी महासंघले जनाएको छ । मंगलबार अन्तर्राष्ट्रिय बजारमा सुनको भाउ १० डलरले बढेर प्रतिऔंस १३ सय ९४ डलर पुगेको छ ।
यस्तै मंगलबार चाँदीको भाउ पनि तोलामा ३५ रुपैयाँले बढेर ८ सय ६५ रुपैयाँमा किनबेच भइरहेको छ ।
