निगमलाई २७ वर्षपछि नयाँ जहाज

काठमाडौ, वैशाख १४ – चीन सरकारको अनुदान सहयोगमा प्राप्त हुने दुई जहाजमध्येको एउटा  आइतबार नेपाल आइपुग्दैछ ।
एमए ६० विमान दिउँसो आइपुग्ने नेपाल वायुसेवा निगमले जनाएको छ । निगमका अनुसार ५६ सिट क्षमताको विमान आन्तरिक उडानमा प्रयोग हुनेछ ।
आन्तरिक उडानतर्फ एउटा जहाजमा मात्र खुम्चिन पुगेको निगमलाई २७ वर्षपछि नयाँ विमान उपलव्ध भएको हो । सेवाग्राहीको आवश्यकतालाई ध्यानमा राख्दै नयाँ विमानले धेरै ठाउँमा सेवा प्रदान गर्ने निगमले जनाएको छ । निगमले हाल ११ ठाउँमा आन्तरिक उडान गर्दै आएको छ ।
