वामपन्थी सरकारलाई शेयर बजारले नपत्याएको हो ?

काठमाडौं, फागुन ११ – नेपाली कांग्रेसका सभापति शेरबहादुर देउवा नेतृत्वको सरकारलाई विस्थापित गर्दै गत साता नेकपा एमालेका अध्यक्ष केपी शर्मा ओली प्रधानमन्त्री नियुक्त हुनुभयो । उहाँ प्रधानमन्त्री नियुक्त भएकै दिन ३६ अंकले बढेको शेयर बजार परिसुचक नेप्से अहिले पुन घट्ने क्रममा छ । 
राष्ट्रवादी नेताको छविसमेत बनाइसकेका केपी ओलीलाई प्रधानमन्त्रीको रुपमा देशले पाएपछि शेयर बजार बढ्ला कि भन्ने आशा लगानीकर्ताहरुमा थियो । तर गएको असोजमा वाम गठबन्धनको घोषणादेखि नै तर्सिएका लगानीकर्तालाई नयाँ सरकार गठन र एमाले र माओवादीबिचको एकताको  ७ बुंदे सम्झौताले भने आकर्षित गर्न सकेन । 
फागुन ३ गते ओली प्रधानमन्त्री भएका दिन ३६ अंकले बढेर १४२४ दशमलव  ९५ अंक सम्म पुगेको बजार त्यसपछि पुन घटेर १३ सय ८६ दशमलव ९८ मा झरेको छ । नेपालको राजनीतिमा चतु¥याई खेलाडीको रुपमा चिरपरिचित रहेका माओबादी केन्द्रका अध्यक्ष प्रचण्डले  जुन सुकै बेलामा सरकारलाई धोका दिन सक्ने आशंकाले लगानीकर्ताहरु शेयर बजारमा लगानी गर्न डराइ रहेका छन् ।
नयाँ सरकार गठन भए पनि प्रष्ट रुपमा योजना नआएकाले पनि शेयर बजार प्रति लगानीकर्ता आशावादी बन्न नसकेका हुन् । नेपाल राष्ट्र बैंकको मौद्रिक समीक्षामा अर्थतन्त्रलाई सघाउने नीतिको अभाव रहेको कारणले गर्दा पनि लगानीकर्तामा मनोबल बढ्न सकेको छैन । संघीय प्रणालीको अभ्यास भर्खर सुर भएको हुनाले अर्थतन्त्रका स्वरुपहरु कस्तो हुने भन्ने कुरामा लगानीकर्ताहरुमाझ अन्योल रहेको छ ।
बजारमा लगानीयोग्य पुँजिको अभाव छ र बैंकको ब्याजदर बढेको छ । बैंकहरुले मुद्दति वचतमा नै १०–१२ प्रतिशत ब्याज दिइरहका छन् । बैंकसँग कर्जा लिन चाहनेहरुले सजिलै कर्जा पाउने स्थिति छैन  पाएमा पनि महँगो ब्याज तिर्नु पर्ने हुन्छ । जसले गर्दा बैंकबाट ऋण लिएर शेयर किन्ने स्थिति अहिले छैन् । त्यसैले पनि बजार बढ्न सकेको छैन । 
राष्ट्र बैंकले २०७४ असार भित्र बाणिज्य बैंकको ८ अर्ब रुपैयाँ, राष्ट्रिय स्तरका विकास बैंकको २ अर्ब ५० करोड रुपैयाँ, ४ देखि १० जिल्ले विकास बैंकको १ अर्ब ५० करोड रुपैयाँ, १ देखि ३ जिल्ला कार्यक्षेत्र भएका विकास बैंकको ५० करोड चुक्ता पूँजी पु¥याउन निर्देशन दिएको थियो ।
राष्ट्रिय स्तरका फाइनान्स कम्पनीको ८० करोड रुपैयाँ, ४ देखि १० जिल्ला कार्य क्षेत्र फाइनान्स कम्पनीको चुक्ता पूँजी ४० करोड पु¥याउनुपर्ने व्यवस्था गरेको थियो । अधिकांश बैंक तथा वित्तीय संस्थाले हकप्रद शेयर बेचेर चुक्ता पुँजी बढाए, जसले कर्ता बजारमा अहिले शेयरको आपूर्ति पनि धेरै छ । आपूर्ति धेरै हुनु पनि बजार बढ्न नसक्नुको अर्को कारण हो ।
