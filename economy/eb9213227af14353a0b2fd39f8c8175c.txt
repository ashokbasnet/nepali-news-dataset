​भक्तपुरमा अखाद्य सामान नष्ट

भक्तपुर, कात्तिक २४ – भक्तपुरमा बजार अनुगमनका क्रममा फेला परेका अखाद्य सामान नष्ट गरिएको छ । अनुगमनका क्रममा २२ बोरा र २० कार्टुन अखाद्य वस्तु नष्ट गर्न गरिएको हो । 
जिल्ला प्रशासन कार्यालय भक्तपुरका सहायक प्रमुख जिल्ला अधिकारी लक्ष्मीदेवी होमागाईंको नेतृत्वमा रहेको टोलीले अखाद्य बस्तु नष्ट गरेको हो । शिलबन्दी गरेको १७ दिनपछि  जिल्ला प्रशासन कार्यालय भक्तपुर, उपभोक्ता मञ्च नेपालको प्रतिनिधि, पत्रकारसहितको टोलीको रोहवरमा कमलबिनायकको सेभेन—नाईन मिनिमार्टको २१ बोरा सामान एवं बजारको अन्य १५ वटा पसलबाट संकलन गरेको २० कार्टुन अखाद्य बस्तु नष्ट गरिएको हो  ।
