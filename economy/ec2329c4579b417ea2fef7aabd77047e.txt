ठमेलमा एक महिनाभित्रै सिसी क्यामेरा राखिने

काठमाडौ, जेठ १४ – ठमेलका विभिन्न चोकमा सिसी क्यामेरा जडान गर्ने गृहकार्य अन्तिम चरणमा पुगेको छ ।
बढी भिडभाड हुने भएकाले चोरी डकैती र बढ्दो असुरक्षालाई ध्यान दिँदै मुख्य मुख्य चोक सहित गल्ली र घुम्तीमा सिसी क्यामेरा जडान गर्न लागिएको ठमेल पर्यटन विकास परिषद्ले जनाएको छ ।
असार १५ गतेभित्र ठमेलका विभिन्न ठाउँमा ५० वटा सिसी क्यामेरा जडान गरिसक्ने परिषद्का अध्यक्ष रामशरण थपलियाले बताउनुभयो । वित्तीय संस्थाहरुको सहयोगमा क्यामेरा जडान थालिएको उहाँको भनाई छ ।
उहाँका अनुसार ठमेलको मुख्य दुई ठाउँमा सिसी क्यामेरा जडान गरिसकिएको छ । पर्यटक, व्यवसायी र वित्तीय संस्थाहरुको सुरक्षाका लागि ठमेलमा सिसी क्यामेरा जडान गर्न लागिएको हो ।
