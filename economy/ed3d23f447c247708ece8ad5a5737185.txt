विभिन्न देशकाे मुद्राकाे भाउ बढ्याे, मलेसियन रिंगिट अाेरालाे

काठमाडौं, मसिर ५ – आइतबार अन्य देशको मुद्राको भाउ बढेपनि मलेसियन रिंगिट भने ओरोलो लागेको छ । नेपाल राष्ट्र बैंकले आज तोकेको विनिमय दर अनुसार एक साउदी रियालको खरिददर २९ रुपैयाँ र विक्रिदर २९ रुपैयाँ १६ पैसा रहेको छ । 
त्यस्तै, कतारी रियाल एकको खरिददर २९ रुपैयाँ ८७ पैसा र विक्रिदर ३० रुपैयाँ ३ पैसा छ भने युएई दिर्हाम एकको खरिद दर २९ रुपैयाँ ६१ पैसा र विक्रिदर २९ रुपैयाँ ७७ पैसा तोकेको छ । मलेसियन रिंगिट एकको खरिददर २४ रुपैयाँ ६२ पैसा र विक्रिदर २४ रुपैयाँ ७६ पैसा तोकेको छ । 
त्यस्तै, कोरियन वन १ सयको खरिददर ९ रुपैयाँ १७ पैसा र विक्रिदर ९ रुपैयाँ २२ पैसा रहेको छ । एक कुवेती दिनारको खरिददर ३ सय ५७ रुपैयाँ ५ पैसा र विक्रिदर ३ सय ५९ रुपैयाँ २ पैसा छ । एक बहराइन दिनारको खरिददर २ सय ८८ रुपैयाँ ४८ पैसा र विक्रिदर २ सय ९० रुपैयाँ ७ पैसा रहेको छ ।
नेपाल राष्ट्र बैंकले तोकेको दरमा वाणिज्य बैंकहरुले भने केही रकम तलमाथि गरेर मूल्य तोक्न सक्नेछन् ।
