सुनचाँदीको भाउ बढ्यो

काठमाडौ, चैत १५ – सुनचाँदीको भाउ बिहीबार बढेको छ ।

सुन तोलामा १ सय ५० रुपैयाँ बढेर ५६ हजार ९ सय ५० रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ । अन्तर्राष्ट्रिय बजारमा भाउ महंगिएकाले नेपाली बजार पनि प्रभावित भएको हो ।

अन्तराष्ट्रिय बजारमा प्रतिऔंस ६ डलरले बढेर बिहीबार १६ सय ६ डलर कायम भएको छ । यस्तै चाँदी तोलामा पाँच रुपैयाँ बढेर १ हजार ४५ रुपैयाँमा किनबेच भइरहेको छ ।
