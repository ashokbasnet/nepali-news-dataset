महिन्द्रा ‘पाओरोल जेनेरेटर’को आधिकारिक वितरकमा अग्नि ग्रुप

काठमाडौं, जेठ ३२ । महिन्द्रा ग्रुपअन्तर्गतको महिन्द्रा ‘पाओरोल डिजेल जेनेरेटर’को आधिकारिक वितरकमा अग्नि ग्रुपपलाई नियुक्त गरिएको छ ।मंगलबार राजधानीमा महिन्द्रा एन्ड महिन्द्राका दक्षिण एसियाका भाइस प्रेसिडेन्ट तथा हेड अफ इन्टरनेसनल अप्रेसन्स सञ्जय जादवले नेपालमा उक्त जेनेरेटरका लागि अग्नि ग्रुपको सहायक कम्पनी अग्नि इनर्जीसँग साझेदारी गरेको जानकारी दिए ।यस साझेदारीमार्फत् महिन्द्रा पाओरोल जेनेरेटर अब नेपालका १२ भन्दा बढी जिल्लाका उपभोक्तासम्म पुगेको कम्पनीले जनाएको छ ।अग्नि ग्रुपका प्रबन्ध निर्देशक क्याबिनेट श्रेष्ठले नेपालमा उक्त जेनेरेटर ७ दशमलव ५ देखि २०० केभिएसम्म उपलब्ध रहेको बताए ।कम इन्धन खपत् गर्ने हुनाले यी उत्पादन मितव्ययी रहेको कम्पनीले जनाएको छ ।
