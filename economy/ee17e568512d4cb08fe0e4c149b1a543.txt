सरकारले आयल निगमलाई २ अर्ब १० करोड ऋण दिने

काठमाडौ, जेठ २– सरकारले पेट्रोलियम पदार्थको आपूर्ति सहज बनाउन आयल निगमलाई २ अर्ब १० करोड रुपैंया दिने भएको छ । मंगलवार विहान बसेको मन्त्रीपरिषद बैठकले आयल निगमलाई अर्थ मन्त्रालयबाट ५० करोड, कर्मचारी सञ्चयकोषबाट ६० करोड र नागरिक लगानी कोषबाट १ अर्ब गरी २ अर्ब १० करोड ऋण सहयोग दिने निर्णय गरेको हो ।

 

त्यसैगरी बबरमहल कम विस्फोटनको घटनामा ज्यान गुमाएका धादिङका ३ जनालाई ८ लाख ५० हजार रुपैयाँका दरले आर्थिक राहत दिने निर्णय पनि गरेको मन्त्री वर्षमान पुनले जानकारी दिनुभयो । बैठकले नेपाल बार एशोशिएसनका ल्याण्डक्रुजर गाडीमा भन्सार छुट दिने निर्णय पनि गरेको छ ।
