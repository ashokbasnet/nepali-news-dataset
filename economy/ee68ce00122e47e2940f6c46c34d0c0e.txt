सुनको भाउ ओरालो लाग्यो

काठमाडौं, भदौ १२ - झण्डै एकहप्ता लगातार बढेको सुनचाँदीको भाउ मंगलवार भने ओरालो लागेको छ । सोमवारको भाउमा तोलामा २ सय ६ रुपैंयाले घटेर मंगलवार सुन तोलाको ५९ हजार १ सय ९४ रुपैँयामा कारोबार भईरहेको नेपाल सुनचाँदी व्यवसायी संघले जनाएको छ । अन्तर्राष्ट्रिय बजारमा भाउ घटेकाले नेपाली बजारमा पनि सुन सोमवारभन्दा सस्तो भएको हो ।

 

अन्तर्राष्ट्रिय बजारमा मंगलवार सुन प्रतिऔंस १६ सय ६० डलर छ । चाँदीको भाउ पनि तोलमा १० रुपैंयाले घटेर ११ सय २० रुपैंयामा किनबेच भईरहेको छ  ।
