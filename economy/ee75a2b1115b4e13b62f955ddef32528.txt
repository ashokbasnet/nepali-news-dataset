जनक शिक्षालाई अर्थले दिएको रकम अपुग

काठमाडौं, असोज २७ – जनक शिक्षा सामग्री केन्द्रले पाठ्यपुस्तक छपाईको लागि अर्थ मन्त्रालयले दिएको रकम अपर्याप्त भएको बताएको छ ।
रकम अभावमा गत शैक्षिक शत्रमा जनक शिक्षाले पाठ्यपुस्तक पुर्‍याउन नसकेपछि अहिले अर्थ मन्त्रालयसँग थप सहयोग माग गरेको हो ।
जनकले ५५ करोड माग गरेकोमा अर्थले जम्मा ५ करोड दिएको जनक शिक्षाका प्रवन्ध सञ्चालक अनिलकुमार झाले बताउनुभयो । विनियोजित रकमले तत्कालका लागि समस्या टर्ने भएपनि पुरै किताव छपाईका लागि प्रर्याप्त नहुने झाको भनाइ छ ।
रकम अभाव नभए समयमै पाठ्यपुस्तक बिद्यार्थीको हात हातमा पुर्‍याउने दावी जनकले गरेको छ । आगामी शैक्षिक शत्रको लागि २ करोड ५० लाख थान किताव जनकले छाप्नुपर्ने छ । कागजको टेन्डर भैसकेको र दशैपछि छपाई काम सुरु गरिने प्रवन्ध सञ्चालक झाले बताउनुभयो ।
