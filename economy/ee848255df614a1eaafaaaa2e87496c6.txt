टिमुरेका बासिन्दालाई आजदेखि मुआब्जा वितरण गरिने

रसुवा, असोज १६ – रसुवाको टिमुरेमा सुख्खाबन्दरगाह निमार्णका लागि आइतबारदेखि मुआब्जा वितरण गरिने भएको छ । प्रभावित क्षेत्रका २५ घरधुरीलाई मुआब्जा वितरण गर्न लागिएको सहायक प्रमुख जिल्ला अधिकारी दीपक केसीले जानकारी दिनुभयो ।
वैज्ञानिक तबरले मुआब्जा निर्धारण नभएको भन्दै प्रभावित क्षेत्रका बासिन्दाले लामो समयदेखि मुआब्जा लिन मानेका थिएनन् । सडकमा परेका जग्गाको सीमा निर्धारण नभएको तथा अन्य प्रक्रिया नपुगेका कारणले रोकिएको मुआब्जा वितरण प्रक्रिया पुगेसँगै प्रभावित क्षेत्रका बासिन्दाको निवेदन आएपछि वितरण सुरू गर्न लागिएको हो ।
मुआब्जा वितरण भएसँगै नेपाल सरकार बाणिज्य मन्त्रालयको नाममा जग्गा पास हुने हुँदा केही दिनमा नै घर टहरा हटाएर सुख्खाबन्दरगाह निमार्ण कार्य अघि बढाइने सहायक प्रमुख जिल्ला अधिकारी केसीले बताउनुभयो ।
