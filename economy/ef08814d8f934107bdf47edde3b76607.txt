यो हप्ता सुनको भाउ ८ सय ५० ले बढ्यो

काठमाडौं, असार २१ – यो हप्ता सुनको भाउ ८ सय ५० रुपैयाँले बढेको छ ।
हप्ताको पहिलो दिन आइतबार तोलामा ४८ हजार ५ सय रुपैयाँमा कारोबार भएको सुन हप्ताको अन्तिम दिन शुक्रबार ४९ हजार ३ सय ५० रुपैयाँ कायम भएको नेपाल सुन चाँदी व्यवसायी महासंघले जनाएको छ ।
आइतबार भाउ घटेर तोलामा ४८ हजार ५ सय रुपैयाँमा किनबेच भएको सुनको भाउ सोमबार भने स्थिर रह्यो । मंगलबार ६ सय ५० रुपैयाँले बढेर ४९ हजार १ सय ५० रुपैयाँ पुगेको सुन बुधबार पनि त्यहि भाउमै कारोबार भयो ।
बिहीबार ३ सय ५० रुपैयाँले बढेर ४९ हजार ५ सय पुगेको भाउ शुक्रबार फेरी १ सय ५० रुपैयाँले घटेर तोलामा ४९ हजार ३ सय ५० रुपैयाँमा कारोबार भइरहेको छ ।
यो हप्ता चाँदीको भाउमा भने कुनै घटबढ भएन । हप्ताको पहिलो दिन तोलाको ८ सय १५ रुपैयाँ कायम भएको चाँदी शुक्रबार पनि त्यहि भाउमा किनबेच भइरहेको छ ।
