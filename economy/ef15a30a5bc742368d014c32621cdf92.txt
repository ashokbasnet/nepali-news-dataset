भन्सारको काम चुस्त बनाउन कार्ययोजना बन्यो

काठमाडौं, साउन १ – भन्सार विभागले भन्सारको कामलाई चुस्त बनाउन कार्ययोजना बनाएको छ ।
भन्सारलाई प्रविधिमैत्री र उत्तरदायी बनाउने विषयमा चरणबद्द योजनासहित कार्ययोजना प्रस्तुत गरिएको विभागले जनाएको छ ।
भन्सार विभागले विभिन्न सरोकारवाला निकायसँगको छलफलमा तयार गरेको कार्ययोजना अर्थमन्त्री शंकर कोइरालाले सार्वजनिक गर्नुभयो ।
कार्यक्रममा मन्त्री कोइरालाले कार्ययोजनाले कोरेका रोडम्याप अनुसार तत्काल काम गर्न सरोकारवाला निकायका पदाधिकारीहरुलाई निर्देशन दिनुभयो ।
यसले विभागका काम कारबाही सजिलो र पारदर्शी बनाउन मद्दत पुग्ने विश्वास उहाँले व्यक्त गर्नुभयो ।
