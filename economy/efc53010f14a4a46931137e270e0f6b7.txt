पेट्रोलियम पदार्थको भाउ बढाउने निगमको तयारी

काठमाडौं, मंसिर २५ – नेपाल आयल निगमले पेट्रोलियम पदार्थको भाउ बढाउने तयारी गरेको छ । निगममा मासिक १ अर्व २६ करोड ५० लाख रुपैयाँको घाटा पूर्ति गर्न भाउ बढाउने तयारी भएको हो । 

 

बाणिज्य तथा आपुर्ति मन्त्री लेखराज भट्टले घाटा सहेर नेपाल आयल निगम चल्न नसक्ने भन्दै मुल्य बृद्धिको विकल्प नभएको बताउनुभयो । रिपोर्टर्स क्लबले आइतबार काठमाडौंमा गरेको कार्यक्रममा मन्त्री भट्टले निगमलाई मासिक रुपमा घाटा हुने रकममा केही सरकारले अनुदान दिनु पर्ने र बाँकी मुल्य बृद्धि गरेर घाटा पुर्ति गर्नुपर्ने बताउनुभयो । 

 

आयाल निगमलाई अहिलेको मुल्य अनुसार डिजेलमा प्रतिलिटर १८ रुपैयाँ ९१ पैसा,  मट्टीतेलमा ७ रुपैयाँ १२ पैसा र ग्यासमा ३ सय ३९ रुपैया २२ पैसा प्रतिसिलिण्डर घाटा छ । खाना पकाउने ग्यासँ हरेक परिवार बार्षिक ८ सिलिण्डर राहत मुल्यमा दिने र त्यसपछि बजार मुल्यमा खरिद गर्नुपर्ने तयारी भएको मन्त्री भट्टले जानकारी दिनुभयो । 

 

यसैबीच नेपाल आयल निगमले औद्योगिक प्रतिष्ठानहरुले प्रयोग गर्ने डिजेलको मूल्यमा २५ प्रतिशतले मूल्य बृद्धि गरेको भनदै नेपाल उद्योग वाणिज्य महासंघले आपत्ति प्रकट गरेको छ । आइतबार विज्ञप्ती जारी गरि चर्को लोडसेडिङबाट आक्रान्त भएका उद्योग व्यवसायलाई निगमले गरेको मूल्य वृद्धिबाट थप आहत तुल्याएको बताएको छ । 

 

आयल निगमले ७६ रुपैँयाको डिजेललाई उद्योग प्रतिष्ठानको लागि ९५ रुपैँया कायम गरेको छ । दोहोरो मूल्यका कारण बजारमा कालो बजारी शुरु हुने र बिकृति आउने महासंघको ठहर छ ।
