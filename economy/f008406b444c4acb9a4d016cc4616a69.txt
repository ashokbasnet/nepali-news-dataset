कर्मचारीले ३२ गतेदेखि बिमा समितिको काम ठप्प पार्ने

काठमाडौं, असार २७ – बिमा समितिका कर्मचारीले आउँदो ३२ गतेदेखि कार्यालयको काम ठप्प पार्ने भएका छन् ।
आफूहरुको माग व्यवस्थापनले पुरा नगरेको भन्दै बिमा समिति कर्मचारी संघले आन्दोलनका नयाँ कार्यक्रम सुरु गर्न लागेको हो ।
नयाँ कार्यक्रम अनुसार कर्मचारीले आउँदो ३२ गते समितिको काम दिउँसो २ बजेसम्म ठप्प पार्ने र साउन १ गतेदेखि पूर्ण रुपमा ठप्प पार्न लागेका हुन् । यस अघि भएका सहमति कार्यान्वयन नभएको भन्दै संघले चार चरणको आन्दोलन गरिसकेको छ ।
