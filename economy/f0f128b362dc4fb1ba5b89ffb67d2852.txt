सरकारले फेरि बजार अनुगमन गर्ने

काठमाडौ, माघ १९ – वाणिज्य तथा आपूर्ति व्यवस्थापन विभागले ६ महिनायता अनुगमन भएका व्यापारिक फर्म तथा पसलमा फेरि अनुगमन थाल्ने भएको छ । 

अनुमगनका क्रममा सुधार गर्न दिइएको निर्देशन कार्यान्वयन भए नभएकोबारे जानकारी लिन  फेरि अनुगमन थाल्ने तयारी भएको विभागका निर्देशक प्रेमप्रसाद पौडेलले जानकारी दिनुभयो ।

विभागले गएको साउनदेखि पुस महिनासम्म अनुगमन भएका पसल तथा फर्ममा दोहोर्‍याएर अनुगमन गर्न लागेको हो । ६ महिनाको अवधिमा विभागले काठमाडौ उपत्यकाका ७ सय ६२ व्यापारिक फर्ममा अनुगमन गरेको छ । उपत्यकाका बाहिर १ सय ६४ फर्ममा अनुगमन भएको छ ।

अनुगमनमा नियम विपरित व्यवसाय गरेका ४ जनाविरुद्ध मुद्दा चलिरहेको पौडेलले बताउनुभयो । अनुगमनका क्रममा मूल्यसूची नराखी व्यापार व्यवसाय गरेका, सरसफाइमा तथा नापतौल लगायतमा ध्यान नदिएको भेटिए विभागले कारबाही गर्ने गरेको छ ।
