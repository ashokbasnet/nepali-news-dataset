पेट्रोलबम जस्ता काठमाडौका पेट्रोलपम्प

रोसन पुरी/उज्यालो ।
काठमाडौं, चैत २१ – एक दशक अगाडि काठमाडौंको तीनकुनेमा पेट्रोल बोकेको ट्याङ्करमा आगलागी भयो । त्यसको आगो झण्डै एक सय मिटरभन्दा परसम्म फैलियो । त्यतिबेला ट्याङ्कर आसपासको क्षेत्रमा घरहरु थिएनन् त्यसैले ठूूलो दुुर्घटना हुुनबाट जोगियो ।
अहिले काठमाडौं उपत्यकामा १ सय ४० वटा पेट्रोल पम्प छन् । तर ती पम्पको अवस्था, सञ्चिति, अग्नि नियन्त्रणका लागि अपनाउनुपर्ने सजकता लगायतका विषयमा कसैले पनि अनुुगमन गरेको छैन । जानकारहरुका अनुसार पेट्रोल पम्पका कारण काठमाडौंमा कुनैदिन ज्वालामुखी र भूकम्पको जस्तै क्षति हुनसक्छ । एउटा मात्र पेट्रोलपम्पमा आगलागी भएमा त्यस आसपासको ३ सय मिटरको दुुरीसम्म क्षति हुुन्छ । काठमाडौंका धेरै पम्पहरु मापदण्ड अनुसारका छैनन् । आगो निभाउन दमकलको प्रयोग गरिने भएपनि दमकल आगो निभाउन पर्याप्त छैन ।
पेट्रोलियम पदार्थमा लागेको आगो निभाउनका लागि प्रयोग गरिने कार्बनडाईअक्साईड ग्याँस समेत पर्याप्त छैन । त्यसै कारणले काठमाडौंमा रहेका पेट्रोलपम्पहरु खतरनाक देखिएका छन् । तर आम नागरिकलाई यस्तो खतराका बारेमा कुुनै जानकारी छैन । नेपाल आयाल निगमले सामान्य अनुुगमन गरेपनि अरु कुुनैपनि सरकारी तथा गैरसकारी निकायले यस्तो गम्भीर विषयमा चासो दिएका छैनन् ।
उपभोक्ता अधिकारकर्मीहरुका अनुसार काठमाडौंमा रहेका सबैजसो पेट्रोल पम्प पेट्रोल बमका रुपमा विकास भएका छन् । सबैजसो पम्पले मापदण्ड अनुसार सजगता नअपनाएका नेपाल आयल निगमका प्रवक्ता मुकुन्दप्रसाद घिमिरेले बताउनुभयो । अग्नि नियन्त्रणका लागि राख्नुपर्ने ग्याँस धेरै पम्पले बाहिर देखाउनका लागि मात्र राखेका छन् । आगलागी भैहाले पनि केही पेट्रोल पम्पमा दमकल समेत अडिने ठाउँ छैन । केही घरको भित्तासंग जोडेर बनाइएको छ भने पछिल्लो समय काठमाडौंमा सडक बिस्तारले गर्दौ पम्पहरु सडकपेटीदेखि एक दुुई मिटर मात्र भित्र छन् ।
भौतिक पूर्वाधार हेर्ने हो भने वर्षौदेखि मर्मत सम्हार गरिएको छैन । काठमाडौं उपत्यकाको मात्र होइन उपत्यका बाहिर रहेका झण्डै १२ सय पेट्रोलपम्पको अवस्था पनि उस्तै छ । तर काठमाडौंको तुलनामा उपत्यका बाहिरका पेट्रोलपम्प भने बस्तीभन्दा केही टाढा छन् ।
एउटा पेट्रोल पम्पदेखि अर्को पम्पसम्मको दुरी सामान्य तया ३ सय मिटर हुुनुुपर्छ । तर काठमाडौं   महानगरपालिकाको परिसरबाट नजिकै दुुईवटा पम्प छन् । कार्यालयको ढोकै अगाडि नै दुईवटा पेट्रोल पम्प छन ती पम्पको अवस्थाका बारेमा स्वयं महानगरलाई थाहा छैन । त्रिपुुरेश्वर चोकमा दुुईवटा, नेपाली सेनाको पश्चिम गेटको अघिल्तिर एउटा र नेपाली सेनाको भद्रकालीमा नजिकै नजिकै पेट्रोलपम्प छन् । सामान्यतया एउटा पेट्रोलपम्पमा आगलागी भएमा त्यसको झण्डै तीन सय मिटर आसपासको दुरीमा आगो फैलिनसक्छ । यसरी हेर्दा त्रिपुुरेश्वरमा रहेका दुुई पेट्रोलपम्पमा आगलागी भए त्यसले समग्र सुुन्धारा, त्रिपुुरेश्वर र नेपाली सेनाको मुुख्यालयमा समेत क्षति गर्न सक्छ । त्रिपुरेश्वरमा रहेको वल्र्ड टे«ड सेन्टर, दशरथ रंगशाला सबै आगलागीको खतरामा पर्न सक्छन् ।
नेपाल आयल निगमका प्रवक्ता घिमिरेले आगलागी भएको अवस्थामा काठमाडौंमा हुुने क्षतिको कुुनै अनुुमान गर्न नसकिने बताउनुभयो । अग्नि नियन्त्रणका लागि कार्बनडाईअक्साईड ग्याँस, बालुवा र पर्याप्त पानी हुुनुुपर्छ । त्यति मात्र होइन पुुरुष र महिलाका लागि छुुट्टा छुुट्टै रुपमा सौचालयको पनि व्यवस्था गर्नुपर्ने नीतिगत अवस्था छ । तर त्यसको कार्यान्वयन भने कमै मात्र पेट्रोल पम्पले गरेका छन् ।
प्रवक्ता घिमिरे आफूहरु पम्पहरुको अनुगमनमै रहेको र पहिले पातलो बस्ती हुँदा नै पम्प खोलिएकाले समस्या भएको बताउनुहुन्छ । पेट्रोल पम्पमा भौतिक पूर्वाधार मात्र होइन मानवीय क्रियाकलापमा नियन्त्रण पनि हुुन सकेको छैन । पम्पहरुमा मैनबत्ती बाल्ने, चुुरोट सल्काउन सलाईको प्रयोग गर्ने, साईलेन्सरबाट आगो फँ्याक्ने सवारी साधनलाई सहज तरिकाले पम्प पस्न दिने र पम्प जिकै आगो बालेर ताप्ने समेत गरिन्छ । तर सरकारले निर्देशिका मार्फत पेट्रोलपम्प सुरक्षाको मापदण्ड लागुु गरेको छ । त्यसको कार्यान्वयन पक्ष भने फितलो छ । पम्पहरुले सामान्य तोकेको मापदण्ड पनि पुुरा गर्न सकेका छैनन । आगो लागे निभाउन सक्ने क्षमता छैन  ।
काठमाडौंमा घर आसपास र बजारकाबीचमा पम्पहरु सञ्चालन भएपछि सरकारले २०६९ साल वैशाखदेखि उपत्यकामा नयाँ पेट्रोल पम्प खोल्न प्रतिबन्ध लगाइएको छ । अहिले देशैभर एकहजार पाँच सय ३३ पेट्रोल पम्प छन । काठमाडौंमा रहेका पम्प सबैजसो वस्तीको नजिक छन । कुुनै एक पेट्रोल पम्पमा आगलागी भएमा उपत्यकाका सबै अग्नि नियन्त्रक जम्मा भएपनि आगो नियन्त्रण सम्भव छैन । पेट्रोलपम्पमा लागेको आगो निभाउनका लागि पानीको भन्दा पनि ग्याँसको प्रयोग गर्नुपर्छ ।
पानीले आगो निभाउँदा आगो झनै फैलिने भएकाले पेट्रोलपम्पमा आगो सल्किइहाल्यो भने त्यसलाई नियन्त्रण गर्नका लागि ग्याँसको प्रयोग गर्नुपर्छ । तर अहिले नेपालमा पानी नै आगो निभाउने मुुख्य साधन हो । कतिपय ठाउँमा बालुवा, माटो र अरु सामाग्रीले पनि आगो निभाउने गरिन्छ । तर अरु विकल्पमा आगो निभाउने गरिएको छैन ।  
पेट्रोलपम्पको खराब अवस्था भएपनि यस बारेमा नेपाल आयल निगमले सामान्य अनुुगमन बाहेक कसैले पनि केही गरेको छैन । उपभोक्ता अधिकारकर्मी, अग्नि नियन्त्रक, सरकारी सुुरक्षाकर्मी लगायत सरकारी तथा गैरसरकारी निकायले यस बारेमा कुुनै चासो देखाएका छैनन् । काठमाण्डौका पेट्रोल पम्पहरु बिस्फोटका लागि तयार अवस्थामा रहेको ज्वालामुुखी सरह छन् । कुुनैपनि बेला काठमाडौंमा पेट्रोल पम्पका कारण बिस्फोट हुने सम्भावना बढ्दै गएको छ । त्यसबाट ठूलो क्षति हुने निश्चित छ ।
