आज देखि आपूर्ती सहज हुन्छः आयल निगम

काठमाडौं, पुष १८ आजदेखि पेट्रोलियम पदार्थको आपूर्ति केही सहज हुने नेपाल आयल निगमले दावी गरेको छ । निगमका अनुसार थानकोट डिपोले हिजो १३ लाख लिटर तेल नीजि पम्पहरुलाई उपलब्ध गराएको छ ।

 

भारतीय आयल कर्पोरेशनलाई आजै डेढ अर्ब रुपैंया बुझाउने तयारी रहेको आयल निगम श्रोतले बताएको छ । सरकारको निर्णय अनुसार ऋणको लागि हिजो नागरिक लगानी कोषसित सम्झौता भैसकेको र आज कर्मचारी सञ्चय कोषसित सम्झौताको तयारी भएको निगमले जनाएको छ । तेलको आयात पनि बढ्न थालेको निगमका निमित्त कार्यकारी निर्देशक सुरेशकुमार अग्रवालले बताउनुभयो ।

काठमाडौं उपत्यकामा मात्रै दैनिक १८ लाख लिटर तेलको माग छ । आज पनि पम्पहरुमा बिहानैदेखि तेल भर्नेको लाम लागेको छ ।
