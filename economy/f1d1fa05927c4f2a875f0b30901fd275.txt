प्राधिकरणका कर्मचारीसँग २३ करोड रुपैयाँ धरौटी माग

काठमाडौ, असोज १ – विशेष अदालतले नेपाल विद्युत प्राधिकरणका पूर्व निर्देशक रामेश्वर यादव सहित २० जना कर्मचारीसँग २३ करोड ४ लाख ५० हजार रुपैयाँ धरौटी माग गरेको छ ।
गुणस्तरहीन ट्रान्सफर्मर खरिद प्रकरणमा भ्रष्टाचार गरेको आरोप लागेका प्राधिकरणका कर्मचारीसँग २३ करोड ४ लाख ५० हजार रुपैयाँ धरौटी माग गरेको विशेष अदालतले जनाएको छ ।
विशेष अदालतका अध्यक्ष केदारप्रसाद चालिसे सहितको इजलासले प्राधिकरणका पूर्व निर्देशक रामेश्वर यादवलाई ३ करोड, चीनको हुवाई सनलाइट इलेक्ट्रीकका हु ज्याङस्याङलाई १२ करोड रुपैयाँ धरौटी माग गरेको छ ।
गुणस्तरहीन ट्रान्सफर्मर खरिद गरी राज्यलाई झण्डै ४१ करोड हामी नोक्सानी पुर्याएर भ्रष्टाचार गरेको भन्दै अख्तियार दुरुपयोग अनुशन्धान आयोगले पूर्व निर्देशक यादव सहित २० जना कर्मचारी विरुद्ध विशेष अदालतमा मुद्धा दायर गरेको थियो ।
