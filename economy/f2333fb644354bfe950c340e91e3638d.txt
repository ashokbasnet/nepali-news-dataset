‘बाफिया’ ऐनमा व्यक्तिगत लाभ नहेर्न सांसदहरुलाई अर्थविद्को आग्रह

काठमाडौं, जेठ २४ । नेपाल राष्ट्र बैंकका पूर्वगभर्नर दीपेन्द्रबहादुर क्षेत्रीले  ‘बाफिया’ ऐन आउँदै नआउनुभन्दा आउनु राम्रो भएपनि बैंकिङ क्षेत्रको जोखिम न्यूनीकर र सुशासनमा सबैपक्ष सचेत हुनुपर्ने बताएका छन् ।नेपाल आर्थिक पत्रकार समाज (सेजन)ले सोमबार राजधानीमा गरेको छलफल कार्यक्रममा क्षेत्रीले बजारमा चलेको चर्चाअनुरुप बाफिया ऐन आएमा बैंकिङ क्षेत्र जोखिममा आउनसक्ने बताएका हुन् ।उनले ९५ प्रतिशत जनताको पैसा रहेको बैंकमा ५ प्रतिशत लगानी हुने प्रवद्र्धकले मनपरी गर्न नसकून् भनेर बाफिया ल्याइएको बताए ।अर्थ समितिका सदस्य दीपक कुइँकेलले बाफियामा संशोधन नराखी अगाडि बढ्नै नसक्ने स्थिति रहेकाले समितिले संशोधनसहित पारित गरेको दाबी गरे ।अनुगमन गर्ने निकायले राम्रोसँग अनुगमन गरे सन्चालकले गल्ती गर्दा कारबाही गर्नसक्ने उनले उल्लेख गरे ।बैंक तथा वित्तीय क्षेत्रमा संस्थागत् सुशासन र जोखिम व्यवस्थापनका लागि भन्दै नेपाल राष्ट्र बैंकले प्रस्ताव गरेको नयाँ ऐन बाफियाको व्यवस्था व्यहारिक नभएको भन्दै सांसदहरुले उल्ट्याइदिएका थिए ।
