 पूर्वाञ्चल युनिभर्सिटी एजुकेसन फेयर असार १७ देखि

काठमाडौं, असार १३ । प्राविधिक शिक्षाका लागि नेपाली कलेजहरु राम्रा भएको भन्दै पूर्वाञ्चल विश्वविद्यालयले यही असार १७ गतेदेखि १९ गतेसम्म पूर्वाञ्चल युनिभर्सिटी एजुकेसन फेयर आयोजना गर्ने भएको छ ।सोमबार राजधानीमा पत्रकार सम्मलेन गरी एजुकेसन फेयरमा ६० ओटाभन्दा बढी कलेजहरुको सहभागिता रहने जानकरी दिइयो ।पूर्वाञ्चल विश्वविद्यालयबाट सन्चालित इन्जिनियरिङ, जेनरल साइन्स, हेल्थ साइन्स, मेनेजेमेन्ट, फेसन डिजाइन, वायोमेडिकल इन्जिनियरिङ, एग्रिकल्चर, भेटनरी जस्ता विषयकोबारेमा जानकारी दिने बताइएको छ ।अन्तर्राष्ट्रिय मापदन्डअनुरुपका कलेजहरु नेपालमा पनि रहेको सन्देश विद्यार्थी तथा अभिभावकहरुलाई दिने उद्देश्यले फेयर गर्न लागिएको पनि आयोजकले बताएको छ ।
