विशाल बजारका ८ जनालाई मुद्दा

काठमाडौं, जेठ २३ - अख्तियार दुरुपयोग अनुुसन्धान आयोगले काठमाडौको न्युरोडमा रहेको विशाल बजार कम्पनी लिमिटेडको सञ्चालक समितिका ८ जना पदाधिकारीविरुद्ध विशेष अदालतमा मुद्दा दायर गरेको छ ।
अख्तियारले विशाल बजार सञ्चालक समितिका पदाधिकारीहरु रबिन्द्रलाल श्रेष्ठ, अशोकजीव तुलाधर, निर्मलकुमार धानुका, गौतमलाल श्रेष्ठ, प्रमोदकुमार अग्रवाल भवानीराज पाण्डे, बिजयकुमार बानिया र बासुदेव विष्टविरुद्ध ९ करोड, ७४ लाख ८० हजार ३ सय ६६ रुपैया ३१ पैसा बिगो मागदावी गर्दै मद्दा दायर गरेको हो ।
सरकारी स्वामित्वको ८ रोपनी ४ आना क्षेत्रफलको जग्गामा बनेको विशालबजार कम्पनी लिमिटेडको भवनका पसल कवल भाडामा लिँदा दिँदा भ्रष्टाचार गरेको पाइएको अख्तियारले जनाएको छ ।
विशाल बजार कम्पनीको सञ्चालक समितिले पारदर्शी र प्रतिस्पर्धाका रुपमा पसल कलव भाडामा दिन विशेष अदालत सहित सरोकारवाला निकायले पटकपटक दिएको आदेश पालना नगरि पसल कवल स्वत नवीकरण हुनेगरि ब्यवस्था गरेको र ८ सय ६९ जना शेयरधनीमध्ये एक तिहाइलाई मात्र पसल उपलब्ध गराएको पाइएको अख्तियारको भनाई छ ।
