द्वन्द्वकालमा विस्थापित बैंक १० वर्षपछि फर्कियो

भावुक योगी/ उज्यालो । बर्दिया, फागुन ६ – बर्दियाको भुरीगाँउमा १० वर्षपछि राष्ट्रिय वाणिज्य बैंक पुर्नस्थापना भएको छ । द्वन्द्वकालमा असुरक्षाका कारण विस्थापित भएको बैँक स्थानीयको माग अनुरुप पुर्नस्थापना भएको हो ।

 



२०५७ सालमा शाखा संचालन भएको बैंक दुई वर्ष मात्र सेवा दिएर १० वर्षे द्वन्द्वकालमा असुरक्षाका कारण भन्दै २०५९ सालमा विस्थापित भएको थियो । राष्ट्रिय वाणिज्य बैंकका १ सय शाखाहरु द्वन्द्वकालमा विस्थापित भई सदरमुकाम सरेका थिए । यो सँगै बैंकका १ सय ३९ शाखा पुगेका छन् । 

 

हाल सम्म २७ वटा शाखा पुर्नस्थापना गरिसकिएको र बाँकी विस्थापित शाखाहरुलाई पनि क्रमशः पुर्नस्थापना गरिने बैंकले जनाएको छ । राष्ट्रिय योजना आयोगका सदस्य जनकराज शाहले पुर्नस्थापित शाखाको उद्घाटन गर्नुभएको थियो ।
