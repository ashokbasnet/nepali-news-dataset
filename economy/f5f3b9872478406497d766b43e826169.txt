दिक्तेल–जयरामघाट सडक सञ्चालनमा

खोटाङ, साउन १२ - माथिबाट झरेको ढुंगा सडकमा बसेपछि अवरुद्ध बनेको खोटाङको दिक्तेल–जयरामघाट सडकलाई बैकल्पिक बाटो निर्माण गरेर सञ्चालनमा ल्याईएको छ । ठूलो ढुंगा बसेको सडकमुनिबाट पर्खाल लगाएर सवारी साधान पार गर्न सक्ने बाटो बनाएर अवरुद्ध सडकलाई सञ्चालनमा ल्याईएको व्यवसायी संघ खोटाङका उपाध्यक्ष गणेश शाहीले बताउनुभयो ।

 

भारी वर्षाको कारण सडक माथिबाट झरेको ठूलो ढुंगा दिक्तेल–जयरामघाट सडकखण्ड अन्तरगत दुर्छिमस्थित सडककोबीचमा बसेपछि एक हप्तादेखि दिक्तेल–जयरामघाट सडक खण्डमा सिधा यातायात सेवा अवरुद्ध बनेको थियो । ढुंगाले सडक अवरुद्ध बनाएपछि दिक्तेलबाट जयरामतर्फ जाने र जयरामबाट दिक्तेलतर्फ आउने दुबैतर्फका यात्रुहरु सडक अवरुद्ध भएको स्थानबाट ओर्लेर अर्को गाडीमार्फत आवतजावत गर्दै आएका थिए । सडकमा बसेको ढुंगालाई स्क्याभेटरले पल्टाउन र फुटाउन नसकेको यातायात व्यवसायी संघ खोटाङले जनाएको छ ।
