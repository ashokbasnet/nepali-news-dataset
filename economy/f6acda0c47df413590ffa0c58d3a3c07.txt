कलंकीमा बाटो विस्तारमा स्थानीयको अवरोध

काठमाडौं, जेठ २९ । सरकारले मुआब्जाबिना बाटो विस्तार गर्न लागेको भन्दै कलंकी–ढुंगेअड्डाका स्थानीयले अवरोधको प्रयास गरेका छन् ।शनिबार बाटो विस्तार गर्न पुगेको टोली र स्थानीयबीच विवाद भएपछि प्रहरीले केहीलाई नियन्त्रणमा लिएको छ ।पटक–पटक ताकेता गर्दा पनि सडक मिचेर बनाइएका घर स्थानीयले नभत्काएपछि प्रहरीको सहयोगमा शनिबार बाटो विस्तारको काम भएको हो ।सोक्रममा स्थानीयले आफूहरुसँग घर, जग्गाको लालपुर्जा भएको भन्दै मुअब्जाबिना बाटो विस्तार गर्न नपाइने भन्दै अवरोधको प्रयास गरेका थिए ।अहिले काठमाडौंको त्रिपुरेश्वरदेखि थानकोटसम्म बाटो विस्तारको काम भइरहेको छ ।
