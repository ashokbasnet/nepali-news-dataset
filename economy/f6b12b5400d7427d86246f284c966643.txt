काठमाडौमा मान्छे पातलिए

काठमाडौ, असोज २६ – हिन्दु नेपालीको ठूलो पर्व दशै नजिकिँदै जाँदा काठमाडौमा मान्छे पनि घट्न थालेका छन् । बिभिन्न कामले काठमाडौमा बस्नेहरु दशैं मान्न घर जान थालेको कालिमाटी तरकारी बजारबाट थाहा हुन्छ ।

 

सधैँजसो भिडभाड हुने काठमाडौको कालीमाटी तरकारी थोक बजारमा भिड कम हुदै जान थालेको छ । दशैँ नजिकिदै गर्दा धेरैजसो घर जान थालेकाले बजारमा अहिले आउनेहरुको सख्या धेरै घटेको व्यापारीहरुले बताएका छन् ।

बजारमा पर्याप्त तरकारी आए पनि किन्न आउनेहरुको सख्या भने घट्दै जान थालेको छ । यसले गर्दा भाउ पनि सस्तो हुन थालेको उनीहरुको भनाई छ । अघिल्ला दिनहरुको तुलनामा शुक्रवार थोक बजारमा बन्दाको भाउ २० प्रतिशतले घटेको छ ।
