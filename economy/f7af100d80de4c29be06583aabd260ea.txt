ग्यासमा देखिएको समस्या समाधान गर्न सरकारले पहल थाल्ने

काठमाडौं, साउन ८ – नेपाल एलपी ग्यास उद्योग संघ र ग्यास बिक्रेता संघबीच सहमति गराउन सरकारले पहल थाल्ने भएको छ ।
दुई पक्षबीच सहमति नहुँदा बजारमा ग्यासको अभाव हुन सक्ने भन्दै सरकारले चासो देखाएको हो ।
ग्यास बिक्रेताले कमिसन बढाउनुपर्ने र उद्योगीले बढाउन नसक्ने बताएपछि उत्पन्न समस्या समाधानका लागि छलफलको तयारी थालिएको वाणिज्य तथा आपूर्ति मन्त्रालयले जनाएको छ । ग्यासको आपूर्ति र बिक्रीमा समस्या देखिए सरकार हस्तक्षेप गर्न बाध्य हुने मन्त्रालयका प्रवक्ता दीपक सुवेदीले बताउनुभयो ।
आन्दोलनरत बिक्रेताहरुले सोमबार चरवटा ग्यास उद्योगमा तालाबन्दी गरेपछि उद्योगीहरुले सुरक्षाको माग गरेका छन् । ग्यास बिक्री गर्न तयार भएपनि असुरक्षाका कारण समस्या भएको ग्यास उद्योग संघका अध्यक्ष शिवप्रसाद घिमिरेले बताउनुभयो ।
