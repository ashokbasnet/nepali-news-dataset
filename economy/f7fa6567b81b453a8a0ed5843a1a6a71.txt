नेकोन एयरका कर्मचारीले अझै तलब पाएनन्

काठमाडौं, पुस २२ - आठ वर्ष अघि नै बन्द भएको नेकोन एयरका कर्मचारीहरुले कम्पनीले आफूहरुलाई अझै पनि तलब दिन वाँकी रहेको भन्दै तत्काल रकम पाउनु पर्ने वताएका छन् । 

काठमाडौंमा पत्रकार सम्मेलन गरेर नेकोन एयरका तत्कालिन कर्मचारीहरुले नेकोन एयरले काम गरेको पैसा समेत नदिएर गरिबको पसिना लुटेको बताएका छन् ।

तल्लो तहका कर्मचारीको १ वर्ष र माथिल्लो तहका कार्मचारी झण्डै २ वर्षको तलव तथा भत्ता कम्पनीले नदिएको कर्मचारीको भनाई छ ।

तलव भत्ता, संचयकोष, घरविदा लगायतगरि मासिक ३५ सयका दरले १ वर्षको रकम आफूहरुलाई उपलव्ध गराउनुपर्ने माग गरेका छन् । तलब भत्ता दिनका लागि कम्पनीलाई पटक पटक आग्रह गरे पनि सुनुवाई नगरेको नेकोन एयर सर्घष समितिका अध्यक्ष वासुदेवप्रसाद उपाध्यायले वताउनुभयो ।

प्रधानमन्त्री डाक्टर वावुराम भट्राइले ३ दिन भित्र रकम उपलब्ध गराइदिने वचन दिए पनि ९ महिना वितिसक्दा पनि कुनै उपलब्धी नभएको उनीहरुको भनाई  छ ।

नेकोन एयरसंग लिन वाकी तलवभत्ता मगिदिनका लागी प्रधानमन्त्री लगाएर अरु मन्त्रालयमा गएपनि कसैले वास्ता नगरेको पिडित कर्मचारीको गुनासो छ । प्रधानमन्त्री वावुराम भट्राइले ३ दिन भित्र रकम उपलब्ध गराइदिने वचन दिएपनि ९ महिना वितिसक्दा पनि कुनै उपलब्धी नभएको उनीहरुको भनाई  छ ।

आफ्नो पारिश्रमिक उपलब्ध गराइदिनका लागि जिल्ला प्रशासन कार्यालयदेखि प्रधानमन्त्रीसम्म पुग्दा समेत कुनै सुनुवाई नभएपछि अन्तिम विकल्प स्वरुप पत्रकार सम्मेलन गरिएको कर्मचारी गोविन्दप्रसाद वस्ताकोटीले वताउनुभयो ।

९ वषदेखि आफ्नो तलब पाउनका लागि संघर्ष गरिरहे पनि अहिलेसम्म एक रुपैँया पाउन नसकेको कर्मचारीले वताएका छन् ।

पत्रकार सम्मेलनमा नेकोनका कर्मचारी कोमल रायमाझीले २ सय ५६ कर्मचारीलाई दिनुपर्ने  झण्डै ६ करोड रुपैयाँ नेकोन एयरले नदिएको बताउनुभयो ।

पारिश्रमिक माग्न जादा नेकोनका प्रमुख संचालकहरु दिपमणी राज भण्डारी र मुकुन्दभक्त क्षेष्ठले एक अर्काप्रति सोझ्याउने र आफू वच्न खोज्ने गरेको पीडित कर्मचारीको गुनासो छ ।

मुकुन्दभक्त क्षेष्ठले त प्रहरी प्रशासननै वोलाएर जेल हालीदिने धम्की समेत दिएको पीडित कर्मचारी रामकृष्ण चौहानले वताउनुभयो ।  २०४९ सालमा स्थापना भएको नेकोन एयर विविध कारण देखाउदै २०६१ साउन ३० गते वन्द भएको थियो ।
