पाँच दिनमा ६८८ ट्यांकर इन्धन

काठमाडौं, माघ १७ – रक्सौल बाहेकका अरु नाकाबाट इन्धन आयात बढेको छ । गएको सोमबारदेखि शुक्रबारसम्ममा इन्धनको आयात बढेको हो । भन्सार विभागका अनुसार शनिबार मात्रै विराटनगरबाट १३ पेट्रोल र ४५ वटा डिजेल बोकेका ट्यांकर नेपाल प्रवेश गरेका छन् ।
यस्तै भैरहवाबाट १० पेट्रोल, २६ डिजेल र एलपी ग्यास बुलेट १० वटा नेपाल भित्रिएका छन् । भन्सार विभागका निर्देशक एव प्रवक्ता सूर्य सेढाईंका अनुसार अहिले मेची, विराटनगर, भैरहवा, कैलाली र नेपालगन्जबाट इन्धनुसहित अरु सामान सामान्य रुपमा आयात भइरहेको छ ।
सामान्यतया बिदाको दिन भारतले लोड नदिने भएकाले शनिबार र आइतबार थोरै आयात भएपनि अरु दिन एक सय भन्दा धेरै इन्धनका गाडी आयात हुने गरेको प्रवक्ता सेढाईंले बताउनुभयो । सहज रुपमा इन्धन आयात हुन थालेपछि नेपाल आयल निगमले पनि धेरै इन्धन वितरण गर्न थालेको छ ।
कुन दिन, कति इन्धन ?
