चर्नावती विद्युत आयोजनालाई १ लाख जरिबाना

हिम बिष्ट/ उज्यालो । काठमाडौ, असोज २६ – सरकारले दोलखा जिल्लामा निर्माणधिन चर्नावती खोला जलविद्युत आयोजनालाई १ लाख रुपैया जरिवाना गरेको छ । प्रारम्भीक वातावरणीय परिक्षण उल्लंघन गरी काम गरेको भन्दै उर्जामन्त्रालयले आयोजना कम्पनी नेपाल हाईड्रो डेभलभर्स प्रालिलाई जरिवाना गरेको हो ।

 

मन्त्रालयका सहसचिव डा. रवि शर्मा अर्यालले कुलोको मात्रै वातावरणीय परीक्षण गरेपनि आयोजनाले नियमविपरित सुरुङ खनेर काम गरेकाले जरिवाना गरेको जानकारी दिनुभयो । ३ दशमलब ५२ मेघावाटको आयोजना कुलोबाट लैजाने गरी मात्रै प्रारम्भिक वातावरणीय परीक्षण गरेपनि त्यस विपरित कम्पनीले सुरुङ खनेको सचसहिव अर्यालको भनाई छ ।

विद्युत विकासले स्पष्टीकरणका लागि पत्राचार गरेपनि अटेर गरेपछि मन्त्रालयले शुक्रवार जरिवाना गरेको हो । नियमअनुसार काम नगरे आयोजना रोकिने मन्त्रालयले चेतावनी दिएको छ ।
