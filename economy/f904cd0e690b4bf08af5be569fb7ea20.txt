सुन आज पनि तोलामा ५ सय बढ्यो

काठमाडौ, बैशाख १२ – सुनको भाउ बिहीबार पनि बढेको छ । बैशाख ६ गतेदेखि सुनको भाउ निरन्तर उकालो लागिरहेको छ । 
बुधबार कायम भएको मूल्यमा ५ सय रुपैयाँले बढेर सुन तोलाको ५२ हजार रुपैयाँ पुगेको नेपाल सुनचाँदी व्यवसायी महासंघले जनाएको छ ।
अन्तर्राष्ट्रिय बजारमा सुनको भाउमा उतारचढाव आएकाले नेपाली बजारमा पनि त्यसको प्रभाव परेको महासंघले जनाएको छ ।
गएको मंगलबार सुनको भाउ घटेर ४९ हजार ५ सय रुपैयाँमा झरेको थियो । चाँदीको भाउ भने बिहीबार पनि स्थिर छ । झण्डै एक हप्तादेखि चाँदी तोलाको ८ सय ९० रुपैयाँ छ ।
