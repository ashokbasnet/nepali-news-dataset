पूर्वमा २ लाख मेट्रिक टन बढी धान उत्पादन

सुनसरी, मंसिर २१ – मौसम अनुकुल र समयमा नै विउ र मल पाउँदा वर्ष पुर्वाञ्चलमा धान उत्पादन २ लाख मेट्रिक टन बढी उत्पादन भएको छ ।
यसवर्ष खेती गएिको ५ लाख २१ हजार ९ सय ४७ हेक्टरबाट १७ लाख ६० हजार ४ सय ३ मेट्रिक टन धान उत्पादन भएको क्षेत्रीय कृषि अनुसन्धान कार्यालयले जनाएको छ ।
गत बर्ष १५ लाख २५ हजार ६ सय ३ मेट्रिक टन धान उत्पादन भएको थियो । धान लगाउने समयमा अकाशे पानीले साथ दिएका कारण उत्पादन बढेको कृषि विज्ञहरुले बताएका छन् ।
यसवर्ष पूर्वी नेपालको झापा, मोरङ, सुनसरी, सप्तरी, सिरहा तथा उदयपुरका साथै पहाडी जिल्ला भोजपुर र संखुवासभा जिल्लाको अरुण भ्यालीमा धानको राम्रो उत्पादन भएको छ । ।
धानको उत्पादकत्व प्रति हेक्टर ३.४ मेट्रिक टन रहेको क्षेत्रीय कृषि अनुसन्धान कार्यालयले जनाएको छ । पूर्वाञ्चलमा यहाँका वासिन्दाले उपभोग गरेर प्रत्येक बर्ष ३ लाख मेट्रिक टन  धान वचत हुने गरेको छ ।
