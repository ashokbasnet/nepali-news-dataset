फरक विशेषता सहितको बजेट आउँछ : अर्थमन्त्री

विराटनगर, जेठ ५ - अर्थमन्त्रि शंकर कोइरालाले आगामी वर्षको बजेट नतिजामुखि र फरक विशेषता सहितको आउने बताउनुभएको छ ।
बिराटनगरमा आयोजित पुर्वाञ्चलस्तरीय अन्तरक्रिया कार्यक्रममा मन्त्री कोइरालाले आगामी बजेट विगतको भन्दा नतिजामुखि हुने बताउनुभयो ।
एक्काइसौं शताब्दिको विकासको संवाहक निजी क्षेत्र भएकाले निजी क्षेत्रलाई ‘माइनस’ गरेर अगाडि बढ्न नसकिने बताउँदै अवको बजेट निजि क्षेत्रलाई सम्बोधन गर्नेगरि आउने जानकारी दिनुभयो । नियमित बजेट नआउँदा निराश भएका व्यवसायीहरुका लागि यो बजेट महत्वपूर्ण हुने कोइरालाले बताउनु भयो । 
सरकारले आर्थिक बृद्धिदर ६ प्रतिशत पुर्‍याउने लक्ष्य सहित बजेट ल्याउन लागेको जानकारी दिनुभयो । 
सरकार राजश्व संकलनमा आक्रमक हुने बताउँदै कोइरालाले राजश्व संकलनमा कसैले कमजोरी गरेमा त्यसलाई कारवाहि गर्ने चेतावनी दिनुभयो । बजेटले विकास निर्माण र उत्पादनशील क्षेत्रलाई प्राथमिकतामा राखेको कोइरालाको भनाइ थियो ।
