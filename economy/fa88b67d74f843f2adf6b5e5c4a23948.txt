पूर्ण बजेटको सकारात्मक प्रभाब पुँजी बजारमा

काठमाडौं, साउन ३ - पूर्ण बजेटको सकारात्मक प्रभाब पुँजी बजारमा देखिएको छ ।
बजेट आएपछि सुधारको क्रममा रहेको नेपाल स्टक एक्सचेन्जको शेयर मुल्य सुचकांक नेप्से हप्ताको अन्तिम कारोवारको दिन बिहीवार झण्डै १० अंकले बढेको छ । कारोबार भएका सबै समुहको सुचक बढेपछि समग्र नेप्से पनि ९ दशमबल ९२ अंकले बढेर ५सय २१ दशमलब  ५३ अंकमा पुगेको छ ।
पूर्ण बजेट आएको र कम्पनिहरुको वित्तीय बिबरण आउने क्रम शुरु भएपछि अब पुँजी बजार थप उचाईमा जाने बिश्लेषकहरुले अनुमान गरेका छन् । जलबिद्युत समुहको सुचक सबैभन्दा धेरै २९ अंकले बढेको छ भने बैकिङ्ग समुह १० अंकले माथि चढेको छ । नेप्सेसंगै कारोबार रकम पनि बढेको छ । ८४ वटा कम्पनीको ११ करोड २८ लाख ९१ हजार रुपैयाँ बराबरको शेयर कारोबार भयो ।
