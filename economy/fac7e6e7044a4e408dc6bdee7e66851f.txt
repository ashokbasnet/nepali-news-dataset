नेपालमा ९६ हजार वर्गकिमि क्षेत्रफलमा खनिजको सम्भावना

दृष्यः म्याग्दीको तामाखानी । फाइल फोटो ।खानी तथा भू–गर्भ विभागले गरेको अध्ययनमा नेपालका पहाडी, मध्यपहाडी र तल्लो हिमाली क्षेत्रमा खनिजको सम्भावना रहेको जनाएको हो ।

विभागका प्रवक्ता कृष्णदेव झाले सम्भावना रहेको ९६ हजार वर्गकिलोमिटरमध्ये ५० हजार वर्गकिलोमिटरमा अध्ययन गरिसकिएको र केही खानी सन्चालनमा रहेको जानकारी दिए ।

हाल नेपालमा कोइला, फलाम, काइनाइट, चुनढुंगा, क्वार्ज, रातोमाटो, खरी, टुर्मालिनलगायतका खानी सन्चालनमा रहेको प्रवक्ता झाले बताए ।

उनले भने–‘खानी सन्चालनका लागि १२१ कम्पनीलाई विभागले अनुमति दिएपनि हाल ८५ खानीमात्र सन्चालनमा रहेका छन् ।’

यस्तै, विभागले चालु आर्थिक वर्षमामात्र ६ हजार १६५ वर्गमिटर खानीको अध्ययन गरेको छ । नवलपरासी, धादिङ, मुस्ताङलगायतका जिल्लामा खानी रहेको विभागले जनाएको छ ।

विभागका प्रवक्ता झाले खानीको विस्तृत अध्ययन गरेर खानी सन्चालनका लागि उत्पादक कम्पनीलाई अनुमति दिने बताए । रासस
