बुढीगन्डकी छलफलः सरकारी निकायहरुबीच नै आरोप–प्रत्यारोप

काठमाडौं, जेठ ७ । व्यवस्थापिका–संसदको कृषि तथा जलस्रोत समितिले बुढीगन्डकी जलविद्युत् परियोजना निर्माणको सन्र्दभमा शुक्रबार सरोकारवालाहरुसँग छलफल गरेको छ ।बुढीगन्डकी डुबान क्षेत्रको स्थलगत् अध्यायन गरेर फर्केको समितिले सरोकारवालाहरुलाई डाकेर तत्काल आयोजना अघि बढाउन निर्देशन दिएको हो ।तर, छलफलकाक्रममा सरकारी निकायहरुबीच नै आरोप–प्रत्यारोप चलेको थियो ।समितिमा सहभागी सांसद तथा त्यस क्षेत्रका सांसदहरुले आगामी आर्थिक वर्षमा कम्तीमा ५० प्रतिशत मुअब्जा वितरण गर्न सुझाव दिएका थिए ।समितिका सभापति गगन थापाले पनि आगामी आर्थिक वर्षमा मुआब्जा वितरणको प्रक्रिया सुरु नगरिए आयोजना निर्माणमा ठूलो समस्या आउनेतर्पm सचेत गराएका थिए ।
