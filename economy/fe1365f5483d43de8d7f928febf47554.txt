केहि दिनमै ग्याँस आपूर्ति सहज हुन्छः आयल निगम

काठमाडौं, माघ २० नेपाल आयल निगमले केही दिनभित्रै ग्याँसको आपूर्ती सहज हुने बताएको छ । भारतको हल्दिया, बरौनी र मथुरा रिफाइनरीबाट एलपी ग्याँस लोडिङ भैरहेकाले केही दिनभित्रै आपूर्तीमा सुधार हुने निगमले बताएको हो ।

 

आवश्यक परिमाणभन्दा बढी खरीद नगरी तथा एलपी ग्याँसको बिक्री वितरणमा असहज परिस्थितिको सृजना गरी कलोबजारी गर्नेलाई समेत निगरानी गर्न सम्बन्धित पक्षलाई निगमले अपील गरेको छ । ग्याँस लुकाएर कृत्रिम अभाव सिर्जना गर्नेलाई निगरानी गरी आवश्यक कार्वाही गर्ने वाणिज्य विभागले जनाएको छ । सरकारले ग्याँस लगायतका इन्धन आपूर्ति सहज बनाउन निगमलाई दुई अर्ब रुपैयाँ दिने निर्णय गरिसकेको छ । बिभिन्न आन्तरिक र बाह्य कारणले गर्दा आपूर्तिमा कमी आएपनि अब आपूर्ति बढ्ने सरकारले जनाएको छ । अहिले पनि खरिदमूल्य भन्दा बिक्री मुल्य कम भएका पेट्रोलियम पदार्थको कारोबारबाट ठूलो घाटा बेहोर्नु परेको भन्दै सरकारले हदैसम्म लचकता अपनाएको र यस्तो विÈयमा दलगत  स्वार्थमा नलाग्न र कानून हातमा लिने काम नगर्न र नगराउन सबैलाई आग्रह गरेको छ ।
