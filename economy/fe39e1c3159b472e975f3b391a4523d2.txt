विकास आयोजनाहरु कार्यान्वयन सुस्त, पुँजीगत खर्च परिचालन निराशाजनक

चालु आर्थिक वर्ष सकिनै लाग्दासमेत पुँजीगत खर्च २५ प्रतिशतमा सीमित भएको छ ।

सरकारले पुँजीगत खर्च ८५ प्रतिशत पुग्ने दाबी गर्दै आएपनि खर्च परिचालन निराशाजनक रहेको छ ।

अर्थ मन्त्रालय र एसियाली विकास बैंकले बुधबार राजधानीमा गरेको सरकार, विकास साझेदार र आयोजना कार्यान्वयन पक्षहरुसँगको त्रिपक्षीय छलफलका अवसरमा आयोजना कार्यान्वयनको अवस्था र पुँजीगत खर्चको अवस्थाप्रति गहिरो चिन्ता व्यक्त गरिएको हो ।

चालु आवमा तीन खर्ब १२ अर्ब पुँजीगत खर्च खर्च गर्ने लक्ष्य राखिएको छ । अहिलेसम्म एक खर्ब २४ अर्बमात्र खर्च भएको छ ।

अर्थसचिव शान्तराज सुवेदीले मन्त्रालयका तर्फबाट आयोजना कार्यान्वयनका लागि हरतरहको सहयोग हुने प्रतिबद्धता व्यक्त गर्दै प्रभावकारिता बढाउन आयोजना कार्यान्वयन पक्षलगायतलाई आग्रह गरे ।

यस्तै, दक्षिण एसियाका लागि एडीबीका नायव महानिर्देशक दिवेश शरणले परियोजनालाई द्रुतगतिमा कार्यान्वयन गर्न सम्बद्ध सबै पक्षको सक्रिय सहयोग आवश्यक रहेकोमा जोड दिए ।
