जापानी मुद्रा बनाउन प्रयोग गरिने अर्गेलीको खेती नेपालमा, पाँचथर-इलाममा थप अध्ययन

जितेन्द्र भण्डारी (इमेज)पाँचथर, जेठ २६ । जापानी मुद्रा बनाउन प्रयोग गरिने अर्गेलीको खेती प्रबद्र्धन गर्न जापान सहयोग नियोग जाइकाले पाँचथर र इलाममा सम्भाव्यता अध्ययन सुरु गरेको छ ।वर्षौंदेखि नेपालबाट निकासी हुँदै आएको अर्गेलीको नयाँ उत्पादन क्षेत्रको पहिचान गरी वैशाखदेखि पाँचथर र इलाममा जाइकाले सम्भाव्यता अध्ययन सुरु गरेको हो ।नेपालमा विगत दुई दशकदेखि अर्गेली उत्पादन भइरहे पनि यसको व्यवसायिक उत्पादन भने हुन सकेको छैन ।जापानमा सरकारी प्रकाशन ‘कान्पोउ इन्क’ नामक संस्थाले यसको निकासी प्रबद्र्धन गर्दै आएको छ । कान्पोउले निजी तवरबाट नेपालका १० जिल्लामा बजार व्यवस्थापन गरिरहेको छ ।नेपालमा अर्गेलीको उत्पादन बृद्धि गर्न जाइकामार्फत् सम्भाव्यता अध्ययन सुरु गरिएको कान्पोउ जापानका अध्यक्ष तादासी मात्सुबाराले बताए ।पाँचथरको सराङडाँडा, लिम्बा, दूरदिम्बा, हाङगुम, फाक्तेपलगायत ठाउँमा  अर्गेली खेती हुँदै आएको छ ।
