पूर्वाधार निर्माणको काममा सरकारी निकायवीच समन्वय गर्न निर्देशन

काठमाडौं, साउन २ - प्रधानमन्त्री तथा मन्त्रिपरिषद्को कार्यालयका सचिव कृष्णहरि बास्कोटाले सरकारकोतर्फवाट निर्माण गरिने पूर्वाधारको काममा सरकारी निकायवीच राम्रो समन्वय हुनुपर्नेमा जोड दिनुभएको छ ।
काठमाडौंको विस्तारित सडक निर्माणको गत आर्थिक वर्षको प्रगति समिक्षा गर्न बसेको वैठकमा सचिव वास्कोटाले काठमाडौं उपत्यकाको विस्तारित सडकको काम समन्वयात्मक ढंगले सम्पादन गर्दा पनि वेला वखतमा गुनासो आईरहेकोतर्फ ईगित गर्दै भविष्यमा समन्वयलाई थप वलियो वनाउन आग्रह गर्नुभयो ।
सचिव वास्कोटाले आफू प्रधानमन्त्री कार्यालयमा आएदेखि विगत करिव दुई वर्षको अवधिमा काठमाडौंको विस्तारित सडकको अनुगमन गर्दा निर्माण व्यवसायीले निर्धारित समयमा काम पूरा गर्न नसकेको अनुभव रहेको वताउनुभयो ।
निर्माण व्यवसायीलाई सक्षम तुल्याउने, पासवूक जारी गर्ने, प्रत्येक निर्माण व्यवसायीको कामको अनुभव झल्किने विवरण राख्ने, वढीमा तीन वटासम्म काम एक पटकमा दिने गरी नियन्त्रण गर्ने, समयमा काम सम्पन्न गर्नेलाई पुरस्कार स्वरुप थप काम दिने र समयमा काम सम्पन्न नगर्नेलाई दण्ड स्वरुप निश्चित अवधिका लागि सरकारी टेण्डरमा भाग लिन नदिने व्यवस्था मिलाउन पनि सम्बन्धित निकायका पदाधिकारीहरुलाई निर्देशन दिनुभयो ।
सचिव वास्कोटाले आर्थिक वर्ष २०७०।७१ को समीक्षा अवधिमा  लक्ष्यको तुलनामा ८०.५% सडक निर्माणको काम सम्पन्न भएको कुरा वताउनुभयो । उहाँका अनुसार यस अवधिमा १११ किमी सडक कालोपत्रे गर्ने लक्ष्य राखिएकोमा  ८९ दशमलव १२५ किमी सडक मात्र कालोपत्रे भएको जानकारी दिनुभयो । उहाँका अनुसार सडक विभाग अन्तर्गत ९० किमीको लक्ष्यमा ६८ दशमलव १२५ किमी कालोपत्रे सम्पन्न भएको छ ।
त्यसैगरी काठमाडौं महानगरपालिका अन्तर्गत २१ किमी कालोपत्रे गर्ने लक्ष्यमाा १७ किमी कालोपत्रे भएको छ । यसैगरी अधिकार सम्पन्न वागमती सभ्यता तर्फ ४ किमी सडक कालोपत्रे गर्ने लक्ष्य अनुसार नै प्रगति भएको छ ।
काठमाडौं सडक विस्तार अन्तर्गत हालसम्म काठमाडौं उपत्यका विकास प्राधिकरण अन्तर्गत काठमाडौं जिल्ला आयुक्तको कार्यालयवाट १ सय ४७ किमी, ललितपुर जिल्ला आयुक्तको कार्यालयवाट ३४ किमी र भक्तपुर जिल्ला आयुक्तको कार्यालयवाट ४ किमी गरी कूल १ सय ८५ किमी सडक विस्तार भएको सचिव वास्कोटाले जानकारी दिनुभयो ।
प्रधानमन्त्री तथा मन्त्रिपरिषद्को कार्यालयमा भएको प्रगति समीक्षा  वैठकमा तोकिए अनुसार लक्ष्य हासिल गर्न नसक्नुमा अझै पनि सडक विस्तारका क्रममा तोकिएको क्षेत्रमा समयमै घर धनीले घर नभत्काउनु, समयमै मुआव्जा वितरण गर्न नसक्नु, सडक निर्माणको लागि निर्माण व्यवसायीको क्षमतामा अझै सुधार नआउनु रहेको काठमाडौं जिल्लाका आयुक्त डा. भाइकाजी तिवारीले वताउनुभयो ।
वैठकमा भौतिक पूर्वाधार तथा यातायात मन्त्रालयका सचिव तुलसी सिटौलाले अझै पनि अन्तरनिकायवीचको सुधार हुनु पर्नेमा जोड दिनुभयो । संघीय मामिला तथा स्थानीय विकास मन्त्रालयका सचिव शान्त वहादुर श्रेष्ठले नगरपालिकाहरुलाई थप वजेट दिइ सडक विस्तारको कामलाई तिव्रता दिनु पर्ने बताउनुभयो ।
चालू आर्थिक वर्ष २०७१।७२ को लागि वार्षिक लक्ष्य निर्धारण गरीे उत्साहका साथ काम गर्न सचिव वास्कोटाले आग्रह गर्नुभयो । यसका लागि उहाँले २०७१ असोज मसान्तसम्मको, २०७१ चैत्र मसान्तसम्मको र २०७२ असार मसान्त सम्मको लक्ष्य निर्धारण गरी यथासिघ्र प्रधानमन्त्री कार्यालयलाई जानकारी दिन सम्वद्ध पदाधिकारीहरुलाई आग्रह गर्नुभयो ।
साथै उहाँले आफूले आगामी साउन ७ गते देखि निजामती सेवावाट स्वेच्छीक अवकाश लिएकाले यो नै आफ्नो सडक विस्तार सम्बन्धी अन्तिम वैठक हुने भएकाले सबै जिम्मेवार पदाधिकारीहरुलाई निर्वाह गरेको उत्कृष्ट भूमिकाका लाागि धन्यवाद दिदै आगामी दिनमा पनि जनताको पक्षमा गुणस्तरीय र छिटो निर्माणको काम होस् भन्ने कामना गर्नुभयो । वैठकमा सडक विस्तारसँग सम्बन्धित करिव ५० जना पदाधिकारीहरुको उपस्थिति थियो ।
