संसदमा बजेटबारे छलफल सुरु

काठमाडौ, असार ३१ – व्यवस्थापिका संसदमा बजेटमाथि छलफल सुरु भएको छ ।
अर्थमन्त्री डा. रामशरण महतले अस्ति आइतबार पेस गर्नुभएको आर्थिक वर्ष २०७१/०७२ को बजेटमाथि मंगलबार छलफल सुरु भएको हो ।
संसद वैठकमा छलफलको प्रस्ताव पेश गर्दै अर्थमन्त्री महतले बजेट मार्फत देशलाई आर्थिक समुन्नतिको बाटोतर्फ लैजान खोजिएको बताउनुभयो । सरकारले मुलुकको आर्थिक वृद्धिका लागि समग्र क्षेत्रमा सुधार र औद्योगीकरणको नीति सहित नयाँ बजेट ल्याएको उहाँको दावी छ ।
तर सांसदहरुले भने बजेटमा खासै नयाँ कुरा नभएको भन्दै आलोचना गरेका छन् । संसद बैठकमा बोल्दै पूर्व प्रधानमन्त्री एवं एकीकृत माओवादीका डा. बाबुराम भट्टराईले प्रिबजेटमा छलफल भएका विषय नसमेटिएको र देशलाई पछाडि धकेल्ने खालको भएको टिप्पणी गर्नुभयो ।
नेपाली कांग्रेसका कार्यवाहक सभापति रामचन्द्र पौडेलले बजेटमा नयाँ कुरा समेटिएको भन्दै सभासदले ५ करोड माग्नु बाध्यता भएको दावी गर्नुभयो ।
