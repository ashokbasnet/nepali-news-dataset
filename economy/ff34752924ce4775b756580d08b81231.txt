आंशिक बजेट आउने अर्थमन्त्रीको स्पष्टोक्ति

काठमाडौं, असार ३० – अर्थमन्त्री वर्षमान पुन अनन्तले पुर्ण बजेटमा दलहरुको बिचमा सहमति हुन नसकेकोले आंशिक बजेट नै आउने बताउनुभएको छ । चालु आर्थिक बर्षको आर्थिक सर्वेक्षण सार्वजनिक गर्दै अर्थमन्त्री पुनले आशिंक बजेट भनेको गत बर्ष खर्च भएको बजेटको एक तृतीयांश नै हुने स्पष्ट पार्नुभयो ।

 

तर निर्बाचन आयोग र सेना समायोजनको लागि भने केही बजेट छुट्टयाउने उहाँको संकेत छ । उहाँले पुर्ण बजेटमा सहमती जुटाउन नसकेपनि बजेटकै कारण दलहरुबीच दुरी थप बढ्न नदिने योजना सफल भएको उहाँले बताउनुभयो । त्यस्तै अहिले मुलुकमा बैधानिक संस्था राष्ट्रपति र सरकार मात्रै रहेको भन्दै उहाँले ती दुई सस्थाबीच बजेटका कारण द्वन्द्व बढ्न नदिने योजनामा पनि सफल भएको बताउनुभयो ।

मन्त्री पुनले पछिल्ला बर्षहरुमा बैदेशिक ऋणको मात्रा बढ्दै गएको बताउनुभयो । ऋण लिनु आफैमा गलत नभएपनि त्यसको उपयोग कस्तो ठाँउमा भएको छ भन्नेकुरा हेर्नुपर्नेमा उहाँले जोड दिनुभयो ।  

यो बर्ष डलरमा भएको बृद्धिका कारण पनि ऋण बढेको उहाँले बताउनुभयो । उहाँले सरकारलाई बोझ भएका सरकारी संस्थानहरुलाई नीजिकरण गर्ने प्रकृया अघि बढेको बताउनुभयो । यसकै लागि १४ महिना सम्म बस्न नसकेको नीजिकरण समितीको बैठक आफ्नो कार्यकाल शुरु भएपछि २ पटक बसेर प्रकृया अघि बढाएको उहाँले बताउनुभयो ।
