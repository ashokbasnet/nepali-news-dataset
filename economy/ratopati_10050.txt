नेपाल लाईफ ईन्स्योरेन्सले २४ घण्टा भित्र विमितको रकम उपलब्ध गराउने

काठमाडौं – नेपाल लाइफ इन्स्योरेन्स कम्पनीले केहि दिनदेखिको अबिरल बर्षाका कारण गएको पहिरोमा परि असामयिक निधन भएका  मृतकका परिबारलाई २४ घण्टा भित्र बीमितको रकम हस्तान्तरण गर्ने जनाएको छ । सिन्धुली जिल्ला, कमलामाई नगरपालिका वडा नं.६ बस्ने बिमित स्व.श्रीमती दुर्गा कुमारी खड्का का परिवारलाई अक्षरेपी दश लाख छत्तिस हजार हस्तान्तरण गरेको छ । कम्पनीले मृत्यु दाबी भुक्तानीलाई सर्वसुलभ छिटो छरितो ढंगले सम्पन्न गरि आममानिसमा जीवन बीमा प्रति सकारात्मक धारणा निर्माण गर्ने प्रयास स्वरुप मृतक परिबारल विमितको रकम दावी गर्न आए उपलब्ध गराउने बताएको हो ।  मृत्यु दाबी रकम कम्पनीका सहायक प्रवन्धक श्री बिरोध भट्टले मृतकका श्रीमान उदय बहादुर खड्का लाई प्रदान  गरेको थियो ।   
