सुजुकीद्वारा ट्याक्सी धनीका लागि सेवा केन्द्र स्थापना

काठमाडौं – काठमाडौंको जोरपाटीमा ट्याक्सी धनी लक्षित गर्दै विश्व स्तरिय सुजुकी सेवा केन्द्रको स्थापना भएको छ । सुजुकी ट्याक्सीका धनीलाई पूर्ण सर्भिस सुविधा उपलब्ध गराउने उद्देश्यले पहिलो सेवा केन्द्र स्थापना भएको हो । अत्याधुनिक प्रविधि सुसज्जित सम्पुर्ण समस्या पत्ता लगाउने तथा मर्मत सेवा उपलब्ध गराउन आवश्यक सुविधा सेवा केन्द्रमा उपलब्ध रहेको जनाइएको छ । साथै, तीनको सञ्चालनका लागि तालिम प्राप्त अनुभवि प्राविधिकको ब्यवस्था समेत रहेको जनाइएको छ ।केन्द्रमा सेवा प्रदायकलाई आरामदायी अनुभव प्रदान गर्न आरामदाय वेटिगं लाउन्ज, रिफ्रेशमेन्ट सुविधा र प्रसस्त पार्किङ स्पेसको ब्यवस्था समेत रहेको छ । दिनको १२ घण्टा विहान ७ देखि बेलुकी ७ बजेसम्म सुविधा उपलब्ध गराउने कम्पनीले जनाएको छ । साथै, ट्याक्सी धनीकालागि कम्पनीले आवश्यक सामग्रीमा १५ प्रतिशतसम्मको छुट पनि उपलब्ध गराएको जानकारी दिइएको छ । सेवा केन्द्रको उद्घाटन एमएसआइएलका महाप्रबन्धक (सर्भिस) ए राघवन, एमएसआइएलकै कन्ट्रि म्यानेजर (सर्भिस) गुरकिरात सिंह, सीजी होल्ङ्स्किा प्रबन्ध निर्देशक तथा अध्यक्ष अरुण चौधरी र सीजी मोटोकर्पका कार्यकारी निर्देशक करण चौधरीको उपस्थितीमा भएको थियो । 
