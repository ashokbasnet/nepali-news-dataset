चीनमा प्रवेश पाउनका लागि फेसबुकले निकाल्यो नयाँ बाटो

भिन्न नामबाट गर्यो एपको लञ्च चीनमा प्रवेश पाउनका लागि फेसबुकले एउटा नयाँ तरिकाको खोजी गरेको छ । कम्पनी गोप्य तरिकाले भिन्न नामबाट एप लञ्च गरिरहेको छ । यो फोटो सेयररिङ एपको नाम कलरफूल बलून हो जुन गत मे महिनामा लञ्च गरिएको थियो । यो एपको मद्दतले फेसबुक चीनको त्यो ठूलो बजारमा प्रवेश गर्नमा मद्दत मिल्नेछ जहाँ सन् २००९ देखि फेसबुक प्रतिबन्धित थियो । यो जानकारी फेसबुकसँग जोडिएका एक व्यक्तिले सार्वजनिक गरेका हुन् ।फेसबुकका अनुसार संसारलाई एक अर्कासँग जोड्ने जुन लक्ष्य छ त्यो संसारको सबैभन्दा धेरै जनसंख्या भएको देशलाई समावेश नगरी पूरा हुन सक्दैन । यद्यपी, कम्पनीले ती विवरणलाई पुष्टि गर्न अस्विकार गरेको छ जसलाई एक अंग्रेजी दैनिकमा पहिलो पटक प्रकाशित गरिएको थियो ।कम्पनीले भन्यो, ‘हामीले पहिले पनि भनेका थियौं कि हाम्रो चीनप्रति रुची छ  । हामी आफ्नो समय खर्च गरिरहेका छौं र कम्पनीलाई भिन्न तरिकाले बुझ्ने कोसिस गरिरहेका छौं । हाम्रो मुख्य ध्यान चीनको व्यापार र डेभलपरको मद्दत गर्नु हो ता कि उनीहरु हाम्रो एड प्लेटफर्ममार्फत चीन बाहिर पनि सम्भावनाको खोजी गर्न सकून् ।’आखिर चीनमा यस्तो रुची किन ?फेसबुकले चीनमा यति धेरै रुची यसकारण देखाइरहेको छ किनभने यहाँ करिब ७० करोड इन्टरनेट प्रयोगकर्ता छन् जो अहिलेको समयमा स्थानीय सोसल नेटवर्किङ एपको प्रयोग गरिरहेका छन् जसमा टेन्सेन्ट होल्डिङ लिमिटेडको वी–च्याट प्राथमिकतामा पर्छ । फेसबुकका मुख्य कार्यकारी अधिकारी मार्क जुकरबर्गले चीनियाँ अधिकारीलाई लोभ्याउनका लागि पटक–पटक प्रयास गरिरहेको छ ।
