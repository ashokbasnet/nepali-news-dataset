हिमालय एयरलाईन्सले काठमाडौं– दमाम दैनिक उडान भर्ने

काठमाडौं – नेपालको लागि इतिहासमै पहिलो पटक हिमालय एयरलाईन्सले आफ्नो यात्रुलाई लक्षित गर्दै भदौ १६ गतेदेखि साउदी अरबको दमाममा दैनिक सिधा उडान भर्ने भएको छ । दशैं तिहारको विशेष उपहारको रुपमा यो उडान भर्न लागेको एयरलाइन्सले जनाएको छ । नेपालीका लागि साउदी अरब वैदेशिक रोजगारको प्रमुख गन्तव्य भएकाले हिमालय एअरलाईन्सले शुरु गरेको दैनिक सिधा उडान साउदीमा बस्ने नेपालीलाई दशैं तिहारमा घर आउन सहज हुने जनाइएको छ । रदमाम, साउदी अरब र काठमाडौ यात्रा गर्ने हजारांै नेपालीलाई यात्राको सहजताका साथै समय र पैसा दुवैको वचत हुने एयलायन्सले जनाएको छ ।  दैनिक उडान संचालन गर्ने हिमालय एयरलाईन्सको विमान उडान नम्बर एच ९५५९ त्रिभुवन अन्तर्राष्ट्रिय विमानस्थल काठमाडौँबाट २२ः३० (स्थानिय समय) मा प्रस्थान गरी किङ्गफाद अन्तर्राष्ट्रिय विमानस्थल दमाममा अर्को दिन ००ः५० (स्थानिय समय) मा अवतरण गर्ने जनाइएको छ ।  त्यसैगरी उडान नम्बर एच ९५६० किङ्गफाद अन्तर्राष्ट्रिय विमानस्थल दमामबाट ०१ ः५० (स्थानिय समय)  मा प्रस्थान गरी त्रिभुवन अन्तराष्ट्रिय विमानस्थल काठमाडौँमा ९ ः १५ (स्थानिय समय) मा अवतरण हुने जनाइएको छ ।  हिमालय एयरलाईन्सका उपाध्यक्ष विजय श्रेष्ठले यात्रुलाई सरल, सुलभ र सुविधाजनक हवाई सेवा प्रदान गर्न उत्सुक रहेको र  साउदी अरव यात्रा गर्दा सामना गर्नुपरेका लामो लामो ट्रान्जिट र विभिन्न समस्यालाई प्र्रत्यक्ष उडानले समाधा नगर्ने बताए । दैनिक सिधा उडान दशैं तथा दिपावलीको उपहारको रुपमा पेश गरेको उनले बताए ।  आगामी दिनमा नयाँ सीधा गन्तव्य थपिदै जाँदा, आफ्ना ग्राहलाई सधैं छिटो, सहुलियतदरमा न्यानो स्वागतका साथै हवाई सुविधा दिन कम्पनी तत्पर रहेको उनले बताए ।  एयरलाईन्सले काठमाडौ–दमाम–काठमाडौको लागि शुरुवाती टिकटदर करबाहेक २३ हजार ८ सय  एकतर्फी र ३८ हजार (दुईतर्फी) कायम गरेको छ । त्यसैगरी दमाम–काठमाडौ–दमामको शुरुवाती टिकटदर करबाहेक साउदी रियाल ८५० एकतर्फी र १ हजार ३ सय ६० रियाल (दुईतर्फी ) कायम गरेको छ । दुवै मार्गहरुमा बिजनेस क्लासको लागि ४० केजी र इकोनोमीक्लासको लागि ३० केजी ब्यागेज अलाउन्स निःशुल्क गरिएको छ ।
