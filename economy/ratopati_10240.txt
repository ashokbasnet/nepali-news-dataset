चेम्बरद्धारा बाढी पहिरोका लागि एक करोड एकलाख नगद तथा जिन्सी राहत प्रदान गर्ने

काठमाडौं – नेपाल चेम्बर अफ कमर्सको आकस्मिक विशेष वैठकले देशका विभिन्न भूभागमा आएको अविरल वर्षाले उत्पन्न भीषण वाढीपहिरोबाट पीडितहरुलाई एक करोड एक लाखको बरबरको (नगद एवं जिन्सी) राहत प्रदान गर्ने निर्णय गरेको छ ।   प्राकृतिक प्रकोपबाट पीडितहरुलाई राहत पुर्याउन चेम्वरले २३ सदस्यीय डिजास्टर रिलिफ सेल गठन गरेको छ । ंसयोजकमा चेम्वरका उपाध्यक्ष राजेन्द्र मल्ल एवं सहसंयोजकद्धयमा दीपक मलहोत्रा र किसन अग्रवाल रहेका छन् ।  त्यस्तै, वाढीपीडित परिवारलाई पाथमिकताको आधारमा रोजगारीका लागि पनि पहल गर्ने निर्णय समेत गरेको छ । वाढीपीडितलाई सहयोग गर्न इच्छुक दाताहरुलाई ग्लोबल आईएमई बैंक लिमिटेड कान्तिपथको खाता नं. ०१०१०१०००६१२३ मा रकम जम्मा गर्न सक्ने व्यवस्था गरेको जनाएको ।   
