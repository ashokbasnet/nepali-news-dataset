बाढी पीडित क्षेत्रमा ३० लाखको औषधी वितरण

काठमाडौं– नेपाल औषधी व्यवसायी संघले तराईका बाढी पीडित क्षेत्रमा चिकित्सकसहितको स्वास्थ्य सेवा पु-याएको छ । बाढी पहिरोबाट भएको क्षतिलगत्तै औषधि व्यवसायी संघले अञ्चल शाखा र जिल्ला शाखा परिचालन गरेर पीडितको स्वास्थ्य उपचारमा खटिएको अध्यक्ष मृगेन्द्रमेहर श्रेष्ठले जनाएका छन् ।  ‘मेची, कोसी, सगरमाथा, जनकपुर, नारायणीसहितका अञ्चल शाखाले बाढी पीडितका लागि औषधि र चिकित्सकसहितको टोली परिचालन गरिसकेको छ,’ उनले भने । प्रभावित क्षेत्रमा औषधीको कुनै पनि अभाव सिर्जना हुन नदिन नेपाल औषधी व्यवसायी संघ केन्द्रीय कार्यालयले केन्द्रीय अध्यक्षकै नेतृत्वमा निरन्तर अनुगमनको काम गरिरहेको छ । अञ्चल जिल्ला शाखाहरुबाट अहिलेसम्म प्राप्त तथ्यांकअनुसार करिव ३० लाख रुपैया“को औषधी निःशुल्क प्रदान गरिसकेको छ । केन्द्रीय कार्यालयले विपत्तिको यस घडीमा प्रभावित क्षेत्रमा आवश्यक वस्तु र सेवालाई परिचालन गर्न निर्देशन दिएको छ । पीडितका लागि सरकारी संयन्त्रस“ग सहकार्य गरेर राहतका कामलाई अगाडि बढाउन सबै शाखाहरुमा पत्राचार गरिसकिएको अध्यक्ष श्रेष्ठले जानकारी दिए ।  
