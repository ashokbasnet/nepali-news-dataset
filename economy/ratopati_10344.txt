लघुवित्त संस्थाको लाइसेन्समा रोक

काठमाडौं–नेपाल राष्ट्र बैंकले लघुवित्त संस्थाको लाइसेन्स प्रक्रियामा पूर्ण रुपमा रोक लगाएको छ । केन्द्रिय बैंकले मंगलबार निर्देशन जारी गर्दै लाइसेन्सिङमा पूर्ण रुपमा रोक लगाएको हो ।  विगतमा ६५ जिल्लामा लघुवित्त संस्था खोल्न रोक लगाइएको थियो । यद्यपी, अन्य दश जिल्लामा भने लाइसेन्स खुला थियो । तर, मुलुकको संघीय संरचना अनुसार अव मुलकभरका हरेक नगरपालिका तथा गाउँपालिामा वाणिज्य बैंक तथा बिकास बैंकको शाखा अनिवार्य रुपमा पुग्ने भएपछि लघुवित्त संस्थाको लाइसेन्स प्रक्रियामा रोक लगाइएको हो ।  यस अघि बैंकको शाखा सञ्जाल नपुगेका मनाङ, जुम्ला, डोल्पा, कालिकोट, मुगु, जाजरकोट, बझाङ, बाजुरा, र दार्चुलामा लाइसेन्स दिन सकिने व्यवस्था थियो ।   
