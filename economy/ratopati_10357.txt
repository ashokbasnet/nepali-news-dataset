चौधरी फाउण्डेसनद्वारा बाढी पीडितको घरदैलोमै पुगेर राहत वितरण

काठमाडौं–चौधरी फाउण्डेसनले बाढी पीडितलाई तत्काल राहत पु¥याउन प्रभावित क्षेत्रमा खाद्यान्न, औषधी, कम्बल, म्याट लगायतका सामाग्री वितरण शुरू गरेको छ । फाउण्डेसनका छुट्टाछुट्टै टोली सुनसरी, सप्तरी, चितवन, नवलपरासी र बर्दियामा बाढीबाट सर्वाधिक प्रभावित क्षेत्रमा पुगी राहतवितरण शुरू गरेका हुन् ।  बाढी प्रभावित क्षेत्रमा खाद्यान्न अभाव भएकाले पीडितमा तत्काल राहत पु¥याउन फाउण्डेसनबाट छुट्टाछुट्टै टोली खटाई राहतवितरण गर्ने निर्णय लिइएको हो ।  चौधरी ग्रुपद्वारा उत्पादित तयारी खानेकुरा बाढीपिडितलाई वितरण गरिएको छ । जसमा वाईवाई चाउचाउ, वाईवाई भुजिया, रियो जुस र रियो पानी रहेका छन् । यी खाद्यान्न पीडितका हातमा पर्नासाथ उपभोग गर्न सकिने भएकाले पीडितलाई तत्कालै राहतपुग्ने विश्वास गरिएको छ । यसका साथै पीडितहरुलाई कम्बल, ओछयाउने म्याट पनि वितरण गरिएको छ ।  फाउण्डेसनले मंगलबार सप्तरी जिल्लाका बाढीबाट सर्वाधिक प्रभावित कदमाहा र जोगिनियामा पुगि राहत वितरण गरेको छ । बुधबार सुनसरीको देवानगञ्ज र हरिनगर  लगायतगाउँमा राहत वितरण गरिएको जनाइएको छ । चितवनको दक्षिणी भेग मेघौलीको सुकुम्बासी वस्तीमा पनि राहतवितरण गरेको छ ।  त्यसैगरि नवलपरासीको सरावल गाउँपालिकाको भुजवा गाउँमा राहत वितरणका लागि टोली प्रस्थान गरिसकेको जनाइएको छ । बर्दियामा प्रमुख जिल्ला अधिकारी बिष्णु थापालाई एक हजार प्याकेट राहत सामाग्री हस्तान्तरण गरिएको छ । स्थानीय प्रशासनले तत्कालै ति सामाग्री बाढीपीडितलाई वितरण गर्ने प्रतिवद्धता जनाएको छ ।  फाउण्डेसनले काठमाडौं, नवलपरासी र बर्दियास्थित चौधरी ग्रुपका कार्यालयमार्फत् राहतवितरणको अनुगमन गरिरहेको छ । बाढी प्रभावित क्षेत्रमा रहेका ग्रुपका डिलर र डिस्ट्रिब्युटरलाई पनि परिचालन गरिएको जनाएको छ ।  स्थानीय प्रशासनसँगको समन्वयमा बाढी पीडितको घरदैलोमै पुगेर आफैले राहतवितरण गर्नेनीति फाउण्डेसनले लिएको छ । पीडितसमक्ष जतिसक्दो छिटो राहत पु¥याउन सकियोस् भनेर यस्तो गरिएको फाउण्डेसनले जनाएको छ ।  यससँगै फाउण्डेसनले पीडितहरूको स्वास्थ्यलाई ध्यानमा राख्दै ‘हेल्थ किट’ पनि वितरण गर्ने तयारी गरेको छ । अत्यावस्यकीय औषधी लगायत प्राकृतिक प्रकोपका समयमा स्वस्थ रहन सहयोग पु¥याउने सामाग्री त्यसमा हने जनाइएको छ ।  ‘तराई क्षेत्र बाढी र डुवानको चपेटामा परेको छ, हजारौं ब्यक्तिको जनधनक्षती हुनुका साथै विस्थापित हुनु परेको छ, यस्तो विपत्तीको समयमा मानवीय सहयोगका हात बढाउनु हाम्रो परम्परा हो’, चौधरी फाउण्डेसनका अध्यक्ष विनोद चौधरीले भने,े ‘चौधरी फाउण्डेसन बढीपीडितलाई तत्काल राहत पु¥याउने प्रयासका साथ पीडित समक्ष पुगेको छ ।’  
