भायनेटको सुपर भ्यालु अफर

काठमाडौं–इन्टरनेट सर्भिस प्रोभाइडर भायनेट कम्युनिकेसन्स्ले आफ्नो नयाँ सुप भ्यालु अफर ल्याएको छ ।   यस अफर अन्तर्गत ग्राहकले कम मूल्यमा बढी इन्टरनेट स्पिड प्राप्त गर्ने जनाइएको छ । यसै अफर सँगै भ्यानेटले ग्राहकको चाहनाअनुसार पहिलो पटक ३० एमबिपिएसको अन्लिमिटेड इन्टरनेट बजारमा ल्याएको छ ।  यो अफरलाई ६ एमबिपिएस, १२ एमबिपिएस र ३० एमबिपिएसमा विभाजन गरिएको छ । जस अन्तर्गत वार्षिक ग्राहकले ६ एमबिपिएस स्पिडको अन्लिमिटेड इन्टरनेटको लागि १ हजा ९९ रुपैयाँ तिर्नु पर्नेछ । यस्तै, १२ एमबिपिएस स्पिडकोलागि १ हजार २ सय ५० र ३० एमबिपिएस स्पिडको लागि १ हजार ४ सय ५० तिर्नु पर्ने कम्पनीले जनाएको छ ।  साथै भायनेटले ४१ वटा एच् डि र ८४ वटा एस् डि च्यानलभएको नेट टिभीको सुविधा पनि ग्राहकलाई प्रदान गर्दै आएको छ । हाल काठमाडौं, ललितपुर र भक्तपुरका क्षेत्रमा भायनेटको फाइबर कभरेज रहेको छ ।  हालसालै आफ्नो सेवा बनेपामा पनि सुचारु गरेको कम्पनीले जनाएको छ ।
