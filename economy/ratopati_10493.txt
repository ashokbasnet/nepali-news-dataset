रामेछापको मन्थलीमा लक्ष्मी बैंकको नयाँ शाखा

काठमाडौं–लक्ष्मी बैंकले रामेछापको मन्थलीस्थित रुपनदेहिको देवकोटा चोकमा नयाँ शाखा सञ्चालनमा ल्याएकोे छ । यस क्षेत्रमा बैकंको यो पहिलो शाखा हो । लक्ष्मी बैंकको शाखा सञ्जाल ६८, ३ हस्पिटल सेवा काउन्टर, ८९ एटिएम, २ हजार ५ भन्दाबढी रेमिटेन्स् ४ सय भन्दाबढी मोबाईल एजेन्ट पुगेका छन् । यी शाखाका साथ लक्ष्मी बैंकले आफ्नो सेवा अझ सुदृढ बनाउने जनाएको छ । यहाँवाट शाखा कार्यालय, इन्टरनेट बैंकिङ्ग र मोवाईल फोन मार्फत बैंकिङ्ग सेवाप्रादन गरी शहरी तथा अर्ध शहरी क्षेत्रमा आफ्नो ब्राण्ड तथा ग्राहक अनुभवलाई अझ सशक्त पार्ने नीति बैंकले लिएको छ । सुविधाजनक नयाँ निक्षेप योजना र विभिन्न आवधिक तथा बचत निक्षेप सेवाका साथसाथै व्यक्तिगत तथा साना व्यवसाय कर्जा सेवा प्रदान गर्ने जनाइएको छ । 
