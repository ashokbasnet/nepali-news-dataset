आइएमई लाइफ इन्स्योेरेन्सले औपचारिक कारोवार थाल्दै

काठमाडौं–बीमा समितिवाट आधिकारिक रुपमा बीमा कारोवारका लागि अनुमती पाएको आईएमई लाइफ इन्स्योरेन्स कम्पनीले बिहीबार (आज)वाट औपचारिक रुपमा कारोवार सुरु गर्दैछ । कम्पनीले अनुमति पाएसँगै कार्यालय स्थापना गरेर कारोवार सुरु गर्न लागेको हो ।  आईएमई इन्स्योेरेन्सको साँझ औपचारिक रुपमा कारोवार शुभारम्भ हुने कम्पनीका अध्यक्ष डा.रामहरि अर्यालले जनाए । आइएमई इन्स्योरेन्सको औपचारिक थालनीपछि बीमा बजारमा सर्वसाधाणले थप सहज रुपमा बीमा सेवा प्राप्त गर्ने कम्पनीले जनाएको छ ।  बीमा समितिले केही समय अगाडी मात्र १० नयाँ जीवन बीमा कम्पनीलाई कारोवारका लागि अनुमती दिएको थियो । त्यसमध्ये कारोवार सुरु गर्ने आइएमई इन्स्योरेन्स पहिलो कम्पनी हो । कम्पनीले लैनचौर स्थित हाथवे प्लाजामा मुख्य कार्यालय राखेको छ । यसको अर्थमनत्री ज्ञानेनद्र वहादुर कार्कीले आज औपचारिक उद्घाटन गर्दैछन् । कम्पनीको चुक्ता पुँजी २ अर्ब रुपैयाँ छ ।  अन्य कम्पनीले पनि क्रमश कारोवार सुरु गर्ने तयारी गरेका छन् । बीमा वजारमा थप जीवन बीमा कम्पनीको आवशयकतालाई मध्यनजर गरेर समितिले यी कम्पनीलाई अनुमती दिएको हो ।   
