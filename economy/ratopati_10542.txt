सिटिजन्स बैंक इन्टरनेसनलको १७ प्रतिशत लाभांश

काठमाडौं – सिटिजन्स बैंक इन्टरनेसनल बैंकले १७ प्रतिशत लाभांश वितरण गर्ने भएको छ । बैंकको मिति २०७४/०५/०१ गते बसेको संचालक समितिको २४२ औं (३/७४/७५) बैठकको निर्णय बमोजिम आ.व २०७३/७४ को वितरण योग्य मुनाफाबाट २०७४ आषाढ मसान्तको चुक्ता पूँजी रु ६अर्व ९२ करोड १६ लाख ८९ हजार ६ सय ६१ मा १६ प्रतिशत बोनस शेयर र सोमा लाग्ने करको लागि १ प्रतिशत नगद लाभांश दिने प्रस्ताव गरिएको जनाएको छ ।साथै, उपरोक्त प्रस्तावित लाभांश नेपाल राष्ट्र बैंक र यस बैंकको आगामी ११ औं साधारण सभाबाट स्वीकृत भए पश्चात मात्र वितरण हुने छ ।       
