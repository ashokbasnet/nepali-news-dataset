आइएमई लाइफ इस्योरेन्स कम्पनीको व्यवसायिक शुरु

काठमाडौं  आइएमई लाइफ इस्योरेन्स कम्पनी लिमिटेडको व्यवसाय (कारोवार) शुभारम्भ आजबाट भएको छ । बीमा समितिका अध्यक्ष चिरञ्जीवी चापागाँईले काठमाडौंमा आयोजित एक बिशेष कार्यक्रमका बीच शुभराम्भ गरेका हुन् ।   बीमा समितिबाट २०७४ असार २० गते लाइफ इस्योरेन्सले कारोवार संचालन गर्न अनुमति प्राप्त गरेको थियो । अनुमति पाएको छोटो समयमै इस्योरेन्सले कारोवार शुभारम्भ गरेको हो । कम्पनीको रजिष्टर्ड तथा कर्पोरेट कार्यालय लैनचौर स्थित हाथवे कम्पेलक्सको पहिल्लो तल्लामा स्थापना गरिएको छ ।  बीमा समितिका अध्यक्ष चिरञ्जीवीचापागाँईको प्रमुख आतिथ्यतामा सम्पन्न शुभारम्भ कार्यक्रमको सभापतित्व आइएमई लाइफ इस्योरेन्स कम्पनी लिमिटेडका अध्यक्ष डा. रामहरि अर्यालले गरेका थिए ।  कार्यक्रममा नेपाल उद्योग वाणिज्य महासंघका वरिष्ठ उपाध्यक्ष शेखर गोल्छा, नेपालउद्योग परिषंघका अध्यक्ष हरिभक्त शर्मा, नेपाल चेम्बर अफकर्मशका अध्यक्ष डा. राजेशकाजीश्रेष्ठ, आइएमई गु्रपका अध्यक्ष तथा नेपाल उद्योग वाणिज्य महासंघका उपाध्यक्ष चन्द्रप्रसाद ढकाल, आइएमई गु्रपका प्रबन्ध निर्देशक हेमराज ढकाल, नेपाल बीमक संघका कार्यवाहक अध्यक्ष दिपप्रकाश पाण्डेले कारोवार शुभारम्भको अवसरमा शुभकामना प्रदान गरेका थिए । 
