प्रभु बैंकद्वारा वालिङ क्याम्पसलाई कम्प्युटर र प्रिन्टर सहयोग

स्याङ्जा । प्रभु बैकले वालिङ शाखा स्थापना भएको  दुई वर्ष पुगेको अवसरमा स्थानीय वालिङ बहुमुखी क्याम्पसलाई कम्प्युटर र प्रिन्टर सहयोग गरेको छ ।बिहिबार एक कार्यक्रम गरी बैंकले एक थान कम्प्युटर र प्रिन्टर हस्तान्तरण गरिएको बैंकले जानकारी गराएको छ । बैंकले सामाजिक उत्तरदायित्व अन्तर्गत क्याम्पसलाई सहयोग गरेको उल्लेख छ ।२०३७ सालमा स्थापना भएको मुलुकै पहिलो सामुदायिक क्याम्पसलाई बैकले गरेको सहयोग प्रति खुशी ब्यक्त गर्दै संचालक समितिका अध्यक्ष मोहन रेग्मी र क्याम्पस प्रमुख रिना रानाले बैंकको प्रशंसा गरे ।चुक्ता पूँजी पाँच अर्ब ८८ करोड  रहेको बैंकले ४० प्रतिशत हकप्रद निष्काशन पश्चात ८ अर्ब चुक्ता पूँजी पुग्ने जनाएको छ ।
