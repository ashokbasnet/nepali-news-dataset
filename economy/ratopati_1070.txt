एनएमबि बैंकको चार शाखा स्थापना

काठमाडौं–एनएमबि बैंकले थप चारवाट शाखा स्थापना गरेको छ । बैंकले म्यागदीको बेनी, बाराको निजगढ, मकवानपुरको हेटौडा तथा नवलपरासीको कावासोतीमा एकैसाथ चार नयाँ शाखा सञ्चालनमा ल्याएको हो । स्थानीय ग्राहक, उद्योगी, व्यापारीको उपस्थितिमा फरक कार्यक्रमबीच असार १ गतेवाट नयाँ शाखा सञ्चालनमा ल्याएको हो । नयाँ शाखाको विस्तार भएकोमा खुशी व्यक्त गर्र्दै बैंकका प्रमुख कार्यकारी अधिकृत सुनिल केसीले देशको विभिन्न स्थानमा एनएमबि बैंकको नयाँ शाखा सञ्चालनले सरल बैकिङ्ग पँहुचमा थप टेवा पुग्नेमा आफू विश्वस्त रहेको जानकारी गराए । नयाँ शाखाको शुरुवातसँगै एनएमबि बैंककोे कुल ८० शाखा ६४ एटिएम र ५ एक्टेन्सन काउन्टर पुगेको छ ।  
