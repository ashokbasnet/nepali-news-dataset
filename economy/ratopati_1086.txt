भूकम्प प्रभावित विद्यार्थीलाई शैक्षिक छात्रवृत्ति दिने समझदारी

काठमाडौं– नेपालको ग्रामिण तथा भूकम्प प्रभावित क्षेत्रका माध्यमिक तहको परीक्षामा सहभागी भएका विद्यार्थीले छात्रवृत्ति प्राप्त गर्ने भएका छन् ।  ब्रिजवाटर इन्टरनेशनल कलेजले लायन्स क्लब इन्टरनेशनल डिस्ट्रिक्ट ३२५ ए २, लायन्स एण्ड लियो क्लब अफ काठमाडौं, कैलाश तथा टेक्नो कजेट नेपालसँग यो समझदारी पत्रमा हस्ताक्षर गरेको छ । समझदारी पत्र अनुसार कमजोर आर्थिक अवस्था भएका तथा पिछडिएका ग्रामिण क्षेत्रका विद्यार्थी तथा भूकम्प प्रभावित क्षेत्रबाट आएकालाई शैक्षिक छात्रवृत्ति प्रदान गरिने जनाइएको छ । यो समझदारी कोषकोलागि नभए पनि अति पिछडिएका तथा कमजोर आर्थिक अवस्था भएका विद्यार्थीकालागि आवश्यक पर्ने रकम उठाउन सहकार्य गरिने प्रतिबद्धता रहेको जनाइएको छ । यो आवश्यकतामा आधारित छात्रवृत्ति कार्यक्रम एसईई सहभागी भएका विद्यार्थीका लागि हो ।  वित्तिय सहयोग निकै आवश्यक रहेकाले यो सहयोग गर्न लागिएको छ । ब्रिजवाटर इन्टरनेशनल कलेजका प्रिन्सिपल संदिप खनालले ‘क्रिएटिङ न्यू डाइमेन्सन टू एजुकेशन’ भन्ने मुल नाराका साथ ब्रिजवाटर इन्टरनेशनल कलेज आफूले चाहेको क्षेत्रमा भविश्य कोर्न सहयोग पुर्याउने माध्यमको रुपमा रहेको बताए ।यो छात्रवृत्ति एक सय जना अति पिडछिएका तथा कमजोर आर्थिक अवस्था भएका नेपाली विद्यार्थीकालागि अवसरको रुपमा आएको जनाइएको । जसले प्रति विद्यार्थी ५० हजार प्राप्त गर्नेछन् ।  
