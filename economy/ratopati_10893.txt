सुनको भाउ तोलामा २ सय घट्यो

कठमाडौं–नेपाली बजारमा आईतबार सुनको भाउ तोलामा २ सय रुपैयाँ कम भएको छ । गत साताको शुक्रबार तोलाको ५५ हजार ५ सय रुपैयाँ तोकिएको छापावाल सुनको भाउ आज २ सय रुपैयाँ कम भएको हो ।  नेपाल सुनचाँदी व्यवसायी महासंघका अनुसार आज बजारमा छापावाल सुनको भाउ तोलाको ५५ हजार ३ सय रुपैयाँ छ । यस्तै, तेजावी सुन प्रतितोला ५५ हजार रुपैयाँमा कारोवार भइरहेको छ ।  आज चाँदीको भाउ प्रतितोला ७ सय ५० रुपैयाँ छ । अघिल्लो दिन चाँदी प्रतितोला ७ सय ५५ रुपैयाँमा कारोवार भएको थियो ।   
