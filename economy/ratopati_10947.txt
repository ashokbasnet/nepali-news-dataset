पुँजी बजार दोहोरो अंकले गिरावट

काठमाडौं – नेपालको पुँजी बजार आईतबार दोहोरो अंकले झरेको छ । आज बजार ११.७८ अंकले ओर्लिएको हो ।  एक सय ५९ कम्पनीको ४६ लाख ७८ हजार ६ सय ४४ कित्ता सेयर खरिद विक्रि भएको आज ७९ करोड ४६ लाख ८२ हजार ६ सय ५८ रुपैयाँको कारोवार भएको छ ।आज होटल समूह वाहेक सवैको सूचक रातो भएका छन् । होटल समूहको सूचक ४.२१ अंकले बढेको छ ।  बैंकिङ समूहको सूचक १२.२, बिकास बैंक समूहको सूचक १४.८५, जलविद्युत समूहको सूचक १५.७१, फाइनान्स समूहको सूचक ६.६६, बीमा समूहको सूचक ३९.७४, उत्पादनमुलक समूहको सूचक २५.७१ र अन्य समूहको सूचक २.८९ अंकले झरेको नेपाल स्टक एक्सचेन्जले जनाएको छ ।   
