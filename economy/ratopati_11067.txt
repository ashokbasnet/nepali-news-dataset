श्रम कार्यालय ताहाचलमा बिचौलिया सक्रिय, चर्को शुल्क बुझाउन कामदार बाध्य

काठमाडौँ । बैदेशिक रोजगार विभागले रोजगारीका लागि विदेशिने युवाहरुको सहजताको लागि संचालनमा ल्याएको अनलाइन श्रम स्वीकृतिले युवाहरुको सास्तीलाई कम गरेपनि बिचौलियालाई रोक्न भने सकेको छैन । श्रमका लागि बुद्धनगरस्थित बैदेशिक रोजगार कार्यालयमा युवाको चाप बढेकोले श्रम नबिकरणका सबै कार्य ताहाचलमा गर्ने गरी विभागले नयाँ कार्यालय स्थापना गरेको थियो ।गत पुष ३ गते देखि कामदारहरुको सहजताका लागि अनलाइन श्रम स्वीकृति प्रणालीको शुरुवात गरिएको थियो । सर्वसाधारणलाई अनलाईन फर्म भर्ने प्रक्रियाको प्रर्याप्त ज्ञान विभागले गराउन नसकेको फाइदा बिचौलियाहरुले उठाइरहेका छन् ।बिचौलियाको चलखेल  बैदेशिक रोजगार विभागअन्तर्गतको ताहाचलस्थित श्रम कार्यालयको आसपासमा चलखेल गर्ने बिचौलियाहरुले श्रम नबिकरणको गरी विदेशिने युवाहरुसँग चर्को शुल्क असुल्ने गरेका छन् । युवाहरु बसबाट ओर्लनासाथ “दाई श्रम गर्ने हो” भन्दै नजिक आइपुग्छन् । ‘सबै काम हामी गर्दिन्छौं,’ भन्दै आश्वस्त पार्नेहरु ब्रगेल्ती भेटिन्छन् ।बीमा र कल्याणकारी कोषका लागि लाग्ने शुल्कका अतिरिक्त अनलाइन भरेको शुल्कबापत भन्दै सात सय रुपयाँदेखि माथि लिने गरेका छन् । सोल्टीमोडको चोक देखिनै बिचौलिया सक्रिय हुन्छन् । म्यादी जीवन बीमाका लागि कार्यालय सञ्चालन गरिएका बीमा कम्पनीहरुका प्रत्येक शटरमा बिचौलियाले अड्डा जमाइरहेका हुन्छन् । पहिलो पटक बिदेशिने युवाहरुको सम्बन्धित म्यानपावरले श्रमको कार्य सकिदिएको हुन्छ । तर, बिदामा आएर फर्कने क्रममा रहेका कामदारहरुको श्रम नविकरणको समयमा दलाल मार्फत ठगिने गरेका छन् ।श्रममा लागि बिगतमा जस्तै लामो लाइनबस्नु नपरे पनि युवाहरुले बिना शीर्षकमा बिचौलियालाई रकम बुझाउन बाध्य छन् ।श्रम विभागले अनलाईन प्रणालीको विकास तथा शुरुवात गरेपनि कामदारहरुलाई श्रम नबिकरणका लागि आवश्यक जानकारी गराउन यथेष्ट प्रयास नगरेकोले कामदारहरु बिचौलियासँग ठगिएका छन् ।श्रम कार्यालय ताहाचलमा रहेका म्यादी जिबन बीमा कम्पनीहरु कामदारहरु ठगिने कार्यमा सहजकर्ता बनेका छन् । कार्यालय आसपासका क्षेत्रमा रहेका विभिन्न कम्पनीहरुले म्यादी जीवन बीमा गर्दै आएका छन् । हरेक इन्सुरेन्स कार्यालयमा कर्मचारी बाहेकका बिचौलियाहरुको भिड रहेको हुन्छ । बिचौलियाले कामदारसँग श्रमका लागि लाग्ने शुल्कका अतिरिक्त अनलाईन फर्म भरेको सात सय रुपैयाँभन्दा बढी निर्धक्कसँग माग्छन् । राजश्वको रकम जम्मा बैंकमा जम्मा गरे  बापत दलालले दुई सय रुपैयाँभन्दा बढी रकम कामदारसँग असुल्ने गर्दछन् । राजश्व बापतको रकम बुझाउनका लागि शाखाले लक्ष्मी, प्रभु, सिद्धार्थ,सेन्चुरी, सानीमा र ग्लोबल आईएमई बैंकका खाता उपलब्ध गराएको छ ।अनलाईन श्रमस्वीकृति लिने प्रक्रिया ब्यक्तिगत तबरले रोजगारीका लागि जाने कामदारले अनलाइनश्रम स्वीकृतिका लागि ब्यक्तिले आफ्ना सम्पूर्ण विवरण भर्नुपर्दछ । नाम, ठेगाना, पासवर्ड उक्त प्रणालीमा राखेपछि लगइन हुन युजर र पासवर्ड सेट गर्नुपर्छ । यो फेसबुक र ट्विटरमा आइडी बनाएजस्तै प्रक्रिया हो । आवश्यक कागजातहरु अपलोड गरेपछि विभागले ब्यक्ति जानलागेको देश, कामको प्रकृति बुझेर श्रमको स्वीकृतिको कार्य अघि बढाउँछ । त्यसपश्चात कामदारलाई मेल प्राप्त हुन्छ । त्यसकै आधारमा अभिमुखीकरण, बीमा, मेडिकल र कल्याणकारी कोषकाकार्य कामदारले सक्नुपर्छ । श्रम नविकरण  गर्नेहरुले भने अभिमुखिकरण तालिम र स्वास्थ्य परिक्षण गर्नुपदैन ।श्रम नबिकरणको सहजप्रक्रियालाई दलाली गर्नेहरुले कमाइखाने माध्यम बनाएका छन् । बिचौलियाहरुले केही समयमा सकिने कार्यको लागि अस्वभाविक शुल्क लिने गरेका छन् । बिचौलियाले कामदारलाई कति ठग्छन्    कामदारले बीमा बापत लाग्ने शुल्क दुई बिधि  निर्धारण गरिएको छ । ३५ बर्ष मुनिका र त्योभन्दा माथिका उमेर गरी बीमा शुल््क तोकिएको छ । ३५ बर्ष भन्दा कम उमेरले तीन हजार नौ सय २४  रुपैयाँ बुझाउनु पर्छ भने त्यो भन्दा माथि उमेर हुनेले पाँच हजार तीन सय ३० रुपैयाँ  बुझाउनु पर्ने हुन्छ । बीमा तीन बर्ष भन्दा बढी अवधिको गर्नुपर्ने हुन्छ । कल्याणकारी कोषको लागि सबैले समान १५ सय रुपैयाँ शुल्क तोकिएको छ । यसअनुसार ३५ बर्ष उमेर कटेको व्यक्तिले प्रावधान अनुसार  छ हजार आठ सय ३० रुपैयाँ बुझाउनुपर्छ  ।श्रम कार्यालय ताहाचलमा श्रम नवीकरणका लागि आएका कामदारले तोकिएको शुल्क भन्दा बढी एक हजार एक सयरुपैयाँ  देखि एक हजार पांच सय रुपैयाँ  सम्म बुझाएका भेटियो । ओमानका लागी श्रम नबिकरणका लागि श्रम कार्यालय आईपुगेका बागलुङका खिम बहादुर खत्रीले बिचौलियालाई एक हजार तीन सय बढी रकम दिएको बताए । खत्रीका अनुसार दलालले अनलाईन फर्म र बैंकमा रकम  डिपोजिटको काम बापत एक हजार तिन सय रुपैयाँ थप लिएको खुलाए । नदिए कामनै हुन्न भन्छन्, दिने बाध्यता छ –उनले भने । कतारका लागि श्रम स्वीकृतिका लिन आएका सुर्खेतका मिसार कामीले एक हजार सात सय थप रकम बिचौलियालाई बुझाएको बताए । त्यस्तै फुलबारी पोखराका  गौ प्रसाद सुबेदीले एक हजार पाँच सय बिना शीर्षकको शुल्क दलाललाई सुम्पेको बताए । नियमन निकायको निरिहता  श्रमका लागि कामदारहरुको समस्या न्युनीकरणका लागि बैदेशिक रोजगार विभागले अनलाइन श्रम स्वीकृतीको शुरुवात गरे पनि श्रम स्वीकृतिका क्रममा सक्रिय बिचोैलियालाई हटाउन नसकिएको स्विकारेको छ । कार्यालयसम्म कामदारलाई नआएर जुनसुकै स्थानबाट श्रमको फर्म भर्ने सहजता विभागले उपलब्ध गराएको बताउदै बैदेशिक रोजगार विभागका महानिर्देकशक विश्वराज पाण्डेयले कामदार नै सचेत हुन सुझाए । कार्यालय बाहिर भएका आर्थिक चलखेल  नियन्त्रण गर्न विभागले नसकिरहेको पाण्डेयले स्विकारे । विभागले अनलाइन प्रणालीलाई अपग्रेड गरि श्रम कार्यालय रहेका मलेशिया,कतार र साउदीबाट पनि श्रम स्वीकृतिको कार्य छिट्टै शुरु गरिने स्पष्ट पारेको छ ।     
