बाढी पहिरोका कारण पशुपन्छी क्षेत्रमा १० अर्ब १७ भन्दा धेरै क्षति

काठमाडौं–केही दिनअघि परेको वर्षापछि आएको बाढी पहिरोले पशुपन्छी क्षेत्रमा १० अर्ब १७ करोड ८८ लाख क्षति भएको अनुमान गरिएको छ ।  पशुपन्छी विकास मन्त्रालयको अनुसार वर्षा,डुबान,बाढी, पहिरो जस्ता प्राकृतिक विपद्धका कारण ३ अर्ब ८७ करोड ८८ लाख रुपैयाँको नोक्सान भएको छ । जस मध्ये पशुधनको मृत्यू तथा पशुजन्य सामाग्रीको नष्टबाट १ अर्ब ३७ करोड ७८ लाख र पशुजन्य उत्पादन तर्फ २ अर्ब ५० करोड १० लाख प्रत्यक्ष क्षति भएको मन्त्रालयले जनाएको छ ।   सबै जिल्लाको पशुसेवा कार्यालय बाट क्षतिको बिवरण नआईसकेको हुँदा विभिन्न पशुजन्य उत्पादनमा पर्ने क्षतिलाई हेर्दा ६ अर्ब ३० करोड बराबरको क्षतिको अनुमान गरिएको छ । यस्तै पशुपन्छी विकास मन्त्रालयका प्रवक्ता श्याम प्रसाद पौड्यालका अनुसार बाढी पहिरो, डुबानमा परी प्रतक्ष्य र अप्रतक्ष्य रुपमा १० अर्ब १७ करोड ८८ लाखको क्षति भएको अनुमान गरिएको छ ।  मन्त्रालयले युवा लक्षित गाई,भैसी,बाख्रा र वंगुर,पशु आहारा सुत्केरी भत्ता कार्यक्रम,गाईभैसीको बृहत श्रोत केन्द्र स्थापना, मध्यपहाडी लोकमार्ग तथा हुलाकीमार्ग लक्षित दूध उत्पादन कार्यक्रमलगायतका  कार्यक्रम विभिन्न जिल्लामा संचालन गर्दै आईरहेको छ ।  
