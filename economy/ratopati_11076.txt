बजाजको दसैं – तिहार योजना ‘६ नि शान’ शुरु

काठमाडौं–नेपालका लागि बजाज बाइकको अधिकृत बिक्रेता हंसराज हूलासचन्द एण्ड कम्पनीले बजाजले २०७४ को दसैँ तिहारका लागि ‘६ नि शान’ योजना प्रस्तूत गरेको छ । यो योजना भदौ ४ गते देखि सुरु भएको छ । यो रोमाञ्चक योजनाका दुई मुख्य अर्थ रहेका छन् । पहिलो अर्थ ‘६ वटा लक्ष्यहरु’ छन् र अर्को अर्थ  ‘गौरव गर्नु’ अर्थात् बजाजको शानसँग आफू आबद्ध हुनु रहेको बजाजले जनाएको छ ।  जस्ले बजाज बाईक चढ्छ वा किन्छ त्यसले निकै गौरबको महसुश गर्छ र यो उत्सव भनेको बजाज बाईक खरिद गर्ने उत्सव रहे्को कम्पनीले जनाएको छ ।  यो योजनाको अवधिभर खरिदकर्ताले बजाज मोटरबाइकको खरिदमा स्क्र्याच कुपन प्राप्त गर्ने रस्क्र्याच कुपनको आधारमा ग्राहकहरुले ६ हजार रुपैयाँ देखि ६ लाख रुपैयाँसम्म नगद जित्न सक्ने जनाइएको छ ।  यो योजनामा सहभागी हुनका लागि ग्राहकहरुले देशभर रहेका बजाजका आधिकारिक डिस्ट्रिब्यूटरहरुबाट बजाज बाइक खरिद गरेको हुनुपर्नेछ । योजनाका बारेमा बोल्दै हंसराज हुलासचन्द एण्ड कम्पनीका कार्यकारी निर्देशक शेखर गोल्छाले एचएच बजाज सधैँ आफ्ना ग्राहकका लागि रोमाञ्चक र फाइदाजनक योजनाहरु प्रस्तुत गर्न प्रतिबद्ध रहेको जनाए । यसका साथै ग्राहकका सबै खुसीमा साथ दिन कम्पनी तयार रहेको जनाए । 
