भोल्भो एस्क्याभेटर बजारमा

काठमाडौं–नेपालको लागि भोल्भो कन्स्ट्रक्सन इक्वीपमेन्टको आधिकारिक वितरक एक्स्प्लोर अर्थमुभर्स प्रालिले बजारमा ३० टन रेन्जको एस्क्याभेटर ल्याएको छ । यो एस्क्याभेटरको निर्माण खास गरेर खानी कार्य र जल विद्युत आयोजनालाई मध्यनजर राखेर गरिएको छ । ‘इसी ३०० डीएल’ यो भोल्भो एस्क्याभेटरमा २३१ हर्सपावरको भोल्भो डी ७  इन्जिन जडान गरिएको छ । जसले न्यून आरपिएममा पनि सबैभन्दा बढी टोर्क लिन सक्ने कम्पनीले जनाएको छ ।  रिइन्फोर्स गरिएको फ्रेमसहितको उच्चभारको क्याबिन आर्म र रक बकेटले यसको बडीको संरचनालाई मजबुत र बलियो बनाएको जनाइएको छ । यो जस्तै समुहका उपकरणहरु मध्ये यस यन्त्रले इन्धन खपत पनि कम गर्ने र उत्पादकत्व उत्कृष्ट रुपमा प्रदान गर्ने पर्ने जनाइएको छ ।  चालकको सुविधालाई ध्यानमा राखी क्याबिनमा वातावनुकुलित यन्त्र जडान गरिएको छ भनें चालकको सुरक्षाका लागि आरओपिएस÷एफओपिएस जस्ता मापदण्डहरुको पनि पालना गरिएको छ । यो उपकरणमा रहेका अन्य थप पूर्जाहरुमा रिटर्न फिल्टर्स, इन्धन भर्ने पम्प, बेकन बत्ति, बटम ज्वाय स्टिक्स, बूम फ्लोटिङ, इलेक्ट्रा्े हाइड्रो प्रणाली, म्याट्रिक्स प्रणाली आदिले यसलाई अन्य यस्तै यन्त्रको तुलनामा उत्कृष्ट रहेको कम्पनीले जनाएको छ । भोल्भो सीई को अत्याधुनिक उपकरणद्धारा दक्षिण कोरियामा निर्माण गरिएको हो । यसले गुण नियन्त्रणमा कडा प्रक्रिया पालना गर्ने जनाइएको छ । 
