रुपन्देहीका जनप्रतिनिधिको हातमा अर्बौं बजेट : यसरी गर्दैछन् खर्च

तेजेन्द्र के.सी.बुटवल– रुपन्देहीका स्थानीय निकायका जनप्रतिनिधि अहिले गाउँ परिषद तथा नगर परिषदमा व्यस्त छन् । केही स्थानीय तहका परिषद सकिएको भने केही योजना छनौट तथा वार्ड परिषद्मा व्यत छन् ।रुपन्देहीमा १६ वटा स्थानीय तह छन् । यहाँ एक उप– महानगरपालिकासहित  ६ नगरपालिका छन् । १०  गाउँपालिका छन् ।  दुई दशकपछि जनप्रतिनिधिका हातमा आएको बजेट  खासमा खर्च कसरी हुँदैछ ? स्थानीयवासी र स्वयम् राजनीतिक दलहरुमा धरै चासो  छ ।स्थानीय तहको निर्वाचन सकिएको करिब ७ हप्ताभित्रै स्थानीय निकायमा प्रमुखहरुले  बजेट पेश गर्ने  अवसर पाएका छन् ।  जिल्लाका तीन स्थानीय तहमा  विवादका कारण ढिलाइ भएको छ ।  स्थानीय तहमा कम्तीमा २५ करोडदेखि २ अर्बसम्मको बजेट जनप्रतिनिधिको हातमा  छ ।अहिले बजेट बाँडफाँडमा जनप्रतिनिधि तथा कर्मचारी निकै खटेको  छन् । जन प्रतिनिधिले  सडक, सिंचाइ, शिक्षा, स्वास्थ्यमा धरै रकम छुटाएका छन् । उनीहरुले पर्यटन  भित्र्याउने कार्यक्रमदेखि  घरघरमा  धुवाँरहित बनाउनेसम्मका लागि बजेट छुट्याएका छन् ।सडकमा प्रत्येक गाउँ तथा नगरपालिकाले  १ करोडभन्दा माथि रकम  छुट्याएका छन् ।  केन्द्रीय बजेटमा अधिकांश गाउँपालिका केन्द्रित रहेका छन् । नगरपालिका नयाँनयाँ अनुदानका रेकर्ड थपिएका छन्  ।अर्कोतर्फ आफ्नो आम्दानीको स्रोत बढाउनका लागि  मनोररन्जन करदेखि  विज्ञापन कर, हाटबजारको सेवा शुल्क, सवारी कर,  जग्गा प्लटिङ शुल्कलगायत खोजी गरेका छन् ।   सिनपाको बजेट १ अरब ३८ करोड १५ लाख चालु आर्थिक वर्षका लागि सिद्धार्थनगरपालिका भैरहवाले प्रथम नगरसभा मार्फत १ अरब ३८ करोड १५ लाख १९ हजार बराबरको बजेट पारित गरेको छ । जसमध्ये चालु खर्चतर्फ २८ करोड २४ लाख ९० हजार र पुँजीगत तर्फ १ अरब ९ करोड ९० लाख २९ हजार बराबरको रकम नगरका मेयर हरिप्रसाद अधिकारील बताए ।चालु आर्थिक वर्ष २०७४।०७५ को लागि बजेटको स्रोत व्यवस्थापन तथा आम्दानीको बारेमा पनि चर्चा गरिएको छ । जसमध्ये कुल आयमध्ये आन्तरिक आयतर्फ कर दस्तुर, शुल्कसमेतबाट गरी ८ करोड ५२ लाख २० हजार, नेपाल सरकारको अनुदान तर्फ २२ करोड ९४ लाख ३४ हजार रहेको छ ।   यस्तै राजस्व बाँडफाँडतर्फ १ करोड ५० लाख, सडक बोर्डतर्फ १ करोड, एडीबी परियोजना सहयोगतर्फ ८० करोड २३ लाख, नगर विकास कोषको ऋण २ करोड २१ लख, नगरविकास कोषको सहयोगमा सञ्चालित योजनामा अनुदान २५ लाख, सामाजिक सुरक्षा भत्तामा ५ करोड ३५ लाख ५० हजार रहेका छन् । भौतिक पूर्वाधारमा १ अर्ब ९ करोड ९० लाख २९ हजार खर्च गर्ने लक्ष्य राखेका छन् ।जसमध्ये सडक सतह ढल र फोहोर मैला प्रशोधनमा ८६ करोड १६ लाख २५ हजार, नगर सरसफाइमा १ करोड ८० लाख सामाजिक विकासमा ५५ लाख ५० हजार खर्च गर्ने लक्ष्य लिएको छ ।बजेटमा दुई वर्षभित्र ३७ किलोमिटर लम्बाइको फुटपाथसहितको सडक पिच तथा नाला निर्माण गर्ने, नयाँ बसपार्कको विस्तार तथा पार्क व्यवस्थापन समेत गर्ने उल्लेख गरिएको छ ।तिलोत्तमा नगरपालिकाको बजेट एक अर्ब ६९ लाख रुपन्देहीको तिलोत्तमा नगरपालिकाले आर्थिक वर्ष  २०७४÷७५ का लागि एक अर्ब ६९ लाख रुपियाँको बजेट  रहेको छ ।बजेटमा चालु खर्चतर्फ ४८ करोड ७९ लाख ६ हजार र पुँजीगततर्फ ५१ करोड ९० लाख ४९ हजार ६ सय ८९ रुपियाँ विनियोजन गरिएको छ । चालु खर्चमा सामाजिक सुरक्षा भत्ता मात्र १३ करोड रुपियाँ छ ।नगरपालिकाले समानीकरण अनुदानबाट ६७ करोड ४९ लाख ४९ हजार, आन्तरिक स्रोतबाट १४ करोड र गत आर्थिक वर्षकोको मौज्दातबाट १९ करोड २० लाख ६ हजार ६ सय ८९ रुपियाँ प्राप्त गर्ने बजेटमा उल्लेख छ ।बजेटमा ठूला पूर्वाधार विकास कार्यक्रम अन्तर्गत पूर्वाधार विकास तथा अन्य कार्यक्रममा १२ करोड ८ लाख २७ हजार, सडक कालोपत्रेतर्फ ७ करोड ७० लाख, निकासी सडक मर्मततर्फ ४५ लाख विनियोजन गरिएको छ । यस्तै अन्य ठूला पूर्वाधार निर्माणमा ४ करोड १४ लाख र सडक ग्राभेलतर्फ ७ करोड ९० लाख गरी ३३ करोड १४ लाख विनियोजन गरिएको छ ।साना पूर्वाधार योजनाहरुमा सडक कालोपत्रेमा २ करोड ७९ लाख, कल्भर्ड निर्माणमा १ करोड ३ लाख ३५ हजार, पर्यटन प्रवद्र्धनतर्फ ६२ लाख १२ हजार, अन्य साना पूर्वाधार कार्यक्रम तर्फ २ करोड गरी जम्मा ६ करोड ४४ लाख ४७ हजार विनियोजन गरिएकोछ ।   बजेटमा बालबालिकातर्फ २ करोड, महिलातर्फ १ करोड ६० लाख, मुस्लिम मधेसी तथा पिछडा वर्ग विकास कार्यक्रममा ८ लाख, दलित वर्ग उत्थान विकास कार्यक्रममा १२ लाख, अपाङ्ग उत्थान विकास कार्यक्रममा १२ लाख, ज्येष्ठ नागरिक उत्थान विकास कार्यक्रममा ६१ लाख ५० विनियोजन गरिएको छ ।   युवा उत्थान विकास कार्यक्रममा ७० लाख, आदिवासी जनजाति उत्थान विकास कार्यक्रममा ६१ लाख, कृषक विकास कार्यक्रममा २ करोड १८ लाख विनियोजन गरिएको छ । त्यस्तै बजेटमा समपुरक कोषतर्फ १ करोड ५० लाख विनियोजन गरिएको छ । जसमा सङ्घ संस्थासँग साझेदारी कार्यक्रममा ८० लाख, भाषाकला संस्कृतिमा १० लाख, सडक बोर्डतर्फका कार्यक्रममा ६० लाख विनियोजन गरिएको छ ।   मेयर वासुदेव घिमिरेले बजेटमा नगरपालिकाको आन्तरिक आय स्रोतलाई दीर्घकालीन र भरपर्दो बनाउन एकीकृत सम्पत्ति करको व्यवस्था आ.व. २०७५÷०७६ बाट पूर्ण रुपमा कार्यान्वयन गर्नका लागि यसै आर्थिक वर्षमा सम्पूर्ण तयारी पूरा गर्ने व्यवस्था मिलाइएको बताउनुभयो ।   प्रत्येक वडामा कम्तीमा ७५ लाख रुपियाँसम्मका वडास्तरीय कार्यक्रम बजेटमा राखिएको छ भने सबै वडामा नगरस्तरीय कार्यक्रम पनि राखिएको छ । यसै वर्ष तिलोत्तमा नमुना सडक, नगरपालिकाको भवन, छवटा वडा कार्यालयहरुको भवन, तिलोत्तमा भ्युटावर साथै तिलोत्तमा बसपार्कको निर्माण कार्य सुरु गर्नेगरी आवश्यक बजेटको व्यवस्था गरिएको छ ।   देवदहको नगरपालिको ५१ करोड, ९४ लाख बजेट जिल्लामा रहेका नगरपालिकामध्ये सबै पहिले देवदह नगरपालिकाको  बजेट घोषण गरेको छ । ५१ करोड, ९४ लाख, ३९ हजार बरावरको बजेट  घोषणा गरेको हो । जसमा पुँजीगत खर्च ८५ दशमलव ४२ र चालु खर्च १४ दशमलव ५८ प्रतिशत छुट्टयाइएको छ । सोही बजेटको आधारमा देवदह नगरपालिकाको योजनाहरु छनोट गर्ने नगरपालिकाले जनाएको छ । देवदह नगरपालिकाका मेयर हिराबहादुर खत्रीले देवदह नगरपालिकामा चक्रपथको अवधारणा तयार गर्नेगरी अगाडि बढेको बताए । साउन ३१ गतेबाट सुरु भएको नगरसभाले   घरजग्गा कर, मनोरञ्जन कर, विज्ञापन कर, हाटबजारको सेवा शुल्क, सवारी कर, सेवा शुल्क, घरनक्सा पास,जग्गा प्लटिङ शुल्कलगायत रहेका छन् । त्यसैगरी बैठकले एकीकृत सम्पत्ति करलाई समेत यसै वर्षदेखि लागू गर्ने निर्णय गरेको छ ।  शपथ ग्रहणसँगै ७ वटा निणर्य गरेको चर्चा आएको यो समृद्ध देवदह नगर पालिका बनाउने योजना बनाउँदै विभिन्न काम सुरु गरेको छ  ।   देवदह नगरपालिका  मेयर हिराबहादुर केसीका अनुसार  पदस्थापनको दिन नै बसेको बैठकले  सातवटा निणर्य एकै साथ गरेको थियो । जसमा अवस्थित बसोबासीलाई व्यवस्थित  गर्ने, देवदहको पर्यटन गुरु योजना निमार्ण गरी राष्ट्रिय अन्तर्राष्ट्रिय पर्यटक भित्र्याउने, नगरसडक गुरु योजना तयार गर्ने, कृषि पेसालाई सम्मानजनक पेसाको रुपामा स्थापित गर्ने, बैद्ध शिक्षालाई देवदहमा व्यापरीकरण गर्ने, थप विद्यालयमा अध्यापन गराउने, स्थानीय कला संस्कृतिको परिचाहान गरी संरक्षण र प्रवद्र्धन गर्ने, देवदहको विकास अल्पकालीन, दीर्घकालीन  रुपमा गर्नुपर्ने कामका लागि  स्थानीय राजनीतिक दल तथा अन्य सङ्घसंस्थाहरुसगँ सहकार्य गर्ने जस्ता छन् । जिल्लाको अर्को नयाँ पालिका तिलोत्तमा नगरपालिका हो । भैरहवा र बुटवलको बीच पर्ने यो नगरपािलका पनि समृद्धितर्फ अगाडि बढेको छ ।बुटवल उपमहानगरपािलको बजेट २ अर्बभन्दा धरै बुटवल उपमहानगरपालिका  आर्थिक विधेयक पास भएको छ ।  गत वर्ष ७७ करोड बजेट थियो ।  उपमहानगर बनेपछि  सरकारीले केन्द्रले समेत बजेट बढाएको छ । लेखा अधिकृत शिवनारायण शाहाले अहिल्यौ ठ्यक्कै यति भन्न नसिकने बताए । अनुदान वृद्धि थपिएको रेकर्ड छ ।  १७ करोड विषय गत र ४६ करोड सामजीकरण शीर्षकमा बजेट थपिएको छ । आन्तरिक स्रोत हुने नै भयो ।  ६  गते पास हुने बजेट   करिब २ अर्ब हुने अनुमान  लेखा अधिकृतले बताए । बुटवलमा विकास निमार्णका लागि विभिन्न विदेशी अनुदान रकम विगत जस्तै थपिने कम  जारी छ ।बुटवल उपनगरपालिको मेयर शिवराज सुवेदीले एक महिनाको अवधिमा  डिजिटल प्रविधबाट घरहरुको नम्बरिङदेखि मोबाइल एप्सको सुरु गरेको छ । २५ वर्षे दीर्धकालीन र पाँच वर्षे एकीकृत बुटवल नगर गुरु योजना बनाउन विज्ञसमूह गठन कार्यदल  गठन भएको छ । अव्यवस्थित बसोवासलाई व्यवस्थित गर्ने र सार्वजिनक जग्गाको संरक्षण गर्न  कार्यदल गठन भएको छ । सार्वजनिक निजी साझेदरी अवधारणका विकास निमार्णलाई प्राथमिता  नगरप्रमुखको संयोजकत्वमा समिति गठन भएको छ ।  खानेपानी, विपद  व्यवस्थापन  र लैङ्गिक हिंसामुक्त नगर बनाउन नगरउपप्रमुखको संयोजकत्वमा  कार्यदल गठन भएको छ । उनका अनुसार आधुनिक कृषि उपज केन्द्र  शीत भण्डार निमार्णका लागि सम्भाव्यता  अध्ययन सुरु भएको छ । वडाबाटै राजस्व सङ्कलन र सेवा प्रवाह सुरु भएको छ । बुटवलको स्थायी प्रदर्शनीस्थल निमार्णका लागि गृहकार्य भएको छ । सार्वजनिक  सेवा तथा क्षमता  विकास, आर्थिक विकास, सामाजिक विकास, पूर्वधार विकास, वातावरण तथा विपद् व्यवस्थापन र विधेयक गरी ६ वटा समिति गठन गरी बजेट र नीति तथा कार्यक्रम  बनाउन सुरु भएको उनले बताए ।सैनामैना नगरपालिकोको बजेट ४० कारोड बजेट जिल्लामा थपिएको नयाँ नगरपालिकामध्ये सैनामैना हो । यो नगरपालिको बजेट ६ गते पारित हुने छ । करिब ४० करोड बजेट रहने लेखा अधिकृतको अनुमान रहेको छ ।  जसमा २२ करोडभन्दा धरै विकास निमार्ण खर्च हँुदैछ ।  केन्द्रीय बजेट  ३६ कारोड अनुदान छ ।मेयर चित्रबहादुर कार्कीका अनुसार बजेट खर्च गर्ने योजना करिब करिब तयार छ । चुरे र तराई जोड्ने हरित सडक निर्माण गरिने, सातवटा हरियाली पार्क बनाइने, स्वास्थ्य चौकीलाई १५ शय्याको अस्पतालका रुपमा विकास गरिने, स्वास्थ्य चौकीदेखि घरसम्म सुत्केरीलाई निःशुल्क यातायात, थारु सङ्ग्रहालय र होमस्टेलाई प्रोत्साहन, खानेपानी, स्वास्थ्य र सडक निर्माण प्राथमिकता जस्ता विषय समेटिएका छन् ।यसबाहेक युवा तथा खेलकुदका लागि वडा नं. ७ लम्टियामा क्रिकेट स्टेडियम, वडा नं १ को वनकट्टामा फुटबल स्टेडियम निर्माण गर्ने र प्रत्येक वडामा खेलकुद मैदान स्थापनाका लागि सम्भाव्यता अध्ययन गरिने भएको छ । सैनामैना नगरपालिकाले जिरो ल्यान्डफिल साइटको अवधारणा अनुरुप फोहोरको व्यवस्थापन गर्ने भएको छ । कृषि तथा पशुपालनतर्फ सैनामैनालाई दुग्ध उत्पादनमा आत्मनिर्भर बनाउने, कृषि तथा पशुबिमालाई प्रोत्साहित गरी सहकारी मार्फत व्यावसायिक कृषि उत्पादन गर्ने समूलाई विशेष अनुदानको व्यवस्था  गर्ने काम भएको छ ।लुम्बिनी सांस्कृति नगरपािलका भने अझै नगरपरिषदको मिति टुङ्गो लागेको छैन तर बजेट ५४ करोड हुने अनुमान छ । नगरपालिका कार्यकारी  अधिकृत यमबहादुर कुँवरले  विवाद कारण मिति टुङ्ग्याउन नसकिएको बताए । उनल कम्तीमा ५४ करोड बजेट हुने अनुमान लगाए ।केन्द्रीय बजेट ४५  करोड  रहेको छ । भने अन्य स्थानीय आय र साजिक  सुरक्षा भत्ता गरी करिब  ५४ करोडको बजेट हुन्छ ।  लुम्बिनी सांस्कृतिक नगरपािलका ३० जना कर्मचारी रहेका छन्  । जिल्लामा रहेका १० वटा गाउँ पालिकामध्ये धरैले सडकलाई नै बजेटमा प्रथमिता दिएका छन् ।सिहारी गाउँपालिको करिब ३१ करोडको बजेट छ  । सिहारी गाउँपािलका अध्यक्ष अध्योधा थारुका सडक निमार्णदेखि बालविवाह रोक्नसम्मका लागि खर्च गरिने छ । सिंचाइ तथा शिक्षाका लागि धरै बजेट छुट्याएको छ । यस्तै  सार्वजनिक जग्गाको अतिक्रमण रोक्ने र लगत राख्ने, बालविवाह मुक्त घोषण ६ महिनाभित्र गर्ने जस्ता काम हुने अध्यक्ष थारुको भनाइ छ ।कञ्चन  गाउँ पालिकाको  करिब २५ करोड बजेट छ । अध्यक्ष  गोकर्णबहादुर क्षेत्रीले सडक सञ्चालमा धरै रकम खर्च गर्ने बताए । उनले भित्रभित्र टोलटोलसम्म सडक बिस्तार गर्नुपर्ने बार्ड अध्यक्षहरुको मागअनुसार काम भइरहेको छ । यस्तै अव्यवस्थित बासोबासका लागत सङ्कलन गर्ने  र उनीहरुको व्यवस्थितका लागि पहल गर्ने, विभिन्न  समिति गठन गर्ने, राजस्व परामर्स समिति  गठन  गरेर आन्तरिक स्रोतको काम भइरहेको छ ।ओमसतिया गाउँपाालिको २६ करोड बजेट  गाउँपालिको अध्यक्ष हिरा केवटले मुख्य रुपमा मेधसमा गाउँभित्र सडक निकै लथालिङ्ग भएको बताए । उनले भित्रभित्रको सडकका कम्तीमा आरसीसी गर्नुपर्छ । अनि रोडणी खोलामा पक्की पुल निमार्ण गर्नुपर्ने उनले बताए । एउटा क्यापस निमार्ण गर्न योजना रहेको छ  । यस्तै हाम्रो गाउँ पालिका ५ वटा हेल्थपोस्ट रहेका निमार्णको बजेट खर्च गर्ने बताए ।सुद्धोधन गाउँपालिका २८ करोड ६२ लाख बजेट अध्यक्ष  किसुन चन्द चौधरीले २०७२ को संविधानलाई मार्गदर्शनका रुपमा लिएर गाउँपालिकामा विकास निर्माणदेखि शिक्षा, स्वास्थ्य, खानेपानी, सरसफाइ, सडक, विद्युत, कृषि, पर्यटनको विकास, संस्कृति, विभिन्न समुदायका भेषभूषाको संरक्षण तथा संवद्र्धनलगायतका खर्च गर्ने बताए ।रोहिणी गाउँपालिका  बजेट ५३ करोड  अध्यक्ष सनोजकुमार यादवले  प्रत्येक घरधुवाँरहित, बालमैत्री  स्थानीय शासन,  सडक शिक्षा, स्वास्थ्य, सिंचाइ जस्ता भैतिक पूर्वधारम बजेट खर्च गर्ने बताए । स्थानीय स्रोतबाट ६७ लाख  बाँकी केन्द्रीय बजेट रहेको छ ।गैढहवा गाउँपालिकाका ३४ कारोड ६६ लाख बजेट । अध्यक्ष बच्चुलाल केवटले  गाउँसभा भदौ १५ तिर हुने बताए । बार्ड भेला सकिएको छ । अन्य विषयमा छलफलमा छौँ । पूर्वधारमध्ये सडक, सिंचाइ  ध्यान दिने छ ।  गौडहवा ताल, तुल्सीहवा ताल, बालउद्यान पार्क  जस्ता ठाउँमा पर्यटन भित्र्याउने योजना  हो । मायादेवी गाउँपालिका  ३५ करोडको बजेट अनुमान प्रमुख धुव्रनारायण चौधरीले अझै दुई हप्ता जति लाग्ने बताए । उनले सडक तथा शिक्षा, स्वास्थ्यमा विषेश ध्यान दिएको बताए ।मर्चवारी गाउँपालिका २७ कारोड बजेट यहाँ सडक र सिंचाइ धरै बजेट छ । केसव नन्द बानियाँले यो विकट क्षेत्र परेको  विभिन्न क्षेत्रमा तर थौरेथौरे रकम छुटाएको बताए । उनले केन्द्रीय बजेट अन्यभन्दा आफूहरुलाई धरै हुनुपर्ने माग राख्ने बताए । स्थानीय स्रोतको खोजी  पनि गरेको दाबी गरे ।कोटहीमाई  गाउँपालिका २९ करोड     यहाँ २६ कारोड केन्द्रीय बजेट छ । अन्य स्थानीय स्रोतबाट गरी २९ करोड बजेट रहेको चन्द भुषण यादवले बताउनुभयो सडकमा ५ कारोड, ८२ लाख  कृषिमा, स्वास्थ्य, शिक्षा, ६ करोड बजेट छुट्याएको छ ।समरीमाई गाउँपालिका केन्द्रीय बजेट १६ कारोड अध्यक्ष जितेन्द्रनाथ सुक्लाका अनुसार   गाउँ दुई चार दिन गाउँ सभा हँुदैछ । वार्डमा योजना  छनौटमा विवाद  भएको छ । गाउँपालिकामा वडाहरुले धरै माग  गरेको छ ।  अध्यक्ष  लोकतान्त्रिक फोरमका  हुन् । उनी ठूलो योजना बनाउने मान्यता राख्छन् ।  उनले भने  थौरे भए पनि महत्वपूर्ण काम हुनुपर्छ । वडाध्यक्षहरुले चाहिँ  टोलटोलमा पुग्नुपर्छ  । वडाध्यक्षहरु धरै काङ्ग्रेसका छन् ।    
