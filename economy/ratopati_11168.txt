ज्योति बिकास बैंकले राप्तीभेरी विकास बैंकलाई प्राप्ति गर्ने

काठमाडौं–ज्योति बिकास बैंकले नेपालगञ्जमा केन्द्रीय कार्यालय रहेको ३ जिल्ले राप्तीभेरी विकास बैंकलाई प्राप्ति (एक्विसजशन) गर्ने भएको छ । बैंकको  बिशेष साधारणसभावाट बाँके, बर्दिया र दाङ्ग कार्यक्षेत्र रहेको सो बैंकलाई प्राप्ति गर्ने भएको हो ।  राप्तीभेरी विकास बैंकलाई प्राप्ति (एक्विजिसन) गर्न अन्तिम स्वीकृति प्रदान गर्ने समेत साधारणसभाले निर्णय लिएको हो ।  उक्त सभाले राप्तीभेरी विकास बैंक प्राप्ति पश्चात प्राप्ति (एक्विजिसन) सम्बन्धी सम्झौता पत्र अनुसार ज्योति विकास बैंकको अधिकृत, जारी तथा चुक्ता पुँजी बृद्धि हुने हँुदा सो बमोजिम विकास बैंकको प्रबन्धपत्रमा आवश्यक संसोधन गर्न, हेरफेर गर्न र उपयुक्त ब्यबस्था गर्न संचालक समितिलाई अख्तियारी दिने सम्बन्धी प्रस्ताव पारित गर्नेे निर्णय समेत पारित गरेको छ ।  ग्राहकको आवश्यकता र सुविधालाई ध्यानमा राखि बैंकले निःशुल्क ईन्टरनेट बैंकिङ्ग सेवा, मोबाइल बैंकिङ्ग सेवा, लकर सेवा, एटिएम सेवा, ३६५ दिने बैंकिङ्ग सेवाका साथ एवीवीएस सेवा समेत उपलब्ध गराएको छ । साविक झिमरुक विकास बैंकसंग मर्जर गरी शाखा संजाल ३२ वटा तथा एउटा एक्स्टेन्सन काउन्टर एवं १४ वटा एटिएम मार्फत सेवा उपलव्ध गराउदै आएको छ ।  राप्तीभेरी विकास बैंकलाई प्राप्ति गरे पश्चात थप ६ वटा शाखा बढने छन् । नेपाल राष्ट्र बैंकबाट थप ५ वटा शाखा संचालनको लागि अनुमती प्राप्त भएको र प्रदेश स्तरमा समेत थप शाखा संचालन गर्न आवश्यक तयारी भैरहेको सभामा जानकारी गराइएको थियो । बैंकले आव ७३÷७४ मा करिब १ लाख खाताबाट १० करोड ५१ लाख निक्षेप संकलन गर्न र ८ हजार ऋणी मार्फत ९ अर्व १३ करोड ऋण लगानी गर्न सफल भएको थियो ।  यस अवधिमा बैंकले २६ करोड १८ लाख खुद मुनाफा आर्जन गर्न सफल भएको छ । 
