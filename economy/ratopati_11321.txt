नर्भिकको सहयोगमा कुमारी बैंकका कर्मचारीको स्वास्थ्य जाँच

काठमाडौं– कुमारी बैंक लिमिटेड र नर्भिक इन्टरनेशनल हस्पिटलबीचको सहकार्यमा स्वास्थ्य शिविर सञ्चालन भएको छ । कुमारी बैंकले पुतलीसडक शाखाका कर्मचारी, तिनका पारिवारिक सदस्य र ग्राहकमध्ये उपस्थित  ५० जनाको स्वास्थ्य जाँच गराएको हो ।  गत बैशाखदेखि नर्भिक आफ्नो स्तरीय स्वास्थ्य सेवाको २५ औं वर्षमा प्रवेश गरिसकेको परिप्रेक्ष्यमा यस्ता थप कार्यक्रम गर्दै आएको छ । नर्भिकले यसअघि विश्व खाद्य कार्यक्रम, लिट्टिल एञ्जेल स्कूल, श्रमज्योति कोअपरेटिभ जस्ता संस्थाहरूमा पनि शिविर सञ्चालन गरिसकेको छ र अन्य संस्थाहरूसँग हातेमाले गर्दै थुप्रै शिविर गर्ने तरखरमा रहेको छ ।   
