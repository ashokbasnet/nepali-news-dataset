‘सामसुङ ग्यालेक्सी नोट ८’ न्युयोर्कमा सार्वजनिक

काठमाडौं–सामसुङले आफ्नो नयाँ उत्पादन ‘सामसुङ ग्यालेक्सी नोट ८’ न्युयोर्कमा एक भब्य कार्यक्रमकावीच सार्वजनिक गरेको छ । नोट सिरिजमा नोट ७ मा केही समस्या आएको भनिरहँदा अर्को सिरिज सार्वजनिक भएपछि त्यो अन्यौलता पनि अन्त्य भएको छ । डवल रियर क्यामा जडित यो फोनसेट ठूलो डिस्प्ले भएको फ्यागसिप हो । ग्लास र मेटलवडीको मिश्रणवाट बनेको यो फोन आकर्षक डिजाइनमा सजिएको छ । ६.३ इन्च इन्फिनिटी डिस्प्ले जडित यो फोन सेट कालो, ग्रे, डिप ब्लु र गाल्डेन कलरमा उपलब्ध छ । ३३०० एमएच क्षमताको ब्याट्री रहेको फोनमा डवल क्यामेराका साथै रियर १२ मेगाफिक्चल र फन्ट ८ मेगा फिक्चल रहेको जनाइएको छ । अन्तर्राष्ट्रिय बजार अन्र्तगत अमेरिकामा यसको मुल्य ९ सय ३० डलर रहेको छ भने बेलायतमा ८ सय ६९ पाउण्ड पर्ने छ । नेपाली बजारमा भने यसको मुल्य करिव एक लाख रुपैयाँ रहने अनुमान छ ।     
