पुँजी बजार बढ्यो, ६३ करोड ७५ लाखको कारोवार

काठमाडौं–सेयर कारोवारका हिसावले साताको अन्तिम दिन बिहीबार नेपालका पुँजी बजार ६.५४ अंकले उकालो लागेको छ । अघिल्ला दिन पुँजी बजार २.७८ अंकले झरेको थियो ।  आज बजारमा एक सय ६१ कम्पनीको ३८ लाख ८० हजार ९ सय ४४ कित्ता सेयर खरिदविक्रिवाट ६३ करोड ७५ लाख ४४ हजार ६ सय ८६ रुपयाँको कारोवार भएको छ ।  बैकिङ समूहको सूचक २.६२ अंकले वढेको आज बिकास बैंकको सूचक १४.०८, जलविद्युत समूहको सूचक २३.५७, फाइनान्स समूहको सूचक ३.२६, बीमा समूहको सूचक ४८.६३, उत्पादनमुलक समूहको सूचक २८.३८  अन्य समूहको सूचक ३.७६ अंकले बढेका छन् । आज होटल समूहको सूचक मात्र ३.१६ अंकले घटेको नेपाल स्टक एक्सचेन्जले जनाएको छ ।   
