चाडवाडका अवसरमा फोर्डले ल्यायो ‘क्यासमा क्यास अफर’

काठमाडौं– फोर्डले आउँदो चाडपर्वलाई ध्यानमा राखी फोर्ड क्यासमा क्यास अफर ल्याएको छ । यस योजना अन्तर्गत ग्राहकले फोर्ड गाडिको खरिदमा नियमित क्यास छुटका साथै लक्की ड्र मार्फत ८० हजारदेखि ४ लाखसम्मको अतिरिक्त नगद छुट पाउन सक्नु हुनेछ ।साथै कुनै पनि ब्राण्डको गाडीसँग सट्टापट्टाको व्यवस्था पनि गरिएको कम्पनीले जनाएको छ । यो अवधिमा फोर्ड गाडी किन्नेलाई तीस हजार सम्मको अतिरिक्त सामान पनि दिइने जनायएको छ । फोर्ड गाडिको बुकिङ्गमा ग्राहकले एउटा युनिक कोड प्राप्त गर्नेछ र उक्त कोड कम्प्युटर प्रोग्राम मार्फत तुरुन्त ग्राहकले पाउने अतिरिक्त छुट घोषणा गर्नेछ । फोर्डले आफ्नो गाडिहरुमा ८० प्रतिशतसम्मको फाइनान्सको व्यवस्था साथै ८.९९ प्रतिशतसम्मको व्याजदर उपलब्ध गराइने कम्पनीले जारी गरेको विज्ञप्तिमा उल्लेख छ । यो योजना नेपालभर फोर्ड फिगो, एस्पाइर, एको स्पोर्ट, रेन्जर र एन्डेभरमा लागू गरिएको छ ।   
