हुण्डाईले ल्यायो दशैं तिहार योजना

काठमाडौं । हुन्डाई अटोमोवाइल्स नेपालको आधिकारीक विक्रेता लक्ष्मी इन्टरकन्टिनेन्टलले हुण्डाई फेस्टिव डिलाइट योजना ग्राहक माझ ल्याएको छ । दशैं र तिहारको उत्सव मनाउने लक्ष्यका साथ यो योजना ल्याएको कम्पनीले जनाएको हो । यस योजना अन्तर्गत ग्राहकले नगद ५ लाख सम्मको छुट र १ वर्षे निःशुल्क बीमा पाउनेछन् । स्क्रयाच कार्ड मार्फत थप १ लाख सम्मको नगद छुट साथै लक्की–ड्र मार्फत १०० जनालाई १०–१० ग्राम सुन, १० जोडीलाई दुबई भ्रमण तथा बम्पर उपहार अन्तर्गत हुन्डाई इलाइट आई २० एक थान र हुन्डाई एक्सक्यान्ट एक थान पाउन सक्ने जनाइएको छ । कम्पनीले यो योजनाको अवधि भदौ ८ गते देखि कार्तिक २६ गतेसम्म रहेको जनाएको छ । सबै हुन्डाईका कारमा ३ वर्ष वारेन्टी, ४ वर्ष फ्रि सर्भिसिङका साथै निःशुल्क सडक कर र स्वामित्व हस्तान्तरण हुने जनाइएको छ  । हुन्डाई मोटर कम्पनी विश्वका ५ ठूला अटोमोवाइल उत्पादक मध्येमा पर्दछ । यस कम्पनीका उत्कृष्ट गुणस्तरका कारले लाखौंका विश्वास जितेका छन् । यी कारहरुका न्यून संचानल खर्च र विक्री पछिको सेवा पनि राम्रो रहेको छ । 
