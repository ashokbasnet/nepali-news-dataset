नेपाल–भारत व्यवसायिक फोरम बैठक : भारतीय लगानीकर्तालाई निर्धक लगानी गर्न आग्रह

काठमाडौं–नेपाल उद्योग बाणिज्य महासंघकी अध्यक्ष भवानी राणाले नेपालमा निर्धक्क भएर लगानी गर्न भारतीय लगानीकर्तालाई आग्रह गरेकी छिन् । नेपालमा सञ्चालित भारतीय संयु्क्त लगानीका कम्पनीले धेरै नाफा कमाईरहेको उदाहरण दिदैं उनले भातीय लगानीकर्तालाई नेपालमा लगानीको लागि आग्रह गरेकी हुन् । नेपालका लागि यतिखेर बाह्य लगानी तथा प्रविधिको अत्यन्त खाँचो रहेको बताउँदै अध्यक्ष राणाले नेपालमा यो समय, लगानीको लागि निकै उपयुक्त रहेको समेत स्पष्ट पारेकी छिन् । राणाले नेपाल सरकारले सबै प्रकारको लगानीका लागि उपयुक्त वातावरण बनाउंदै गएको समेत भारतीय लगानीकर्तालाई विश्वास दिलाइन् । भारतको पा“चदिने राजकीय भ्रमणमा रहेका प्रधानमन्त्री शेर बहादुर देउवाको सम्मानमा भारतीय निजी क्षेत्रका प्रतिनिधिमूलक संस्थाले नयाँ दिल्लीमा आयोजित नेपाल–भारत व्यवसायिक फोरम बैठकलाई नेपाली निजी क्षेत्रको तर्फबाट सम्बोधन गर्दै राणाले यस्तो आग्रह गरेकी हुन् । नेपाल समृद्धिको मार्गतर्फ अगाडी बढिरहेको वर्तमान समयमा प्रधानमन्त्रीबाट छिमेकी देश भारतको भ्रमण भएको स्पष्ट पार्दै अध्यक्ष राणाले भारतसँगको व्यापार घाटा नेपालको लागि प्रम्ुख चासोको विषय भए पनि दुवै देशको व्यापार आयतन निरन्तर बढीरहेको र आर्थिक तथा व्यापारिक आधार समेत मजवुत हु“दै गएकाले नेपालले भारत सरकार तथा निजी क्षेत्रबाट समेत बढी भन्दाबढी लगानीको अपेक्षा गरेको बताइन् । लगानीको सही समय भएको बारे जोडदि“दै अध्यक्ष राणाले नेपालमा पर्याप्त लगानी गरी दुवै देशका जनतालाई लाभान्वित बनाउन भारतीय लगानीकर्तालाई आग्रह गरिन् । राणाले लगानीको वातावरणमा मुख्य तगारो बनेको राजनीतिक अस्थिरता नया“ संविधानको घोषणासंगै अन्त्य हुंदै गएको भन्दै राजनीतिक नेतृत्वबाट आर्थिक मुद्दालाई मुख्य प्राथमिकतामा राखेर अगाडी बढ्ने प्रतिबद्धता समेत व्यक्त भैसकेको जनाइन् । मुलुकभित्र लगानी आकर्षण तथा व्यवसायिक लागत कम गर्ने तर्फ प्रभावकारी संयन्त्र निर्माणमा सरकार केन्द्रित भएको अध्यक्ष राणाले स्पष्ट पारिन् ।सरकारले दोस्रो चरणको आर्थिक सुधारको कार्यक्रमलाई अगाडी बढाएको, लगानी आकर्षणका लागि आवश्यक ऐनहरू जस्तो औद्योगिक व्यवसायिक ऐन, कम्पनी ऐन, श्रम तथा सामाजिक सुरक्षा ऐनहरू पारित भैसकेको समेत बताइन् । 
