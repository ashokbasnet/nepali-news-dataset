बाढीपीडितलाई व्यवसायीको सहयोग

काठमाडौं– आर बी कम्प्लेक्स व्यवसायी संघले बाढीपीडितका लागि नगद तथा जिन्सी सहयोग गरेको छ ।नेपाल चेम्वर अफ कमर्सको डिजास्टर म्यानेजमेन्ट सेलका संयोजक एवं चेम्वरका उपाध्यक्ष राजेन्द्र मल्ललाई संघले वाढीपहिरो पीडितलाई वितरण गर्न नगद तथा जिन्सी सामान हस्तान्तरण गरेको हो ।   आर वी कम्प्लेक्स व्यवसायी संघका अध्यक्ष पर्शुराम दाहालको उपस्थितिमा संघका उपाध्यक्ष सुशान्त घिमिरेले नगद एक लाख ११ हजार र पाँंच लाख बराबरको जिन्सी (लतकपडा, जुतालगायतका) सामान हस्तान्तरण गरेको छ ।उक्त अवसरमा आर बी कम्प्लेक्स व्यवसायी संघका महासचिव सन्दीपकुमार अग्रवाल, सचिव थानेश्वर ज्ञवाली, चेम्वर कार्यसमिति सदस्य टिकाराम शर्मालगायतको उपस्थिति रहेको थियो ।   
