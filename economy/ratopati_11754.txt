माइक्रोम्याक्सका नयाँ मोबाइल सार्वजनिक

 काठमाडौं– माइक्रोम्याक्सले आफ्ना नयाँ फोन सार्वजनिक गरेको छ । कम्पनीले एक्स ७३०, एक्स ७४०, क्यु ३००१ र क्यु ३३०१  बजारमा ल्याएको हो ।  यसमध्ये एक्स ७३०, एक्स ७४० फिचर फोनको रुपमा आएका छन भने क्यु ३००१ र क्यु ३३०१ बोल्ट सिरिजका रुपमा सार्वजनिक भएका छन् । एक्स ७३० मोडलमा २.४ इन्चको स्क्रीन, डिजिटल क्यामरा, ८ जीबीसम्म बिस्तार गर्न सकिने मेमोरी, दुई सिम, १३०० एमएएचको ब्याट्री र अतिरिक्त फिचरको रुपमा वायरलेस एफएम रेडियो, भ्वाइस कल रेकर्डिङ, म्यूजिकप्लेयर तथा भिडियो प्लेयर रहेका छन् । यसको अधिकतम मूल्य १ हजार ८ सय ९२ रुपैयाँ छ ।  एक्स ७४० मोडलमा २.४ इन्चको स्क्रीनअगाडि र पछाडि भिजीए क्यामरा, बिस्तार गर्न सकिने मेमोरी, दुई सिम, १८०० एमएएचको ब्याट्री र अतिरिक्त फीचरको रुपमावायरलेस एफएम रेडियो, म्यूजिकप्लेयर तथा भिडियो प्लेयर रहेका छन् । यसको अधिकतम मूल्य २ हजार ३५ रुपैयाँ रहेको छ ।क्यु ३००१ मा १.२ गीगाहर्जको क्वाड कोर प्रोसेसर, तथा ५१२ एमबीको र्याम तथा ४ जीबीको रोम राखिएको छ । यो एन्ड्रोयड ६.० मार्शमाल्लो अपरेटिंग सिस्टम राखिएको छ । यो फोन ५ मेगापिक्सेलको उच्च रिजोल्यूशनको क्यामरा, सेल्फीकालागि २ मेगापिक्सेलको क्यामराका साथमा छ । यसमा ४.० इन्चको एफडब्लूभीजीए डिस्प्ले र ब्लूटूथ रहेको छ । यो फोन ३जी सपोर्ट गर्दछ भने १४०० एमएएचको ब्याट्रीका साथमा उपलब्ध छ । फोनको अधिक सुरक्षाकालागि यसमा फ्लिप कभर निशुल्क छ । यसको अधिकतम मूल्य ५ हजार ६० रुपैयाँ छ । क्यु ३३०१ मा १.२ गीगाहर्जको क्वाड कोर प्रोसेसर, तथा ५१२ एमबीको र्याम तथा ४ जीबीको रोम राखिएको छ । यो एन्ड्रोयड ६.० मार्शमाल्लो अपरेटिंग सिस्टम राखिएको छ । यो फोनमा ५ मेगापिक्सेलको उच्च रिजोल्यूशनको क्यामरा, सेल्फीकालागि २ मेगापिक्सेलको क्यामराका साथमा छ ।  ४.५इन्चको एफडब्लूभीजीए डिस्प्ले र ब्लूटूथ रहेको छ । यो फोन ३जी सपोर्ट गर्दछ भने १६५० एमएएचको ब्याट्रीका साथमा उपलब्ध छ । यो फोनको आर्कषकता कायम गर्नका साथै फोनको अधिक सुरक्षाकालागि पारदर्शि ब्याक कभर निशुल्क दिईने जनाइएको छ । यसको अधिकतम मूल्य ५ हजा ७ सय २० रुपैयाँ तोकिएको छ ।   
