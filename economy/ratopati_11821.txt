बुध्द एयरले कसरी उडान पूर्व यात्रुको ख्याल गर्छ ?

जहाजको यात्रा गर्ने समयमा तपाईको प्रत्यक्ष सम्पर्कमा आउँछन्– पाइलट, विमान परिचारिका र सुरक्षामा खटिएका कर्मचारीहरु । तर, तपाईलाई थाहा छ ? उनीहरुबाहेक पनि धेरैजनाको मेहनतले तपाईको यात्रा सुरक्षित र व्यवस्थित बनाइरहेको हुन्छ । उदाहरणका लागि हामी ‘ग्राउन्ड अपरेसन’मा सहभागी कर्मचारीलाई लिनसक्छौ । जसले मिहिन ढंगले यात्रुको सुरक्षा र व्यवस्थापन गरिरहेका हुन्छन् । जुनबेला ‘क्याबिन क्रिउ’ले उडान समयको जिम्मा लिइरहेका हुन्छन्, ‘ग्राउन्ड अपरेसन’का कर्मचारीले भने विमानस्थलका कामको जिम्मा लिन्छन् ।विमान परिचारिका मात्र हैनन् यात्राका बेला तपाईको ख्याल राख्ने, पर्दा पछाडी धेरैजना हुन्छन् ।  ‘बुध्द एयरको ‘ग्राउन्ड अपरेसन’ विभागले विशेषगरि यात्रु र उनीहरुका सामानसम्बन्धी सेवाको रेखदेख गर्छ,’ विभागका उप–प्रबन्धक रतन राई भन्छन्, ‘हामी तिनै कर्मचारी हौ, जसले यात्रा सुरु हु“दा एयरपोर्टको टिकट काउन्डरमा टिकट चेक–इन गर्ने समयदेखि तपाई जहाजमा प्रवेश गर्ने बेलासम्मको काम गर्छौ ।’ धेरै जहाज कम्पनीमा यसै विभागले इन्धन भर्ने काम गर्छ । तर, बुध्द एयरले भने यी कामका लागि अर्कै विभागलाई जिम्मा दिएकाले ‘ग्राउन्ड अपरेसन’ विभाग यात्रु र विमानको सम्भारमा मात्र केन्द्रित छ ।यो विभागको काम यात्रुलाई सहजीकरण गर्नु मात्र होइन, जहाजको सम्भारका लागि आवश्यक कार्य गर्नु पनि हो । जहाज अवतरण गरेर यात्रुहरु सुरक्षितरुपमा बाहिर आइसके लगत्तै जहाजका पाङ्ग्रालाई कतैपनि चलमल नगर्ने गरि सुरक्षित रुपमा अड्याइन्छ । त्यसपछि ‘ग्राउन्ड पावर युनिट’ले जहाजको उर्जालाई जेनेरेटरमार्फत चार्ज गर्छ । यी सबै काम जहाज ‘टर्मिनल गेट’मा पार्किङ गरिएका बखत गर्नुपर्छ । ‘ग्राउन्ड अपरेसन’ विभागले नै जहाजको सरसफाई र स्वच्छताका लागि पनि काम गर्नुपर्छ । यो विभागले सबै एयर कार्गोलाई जहाजसम्म पु¥याएर व्यवस्थित गर्ने काम पनि गर्छ ।कम्पनी अन्तर्राष्ट्रिय अन्वेषणहरुलाई पछ्याउदै आफ्ना कर्मचारीलाई सधैका लागि तयार बनाउ“छ । बिज्ञबाट दिइने यस्ता तालिममा कम्पनीले ठूलो लगानी समेत गर्ने गरेको छ । ‘हामी जस्तोसुकै समस्या र अवस्था बारे तयारी अवस्थामा बसेका हुन्छौ,’ राई भन्छन् ।‘फ्लाइट अपरेसन’ र ‘इन्जिनियरिङ अपेसन’ विभागहरु सुरक्षा मा केन्द्रित हु“दा ‘ग्राउन्ड अपरेसन’ विभागले भने सुरक्षा र गुणस्तरीय सेवाको सन्तुलन गर्नुपर्ने हुन्छ । ‘सहजता, समयमै उडान र सुरक्षा यी तीन कुरा यात्रुले हामीबाट अपेक्षा गर्ने मुख्य विषय हुन्,’ राई भन्छन्, ‘त्यसैले हामी यी तिनवटा कुरा उनीहरुकै अपेक्षा अनुसार प्रदान गर्न तयार रहनुपर्छ ।’ कर्मचारीहरुलाई फरक क्षमता भएका व्यक्तिहरु जस्तै अपांग, वृद्धवृद्धा, गर्भवती महिला र बालबालिकालगायतको हेरचाह गर्ने तालिमसमेत दिइएको हुन्छ ।जब जहाजको उडान समयमा ढिलाई हुन्छ ‘ग्राउन्ड अपरेसन’ कार्य त्यत्ति सजिलो हु“दैन । नेपालको एउटै मात्र अन्तर्राष्ट्रिय विमानस्थल र त्यसको एउटै मात्र धावनमार्ग भएकाले ‘एयर ट्राफिक’ धेरै हुन्छ । जसले गर्दा उडानमा ढिलाई हुनु स्वभाविक हो । यो विभागका कर्मचारीहरुलाई हरेक प्रकृतिका यात्रुलाई त्यसै अनुरुप व्यवहार गरेर सम्झाउन तालिम दिइएको हुन्छ । जहाजको उडान ढिलाइले रिसाएका, निराश भएका वा चिन्तित बनेका सबै यात्रुलाई यो विभागका कर्मचारीले कारणहरुसहित प्रस्ट्याउनु पर्ने हुन्छ । आवश्यक परेको बखत बुध्द एयरले अपवादका लागि यात्रुलाई अस्वीकार गर्नुपर्ने पनि हुन्छ । ‘उडानका बखत हामी जब अस्वीकार गरिरहेका हुन्छौ, त्यसबेला हामी कम्पनीभन्दा पनि उनीहरको सुरक्षालाई ध्यानमा राखिरहेका हुन्छौ,’ राई भन्छन्, ‘हामी ‘फिट टु फ्लाई’ प्रमाणपत्र बिना बिरामी र घाइते यात्रुलाई उडाउन सक्दैनौ ।’ उडानका बखत अक्सिजनको कमी हुनसक्छ, त्यसले बिरामी यात्रुलाई असर पर्नसक्छ भनेर यस्तो व्यवस्था गरिएको हो । बुध्द एयरले ३६ साताभन्दा बढी भएका गर्भवती महिलालाई पनि पूर्व स्वीकृती नभई उडाउदैन ।उडानका बेलामा यात्रुको रेखदेख र सुरक्षाको ख्याल गर्न परिचारिक हुन्छन्, तर यात्रुको सुरक्षा र हेरचाहका लागि ‘क्याबिन क्रिउ’ मात्र होइन, उडान र अवतरणका बेला यात्रुको ख्याल गर्न ‘ग्राउन्ड डिपार्टमेन्ट’का कर्मचारी पनि उत्तिकै खटिएका हुन्छन् ।
