आर्थिक पत्रकारको चुनाव : को–को छन्  मैदानमा ?

काठमाडौं–आर्थिक पत्रकारहरुको व्यवसायिक साझा संस्था नेपाल आर्थिक पत्रकार समाज (सेजन)को निर्वाचन केही दिनमै हुँदैछ । भदौ १६ गते हुने साधाणसभाले सेजनमा नयाँ नेतृत्व चयन गर्दैछ । सेजनको यो पटकको चुनावमा पनि विगतकै जस्तो प्रतिश्पर्धा देखिएको छ । सेजन अध्यक्षका लागि सेजनका वर्तमान उपाध्यक्ष पुष्पराज आचार्य र महासचिव मोदनाथ ढकाल प्रतिश्पर्धामा देखिएका छन् । आचार्य र ढकाल दुवै अंग्रेजी पत्रिकामा कार्यरत छन् । आचार्य दि हिमालय टाइम्समा छन् भने ढकाल राइजिङ नेपालमा कार्यरत छन् । यस्तै, उपाध्यक्षमा सेजनका वर्तमान सचिव रामराजा श्रेष्ठ र प्रभात भट्टराई प्रतिश्पर्धामा देखिएका छन् । श्रेष्ठ विजखवर डटकमसँग आवद्ध छन् भने भट्टराई बिजमाण्डु डटकममा कार्यरत छन् । यस्तै, महासचिवमा सेजनका बर्तमान कोषाध्यक्ष भीम गौतम, क्लिकमाण्डु डटकमका अनुजराज ढुंगेल र नयाँ पत्रिकाका जनार्दन बराल प्रतिश्पर्धामा देखिएका छन् । यस्तै, सचिवमा सेजनका वर्तमान कार्यसमिति सदस्य सुजन ओली र अन्नपूर्ण पोष्टका नविन अर्याल प्रतिश्पर्धामा छन् । यस्तै, कोषाध्यक्षमा अहिलेकी कार्यसमिति सदस्य सरस्वती ढकाल, भागवत भट्टराई  नयाँ पत्रिकाका सुदिपकुमार ढुंगाना प्रतिश्पर्धामा उत्रिएका छन् । यस्तै, सेजनको कार्यसमिति सदस्यमा नेपाली पैसा डटकमकी एलिजा उप्रेती, रिपब्लिक दैनिकका सागर घिमिरे, मेरो लगानीका परमेश्वर अधिकारी, इमेज टिभीका हिमाल पौडेल, नयाँ पत्रिकाका कृष्ण रिजाल, कारोवार दैनिकका शिब बोहोरा, कान्तिपुरका सुमन पन्त, हिमालय टाइम्सका लेखनाथ पोखरेल उम्मेदवार बनेका छन् । २०५४ सालमा स्थापना भएको सेजनमा हाल २ सय ५४ सदस्य छन् । सेजनको सदस्य बन्न स्नातक उत्तीर्ण गरी ५ बर्ष आर्थिक पत्रकारिता गरेको हुनुपर्ने व्यवस्था छ । सेजनको संस्थापक अध्यक्ष प्रतीक प्रधान हुन् । आर्थिक क्षेत्रमा व्यवसायीक पत्रकारहरुको साझा संस्थाका रुपमा सेजन परिचित छ । 
