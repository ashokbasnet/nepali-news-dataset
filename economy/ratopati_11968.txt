महंगो बन्यो राजधानीबासीको भान्सा, किन घटेन तरकारीको मूल्य ?

काठमाडौं– राजधानीमा साउन अन्तिम सातादेखि आकाशिएको तरकारीको भाउ अझै घट्ने छाटकाट देखिएको छैन ।  बरु   दैनिकजसो मूल्यमा बृद्धि भइरहेको छ । बजारमा तरकारीको मूल्य ५० प्रतिशत भन्दा धेरै बृद्धि भएको छ ।  साउन ३ देखि १७ सम्म ठूलो गोलभेडाको मुल्य नै हेर्ने हो भने प्रति किलो ३५ देखि ५५ रुपैंयाँ पर्दथ्र्याे । जवकी भदौ महिनाको सुरुवात देखिनै त्यही गोलभेडा प्रतिकिलो ११० सम्म तिर्नु परेको छ ।   यस्तै साउन २३ मा किलोको ५५ पर्ने स्थानीय काउली अहिले ८० देखि १०० तिरेर किन्नु पर्ने भएको  छ । मूल्य बृद्धि सँगै राजधानीबासीको भान्सा महङ्गो बन्दै गइरहेको छ । दैनिक उपभोग गर्ने तरकारीको मुल्य बृद्धि हुँदा उपभोक्ताहरु अहिले मारमा परेका छन् ।   गालेभेडा, आलु, काउली, बोडी, फर्सी र हरियो सागलगायतको मूल्य दोब्बरनै बढाईएको छ । साउन २५ सम्म प्रतिकिलो रु ५५ मा पाउने  घिउसिमीलाई अहिले ११० सम्म तिर्नु पर्छ ।     यस्तै कालिमाटीबाट लगेको तरकारी व्यापारीहरुले १० देखि २० रुपैँया सम्म प्रतिकिलो बढीमानै बेच्ने गरेका छन् । कालीमाटी तरकारी बजार भन्दा बाहिर १० देखि २० रुपैयाँ सम्म बढीनै तिर्नु पर्ने हुन्छ ।    तर, कालीमाटी फलफूल बिकास तथा तरकारी विकास समितिका मनोज धितालले प्याज लगायत केही तरकारीको मुल्य घटेको दाबी गरे ।  साउन १८ मा ३३ रुपैयाँ किलो पर्ने प्याजको मुल्य भदौको यो साता सम्म प्रति किलो ४८ देखि ५५ रुपैयाँ सम्म पुगेको छ । धितालले मूल्य घटेको दाबी गरिरहँदा   हामीले भने कृषि उपजको मुल्य सूचि हेर्दा त्यस्तो पाएनौं ।  तरकारीको मूल्यमा राजनिति हावी ! उपभोक्ता मञ्चका अध्यक्ष ज्योति बानियाँले स्थानीय चुनावको समयमा राजनीतिक दलले चुनावी खर्चको लागि व्यापारीसँग चन्दा संकलन गरेका कारण मूल्य बढ्न पुगेको दाबी गरे ।‘राजनीतिक  पार्टी आफ्नो स्वार्थ पुरा गर्न व्यापारीसँग चन्दा संकलन गर्छन् । व्यापारी पनि विभिन्न बाहन गर्दै तरकारीको मुल्य बृद्धि गरिदिन्छन्’, उनले आरोप लगाए । राजनितिक दलले गर्ने आन्दोलन्, हड्ताल, बन्दलगायतका कारणले पनि  व्यापारी घाटामा पर्ने भन्दै  त्यो घाटालाई नाफामा ल्याउनको लागिनै तरकारीको मुल्य बृद्धि गरिने  उनको बुझाई छ । नेपालमा खाद्यवस्तुको मूल्य न्यूनतम र अधिकतम तोक्ने नियम नहुँदा मुल्य बृद्धि गर्न व्यापारीलाई कुनै पनि सिफरिस नचाहिने उनको भनाई छ  ।   सरकारी निकायले चासो नदिँदा मुल्य बृद्धि रोकिएको नरोकिएको  र ५० प्रतिशत भन्दा धेरै तरकारीको मुल्य बढ्दा सम्मपनि उपभोक्ता मञ्चमा मुल्य बृद्धिको विषयमा कुनै पनि उजुरी नआएको उनले बताए । कालिमाटी तरकारी बजारमा काठमाडौ वरिपरीका जिल्लाबाटनै तरकारी आउने हुँदाबाढी र पहिरोले तरकारी आयातमा समस्या नभएको पनि बानियाँले बताए ।   
