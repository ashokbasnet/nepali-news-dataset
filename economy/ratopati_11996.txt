लक्ष्मी बैंकको नयाँ शाखा सिन्धुलीको कमलामाईमा

काठमाडौं – लक्ष्मी बैंकले आफ्ना  नयाँ शाखा सिन्धुलीको कमलामाईमा विस्तार गरेको छ ।  बैंकको जिल्लामो यो पहिलो शाखा हो ।  उक्त शाखा विस्तार सँगै लक्ष्मी बैंकको शाखा संजाल ६९ ओटा बन्न पुगेको छ । त्यस्तै, ३ हस्पिटल सेवा काउन्टर, ९० एटिएम, २५ सयभन्दा बढि रेमिटेन्स् अनि ४सय भन्दा बढि मोबाईल एजेन्टहरु छन् । बैंकले शाखा विस्तारसंगै साथ लक्ष्मी बैंकले आफ्नो सेवा अझ सुदृढ अनि व्यापक बनाउने विश्वास समेत राखेको छ ।शाखाको विस्तारसँगै बैंकले ग्राहकहरुलाई उनीहरुकै रोजाईको माध्यम अर्थात शाखा कार्यालय, इन्टरनेट बैंकिङ्ग र मोवाईल फोन मार्फत बैंकिङ्ग सेवा प्रादन गरी शहरी तथा अर्ध शहरी क्षेत्रमा आफ्नो ब्राण्ड तथा ग्राहक अनुभवलाई अझ सशक्त पार्ने नीति अनुरुप महत्वपूर्ण फड्को मार्ने विश्वास लिएको जनाएको छ । सुविधाजनक नयाँ निक्षेप योजनाहरु र विभिन्न आवधिक तथा बचत निक्षेप सेवाहरुका साथसाथै व्यक्तीगत तथा साना व्यवसाय कर्जा सेवाहरु प्रदान गरी व्यक्तीगत तथा साना व्यवसाय बैंकिङ्ग सेवाको दायरालाई फराकिलो पार्दै जाने लक्ष्य बैंकले लिएको बाताएको छ । विशेष गरी साना व्यवसाय कर्जा र व्यवसायिक कृषि क्षेत्रमा बैंकले आफ्नो ध्यान केन्द्रित हुने बैंकले जनाएको छ । जस अनुरुप देशका विभिन्न क्षेत्रका साना तथा लघु उद्यमी तथा कृषकहरुलाई सरल रुपमा कर्जा प्रवाह गर्नुका साथै वित्तीय सेवातथा सल्लाह प्रदान गरी उनीहरुको व्यवसाय प्रवद्र्धन तथा वित्ती यव्यवस्थापन कार्यमा ठूलो मद्दत पुर्याएको बैंकले दावी गरेको छ ।  बैंकले करिब ७००बढि कर्मचारी मार्फत ३८ जिल्लामा आफ्नो सेवा पुर्याइरहेको छ । यस भौतिक उपस्थितिका अतिरिक्त लक्ष्मी बैंक विद्युतिय बैंकिङ्ग सेवा प्रवाहको प्रवर्तकको रुपमा समेत कार्य समेत गर्दै आइरहेको छ ।  बैंकले सन् २००२ मा नै पहिलो पूर्ण इन्टरनेट बैंकिङ्ग सेवा संचालन गर्नुका साथै सन् २००९ मा मोवाइल बैंकिङ्ग (मोवाइल मनी) सेवा संचालन गरेको हो । आ.व. २०७३÷७४मा ५९.३२  अरब निक्षेप र ५२.७३ अरब कर्जा पुर्याएको यस बैंकको वासलातको आकार ७०.९० अरब रहेको छ । सोहि आ.व.मा बैंकले १०० करोडको हाराहारीमा खुद मुनाफा आर्जन गर्न सफल भएको छ, जुन अघिल्लो वर्षको सोही अवधिको तुलनामा २७ प्रतिशतले बढी हो ।   
