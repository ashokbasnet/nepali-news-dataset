आई पे रेमिट्यान्स र सानिमा बैंकबीच सम्झौता

काठमाडौं–विदेशमा रहेका नेपालीले श्रम गरी आर्जन गरेको रेमिट्यान्स मुलुक भित्र्याउँदै आएको आई पे रेमिट्यान्स र सानिमा बैंकबीच रेमिट्यान्स सम्झौता भएको छ ।  यो सम्झौतापछि विदेशबाट आई पे मार्फत पठाएको पैसा सानिमा बैंकको सम्पूर्ण शाखाबाट ग्राहकले आफुलाई पायक पर्ने सानिमा बैंकको शाखाबाट भुक्तानी  लिन सक्ने छन् ।  विदेशबाट सुरक्षित र भरपर्दो तरिकाले रेमिट्यान्स भित्र्याउँदै आएको आई पे ले अमेरिका, साउदी अरब, कतार, मलेशिया, युएई, बेलायत, अष्ट्रेलिया, जापान लगायत नेपाली कार्यरत सबैजसो मुलुकहरुबाट विभिन्न रेमिट्यान्स कम्पनीसँग सहकार्य गरी नेपालमा रेमिट्यान्स भित्र्याउँदै आएको छ ।  आई पे रेमिट्यान्स को नेपाल भर ३ हजार ५ सय भन्दाबढी भुक्तानी काउन्टर रहेका छन् । बैंक वित्तिय संस्थाको पहुंच नभएको क्षेत्रमा यस्ता भुक्तानी काउन्टरबाट ग्राहकले भुक्तानी  लिन सक्ने छन् ।  
