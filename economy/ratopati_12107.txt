डोल्पाको चामल राजधानीमा : दुई बर्षदेखि सहुलियतको खाद्यान्नबाट बञ्चित

रामचन्द्र न्यौपाने  दुनै(डोल्पा)–डोल्पाको उत्तरी क्षेत्रका बासिन्दाले दुई बर्षदेखि सहुलियतको चामल र नुन नपाएको गुनासो गरेका छन् । सरकारले विगत बर्षमा छोटो समयमा उपल्लो डोल्पाका शे–फोक्सुन्डो, छार्काताङसोङ र डोल्पो बुद्ध गाउँपालिकामा चामल, नुन लगाएतका खाद्यान्न पु¥याउने गरेपनि केरुङ नाका बिवादपछि त्याँहा लैजानुपर्ने चामल दुईबर्ष देखि काठमाडांैमै थन्किएको हो । उपल्लो डोल्पाका लागि छुटट््याईएको आव ०७२/७३ पछि ३८ सय क्विन्टल चामल र ३ हजार क्विन्टल नुन काठमाडौंकै गोदाममा थन्किएको हो । प्रत्येक बर्ष खाद्यान्न अभाव  खेपीरहेको उपल्लो डोल्पामा दुईबर्षदेखि अनुदानको चामल र नुन नजाँदा उपल्लो डोल्पाबासी महंगो मुल्यमा चामल खरिद गर्न बाध्य छन् । यता केरुङ नाका बिवादका कारण माथिल्लो डोल्पामा चामल लैजान नसकिएको ठेकेदार बिजय रोेक्काले बताउछन् । ‘भन्सार कर बृद्धि र व्यापारीसँग कुरा नमिल्दा समयमै माथिल्लो डोल्पामा खाद्यान्न ढुवानी हुन नसकिएको हो,’ ठेकेदार रोक्काको भनाई छ । उनका अनुसार माथिल्लो डोल्पामा चामल लैजान १ सयभन्दा धेरै ट्रक आवाश्यक पर्ने र केरुङ नाका जाने रसुवाकै चालकमात्र हुने व्यबस्था अनुसार अन्य चालकले जान नपाउने भएपछि चामल र नुन ढुवानीमा समस्या भएको हो । हालैमात्र दैनिक १२ देखि १५ वटासम्म ट्रक लोड गरेर पठाउने तयारी गरेको र एकसाता भित्र गतबर्ष देखि रोकिएको चामल र नुन डोल्पा पुग्ने जिल्ला खाद्य प्रमुख हरी प्रसाद जोशीले बताए । हरेक बर्ष उपल्लो डोल्पाका तीनवटा गाँउपालिकामा तिब्बत नाकाहुदै खाद्यान्न ढुवानी गर्ने गरेको डोल्पाका प्रजिअ केशवराज आचार्यले जानकारी दिए । उनकाअनुसार खाद्यान्न वितरण गर्ने समयमा प्रशासनबाट समेत प्रतिनिधि खटाएर उपल्लो डोल्पाबासीलाई सहज रुपमा खाद्यान्न वितरण गर्ने गरिएको छ । विगतका बर्षहरुमा तातोपानी नाकाबाट खाद्यान्न लैजाने गरेपनि भुकम्पले उक्त नाका अवरुद्ध भएपछि केरुङ नाकाबाट ढुवानी गर्ने गरेको साल्ट कर्पोरेसन डोल्पाका प्रमुख प्रकाश बहादुर धामीले बताए ।  ‘जनताको पीडा बुझेर पनि हामी केहीगर्न सक्दैनौ,अर्काको देशहुँदै खाद्यान्न ढुवानी गर्नुपर्छ जसले गर्दा भनेको समयमा खाद्यान्न पु¥याँउन सकिदैन’ प्रमुख धामीको भनाई छ । उनका अनुसार आव ०७३÷७४ को चामल ठेकेदारले ठेक्का नै छाडेपछि थप अन्योल भएको छ । भौगोलिक कठिनाईका कारण माथिल्लो डोल्पाका शे–फोक्सुन्डो, छार्काताङसोङ र डोल्पो बुद्ध गाँउपालिकाका जनताले बर्षमा एकपटक मात्र सरकारी सहुलियतको खाद्यान्न पाउने गर्दछन् ।   
