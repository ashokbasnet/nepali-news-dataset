सुजुकीको ‘पर्वोत्सव’ योजना ‘डबल मज्जा’ अफर

काठमाडौ– जापानी मोटर कम्पनी सुजुकीको नेपालकालागि आधिकारिक विक्रेता सिजी मोटोकर्पले ‘पर्वोत्सव’ योजना अन्तर्गत ‘डवल मज्जा’ अफर ल्याएको छ ।   काठमाडौंमा मंगलबारवाट शुरु भएको नाडा अटो शो को अवसरमा कम्पनीले इग्निस र डिजायर गरी दुई नयाँ मोडलका कार सार्वजनिक गर्दै कम्पनीका सम्पूर्ण गाडीमा ‘डवल मज्जा’ अफर उपलब्ध गराएको हो ।   नाडा अटोशो मार्फत कम्पनीले स्टल नम्वर एच १ वाट यो सेवा उपलब्ध गराइरहेको छ । यो योजना सुजुकीका देशभरका शो रुमहरुवाट समेत उपलब्ध हुनेछ ।   ‘डबल मज्जा’ अफर अन्तर्गत उपभोक्ताले ६ लाख रुपैयाँसम्म नगद छुट, ५० हजार रुपैयाँसम्म सटही वोनस, १ लाख रुपौयाँसम्म अतिरिक्त स्क्रयाच कुपन, २ बर्षसम्मकालागि निशुल्क इन्स्योरेन्स सुविधा, रोड ट्याक्स र रजिष्टे«शन निशुल्क उपलब्ध गराउने रहेका छन् ।यसवाहेक कम्पनीका २०१६ का सम्पूर्ण मोडलहरुमा बिशेष छुट समेत पाउने कम्पनीले जनाएको छ ।   
