हिरो मोटोकर्पले ल्यायो नयाँ स्कूटर

काठमाडौँ–हिरोमोटोकर्प लिमिटेडले नेपाली बजारमा दुईवटा नयाँ स्कूटर सार्वजनिक गरेको छ । कम्पनीले माइस्ट्रो एज र नयाँ प्लेजर प्रस्तुत गरेको हो ।  दुईपांग्रे सवारीको विश्व मै सबैभन्दा ठूलो उत्पादक कम्पनी हो ।   सार्वजनिक भएका मध्ये माइस्ट्रो एज नयाँ इन्जिन र च्यासिसमा बनेको माइस्ट्रो एजलेहिरोको प्रविधि तथा नयाँ आविष्कार प्रतिको कुशलतालाई पुष्टी गरेको छ । यो स्कूटरले संसारभरिका उपभोक्ताका आवश्यकताको परिपुर्ती गर्ने जनाइएको छ ।  बीएस४ ११०.९ सिसीको एयर–कुल्ड ४–स्ट्रोक सिंगल सिलिण्डर ओएचसी इन्जिनले हिरो माइस्ट्रो एजलाई ७५०० आरपीएममा ८ बिएचपीको अधिकतम पावर र ५५०० आरपीएममा  ८.७ एनएमको अधिकतम टर्क दिने जनाइएको छ । यो स्कूटरको विशेषता इ–कोड सहितको चाब, मोबाइल चार्जिङ पोटर्, सिट र फ्युल–लिड खोल्ने रिमोट कन्ट्रोल, सर्भिस ड्यु र साइड स्टयाण्ड इण्डिकेटर,  डिजिटल तथा एनालग भएको मिटर कन्सोल, एक्स्टर्नल फ्युलफिलिंग सिस्टम, फ्रन्ट र अन्डर सिट लगेज हुक् छन् । यस्तै, आकर्षक टाइटेनियमम फ्लर कभर तथा प्रोटेक्टर, इन्टिग्रेटेड ब्रेकिङ सिष्टम, टेलिस्कोपिक फ्रन्ट सस्पेन्सन र अगाडि १२ इन्चका पांग्रा भएकोले सन्तुलनमा वृद्धि हुनुका साथै आरामदायी यात्राको अनुभूति दिने जनाइएको छ । यस्तै, हिरो माइस्ट्रो एज तीन उत्कृष्ट रंगहरूमा टेक्नो ब्लु, क्याण्डी ब्लेजिङ र प्यान्थर ब्ल्याकमा उपलब्ध छ । माइस्ट्रो एजको मूल्य १ लाख ८१ हजार कायम गरिएको कम्पनीले जनाएको छ  । न्यू प्लेजरमा बीएस४ १०२ सीसीको एयर–कुल्ड ४–स्ट्रोक सिंगल सिलिण्डर ओएचसी इन्जिनले हिरो प्लेजरले ७००० आरपीएममा ६.९ बिएचपीको अधिकतम पावर दिने र ५००० आरपीएममा ८.१ एनएमको अधिकतम टर्क दिने जनाइएको छ । यस स्कुटरमा मोबाइलचार्जिङ पोर्ट, साइड स्टयाण्ड इण्डिकेटर र बुटलाइट लगायत विविध आकर्षक विशेषता छन् ।  साथै, आरामदायी यात्रा र सन्तुलनमा सुधारको लागियसमा जडित छ  भने हिरो पेटेन्टेड इन्टिग्रेटेड ब्रेकिङ सिस्टम छ ।  न्यू प्लेजर नयाँ आकर्षक बडीग्राफिक्स सहित ३ चम्किलारंग फायरी रेड, म्याट ग्रे र सेतोमा उपलब्ध छ ।  न्यू प्लेजरको शुरूवाती मूल्य १ लाख ६५ हजार ५ सय तोकिएको कम्पनीले जनाएको छ । 
