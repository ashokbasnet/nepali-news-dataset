सुनको भाउ २ सय घट्यो

काठमाडौं–मंगलबार एकै दिन तोलामा एक हजार रुपैयाँ महंगिएको सुनको भाउ आज भने तोलामा २ सय रुपैयाँ सस्तो भएको छ । अघिल्लो दिन सुनको भाउ प्रतितोला एक हजार रुपैयाँ बढेको थियो । नेपाल सुनचाँदी व्यवसायी महासंघका अनुसार आज बजारमा छापावाल सुन प्रतितोला ५६ हजार ३ सय रुपैयाँमा कारोवार भइहेको छ । यस्तै तेजावी सुन प्रतितोला ५६ हजार रुपैयाँमा कारोवार भइरहेको छ । महासंघका अनुसार मंगलबार सुनको भाउ नेपाली बजारमा ५६ हजार ५ सय रुपैयाँ पुगेको थियो । सोमबार ५५ हजार ५ सयमा कारोवार भएको सुनको भाउ एकैदिन एक हजार रुपैयाँ बढेको थियो । आज बजारमा चाँदी प्रतितोला ७ सय ७० रुपैयाँमा कारोवार भइरहेको छ ।   
