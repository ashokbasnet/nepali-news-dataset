दोहोरो अंकले झर्यो बजार

काठमाडौं– नेपालको पुँजी बजार बुधबार दोहोरो अंकले झरेको छ । एक सय ५५ कम्पनीको १७ लाख ३० हजार एक सय ७५ कित्ता सेयर किनवेच भएको बजार १४.५५ अंकले ओर्लिएको छ ।  योसँगै बजार १५९८.३६ अंकमा आइपुगेको छ भने बुधबार ९७ करोड ८३ लाख ४१ हजार ५ सय ७९ रुपैयाँको कारोवार भएको छ । बुधबार उत्पादनमुलक समूह र ‘अन्य’ समूह बाहेक सवै समूहको सूचक रातो भएका छन् ।   बैकिङ समूहको सूचक १६.७७ अंकले झरेको छ भने होटल समूहको सूचक २२.७३, बिकास बैंक समूहको सूचक ३.७६, जलविद्युत समूहको सूचक २१.२९, फाइनान्स समूहको सूचक ७.०८ र बीमा समूहको सूचक १०६.२६ अंकले झरेको नेपाल स्टक एक्सचेन्जले जनाएको छ ।   
