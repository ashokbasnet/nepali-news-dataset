शुक्रबारबाट कतार एयरवेजले नेपालमा उडान संख्या थप गर्ने

काठमाडौँ । दशैँ र तिहारलाई लक्षित गर्दै कतार एयरवेजले दोहादेखि काठमाडौँको उडान संख्यामा थप गर्ने भएको छ ।चाँडपर्वमा यात्रुको संख्या बृद्धि हुने जनाउँदै सेप्टेम्बर १ तारिखदेखि उडान थप गर्ने जानकारी दिएको हो ।एयरवेजका अनुसार थप गरिएको उडान अन्तर्गत एयरबस ए३२० ले दोहाबाट १ बजेर २५ मिनेटमा उडान भर्नेछ भने काठमाडौँमा बिहान ८ बजेर ५५ मिनेटमा अवतरण गर्नेछ ।त्यस्तै काठमाडौँबाट बिहान ९ बजेर ५५ मिनेट जाँदा उडान भरेर दोहामा दिउँसो १२ बजेर १० मिनेट जाँदा अवतरण गर्नेछ ।कतार एयरवेजका कार्यकारी निर्देशक अकबर अल बकरले नेपालको चाँडपर्वको समयमा उडान थप गर्न पाउँदा खुसी व्यक्त गरेका छन् ।सेप्टेम्बर १ तारिखबाट कतार एयरवेजले काठमाडौँ र दोहाबीच दैनिक ४ उडान भर्नेछ ।एयरबस ए३२० मा १२ बिजनेस क्लास सिट र १३२ इकोनोमिक क्लास सिट रहेका छन् ।
