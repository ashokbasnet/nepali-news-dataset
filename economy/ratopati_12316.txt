सिविआईएल क्यापिटलको एघारौं वार्षिक साधारण सभा सम्पन्न

काठमाडौं– सिविआईएल क्यापिटलको एघारौं वार्षिक साधारण सभा बुधबार सम्पन्न भएको छ ।  कम्पनीले आब २०७३/ ७४ को वितरणयोग्य मूनाफाबाट ५ प्रतिशत नगद लाभांश वितरण गर्ने निर्णय गरेको छ । साथै सोही साधारण सभाले कम्पनीको हाल कायम चुक्ता पुँजी १० करोडलाई सतप्रतिशत वृद्धि गर्ने तथा सो प्रयोजनको निमित्त बीस प्रतिशत शेयरलाई सार्वजनिक निष्कासन गर्ने प्रयोजनार्थ प्रकृया अघि बढाउने निर्णय गरिएको छ ।  यस कम्पनीको सर्वसाधारणमा शेयर निष्कासन गरे पश्चात संस्थापक समूहको ८० प्रतिशत तथा तथा सर्वसाधारण समूहमा २० प्रतिशत स्वामित्व कायम रहने गरी कम्पनीको शेयर संरचना परिवर्तन गर्ने प्रस्ताव पारित गरिएको छ ।  नेपाल धितोपत्र बोर्डबाट धितोपत्र निष्कासन तथा विक्री प्रबन्धक, धितोपत्र प्रत्याभूति कर्ता (अण्डर राइटर) शेयर रजिष्टा«र तथा लगानी व्यवस्थापन (पोर्टफोलियो म्यानेजमेन्ट) को काम गर्ने साथै डि–म्याट खाता खोल्ने, शेयरहरु अभौतिकीकरण गर्ने, सामुहिक लगानी कोषको प्रर्वद्धन गर्ने जस्ता लगानीकर्ताहरुसँग प्रत्यक्ष सरोकारका कामहरु गर्न अनुमति प्राप्त भएको सिविआईएल क्यापिटल सिटिजन्स बैंकको सहायक कम्पनी रहेको छ ।   
