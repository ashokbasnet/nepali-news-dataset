उदयपुरमा टेलिकमले निशुल्क सिमकार्ड बाड्दै

उदयपुर – नेपाल टेलिकमले उदयपुर जिल्लामा निशुल्क सिमकार्ड वितरण गर्ने भएको छ । टेलिकमले उदयपुरलाई बाढी प्रभावित जिल्लाको रुपमा राखी निशुल्क सिमकार्ड बितरण सुरु गरेको हो ।  नयाँ जिएसएम मोवाईलको सिमकार्डको साथै हराएको तथा नष्ट भएको सिमकार्ड निशुल्क रुपमा वितरण गर्न सुरु गरिएको टेलिकम गाईघाटका प्रमुख धर्वेन्द्र प्रसाद यादवले बताए । प्रमुख यादवले भने ‘निशुल्क सिमकार्डमा रु ५० को ब्यालेन्स र टेलिकमको नेटवर्क भित्र निशुल्क कल गर्ने सुविधा समेत उपलब्ध हुने छ ।’ यो योजना भदौ १४ देखि भदौ २६ गते सम्म रहने टेलिकम कार्यालयले जनाएको छ ।   
