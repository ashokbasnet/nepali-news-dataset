पूर्वाधार विकासका लागि आयो नयाँ बैंक, नेपाल सरकारदेखि बैंक/ बीमा, उद्योगीको लगानी

विमल श्रेष्ठकाठमाडौं – देशको पुर्वाधार विकासका लागि सरकारले यहि आर्थिक वर्ष भित्र पूर्वाधार विकास बैंक स्थापना गर्ने प्रतिबद्धता अनुरुप पहिलो पटक नयाँ बैंकको निवदेन परेको छ । सार्वजनिक – निजी–साझेदारीको प्रारुप अनुरुप उक्त बैंक दर्ताको निवेदन परेको हो ।   २० अर्व चुक्ता पुँजि रहेको उक्त बैंक प्रस्तावित नेपाल इस्फ्रास्ट्रक्चर बैंक लिमिटेडका अध्यक्ष डा.विमल कोइराला रहेका छन् । नेपाल राष्ट्र बैंकका डेपुटी गर्भनर चिन्तामणी शिवाकोटी र बैंक तथा वित्तीय संस्था नियमन विभागका कार्यकारी निर्देशक नारायण प्रसाद पौडेलको उपस्थितिमा प्रस्तावित बैंकको आवश्यक कागजातहरु हस्तान्तरण गरी विधिवत रुपमा बैंक स्थापना गर्नका लागि निवेदन दर्ता भएको छ । नेपाल सरकार सहित बैंक बीमा तथा उद्योगीको लगानीः   चुक्तापुँजी २० अर्व रहेको  बैंकमा नेपाल सरकारकोे १० प्रतिशत सहित संस्थापक समूहमा ६० प्रतिशत र सर्व–साधारण समुहमा ४० प्रतिशत शेयर रहेको छ । हाल संस्थापक समुहमा विभिन्न बैंक तथा बीमा कम्पनीहरुलगायत प्रतिष्ठित उद्योगी व्यापारीहरुको संलग्नता रहेको छ । विदेशी बैंक तथा वित्तिय संस्थाहरुलाई समेत लगानी गर्न अनुकुल हुने गरी बैंक स्थापनाको निवेदन दर्ता गरिएको जनाएको छ । प्रस्तावित बैंकको सञ्चालक समितिमा नेपाल सरकार समेतको प्रतिनिधि सहित ७ जना सञ्चालक रहने व्यवस्था मिलाईएको बताइएको छ ।  प्रस्तावित बैंकले यसरी गर्ने छ कार्यः प्रस्तावित नेपाल इस्फ्रास्ट्रक्चर बैंकले देशको पुर्वाधार विकास सम्बन्धी परियोजनाहरुमा कर्जा प्रवाह गर्र्नेे, पुर्वाधार विकास सम्बन्धी परियोजना संचालन गर्ने,कम्पनीहरुको धितोपत्रमा लगानी गर्ने, पुर्वाधार विकास सम्बन्धी परियोजना संचालनको लागि प्रतित पत्र खोल्ने तथा जमानतपत्रहरु जारी गर्ने, राष्ट्र बैंकको स्वीकृतिलिई पुर्वाधार विकास सम्बन्धी परियोजनाहरुमा लगानी गर्न आवश्यक रकम जुटाउनका लागि विभिन्न प्रकारका स्वदेशी तथा विदेशी मुद«ामा वित्तीय उपकरण जारी गर्ने तथा ऋण प्राप्त गर्ने, दिर्घकालीन प्रकृतिको निक्षेप स्वीकार गर्ने, डिवेञ्चर जारी गरी श्रोत परिचालन गर्ने, लिजिङ्ग कारोबार गर्ने मुख्य उद्देश्य रहेको जनाएको छ ।
