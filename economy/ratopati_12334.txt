तरकारी खेतीले चौधरी परिवारको जीवन वदलियो

सिजन श्रेष्ठ  सुनसरी– नेपाल सरकारले कृषि क्षेत्रमा काम गर्ने कृषकहरुलाई भनेजस्तो सेवा सुविधा दिन नसकेपनि सुनसरीका विभिन्न क्षेत्रका कृषकहरुमा अहिले व्यवसायिक खेति गरिरहेका छन् ।   सुनसरीमा व्यवसायिक खेती गर्ने कृषकहरुमध्ये इटहरी उपमहानगरपालिका वडा नं. १६ एकम्वाका छेदनलाल चौधरीको नाम पनि अग्रस्थानमा आउने गर्दछ । २०४९ सालदेखी व्यवसायिक रुपमा तरकारी खेती गरेका चौधरीले अहिलेसम्म करोडौंको धन सम्पति जोडिसकेका छन् ।   छेदनलाल चौधरीले तरकारी खेती गरेर नै चार विगा पाँच कठ्ठा जग्गा जोडेका छन् । इटहरी उपमहानगरपालिका १६ (साविक एकम्बा गाविस वडा नं. ६ का) चौधरीलाई सुरुमा तरकारी खेतीकाट पैसा कमाउन सकिन्छ जस्तो लागेको थिएन ।  २०४८ सालमा चिया–नस्ताको होटल खोलेका चौधरीले होटल व्यवसायलाई एक वर्ष सम्मपनि टिकाउन सकेनन् । यसरी होटल व्यवसायबाट फाइदा हुन नसकेपछि उनले तरकारी खेति गर्ने सोच बनाएका थिए । आफुसँग भएको पाँच कठ्ठा जग्गा पनि उनका बाबुले बन्दकी दिएका थिए । यसरी आफ्नो परिवारको जग्ंगा पनि बन्दकीमा रहेपछि उनले साहुको अनुमतिमा त्यही पाँच कठ्ठा जंग्गामा खोर्सानी खेती सुरु गरेको वताउँछन् ।   तर, छेदनले खोर्सानी खेतीबाट सोचे जस्तो आम्दानी गर्न सकेनन् । तरपनि उनले खेतीगर्न चाही छाडेनन् । त्यहि जग्गामा उनले स्नोभल जातको गोबी खेपी सुरु गरे । गोबी खेतिबाट राम्रो फाइदा लिन थालेको चौधरी परिवारले तरकारी खतीलाई थप व्यवसायिक बनाउदै लगे । त्यसपछि उनले मौसमी तरकारीका साथै बेमौसमी तरकारीको खेती सुरु गरे ।तरकारीबाट गरेको आम्दानीले २०५९ सालमा ५ कठ्ठा जग्गा जोडे र तरकारी खेतीलाई बढाएर १० कठ्ठामा काक्रा, कोपी, सीमी, टमाटर उत्पादन गर्न थाले । उनको परिवारले गरेको उत्पादनलाई ठेला, रिक्साको सहायताले बजारसम्म पु¥याउन थाले २०६० सालमा उनले १२ कठ्ठा जग्गा जोडे ।  यसरी आफुलाई निरन्तर रुपमा तरकारी खेतीमा लगाउदै आएको छेदनलाल दम्पतिले २०६३ सालमा चार बिघाहा १० कठ्ठा जग्गा आफ्नो नाममा बनाउन सफल भए । २०६५ सालमा रिक्साको माध्यमबाट बजारसम्म तरकारी पु¥याउदै आएका उनले अहिले ट्याक्टरको सहायताबाट तरकारी बजारमा पु¥याउने गरेको छ । अहिले उनीहरुले पाँच विघाहा र १० कठ्ठामा तरकारी खेती गर्दे आफुनो परिवारलाई सवल बनाउनका साथै केहीलाई रोजगारी समेत दिएका छन् । ४९ बर्षिय छेदनलालको २ छोरी र १ छोरा छन् ।   तरकारी खेतीबाटै छोरा–छोरीको शिक्षा–दिक्षाबाचुन्जेल तरकारी खेती गर्ने बताउने छेदनलाल आफ्नो जागिर बनेको नै तरकारी खेती भएको बताउँछन् । उनले आफ्ना दुई छोरीलाई एसएलसी सम्मको अध्ययन गराएर अहिले विवाह गरिदिएको छन् । उनी भन्छन् –मेहनत गरेमा सफलता पाउन सकिन्छ । हामी अर्काको देशमा गएर सुनौलो भविश्यको खोजी गर्दछौं । बास्तवमा आफ्नै देशमा मेहनत गरे सुनौलो भविश्वय भेटाउन सकिन्छ ।’  सबल कृषक समुहमा सदस्य रहेका चौधरीले पाँच कठ्ठामा बेमौसम तरकारी खेती गरिरहेका छन् । उनले गाँउमानै दूईतले घरसमेत बानाएका छन् । छेदनले तरकारी खेतीबाट सिजनमा मासिक एक लाखसम्म कमाउने गरेको बताउदै उनले भने–‘तरकारी व्यवसायबाट कहिले पनि घाटा त लाग्दैन, तर, निरन्तरता हुनुपर्छ तरकारी खेतीमा लागेको किसानले बाह्रमासै खेती गर्न सकिएको खण्डमा राम्रै आम्दानी लिन सकिन्छ ।’   प्रेरणाको स्रोत बन्दै छेदनसुनसरीको इटहरी १६ एकम्बामा अहिले कृषक छेदनलाल सबैको प्रेरणाको स्रोत बनेका छन् । उनले गरेको कृषि व्यवसायबाट आफुहरु आकर्षित भएको छिमेकी भगिरथ चौधरी र डिल्लीराम चौधरीले बताए ।   उनीहरुले पनि छेदनले गरेको तरकारी खेती देखेर विगत तीनर्षदेखी व्यावसायिक तरकारी खेती गर्दै आएका छन् । उनीहरु जस्तै गाउँका बालक देखी वृद्धासम्मले छेदनलालको तरकारी खेतीको प्रसंसा गर्छन र उनीहरु तरकारी खेतीमा केही समस्या आएमा छेदनलाई सोध्न जाने गरेका छन् ।   पहिलो साहुकोमा सबै जग्गा बन्दकी राखेको छेदनले बन्दकीमा राखेको जग्गा त उकासै नै । अहिले आफ्नै जग्गामा तरकारी खेती गरेर उनी गाउँकै नमुना कृषक र जिल्लाको अगुवा कृषकको रुपमा पहिचान बनाउदै आएका छन् ।   तरकारीलाई बेमौसमी र अग्र्यानिक बनाउने लामो समयदेखि तरकारी खेती गर्दै आएका छेदनलाल चौधरीले अबका दिनमा तरकारी खेतीलाई वेमौसमी र अग्र्यानिक बनाउदै लाने सोचमा रहेको बताए ।   ‘अहिलेसम्म म हामीले तरकारी खेतीमा ३० प्रतिशत भन्दा बढि विषादी प्रयोग गरेको छु,’ उनले भने –‘अहिले तरकारी खेतीलाई अग्र्यानिक बनाउनका लागि गड्यौला मल बनाउने तालिम पनि सिकिसकेको छु । यसका साथै अग्र्यानिक रुपमा तरकारी खेती कसरी उत्पादन गर्न सकन्छ भनेर आफू लागिपरेको छु ।’ उनको तरकारी खेतीमा भेटिएको कृषि प्राविधिक जेटीए बाबुराम कार्कीले छेदनको तरकारी खेतीको खुलेरै प्रसंसा गरे ।   
