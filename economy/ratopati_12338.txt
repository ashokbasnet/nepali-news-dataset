टण्डनको ‘आधूनिक बैंकिङ्ग व्यवस्थापन र अर्थव्यवस्था’ सार्वजनिक

काठमाडौं– सुरोज टण्डनको “आधूनिक बैंकिङ्ग व्यवस्थापन र अर्थव्यवस्था”पुस्तक बुधबार विमोचन गरिएको छ । राजधानीमा एक कार्यक्रम गरी पुस्तक विमोचन गरिएको हो ।   नेपाल वित्तीय संस्था कर्मचारी संघ, कृषि विकास बैंक लि.का केन्द्रीय अध्यक्ष सरोज महतको अध्यक्षतामा भएको कार्यक्रममा अर्थ राज्यमन्त्री उदयशम्शेर राणा, बरिष्ठ अर्थविद् तथा राष्ट्रिय योजना आयोगका पूर्वसदस्य प्रा.डा.पुस्कर बज्राचार्य र कृषि विकास बैंक लिमिटेडका प्रमुख कार्यकारी अधिकृत लिलाप्रकाश सिटौलाले उक्त पुस्तकको विमोचन गरेका हुन् ।   नेपाली बजारमा विभिन्न विधाका पुस्तकहरु प्रसस्त रहेपनि अर्थतन्त्र, बैंक तथा वित्तीय क्षेत्रसँग सम्बन्धी पुस्तकहरु पाठकको माग र आवश्यकता अनुरुप पाउन कठिन रहेकोले अर्थशास्त्र, व्यवस्थापनका साथै बैंक तथा वित्तीय क्षेत्रमा कार्यरत कर्मचारीको आवश्यकता परिपूर्ति गर्ने पुस्तकका लेखक टण्डनले बताए ।   
