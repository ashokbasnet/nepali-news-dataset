बाढी प्रभावित २३ जिल्लामा टेलिकमले निःशुल्क सिमकार्ड दिने

काठमाडौं– नेपाल टेलिकमले बाढी प्रभावित २३ वटा जिल्लामा रु ५० को टक भ्यालुसहितको जिएसएम प्रिपेड सिमकार्ड र सो सिमकार्डबाट कम्पनीको नेटवर्कमा ५० मिनेट बराबरको निशुल्क कल गर्ने सुविधासहितको सिम निशुल्क वितरण गरिरहेको जनाएको छ ।  बाढी प्रभावित जिल्ला झापा, मोरङ, सुनसरी, उदयपुर, सप्तरी, सिरहा, धनुषा, महोत्तरी, सर्लाही, रौतहट, बारा, पर्सा, मकवानपुर, सिन्धुली, चितवन, नवलपरासी, रुपन्देही, कपिलवस्तु, दाङ, वाँके, वर्दिया, कैलाली र कञ्चनपुरमा यो सुविधा सहितको सिम निःशुल्क वितरण गरेको टृलिकमले जनाएको छ ।        साथै बाढी प्रभावित क्षेत्रका नेपाल टेलिकमका ग्राहकहरुले आफुले प्रयोग गरिरहेको सिम नष्ट भएको वा हराएको भनी निवेदन पेश गरेमा सोको सट्टामा अर्को सिम कार्ड नेपाल निःशुल्क उपलब्ध गराउने जनाएको छ । कम्पनीले संस्थागत सामाजिक उत्तरदायित्व अन्तर्गत बाढी प्रभावित क्षेत्रका ग्राहकहरुका लागि यो सेवा उपलब्ध गराएको जनाएको छ । यो सुविधा यहि भाद्र १२ गते देखि २६ गतेसम्म उपलब्ध हुने र  कम्पनीको ग्राहक सेवा केन्द्रबाट सुविधा लिन सकिने टेलिकमले जनाएको छ ।   
