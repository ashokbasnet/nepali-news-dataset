असार १८ गते महालक्ष्मी र यतिको एकीकृत कारोवार

काठमाडौं–महालक्ष्मी विकास बैंक र यति डेभलपमेन्ट बैंकले आगामी असार १८ गतेवाट एकीकृत कारोवार गर्ने भएका छन् । नेपाल राष्ट्र बैंकले गत साता दुवै बैंकलाई एकीकृत कारोवारका लागि अन्तिम स्वीकृती दिएपछि सो मितिमा एककिृत कारोवार गर्ने भएका हुन् ।  दुई संस्था एक आपसमा भागिए ९मर्ज० भएपछि बैंकको नाम महलक्ष्मी विकास बैंक रहने जनाइएको छ । बैंकको अध्यक्ष यतिका राजेश उपाध्याय र प्रमुख कायृकारी अधिकृत महालक्ष्मीका रमेशकुमार भट्टराई रहने जनाइएको छ । दुई संस्था गाभिएपछि चुक्ता पुँजी २ अर्ब ६३ करोड ४१ लाख पुग्ने जनाइएको छ ।यस्तै, निक्षेप २३ अर्ब ८४ करोड र ऋण लगानी १९ अर्ब ९७ करोड पुग्ने छ । यस्तै शाखा कार्यालय ६५ तथा कर्मचारी संख्या ३४५ पुग्ने जनाइएको छ ।  
