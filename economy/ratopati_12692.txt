महिन्द्राको डिजेल कार्गो भ्यान सार्वजनिक

 काठमाडौं– महिन्द्रा ग्रुप अन्तर्गतको प्रतिष्ठान महिन्द्रा एन्ड महिन्द्रा लिमिटेडले नेपालकै पहिलो डिजेल भ्यान –(सुप्रो कार्गो भ्यान)– र यसको ग्लोबल मोबिलिटी सलुसन्सको पूर्ण शृंखला सार्वजनिक गरेको छ । कम्पनीले १२औं नाडा अटो सो २०१७ का अवसरमा उक्त भ्यान सार्वजनिक गरेको हो । सुप्रो कार्गो भ्यान एक टनभन्दा कम तौल ओसारपसार गर्ने सबै व्यावसायिक आवश्यकताको सम्बोधन हुने गरी डिजाइन गरिएको बाहन हो । अतुलनीय माइलेज, विश्वासिलो डिआइ इन्जिन, क्लोज्ड बडी, यस वर्गकै उत्कृष्ट बे भोल्यूम–१३३० लिटर र इम्प्रेसिभ टप स्पिडका कारण यसले आदर्श व्यवसायिक साझेदारको भूमिका खेल्ने कम्पनीको दाबी छ । भ्यान सार्वजनिक गर्न आयोजित कार्यक्रममा बोल्दै महिन्द्रा एन्ड महिन्द्रा लिमिटेडका भाइस प्रेसिडेन्ट, हेड अफ इन्टरनेसनल अपरेसन (साउथ एसिया), सञ्जय जाधवले भने, ‘हामी हाम्रो तेस्रो निर्यात गन्तव्य नेपालका आदरणीय ग्राहक सामू महिन्द्राका मोबिलिटी सलुसन्सका पूर्ण शृंखला सार्वजनिक गर्न पाउँदा अत्यन्तै गौरवान्वित छौं । थ्री साइड लोडिङ, कम उचाइको लोडिङ र आरामदायी ड्राइभिङ जस्ता यस वर्गको नेतृत्वदायी विशेषताले सुसज्जित सुप्रो कार्गो भ्यानबाट हामीले उच्च मूल्यका वस्तु र एफएमसिजी, लौन्ड्री, कुरियर, इ–कमर्स डेलिभरी जस्ता व्यवसायको विस्तारमा साझेदारी गर्न उद्देश्य लिएका छौं ।’ उक्त कार्यक्रममा बोल्दै दुगड ब्रदर्स एन्ड सन्स प्रालिका भाइस चेयरम्यान विवेक दुगडले भने, ‘हामी यो प्रतिष्ठित समारोहमा भेहिकल्सहरुको विशाल प्रदर्शनीका साथ महिन्द्रासँग साझेदारी गर्न पाउँदा गौरवान्वित छौं । महिन्द्रासँग हामीले मुलुकको व्यापारिक र निर्माण भेहिकल्स उद्योगमा उत्साहजनक मूल्य सम्भावना सिर्जना गर्न चाहन्छौं । सहरभित्र अन्तिम गन्तव्यसम्म पुग्ने बाहनको बढ्दो मागबीच यस वर्गकै सबैभन्दा उच्च अर्थात ४७% प्रतिशत पेलोड, २१.४६ मिलोमिटर प्रतिलिटरको अतुलनीय माइलेज र न्यून सञ्चालन खर्च जस्ता विशेषतायुक्त डिजेल सुप्रो कार्गो भ्यान प्रस्तुत गर्न पाउँदा हामी गर्व गर्दछौं । यो नेपालका व्यवसायीको आदर्श व्यापारिक साझेदार बन्ने छ ।’  
