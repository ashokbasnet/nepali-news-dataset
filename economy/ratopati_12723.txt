वेस्टर्न युनियनको दशैं तिहार योजना

काठमाडौं– वेस्टर्न युनियनले आफ्नो संस्थागत परोपकार संस्था वेस्टर्न युनियन फाउण्डेशन र नेपालका वेस्टर्न युनियन एजेन्टले दशैं तिहारको अवसरमा ‘सम्बन्धको उत्सव’नारा सहित आफ्नो दसैं, तिहार योजनाको सुरु गरेको छ । यो योजनाले विदेशमा रहेर दशै मनाउन नपाउने नेपाली दादुभाइलाई नजिक ल्याउनका साथै वेस्टर्न युनियनले आफ्नो सेवा मार्फत ग्राहकलाई आफ्नो आफन्तसँग नजिक भएको अनुभुति गराउनका लागि गरिएको जनाएको छ । यसै योजना अन्तर्गत ग्राहकहरुले लक्कि ड्र मार्फत रिजार्ज कार्डदेखि सामसुङ मोबाइल सेट जित्न सक्ने कम्पनीले जनाएको हो । योजनाको नाराअनुसार दशैं तिहार र छठमा आफन्तसँग रमाइलो कुराकानी गर्ने वातावरण सिर्जना गर्न अफर ल्याइएको जनाएको छ ।  वेस्टर्न युनियन मनि ट्रान्सफरले हरेक दिन ५० देखि ५ सय रुपैयाँसम्मको रिचार्ज कार्ड र हरेक हप्ता सामसुङ जे सेभेन प्रो दिने जनाएको छ । यो अफरबाट ग्राहकले आफन्त र साथीभाईसँग खुलेर कुरा गर्न सक्ने जनाइएको छ । यो योजनासेप्टेम्बर ३ २०१७ देखि २८ सेप्टेम्बरसम्म लागु हुनेछ ।  
