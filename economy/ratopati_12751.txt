नेपालका ६१ लाख नागरिक सहकारीको साङ्लोमा, चाँडो सहकारी ऐन पास गर्न आग्रह

काठमाडौंं– नेपालमा ६१ लाख मानिस सहकारी साङलोमा आबद्ध भएको सहकारी अभियन्ताहरुले बताएका छन् । ललितपुरस्थित शिक्षक विकास बचत तथा ऋण सहकारी संस्थाको शनिवार भएको सातौं बार्षिक सधारणसभामा सहकारी अभियन्ताहरुले सरकारले चाँडो सहकारी ऐन जारी गरेर सहकारी क्षेत्रका संस्थागत विकास अघि बढाउनुपर्नेमा जोड दिए ।   कार्यक्रममा बताए । राष्ट्रिय सहकारी संघका बरिष्ठ उपाध्याक्ष मिनराज कँडेलले जतिसक्दो चाँडो सहकारी ऐन पास गर्न सरकारसँग आग्रह गरे ।  कँडेलले सहकारीको विकासबाट मात्रै मुलुकको गरिबी अन्त्य हुने भन्दै विश्वमै सबैभन्दा ठूलो अन्तर्राष्ट्रिय नेटवर्क भएको सहकारीलाई संविधानमा उल्लेख भएअनुसार तीन खम्बे अर्थनीतिअनुसार विकास गरेर अघि बढाउनुपर्ने बताए ।   तीन खम्बे अर्थनीतिअनुसार विकास गरेर अघि बढ्न सकेमा संयुक्त राष्ट्र संघले लिएको दिगो विकास लक्ष्य निर्धारित समयमा नै पुरा हुनेछ र नेपालीले पनि समृद्धि प्राप्त गर्न सक्ने पनि कंडेलले बताए ।   कार्यक्रममा केन्द्रीय सहकारी बैंकका सञ्चालकद्वय रामहरि बजगाई, रामशरण घिमिरेले सहकारी क्षेत्रलाई केहीले बदनाम गरेको बताए ।   शिक्षक विकास सहकारीले गत आवमा २७.८ प्रतिशत कारोबार बृद्धि गर्न सफल भएको छ । संस्थामा दुई करोड चार लाख ६५ हजार पाँच सय ४० रुपैयाँ बचत गरी कूल दुई करोड ८३ लाख १२ हजार छ रुयैयाँ कारोबार गर्न सफल भएको छ ।संस्थाले २५ लाख ६४ हजार ५६५ रुपैयाँ आम्दानी गर्न सफल भएको वित्तिय विवरणमा उल्लेख छ । संस्थाले गत आबमा ८२ हजार ३६३ रुपैयाँ मुनाफा आर्जन गर्न सफल भएको छ ।   
