युवाहरुको संयुक्त लगानीमा कृषि व्यवसाय

काठमाडौं– ४ वर्षयता राजधानीका सुन्दरीजलमा काभ्रेको डाँडाँपारीका नकुल लामा, सुवास पल्लबी, श्री कृष्ण पहरी र रुपा लामाले संयुक्त लगानीमा कृषि पेशा गरिरहेका छन् ।  २२ रोपनी जमिनमा फैलिएको कृषि फार्ममा उनीहरुले च्याउ र तरकारी व्यवसाय गर्दै आईरहेका हुन् । ८ रोपनी जमिनमा १० लाख लगानीबाट कृषि व्यवसाय सुरु गरेका उनीहरु हालका दिनसम्म आइपुग्दा उदाहरणीय कृषि उद्यमी बन्न सफल भएका छन् ।  समूहमध्येका एक  २५ वर्षीय नकुल लामाको तरकारी खेती र च्याउ घरको रेखदेख गर्नु दैनिक हो । नकुल कृषि व्यवसायमा लाग्नु भन्दा पहिला सिन्धुपाल्चोकको एक होटलमा काम गर्दथ्ये । सानै उमेरमा पैसा कमाउने आशले काभ्रेको डाँडापारीबाट सिन्धुपाल्चोक पुगेका नकुलको होटलबाट सोचेको जस्तो आम्दानी भएन । दुई वर्ष जेनतेनले होटलमा समय बिताए । त्यसपछि उनी एनटीभी प्लस टेलिभिजनमा संचालन भएको एक कार्यक्रमको क्यामेरा म्यान पनि बने । उनलाई त्यो कामबाट पनि सुन्तुष्टी मिल्न सकेन । मासिक तलबमा बस्नु भन्दा पनि स्वरोजगारी बन्नु पर्छ भन्दै आफू  यो व्यवसायमा लागेको उनी बताउँछन् । डाँडापारीकै स्थायी बासिन्दा अर्का उद्यमी  सुवास पल्लवीले  गाँउमै ७ लाख लगानीमा बंगुर व्यवसाय सुरु गरेका थिए । व्यवसाय त सुरु गरे तर बंगुरको लागि आवश्यक पर्ने चाहारा अनि बंगुर बेच्नको लागि बनेपा र काठमाडौँमा ल्याउनु पर्ने बाध्यता थियो । त्यसका लागि ढुवानी महंगो. र उचित बजार पनि नहुँदा  राजधानी आएको र  कृषि कर्ममा जोडिएको बताए । समूहका  अर्का युवा श्रीकृष्ण पहरी २ वर्ष कतार बसेर आएका हुन् । कतारबाट फर्किएपछि  स्वदेशमै केही गर्नु पर्छ भन्ने सोचले आफू कृषि व्यवसायमा लागेको बताए । यस्तै  टीमकी अर्की सदस्य रुपा लामाले  जग्गाको बार्षिक प्रति रोपनी ४ लाख ४० हजार भाडा तिर्ने गरेको  बताउँदै सो जग्गामा  २६ वटा च्याउ घर र अन्यमा तरकारी खेती गरिएको बताइन् ।  वार्षिक रुपमा च्याउ खेतीबाटमात्रै ९ लाख भन्दा धेरै आम्दानी बताउँदै उनले आफूहरु कृषि कर्मबाट सन्तुष्ट नै रहेको बताइन् ।  उनका अनुसार व्यवसाय सुरुवातमा फाइदा भन्दा पनि अनुभव प्राप्त भयो भने त्यही अनुभव अघि बढ्नलाई सहयोगी बनेको छ । उनीहरुले आफ्नो उत्पादन असन, बल्खु ,चावहिललगायतका  बजारमा  पुर्याउने गरेका छन् । एक पटक च्याउ टिप्दा ३ लाख फाईदा हुने गरेको नकुलको भनाई छ । उनका अनुसार एक पटक च्याउ लगाउदा झण्डै ९ लाख खर्च हुन्छ । एक पटक लगाएको च्याउ ३ महिनासम्म टिप्न मिल्छ । च्याउको लागि विउ, पराल, दाउरा, डोरी, प्लाष्टीक, औषधि लगायत कुरामा बढी खर्च हुन्छ । अहिले सम्म कन्या च्याउ लगाउदै आईरहेको छ । कन्या च्याउले लगाएको २२ देखि २५ दिनमा उत्पादन दिन थाल्छ ।  यस्तै चिसो मौसममा ३२ दखि ३५ दिन सम्ममा च्याउ उत्पादन हुने गर्दछ । असन र कालिमाटी र बल्खुको होलसेलमा १ सय ३० देखि ५० सम्म होलसेलमा बेच्ने गरेका उनीहरुले खुद्रामा भने २ सय रुपैया किलोमा बिक्री गर्दै आएका छन् । हाल  कृषि व्यवसायबाट राम्रो आम्दानी गर्दे आएका उनीहरु  ग्राहक र उत्पादनकर्ता बीचनै व्यापार गर्न सकेको खण्डमा ग्राहक र कृषक दुबैलाई फाईदा हुने बताउँछन् । आफ्नो उत्पादन कृषक आफैले बजारसम्म लान सकेको खण्डमा कृषि व्यवसायबाट आकर्षक आम्दानी गर्न सकिने उनीहरुको बुझाई छ ।       
