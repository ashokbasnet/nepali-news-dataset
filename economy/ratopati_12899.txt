नेपाल धितोपत्र बोर्डद्वारा प्रधानमन्त्री दैवी प्रकोप उद्धार कोषमा ३० लाख सहयोग

काठमाडौं–हालैको बर्षा र बाढीको कारण पूर्व तराई क्षेत्रमा धेरै धनजनको क्षति भएको अवस्थालाई दृष्टिगत गरी नेपाल धितोपत्र बोर्डले प्रधानमन्त्री दैवी प्रकोप उद्धार कोषमा सहयोगस्वरुप ३० लाख प्रदान गरेको छ ।  प्रधानमन्त्री निवास बालुवाटारमा बोर्ड सदस्य तोयानाथ अधिकारी, नरबहादुर थापा, जगन्नाथ उपाध्याय तथा बोर्डका कार्यकारी निर्देशक तथा निर्देशकहरुको उपस्थितमा बोर्ड अध्यक्ष डा. रेवत बहादुर कार्कीले प्रधानमन्त्री शेर बहादुर देउवालाई बाढी पहिरो पीडितको राहत तथा उद्धारका लागि उक्त कोषमा ३० लाख रकमको चेक हस्तान्तरण गरेका छन् । 
