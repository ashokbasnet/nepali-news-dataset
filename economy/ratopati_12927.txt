नेपालको सिमेन्ट उत्पादनमा चिनियाँ कम्पनीको ३६ अर्ब ७५ करोड लगानी सम्झौता

काठमाडौं– चीनको एक निजी कम्पनीले नेपालको सिमेन्ट उत्पादनमा ३६ अर्ब ७५ करोड रुपैयाँ लगानी गर्ने भएको छ । सरकार र चिनियाँ कम्पनी होङशिवम्् सिमेन्टबीच नेपालमा सिमेन्ट कारखाना स्थापना गर्ने सम्झौता भएको हो ।आइतबार राजधानीमा आयोजित एक कार्यक्रममा लगानी बोर्डका प्रमुख कार्यकारी अधिकृत महाप्रसाद अधिकारी र होङशिवम् सिमेन्ट प्रालिका महाप्रबन्धक लेई वेइपेङले नेपालमा सिमेन्ट कारखाना स्थापना गर्ने परियोजना लगानी सम्झदारी पत्रमा हस्ताक्षर गरेका छन् ।   चीनको होङसी नामक कम्पनीले नेपालको शिवम् सिमेन्टसँगको संयुक्त लगानीमा नवलपरासीको साविकको मेनिमणिपुर गाविसमा सिमेन्ट उद्योग खोल्न लागेको हो ।   ९ सय मेगावट क्षेमताका अरुण तेस्रो र माथिल्लो कर्णालीमा आएको वैदेशिक लगानी पछिको तेस्रो ठूलो लगानीको प्रतिवद्धता आएको लगानी वोर्डले जनाएको छ । हस्ताक्षर कार्यक्रममा अर्थमन्त्री ज्ञानेन्द्रवहाद्ुर कार्की  तथा नेपालका लागि चिनियाँ राजदुत यू होङको समेत उपस्थिति थियो ।  सम्झौताअनुसार कम्पनीले नवलपरासी जिल्लामा सिमेन्ट कारखाना स्थापना गर्नुपर्नेछ । कम्पनीले सन् २०१८ भित्र उत्पादन सुरु गर्नेछ । कार्यक्रममा बोल्दै अर्थमन्त्री कार्कीले चिनियाँ कम्पनीलाई सिमेन्ट कारखाना स्थापना गर्न सबै खालको सहयोग उपलब्ध गराउने प्रतिवद्धता व्यक्त गरे ।   कार्यक्रममा लगानी बोर्डका प्रमुख कार्यकारी अधिकृत महाप्रसाद अधिकारीले विदेशी लगानीकर्तालाई सुरक्षाको प्रत्याभूति दिन नेपाल सरकार प्रतिवद्ध रहेको बताएको थियो ।   
