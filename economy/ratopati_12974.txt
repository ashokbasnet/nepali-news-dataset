पाल्पामा सिटिजन्स बैंकको छहारा शाखा उद्घाटन

पाल्पा–सिटिजन्स बैंक इन्टरनेसनल लिमिटेडले आफ्नो ६० औं शाखा खोली पाल्पाको छहराबाट सञ्चालनमा ल्याएको छ । सोमबार नेपाल राष्ट्र बैंकका गभर्नर डा चिरन्जीवी नेपालले सो शाखाको उद्घाटन गरी बैंकिंग कारोबार सुरुवात गरिएको हो ।  समारोहमा जिल्लाका उच्चपदस्थ सरकारी कर्मचारी, उद्योगी,ब्यापारी,नागरिक समाजका अगुवाहरुको उपस्थिथि रहेको थियो । छहारा शाखाको बिधिबत समुद्घाटनसंगै सिटिजन्स बैंक इन्टरनेसनल लिमिटेडले ग्राहकलाई आफ्ना ६० शाखा, ५९  वटा ए.टि.एम. काउन्टर र ९७ वटा शाखा रहित आधुनिक बैकिङ्ग सेवाबाट करिब ३ लाखग्राहकहरुलाई सेवा प्रदानगर्दै आएको जनाएको छ । साथै रेमिट्यान्स सेवा, ड्राफट, भिसा ए.टि.एम. कार्ड सेवा, भिसा ईन्टरनेशनल डलर कार्ड सेवा, विभिन्नकिसिमका निक्षेप तथा कर्जा सुविधाहरु तथा कुनै पनि शाखाबाट रकम झिक्न र राख्न सकिने जस्ता सुबिधाहरु पनि उपलब्ध  गराउदै आएको छ । पाल्पाको समारोहमा सामाजिक उतरदायीत्व कार्यक्रम अन्तर्गत बैंकले भैरव नवदिप माध्यामिक विद्यालय र महाकाली माध्यामिक विद्यालयलाई १÷१ थान कम्प्यूटर प्रदान गरेको छ । बैंकले हरेक सम्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य विभिन्न स्थानमा चाँडै नै थप शाखा संचालन गर्ने योजना अगाडि सारेको जनाएको छ ।
