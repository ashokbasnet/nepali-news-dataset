डेढ करोडको लगानीमा म्याग्दीमा भव्य रिसोर्ट संचालनको तयारी

म्याग्दी– पर्यटनको सम्भावना बोेकेको म्याग्दी जिल्लामा  आन्तरिक बाह्य पर्यटकलाई लक्षित गरे रघुगंगा गाउँपालिका ३ घुमाउने तालमा एक युवाले जिल्लामै पहिलो स्विमिङपुल सहितको रिसोर्ट संचालन गर्न लागेका छन् । वडा ३ पिप्ले घर भएका हरिबहादुर चन्दले बेनी–जोमसोम सडकखण्ड अन्तरगत घुमाउनेतालमा कालिगण्डकी रिर्सोट संचालन ल्याएका छन् ।करिव ३० रोपनी क्षेत्रफलमा फैलिएको जग्गा भाडामा लिएर चन्दले रिर्सोट सञ्चालनका लागि पुर्वाधार निर्माणको कामलाई तिब्र बनाएका छन् । पुरानो होटललाई खरिद गरि जिल्लामै पहिलो स्विमिङ पुलसहितको रिर्सोट  निर्माण गर्न लागेका छन् । अहिले रिर्सोटमा आउने पाउनाका लागि आवश्यक पुर्वाधार निर्माणका लागि १ करोड लगानी गरिसकेको बताए । अझै थप ब्यवस्थापनका लागि  ५० लाख लाग्ने बताए ।  बेनी– जोमसोम  सडकको छेउमा रहेको रिर्सोटले अर्गानिक र हाईजनिक परिकारको केन्द्र बनाउने मुख्य लक्ष रहेको चन्द्रले ग्राहकलाई लक्षित गरेर हाँस, माछा, कुखुरा, हासँ र खसी लगायताको स्थानीय उत्पादनको परिकार बनाउने बताए । ४ बर्ष सम्म कोरियामा बसेका चन्द्रले त्यहाँबाट फर्किएपछि रिर्सोट संचालनको तयारीमा लागेको बताए ।रिर्सोटमा न्युनतम ४० देखि ५० जनासम्म बास बस्न सक्ने क्षमता सहित मिटिङहल, पार्टी प्यालेस सहितको सुविधा प्रदान गर्न पुर्वाधार निर्माण भईरहेको उनले बताए । 
