ओप्पोद्वारा ‘फादर्स डे सेल्फी कन्टेष्ट’का बिजेता पुरस्कृत

काठमाडौं–ओप्पोद्वारा बुवाको मुख हेर्ने दिन (कुशे औंसी)को अवसरमा आयोजित ‘ओप्पो फादर्स डे सेल्फी कन्टेष्ट’का विजेतालाई आकर्षक गिफ्ट ह्याम्पर वितरण गरेको छ । भदौ ८ देखि १४ सम्म आयोजित उक्त प्रतियोगिताको विजेताका रुपमा बेन्जना कौशिक, निर्मल बोगटी, सुर्य प्रकाश श्रेष्ठ र प्रवेश मान पति छनोट भएका हुन् ।  कम्पनीले काठमाडौं सिटी सेन्टरमा कार्यक्रम आयोजना गरी विजेतालाई गिफ्ट ह्याम्पर हस्तान्तरण गरेको हो । कार्यक्रममा ओप्पोकोे नेपालका लागि प्रबन्ध निर्देशक बबी झाओले विजेतालाई पुरस्कार स्वरुप गिफ्ट ह्याम्पर हस्तान्तरण गरेका थिए ।  ‘नेपालमा फेसबुक मार्फत आयोजित ओप्पोको यो दोस्रो सेल्फी कन्टेष्ट हो । प्रतियोगितामा देखिएको उत्साहजनक सहभागिताले हामीलाई थप हौसला प्रदान गरेको छ’, पुरस्कार वितरण समारोहमा बोल्दै ओप्पोको नेपालका लागि प्रबन्ध निर्देशक बबी झाओले भने ‘हामी चाँडै नै अझ आकर्षक उपहार सहित नयाँ–नयाँ प्रतियोगिता लिएर तपाईँ सामु प्रस्तुत हुनेछौँ ।’   ओप्पोले नेपालीसँग स्थानिय चाड–पर्वको माध्यमबाट सामिप्यता बढाउन चाडपर्वका अवसरमा पर्वसँग सम्बन्धित प्रतियोगिताको आयोजना गर्दै आइरहेको छ । 
