पुँजी बजार २५.४७ अंकले ओर्लियो

काठमाडौं–नेपालको पुँजी बजार सोमबार उच्च अंकले घटेको छ । आज बजार २५.४७ अंकले घटेर १५५४.५६ अंकमा आइपुगेको छ ।  एक सय ५२ कम्पनीको १५ लाख ७० हजार ७ सय ३१ कित्ता सेयर किनवेच भएको आज ८४ करोड २९ लाख २० हजार ३४ रुपैयाँको कारोवार भएको छ । आज सबै सूचक रातो भएका छन् ।  बैकिङ समूहको सूचक २५.७४ अंकले घटेको आज होटल समूहको सूचक १३.२५ र बिकास बैंकको सूचक ३६.१७ अंकले झरेको छ । जलविद्युत समुहको सूचक १९.७३ अंकले घटेको आज फाइनान्स समूहको सूचक ४.०१ अंकले घटेको नेपाल स्टक एक्सचन्जले जनाएको छ ।  बीमा समूहको सूचक सबै भन्दाबढी १३६.७३ अंकले घटेको आज उत्पादनमुलक समूहको सूचक १८.४६ अंकले ओर्लिएको छ । आज अन्य समूहको सूचक भने ४.९१ अंकले घटेको छ ।  अघिल्लो दिन सार्वजनिक बिदा भएकाले आज खुलेको बजार उच्च अंकले घटेपछि लगानीकर्ता निराश भएका छन् ।   
