स्वावलम्बन बैंकद्वारा बाढीपहिरो पिडितलाई राहत वितरण

काठमाडौं–स्वावलम्बन लघुवित्त विकास बैंकले बाढीपहिरोमा परी जनधनको क्षती व्यहोरेका पीडित परिवारलाई राहत वितरण गरेको छ ।  बैंकले बाढीपहिरो प्रभावित ८ जिल्ला मोरङ्ग, सुनसरी, सप्तरी, महोत्तरी, बारा, पर्सा, रसुवा र बर्दियाका १८ वटा शाखा कार्यालय मार्फत १ हजार ८ सय ८६ ग्राहक सदस्यलाई राहत वितरण गरेको हो ।संस्थागत सामाजिक  उत्तरदायित्व अन्तरगत बैंकले प्रति सदस्य परिवार चामल, दाल, चिउरा, नुन र खानेतेल गरी १३ लाख २० हजार २ सय रुपैया बराबरको राहत वितरण गरेको हो । त्यस्तै, प्रभावित सदस्यहरुले बैंकको जीवन तथा आवास सुरक्षा योजना अन्तरगतको थप सुविधा समेत पाउने बैंकले जनाएको छ ।
