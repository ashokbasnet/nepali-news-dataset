‘दशैं–तिहारको बहार ताम्राकारमा मोबाइल किन्दा उपहार नै उपहार’

काठमाडौं– काठमाडौंको न्यूरोडस्थित ताम्राकार मोबाइल कम्प्लेक्सले दशैं तिहारको बहार ताम्राकारमा मोबाइल किन्दा उपहार नै उपहार योजना ल्याएको छ ।  भदौ २२ गतेदेखि सुरु हुने मोबाइल मेलाको मुख्य प्रायोजनमा मोटोरोला र लेनेभो मोबाइल छन् । ताम्राकार मोबाइल ब्यापार संघका अध्यक्ष जगत साउदले ताम्राकार मोबाइल बजारले मोबाइलको मोडल हेरेर ५ देखि ६० प्रतिशतसम्म छुटको व्यवस्था गरेको बताए ।   नेपाल मोबाइल इम्पोर्टर एशोसिएशनका अध्यक्ष दिपक मलहोत्राले ताम्राकार मोबाइल बजारमा हरेक वर्ष दशैं र तिहारमा गर्ने मोबाइल महोत्सब सफल रहने विश्वास ब्यक्त गरे ।   यसैगरी, मुख्य प्रायोजक मोटोरोला र लेनेभोका निर्यातक कम्पनी लाइफ कमका प्रबन्ध निर्देशक तथा मोबाइल इम्पोर्टर एशोसिएशनका महासचिव अमित अग्रवालले  ताम्राकारमा हुने मोबाइल मेलामा लेनेभो र मोटोरोलालाई मुख्य पार्टनरको रुपमा अनुबन्ध गरेकोमा धन्यवाद ब्यक्त गरे ।   सामसुङ एस फोर र एस फाइभमा ६० प्रतिशत, डिटिसी टचमा ६० प्रतिशत, हुवावे अनर होलीमा ४० प्रतिशत छुट दिइएको छ ।   यसैगरी, लेनेभोका मोबाइलको खरिदमा मोडल हेरी ३० देखि ५० प्रतिशतसम्म छुटको ब्यवस्था छ । ताम्राकार मोबाइल बजारमा न्यूनतम ९ सयदेखि १ लाख ३० हजार रुपैयाँसम्मका विभिन्न ब्राण्डका मोबाइल सेट उपलब्ध छन् । मोबाइल बजारमा दशैंका बेला दिइने आन्तरिक अफरसँगै कम्पनीहरुले ल्याएका अफर तथा उपहार पनि पाइने जनाइएको छ ।   दशैं तथा तिहारको अवसर पारी विभिन्न ब्राण्डका मोबाइल फोनको खरिदमा मोटरसाइकल, टिभी, स्मार्ट फोन वितरण गरिने जनाइएको छ । यसैगरी, दैनिक २ वटा मोबाइल, १० वटा ब्लुटुथ तथा  पावर बैंक लक्की ड्र मार्फत वितरण गरिने व्यवस्था गरिएको छ भने साप्ताहिक रुपमा एउटा सामसुङको ३२ इन्चको टिभी लक्की ड्र मार्फत नै वितरण गरिने जनाइएको छ ।   
