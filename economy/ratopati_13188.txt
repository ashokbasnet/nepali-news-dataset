अमेरिकामा ‘रोड सेफ्टी अडिट’मा नेपाली सहभागि

काठमाडौं –‘रोड सेफ्टी अडिट’को आयोजनामा अमेरिकाको राजधानी वासिंगटन डिसीमा ‘रोड सेफ्टी अडिट’ तालिम सम्पन्न भएको छ । उक्त तालिममार्फत नेपालका २ जना प्रशिक्षक समेत रोड सेफ्टी अडिटर बनेका छन् । गत अगस्ट २९ देखि ३१ तारिख सम्म  तालिम सम्पन्न भएको थियो । नेपाल अटोमोबाइल्स एसोसिएसन (नासा) का महासचिव गोविन्द भट्टराई तथा रोड सेफ्टी फोरम नेपालका उपाध्यक्ष आशिष गजुरेलले सो तालिम पुरा गरी रोड सेफ्टी अडिटर बनेका हुन् ।संयुक्त राष्ट्रसंघले समेत सन् २०११–२० लाई रोड सेफ्टी दशक घोषणा गरी विभिन्न कार्यक्रमहरु सञ्चालन गरिरहेको छ । तालिमकै सन्दर्भमा भट्टराई र गजुरेलले विश्व बैंकको कार्यालयमा ट्रान्सपोर्ट विज्ञहरुसँग भेटघाट गरी नेपालमा भइरहेका गतिविधि बारेमा समेत छलफल गरेको जानकारी दिएका छन् ।  
