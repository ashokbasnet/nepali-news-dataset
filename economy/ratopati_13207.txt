ललितपुर मोबाइल एक्स्पोमा ग्राहकको भिड

काठमाडौं–ललितपुरको लगनखेलस्थित ललितपुर मलको दोस्रो तल्लामा रहेको ललितपुर मोबाइल कम्प्लेक्सले आयोजना गरेको चौथो ललितपुर मोबाइल एक्स्पोमा गहकको भीड बढेको छ । कम्पनीले मोबाइल एक्स्पोको अवसर पारेर विभिन्न ब्राण्डका मोबाइल फोनमा छुट दिईरहेको छ । उपभोक्ताले मोबाइल खरिद गर्दा ह्वावेको जीआर ५ र पी ९ लाइटमा २५ प्रतिशतसम्मको  छुट, सोनीको एक्सपेरिया एक्सजेडमा ३० प्रतिशतसम्मको छुट सिधै प्राप्त गर्ने जनाइएको छ । त्यसैगरि मोबाइल कम्प्लेक्समा एक्स्पो अवधिभर लाभाको लाभा एक्स वान प्लस, लाभा एक्स ८, लाभा पिक्सेल भी२ प्लस, लाभा ८६०, लाभा ग्राण्ड २, लाभा ग्राण्ड २ सी फोनहरुमा पनि २५ प्रतिशत नगद छुट दिईएको छ ।त्यसैगरि हात खालि नजाने उपहार पनि प्रत्येक मोबाइल खरिदमा राखिएको जनाइएको छ । जसअन्तर्गत हरेक मोबाइलको खरिदमा हात खाली नजाने योजनामा पावर ब्यांक, मेमोरी कार्ड, ब्लूटूथ हेडफोन, प्रिन्टेड कप, सेल्फी स्टिक, हेडफोन, स्पीकर छन् । कम्प्लेक्सको एक्स्पोको बेलामा दिने अफरसँगै विभिन्न मोबाइल कम्पनीले ल्याएका अफर पनि साथमा लागू हुने जनाइएको छ । जसमा स्क्रयाच अफर, एसएमएस योजना, बम्पर पुरस्कारमा बाईक उपहार, क्यासब्याक, विभिन्न देशको टूरलगायतका मोबाइल खरिदमा लागू भएका योजना पनि एकैसाथ उपलब्ध हुनेछ ।कम्प्लेक्सले ग्राहकहरुलाई सस्तो मूल्यमा विभिन्न ब्राण्डका फोनहरु बिक्री गरिरहेको अध्यक्ष पुरुषोत्तम बस्नेतले जानकारी दिए ।  कम्प्लेक्समा सामसुंग, ह्वावे, जियोनी, कलर्स, आईफोन, एचटिसी, नोकिया , डिटिसी, ओवीआई, लाभा, सोनी, वन  प्लस लगायत ब्राण्डका फोनहरु उपलब्ध छन् ।दशैं तथा तिहारको अवसर पारेर कम्पनीले भदौ १६ गते देखि भदौ २६ गतेसम्म यो एक्सपो आयोजना भएको हो । 
