ग्रीनलाइन प्लानेट र हिम इलेक्ट्रोनिक्स बीच विद्युत नपुगेका घरहरुमा सुपथ मूल्यमा सौर्य उर्जा पुर्याउन सहकार्य

काठमाडौं – ग्रीनलाइन प्लानेट, विश्वको सबैभन्दा ठूलो मध्येको एक सौर्य सामाग्री उत्पादक कम्पनीले नेपालको प्रमुख उपभोक्ता सामाग्री सम्बन्धित कम्पनी हिम इलेक्ट्रोनिक्ससँग सहकार्य गर्ने घोषणा गरेको छ ।ग्रीनलाइट प्लानेटसँग ५० भन्दा बढि देशहरुमा विद्युत नपुगेका बजारहरुमा सौर्य प्रणाली बिक्री गरेको तथा आविश्कारीक सहकार्य मोडलहरु पुर्याएको अनुभव रहेको जनाएको छ । हिम इलेक्ट्रोनिक्सको विश्वसनिय नामका साथमा, बितरण च्यानल र सर्भिस सेन्टरसहित नेपालका १ करोड ६५ लाख विद्युत नपुगेका जनसंख्यासम्म सौर्य प्रणाली पुर्याउने बताइएको छ ।दुबै कम्पनीहरु उपभोक्ताहरुसम्म उच्च गुणस्तरीय, सुपथ सामाग्रीहरु पुर्याउने आफ्ना समान लक्ष्यका साथ आपसमा जुटेका हुन् ।  सहकार्यद्धारा नेपालको केन्द्रिय, पूर्वी र पश्चिम क्षेत्रमा ६५ सयभन्दा बढि उत्पादनहरु बिक्री गरिसकेको सफल अनुभव देखाएको छ । ग्रामीण क्षेत्रका किसानहरु, आमाहरुले संचालन गरेका पसल तथा साना पसलहरु, मोबाइल पसलहरु, कुखुरा पालन केन्द्र, तरकारी तथा फलफुल बिक्रेता, जसको आम्दानी दैनिक ४ देखि ५ डलरसम्म रहेको छउनीहरु नै प्राथमिकतामा हुने कम्पनीले जनाएको छ ।ती परिवारहरु जसले उनीहरुको आम्दानीको २० प्रतिशत खर्च मट्टितेल किन्न गरिरहेका छन्, जून महंगो र खतराजन्य दुबै हो । अन्यले सस्तो, र अनुवांशिक उत्पादनहरु खरिद गरिरहेका छन, जसमा कुनै वारेन्टि हुँदैन र किनेको केहि साताभित्रै भाँचिने वा बिग्रने हुन्छ । यस अतिरिक्त, उनीहरु मोबाइल चार्ज गर्नका लागि मात्र करिब ५ देखि १० किलोमिटर जाने गर्दछन र रु. १० देखि रु. २० सम्म प्रति चार्जमा भुक्तानी गर्ने गर्दछन्, जसले उनीहरुको वित्तिय समस्यालाई झनै बढाउँछ । ग्रीनलाइन प्लानेटका ग्लोबल पार्टनरसिप म्यानेजर सनौल्लाह फाथीले उदाहरण दिँदै कम्पनीको फ्ल्यागशीप सन किङ्ग उत्पादनहरुले कसरी ग्राहकहरुको तनावलाई समाधान गर्दछ भन्ने बारेमा समेत प्रकाश पारे ,‘जब एमएमफआई सहकर्मीले सन किङ्ग प्रो २ सोलार ल्याम्प आफ्नो वित्तिय योजनाअनुसार तरकारी व्यवसायीलाई बितरण गर्यो, सो व्यवसायीले प्रयोग गरिरहेको अन्य सामाग्रीको तुलनामा कसरीउसले पैसा बचत गर्यो भन्नेउत्साहित हुँदै सुनायो ।२ वर्षको वारेन्टिका साथमासन किङ्ग लाइट ४५ घण्टासम्म निरन्तर कार्य गर्न सक्दछ, जसद्धारा उसले आफ्नो फोन चार्ज गरिरहेको थियो । प्रत्येक महिना नयाँ बत्ति खरिद गरिरहनुको साटो, उसले सो पैसा आफ्नो व्यवसाय बिस्तारमा उपयोग गरिरहेको छ ।’’ हिम इलेक्ट्रोनिक्स, आफ्ना सहकर्मी कम्पनीहरु तथा ग्राहकहरुसँग उच्चस्तरको व्यवसायीकता र पारदर्शिताका साथमा कार्य गरिरहेकोछ, जसले सन किङ्ग उत्पादनहरु बितरण गर्न र बिक्रीपछिको सेवाको लागि निरन्तर लागिरहेको छ । हिमका अधिकारीले भने, हामी ग्रीन लाइन प्लानेटसँगको सहकार्यबाट निकै खुशी छौं र हामी हाम्रो उज्यालो नेपाल अभियानलाई निरन्तरता दिँदै यो सहकार्उका साथमा नेपालका दूर्गम भेगहरुमा उत्पादनहरु पुर्याउनेछौं । 
