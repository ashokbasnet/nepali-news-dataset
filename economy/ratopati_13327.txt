कतार एयरवेजको ‘एजेन्ट अवार्ड नाइट’ सम्पन्न

काठमाडौं – कतार एयरवेजले मंगलबार साँझ ‘एजेन्ट अवार्ड नाइट’ को आयोजना गरेको छ । काठमाडौंको याक एण्ड यति होटलमा आयोजित उक्त कार्यक्रममा पाँच उपाधि र विभिन्न विधामा ३३ वटा प्रशंसा पत्र प्रदान गरिएको छ । कतार एयरवेजका कन्ट्री म्यानेजर जय प्रकाश नेयर, इन्डियन सब कन्टिनेन्ट सिनियर म्यानेजर नविन चावलाले उपाधि र प्रशंसापत्र हस्तान्तरण गरेका थिए ।कार्यक्रममा कतार एयरवेजका व्यापार साझेदार, कतारी दूतावासका गन्यमान्य व्यक्तित्व, त्रिभुवन अन्तर्राष्ट्रिय विमानस्थलका सदस्य र सन् २०१७ का मिस नेपालको उपस्थिती रहेको थियो ।    साथै, उक्त कार्यक्रममा चार व्यापार साझेदारलाई पनि अवार्ड प्रदान गरियो । प्रतिष्ठित प्लाटिनम अवार्ड सन् २०१६–१७ ओसो वर्ल्ड ट्राभल नेपालले बाजी मार्यो भने मेघाबाइट – गोल्ड अवार्ड सुमेघ टुर र ट्राभल्सलाई हस्तान्तरण गरिएको छ । साथै, सिल्भर अवार्ड यति ट्राभलको पोल्टोमा परेको छ ।यसका साथै, यस वर्षदेखि नयाँ उपाधिको थालनी गरिएको छ । यसवर्षको ‘लिजर एण्ड एमआईसिई एजेन्टको उपाधि जेनिथ एक्सपिरियन्स ट्राभल सर्भिस एण्ड रिजेन्सीले बाजी मारेको छ ।   
