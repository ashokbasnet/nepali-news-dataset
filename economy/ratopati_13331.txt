भृकुटीमण्डपमा सुरु भयो सस्तो मेला

काठमाडौं– दशैंको अवसर पारी बुधबारबाट राजधानीको भृकुटीण्डपस्थित प्रदर्शनीहल परिसरमा ‘स्टक क्लियरेन्स’ मेला सुरु भएको छ ।  मेलाको उद्घाटन नेपाल चेम्बर अफ कमर्शका अध्यक्ष राजेशकाजी श्रेष्ठले गरेका हुन् ।   मेलामा राजेशकाजी श्रेष्ठले दशैंकाबेला एकै स्थानमा धेरै उपभोग्य सामान सस्तो दरमा पाउन सबै उपभोक्ताका लागि तथा स्टक सामान रहेका ब्यापारी दुबैका लागि  राम्रो भएको बताए । दशैंको बेला सस्तो मेला स्लोगन दिइएको यस मेलाको आयोजना इभेन्ट सोलुसनले गरेको हो ।   बुधबारदेखिदेखि ६ दिनसम्म चल्ने स्टक क्लियरेन्स मेलामा दशैंका लागि आबस्यक सामग्रीको कारोबार भइरहेको छ । मेलामा कपडा, जुत्ता, ह्याण्डीक्राफ्ट, फुडकोर्ट, होम एफिलियन्स र फिटनेसका  स्टल छन् । एक सय भन्दा धेरै स्टल रहेको यो मेला चाडपर्व लक्षित भएको बताउँदै इभेन्ट सोलुसनका मेला संयोजक दिपेश जोशीले आउने वर्षहरुमा पनि यसको निरन्तरता रहने जानकारी दिए ।   इभेन्ट सोलुसनका संयोजक जोशीले दशैंका लागि आबस्यक पर्ने  उपभोग्य सामाग्रीहरु एकैठाउँबाट बिशेष छुटमा पाइने बताए । ६ दिन सम्म चल्ने यो मेलामा काठमाडौं, भक्तपुर, ललितपुर र आसपासबाट उपभोक्ताहरु सामान किन्न आउने अनुमान गरिएको संयोक जोशीले बताए ।  मेला अवधीभर ५० हजार उपभोक्ता मेलास्थलमा आउने अनुमान इभेन्ट सोलुसन्सले गरेको छ ।  मेलामा इकमर्स पार्टनर बनेको सपर्भडटकमले अनलाइन सेवा पनि उपलब्ध गराएको छ ।  
