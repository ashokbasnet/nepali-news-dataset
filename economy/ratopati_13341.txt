भृकुटीमण्डपमा बिहीबारबाट ‘यामाहा महामेला’

काठमाडौं– नेपालमा सबैभन्दा बढी रुचाइएको मोटरसाइकल ब्रान्डमध्ये एक यामाहाले बिहीबारबाट चार दिने ‘यामाहा महामेला’को आयोजना गर्ने भएको छ । नेपालका लागि यामाहाको आधिकारिक विक्रेता एमएडब्लु इन्टरप्राइजेजको आयोजनामा हुन लागेको यो ग्राहक–केन्द्रित कार्यक्रम काठमाडौंको भृकुटीमण्डपमा भदौ २२ देखि चल्नेछ ।   ‘यामाहा महामेला’मा पुराना बाइकको बेस्ट भ्यालुएसन र एक्सचेन्ज, नयाँ बाइकको स्पट फाइनान्सिङ, निशुल्क सर्भिसिङ र स्पेयर्स पार्टस् तथा इन्जिन आयलमा विशेष छुट लगायत अन्य मनोरञ्जनात्मक कार्यक्रम हुनेछन् ।   ‘यामाहा महामेला’मा ग्राहकले आफ्नो पुराना बाइक र स्कुटरको सर्वोत्कृष्ट मूल्यांकन पाउने जनाइएको छ । यसका लागि नेपालकै प्रतिष्ठित २० वटा रिकन्डिसन हाउसको सहभागिता मेलामा हुनेछ । साथै, पुराना दुईपाङ्ग्रेसँग नयाँ साट्न चाहनेहरुका लागि २० प्रतिशत डाउन पेमेन्टमै स्पट फाइनान्सिङको व्यवस्था यामाहाले गरेको छ । मेलाका सहभागीले जुनसुकै ब्रान्डको मोटरसाइकल वा स्कुटर भएपनि १० प्वाइन्ट फ्री चेकअपको सुविधा पाउनेछन् भने यामाहाका स्पेयर्स पार्टस् र यामाल्युबमा १० प्रतिशत छुट पाउने जनाइएको छ ।   मेलामा यामाहा बाइक वा स्कुटर खरिद गर्ने ग्राहकले दशैं योजनाको सात हजार नगद छुट पाउनुका साथै एउटा ब्रान्डेड हेलमेट र विशेष किट प्राप्त गर्नेछन् । यामाहा दसैं योजनाअन्तर्गत ग्राहकले सात हजार नगद छुट, साप्ताहिक लकी ड्रमा एक लाख रुपैयाँ र बम्पर पुरस्कारमा स्कोडा ¥यापिड जित्ने अवसर पाउनेछन् ।   ‘यामाहा महामेला’मा निम्न विशेषता हुनेछन्ः  – २० रिकन्डिसन हाउसबाट उत्कृष्ट मूल्यांकन        – न्युनतम २५,००० रुपैयाँ ग्यारेन्टी – २० प्रतिशत डाउन पेमेन्टमा फाइनान्सिङ            – निःशुल्क १० प्वाइन्ट चेकअप – स्पेयर्स र यामाल्युबमा १० प्रतिशत छुट                – स्टन्ट सो – लाइसेन्स नभएकालाई निःशुल्क ८ ट्रायल            –  टेस्ट राइटमा आकर्षक उपहार – टेस्ट राइडमा म्याकबुक जित्ने मौका            – परिवारसहित आउनेलाई उपहार – सेलिब्रिटी वाक–इन                    – फुड स्टल
