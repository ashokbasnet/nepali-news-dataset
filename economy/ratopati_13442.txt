सुनको भाउ तोलामा ३ सय ओर्लियो

काठमाडौं–नेपाली बजारमा बिहीबार सुनको भाउ तोलामा ३ सय रुपैयाँ ओर्लिएको छ । अघिल्लो दिन तोलामा २ सय रुपैयाँ महंगिएको सुनको भाउ आज भने ३ सय रुपैयाँ सस्तो भएको हो ।  नेपाल सुनचाँदी व्यवसायी महासंघका अनुसार आज बजारमा छापावाल सुनको भाउ प्रतितोला ५७ हजार २ सय रुपैयाँ छ । यस्तै तेजावी सुन प्रतितोला ५६ हजार ९ सय रुपैयाँमा कारोवार भइरहेको महासंघले जनाएको छ ।  लगातार ५ दिनसम्म उकालो लागेको सुनको भाउ आज भने केही घटेको हो । यस्तै, आज चाँदीको भाउ पनि प्रतितोला ५ रुपैयाँ घटेर ७ सय ८५ रुपैयाँ प्रतितोलामा कारोवार भइरहेको छ ।   
