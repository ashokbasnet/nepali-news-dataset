सामसुङको ‘उत्सवको उमंग, सामसुङसँग परिवार दंग’ योजना सार्वजनिक

काठमाडौं – सामसुङ नेपालले दशै, तिहार र छठ पर्वलाई लक्षित गर्दै ‘उत्सवको उमंग सामसुङसँग परिवार दङ्ग’ योजना प्रस्तुत गरेको छ ।  यस योजना अन्तर्गत सामसुङको हरेक ४जी स्मार्ट फोनको खरिदमा सामसुङका विभिन्न सामानको एक सेट होम अप्लाइन्स घर लैजाने अवसर मिल्ने छ । भदौ १६ गतेदेखि कार्तिक १ गतेसम्म यो योजना लागु हुने जनाइएको छ । भाग्यशाली विजेता भदौ २२ देखि असोज १०सम्म र असोज १८ देखि कार्तिक १ गतेसम्म ३५ दिन लगातार छनोट गरिने जनाइएको छ ।  यसरी दैनिक एकजनाका दरले ३५ जना भाग्यशाली व्यक्तिले सामसुङ होम अप्लाइन्स घरलैजाने अवसर पाप्त गर्ने जनाइएको छ । यस्तो सेटमा ४० इन्चको स्मार्ट टिभि, डबल डोर रेफ्रिजेनेरेटर, पूर्ण अटोमेटिक फ्रन्डलोड बासिङ मेसिन, माइक्रो वेभ ओभन तथा भ्याक्युम क्लिनर रहने छन् । यस योजनामा सहभागी हुन मोबाइलको मेसेजमा गई सामसुङ टाइप गरी स्पेस दिई नयाँ ४जी  मोबाइल सेटको ११ अंकको सिरियल नम्बर राखी ३७७२२ मा पठाउनु पर्ने जनाइएको छ । एसएमएस पठाइ सकेपछि सिस्टमले दर्ता भएको जानकारी एसएमएस बाटै ग्राहकलाई दिइने जनाइएको छ । यसरी दर्ता भएका नम्बरबाट एक जनालाई विजेताका रुपमा छनौट हुनेछन् । लक्की ड्रको प्रक्रियालाई सामसुङको आधिकारिक फेसबुक पेजमा बेलुका प्रत्यक्ष प्रसारण गरी देखाइने जनाइएको छ । लक्की ड्रको अतिरिक्त एक सय वा एक हजारको पक्का मोबाइल रिचार्ज पनि प्राप्त हुने पनि जनाइएको छ । साथै थ्रीजी मोडेलका सामसुङ ग्यालेक्सी जे१ नेक्ट प्राइम, ज२ र जे१ एसीका ग्राहकले प्रबर्धनात्मक एनसेल डाटा प्याक १२०० एमवी (१२ हप्ताको लागि १०० एमवी ) डाटा प्याक प्राप्त गर्न जनाइएको छ । यसकालागि एनसेल टाइप गरी १७१०० मा म्यासेस पठाउनु पर्नेछ ।
