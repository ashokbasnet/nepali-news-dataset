सेयर बजार दोहोरो अंकले घट्यो

काठमाडौं–अघिल्लो दिन दोहोरो अंकले बढेका पुँजी बजार बिहीबार भने दोहोरो अंकले नै ओरालो लागेको छ । आज बजार ११.९५ अंकले घटेको हो । यो सँगै बजार १५५४.५५ अंकमा झरेको छ ।  एक सय ५७ कम्पनीको १२ लाख ८५ हजार ८ सय ५ कित्ता सेयर किनवेच भएको आज ७३ करोड ४९ लाख ५४ हजा ९ सय ३६ रुपैयाँको कारोवार भएको छ । आज सवै सूचक रातो भएका छन् ।  बैकिङ समूहको सूचक ९.२४ अंकले घटेको आज होटल समूहको सूचक ११.१५, बिकास बैंक समूहको सूचक ५.५ र जलविद्युत समूहको सूचक २३.७४ अंकले घटेको छ । यस्तै, फाइनान्स समूहको सूचक ५.४७ अंकले घटेको आज बीमा समूहको सूचक भने ११४.८६ अंकले घटेको हो । उत्पादनमुलक समूहको सूचक २४.१३ अंकले घट्दा अन्य समूहको सूचक ४.०५ अंकले घटेको नेपाल स्टक एक्सचेन्जले जनाएको छ । 
