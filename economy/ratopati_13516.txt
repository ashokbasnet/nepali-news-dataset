आठ अर्व चुक्ता पुँजि पुर्याउन नेपाल क्रेडिड एण्ड कमर्स बैंकले साधरण शेयर निस्कासन गर्दै

काठमाडौं – नेपाल क्रेडिट एण्ड कमर्स बैंक लिमिटेडको भदौ १६ गते सम्पन्न उन्नाईसौं वार्षिक साधारणसभाबाट हकप्रद शेयर निस्कासन गर्ने निर्णय भएको छ । साधरणसभाबाट पारित भए बमोजिम कायम शेयरधनीहरुकोे लागि २ कित्ता शेयर बराबर १ कित्ता शेयर अर्थात चुक्ता पूंजीको ५०% ले हुने २ करोड ३३ लाख ९५ हजार २ सय ९१ कित्ता हकप्रद शेयर निष्काशन गर्नको लागि सन्राइज क्यापिटल लिमिटेडलाई निष्काशन तथा बिक्री प्रबन्धकमा नियुक्त गरिएको  जनाएको छ ।  उक्त कार्यको लागि नेपाल क्रेडिट एण्ड कमर्स बैंक लिमिटेडको तर्फबाट प्रमुख कार्यकारी अधिकृत रमेश राज अर्याल र सन्राइज क्यापिटल लिमिटेडको तर्फबाट प्रमुख कार्यकारी अधिकृत बिजयलाल श्रेष्ठका बीच नेपाल क्रेडिट एण्ड कमर्स बैंक लिमिटेड, बागबजार, काठमाण्डौंमा हकप्रद शेयर निष्काशन गर्ने सम्झौता भएको जनाएको छ ।  हकप्रद शेयर निष्काशन पश्चात बैंकको चुक्ता रु. ७ अर्व ०१करोड ८५ लाख ८७ हजार ३सय  कायम हुनेछ । हकप्रद शेयर जारी पश्चात कायम हुने चुक्ता पूंजीमा बैंकसंग गाभिएका चारवटा विकास बैंकहरुको शेयर आदान प्रदान अनुपातका आधारमा फरक भए बमोजिमको पूँजी कोषमा लेखाङ्कन गरिएको रकम रु. ९८ करोड ६० लाखलाई पूँजीकृत गरेपछि बैंकको चुक्ता पूँजी  रु. ८ अर्व पुग्ने  बैंकले जनाएको छ ।
