नेपालमा बङ्गुर उत्पादन : सम्भावना र चुनौती

केदार कार्कीजनसङ्ख्यामा भइरहेको अप्रत्यासित वृद्धि र आर्थिक स्तर एवं जीवनस्तरको वृद्धि हुँदै गर्दा मासु तथा मासुजन्य पदार्थ उत्पादन र विस्तार गर्न सकिने सम्भावना प्रशस्त छ । कृषि तथा पशुपालन क्षेत्रमा विज्ञान र प्रविधिमा सुधार एव परिमार्जन गर्न सकिने सम्भावना असीमित छन् । हामीसँग भौतिक प्राकृतिक एव मानवीय स्रोत र साधन प्रचूर छन् । उल्लेखित स्रोतहरूलाई भौगोलिक अवस्था एव त्यस क्षेत्रका मानव स्रोतसँग भएको परम्परागत सीप तथा पेसालाई उपयुक्त प्रविधिसँग संयोजन गर्न मात्र सकियो भने हामी मासुजन्य प्रोटिनको माग सजिलै पुर्याउन सक्छौँ । कृषि तथा पशुपन्छी पालन क्षेत्रको सम्बन्ध अब प्रतिस्पधात्मक नरहेर एक आपसमा परिपूरकका रूपमा देखा पर्न थालेका छन् । प्रायजसो कृषकको कृषि प्रमुख पेसा भए पनि धेरैजसो किसानले एउटा वैकल्पिक आयआर्जन गर्ने स्रोतका रूपमा पशुपालनका विविध खाले पशु पाल्न थालेको पाइन्छ । जसमा हाम्रा आदिवासी जनजाती सीमान्त कृत समुदाय एव मुलुकमा विगतमा विविधखाले द्वन्द्वका कारण आफ्नो थातथलो छाडी अलकति सुरक्षित ठानिएको सहरी क्षेत्रमा बस्न पुगेका सुकुम्बासीको भरपर्दो आयआर्जनको स्रोत बङ्गुरपालन हुन पुगेको दृष्टान्त खोज्न अन्त जानुपर्दैन, हाम्रो चार भञ्ज्याङका खोला किनारमा सुकुम्बासी बस्ती हेरे पुग्छ । यसभन्दा आशलाग्दो परिदृश्य हाम्रै अगाडि देखा पर्दैछ, वैदेशिक रोजगारीबाट फर्केको एउटा ठूलो जमात बङ्गुरपालन पेसाप्रति आकर्षित हुनु ।नेपालको समग्र कृषि प्रणालीमा पशुपन्छी पालन धेरै हदसम्म अन्तरसम्बन्धित रहेको छ । खेतीमा मात्र संलग्न कृषक समुदाय बैमौसमी बेला बेरोजगारीको अवस्थामा खाली बस्न पर्ने हुन्छ त्यसबेलाका लागि आयआर्जनका लागि वैकल्पिक कृषिमा नै आधारित पेसारको खाजीमा हुन्छन्, जसबाट थप आमदानी मिलोस । यस कारणले पशुपन्छ पालनले खेतीपाती र पशुपन्छी पालनबीच सम्मानजनक सम्बन्ध रहेका सिद्ध गरेको छ । यसले सामाजिक परिर्वतन कृषकको आर्थिक अवस्थामा आएको सुधारले सङ्केत गर्छ । यसकै सेरोफेरोमा बङ्गुरपालन एउटा उत्तम विकल्प हुन सक्ने सम्भावना बोक्न सक्छ । किनभने यी प्रजाति हलक्क बढ्ने फलप्रद क्षमता भएका अरू पशुपन्छीभन्दा बढी मानिन्छ । यिनीहरूलाई छिटै वंश सुधार गर्न सकिन्छ तथा यिनले छिटोछिटो बथानको सङ्ख्या बढाउँछन् । पाँचपोथी तथा एक भाले राखेको बथानले प्रतिवर्ष असीवटा पाडापाडी जन्माउँछन् । यिनीहरूले दानालाई पशुजन्य उत्पादनमा रूपान्तर गर्न अब्बल मानिन्छ । बङ्गुरहरू कृषि तथा पशुपन्छीजन्य उपउत्पादनमा प्रभावकारी रूपमा आफ्नो दाना आहाराका रूपमा प्रयोग गर्छन् । जस्तै धानको ढुटो, कनीका मकैको ढुटो, फिसपिल, भिटामिन, बोनमिल, पिना, वल्ड मिल भान्सा तथा होटल, पार्टिप्यालेस, रेस्टुरेन्टबाट निस्कने   रछ्यान मोलासेस स्किम्ड मिल्क, वटर मिल्क, क्षयकृत अन्न, क्षयकृत बेकरी उत्पादन बियर कारखानाबाट निस्कने कड र केही घाँसपात आदि खेर जाने खाद्यपदार्थ हुन् । गाउँ, सहरका बाटामा थुपारिएका फोहोर मैलाबाट पनि आफ्नो आहारा जोहो गर्न सक्छन् । यसैले यिनलाई स्वयंसेवी सफाइकर्मी पनि भनिन्छ । स्थानीय रैथाने काठेबङ्गुर पाल्नु पाइदाजनक मानिन्न बरु लार्ग म्वाइट योर्कसायरमध्ये सोतो योर्कसायर लैडरस जस्ता उन्नत जातका साथै धराने कालो बङ्गुर हाम्रो जस्तो भौगोलिक बनौट जनसमुदायको संरचनाका लागि पाल्न उपयुक्त मानिन्छ ।बङ्गुर पालनको स्तरोन्नतिका मुख्य चुनौती  १.  उच्च उत्पादकत्वका लागि उन्नत, उच्च स्तरीयमूल अनुवांशिक बीउको अभाव ।२. उच्च तथा सम्पूर्ण पोषणयुक्त दाना आहाराको सहज उपलब्धता नहुनु ।३. अत्यधिक वर्षा तथा ओसिलोका कारण विभिन्न रोगको सङ्क्रमण, बेलैमा प्रयोगशालाजन्य रोग पहिचान हुन नस्कनु, प्राज्ञिक तथा प्राविधिक ज्ञानको अभावका कारण रोकथाम एवम् प्रभावकारी उपचार सेवा बङ्गुरपालक कृषकसम्म पुग्न नसक्नु ।४. उन्नत जातका बङ्गुरका पाठापाठी उपलब्ध हुने स्रोत केन्द्रहरू अपर्याप्त हुनु ।५. व्यवस्थित वधशालाको पूर्ण अभाव वैज्ञानिक तवरले बङ्गुर वध गर्न साथै शुद्ध स्वच्छ सफा स्वास्थ्य मासु वर्गीकरण गरी बङ्गुको मासु गुणस्तर अनुसार वर्गीकरण गरी पोका पारी बजारीकरण गर्न ।रणनीतिक समस्या  उद्देश्य प्राप्तिका लागि देखा परेका समस्या समाधान गर्नतिर लाग्नुपर्ने बेला आएको छ, नत्र अहिले नभए कहिले पनि हुन्न । सङ्गुर बङ्गुरका उपलब्ध उन्नत अनुवांशिक बीउ उपलब्धताको प्रभावकारी जानकारी, तीनको उचित संरक्षण तथा व्यवस्थापन गर्नुपर्ने, बङ्गुर पालन क्षेत्रमा उपलब्ध दानाको स्रोत र तिनको उपभोग, परम्परागत बङ्गुरको दानाको पहिचान तथा अहिले प्रयोग गरिएका दानाको पोषण गुणस्तरको स्तरोन्नति यात्रिक जीवाणुजन्य वा रासायनिक प्रयुक्त विधिबाट गर्ने । बङ्गुर पालिने भौगोलिक क्षेत्र, मौसमी अवस्था बङ्गुरको उमेर पालिएको प्रयोजनसहितको बथानमा रोगको नियमित नियमण अनुगमन, कडा निगरानी राखिनु पूर्व सूचना प्रवाह देखा पर्न सङ्क्रामक असङ्क्रामक सम्र्पकबाट सर्न सक्ने भएकाले बेलैमा सो क्षेत्रका कृषक प्राविधिक पशुचिकित्सकसँग सम्र्पक गरी रोकथाम तथा उपचार सेवाको पूर्ण तयारीको व्यवस्था मिलाउनुपर्छ । हाम्रो जस्तो वातावरणका लागि सुहाउँदो प्रविधिको प्रशोधन तथा भण्डार बङ्गुजन्य मासु निपुणनतापूर्वक ओसार पसार, प्रशोधन तथा भण्डारणको विकास गर्नु पर्छ । वध गर्दा, मासु काँटछाँट गर्दा हुने क्षति कम होस् र मासु धेरै स्वास्थ्य र  सुरक्षित राख्न सकियोस् । तर अन्नतकालसम्मको लागि हैन । नवीन जैविक विधिको उपयोग, स्रोत संरक्षण अनुवांशिक सुधार प्रजनन् अभ्यासबाट बङ्गुपालनमा सुधमारका साथै ग्रामीण क्षेत्रमा आर्थिक अभिवृद्धि रोजगारीका अवसरको सिर्जना हुनका साथै उपभोक्ताले गोठदेखि ओठसम्म शुुद्ध, सफा, स्वच्छ, स्वस्थ्य वर्गीकरण गरिएको मासु उपभोग गर्न सहज रूपले पाउन् ।   
