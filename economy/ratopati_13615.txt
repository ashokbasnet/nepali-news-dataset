साताको सेयर : तीन दिनमा २ अर्ब ४१ करोडको कारोबार

काठमाडौं–नेपालको पुँजी बजारमा यो साता २ अर्ब ४१ करोड २१ लाख ७५ हजार रुपैयाँको कारोवार भएको छ । सातामा तीन दिन मात्र खुला रहेको बजारमा अघिल्लो साताको भन्दा कारोबार रकम पनि घटेको छ । साताको पहिलो दिन सार्वजनिक बिदा परेकाले बजार खुलेन । दोस्रो दिन खुलेको बजार उच्च अंकले घटेको थियो । सोमबार बजार २५.४७ अंकले घटेर १५५४.५६ अंकमा आइपुगेको थियो । एक सय ५२ कम्पनीको १५ लाख ७० हजार ७ सय ३१ कित्ता सेयर किनवेच भएको त्यो दिन ८४ करोड २९ लाख २० हजार ३४ रुपैयाँको कारोवार भएको थियो । यो दिन सबै सूचक रातो भएका थिए । बैकिङ समूहको सूचक २५.७४ अंकले घटेको यो दिन होटल समूहको सूचक १३.२५, बिकास बैंकको सूचक ३६.१७, जलविद्युत समूहको सूचक १९.७३, फाइनान्स समूहको सूचक ४.०१, बीमा समूहको सूचक १३६.७३, उत्पादनमुलक समूहको सूचक १८.४६ र अन्य समूहको सूचक भने ४.९१ अंकले घटेको थियो । मंगलबार पनि सार्वजनिक बिदाकै कारण बजार खुलेन । बुधबार खुलेको बजार ११.९४ अंकले बढेको थियो । यो सँगै बजार १५६६.५० अंकमा उक्लिएको थियो । एक सय ६४ कम्पनीको १६ लाख ४३ हजार २ सय ५९ कित्ता सेयर खरिद विक्रि भएको यो दिन ८३ करोड ४३ लाख ४ सय ६६ रुपैयाँको कारोवार भएको थियो ।यो दिन बैकिङ समूहको सूचक ११.८१ अंकले बढेको थियो भने होटल समूहको सूचक २२.०३, बिकास बैंक समूहको सूचक २०.६९, जलविद्युत समूहको सूचक ३.०४, फाइनान्स समूहको सूचक १.२२, बीमा समूहको सूचक ५५.२५,  अन्य समूहको सूचक ९.२५ अंकले बढेको थियो भने उत्पादनमुलक समूहको सूचक भने ४८.०२ अंकले घटेको थियो । सेयर कारोवारका हिसावले साताको अन्तिम दिन बिहीबार भने बजार ११.९५ अंकले घटेको थियो । यो सँगै बजार १५५४.५५ अंकमा झरेको छ । एक सय ५७ कम्पनीको १२ लाख ८५ हजार ८ सय ५ कित्ता सेयर किनवेच भएको बिहीबार ७३ करोड ४९ लाख ५४ हजा ९ सय ३६ रुपैयाँको कारोवार भएको थियो । यो दिन बैकिङ समूहको सूचक ९.२४, होटल समूहको सूचक ११.१५, बिकास बैंक समूहको सूचक ५.५, जलविद्युत समूहको सूचक २३.७४, फाइनान्स समूहको सूचक ५.४७, बीमा समूहको सूचक भने ११४.८६, उत्पादनमुलक समूहको सूचक २४.१३, अन्य समूहको सूचक ४.०५ अंकले घटेको छ । 
