रियल स्कूल अफ नेपाल २०१७ का बिजयी पुरस्कृत

काठमाडौं–‘रियल स्कूलअफ नेपाल २०१७’ को ग्राण्ड फिनाले र पुरस्कार वितरण सम्पन्न भएको छ । जसमा नेपालगञ्जको जय बागेश्वरी सेकेण्डरी स्कूल ‘रियल स्कूलअफ नेपाल २०१७’ घोषित भएको छ ।   विजयी विद्यालयका विद्यार्थी विपना उपाध्याय, दिपेश थापा, सुरज भण्डारी, करिस्मा पोखरेल, आएसा कार्की र अभिषेक खत्री हुन् । त्यस्तै, ललितपुरको जेम्स हाइयर सेकेण्डरी स्कूल र नारायणघाटको सैनिक आवासीय महाविद्यालय रियल स्कूलअफ नेपाल २०१७ को दोस्रो र तेस्रो विजयी विद्यालय घोषित भएका छन् ।रियल स्कूल अफ नेपालका विजयी विद्यालयले नगद एक लाख र विजयी विद्यालयको प्रत्येक विद्यार्थीले एक ल्यापटप प्राप्त गरेका छन् । साथै दोस्रो र तेस्रो आउने विद्यालयले ५० हजा र २५ हजार प्राप्त गरेका छन् । सोहि विद्यालयका विद्यार्थीेले ३० हजार ( प्रतिविद्यार्थी ५ हजार ) र १ हजार ८ सय (३ हजार प्रतिविद्यार्थी) बराबरको नगद पुरस्कार प्राप्त गरेका छन् ।   सिनियर समुहवाट एक्सटेम्पोरमा विपना उपाध्याय जय बागेश्वरी सेकेण्डरी स्कूल नेपालगञ्ज, डान्समा स्मिरा सिंङ जेम्स हाइयर सेकेण्डरी स्कूल ललितपुर, फुटबल जगलिङमा सक्षम चाटकुली ग्यालेक्सी पव्लिक स्कुल काठमाडौंमा विजयी भएका भएका छन् । यस्तै, जुनियर समूहतर्फ पेन्टिङमा प्रशन्न स्थापित जेम्स हाइयर सेकेण्डरी स्कूल ललितपुर, (थ्री) ३ मिनेट टु फेममा आर्जन अधिकारी जेम्स हाइयर सेकेण्डरी स्कूल ललितपुर र स्कोर द रियल गोलमा अयुब मियाँ जिएचपि सेकेण्डरी स्कूल वीरगञ्ज विजयी भएका छन् । रियल स्कूलअफ नेपाल २०१७ को ग्राण्ड फिनालेको लागि ३ नयाँ क्रियाकलाप थप गरेको आयोजकले जनाएको छ । जसमा सो यू थिङ्क यू क्यान स्कोरमा जय बागेश्वरी सेकेण्डरी स्कूल नेपालगञ्ज, कोलाजमा सैनिक आवसिय महाविद्यालय नारायणघाट र कुइजमा बाल कल्याण विद्यामन्दिर विराटनगर विजयी भएका छन् ।  फ्रुट जुस ब्राण्ड रियल फ्रुट जुसले विद्यालयका बालबालिकाको प्रतिभा र आत्मविश्वास उजागर र विकास गर्न विभिन्न विद्यालय स्तरका क्रियाकलाप र प्रतियोगितालाई सहयोग गर्दै आएको जनाएको छ ।   
