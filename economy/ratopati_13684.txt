सेञ्चुरी कमर्सियल बैंकले अल्पाइन र सेती प्राप्ती गर्ने

काठमाडौं– सेञ्चुरी कमर्सियल बैंक लिमिटेडले अल्पाइन डेभलेपमेन्ट बैक र सेती फाइनान्स प्राप्त गर्ने भएको छ ।बैंकको शुक्रबार सम्पन्न विशेष साधारण सभाले सेञ्चुरी कमर्सियल बैंक लिमिटेडले अल्पाइन डेभलपमेन्ट बैंक लिमिटेड र सेती फाइनान्स लिमिटेडलाई प्राप्ती गर्नलाई स्विकृती प्रदान गरेको हो ।अल्पाइन डेभलपमेन्ट बैंक लि. को १०० कित्ता बराबर सेञ्चुरी कमर्सियल बैंकको ९३ कित्ता र सेती फाइनान्स लि. को १०० कित्ता बराबर सेञ्चुरी कमर्सियल बैंकको ७० कित्ता शेयर हुने गरी तय गरिएको शेयर अनुपातलाई स्वीकृति समेत प्रदान गरेको छ ।   यो प्राप्ती पश्चात् बैंकको चुक्ता पूंजी करिब रु. ६ अर्ब हुनेछ । यसैगरी सेञ्चुरी बैंकले रु. १ अर्ब ८८ करोड बराबरको ४० प्रतिशत हकप्रद शेयरको बिक्री गदैंछ  ।  रु. ८ अर्बको नपूग पूंजी रकम चालु आ.व. को मुनाफाबाट पूरा गर्ने बैंकले जनाएको छ ।सबै सँस्थाहरु समाहित भए पश्चात् बैंकको कुल शाखा कार्यलयहरु करिब ९० वटा हुनेछन् ।  
