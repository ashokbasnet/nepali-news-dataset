पाँच करोड राजस्व संकलित

पोखरा । जिल्ला प्रशासन कार्यालय कास्कीले आव २०७३/७४ को असार मसान्तसम्म पाँच करोड ७५ लाख २९ हजार ६०० राजस्व संकलन गरेको छ । कार्यालयले राहदानी वितरणबाट मात्रै चार करोड ४७ लाख ७५ हजार ५०० राजस्व संकलन गरेको कार्यालयका लेखा अधिकृत महेश सिग्देलले जानकारी दिए । त्यस्तै प्रशासनिक दण्ड जरिवानाबाट करिब ९३ लाख ९१ हजार, फाराम र रजिस्ट्रेशन दस्तुरबाट १६ लाख ५३ हजार, न्यायिक दण्ड जरिवानाबाट ११ लाख ३८ हजार, हातहतियार नवीकरणबाट पाँच लाख नौ हजार तथा अन्य प्रशासनिक दस्तुरबाट ६२ हजार ८०० राजस्व संकलन भएको छ । 
