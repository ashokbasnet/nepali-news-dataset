डब्लूडब्लूएफ र कोका–कोला फाउण्डेसनबीच सहकार्य

काठमाडौं–डब्लूडब्लूएफ र कोका–कोला फाउण्डेसनले नेपालमा पानीको दिर्घकालिन प्रयोगमा प्रबद्र्धन, स्थानीय समुदायहरुको जिविकामा सुधार र स्वच्छ पिउने पानीको जीवनचक्रको संरक्षण गर्न सहकार्य गरेका छन् । दुई वर्षीय परियोजना नेपालको मध्य पहाडि क्षेत्रको इन्द्रावती बेसिन र तराईको महत्वपूर्ण भूबनोट भएको चितवनको बरण्डाभारमा शुरु भएको छ । इन्द्रावती सब वेसिन भित्र, यो परियोजना डण्डाखोला र छा खोलाको जलग्रहण वरिपरि लागू भएको छ । जंगल र स्वच्छ पानीको जीवनचक्रीय भित्र, दुईवटा जलग्रहणहरु शहरीकरण बढ्नाले, भू उपयोग र भू प्रयोग परिवर्तनका कारण प्रभावित भएको छ, जसले पानीको उपलब्धतामा कमी आएको छ । यी समस्याहरु जलवायु परिवर्तनले थप बिगारेको छ जसले गर्दा पुरै जलग्रहण क्षेत्र जोखिममा रहेको संस्थाको भनाई छ ।  एकिकृत पानी स्रोत व्यवस्थापन पद्धति मार्फत, जतिबेला भूमिगत पानी पुन भरिँदै जान्छ, यो परियोजनाले स्थानीय समुदायहरु सँग घरधुरी र कृषि उपयोगका लागि पानीको अपेक्षित प्रयोग र व्यवस्थापनाका लागि प्रबद्र्धन गर्दछ । यसको जस्तै, बरण्डाभार करिडोरमा, यो परियोजनाले संरक्षणमा स्थानीय समुदायहरुलाई आबद्ध गराउँदै बिसहजारी र त्यसमा आबद्ध तालहरुको एकिकृत जैविक पुनस्र्थापना र हेरचाहको कार्य गर्नेछ । ‘डब्लूडब्लूएफ नेपालसँग एकिकृत पानी स्रोत व्यवस्थापन र स्वच्छ पानीको विषयमा दशकौंदेखि आधारभूत अनुभव छ,’ डब्लूडब्लूएफ नेपालका स्वच्छ पानी नेतृत्वकर्ता राजेश सदाले भने, ‘यो परियोजनाले डब्लूडब्लूएफ नेपालसँगको सहकार्यमा नेपाल सरकार, स्थानीय समुदायहरु र अन्य सरोकारबाला निकायहरुलाई अनुभवको आधारमा कार्य गर्न सहजता प्रदान गर्दछ ।’ यो वर्ष, डब्लूडब्लूएफ र कोकाकोला कम्पनीले विश्वका नदीहरुको आधारको स्वास्थ्य सुधार गर्नका लागि सहकार्यको १० औं वर्ष मनाईरहेका छन् । यो सहकार्यले सिमसार र जलाधार क्षेत्रको २.२ मिलियन हेक्टरको पुर्नस्थापना, संरक्षण र व्यवस्थापनामा आश्चार्यजनक सुधार ल्याएको बताइएको छ ।  नेपाल र विश्वभर स्वच्छ पानीको संरक्षणका लागि प्राकृतिक स्रोतको व्यवस्थापन चुनौती सामना गर्न यो सहकार्य निकै महत्वपूर्ण छ, हेलेन स्मीथ, अध्यक्ष, कोका कोला फाउण्डेसनले भनिन्, ‘डब्लूडब्लूएफ र स्थानीय समुदायहरुका साथमा, हामीहरु स्थानीय तहमा यस्ता चुनौतीहरु सम्बोधन गर्न समुदायलाई सहयोग गर्दछौं । स्थानीय सरकारहरु र अन्य सामुदायिक सहकर्मीहरुका साथमा काम गरिरहेका छौं, जसले  मुलुक’भरका अन्य स्थानहरुमा पनि यस्तो प्रकारको कार्यहरु लागू गर्न वा दोहोर्याएर गर्न सक्षम हुनेछौं ।  
