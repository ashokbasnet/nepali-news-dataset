सुनको भाउ निरन्तर घट्दै, आज तोलामा ३ सय घट्यो

काठमाडौं–नेपाली बजारमा मंगलबार सुनको भाउ तोलामा ३ सय रुपैयाँ सस्तो भएको छ । अघिल्लो दिन तोलामा एक सय सस्तिएको सुनको भाउ आज भने थप ३ सय सस्तो भएको हो ।  नेपाल सुनचाँदी व्यवसायी महासंघका अनुसार नेपाल वजारमा आज सुनको भाउ प्रति तोला ५४ हजार एक सय रुपैयाँ छ । अघिल्लो दिन सुन तोलाको ५४ हजार ४ सय रुपैयाँमा कारोवार भएको थियो । अन्तर्राष्ट्रिय बजार भाउका अनुसार नेपाली बजारमा समेत सुनको भाउ सस्तो भएको जनाइएको छ । आज बजारमा चाँदीको भाउ पनि तोलामा ५ रुपैयाँ कम भएको छ । आज चाँदी तोलाको ७ सय ४० रुपैयाँ छ । अघिल्लो दिन चाँदी प्रतितोला ७ सय ४५ रुपैयाँ थियो ।    
