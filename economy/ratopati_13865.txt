सरकारले श्रमिकहरुलाई परिचय पत्र दिने

काठमाडौ– सरकारले श्रमिकहरुलाई परिचय पत्र दिने भएको छ । त्यसका लागि गृहकार्य भइरहेको श्रमतथा रोजगार राज्यमन्त्री डिल्ली बहादुर चौधरीले बताएका छन् ।मन्त्री चौधरीले  औपचारिक तथा अनौपचारिक क्षेत्रमा कार्यरत कर्मचारीहरुलाई परिचय पत्र दिएपछि उनीहरुका हक अधिकारका विषयमा पनि काम गर्न सजिलो हुने बताए ।गैरसरकारी संस्था (सिविस) नेपालको २० औं साधारण सभाको आइतबार उद्घाटन गर्दै राज्यमन्त्री चौधरीले असुरक्षीत रुपमा काम गर्न नेपाली श्रमिकहरु अन्र्तराष्ट्रिय बजारमा गइरहेकोतर्फ इंगित गर्दै नेपालमा बाल श्रमिकको समस्या समाधान गर्नसके पनि दैनिक १ हजार रुपैयाँ ज्यालाका लागि मजदुरहरु विदेशिनु नपर्ने उल्लेख गरे ।अहिले पनि काठमाडौमा २० हजार वढी बालश्रमिकहरु विभिन्न ठाउँमा कार्यरत रहेको भन्दै उनले बालश्रमविरुद्ध अभियाननै सञ्चालन गरेर अघि बढ्ने योजना पनि रहेको सुनाए । मन्त्री हुने ४८ दिनमात्रै रहेको बताउँदै त्यतिन्जेलसम्म गर्न सक्ने कामको लिस्ट पनि तयार पारेको राज्यमन्त्री चौधरीले बताए ।   
