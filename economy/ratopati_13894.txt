राइनो ५०० डी स्टिल रिवारद्वारा टेक्निकल मिट आयोजना

काठमाडौं– शंकर ग्रुप अन्तर्गतकोको जगदम्बा स्टिल्सले नेपाली बजारमा ग्यारेन्टिड डक्टिलिटी सहित एफई ५००डी ग्रेडमा राइनो ५०० डी उत्पादनमा सिद्धता प्राप्त गरेको छ ।उत्पादन सम्बन्धि प्राविधिक जानकारी उपलब्ध गराउन कम्पनीले विभिन्न स्थानमा टेक्निकल मिट सञ्चालन गरिरहेको जनाएको छ । ‘राइनो ५००डी नयाँ पुस्ताको उच्च शक्ति र डक्टाइल रीब्ड रिइन्फोर्समेन्ट बार हो ।उत्पादन प्रक्रिया र यसमा मिसाइने भौतिक तथा रसायनिक गुणका कारण राइनो अन्य रिबारका तुलनामा फरक छ,’ कम्पनीले हालै हेटौडामा आयोजना गरेको टेक्निकल मिटमा जगदम्बाका प्रमुख कार्यकारी अधिकृत आनन्द नेपालले भने, ‘एफई ५०० डी ग्रेडको राइनो स्टिल रिबारमा सल्फर र फोसफरसको मात्रा अधिकतम ०.०७५ प्रतिशतमा सीमित गरिएको छ । यसले गर्दा रिबारलाई उच्च शक्ति र डक्टिलिटी प्राप्त हुन्छ ।’  यसमा रहेको डक्टिलिटी र शक्तिका कारण राइनो ५००डी रिबार उच्च सिसमिक जोखिम सहितको नेपालमा प्रयोगका लागि उपयुक्त भएको कम्पनीले जनाएको छ । यसले भुकम्पीय जोखिम न्यूनिकरण गर्नुका साथै भुकम्प प्रतिरोधी सुरक्षित निर्माणको सुनिश्चितता समेत प्रदान गर्ने कम्पनीको दावी छ ।कम्पनीका अनुसार राइनो ५००डी रिबार नेपालभरका एक्स्क्लुजिव बिक्री केन्द्रमार्फत ८ एमएम देखि ३२ एमएममा उपलब्ध छ । साथै, उपभोक्ताको माग तथा तिनका योजना अनुसार कम्पनीले ३६ एमएम तथा ४० एमएम आकारमा पनि रिबार उपलब्ध गराउने गरेको छ ।   फेब्रिकेशनका क्रममा रिबार खेर नजाओस् भन्ने सोचका साथ कम्पनीले यसलाई १२ मिटरको स्थिर लम्बाइमा उपलब्ध गराउने गरेको छ । उपभोक्ताले आफ्नो आवश्यता अनुसार ८ एमएमदेखि ४० एमएम आकारमा राइनो ५००डी खरिद गर्न सक्ने कम्पनीले जनाएको छ ।  
