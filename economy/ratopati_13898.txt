पर्यटन पत्रकार संघमा नयाँ नेतृत्व

काठमाडौ– पर्यटन पत्रकार संघ (जाट–नेपाल)को सातौं वार्षिक साधारण सभाले नारायण भण्डारीको अध्यक्षतामा १३ सदस्यीय नयाँ कार्यसमिति चयन गरेको छ ।  संघको प्रथम उपाध्यक्षमा शिव श्रेष्ठ, द्वितीय उपाध्यक्षमा शेखर अधिकारी, महासचिवमा हरिशरण न्यौपाने, सचिवमा कुमार चौलागाई र कोषाध्यक्षमा राजीव जोशीलाई चयन गरेको छ ।त्यस्तै, सदस्यहरुमा शंकर प्रधानाङ्ग, किशोर खड्का, सविता उप्रेती, किशोर बस्नेत, अच्यूत रेग्मी, श्रीहरी श्रेष्ठ र मोहनप्रसाद मैनालीलाई चयन गरेको हो ।  निर्वाचित भएलगत्तै संघका अध्यक्ष भण्डारीले जाट–नेपालले पर्यटन पत्रकारिताको विकास र विस्तारमा अझै महत्वपूर्ण भूमिका निर्वाह गर्ने बताए ।   यसैवीच, संघले संस्थाका संस्थापक अध्यक्ष स्व. हरिराज जोशी पर्यटन पत्रकारिता पुरस्कार–२०७४ बाट नेपाल टेलिभिजनमा कार्यरत पत्रकार राजु सिलवाललाई ८ हजार ८ सय ४८ रुपैंयाँ नगदसहित सम्मान गरेको छ । संस्थागत सम्मानतर्फ नेपाल पर्यटन बोर्ड, नेपाल पर्वतारोहण संघ, खुम्बिला संरक्षण प्रतिष्ठानलाई सम्मान गरिएको थियो ।   कार्यक्रममा शुभकामना व्यक्त गर्दै पर्यटन बोर्डका प्रमुख कार्यकारी अधिकृत दिपकराज जोशीले पर्यटनको विकास पत्रकारहरुले पुर्याएको योगदानको कदर गर्दै पर्यटनको प्रबद्र्धनमा एकसाथ अगाडि बढ्ने धारणा राखेका थिए ।   त्यस्तै, शुभकामना व्यक्त गर्दै ट्रेकिङ एजेन्सिज् एसोसियसन अफ नेपाल (टान)का अध्यक्ष चन्द्र रिजाल, एनएमएका निवर्तमान अध्यक्ष आङछिरिङ शेर्पा, पर्यटन बोर्डका सदस्य राजेन्द्र सापकोटा, नेपाल पत्रकार महासंघका उपाध्यक्ष दिलिप थापामगर लगायतले पर्यटनमा सबैको सहकार्य आवश्यक रहेको र सकारात्मक सन्देश प्रदान गर्ने कार्यमा सबैको एकतामा जोड दिएका थिए ।  
