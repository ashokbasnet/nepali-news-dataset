एनआईसी एशिया बैंकको शाखारहित बैंकिङ सेवा

काठमाडौं– एनआईसी एशिया बैंकले ग्रामीण तथा दुर्गम जिल्लाहरुमा आफ्नो सशक्त उपस्थिति स्थापित गर्ने योजनासँगै गाउँ गाउँमा वित्तीय पहुँच तथा वित्तीय सबलीकरणको लागि शाखारहित बैंकिङ्ग सेवाको शुरुवात गरेको छ । यस क्रममा बैंकले यहि भदौ २३ गते सन्दकपुर गाउँपालिका, देउराली बजार, इलाम र २४ गते बुद्घशान्ति गाउँपालिका, शान्तिनगर गडी गाउँ बजार, झापा तथा रोङ्ग गाउँपालिका, कुटी डाडाँ बजार इलाम जिल्लाबाट ३ वटा शाखारहित बैंकिङ्ग सेवा संचालनमा ल्याएको छ ।  देउराली बजार शाखारहित बैंकिङ्ग सेवाको उद्घाटन सन्दकपुर गाउँपालिका उपाध्यक्ष श्रीमति शोभा पराजुलीले गरेकी छन् । त्यस्तै  बुद्घशान्ति गाउँपालिका अध्यक्ष रमेश कुमार भुजेल र कुटीडाडाँ बजार शाखारहित बैंकिङ्ग सेवाको उद्घाटन रोङ्ग गाउँपालिका उपाध्यक्ष श्रीमति चन्द्रकला राई (बुढाथोकि) ले गरेकी छन् ।  यि ३ वटा शाखारहित बैंकिङ्ग सेवासहित हाल यसएनआई सी एशिया बैंकले आफ्ना १२० शाखाहरु, ४ एक्टेन्सन काउन्टरहरु र ९० ए टि एम सञ्जालहरु मार्फत देशभर सेवा प्रदान गरिरहेको प्रमुख कार्यकारी अधिकृत लक्ष्मण रिसालले जनाकारी दिएका छन् ।
