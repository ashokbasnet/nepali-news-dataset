सरकारको ‘पशुबीमा कार्यक्रम’ले लक्ष्य हासिल गर्न सकेन, दुई वर्षमा ५ प्रतिशत मात्रै

काठमाडौं – सरकारले लिएको पशुवीमा कार्यक्रमले निर्धारित गरेको लक्ष्य हासिल गर्न सकेन । ग्रािमण पशुवीमा कार्यक्रम अन्तर्गत २०६९ सालमै नीतिगत रुपमै वीमा कार्यक्रमलाई अघि बढाइएको थियो ।  पछिल्लो आर्थिक वर्षमा लक्ष्य भन्दा निकै कम अर्थात जम्मा ५ प्रतिशतले मात्र उकालो लागेको तथ्यांकमा देखिएको छ सरकारले उक्त कार्यक्रम भने आर्थिक वर्ष २०७०÷०७१ बाट सुरु गरेको थियो । हाल ९ सय ९९ वटा पशु सेवा केन्द्रबाट पशुपन्छी विमाको जानकारीहरु संकलन गर्दे आईरहेको छ ।  आर्थिक वर्ष २०७३/०७४ मा २ लाख २६ हजार ६ सय ७ वटा पशुको वीमा गरेको छ । १ लाख २० हजार ५४ वटा पंक्षीसहित ३ लाख ४६ हजार ६ सय ६० वटा पशुपंक्षीको विमा देखिएको छ ।  आ.व ०७३/०७४ मा ७७ करोड ५९ लाख ५३ हजार पशुपंक्षी र ५ खर्ब ९६ अर्ब ६४ लाख २३ हजार (५,९६,६४,२३.५) पशु वीमाको लागि सरकारले विमा कम्पनीलाई रकम विनियोजन गरेको थियो । पशु वीमाको लागि कुनै पनि जिवित पशु तथा पंक्षीको जिवित मुल्यको ७५ प्रतिशत नेपाल सरकारले अनुदान दिदै आईरहेको छ भने २५ प्रतिशत कृषकले तिर्नु पर्ने हुन्छ । जस्तै एउटा गाईको मुल्य १ लाख पर्छ भने वीमाको लागि १० हजार रुपैयाँ लाग्छ ।सरकारले ७५ प्रतिशत अर्थात ७५ सय वीमा अनुदान स्वरुप वीमा कम्पनीलाई तिर्दै आईरहेको छ । विभिन्न कारणले वीमा गरेको गाई मरेको खण्डमा कम्पनीले ९० हजार कृषकलाई दिनुपर्ने हुन्छ । विमा कार्यक्रमले कृषलाई निकै फाईदा हुने विज्ञहरु बताउँछन् । विमीत पशु नमर्दासम्म वार्षिक रुपमा रिन्यू गरिरहनु पर्ने हुन्छ ।   विमाका समस्या  सरकारले पशुवीमा नीति ल्याएको दुई आर्थिक वर्ष नाघिसकेको छ । तर सबै स्थानको पशुपंक्षीको वीमा गर्नको लागि निकै समय लाग्ने कृषकहरु बताउँछन् । पशु वीमाको महत्व र जानकारी नहुदा वीमा गर्नेको संख्या कम हुन पुगेको विज्ञहरुको दावी छ । पशु विभागका सुचना अधिकारी डा. चन्द्र ढकाल पनि वीमाको बारेमा सरकारी निकायले स्पष्ट रुपमा बुझाउन नसेकेको स्वीर्काछन् ।   अहिले पशुपंक्षी विभागले विमाको बारेमा अभिमुखी करण कार्यक्रम संचालन गर्ने रेडियो,टेलिभिजन कार्यक्रम ,होडिङवोर्ड,पम्प्लेट,तालिम  मार्फत विमा बारे जनचेतना जगाउदै आईरहेको विभागले जनाएको छ । प्रचार–प्रसारको काम बढाउन सकेको खण्डमा विमित पशुपंक्षीको संख्या बढ्ने विभागको विश्वास रहेको छ । वीमाको व्यवस्था ७५ जिल्लामै छ तर, ग्रामीण क्षेत्रमा पुग्न सकेको छैन ।कृषिको तुलनामा पशु सेवामा धेरै  सरकारले ल्याएको वीमा नीतिमा अहिलेसम्म कृषि भन्दा पनि पशुको धेरै रहेकोछ । डा. चन्द्र ढकालले दिएको जानकारी अनुसार ९० प्रतिशत जति वीमा पशुपंक्षीमा भएको छ । कृषि भन्दा पशुपंक्षी वीमा सहज हुने हुदा पनि बढी भएको बुझिएको छ  नेपालमा अहिले उन्नत जातको मात्रै गाईको संख्या ७२ लाख, ७१ लाख भैँसी त्यस्तै, १२ लाख बंङ्गुर, ७ लाख भेडा, १० लाख बाख्रा रहेको सरकारी तथ्यांकमा उल्लेख छ । पशुको संख्या र वीमाको संख्या हेर्ने हो भने ५ प्रतिशत मात्रै वीमा गरिएको  छ । पशु वीमाको वार्षिक प्रतिवेदन अनुसार १० प्रतिशत बढ्दै गईरहको देखिन्छ ।   
