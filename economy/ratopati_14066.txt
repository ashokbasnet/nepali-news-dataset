बजाज डोमिनार ४०० मार्फत, एशिया डे टुर क्रस कन्ट्रि यात्रा पुरा

काठमाडौं – एशिया डे टूर टिमले ‘वातावरणका लागि शान्ति (पिस फर इन्भाइरोन्मेन्ट)’ मुल नारा सहित क्रस कन्ट्रि टूर सफल रुपमा सम्पन्न गरेको छ ।यो टूर १ सय १ दिनमा यो यात्रा सम्पन्न गर्ने लक्ष्य राखिएको थियो । समूह सदस्यहरुः दिपक  प्रसाद पौड्याल, श्याम प्रसाद सुवेदी, रमेश धिताल, राम कृष्ण नेपाल र सुरज अधिकारीले आफ्नो यात्रा जेठ २२, २०७४ मा शुरु गरेर केबल ९२ दिनभित्रै भाद्र १९, २०७४ मा सम्पन्न गरे । यात्रा राष्ट्रपति विद्यादेवी भण्डारीबाट राष्ट्रिय झण्डा प्राप्त गरेर शुरु भएको थियो । यसको लागि विशेष यात्रा पर्यटकीय अनुमतिपत्र प्राप्त भएको थियो, जून पूर्व परराष्ट्रमन्त्री प्रकाश शरण महतद्धारा उनीहरुलाई हस्तान्तरण गरिएको थियो । काठमाडौंबाट शुरु भएर कांकडभिट्टा हुँदै भारतको फुलबारी, बंगलादेशको ढाका, भारतको सुतरखण्डी, भारतकै मोहारे, म्यानमारको टमु, थाइल्याण्डको मेसोट, थाइल्याण्डकै सदवा, मलेशियाको जोरबारु हुँदै सिंगापुर पुगेर सोहि बाटो पुनफर्किएको थियो ।यसमाकुलकरिब ११हजार ५सय ९९ किलोमिटरको दूरीमा यात्रा गरिएको जनाएको छ । निजी बजाज डोमिनार ४०० प्रयोग गरिएको थियो र यात्राका लागि १ करोड रुपैयाँ खर्च भएको आयोजकले जनाएको छ । यात्राको बारेमा उनीहरुको अनुभव राइडर्सले भने, ‘अधिकांश हाम्रा साथीहरु तथा आफन्तहरुले यो असंभव यात्रा भएको सोचेका थिए । हामीले आफैंलाई सोध्यौं, विश्वभर मानिसहरु कारहरुमा, साइकलमा अझ भनौं पैदल नै यात्रा गरिरहेका हुन्छन् । हामी पनि किन सक्दैनौं ?’ ‘डोमिनार साँच्चिकै उपयुक्त छनौट थियो भन्ने हामीले यात्राको दौरानमा महसुस गर्यौं । हामीले यात्राको अवधिभर कुनैपनि समस्याको सामना गर्नुपरेन र हामीले त्यस्तो कठिनाई भोग्नुपरेन् । यो यात्रा हाम्रो लागि एउटा अनुसन्धानको रुपमा थियो र फिर्ती यात्रा यसैको परिणाम थियो, यात्रमा सहभागीहरुले भने ।  
