आइफोन एक्स आज सार्वजनिक हुँदै, के वास्तविक होलान् त अफवाह !

बीबीसीएप्पल आइफोन लञ्चको १० औं वार्षीकोत्सवमा आइफोनको अपग्रेटेड भर्जनबाट पर्दा उठाउने भएको छ । एप्पल १२ सेप्टेम्बरमा आइफोन एक्स र अन्य मोडल लञ्च गरिनेछ ।आइफोन एक्समा थुप्रै आधुनिक विशेषता भएको बताइँदैछ । यद्यपी, यसको लञ्च हुनुअघि हरेक महिना केही न केही अफवाह आइ नै रहेका छन् ।एप्पलले पहिलो पटक आफ्नो तीनवटा फोन एकैपटक लञ्च गर्ने अनुमान गरिएको छ । यसमा आइफोन एक्सका साथै आइफोन सेभेन र आइफोन सेभेन प्लसको अपग्रेटेड भर्सन हुने सम्भावना जताइएको छ ।यसलाई आइफोन एट र आइफोन एट प्लस नाम दिइएको छ । आइफोन एटको लामो प्रतिक्षा आज समाप्त हुने भएको छ ।यसका साथै एक प्रिमियम मोडल लञ्च गरिनेछ जसको नाम आइफोन एक्स हो । यसको नामले आइफोनको १० औं वार्षिकोत्सवतर्फ इशारा गरिरहेको अनुमान गरिएको छ ।कम्पनीको यो कार्यक्रम ‘स्पेसशिप’ क्याम्पसमा बनेको स्टिव जब्स अडिटोरियममा हुनेछ ।कस्ता विशेषता हुनेछन् ?आइफोन एक्स अन्य फोनको तुलनामा पातलो हुनुका साथै एज–टू–एज डिस्प्ले हुने बताइएको छ । साथै, यसको पछाडि एउटा भर्टिकल डेअल क्यामरा सेटअप हुने सम्भावना पनि रहेको छ । यसमा टच आइडीको साटो फेस आइडीको फिचर हुनेछ । फेस आइडीको विशेषता यो हुनेछ कि यो अँध्यारोमा पनि काम गर्न सक्षम हुनेछ ।साथै, आइफोन एक्समा ओलेड स्क्रिन हुने सम्भावना पनि रहेको छ । यस्तै, आइफोन एट र आइफोन एट प्लसमा अहिले पनि एलसीडी स्क्रिन हुनसक्छ ।तीनै आइफोनमा ग्लास रियर हुनेछ जसले वायरलेस चार्जिङ सुविधा दिनेछ । यसलाई मेटलको साटो ग्लास र प्लाष्टिकबाट चार्ज गरिनेछ । यो नयाँ विशेषतापछि फोन चार्ज गर्नका लागि चार्जरको आवश्यकता समाप्त हुनेछ ।आशा छ कि आइफोन एट र आइफोन एट प्लस लञ्च गरेलगत्तै बिक्रिका लागि उपलब्ध गराइनेछ भने आइफोन एक्समा केही समय लाग्नेछ ।लिक भएका थिए विशेषताःआइफोनको अपग्रेटेड भर्सन लञ्च हुनु अघि त्यसका विशेषता लिक भएको अफवाह फैलिएको थियो । आइफोन एटका ११ विशेषता लिक भएको खबर थियो ।साथै एप्पलले तीन वर्षमा पहिलो पटक आइफोनको डिजाइन परिवर्तन गरेको बताइँदै छ । साथै एप्पल आइफोनमा लामो समयदेखि दिइँदै आएको होम बटन पनि परिवर्तन हुनसक्नेछ । यसको साटो भर्चुअल होम बटन दिने सम्भावना रहेको छ ।आइओएस डेभलपर स्टिवन ट्राह्टनले आइफोन एक्स कम्पनीको अहिलेसम्मको प्रिमियम मोडल हुनेछ । जसमा विभिन्न नयाँ विशेषता हुनेछ ।यद्यपी, डिजाइनमा परिवर्तनका साथै विशेषतामा के परिवर्तन हुनेछ त्यसबारे फोन लञ्च भएपछि मात्र स्पष्ट हुनेछ । 
