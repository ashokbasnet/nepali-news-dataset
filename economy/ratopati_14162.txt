साल्ट टेड्रिङ कर्पोरेशन ५५ औं वर्षमा

काठमाडौं–साल्ट टेड्रिङ कर्पोरेशनले ५५ औं वार्षिकोत्सव मनाएको छ । वार्षिकोत्सवको अवसरमा कर्पोरेशनद्वारा मंगलबार आयोजित कार्यक्रममा विभिन्न व्यक्ति तथा संस्थालाई पुरस्कार तथा सम्मान प्रदान गरियो ।  कर्पोरेशनले सदाझै यसबर्ष पनि सामाजिक काम गर्ने संस्था, उत्कृष्ट कर्मचारी, २० वर्ष सेवा गरेका कर्मचारी र उत्कृष्ट अंक ल्याई एसईई पास गर्ने कर्मचारकिा छोराछोरीलाई नगद तथा सम्ममान पत्र प्रदान गरेको छ । कर्पोरेशनले आफ्नो बार्षिक उत्सवको अवसरमा आयोजित कार्यक्रममा यस बर्षको बालहितकारी पुरस्कार गरिव तथा अनाथ बालबालिका उद्धार केन्द्र बाँसवारीलाई प्रदान गरेको छ । यसको राशी ५० हजार रुपैयाँ छ ।  यस्तै, उत्कृष्ट कर्मचारीमा अञ्चल कार्यालय धनगढीका अधिकृत तेजवहादुर कुँवर र डिपो कार्यालय हुम्लाका जुनियर सहायक राजबहादुर लामालाई हेमबहादुर मल्ल उत्कृष्ट सेवा पुरस्कारवाट सम्मानित गरेको छ ।  यस्तै, इश्वरलाल श्रेष्ठ उत्कृष्ट सेवा पुरस्कार ओमसिद्धि गुभाजु, सावित्री देबकोटा र कृष्ण वहादुर श्रेष्ठलाई प्रदान गरेको छ । कर्पोरेशनले अनङ्गमान छात्रवृत्ती सुशील ढकाल, अनिश श्रेष्ठ र अबिनाश पन्त, लोकमान छात्रवृत्ती प्रार्थना कुँवरलाई प्रदान गरेको छ । यस्तै, २० बर्ष सेवा गरेका इश्वर आचार्य, इश्वरा श्रेष्ठ, रामनरेश प्रसाद, कृष्णलाल चौधरी, मुगादेवी कट्टेललाई दीर्घ सेवा पदक प्रदान गरेको छ ।  सो अवसरमा महिला बालबालिका तथा समाज कल्याण मन्त्रालयका सचिव प्रेमकुमार राईले साल्ट टे«डिङ कर्पोेशन सेवा प्रदान गर्न अग्रगतिमा रहेको बताउँदै भविश्यमा अझ उत्कृष्ट सेवा दिदै जाने विश्वास व्यक्त गरे । उनले सुपथ मुल्यमा गुणस्तरिय सामान उपलब्ध गाउन कर्पोरेशनले महत्वपूर्ण भूमिका निर्वाह गरेको समेत बताए ।  सचिव राई कर्पोरेशनले नुन, चिनी, खाना पकाउने ग्यास लगायत उपभोग्य वस्तु सहज सुपथ मुल्यमा उपलब्ध गराएर उपभोक्तालाई सहुलियत दिएको भन्दै आगामी दिनमा समयानुकुल व्यवसायीक शैली परिवर्तन गर्दै अघि बढ्न सुझाव समेत दिए । यस्तै, सचिव राईले सरकारकै कारण पनि कर्पोरेशन घाटामा गएको दावी गरे ।  ‘सरकाको आग्रहमा भूकम्पपीडितका लागि जस्तापाता खरिद गरेर गोदाममा थन्काउनु पर्दा कर्पोरेशनले करोडौ घाटा वेहोरेको छ’, उनले भने, ‘यस्ता काम गर्दा सरकारको आग्रह मात्र नसुन्नुहोस, सञ्चालक समितिले पनि सहि निर्णय लिनुपर्छ ।’ आपुर्ति मन्त्रालयका सहसचिव मुकुन्द प्रसाद पौडेलले कर्पोरेशनले आम उपभोक्तालाई सहज र सलर मुल्यमा उपभोग्य वस्तु उपलब्ध गराएर सहयोग पु¥याएको पनि बताए ।  यस्तै, कर्पोरेशनका सञ्चालक समितिका अध्यक्ष लक्ष्मीदास मानन्धरले सरकारको मार्गदर्शन अनुसार कर्पोरेशनले सेवा प्रदान गर्दै आएको बताए । उनले पछिल्लो समय वोनस तथा लाभाशं वितरणमा अर्थ मन्त्रालयको स्वीकृती लिनुपर्ने व्यवस्था भएको भन्दै कर्पोरेशनले पाएको अधिकार प्रयोग गर्न नपाएको गुनासोे गरे ।  यस्तै, कर्पोरेशनकी प्रमुख कार्यकारी अधिकृत उर्मिला श्रेष्ठले नुन, चिनी, ग्यास लगायतका उपभोग्य वस्तुको आपुर्तीमा कर्पोरेशनले कुनै कसर बाँकी नराखेको बताइन् । अहिले पनि कर्पोरेशनले ९ महिना पुग्ने आयोडिन युक्त नुन स्टक राखेको बताइन् । साथै, कर्पोरेशनले आगामी दिन पनि सेवा विस्तारमा लागि पर्ने उनको भनाइ थियो ।  
