फेमिली ब्राण्डको तेल गुणस्तरहीन, उद्योगमा शिलबन्दी

काठमाडौँ । गुणस्तरहीन तेल उत्पादन गरेको पाइएपछि बारामा रहेको शिव शक्ति ध्यु उद्योगमा मंगलबार शिलबन्दी गरिएको छ । उद्योगले उत्पादन गर्ने फेमिली ब्राण्डको तेलमा कमजोरी भेटिएपछि आपूर्ती विभागले उद्योगमा शिलबन्दी गरेको हो ।तेल गुणस्तरहीन रहेको भन्दै उजुरी परेको आधारमा तेलको गुणस्तर परिक्षण गर्दा तेलको गुणस्तर मापदण्ड बमोजिम नरहेको भेटिएको थियो ।बाराका प्रमुख जिल्ला अधिकारीको उपस्थितिमा विभागको टोलीले आज साँझ शिलबन्दी गरेको बताइएको छ ।
