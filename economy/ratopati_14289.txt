भृकुटीमण्डपमा दशैं विषेश जुत्ता मेला, २५ देखि ७५ सम्म छुट

काठमाडौं– राजधानीको मृकुटीमण्डपमा जुत्ता मेला जारी छ । मेलामा राखिएका सबै जुत्ताहरु नेपाली उत्पादन हुन् ।      मेलामा  तपाईले नेपालमै उत्पादन भएका आकर्षक जुत्ताहरु किन्न सक्नु हुने छ । नेपालमा स्थापित ३ ब्राण्डले आयोजना गरेको दशैँ विषेश यो वर्षको मेलामा १ सय प्रकारका नयाँ जुत्ताहरु राखिएको छ ।  सम्राट सुज , फुट स्टेप सुज ब्राण्ड र स्मार्ट सुजले दशै विषेश जुत्ता मेलाको आयोजना गरेको हो । भदौ १९ बाट सुरु भएको यो मेला असोज १० गते सम्म संचालन गरिने छ । मेलामा विषेशत पुरुषको लागि जुत्ताहरु राखिएको छ । मेलामा जुत्ता अनुसार२५ देखि  ७५ प्रतिशत सम्म छुटको व्यवस्था गरिएको छ ।  विहान ९ बजेदेखि बेलुका ७ बजेसम्म खुल्ला हुने मेलामा दैनिक जसो ग्राहकहरुको भिड लाग्दै आईरहेको छ । एक ग्राहक सन्तोष आचार्यले स्वादेशी उत्पादन मनपर्ने भएकाले  जुत्ता किन्नकै लागि मेलामा आएको बताए ।  स्वादेशी उत्पादन बाहिरी देशको उत्पादन भन्दा सस्तो हुने पनि उनले बताए ।  फुटस्टेप सुज ब्राण्डका संचालक आरसी केसीले जुत्ताहेरेर २५ देखि ७५ सम्म छुट दिदै आइरहेको बताए ।  बाहिरबाट ल्याएको जुत्ता र नेपालमा उत्पादन गरिएको जुत्ताको धेरै कुरामा भिन्नता भएको उनी बताउँछन् ।  यस्तै सम्राट सुजका संचालक प्रमोद महतले मेलामा कम्पनीका नयाँ नयाँ स्टाईलको जुत्ताहरु राखिएको भन्दै उत्साहजनकरुपमा ग्राहकहरु आइरहेको बताए । 
