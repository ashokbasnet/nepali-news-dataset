एनएमबि बैंक र आभार फाउन्डेसनबीच सम्झौता

काठमाडौं – एनएमबि बैंकले आभार फाउन्डेसनसँग बिपन्नवर्गका ग्राहकलाई लक्षित गरेर माईक्रो फाइनान्स् सेवा सम्बन्धी सम्झौता गरेको छ । सम्झौतापत्रमा बैकका प्रमुख कार्यकारी अधिकृत सुनिल केसी र आभार फउन्डेसनका जनरल सेक्रेटरी सुरेन्द्र सिलवालद्वारा हस्ताक्षर भएको छ ।  यस सम्झौताबाट एनएमबि बैंक आफैले वा बैंकको सहायक कम्पनी एनएमबि माईक्रो फाइनान्स् वित्तिय संस्था मार्फत आभार फाउन्डेसनका कार्यक्षेत्रमा पर्ने जिल्ला ताप्लेजुङ्ग, दोलखा, सिरहा, नवलपरासी र कपिलबस्तुमा कृषि, पशु, साना मझौला ब्यवसाय तथा कारखाना र घरेलु तथा साना उघोगमा बिभिन्न खाले कर्जाहरु उपलब्ध गराउनेछ ।बिपन्न वर्गहरुलाई नै लक्षित गरेर ल्याइएको यस कर्जावाट बिपन्न ग्राहकले कर्जा वापत बैंकलाई भुक्तानी गरेको सम्पुर्ण ब्याज रकम फिर्ता पाउने जनाइएको छ । सम्झौता हस्ताक्षर कार्यक्रममा बोल्दै एनएमबि बैंकका प्रमुख कार्यकारी अधिकृत सुनिल केसीले सम्झौताले बिपन्न वर्गको वित्तीय आवश्यकता सम्वोधन हुनेमा आफू विश्वस्त रहेको बताए । 
