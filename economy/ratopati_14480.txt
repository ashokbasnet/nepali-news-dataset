दूध बिक्रीमा दैनिक २० प्रतिशत घट्ने

काठमाडौं– व्यापारीहरुको व्यापार हुने समयनै चाडपर्व हो । कपडा, खाद्य सामग्रीदेखि हरेक सामानको व्यापार बढ्ने यो समयमा दूधको विक्री भने घट्ने गरेको छ । अधिकांश राजधानीमा बस्ने नागरिक बाहिरिने तथा मासुजन्य बस्तुको बढी खपत हुने हुँदा दूधको व्यापार घट्ने दूग्ध विकास संस्थानका निमिक्त उप–महाप्रबन्धक डा. ईश्वरी प्रसाद अधिकारीले बताए ।  उनका अनुसार १ लाख २० हजार लिटर दूध नियमित विक्री हुँदै आएकोमा  दशैंको समयमा २० हजार लिटर कम विक्रि हुने छ ।  संस्थान अन्तर्गगत सञ्चालन गरिएको आयोजनाले अहिले ३४ जिल्लाहरुबाट दूध संकलन गर्ने गरेको छ ।  हेटौडा,लुम्विनी तथा नेपालगन्ज दुग्ध वितरण आयोजनाहरुले संकलन गरेको दूध काठमाडौमा ल्याउने गरिएको छ।  
