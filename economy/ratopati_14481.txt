दोहोरो अंकले बढ्यो सेयर बजार

काठमाडौं–सेयर बजार बिहीबार दोहोरो अंकले बढेको छ । लगातार ओरालो लागेको बजार सेयर कारोवारका हिसावले साताको अन्तिम दिन भने ३७.११ अंकले उकालो लागेको हो । योसँगै बजार १५३०.३१ अंकमा उक्लिएर बन्द भएको छ । आज एकसय ६१ कम्पनीको ११ लाख ७० हजार ७२ कित्ता सेयर खरिद विक्रिवाट ६३ करोड ५० लाख ५ हजार ३ सय ५४ रुपैयाँको कारोवार भएको छ । आज सवै समूहको सूचक हरियो भएका छन् ।  आज बैकिङ समूहको सूचक ३६.९७ अंकले बढेको छ भने टे«डिङको सूचक १७.१४, होटल समूहको सूचक ४३.६ र विकास बैंक समूहको सूचक २३.९१ अंकले बढेको छ । जलविद्युत समूहको सूचक १५.०२ अंकले बढेको आज फाइनान्स समूहको सूचक २६.३९, बीमा समूहको सूचक २४९.०८, उत्पादनमुलक समूहको सूचक ३४.११ र अन्य समूहको सूचक १०.४१ अंकले बढेको नेपाल स्टक एक्सचेन्जले जनाएको छ ।   
