तानसेन नगरपालिकाको बजेट ६९ करोड

सुवास विश्वकर्मा पाल्पा–तानसेन नगरपालिकाको प्रथम नगर सभाले चालु आर्थिक वर्ष २०७४÷०७५ का लागि ६९ करोड ११ लाख ३१ हजार ९ सय ४७ रुपैयाँको बजेट विनियोजन गरेको छ । नगरपालिकाले आन्तरिक आयतर्फ ४ करोड ६४ लाख ८० हजार रुपैयाँ,नेपाल सरकारबाट अनुदान रु २३ करोड ८२ लाख ४७ हजार रुपैयाँ,गत वर्षको कचत रकम रु ६ करोड ९२ लाख १० हजार ९ सय ४७ रुपैयाँ,सामाजिक सुरक्षा भत्ताबाट ५ करोड,दातृ संस्थाको सहयोगककाट संचालन हुने आयोजना अनुदान ७ करोड १२ लाख ५० हजार,कन्टीजेन्सीबाट आम्दानी रु ३० लाख र जनसहभागिताबाट १ करोड ५० लाख रुपैयाँ अनुमान गरिएको प्रवक्ता दामोदर घिमिरेले बताए । कर्सल निशर्त आयको  १६.४५ प्रतिशत र कुल बजेटको ८.४२ प्रतिशत रकम चालु खर्चको लागि विनियोजन गरिएको छ । जस अनुसार वडा कार्यालय संचालनका  लागि कुल १ करोड ७७ लाख ८९ हजार ७ सय र न.पा तर्फ ४ करोड ४ लाख ३० हजार ६ सय २९ रुपैयाँ विनियोजन गरिएको छ । करिव १ करोड रमम कर्मचारीको लागि अनिवार्य  अवकासमा खर्च हुने प्रवक्ता घिमिरेले  जानकारी दिए ।  यस आय वर्षमा राष्ट्रिय पत्रकारीता पुरस्कार अक्षय स्थापनका लागि रु ५ लाख विनोयोजन गरिएको छ । मेयर कप राष्ट्रिय स्तरको फुटवल तथा प्रदेश स्तरीय क्रिकेट रनिगं शिल्डका लागि बजेट विनियोजकन गरिएको प्रवक्ता घिमिरेले जानकारी दिए । पर्यटन क्षेत्रमा ग्रामिण पर्यटन,माण्डव्य सरोकारको सम्भाब्यता अध्ययन,रानीघाट,ऋषिकेश,रुद्रवेनि क्षेत्रको बहुक्षेत्रीय विकास,युवा स्वरोजगार कार्यक्रम संचालन गरि युवालाई स्वउद्यामी बनाउने,विपन्न,सिमान्तकृत तथा अल्पसंख्यक परिवारलाई निहुल्क स्वास्थ्य विमा,साप्ताहिक पशु तथा कृषि हाटबजारको परिक्षण लगाएका विषयलाई बजेट विनियोजन गरिएको मेयर अशोक कुमार शाहिले बताए । तानसेन नगरपालिकाले प्रत्यक वडाहरुसंग जोडिनका लागि आवश्यक अध्ययन गरी सडक निर्माण र भएका सडकहरुको स्तोरन्नती गर्ने, तानसेन नगरपालिकालाई देशकै उत्कृष्ट शिक्षा, स्वास्थ्य, पर्यटन, सुचना प्रविधि र वातावरण मैत्री नगरपालिकामा रुपान्तरण गर्ने लगायतका कार्यक्रम अघि सारेको मेयर शाहिले बताए ।  
