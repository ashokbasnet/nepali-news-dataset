‘उत्सव एक्स्प्रेस’ योजनाको विजेता घोषित

काठमाडौं –सिटी एक्स्प्रेस मनि ट्रान्सफरले ‘उत्सव एक्स्प्रेस योजना’को पहिलो साताका विजता घोषणा गरेको छ । कम्पनीले इलेक्ट्रीक लक्की ड्र मार्फत चाँदीका सिक्का तथा ओपो फोन विजेताको घोषणा गरेको हो ।चाँदी विजेताका रुपमा राज कुमारी लिम्बु, शोभा गिरी, सर्मिला बानिया क्षत्री, एरिका गुरुङ्ग, सरिफा मिया, रुपेश ढौगोडा, रीता पौडेल, विकाश राणा छनोट भएका छन् । त्यसैगरी, ओपो फोन विजेताका रुपमा सुनिता तामाङ्ग छनोट भएकी छिन् ।लामो समयदेखि मनी ट्रान्सफर सम्बन्धि सेवा उपलब्ध गराइरहेको सिटी एक्स्प्रेसले दशै, तिहार र छटलाई लक्षित गर्दै आफ्नो उपहार योजना सञ्चालन गरेकोे हो । कम्पनीले यस पटक उपभोक्ताका लागि ९० दिनसम्म चल्ने उपहार योजना सार्वजनिक गरेको हो ।सिटी एक्स्प्रेशसका अनुसार उपहार योजना अन्तर्गत उपभोक्ताले दैनिक एक तोला चाँदीका सिक्का, क्याप, टी सर्ट र किरिङ उपहार जित्न सक्छन् । त्यसैगरी साप्ताहिक रुपमा एक जना भाग्यशाली विजेताले ओप्पो मोबाइल र हरेक महिना एक जनालाई एलजी रेफ्रिजिरेटर उपहार पाउने जनाइएको छ । उपहार योजनाको अन्त्यमा एक जना भाग्यशाली विजेताले बम्पर उपहारका रुपमा रेनोको क्विड आरएक्सएल कार जित्न सक्ने पनि जनाइएको छ ।कम्पनीका अनुसार दैनिक, साप्ताहिक तथा मासिक विजेता समेत बम्पर उपहारका लागि छनोट हुने जानकारी दिएको छ । उपहार योजनामा राष्ट्रिय तथा अन्तरराष्ट्रिय कारोवार गर्ने दूबै वर्गका ग्राहक संलग्न हुन सक्ने कम्पनीले जानकारी दिएको छ ।
