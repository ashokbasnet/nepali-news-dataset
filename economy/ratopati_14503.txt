सेप्टेम्बर महिनालाई फोर्डले विश्वभर ग्लोबल क्यारिङ मन्थका रुपमा मनाउँदै

काठमाडौं – विश्वभर सेप्टेम्बर महिनालाई (फोर्ड ग्लोबल क्यारिङ मन्थ)को रुपमा मनाइँदै आएको छ र यस वर्ष पनि १२ औँ  फोर्ड ग्लोवल क्यारिङ मन्थ विश्वभर मनाइँदै छ ।जसमा विश्वभर फोर्डमा काम गर्ने हजारौँ कर्मचारी, भूतपुर्व कर्मचारी र सर्वसाधारण  जसलाई ‘फोर्ड स्वयंसेवक  कोप्र्स पनि भनिन्छ’ आम जनताको जीवन सुखमय होस् भन्ने कामना सहित विभिन्न सामाजिक कार्यहरु सहित मनाइने कम्पनीले  जनाएको छ ।नेपालमा पनि १४ सेप्टेम्वरका दिन राउण्ड टेबल नेपालको सहकार्यमा गो. ओ फोर्ड नेपालका ४० जना स्वयंसेवकले विद्यार्थीहरुका लागि समान रुपमा शिक्षा र आधारभूत स्वास्थ्य सम्बन्धि जानकारी गराउने उद्देश्य सहित विभिन्न विद्यालयहरुमा  कार्यक्रम सञ्चालन गरेको कम्पनीले जनाएको छ । जसमध्ये निम्नस्तरका विद्यालयमा आधारभुत सरसफाई वारे जानकारी दिने त्यस्तै, कथा वाचन, सफाई सम्वन्धि सरसामानहरुको हस्तानतरण  लगायत रहेको थियो ।  फोर्डका म्यानेजिङ्ग डाइरेक्टर आकाश गोल्छाले फोर्डले आयाजना गरेको ‘फोर्ड ग्लोवल क्यारिङ मन्थ’ कार्यक्रममा फोर्डका कर्मचारी डिलरहरु र स्थानीय सहभागिता समेतको संलग्नतामा विभिन्न सामाजिक कार्य गर्न पाएकोमा प्रसन्नता व्यक्त गरे । सेप्टेम्बर महिनाभर ६ महादेशमा छरिएर रहेका ३० हजार भन्दा बढी भोलिन्टियरले ६ सय भन्दा बढी स्वयंसेवी आयोजनामा सक्रिय सहभागिता हुने बताइएको छ । उक्त स्वयंसेवी अभियानको लागि फोर्ड मोटर कम्पनिले ६ लाख अमेरिकी डलर अनुदान उपलब्ध गराउने समेत जनाइएको छ ।   एसिया प्यासिफिक क्षेत्रका भोलिन्टियरहरुले चीन, भारत, ताईवान, अष्ट्रेलिया ,न्युजिल्याण्ड, थाइल्याण्ड, भियतनाम, फिलिपिन्स लगायत फोर्डको विक्री क्षेत्रहरुका मुलुकहरुमा पनि विभिन्न आयोजनामा सक्रियता पूर्वक सहभागिता जनाउने छन् । फोर्ड ग्लोवल क्यारिङ मन्थ फोर्ड भोलिन्टियर कोप्र्सको वार्षिक कार्यक्रम मानिन्छ । २००५ देखि शुरु भएको फोर्ड भोलुन्टियर कोप्र्सको सदस्यहरुले ५० देशहरुमा  दश लाख घण्टा भन्दा बढी समय सामुदायिक सेवामा योगदान पुर्याएको जनाइएको छ ।
