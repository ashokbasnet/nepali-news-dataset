आजको सुन बजार : तोलामा ३ सय महंगियो

काठमाडौं । नेपाली बजारमा शुक्रबार सुनको भाउ तोलामा ३ सय रुपैयाँ बढेको छ । अघिल्लो दिन तोलामा ३ सय रुपैयाँ नै घटेको सुनको भाउ आज फेरि ३ सय रुपैयाँ महंगो भएको हो । नेपाल सुनचाँदी व्यवसायी महासंघका अनुसार आज बजारमा छापावाल सुन प्रतितोला ५७ हजार एक सय रुपैयाँ छ भने तेजावी सुन तोलाको ५६ हजार ८ सय रुपैयाँमा कारोवार भइरहेको छ । केही दिनदेखि बजारमा सुनको भाउ घटवढ भइरहेको छ । आज चाँदीको भाउ पनि तोलामा ५ रुपैयाँ बढेको छ । आज चाँदी प्रतितोला ७ सय ८५ रुपैयाँ छ ।   
