सामसुङ इलेक्ट्रोनिक्सका ‘खुशी फर्की आयो’ योजना

काठमाडौं–सामसुङ इलेक्ट्रोनिक्सले दशैं, तिहार र छठको अवसरमा ‘सामसुङ, खुशी फर्की’ आयो योजना सार्वजनिक गरेको छ । यो योजना अन्तर्गत हरेक सामसुङ टिभी तथा होम अप्लाइन्सको खरिदमा विशेष छुटको व्यवस्था गरिएको कम्पनीले जनाएको छ ।यो फेस्टिभ प्राइस अन्तर्गत २२ प्रतिशतदेखि ३३ प्रतिशतसम्मको छुटमा सामसुङका एलईडी टिभी तथा १२ देखि २२ प्रतिशतसम्मको छुटमा सामसुङका होम अप्लाइन्स खरिद गर्न सकिने कम्पनीले जनाएको छ । सामसुङका निश्चित टिभीमा २ वर्षको वारेन्टी सुविधा पनि उपलब्ध हुने जनाइएको छ ।सामसुङका २४ एच ४००३, ३२ एफएच ४००३ तथा ‘के’ सिरिज र ‘एम’ सिरिजका सबै एलईडी टिभीमा २ वर्षको वारेन्टी सुविधा उपलब्ध हुने जनाइएको छ । ग्राहकले टिभीको वारेन्टीलाई दर्ता गर्न सामसुङको ग्राहक सेवा केन्दमा सम्पर्क गरी टिभीको मोडेल नम्बर, खरिद मिति र बिलनम्बर तथा टिभीमा भएको सिरियल नम्बर उपलब्ध गराउनु पर्नेछ ।यो योजना हिम इलेक्ट्रोनिक्स तथा त्रिवेणी व्यापारले प्रस्तुत गरेको हो । योजना भदौं ३० गतेदेखि कार्तिक १४ गतेसम्म सामसुङ इलेक्ट्रोनिक्सका आधिकारिक स्टोरमा मात्र लागू हुने कम्पनीले जनाएको छ ।
