कृषि बिकास बैंकमा खुल्यो २ सय ६० लाई रोजगारी

काठमाडौँ –तपाईं बैंकको जागिरका लागि खोजीमा हुनुहुन्छ भने अव चिन्ता नलिनुहोस, कृषि बिकास बैंकले तपाईंको योग्यता अनुसार विभिन्न पदमा २ सय ६० जनालाई रोजगारीको अवसर दिने भएको छ । बैंकले लेखा अधिकृत सिएदेखि अन्य विभिन्न पदमा आवेदन माग गरेको हो । बैंकका अनुसार सातौ तहको लेखा अधिकृत सिएमा ९ जना माग भएको छ । यस्तै, व्यवसाय अधिकृत सातौँ तहमा २६ जना, व्यवसाय सहायक स्तर पाँचौ तहमा ६६ जनाका लागि आवेदन माग भएको छ । त्यसैगरि बैंकले लेखापाल सहायकस्तर द्वितिय श्रेणी चौथो तहमा ५० जनाको माग गरेको छ ।लेखा सहायकस्तर चौथो तहमै ७९ जना र लेखापाल सहायकस्तर द्विातिय श्रेणी चौथो तहका लागि ३० जनाको माग भएको छ । यो आवेदन माग भएको २१ दिन भित्र आवश्यक प्रक्रिया पुगेकाले आवेदन गर्न सक्ने जनाइएको छ ।    
