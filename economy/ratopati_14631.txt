बुद्ध एयरको पोखराबाट भरतपुर र भैरहवा उडान सुरु

काठमाडौं – निजी क्षेत्रका हवाई सेवा प्रदायक बुद्ध एयरले शुक्रबारवाट पोखराबाट भरतपुर र भैरहवामा आफ्नो हवाई उडान सेवा सुरु गरेको छ । बुद्धले १९ सिट क्षमताको जहाज मार्फत दुई गन्तब्यमा उडान सुरु गरेको हो । बुद्धले शुक्रबार विहान १० बजे पोखरावाट भरतपुरका लागि पहिलो उडान भरेको छ भने ११ बजेर २२ मिनेटमा भैरहवाका लागि उडान भरेको जनाएको छ । बुद्धकाअनुसार पोखरावाट भरतपुर पुग्न १५ मिनेट र भैरहवा पुग्न १७ मिनेट लाग्ने छ । कम्पनीले पोखरावाट भरतपुरका लागि नेपालीका लागि ३ हजार ६ सय र विदेशीका लागि ९२ डलर तथा पोखरावाट भैरहवाका लागि नेपालीलाई ४ हजार २ सय र विदेशीका लागि ९७ डलर भाडादर तोकेको छ ।   
