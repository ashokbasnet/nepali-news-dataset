पञ्चकन्याद्वारा भूकम्प प्रतिरोधात्मक भवन निर्माण तालिम सञ्चालन

काठमाडौं– बनेपा र पनौती नगरपालिकाको समन्वय तथा पञ्चकन्या ग्रुपको प्रयोजनामा भूकम्प प्रतिरोधात्मक प्रबिधी भवन निर्माण सम्बन्धी तालिम सञ्चालन भएको छ । यो तालिम भदौ २४ गतेदेखि ३० गतेसम्म निर्माण क्षेत्रका कालीगढ तथा ठेकेदारलाई प्रदान गरेको जनाइएको छ । तालिममा भवन निमार्णकालागि सामग्रीको गुणस्तर, जग र जगका प्रकार, कस्तो स्थानमा कस्तो जग राख्ने, पिलर निर्माण, रिङ्ग बा“ध्ने तरिका, रिङ्ग र छडको संख्या, पिलर र बिमको जोर्नी, गाह्रो बन्धन, भूकम्पले पु¥याउने क्षती तथा विभिन्न डिजाइनका घर निर्माण सम्बन्धी जानकारी गाइएको थियो ।पञ्चकन्या ग्रुपका तर्फबाट रामराजा बस्नेतले सुरक्षित र गुणस्तरीय निर्माणको अनुभव जानकारी गराएका थिए । तालिमपछि बनेपा नगरपालिकाका मेयर लक्ष्मी नरसिंह बादे श्रेष्ठले प्रशिक्षार्थीलाई प्रमाण–पत्र तथा परिचय–पत्र वितरण गरेका थिए । 
