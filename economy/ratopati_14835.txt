तोलामा ४ सय सस्तियो सुन

काठमाडौं–नेपाली बजारमा सुनको भाउ आईतबार तोलामा ४ सय रुपैयाँ सस्तो भएको छ । गत साताको शुक्रबारको तुलनामा आज सुनको भाउ घटेको हो ।  नेपाल सुनचाँदी व्यवसायी महासंघका अनुसार आज बजारमा सुनको भाउ ५६ हजार ७ सय रुपैयाँ छ । यस्तै, तेजावी सुनको भाउ तोलाको ५६ हजार ४ सय रुपैयाँ छ ।  गत शुक्रबार छापावाल सुनको भाउ तोलाको ५७ हजार एक सय थियो । यस्तै, तेजावी सुनको भाउ ५६ हजार ८ सय रुपैयाँ थियो । आज बजारमा चाँदीको भाउ प्रतितोला ७ सय ७५ रुपैयाँ छ ।    
