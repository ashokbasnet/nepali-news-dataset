बाढीले आर्थिक वृद्धिदर खुम्चन्छ : विश्व बैंक

काठमाडौं–विश्व बैंक (वल्ड बैंक) ले तराईमा आएको बाढीका कारण नेपालको अर्थतन्त्रमा असर परेको भन्दै आर्थिक वृद्धिदर समेत घट्ने जनाएको छ । विश्व बैंकले नेपाल डेभलपमेन्ट अपडेड सार्वजनिक गर्दै यस्तो प्रक्षेपण गरेको हो ।  बैंकले तराईको बाढीले पशुपालन, कृषि लगायतका क्षेत्रमा नोक्सानी पुगेको भन्दै त्यसको असर आर्थिक वृद्धिदरमा पर्ने जनाएको हो । विश्व बैंकका अर्थशास्त्री सुद्युम्न दाहालले यो बर्ष तराईमा आएको वाढीको नोक्सानीले आर्थिक वृद्धिदरमा असर पर्ने भएकाले अहिलेनै यति प्रतिशत आर्थिक वृद्धिदर पुग्छ भन्नु हतार गर्नु भएको बताएका छन् ।  तराइमा आएको बाढीले हजारौ मानिस र तीनका घर खेत बगाएको र त्यसले आर्थिक वृद्धिदरमा असर पार्ने विश्व बैंकको अनुमान छ । सरकारले यो बर्ष स्थानिय तहमा बजेट गएको भन्दै गत आवको भन्दा आर्थिक बृद्धिद बढ्ने अपेक्षा गरेको थियो । गत आवमा ६.९ प्रतिशत आर्थिक वृद्धिदर हासिल भएको थियो । तर, विश्व बैंकको यो अनुमानले भने आर्थिक वृद्धिदर गत आवको भन्दा कम हुने जनाउ दिएको छ ।   
