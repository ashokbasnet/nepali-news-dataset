सेञ्चुरी बैंकका सिइओ राजीनामा स्वीकृत, जीवन भट्टराईलाई जिम्मेवारी दिइयो

काठमाडौं–सेञ्चुरी बैंकको आईतबार बसेको सञ्चालक समितिको बैठकले प्रमुख कार्यकारी अधिकृत (सिइओ) अनुज मणी तिमिल्सिनाको राजीनामा स्वीकृत गरेको छ । अर्को व्यवस्था नभएसम्मको लागि बैंकका नायव प्रमुख कार्यकारी अधिकृत जीवन भट्टराईलाई कायम मुकायम प्रमुख कार्यकारी अधिकृतको रुपमा कार्य गर्ने गरी जिम्मेवारी दिइएको पनि बैंकल जनाएको छ ।  कायम मुकायम प्रमुख कार्यकारी अधिकृतको जिम्मेवारी पाएका जीवन भट्टराई बैंक सञ्चालन हुनु पूवदेखि नै दोस्रो वरियताको रुपमा विगत ८ वर्षदेखि सेञ्चुरी बैंकमा कार्यरत छन् । व्यवस्थापनमा मास्टर गरेका उनी  अर्थशास्त्र, जनप्रशासन र व्यवस्थापन गरी तीन विषयमा स्नातकोत्तर डिग्री हासिल छन् । उनले कानूनमा स्नातक समेत गरेका छन् ।  भट्टराईले विगतमा हिमालयन बैंकमा ५ वर्ष, सिद्धार्थ बैंकमा ८ वर्ष काम गरि सेञ्चुरी बैंकमा ८ काम गरेका छन् ।   
