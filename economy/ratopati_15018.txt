सुनको भाउ तोलामा २ सय सस्तियो

काठमाडौं–नेपाली बजारमा सोमबार सुनको भाउ तोलामा २ सय रुपैयाँ सस्तो भएको छ । अघिल्लो दिन तोलामा ४ सय रुपैयाँ घटेको सुनको भाउ आज फेरी घटेको हो ।  नेपाल सुनचाँदी व्यवसायी महासंघका अनुसार सुनका भाउ सस्तो भएपछि उपभोक्तालाई केही राहत मिलेको छ ।  आज छापावाल सुन प्रतितोला ५६ हजार ५ सय रुपैयाँ र तेजावी सुन ५६ हजार २ सय रुपयाँमा कारोवार भइरहेको छ । यस्तै, आज चाँदी प्रतितोला ७ सय ७५ रुपैयाँमा कारोवार भइरहेको छ ।   
