मोबाइल किन्ने सोच्दै हुनुहुन्छ ? : दशैँ तिहारमा मोबाइल किन्दा अफरैअफर

काठमाडौं–चाडवाडको अवसर पारेर यतिवेला थुप्रै मोवाइल हाउस र कम्पनीले ग्राहकका लागि विभिन्न उपहार योजना सञ्चालन गरेका छन् । दशैं, तिहारको अवसरमा आफ्नो व्यवसाय प्रवद्र्धन गर्ने उद्देश्यले मोवाइल कम्पनीले यस्ता अफर सञ्चालन गरेका हुन् । मोवाइल हाउस र कम्पनीले दिएका अफरमा ग्राहकको आकर्षण समेत उत्तिकै देखिएको छ । अन्य समयको भन्दा कम मूल्यमा मोवाइल खरिद गर्न पाउने तथा हात खाली नहुने देखि बम्पमा विभिन्न आकर्षक उपहार पाइने भएकाले पनि ग्राहकको भीड मोवाइल हाउसमा बढ्दै गएको छ । दशैं, तिहारकै अवसर पारेर यतिवेला काठमाडौंको चाबहिलस्थित केएल टावरमा मोबाइलको मेगा मेला सुरु भएको छ । दशैं तिहारको अबसर पारेर गरिएको मोबाइलको मेगा मेला अन्तर्गत जस्तोसुकै बिग्रिएको फोन पनि एक्सचेन्ज गर्न सकिने सुविधा रहेको छ । केएल मोबाइल हबमा जारी मेगा मेलामा मोबाइल खरिदकर्ताले हात खाली नजाने उपहार पाउने जनाइएको छ । मेगा बम्पर उपहार अन्तर्गत एकजनाले आइफोन ८ र एकजनाले मलेसिया र सिंगापुरको टुर लक्की ड्र मार्फत पाउने छन् । यस्तै, मेलामा ६० प्रतिशत सम्म छुटका मोबाइल छन् । अफर भित्रको पनि अफर योजना लगायत केएल मोबाइल हबको योजनासँगै बिभिन्न मोबाइल कम्पनीले दिने योजना पनि समाबेश गरिएको आयोजकले जनाएको छ ।केएल मोबाइल हव सञ्चालनको अबसरमा ल्याइएको उपहार योजना अन्तर्गत फेसबुक फोटो कन्टेस्टमा भाग लिएका सिन्धुपाल्चोकका हरि कुमार दुलालले सामसुङ एस ८ प्लस प्राप्त गरेका छन् । यस्तै राजधानी अतिव्यस्त न्युरोड स्थित ताम्राकार मोबाइल कम्प्लेक्समा मोबाइल मेला लागको छ । मोबाइल मेलामा लक्की ड्र मार्फत स्मार्ट फोन, पावर बैंक, ब्लुतुथ हेडफोन पाइने जनाइएको छ । मेला अवभर बजारमा सामसुङ, हुवावे, जियोनी, एचटिसी, माइक्रोसफ्ट, डिटिसी, ओबिआइ, लाभा, सोनी, आइफोन, जेडटिइ, ओप्पो, कुलप्याड, वान प्लस, एमआइ,  लेनेभो लगायत सबै ब्राण्डका मोबाइलफोनको कारोबारमा छुटको व्यवस्था गरेको जनाइएको छ । बम्पर उपहार स्वरुप मोटरसाइकल र एक वटा स्कुटरको लक्की ड्र छठ पर्व सकिने बित्तिकै वितरण गरिने जनाइएको छ । यस्तै,  एउटा मोटरसाइकल दशैं अगाडि नै लक्की ड्र मार्फत बिजेतालाई बितरण गरिने पनि कम्प्लेक्सले जनाएको छ । यस्तै, नेपालको सबैभन्दा पुरानो र विश्वसनिय मोबाइल बजारको रुपमा परिचित पाको मोबाइल बजारले पाको यूथ क्लबको सहकार्यमा दशैं, तिहार र छठको अवसर पारेर प्रबद्र्धनात्मक योजना सार्वजनिक गरेको छ ।पाको मोबाइल बजारले ‘होस गर्नुस् कम्प्लेक्समा मोबाइल किन्दा, पाको मोबाइल बजारमा मोबाइल किन्दा छैन चिन्ता’ योजना सार्वजनिक गरेको हो । यो योजना अन्र्तगत दशैं, तिहार र छठको अवधिभर मोबाइल खरिद गर्ने ग्राहकलाई बम्पर पुरस्कारमा चारवटा मोटर बाईक दिने जनाइएको छ । बजारले मोबाइल खरिद गर्ने ग्राहकलाई लक्की ड्रको माध्यमबाट अपाचे आरटिआर १६० बाईक एउटा, टिभिएस स्ट्राइकर बाईक दुईवटा र वेगो स्कूटर एउटा बम्पर पुरस्कारमा दिने छ ।त्यसैगरि मोबाइल खरिद गर्ने ग्राहकलाई ३ वटा माउन्टेन बाईक र एक÷एक वटा टिभी तथा रेफ्रिजेरेटर पुरस्कारमा दिने जनाइएको छ । यस्त, ग्राहकलाई विभिन्न ब्राण्डका १० वटा उत्कृष्ट स्मार्टफोन पनि लक्की ड्रको माध्यमबाट पुरस्कार स्वरुप प्रदान गरिने जनाइएको छ ।असोज ४ गते बुधवारदेखि शुरु हुने यो योजना छठसम्म संचालन हुनेछ । यस अवधिभर हरेक मोबाइलको खरिदमा ५ प्रतिशतदेखि ५० प्रतिशतसम्मको नगद छुट समेत पाउनेछन् ।त्यसैगरि प्रत्येक दिन ग्राहकहरुले अनपेक्षित उपहारमा दैनिकरुपमा २० जनालाई विभिन्न गिफ्ट ह्याम्पर प्रदान गरिने जनाइएको छ । बजारले ल्याएको योजनाका साथमा विभिन्न मोबाइल कम्पनीहरुले दिने अफर पनि एकैसाथ प्राप्त गर्न सकिने जनाइएको छ ।पाको मोबाइल बजारमा न्यूनतम १ हजार रुपैयाँदेखि अधिकतम १ लाख रुपैयाँसम्मका विभिन्न ब्राण्डका मोबाइल फोनहरु खरिद गर्न सकिने बजाले जनाएको छ । एप्पल वल्र्डमा ‘अफर भित्र पनि मेगा अफर’ योजना काठमाडौं–दसैं र तिहारको अवसर पारेर एप्पल वल्र्ड मोबाइलले ग्राहक लक्षित ‘अफर भित्रपनि मेगा अफर’को योजना ल्याएको छ । दरबारमार्गस्थित मर्कन्टायल प्लाजामा रहेको मल्टिब्राण्ड मोबाइल सोरुम एप्पल वल्र्डले मोबाइल खरिद गर्ने ग्राहकलाई हात खाली नजाने उपहारका साथमा विभिन्न बम्पर उपहार दिने योजना ल्याएको हो ।मोबाइल खरिदकर्ताले हरेक मोबाइलको खरिदमा हातखाली नजाने उपहार पाउने जनाइएको छ । सुनचाँदीको सिक्कापनि उपहार पाउन सक्ने जनाइएको छ । मोबाइलका मोडल हेरि ६० प्रतिशतसम्म छुट पाइने एप्पल वल्र्डमा बम्पर उपहार स्वरुप एकजनाले ‘आरवानफाइभ बाइक’, एकजनाले ‘आइफोन ८’ र एक जनाले ‘मलेसिया र सिंगापुरको टुर’ लक्की ड्र मार्फत पाउने जनाइएको छ । एप्पल वल्र्ड मोबाइलमा मोबाइल एक्सचेन्ज गरि ‘फेस टु फेस मोबाइल मर्मत’को सुविधा समेत ग्राहकले पाउने जनाइएको छ । हरेक मोबाइलको खरिदमा मोबाइल, पावर बैंक, सेल्फी स्टिक, एअरफोन, ब्लुतुथ स्पिकर, टेम्पट ग्लास, सुनचाँदीको सिक्का, टिसर्टलगायत विभिन्न उपहार प्राप्त गर्न सक्ने एप्पल वल्र्ड मोबाइलका म्यानेजर निराजन मल्ल ठकुरीले बताए ।मोवाइल कम्पनीको दशैं अफरसिटिभी मोबाइल यस्तै विभिन्न मोवाइल कम्पनीले पनि दशैं, तिहारको उपलक्ष्यमा छुट सहित विभिन्न अफ ल्याएका छन् । सिटिभी मोबाइलले मोबाइल खरिदकर्तालाई हात खाली नजाने उपहार योजना ल्याएको छ । ताम्राकार मोबाइल कम्प्लेक्सको पहिलो तल्लामा रहेको सिटिभी मोबाइलले बम्पर उपहारमा आरवान फाइभ मोटरसाइकल, मलेसिया सिंगापुर भ्रमणको प्याकेज र आइफोन सेभेन पाउने योजना समेत ल्याएको हो । दशैं र तिहारमा मोबाइल खरिद गर्ने आफ्ना ग्राहकले ताम्राकार मोबाइल बजारले राखेको उपहार, बिभिन्न मोबाइल कम्पनीले दिने छुट तथा उपहार र सिटिभी मोबाइलले राखेका हात खाली नजाने उपहार समेत पाउने छन् । हात खाली नजाने उपहारमा दैनिक मोबाइल, सुन चाँदीको सिक्का, पावर बैंक, ब्लुटुथ एअरफोन, टिशर्ट, १ सय रुपैयाँ देखि १० हजार रुपैयाँसम्म क्यास रहेको जनाइएको छ । दशैं देखि तिहारसम्म सिटिभीमा मोबाइल खरिद गर्ने ग्राहकले ६ देखि ६० प्रतिशत सम्म छुटमा मोबाइल खरिद गर्न सक्नेछन् । मोबाइल एक्सचेन्जसँगै ६० मिनेटको फेस टु फेस मोबाइल मर्मतको सुबिधा पनि राखेको सिटिभी मोबाइलका निर्देशक संगम राइले बताए ।बिश्व बजारमा पाइने सबै ब्राण्डका मोबाइलको कारोबार गर्दै आएको सिटिभी मोबाइलले हरेक बर्ष दशैं र तिहारको अबसर पारी बिभिन्न उपहार र बम्पर उपहार योजना ल्याउने गरेको छ । ।माइक्रोम्याक्स माइक्रोम्याक्सले ग्राण्ड फेस्ट अफर अभियान दशैं र तिहारको उत्सवमय अवसर पारेर सार्बजनिक गरेको छ । यो अभियान ‘बाइकको राइड–दुबईको फ्लाईट, (अन्य उपहारले जिन्दगी ब्राइट)’ मुल नारासहित आएको छ । यो अभियान भदौ ५ गतेदेखि शुरु भएर कार्तिक १० गते सम्पन्न चल्ने जनाइएको छ । यो उत्सवमय मौसममा, ग्राहकले माइक्रोम्याक्स स्मार्ट फोन खरिद गर्दा स्क्रयाच कार्ड मार्फत स्योर सट डिस्काउन्ट प्राप्त गर्ने जनाइएको छ । ग्राहकले हरेक माइक्रोम्याक्स स्मार्ट फोन खरिदमा कुपन स्क्र्याच गरेर तत्काल छुट प्राप्त गर्ने जनाइएको छ । स्क्र्याच कुपनमा भएको कोड नम्बर डिलर र ग्राहक दुबैसँग हुने र त्यसको आधारमा लक्की ड्रमा सहभागी गराईने छ । लक्की ड्रमार्फत बिजेताको छनौट गरेर नाम घोषणा गरिने जनाइएको छ । यो अभियान अन्तरगत बम्पर पुरस्कारमा १५५ सीसीको सुजुकी जीक्सर बाईक प्राप्त गर्न सक्ने जनाइएको छ । अन्य आकर्षक पुरस्कारहरुमा एक जोडीका लागि दुबई टूर प्याकेज, ८ वटा ब्राभोस एलईडी टिभीहरु र ८ वटा माइक्रोम्याक्स मोबाइलसेट छ । जिओनी चाडपर्वलाई ध्यानमा राखी जिओनीले यसपाली पुन ‘जिओनी उत्सव खुसियाली सिंगापुर यसपाली’ योजना ल्याएको छ । आफ्ना ग्राहकहरुसँगै खुसियाली साट्ने उद्देश्यले ग्राहक लक्षित यो उत्साहजनक योजना ल्याइएको हो ।योजना अनुसार प्रत्येक जियोनी मोबाइल सेट खरीद गर्ने ग्राहकले एउटा स्क््याच कार्ड प्राप्त गर्नेछन् । यस स्क््रयाच कार्डमार्फत जिओनीका एक्सक्लुसिभ उपहार , १२ जना ग्राहकले जिओनी मोवाइल सेट, वा २० जना ग्राहकले ५ दिन ४ रातको सिंगापुर ट्रिप जित्न सक्नेछन् । यो योजना अन्र्तगत, हरेक ग्राहकले हात खाली नजाने गरी निश्चित पुरस्कार पाउने छन् ।‘जिओनी उत्सव खुसियाली सिंगापुर यसपाली” योजना काठमाडौँ उपत्यका भित्र भदौ २२ गते ( सेप्टेम्बर ७ तारिख ) देखि कात्र्तिक १० गते ( अक्टोवर २७, २०१७ ) तारिखसम्म कायम रहनेछ तथा सोही योजना काठमाडौँ उपत्यका बाहिर भदौ २५ गते ( सेप्टेम्बर १० तारिख ) देखि कात्र्तिक १० गते ( अक्टोवर २७, २०१७ ) तारिखसम्म कायम रहनेछ ।मोबाइल बजारमा जियोनी अत्याधुनिक प्रविधिका साथै उच्चस्तरीय नयाँ विशेषता भैकन पनि अपेक्षाकृत सस्तो भएकाले नेपाली बजारमा  ग्राहकहरुले विक्रीको प्रारम्भ देखि नै रुचाउन थालेका छन् र छोटो अवधिमा नै माग उल्लेखनीय रुपमा बढेको छ । यसको स्टाईललाइ नेपालीहरुले रुचाएर नै धेरैको हातमा जिओनी देख्न पाइने जनाएको छ ।आइफोन खरिदमा चाँदीको सिक्का जेनेरेसन नेक्स्ट कम्यूनिकेसन्सले एप्पलको नेपालका लागि आधिकारिक रुपमा एप्पलका आधिकारिक उत्पादनहरु मात्र बजारमा बितरण गर्दै आएको छ ।  कम्पनीले दशैं तिहार अफरसमेत घोषणा गरेको छ । दशैं र तिहारको अवसर पारेर, ग्राहकहरुले प्रत्येक आइफोनको खरिदमा चाँदीको सिक्का उपहार प्राप्त गर्न जनाएको छ ।दशैं र तिहारको अवसर पारेर म्याकबुकहरुकोे खरिदमा विशेष छुट पनि प्राप्त गर्नेछन् । प्रत्येक महिना एक जना भाग्यशाली बिजेताले स्कूटर लक्की ड्र मार्फत जित्न सक्नेछ भने यसका अतिरिक्त प्रत्येक आइफोन÷म्याकबुकको खरिदमा, ग्राहकहरुले प्लाटिनम होटलमा निशुल्क डिनर टिकट प्राप्त गर्न सक्ने  जनाएको छ । यो अफरमा सहभागी हुनका लागि, ग्राहकहरुले वेबसाइटमा आइएमइआइ नम्बर दर्ता गर्नुपर्नेछ । ‘मि ए१’ मोवाइल नेपालका लागि साओमीका अधिकृत विक्रेता वत्सल इम्पेक्सले दशैको उपलक्ष्यमा ‘मि ए१’ बजारमा ल्याएको छ । दशै अफरको योजना सँगसगै बजारमा भित्रिएको मि ए १ मा ५.५ स्क्रिन अप्टिकल जुम डवल क्यामरा, फुल म्याटल वडी, ४ जीवी र्याम, ६४ जीवी रोम लगायत रहेको जनाइएको छ । यसको मूल्य सिमित अवसरलाई २९ हजार ९ सय ९९ रुपैयाँ तोकेको कम्पनीले जनाएको छ । साथै तिहार लक्षितउपहार योजनाको लाभ उठाउन सक्ने जनाइएको छ । अनलाइन वुकिङ्गको लागि कम्पनीको आधिकारिक वेवसाइट तथा विक्रेतामा सम्पर्क गर्न सक्ने जनाइएको छ ।   सामसुङ ग्यालेक्सी  सामसुङ इलेक्ट्रोनिले एस पेन र दुई वटा क्यामरा भएको ग्यालेक्सी नोट–८ नेपाली बजारमा सार्वजनिक गरेको छ । सामसुङको यो मोवाइल दशैंतिहारको अवसर पारेर बजारमा सार्वजनिक भएको हो । सामसुङ ग्लेक्सी ८ मा भएको ठूलो स्क्रीनले धेरै देख्न, पढ्न र आफूलाई चाहिएको कुरा सहजै रुपमा पेनको सहायताले लेख्न सकिने जनाइएको छ । यसमा ६.३ इन्च डिस्प्ले छ । यसमा दुईवटा एप्स एकै पटक चलाउन सकिने सुविधा पनि रहेको जनाइएको छ । अनलक नगरी फोनमा भएका नोटिफिकेसन हेर्न सकिने र यो ग्यालेक्सी नोट ८मा सुधारिएको जनाइएको छ । यस्तै स्क्रिन अफ मेमोले एक सय पानासम्मको मेमो अनलक नगरीकन टिप्न सकिने, ७१ वटा भाषा तुरुन्तै आफूलाई चाहिएको भाषामा रुपान्तरण गर्न सकिने र विदेशी मुद्राको विनिमिय दरलाई पनि रुपपान्तरण गर्न सकिने सुविधा छ । सामसुङले हालसम्मकै शक्तिशाली क्यामरा आफ्नो यो नोट फोनमा ल्याएको छ । १२ मेगा पिक्सलका दुई वटा क्यामरा लेन्स यसमा रहेका छन् । फोटो र भिडियोको लागि ओआइएस प्रविधी रहेको र मोबाइलको दुनियाँमा यस्तो फिचर पहिलो पटक ल्याइएको हो । यस्तै, डवल कम्प्युटर मोडको माध्यमले एकै पटकमा क्लोजप फोटो र टेलिफोटो लिन सकिने सुविधा रहेको छ । यो सँगै ग्यालेक्सी नोट ८ र एसपेन दुवै पानी र धुलो प्रतिरोधक विशेषता युक्त छन् । चाँडो रिचार्ज हुने वायरलेस चार्जरले सहज एवम् सुविधा जनक तरिकाबाट चार्ज गर्न सकिने जनाइएको छ । नेपालमा यसको बजार मूल्य एक लाख २ हजार ९ सय ९० रुपैयाँ रहेको छ । यो नेपालमा असोज २४ गते देखि मिडनाइट ब्ल्याक र मेपल गोल्ड रंगमा उपलब्ध हुने छ । यसको प्रि–बुकिङ्ग सुविधा असोज २ बाट नेपालभर रहेका सामसुङ ब्राण्ड स्टोर र निश्चित रिटेल स्टोरहरुबाट गर्न सकिने जनाइएको छ । ओप्पो ए७१ स्मार्टफोन ब्राण्डका रुपमा परिचित ओपोले नेपाली बजारमा नयाँ स्मार्टफोन ए७१ सार्वजनिक गरेको छ । आकर्षक डिजाइन तथा अत्याधुनिक फिचर्स सहित उत्कृष्ट सेल्फी अनुभव प्रदान गर्ने उक्त फोन कम्पनीले मितब्बयी मूल्य श्रेणीमा दशैंको पूर्व सन्ध्यामा सार्वजनिक गरेको हो । ओक्टा–कोर सीपीयू, ३ जीबी ¥याम र ३ हजार एमएएच ब्याट्री क्षमता सहितको उक्त फोनको मूल्य कम्पनीले २१ हजार ९ सय ९० निर्धारण गरेको छ । नेपाली बजारमा रहेका प्रमुख विक्रि केन्द्र मार्फत फोनको गोल्ड कलर भर्जन सर्वत्र उपलब्ध हुने कम्पनीले जानकारी दिएको छ ।ओक्टा कोर प्रोशेसर र प्रयोगमैत्री अनुभव प्रदान गर्न केर्नल फञ्सन्सका साथै ओपो ए७१को फ्रण्ट क्यामेरामा ओप्पोको आधार मानिने फोटोग्राफी प्रविधि, ब्यूटीफाई फोर सहित जीवन्त तस्विर खिच्न परिस्कृत रियर क्यामेरापनि उपलब्ध गरिएको जनाइएको छ । साथै, फोनमा प्रयोग गरिएको पातलो मेटालिक यूनी बडीले ओपो ए७१लाई निकै आकर्षक लुक्स प्रदान गरेको जनाइएको छ ।ओपो ए७१मा कम्पनीले तिब्र कार्य सम्पादनका लागि ओक्टा–कोर सीपीयू र तीन जीबी ¥याम जडान गरेको छ । यसमा रहेको ६४ बिट ओक्टा कोर सीपीयूले सहज मल्टिटास्किङका साथै विभिन्न एप विच स्विच गर्दा सहजता समेत प्रदान गर्ने जनाइएको छ । फोनको १६ जीबी आन्तरिक सञ्चय क्षमतालाई २ सय ५६ जीबी सम्म बढाउन सकिने र यसमा ३ हजार एमएएच क्षमताको तिब्र गतिमा चार्ज हुने ब्याट्रीपनि उपलब्ध गरिएको जनाइएको छ । मोवाइल सेन्टर सञ्चालनमा राजधानीको सुन्धारा स्थित सिभिल मलको चौथो तलामा लि मोवी केयर, जाइमा इन्टरनेशनल प्रालिको लागि अतिरिक्त सहायक कुलप्याड स्मार्ट फोन र ओटो फोनको पहिलो आधिकाकि सर्भिस सेन्टर सञ्चालनमा आएको छ । यसले कुनैपनि देशवाट खरिद गरेको पीडीई कस्टुमरलाई सर्भिस दिने जनाएको छ । दशैंको अवस पारेर यो कम्पनी सुरु भएको हो । कम्पनीका अध्यक्ष गणेश बहादुर श्रेष्ठले यो सेन्टरको उद्घाटन गरेका हुन् । यहाँ कुलप्याड प्रयोगकर्ताका लागि ९० दिनको निःशुल्क सेवा र ओटो फोनका प्रयोगकर्ताले ४५ दिनको निःशुल्क सेवा पाउने जनाइएको छ ।  ट्रान्सन होल्डिङ्ग नयाँ ब्रान्ड  मोबाइल उत्पादक तथा कम्युनिकेशन डिभाइस वितरक कम्पनी ट्रान्सन होल्डिङ्गले दशैंको अवसरमा तीनवटा नयाँ ब्रान्ड नेपाली मोबाइल बजारमा भित्र्याएको छ । कम्पनीले टेक्नो, आइटेल र ओराईमो ब्रान्ड ट्रान्सन होल्डिङ्गको नेपालका लागि आधिकारिक वितरक महालक्ष्मी मोबाइलद्वारा विक्री हुने जनाएको छ । कम्पनीका अनुसार आइराइमो मोबाइलमा १२ महिनाको वारेण्टी साथै टेक्नोमा तेह् महिना र आइटेलमा १२ महिनाको वारेण्टी बाहेक अत्याधुनिक सेवा स्वरुप एक सय  दिनसम्म सट्टा गर्न मिल्ने वारेण्टी सुविधा समेत छ । यी नयाँ मोबाइलको उद्घाटनको क्रममा बोल्दै ट्रान्सन होल्डिङ्ग नेपालका मुख्य प्रबन्ध निर्देशक मार्को माले मोबाइल फोन र एक्सेसरिजका लागि नेपालमा ठूलो सम्भावना रहेको कुरा बताए । साथै उनले ग्राहकको समयअनुसारको मागलाई अझै पनि पुरा गर्न नसकिएको अवस्थामा यी तीन मोवाइल लन्च गरेर ग्राहकको चाहनालाई परिपूर्ति गर्ने र ग्राहकलाई विशिष्ट एवं अत्याधुनिक सेवा प्रदान गर्ने लक्ष्य राखिएको बताए । महालक्ष्मी मोबाइलका जनरल म्यानेजर सन्तोष भण्डारीले यो एउटा महत्वपूर्ण शुरुवात भएको बताए । ट्रान्सन होल्डिङ्गको विश्वभर ५८ वटा देशहरुमा उपस्थिति रहेको छ । सिजीका नयाँ मोवाइल   सिजी मोबाइल्सले एस्ट्रो सिरिजमा दुई वटा नयाँ मोडल एस्ट्रो टर्च एमवान् र एस्ट्रो टर्च एसवान् सार्वजनिक गरेको छ । दशैं तिहारको अवसर पारेर यो सार्वजनिक भएको हो । सिजी मोबाईलले नयाँ पुस्ताका लागि लक्षित गरेर ल्याएका मोबाईलमा इन्ट्री लेभल सेगमेन्ट समावेश गरिएको जनाइएको छ । मनोरञ्जन र कुराकानीका लागि पछिल्ला प्रविधि प्रयोग गरी बनाइएको मोबाइललाई बजेट शुल्कमै पाउन सकिने कम्पनीले जनाएको छ । सिजी मोबाईल्सका व्यवस्थापन प्रमुख रमेश श्रेष्ठले दुई नयाँ मोबाइल सेट सार्वजनिक भएको र यसमा नयाँ प्रयोग भएको बताए । मोबाईलको ब्याट्रीका साथसाथै स्मार्ट फिचर समावेश रहेको र सस्तो पनि रहेको बताए । उनले एस्ट्रो टर्च एमवान् र एस्ट्रो टर्च एसवान्ले ग्राहकको मन जित्ने विश्वास गरको बताए । मोबाईल लामो यात्रामा हिड्ने वा लामो समयसम्म चार्ज गर्न नपाउनेहरुका लागि उपयोगी हुने कम्पनीले बताएको छ । अडियो ज्याक, मोबाइल स्क्रिन पनि अपडेटेड प्रविधिमा आधारित रहेको सीजी मोबाइल्सको भनाई छ ।   
