पालले जिते ओपोको बम्पर उपहार, ‘थाईल्याण्ड ट्रिप’

काठमाडौं  –ओपोद्वारा सञ्चालित ‘दशैं स्क्र््याच एण्ड विन अफर’ अन्तर्गतको ग्राण्ड प्राइज ‘थाइल्याण्ड ट्रिप’ काठमाडौं सामाखुशीका राम प्रसाद पालले जितेका छन् ।समस्त नेपालीहरुको महान चाड विजया दशमी तथा बडा दशैंको अवसरमा क्यामेरा फोन निर्माता ओपोले सेप्टेम्बर १५ देखि ‘दशैं स्क्र््याच एण्ड विन अफर’ सञ्चालन गरेको छ । अफर सञ्चालन गरिएको छैठौं दिनसम्म आइपुग्दा योजना अन्तर्गत बम्पर उपहार, ‘थाईल्याण्ड ट्रिप’का साथै सयौँ विजेताले उपहारका रुपमा राखिएका ओपो ए३७ स्मार्टफोन, पंखा तथा क्याश प्राइज हात पारिसकेका छन् ।सेप्टेम्बर ३० सम्म लागु हुने ‘दशैं स्क्र््याच एण्ड विन अफर’ अन्तर्गत अझै पनि धेरै विजेताले ग्राण्ड प्राइज अन्तर्गतको थाइल्याण्ड ट्रिप लगायत योजना अन्तर्गतका विभन्न उपहारहरु जित्न सक्ने कम्पनीले जानकारी दिएको छ । योजना सञ्चालन गरिएको छैठौं दिनमै ग्राण्ड प्राइजका रुपमा थाइल्याण्ड ट्रिप जितेकोमा विजेता पालले आश्चर्यका साथै खुशी ब्यक्त गरेका छन् ।‘ओपो फोनको विशेषता तथा गुणस्तरका बारेमा सुन्दै आएको थिए । दशैंको अवसरमा फोन किन्ने सोच बनाएको थिएँ । किन्दा उपहारका रुपमा ओपोका तर्फबाट थाइल्याण्ड ट्रिप परेको छ । यसका लागि म समस्त ओपो परिवारलाई धन्यवाद ज्ञापन गर्न चाहान्छु ’, पालले भने ।सेप्टेम्बर १५ देखि ३० सम्म चल्ने  ‘दशैं स्क्र््याच एण्ड विन अफर’ अन्तर्गत कम्पनीले उपभोक्तालाई हरेक फोनको खरिदमा एक प्रति स्क्र््याच कार्ड उपलब्ध गराउँछ । सो कार्ड कोट्याएर (स्क्र््याच गरी) उपभोक्ताले विभिन्न ‘अन द स्पट’ रू.२ सय वा ५ सय क्याश प्राइज, पंखा, ओपो ए ३७ स्मार्टफोन, ३२ ईञ्च एलसीडी टीभी तथा ग्राण्ड प्राइजका रुपमा थाइल्याण्ड ट्रिप जित्न सक्छन् । साथै, सेप्टेम्बर १५ देखि अक्टोबर ५ सम्म कम्पनीका कुनैपनि स्मार्टफोनको खरिद गर्दा उपभोक्तालाई १ बर्षको एक्स्टेन्डेड वारेण्टी कार्डपनि उपलब्ध गराइन्छ ।
