विश्वज्योती मलमा सपिङ गर्दा दुबई घुम्ने मौका

काठमाडौं– जमलमा रहेको विश्वज्योती मलमा दशैं तिहार सुपर छुट अफर सुरु भएको छ । दशैं तथा तिहारलाई लक्षित गरी मलले असोज ३ गतेदेखि उपहार योजना सुरु गरेको हो ।उपहार योजना अवधिभर विश्वज्योति मलमा सामान खरिद गर्ने सेवाग्राहीले उपहार नै उपहार पाउने मलले जनाएको छ । कात्तिक २५ गतेसम्म चल्ने उपहार योजना अवधिमा मलको कुनै पनि पसलमा एक हजार रुपैंया बराबरको सामान खरिद गर्ने सेवाग्राहीले उपहार कुपन प्राप्त गर्ने जनाइएको छ । उक्त कुपनबाट मलले सेवाग्राहीलाई गोलाप्रथाबाट साप्ताहिक रुपमा विभिन्न किसिमका उपहार बितरण गर्ने जनाएको छ । साथै बम्पर उपहारमा मोटरसाइकल, स्कूटर तथा दुबई भ्रमणको अवसर प्रदान गर्ने मलले जनाएको छ ।मलका अनुसार साप्ताहिक रुपमा सेवाग्राहीले गोदरेज ब्राण्डका रेप्रिजिरेटर, वासिगं मेसिन, माइक्रोवेभ ओभनतथा टिसिएल ब्राण्डको एलसिडि तथा एलईडि टेलिभिजन बितरण गरिने जनाइएको छ । साथै पाँच हजार रुपैंयाको छुट कुपन तथा सिग्नेचरका तर्फबाट विशेष उपहार साप्ताहिक रुपमा बितरण गरिने कार्यक्रम संयोजक हिरामणि तिमल्सिनाले जानकारी दिए । बम्पर उपहारमा एक एक जनाले सुजुकीको जिक्स्चर मोटरसाइकल तथा लेट्स स्कूटर प्राप्त गर्ने छन् । त्यसै गरी बम्पर उपहार अन्तरगत चार रात पाँच दिनको दुबई भ्रमणको अवसर सेवाग्राहीले पाउने मलले जनाएको छ ।  
