पुँजी बजार ३.६२ अंकले बढ्यो

काठमाडौं–साताको तीन दिन निरन्तर ओरालो लागेको पुँजी बजार आज भने ३.६२ अंकले उकालो लागेको छ । एक सय ५२ कम्पनीको ८ लाख ९३ हजार ६ सय ८८ कित्ता सेयर खरिद विक्रि भएको आज ४६ करोड ७५ लाख १८ हजार ७ रुपैयाँको कारोवार भएको छ । आज वजार एक हजार ५ सय ५४.६९ अंकमा उक्लिएको छ ।  आज बैकिङ समूहको सूचक ४.५३ अंकले बढेको छ भने होटल समूहको सूचक ६.६९, विकास बैंक समूहको सूचक ३.१६ र बीमा समूहको सूचक ३२.०३ अंकले बढेको छ । यस्तै, आज जलविद्युत समूहको सूचक १.५३, फाइनान्स समूहको सूचक १.४६, उत्पादनमुलक समूहको सूचक ८.०२ र अन्य समूहको सूचक १.१६ अंकले घटेको नेपाल स्टक एक्सचेन्जले जनाएको छ ।   
