चितवनमा सिभिल बैंकको वित्तीय साक्षरताका लागी घरदैलो अभियान

चितवन – बैंकको पहुँच नपुगेको क्षेत्रका नागरिकलाई लक्षित गरेर आज (शनिवार) देखि सिभिल बैंकले वित्तीय साक्षरताका लागि घरदैलो अभियान संचालन गरेको छ ।  तिन महिनासम्म सँचालन हुने अभियान प्रत्येक शनिवार संचालन हुने छ । पुर्वि चितवनको खुरखुरे, टाँडी, पश्चिम चितवनको पार्वतीपुर र नारायणगढका दुई शाखावाट अभियान संचालन गरिने छ । बैंकले यो अवधिमा शुन्य मौजदातमा खाता खोल्ने व्यवस्था र एकवर्षका लागी निशुल्क एटिएम र इन्टरनेट बैंकिङ प्रदान गर्ने छ ।  सो खाता अन्र्तगत साढे ८ प्रतिशत व्याज उपलव्ध गराइने छ । अभियानको पहिलो दिन १ सय १५ जनाले खाता खोलेका छन् । खैरहनी नगरपालिकाको वडा नम्वर १० र ११ मा चलाइएको अभियानमा उत्साहजनक सहभागिता रहेको थियो । बैंकले दिने सेवाका वारेमा सवैलाई जानकारी दिने उदेश्यले अभियान संचालन गरेको खुरखुरे शाखा प्रमुख सुनिल खनालले जानकारी दिए ।  उनले विशेष गरेर बैंकको पहुँचवाट टाढा रहेको ग्राहकहरुलाई बैंकको पहुँच पुर्याउन अभियान संचालन गरेको वताए । यसले एक घर एक बैंक खाता अभियानलाई सार्थकता दिने खनालको भनाई छ । बैंकको चितवनमा ५ शाखा र देशभर ५३ शाखा रहेका छन् ।अझै २५ शाखा विस्तारको तयारीमा बैंक छ ।  नेपालमा अझैपनि ७० प्रतिशत नागरिक बैंकिङ सेवाको पहुँचवाट टाढा छन् । पहिलो दिनको अभियानमा खुरखुरे शाखा प्रमुख सुनिल खनाल,टाँडी शाखा प्रमुख विजय गुरुङ, पार्वतिपुर शाखा प्रमुख नवराज सापकोटा,नारायणगढ शाखा प्रमुख रमेश पौडेल र वुद्धिनाथ अधिकारीको सहभागिता रहेको थियो ।
