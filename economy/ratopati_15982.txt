कुमारी बैंकद्धारा नयाँ कोर बैंकिङ सफ्टवेयर खरिद

काठमाडौं–ग्राहकको सुविधाका लागि कुमारी बैंक लिमिटेडले नयाँ कोर बैंकिङ सफ्टवेयर खरिद गरेको छ । बैंकले मल्टिनेशनल सफ्टवेयर कम्पनीं इन्फोसिस लिमिटेडसँग फिनाकल–१० कोर बैकिङ्ग सिष्टम सफ्टवेयर खरिद गर्ने सम्झौता गरेको छ । फिनाकल संसारभरी चलेको उच्चस्तरीय बैंकिङ सफ्टवेयरमध्ये एक हो । कोर बैंकिङ सफ्टवेयर लागू भएपछि ग्राहकलाई गुणस्तरीय बैंकिङ सेवा प्रदान गर्ने क्षमतामा वृद्धि हुने विश्वास बैकको रहेको छ । बैंकका प्रमुख कार्यकारी अधिकृत सुरेन्द्र भण्डारीले फिनाकल सिस्टमबाट ग्राहकले थप गुणस्तरीय सेवा प्राप्त गर्ने विश्वास व्यक्त गरे ।  फिनाकल सफ्टवेयर विश्वका ४५ वटा देशहरुमा प्रयोग भइरहेको छ । हाल नेपालमा ११ वटा बैंकले यो सफ्टवेयरको प्रयोग गरेका छन् । कुमारी बैंकका सिइओे सुरेन्द्र भण्डारी तथा इन्फोसिस्का डाइरेक्टर अंकुर सक्सेनाले सम्झौता पत्रमा हस्ताक्षर गरेका छन् ।   
