नेपाल क्रेडिट एण्ड कमर्स बैैंकको नयाँ शाखा विस्तार

काठमाडौं – नेपाल क्रेडिट एण्ड कमर्स बैंक लि.ले आइतवार काठमाण्डौं महानगरपालिका, वडा नं. ६, रामहिटी (सिमलटार)मा शाखा संचालनमा ल्याएको छ । उक्त शाखाको समुद्घाटन बैंकका संचालक समितिका अध्यक्ष उपेन्द्र केशरी न्यौपानेले गरेकी थिइन् । उक्त समारोहमा प्रमुख अतिथि काठमाण्डौं महानगरपालिका, वडा नं. ६ का वडाअध्यक्ष दिपेन्द्र कुमार लामा, अतिथिहरु श्रीमती कर्मा लामा, प्रा. डा. लक्ष्मी प्रसाद पन्थी, प्राध्यापक प्रयाग राज भट्टराई वशिष्ठ, डा. मञ्जु मिश्र लगायतले आफ्नो मन्तव्य ब्यक्त गरेका थिए ।उक्त समारोहमा स्वागत मन्तव्य राख्दै बैंकका प्रमुख कार्यकारी अधिकृतले यस क्षेत्रका उद्योगी, व्यापारी तथा सर्वसाधारणलाई सहयोग पु¥याउने उद्देश्यले बैंकको शाखा संचालन गरिएको जानकारी गराए । बैंक संचालक समितिका सदस्य तथा अन्य आमन्त्रित उद्यमी, व्यवसायी तथा बैंकका पदाधिकारीहरुको उपस्थितिमा उक्त शाखाको समुद्घाटन कार्यक्रम सम्पन्न भएको बैंकले जनाएको छ ।यस अघि २०७४ आश्विन ६ गते शुक्रवार भक्तपुर नगरपालिका, वडा नं. ४, सूर्यविनायकमा शाखा संचालनमा ल्याएको थियो ।  
