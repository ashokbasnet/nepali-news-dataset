एनआईसी एशियाले ल्यायो घर कर्जा सम्बन्धी विशेष योजना

काठमाडौं– एनआईसी एशिया बैंकले आफ्ना ग्राहकहरुका लागि घर कर्जा सम्बन्धी विशेष योजना ल्याएको छ । हिन्दु नेपालीहरुको महान चाड दशैं, तिहार तथा छठको अवसरमा नेपालमै पहिलो पटक सुलभ रुपमा घर तथा जग्गा खरीद गर्ने वा घर निर्माण गर्ने योजनामा साथ दिन भन्दै बैंकले घर कर्ज विशेष योजना ल्याएको हो ।   बैंकले ‘एनआईसी एशिया बैंकको दशैं तिहार उपहार, घर कर्जामा छुटै छुटको बहार’ नामको विशेष योजना आफ्ना ग्राहकहरु सामु ल्याएको बैंकले जनाएको छ । यस योजना अन्तर्गत ०.९ प्रतिशत प्रतिमहिनाको ब्याजदरमा घरकर्जा उपलब्ध गराइने तथा ग्राहकहरुले सम्पूर्ण कागजातहरु पेश गरेको ३ कार्य दिन भित्रै घरकर्जा सम्बन्धि निर्णय भैसक्ने व्यवस्था गरिएको पनि बैंकले जनाएको छ ।   यो योजना अन्तर्गत घर कर्जा लिँदा व्याजदरबाहेक प्रोसेसिङ, अग्रिम भुक्तानी, धितो मूल्यांकन, बीमा वा कर्जा सूचना लगायतका कुनै पनि दस्तुर÷शुल्क नलाग्ने जनाइएको छ ।   नयाँ घर निर्माण गर्न, घर वा जग्गा खरीद गर्न वा अन्य बैंक तथा वित्तीय संस्थाको कर्जा स्वाप गर्नसमेत उक्त कर्जा उपलब्ध हुने बैंकले जनाएको छ । यो कर्जाको अवधि २५ वर्षसम्म रहेको छ । कर्जाका लागि अनलाइनबाटै बैंकको वेबसाइटमार्फत कर्जाको इलिजिविलिटी रकम जाँच गरी आवेदन दिन सकिने उल्लेख छ ।   होम लोन प्रोडक्ट जारी गर्ने एनआईसी एशिया बैंक देशकै पहिलो र एक मात्र वाणिज्य बैंक बनेको छ । यो बैंकको हालसम्म १२५ शाखा कार्यालयहरु, ४ एक्स्टेन्सन काउण्टरहरु र ११९ एटीएम सञ्जालहरु सञ्चालनमा छन् ।   
