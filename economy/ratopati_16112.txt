संस्थानले लक्ष्यअनुरुप  खसी–च्याङ्ग्रा ल्याउन सकेन

काठमाडौं–यो वर्षको दशैमा खाद्य संस्थानले २५ सय खसी,बोका र च्याङ्ग्रा उपत्यकामा ल्याउने लक्ष्य राखेको भएपनि हालसम्म सम्म १८ सय ९ वटा खसीबोका र च्याङग्रा राजधानी ल्याइएको छ ।  यो वर्ष १ हजार च्याङ्ग्रा र १५ सय वटा खशीबोका ल्याउने लक्ष्य संस्थानको थियो । प्रत्येक दशैमा उपभोक्तालाई सुपथ मूल्यमा खसीबोका,खरिद गर्दे आएको संस्थानले यो वर्ष भने लक्ष्य भन्दा कम खसी बोका ल्याईएको जनाइएको छ ।  प्रदेश नम्बर २ को स्थानिय चुनाव पछि खसीबोका र च्याङ्ग्रा संकलन कार्यमा लागेको संस्थानले अहिले सम्म ८ सय ४३ च्याङ्ग्रा र ९ सय ६६ वटा खसीबोका ल्याएर विक्री गरिरहको हो ।   दशैको समयमा खशीबोकाको माग बढीरहेको बेला संस्थानले भने यो वर्षको दशैँमा लक्ष्य कम  खसीबोका र च्याङ्ग्रा कम ल्याएको हो ।  जसमा ५ सय ३४ वटा खसीबोका र १ सय ५७ वटा च्याङग्रा कम हुन् ।  बाढी पहिरोको कारण खसीबोका,च्याङ्ग्रा लक्ष्य अनुसार ल्याउन नसकेको खाद्य संस्थानले जनाएको छ । असोज ५ देखि विक्री थालेको संस्थानले अहिले सम्म ३ सय ८५ वटा च्याङ्ग्रा र ४ सय ९५ वटा खसीबोका विक्री गरिसकेको छ । संस्थानबाट खरिद गरेको खसीबोका र च्याङग्रामा प्रत्येक केजीमा १० रुपैयाँ सहुलियतको व्यवस्था गरिएको छ ।  
