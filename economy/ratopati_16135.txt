एनआईसीको घर कर्जा विषेश योजना

काठमाडौं–एनआईसी एशिया बैंकले दशैं, तिहार तथा छठको अवसर पारेर नेपालमै पहिलो पटक सुलभ रुपमा घर तथा जग्गा खरीद गर्ने वा घर निर्माण गर्नेलाई घर कर्जा सम्बन्धी विशेष योजना ल्याएको छ । बैंकले ‘एन आई सी एशिया बैंकको दशैं तिहार उपहार, घर कर्जामा छुटै छुटको बहार’ नामको विशेष योजना ल्याएको हो । यस योजना अन्तर्गत सहज रुपमा ०.९ प्रतिशत प्रति महिनाको ब्याजदरमा घरकर्जा उपलब्ध गराउने तथा कागजात पेश गरेको ३ कार्य दिन भित्रै घरकर्जा सम्बन्धि निर्णय भैसक्ने व्यवस्था गरिएको बैंकले जनाएको छ । यो योजना अन्तर्गत घर कर्जा लिँदा व्याजदर बाहेक प्रोसेसिङ, अग्रिम भुक्तानी, धितो मूल्यांकन, बीमा वा कर्जा सुचना लगायतका कुनै पनि दस्तुर÷शुल्क नलाग्ले जनाइएको छ । साथै, नयाँ घर निर्माण गर्न, घर वा जग्गा खरीद गर्न कर्जा उपलब्ध हुने जनाइएको छ । यो कर्जाको अवधि २५ वर्षसम्म रहेको छ । २ वर्षसम्म ब्याजदरमा समेत परिवर्तन नगरिने बैंकले जनाएको छ । कर्जाका लागि अनलाइनबाटै बैंकको वेवसाइड मार्फत कर्जाको रकम जाँच गरी आवेदन दिन सकिने पनि जनाइएको छ । यो योजनामा किस्ता वा ब्याजमात्र भुक्तानी गर्ने सुविधा सहित ग्राहकको रुची र आवश्यकता अनुसार प्रदान गरिने बैंकले जनाएको छ ।  यस बैंकबाट घर कर्जा र सवारी साधनकर्जा दुवै उपभोग गर्ने ग्राहकहरुको हकमा घर कर्जाकै अवधि सम्मको अवधि हुनेगरी उपलव्ध हुने छ । 
