सिटिजन्स बैंकले १६.८५ लाभांश दिने

काठमाडौं– सिटिजन्स बैंक इन्टरनेसनलले आर्थिक वर्ष २०७३÷७४ को नाफावाट १६Þ.८५ प्रतिशत बोनस शेयर तथा नगद लाभांश दिने भएको छ । चुक्तापूँजी ६ अर्ब ९२ करोड १६ लाख ८९ हजार रहेको बैंकले प्रस्तावित १६ प्रतिशत बोनस शेयर वितरण पश्चात् बैंकको चुक्तापूँजी ८ अर्ब २ करोड ९१ लाख ६० हजार कायम रहने जनाएको छ । आर्थिक वर्ष २०७३÷७४ मा बैंकले आर्जन गरेको संचित मुनाफाबाट बैंकको हालको चुक्ता पुँजीको १६ प्रतिशत अर्थात्  १ अर्ब १० करोड ७४ लाख ७० हजार ३ सय ४६ रुपैयाँ बोनस शेयर तथा चुक्तापुजीँको करिब ०.८५ प्रतिशत अर्थात् ५ करोड ८२ लाख ८७ हजार ९ सय १३ रुपैयाँ नगदलाभांश पारित गरेको छ ।  बैंकको साधाणसभावाट प्रकाशचन्द्र मैनाली र विजयध्वज कार्की सर्वसाधारणको तर्फबाट संचालक समितिको सदस्यमा निर्विरोध निर्वाचित भएका छन् । 
