एन.बी.इन्सुरेन्स बन्यो आईएमई जनरल इन्स्योरेन्स

काठमाडौं– एन.बी.इन्सुरेन्स कम्पनी लिमिटेडले आफ्नो नाम परिवर्तन गरी आईएमई जनरल इन्स्योरेन्स कम्पनी राखेको छ । कम्पनीको मंगलबार राजधानीमा सम्पन्न २०औं बार्षिक साधारणसभाले नाम परिमार्जन गरेको हो । नाम परिवर्तनका लागि साधारणसभाले सञ्चाक समितिलाई अख्तियारी दिएको समितिका अध्यक्ष हेमराज ढकालले बताए ।   यो कम्पनीले देशभर प्रधान कार्यालय सहित २२ वटा शाखा कार्यालय, २ वटा सम्पर्क कार्यालय र ८ वटा सेवा काउण्टर गरी कूल ३२ स्थानबाट बीमा सेवा प्रदान गरिरहेको छ ।   चालु आर्थिक वर्षमा थप १९ स्थानमा शाखा तथा सम्पर्क कार्यालय विस्तार गरी ७ वटै प्रदेशका विभिन्न स्थानबाट शाखा, सम्पर्क कार्यालय तथा सेवा काउण्टर गरी ५१ स्थानबाट ग्राहकलाई बीमा सेवा प्रदान गर्ने ढकालले जानकारी दिए ।   गत आ.ब.को साधारण सभाबाट पारित भए वमोजिम १ः१ को अनुपातमा हकप्रद शेयर निस्काशन गरी कम्पनीको चुक्ता पूंजी रु.५४ करोड पु¥याएको र आजको साधारण सभाबाट १०ः८ (दश शेयर बराबर आठ शेयर) अनुपातको हकप्रद शेयर पारित भए वमोजिम कम्पनीको चुक्ता पूंजी रु.९७ करोड २० लाख पुग्ने ढकालले बताए ।   कम्पनीले चालु आ.ब.को आश्विन ७ गतेसम्ममा करिब रु.१४ करोड प्रिमियम संकलन गरी लगानीमा रु.७३ करोड ६७ लाख पु¥याउन सक्षम भएको ढकालले जानकारी दिए ।   
