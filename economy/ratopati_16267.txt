प्रोग्रेसिभ फाइनान्सको हकप्रद साधारण शेयर निष्काशन सम्झौता

काठमाडौं– प्रोग्रेसिभ फाइनान्स लिमिटेडले हकप्रद साधारण  शेयर निष्कासन सम्झौता गरेको छ ।   फाइनान्सले शेयर निष्काशन गर्नका लागि सन्राइज क्यापिटल लिमिटेडलाई निष्काशन तथा बिक्री प्रबन्धकमा नियुक्त गरेको छ ।   शेयरधनीहरुकोे लागि १ बराबर २.८१ को अनुपातमा रु.१००का दरले हुने रु.५९ करोड एक लाख रकमको ५९ लाख एक हजार कित्ता हकप्रद शेयर निष्काशन गर्नका लागि सन्राइज क्यापिटल लिमिटेडलाई निष्काशन तथा बिक्री प्रबन्धकमा नियुक्त गरिएको प्रोग्रसिभ फाइनान्सले जनाएको छ ।  शेयर निष्काशन सम्झौतापत्रमा प्रोग्रेसिभ फाइनान्स लिमिटेडकोे तर्फबाट प्रमुख कार्यकारी अधिकृत विशाल हुमागांई र सन्राइज क्यापिटल लिमिटेडको तर्फबाट प्रमुख कार्यकारी अधिकृत बिजयलाल श्रेष्ठले हस्ताक्षर गरेका छन् ।   
