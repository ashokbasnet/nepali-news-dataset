यात्रुको ब्यागेज  ढिलाइ भएकोमा जेट एयरवेजद्वारा दुःख व्यक्त

काठमाडौं– जेट एयरवेजले  यात्रुहरुले छिटोभन्दा छिटो ब्यागेज प्राप्त गरुन् भन्ने सुनिश्चित गर्न चौविसै घन्टा कार्य गरिरहेको जनाएको छ ।   एयरवेजले गत सेप्टेम्बर १९ का दिन खराब मौसमतथा त्यसको फलस्वरुप मुम्बई एयरपोर्टको रनवे बन्द भएको कारण अन्य एयरलाइन्सका उडानलगायत जेट एयरवेजका काठमाडौ–मुम्बई उडानहरु पनि प्रभावित हुन गएको र मौसम अनुकुल भएपछि  यात्रुलाई गन्तब्यमा पुर्याउने क्रममा केहि ब्यागेजमा ढिलाइ भएको स्पष्ट पारेको छ ।  यसबाट आफ्ना यात्रुहरुलाई पर्न गएको असुविधा प्रति एयरवेजले दुःख व्यक्त गरेको छ ।   
