महेशपुर भन्सारको राजस्व संकलन बृद्धि

परासी–महेसपुर भन्सार कार्यालय नवलपरासीको राजस्वमा बृद्धि भएको छ । भन्सार कार्यालयले दुई महिनाको अवधीमा १ करोड १७ लाख ८२ हजार १ सय ३३ रुपैयाँ राजस्व संकलन गरेको छ । जुन गतवर्षको तुल्नामा बृद्धि भएको कार्यालयको भनाई छ । आर्थिक वर्ष २०७४÷०७५ को भदांै महिनामा मात्र कार्यालयले ६५ लाख ६४ हजार ३ सय ६२ रुपैयाँ राजस्व संकलन गरेको छ । कार्यालयका अनुसार पैठारीतर्फ २५ लाख, ९२ हजार, ८३२, कृषि सुधार शुल्क तर्फ १७ लाख, ५२ हजार ६०१, पैठारी सेवा दस्तुर तर्फ, १ लाख ४७ हजार, अन्तशुल्क तर्फ ५० हजार ४५३, मुल्य अभिबृद्धि कर तर्फ २०, २१ हजार, ४७२ रहेको कार्यालयका नासु टिकाराम माझीले जानकारी दिए । त्यस्तै श्रावण महिनामा कार्यालयले पैठारी महसुल तर्फ २५ लाख ११ हजार ७६५, कृषि सुधारतर्फ ७ लाख ६७ हजार, ६६३, पैठारी सेवा दस्तुर तर्फ ९६ हजार, अन्त शुल्क तर्फ १३ हजार, ४२५ र मुल्य अभिबृद्धि कर तर्फ १८ लाख  २९ हजार, ७१८ रहेको कार्यालयले जनाएको छ । यस नाकाबाट चामल, खाद्यान्न, कपडा लत्ता, कागज, भाँडाकुडा, फुटकर घरायसी सामान, हार्डवेयर, राँगा भैसी, र अस्थायी सवारी साधानको निकासी पैठारी हुने गरेको छ । भन्सार कार्यालय विभिन्न आवश्यक भौतिक पुर्वाधारको अभावमा ओझेलमा परेको छ यस कार्यालयको भौतिक पुर्वाधारको विकास गरि ठुलो भन्सारको रुपमा परिणत गर्न सके राजस्वमा ठुलो बृद्धि हुने कार्यालयको भनाई छ ।
