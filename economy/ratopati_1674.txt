एनआईसी एसिया बैंकमा नयाँ सुविधा

काठमाडौं–बैंकले आफ्ना  सेवाग्राहीलाई सधै उत्कृष्ट बैकिङ्ग सेवा प्रदान गर्नेे दीर्घकालीन सोच हासिल गर्ने एक कदम स्वरुप बैंकमा ‘रिटेल लोन’ को लागि आवेदन दिने ग्राहकले कर्जा स्वीकृतका हरेक चरणको अपडेट हेर्न मिल्ने ‘कस्टुमर रिटेल लोन ट्रयाकिङ सिस्टम’ को शुरुवात गरेको छ ।  यो उच्चतम प्रविधिको प्रयोग गर्दै बैंकले एसएमएस मार्फत सम्पूर्ण रिटेल कर्जाका आवेदकलाई आफ्नो कर्जा निवेदनको स्टाटस बारे जानकारी दिने जनाइएको छ । यसमा बैंकको कर्जा निवेदन प्राप्त गर्नेदेखि कर्जा रकम ग्राहकको खातामा भुक्तानी गर्ने सम्मको चरण पर्दछन् ।  ग्राहकले बैंकको आधिकारिक वेबसाइट मार्फत निवेदन नम्बर र मोबाईल नम्बरका आधारमा कर्जा निवेदनको प्रगति हेर्न सक्ने बैंकले जनाएको छ । यो सेवा बैंकको हालको सम्पूर्ण ११७ शाखाबाट उपयोग गर्न सकिने छ ।
