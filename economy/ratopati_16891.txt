राजधानीको सामाखुशीमा कोइराला मार्ट सञ्चालनमा

 काठमाडौं – राजधानीको सामाखुशीमा शुक्रबारबाट कोइराला मार्ट सञ्चालनमा आएको छ । गल्कोपाखा, मैह्पी, गोङ्गबु क्षेत्रलगायत आसपासका स्थानीय बासिन्दाका लागि किनमेलमा सहज हुने गरी उक्त मार्ट सञ्चालनमा ल्याएको संचालकले बताएका छन् । सामाखुशीको साविक रेडन कलेज अगाडि कोइराला मार्ट खुलेपछि त्यस क्षेत्रका बासिन्दालाई किनमेलमा सहज सुविधा मिल्ने भएको छ । मार्टमा विभिन्न अन्तराष्ट्रिय ब्राण्डका सामानहरु लगायत स्वदेशका सामानहरु समेत उपलब्ध छन् । घरायसी आवश्यक सामानदेखि  विभिन्न जुत्ता, ब्राण्डेड कम्पनीका मेन्स वेयर, कस्मेटिक सामानहरु समेत राखिएका छन् । ग्राहकको चाहना अनुसार  विभिन्न ब्राण्डका घरायसी सरसामानसँगै ग्राहकहरुको चाहना अनुसार सस्तो, सरल र सुलभ मुल्यमा आफुले खोजे जस्तो सामाग्रीहरु उपलब्ध भएको मार्टका अध्यक्ष रुद्र कोइरालाले बताए । त्यस्तै, ग्राहकको स्वास्थ्यमा विशेष ध्यान राख्दै खाद्य सामाग्रीमा कुनै पनि भुलचुक समेत हुन नदिन आफुहरुले अलग्गै समिति बनाएको पनि उनले बताए । राजधानीका विभिन्न क्षेत्रमा सुपर मार्केट, मार्ट, मिनी मार्टहरु  निकै खुलेका छन् ।  तर ग्राहकहरुका लागि सहज र सरल तरिकाले सेवा उपलब्ध गराइएका कमै पाइन्छन्, उक्त मार्टले भने ग्राहकहरुलाई मुख्य ध्यान दिदै सेवामा कुनै कमि हुन नदिने दावी गरेको छ ।मार्टले शुभारम्भको अवसर पारेर भाइटिकाको दिनसम्म १० प्रतिशत छुटका व्यवस्था गरेको छ । त्यसपछि पनि आवश्यकता अनुसार  ग्राहकहरुलाई विभिन्न छुट तथा सुविधहरु उपलब्ध गराईने अध्यक्ष कोइरालाले बताए ।करिब १० करोडको लगानीमा खुलेको उक्त मार्ट समाखुशीको मुख्य केन्द्रमा हुनुका साथै प्रयाप्त पार्किङ किनमेलमा सहज बातावरण तथा व्यवस्थित भएको अध्यक्ष कोइरालाको दावी छ ।पोखरामा लामो समय व्यवसायिक क्षेत्रमा जमेको कोइराला समूहले पोखरामा भानु मेशीनरी संचालन गरेको छ भने चितवनको कुरिनटारमा रहेको भानु ग्याँस उद्योग मार्फत ग्याँस वितरण  समेत गरिरहेको छ ।
