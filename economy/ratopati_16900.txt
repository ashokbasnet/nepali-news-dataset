बजाज आरइ – स्वरोजगार र्याली

काठमाडौं – बजाज थ्री ह्विलर्स बजाज आरइको एक मात्र आधिकारिक बितरक, हंसराज हुलासचन्द एण्ड कम्पनी प्रालिले बजाज आरइ स्वरोजगार र्याली आयोजना गरेको छ ।  यो र्यालीको मुख्य नारा स्वरोजगारी मै समझदारी रहेको छ । र्यालीमा २० वटा बजाज आरइको सहभागीता रहेको थियो । अभियानले पूर्व पश्चिम राजमार्गमा २५ दिनसम्म यात्रा गर्नेछन्, करिब १०२७ किलोमिटरको यात्रा बिर्तामोडबाट शुरु भएको छ, जून महेन्द्रनगरमा सम्पन्न हुनेछ । स्थानीय डिलरहरु पनि यो कार्यक्रममा समावेश रहेका थिए । अभियानमा नेपाली लोकप्रिय कलाकारहरु प्रश्ना शाक्य र विश्व नेपालीले विभिन्न नेपाली गीतहरु गाएर स्थानीय बासिन्दाहरुलाई मनोरञ्जन प्रदान गरेका थिए । त्यस्तै, प्रसिद्ध हास्य कलाकार राजा राजेन्द्रले मानिसहरुलाई हास्य प्रस्तुतीका साथ मनोरन्जन गराए । स्थानीय कलाकारहरुको पनि भव्य प्रस्तुति गरेका थिए । स्थानीय बासीले कार्यक्रममा उत्साहका साथ मनोरञ्जन गरेका थिए । र्यालीको उद्धेश्य बजाज आरइको बारेमा जनचेतना अभिवृद्धि गराउनु हो र यसमार्फत स्वरोजगारका लागि हुने उत्कृष्ट लाभहरुको बारेमा जानकारी दिनु रहेको आयोजकले जनाएको छ । नेपाली युवाहरुलाई रोजगारीको अवसरको बारेमा तथ्यगत जानकारी दिँदै नेपालमा नै राम्रो रोजगारीको अवसरहरु भएको बारेमा उनीहरुलाई सुनिश्चित तुल्याउनु रहेको बताइएको छ ।  नेपालमा स्वरोजगारी सिर्जना गराउने उद्धेश्यका साथ, विश्वको नम्बर १ थ्री ह्विलर्स ब्राण्ड बजाज आरइ नेपालभर बिक्री भईरहेको छ, जसले वैदेशिक रोजगारीबाट फर्किएका र यहाँ संघर्ष गरिरहेका कामदाहरुलाई रोजागारी सिर्जनाको अवसर प्रदान गर्दछ ।  
