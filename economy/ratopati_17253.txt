लुम्बिनीमा पर्यटक आगमन २० प्रतिशतले घट्यो

बिन्दु कुमार चौहान लुम्बिनी । पर्यटकीय स्थल लुम्बिनीको गरिमा बढीरहेको बेला स्वदेशी तथा बिदेशी पर्यटकहरुको आगमन घटेको छ । लुम्बिनी बिकास कोष स्थित सूचना शाखाले सार्वजनिक गरेको मासिक तथ्याङ्क अनुसार सन् २०१६ सेप्टेम्बर महिनाको तुलनामा सन २०१७ मा बिदेशी पर्यटकहरुको लुम्बिनी आगमनमा करीब २० प्रतिशत कमी आएको हो । सन् २०१७ को सेप्टेम्बरमा आठ हजार सात सय एक जना मात्र बिदेशी पर्यटकहरु लुम्बिनी प्रवेश  गरेका छन । जब कि सन २०१६ को सेप्टेम्बरमा दश हजार नौ सय ४१ जना बिदेशी नागरिक लुम्बिनी प्रवेश गरेका थिए । यसै गरि सन् २०१६ सेप्टेम्बरको तुलनामा सन् २०१७ को सेप्टेम्बरमा  आन्तरिक पर्यटक मध्ये ईण्डियन पर्यटकहरुको पनि लुम्बिनी आगमनमा करीब १० दशमलव ६५ प्रतिशत बृद्धि भएको तथ्याङ्कमा उल्लेख छ । सन २०१६ को सेप्टेम्बरमा  पाँच हजार तीनसय ३६ जना मात्र भारतीय नागरिक लुम्बिनी दर्शन गरेका छन् । जब कि सन २० १७ को सेप्टेम्बरमा ६ हजार ६सय जना ईण्डियन लुम्बिनीको अवलोकन भ्रमण गरेका छन् । त्यस्तै आन्र्तरिक पर्यककै सूचीमा पर्ने नेपाली पर्यटक समेतको ४१ दशमलव ५१ प्रतिशत भारी मात्रामा लुम्बिनी आगमनमा कमी आएको काषद्वारा जारी तथ्याँकमा भेटिएको छ । सन २०१७ को सेप्टेम्बरमा २८ हजार तीनसय ४९ जना नेपाली पर्यटकहरु लुम्बिनी दर्शन गरेका थिए भने यस बर्षको सेप्टेम्बरमा १६ हजार पाँच सय ७९ जना नेपाली नागरिकहरु लुम्बिनी आएका छन् । राज्यले बुद्धजन्म स्थल लुम्बिनीलाई बिश्वशान्तिशहर तथा स्मार्टसिटी बनाउन अवधारणा ल्याईरहेको बेला लुम्बिनीमा स्वदेशी तथा बिदेशी पर्यटक घटनुका मूलभूत कारण नारायणघाट मुग्लिङ सडक खण्डको अस्तब्यस्तता, बर्मामा राहिंग्या समस्या तथा तिहारमा थाई राजकुमारीको लुम्बिनी दलबल सहित आगमन रहेको लुम्बिनी बिकास कोषका सूचना सहायक अधिकृत राजन बस्नेतको दाबी छ । बुद्धजन्म स्थल लुम्बिनीमा पर्यटक घटेपछि होटेल, रिक्शा, जीप–कार तथा फलफूल ब्यवसायीहरुको ब्यापार ब्यवसाय खस्किएको लुम्बिनी पर्यटन ब्यवसायी संघका अध्यक्ष हुसेनी लोधले जानकारी गराए । लुम्बिनीमा रिक्शा चलाई दैनिक गुजारा चलाउने करीब ८० जना रिक्शा व्यवसायीहरुको पेशा संकटमा परेको महामाया रिक्शा समुहका अध्यक्ष नागेन्द्र गोस्वामीको गनासो छ । त्यति मात्र नभई लुम्बिनी वरिपरि ५० वटा होटेलमा करीब ढाईसय जति होटेल मजदूरहरुको जीविका संकटमा परेको लुम्बिनी होटेल ब्यवसायी संघका उपाध्यक्ष गोबिन्द ज्ञवालीको भनाई छ । लुम्बिनी पर्यटन प्रर्बद्धन नेपालको अर्थिक सम्बृद्धि सँग गाँसिएको हुँदा लुम्बनी बिकास कोष,नेपाल पर्यटन बोर्ड,संस्कृति मंत्रालय लगायत सरोकारवाला निकायले लुम्बिनी पर्यटन प्रर्बद्धनका लागि पर्यटन ब्यवसायीहरुको जोडदार माग छ ।   
