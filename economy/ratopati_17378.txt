निकले अव दश हजार केभिए क्षमताका ट्रान्सफरमर बनाउने

काठमाडौं– विसं. २०४९ सालमा स्थापना भएको नेपाल ईकरात ईन्जिनियरिङ्ग कंपनी (निक) प्रा.लि.ले २५ औं बार्षिकोत्सव (रजतजयन्ती)मनाएको छ ।  संभवत नेपालमै पहिलो पटक विदेशी लगानी एवं प्रविधि भित्राउन सफल  कम्पनीले हाल ५००० केभिए क्षमता सम्मका विद्युतीय ट्रान्सफरमरहरु उत्पादन गरी आन्तरिक तथा विदेशी बजारमा बिक्री बितरण गर्दै आएको छ । रजत जयन्ती समारोहको अवसरमा आयोजित कार्यक्रममा कंपनीले  सामाजिक उत्तरदायित्व अन्तरर्गत विभिन्न कार्यक्रमहरु घोषणा गरेको छ ।  त्यसअन्र्तगत ग्रामिण विद्युतिकरण सामुदायीक संस्थालाई २५ केभिए क्षमताको विद्युतिय ट्रान्सफरमर एक थान निशुल्क उपहार स्वरुप प्रदान गर्ने, पुल्चोकका ईलेक्ट्रिकल ईन्जिनियरिङ्ग समुह अन्तर्गत अन्तिम बर्षमा अध्ययनरत विद्यार्थीहरुलाई खोज तथा अनुसन्धानमा कार्यमा विद्युतीय ट्रान्सफरमर बिषयको पाठ्य सामाग्रीहरु समावेश गराई ४ विद्यार्थीलाई छात्रबृती दिने सम्झौतापत्रमा हस्ताक्षर गरेको घोषणा गरेको छ ।  साथै, कम्पनीले हाल १ केभिएदेखि ५००० केभिए क्षमता सम्मका  विद्युतिय ट्रान्सफरमरहरु उत्पादन गरी विक्री–वितरण गर्दै आएकोमा आर्थिक बर्ष २०७४÷०७५ देखि पुँजी तथा क्षमतामा बृद्धिगरी १ देखि १०००० केभीए सम्मका विद्युतीय ट्रान्सफरमर उत्पादन गर्ने जनाएको छ ।   
