एनएलजीद्वारा बीमाको जानकारी मोबाइल एप्स मार्फत

काठमाडौं – ग्राहकहरुको सेवामा फड्को मार्दै एनएलजी इन्स्योरेन्स कम्पनी लिमिटेडले एनएलजी मोबाइल एप्स सार्वजनिक गरेको  छ ।यस मोबाइल एप्सबाट बीमाको बारेमा जानकारी प्राप्त गर्न सकिने कम्पनीले जनाएको छ । मोबाइल एप्स मार्फत ग्राहकहरुले बीमा गर्न चाहेका सम्पत्तिहरुको बीमा शुल्क, गणना गर्नुका साथै विभिन्न प्रकारका बीमालेखहरुका बारेमा थप जानकारी प्राप्त गर्न सक्ने छन् । बीमा लेखले गर्ने जोखिम बहनकाबारेमा जानकारी लिनसक्ने व्यवस्था समेत एप्समा रहेको जनाएकोछ । निकट भविष्यमा एनएलजी एप्सबाट सम्बन्धित ग्राहकले आफ्नो बीमालेखको तथा दाबी भुक्तानी प्रकृयाका बारेमा समेत थप जानकारी प्राप्त गर्न सक्ने जनाईएको छ । उक्त एप्स गुगल प्लेमा गई एलएलजी एप्स डाउनलोड  गरि प्रयोगमा ल्याउन सकिने जनाइएको छ ।  
