मिलानो ब्राण्डका फुटवेयर अब नेपालमा

काठमाडौं–एक्सन पोलिमरले नेपाली बजारमा पहिलो पटक मिलानो ब्राण्डका फुटवेयर सार्वजनिक गरेको छ । ३० करोड रुपैयाँ लगानीमा  भैरहवामा स्थापना भएको कम्पनीले हरेक उमेर समूहको लागि  पीयु स्लीपर, स्याण्डलहरु र जुत्ताहरु उत्पादन गर्दै आएको छ ।  हालै कम्पनीले  दैनिक गतिबिधिमा उपयोग हुने मिलानो ब्राण्डका फुटवेयरको सबै श्रेणीहरु (बच्चादेखि बूढासम्मका लागि) बजारमा ल्याएको छ ।  मिलानो ब्राण्डका फुटवेयर हलुका तौल, स्वास्थ्यलाई फाईदाजनक, प्रतिस्पर्धात्मक मूल्य, फेशनेबलका साथमा आरामदायी, टिकाउ, वाटरप्रुफ र कठिन मौसममा पनि प्रयोग गर्न सकिने किसिमको रहेको एक्सन पोलिमर्सका अध्यक्ष राजेश अग्रवालले बताए ।  कम्पनीका  प्रबन्ध निर्देशक प्रदिप अग्रवाल र गौरव अग्रवालले नेपाली फुटवेयर उद्योगमा इटालियन प्रविधि भित्र्याउन पाउँदा आफूहरु हर्सित भएको बताए ।   
