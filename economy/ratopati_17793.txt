टेलिकमको नयाँ सोधपुछ तथा ग्राहक सेवा केन्द्रको शुभारम्भ

काठमाडौं– नेपाल टेलिकमको नयाँ सोधपुछ तथा ग्राहक सेवा केन्द्रको शुुभारम्भ भएको छ । शुक्रबार काठमाडौमा एक कार्यक्रमकाबीच सूचना तथा सञ्चार राज्यमन्त्री तप्तबहादुर बिष्टले केन्द्रको शुभारम्भ गरेका हुन् ।  कार्यक्रममा राज्यमन्त्री बिष्टले नेपाल टेलिकमको सेवाप्रति नेपाली जनता पूर्णरुपमा विश्वस्त भए तापनि ग्राहकसँग निरन्तर नजिक भइरहनका लागि सोधपुछ तथा ग्राहक सेवा केन्द्रले थप सहयोग पु¥याउने विश्वास ब्यक्त गरे । उनले समय सापेक्ष नयाँ प्रविधि भित्र्याएर सेवा उपलब्ध गराए मात्र ग्राहकलाई सन्तुष्ट बनाउन सकिने र राजश्व पनि वृद्धि हुने बताए ।   सूचना तथा सञ्चार मन्त्रालयका सचिव तथा नेपाल टेलिकम सञ्चालक समितिका अध्यक्ष महेन्द्रमान गुरुङले नेपाल टेलिकमका सामू विविध किसिमका चुनौतीहरु पनि भएकाले त्यसलाई अवसरमा परिवर्तन गर्न तथा ग्राहकको गुनासोलाई सम्बोधन गर्नका लागि सेवा केन्द्रले सहयोग पु¥याउने धारणा राखे ।   नेपाल टेलिकमका प्रबन्ध निर्देशक कामिनी राजभण्डारीले ग्राहकका जिज्ञासा तथा गुनासालाई समयमै सम्बोधन गर्न र कम्पनीलाई ग्राहकप्रति उत्तरदायी बनाइरहनका लागि सेवा केन्द्रको महत्वपूर्ण भूमिका हुने बताइन् । १९७ मार्फत हुने सोधपुछ सेवा आजैबाट नयाँ संरचनाबाट सञ्चालनमा आएको छ ।   
