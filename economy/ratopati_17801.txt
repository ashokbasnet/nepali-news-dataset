गण्डकी विकास बैंकको विर्तामोड र विराटनगर शाखाबाट कारोवार

मोरङ– गण्डकी विकास बंैकले झापाको विर्तामोड र मोरडको विराटनगर शाखावाट कारोवार शुभारम्भ गरेको छ । यो सहित बैकको ५७ वटा शाखा कार्यालय पुगेका छन् ।  बैंकका सवै शाखाबाट निक्षेप संकलन, कर्जा प्रवाहका साथमा मोवाइल बैँकिङ्ग, रेमिट्यान्स सेवासहितको पूर्ण बैँकिङ्ग सेवा संचालन गरिएको छ ।   गण्डकी विकास बैंक लिमिटेडले आ.व. २०७३/७४ मा संचालन मुनाफा रु. ८५ करोड आर्जन गर्न सफल भएको थियो भने सोही अवधीसम्म निक्षेप रु. १८ अर्ब ३३ करोड, कर्जा तर्फ रु. १६ अर्ब ५१ करोड पु¥याएको छ ।   साथै बैंकको निष्कृय कर्जा ०.४ प्रतिशत रहेको छ । वैकले केन्द्रिय कार्यालय सहित देशका विभिन्न ठाउँहरुमा गरी ५७ वटा शाखा कार्यालय मार्फत आकर्षक व्याजदरमा विभिन्न निक्षेप योजना, सहज र सरल रुपमा कर्जा योजनाको साथमा बैकिङ्ग सेवा, लकर सेवा, सुन धितोमा कर्जा सुविधा, रेमिटेन्स सेवा, प्रधान कार्यालय लगायत केही शाखाहरुबाट ३६५ दिन बैकिङ्ग सेवा तथा सन्ध्याकालिन सेवा पनि प्रदान गर्दै आइरहेको छ ।  बैकले न्यून आय भएका व्यक्तिलाई विपन्नवर्ग कर्जा तथा समुहमा आवद्घ लघु वित्तकर्जा पनि प्रदान गर्दै आएको बैकका नायव प्रमुख कार्यकारी अधिकृत समिर शेखर बज्राचार्यले बताएका छन् ।   
