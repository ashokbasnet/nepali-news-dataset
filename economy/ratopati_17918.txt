२५ रुपैयाँबाट सुरु गरिएको सहकारीको कारोबार ५० करोड यसरी पुग्यो

 प्रेम सुनार गुल्मी – आज भन्दा २५ वर्षअघि २५ जनाले जनही एक रुपैयाँबाट सुरु गरेको गुल्मीको एक सहकारी संस्था अहिले  वार्षिक झण्डै ५०  करोडसम्मको कारोवार गर्न सक्ने भएको छ ।रेसुङ्गा नगरपालिका वडा नम्वर १  स्थित लेकाली स्वावलम्वन वचत तथा ऋण सहकारी संस्थाले तत्कालिन समयमा जनही एक रुपैयाँबाट संकलन  गरी अहिले करोडको कारोबार गर्ने अवस्थामा आइपुगको हो ।    सो संस्थाको शनिवार सदरमुकाम तम्घासमा २५ औं वार्षिकोत्सव तथा ८ औं अधिवेशन गरिरहँदा सो संस्थाले यस आर्थिक वर्षमा ४७ करोड ७६ लाख २४ हजार ५  सय ८९ रुपैयाँको कारोवार देखिएको छ । सो संस्थाका कोषाध्यक्ष गण्ेश श्रेष्ठले पेश गरेको कोषाध्यक्षको प्रतिवेदनमा गत आर्थिक वर्षमा उक्त कारोवार भएको उल्लेख गरिएको हो । उनको प्रतेवदन अनुसार गत एकवर्षमा मात्र १९ सय ९२ जना सदस्यहरुको बचत ३ करोड ४५ लाख ७९ हजार ५ सय रुपैयाँ बचत भएको छ । त्यस्तै, विभिन्न प्रकारका वचत शीर्षकमा २४ करोड ६८ लाख ३ हजार ३ सय २३ रुपैयाँ रहेको छ । जगेडा कोषमा ७० लाख ७१ हजार ३ सय १७ सहित १ करोड ७८ लाख ८० हजार ६ सय ७२ रुपैया रहेको छ  । २०७३÷०७४ मा व्याज आम्दानी र सञ्चालन आम्दानीबाट ३ करोड ४७ लाख १० हजार १ सय २७ रुपैयाँ  रहेको उल्लेख छ  । सञ्चालन र व्याज खर्चमा ३ कारोड ७ लाख ५६ हजार ४ सय ८६ रुपैया भएको छ । संस्थाले ४४ करोड ४१ लाख ७८ हजार ७ सय रुपैयाँ ऋण लगानी गरेको छ भने त्यस मध्ये ३७ करोड २० लाख १ हजार ३ सय २५ रुपैयाँ असुली गरेको छ  । गत आर्थिक वर्षमा ३० करोड ८ लाख ३१ हजार ७ सय ५३ सम्पत्ती तथा दायित्व रकम उल्लेख छ ।     संस्थाका सचिव भुवन अर्यालका अनुसार संस्थामा सदस्यहरु वृहत बनाउने उद्देश्यका साथ गत वर्षसम्म  ४ हजार ५ सय सदस्यता लिदा तिर्नुपर्नेमा अब जम्मा एकहजार रुपैयाँ तिरेर सदस्यता लिन पाईने नियम बनाईएको छ । उनका अनुसार संस्थामा शेयर सदस्य १९९२ जना वालवचतकर्ता ८ सय ७८ जना सहित कुल २८ सय ७९ जना सहभागी छन् ।  संस्थाले सहुलियत व्याजदरमा निम्न आय भएका सदस्यहरुलाई विभिन्न व्यवसाय गर्न ऋण लगानी गर्दैछ ।   २५ वर्षअघि एक–एक रुपैयाँ उठाएर २५ जनाको समुह बनाउने संस्थापक सचिव मुकुन्दहरी गौतमले तत्कालिन समयमा सहकारी भन्ने कुरा मानिसहरुलाई थाहा नभएको  बताए ।  ६८ वर्षिय संस्थापक अध्यक्ष  रमेश थापाले उतिवेला तम्घास वजारका साहुहरुले  गरिव किशानहरुलाई सयको ५ देखि १० सम्मको व्याज त्यस माथि ठेकी काट्ने चलनले मानिसहरुको घरबास नै उठ्ने देखेपछि समुह खोलेर रकम बचत गर्न थालिएको बताए ।     संस्थाका अध्यक्ष गोपालप्रसाद पन्थीको अध्यक्षतामा कार्यक्रम सम्पन्न भएको थियो । 
