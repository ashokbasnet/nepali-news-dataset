गलकोट सांस्कृतिक महोत्सवमा दर्शकको आकर्षण बढ्दै

थम्मन थापा बागलुङ - समग्र विकासको लागि नयॉ परिकल्पना भन्ने मुल नाराका साथ बागलुङको गलकोटमा असोज १८ गतेदेखि सञ्चालित प्रथम गलकोट सांस्कृतिक महोत्सव २०७४ को एघारौं दिनमा पनि दर्शकको ओईरो लागेको छ । महोत्सवको ११ औं दिन सम्म आईपुग्दा २३ हजार भन्दा बढी दर्शकले अवलोकन गरेका छन भनें १ करोड बढिको आर्थिक कारोबार भईसकेको आयोजक संस्था हिमालयन म्युजिकल ईभेन्ट म्यानेजमेन्ट प्रालि पोखराका सचिव मोहन केसीले बताए ।महोत्सवमा दैनिक दर्शकको उपस्थिति बढ्दै गएपछि आयोजक उत्साहित बनेका छन् ।१२ वर्ष पछि गलकोटमा महोत्सव आयोजना गरिएकोले महोत्सवमा दर्शकको अत्यधिक भीडभाड भएको महोत्सव आयोजक मुल समारोह समितिका संयोजक हर्क पाण्डेले बताए । महोत्सवमा प्रत्येक दिन कलाकारको सांगितिक प्रस्तुति समेत रहेको छ । आज कलाकार विष्णु खत्री, ईश्वर सिंह, राम्जी पौडेल, प्रदिप त्रिपाठी, चोलेन्द्र पौडेल, उमादेवी खनाल लगायतको सांगितिक प्रस्तुति रहने छ । महोत्सवमा खुल्ला पुरुष भलिबल प्रतियोगिता, खुल्ला डान्स च्याम्पियन गलकोट आईडल, खुल्ला रत्यौली गीत प्रतियोगिता समेत सञ्चालन गरिएको छ ।
