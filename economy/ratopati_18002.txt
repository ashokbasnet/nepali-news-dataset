भक्तपुरमा नक्कली नोट भेटियो

भक्तपुर–भक्तपुरमा एक हजारको नक्कली नोट भेटिएको छ । गत शुक्रबार भक्तपुर नगरपालिका वडा न ४ का बिर्जन ठिकेले नेपाल बैंक लिमिटेड कमलबिनायक शाखाबाट निकालेको ९ लाख ५० हजार रुपैयाँमध्ये एक लाखकोएक बिटो उक्त नक्कली नोट भेटिएको हो । बन्डलको अग्रभाग गन्दा २५ र अन्तिमबाट गन्दा ७६ स्थानमा रहेको उक्त नोट फेला परेको छ । ठिकेले गुडविल फाइनासन्समा पैसा राख्ने क्रममा कर्मचारीले नक्कली नोट भनेपछि तुरुन्त बैंकमा आएपनि शुक्रबार भएकाले बन्द भइसकेको बताए । उनले आज आइतबार भने बैंक खुल्ने बित्तिकै नेपाल बैंकका शाखा प्रमुख सन्तोष न्यौपानेलाई उक्त नोटबारे जानकारी गराएका छन् । ठिकेले नेपाल बैंकबाट पैसा लगेको भएपनि बैंकले रुजु गरेको ट्याग नभएर कल्याण सेभिङ नामको सहकारीको ट््याग रहेको छ । यसरी उक्त नक्कली नोटको बण्डलमा नक्कली नोट कहाँबाट पर्यो भन्ने अन्यौल रहेको छ । यसबारे प्रहरीले अनुसन्धान गरिरहेको छ । 
