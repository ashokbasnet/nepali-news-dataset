मोबाइल इम्पोटर्स एसोसिएनशको प्रथम बार्षिक साधारणसभा सम्पन्न

काठमाडौं – मोबाइल फोन आयातकर्ताहरुको छाता संगठन ‘मोबाइल फोन इम्पोटर्स एसोसिएशन’ को प्रथम वार्षिक साधारण सभा सोल्टी क्राउन प्लाजामा आज आइतबार सम्पन्न भएको छ । साधारण सभाको अध्यक्षता संगठनका अध्यक्ष दीपक मलहोत्राले गरेका थिए । सभाले ९ सदस्यीय कमिटिको चयन पनि गरेको छ ।  नव निर्वाचित कमिटिले नेपाल सरकारसँग सहकार्य गरी अबैध तथा अनधिकृत रुपमा कारोबार हुने मोबाइलको कारोबारलाई निरुत्साहित एवं न्यूनीकरण गर्ने जनाएको छ ।  साथै सभाले उत्कृष्ट व्यापारिक वातावरणको सिर्जना गरी ग्राहकहरुलाई सहज एवं सुविधाजनक तरिकाबाट उचित प्रतिस्पर्धात्मक वातावरणको निर्माण गर्ने प्रतिबद्धता समेत जनाएको छ । 
