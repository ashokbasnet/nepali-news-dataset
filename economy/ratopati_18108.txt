तरकारीको मूल्य आकासियो, उपभोक्ता मारमा

कपिलवस्तु–यहाँका बजारमा अहिले तरकारीको मूल्य आकासिएको छ । जिल्लाको तौलिहवा , कृष्णनगर, जितपुर, चन्द्रौटा लगायत मुख्य बजारहरुमा विगत एक महिनादेखि बढेको तरकारीको भाउ अहिले झनै वृद्धि भएको उपभोक्ताहरुले बताएका छन् ।भदौ महिना लागेदेखि पानी बढि परेका कारण उत्पादन राम्रो नहुँदा तरकारीको भाउ झनै बढेको हो । लामो समयसम्म्म तरकारीको भाउ महङगो भएको उपभोक्ताले गुनासो गरेका छन् । उता ब्यापारीहरु भने जिल्लामा तरकारी उत्पादन कम हुँदा बाहिरबाट ल्याउनु परेकाले  महङगोमा बेच्न बाध्य भएको बताउँछन् ।   बजारमा अहिले वोडी,सिमि,टमाटर,गोभीमा सबैभन्दा बढि मुल्य मृद्धि भएको छ । प्रतिकिलो आलु २०,टमाटर ६०, गोभी र परवर ८० देखि सय, १० रुपैया पर्ने लौका ४० त्यस्तै बोडी एक सय २० ,लौरे सिमी १ सय ६० रुपियाँ सम्म रहेको छ । जिल्लाका बिभिन्न स्थानमा लगाइएको तरकारीहरु बर्षाले पानी जमेर बोटहरु मरेपछि तरकारीको अभाव भएको र त्यही अभावले गर्दा मुल्य बढेको हथौसाका किसान मैनकली अर्यालले बताइन् । अन्य सयममा जिल्ला बाहिर निकासी हुने तथा सीमीत मात्रामा मात्र अन्य जिल्लाबाट तरकारी आउने गरेकोमा अहिले बुटवलबाट तरकारी भित्रिरहेको उनले बताइन् ।  जिल्ला कृषि कार्यालयले जिल्लामा तरकारी उत्पादन कम भएकाले मुल्य वृद्र्धि भएको जनाएको छ ।
