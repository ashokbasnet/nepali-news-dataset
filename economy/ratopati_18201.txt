गोर्खाज फाइनान्सको युनियन पे कार्ड सेवा

काठमाडौं – गोर्खाज फाइनान्सले एससिटी युनियन पे कार्डमार्फत आधुनिक एटिएम कार्ड सेवा शुरु गरेको छ । उक्त  युनियन पे सेवा पे अंकित सम्पूर्ण एटिएममार्फत सुरक्षित कारोवार गर्न सकिने संस्थाले जनाएको छ । सेवा छिमेकी राष्ट्र भारत र भुटानमा समेत प्रयोग गर्न सकिने फाइनान्सले जनाएको छ । साथै, उक्त सेवा युनियन पे  अंकित सम्पूर्ण एटिममार्फत सुरक्षित कारोवार साथ उपलब्ध गर्न सकिने जनाएको छ ।केन्द्रीय कार्यालय चारखाल, डिल्लिबजार, काठमाडौंमा रहेको यस फाइनान्सका उपत्यका भित्र र बाहिर गरी जम्मा १८ वटा शाखा र ५ बटा आफ्नै एटिएममार्फत फाइनान्सले आधुनिक बैंकिङ्ग सेवाहरु प्रदान गर्दै आएको छ ।संस्थाको केन्द्रीय कार्यालय सहित सम्पूर्ण शाखा कार्यालयहरुबाट आइपिओ ÷ एफपिओमा लगानी गर्न चाहने ग्राहकहरुको लागि आश्बाप्रणाली मार्फत धितोपत्र दरखास्त संकलन गर्ने व्यवस्था समेत गरेको फाईनान्सले जनाएको छ ।
