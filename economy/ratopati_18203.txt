ओपोद्वारा ‘दशैं स्क्र्याच एण्ड विन अफर’ का विजेताहरु पुरस्कृत’

काठमाडौं – ओपोले ‘दशैं स्क्र््याच एण्ड विन अफर’का विजेताहरुलाई पुरस्कार वितरण गरेको छ ।   सोमबार काठमाडौंको कमलपोखरी स्थित आफ्नो ग्राहक सेवा केन्द्रमा एक कार्यक्रमको आयोजना गरी कम्पनीले विजेताहरुलाई पुरस्कार हस्तान्तरण गरेको हो । महान चाड विजया दशमी तथा बडा दशैंको अवसर पारेर क्यामेरा फोन निर्माता ओपोले यस्तो उपहार योजना सार्वजनिक गरेको हो । ओपो नेपालका प्रबन्ध निर्देशक बबी झाओले विजेताहरुलाई पुरस्कार वितरण गरेका थिए । ‘योजनामा उत्साहजनक सहभागिताका लागि हामी हाम्रा समस्त आदर्णिय उपभोक्ताप्रति कृतज्ञ छौँ’ कार्यक्रममा बोल्दै प्रबन्ध निर्देशक झाओले भने, ‘भविष्यमा अझ आकर्षक योजनाकासाथ उपस्थित हुन यस योजनाले हामीलाई थप हौसला प्रदान गरेको छ ।’ कम्पनीले ‘दशैं स्क्र््याच एण्ड विन अफर’को सञ्चालन सेप्टेम्बर १५ देखि ३० सम्म गरेको थियो । १५ दिनसम्म सञ्चालित उक्त उपहार योजना अन्तर्गत हजारौँ उपभोक्ताले नगद उपहारका साथै ओपो ए३७ मोबाइल, ३२ ईञ्च एलसीडी टीभी, फ्यान, तथा ग्राण्ड प्राइजका रुपमा थाइल्याण्ड ट्रिप समेत हात पारेका छन् ।  योजना अन्तर्गतको ग्राण्ड प्राइज थाइल्याण्ड ट्रिप सामाखुसी काठमाडौंका रामप्रसाद पाललाई हस्तान्तरण गरिएको छ । पालले योजना सञ्चालन भएको छैठौँ दिनमै स्क्र्याच कार्ड मार्फत ग्राण्ड प्राइज हात पारेका थिए । ‘ओपोको गुणस्तर तथा फिचरका बारेमा लामो समयदेखि आफन्त तथा साथी भाई मार्फत सुन्दै आइरहेको थिएँ । नयाँ फोनको रोमाञ्चकताका साथै फोनको खरिदमा पाएको उपहारले थप खुशी बनाएको छ । यसका लागि म समस्त ओपो परिवारलाई धन्यवाद ज्ञापन गर्दछु’पालले भने ।सेप्टेम्बर १५ देखि ३० सम्म सञ्चालित ‘दशैं स्क्र््याच एण्ड विन अफर’ अन्तर्गत ओपो मोबाइल खरिद गर्ने हरेक उपभोक्तालाई स्क्र्याच कार्ड प्रदान गरिएको थियो । उक्त कार्ड स्क्र्याच गरी उपभोक्तालाई योजना अन्तर्गतका उपहारहरु नगद रू. २ सय वा ५ सय तथा फ्यान, ओपो ए३७ मोबाइल, ३२ ईञ्च एलसीडी टीभी र थाइल्याण्ड ट्रिप हात पार्ने अवसर प्रदान गरिएको कम्पनीले जानकारी दिएको छ । साथै, सेप्टेम्बर १५ देखि अक्टोबर ५ सम्म ओपोका मोबाइल फोन खरिद गर्ने उपभोक्तालाई कम्पनीले १ बर्षको एक्स्ट्ण्डेड वारेण्टि कार्डपनि उपलब्ध गराएको थियो ।   
