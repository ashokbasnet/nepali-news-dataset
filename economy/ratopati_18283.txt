ओपो ‘दशैं स्क्र्याच एण्ड विन अफर’ विजेता पुरस्कृत

काठमाडौं–ओपोले ‘दशैं स्क्र्याच एण्ड विन अफर’का विजेताहरुलाई पुरस्कार वितरण गरेको छ । सोमबार काठमाडौंको कमलपोखरी स्थित ग्राहक सेवा केन्द्रमा एक कार्यक्रमको आयोजना गरी कम्पनीले विजेताहरुलाई पुरस्कार हस्तान्तरण गरेको हो । महान चाड विजया दशमी तथा बडा दशैंको अवसर पारेर क्यामेरा फोन निर्माता ओपोले उपहार योजना सार्वजनिक गरेको थियो । ओपो नेपालका प्रबन्ध निर्देशक बबी झाओले विजेताहरुलाई पुरस्कार वितरण गरेका थिए । कम्पनीले ‘दशैं स्क्र््याच एण्ड विन अफर’को सञ्चालन सेप्टेम्बर १५ देखि ३० सम्म गरेको थियो । १५ दिनसम्म सञ्चालित उक्त उपहार योजना अन्तर्गत हजारौँ उपभोक्ताले नगद उपहारका साथै ओपो ए ३७ मोबाइल, ३२ ईञ्च एलसीडी टीभी, फ्यान, तथा ग्राण्ड प्राइजका रुपमा थाइल्याण्ड ट्रिप समेत हात पारेका छन् । योजना अन्तर्गतको ग्राण्ड प्राइज थाइल्याण्ड ट्रिप सामाखुसी काठमाडौंका राम प्रसाद पाललाई हस्तान्तरण गरिएको छ । पालले योजना सञ्चालन भएको छैठौँ दिनमै स्क्र्याच कार्ड मार्फत ग्राण्ड प्राइज हात पारेका थिए ।सेप्टेम्बर १५ देखि ३० सम्म सञ्चालित ‘दशैं स्क्र््याच एण्ड विन अफर’ अन्तर्गत ओपो मोबाइल खरिद गर्ने हरेक उपभोक्तालाई स्क्र्याच कार्ड प्रदान गरिएको थियो । 
