लक्ष्मी बैंकको ४ लाख कित्ता सेयर लिलामी हुदै

काठमाडौं–लक्ष्मी बैंकले असार १६ गतेवाट करिव ४ लाख कित्ता सेयर लिलामी गर्ने भएको छ । लक्ष्मी बैंकले ३ लाख ९४ हजार ९ सय ३९ कित्ता सर्वसाधारण समूहको सेयर लिलामी गर्न लागेको जनाएको हो ।  बैंकले हकप्रद विक्रि गर्दा आवेदन नपरेका सर्वसाधारण समूहको सेयर लिलामी हुन लागेको हो । बैंकले गत वैशाख ३ गतेदेखि जेठ ७ गतेसम्म हकप्रद जारी गरेको थियो । लक्ष्मी बैंकको यो सेयर खरिद गर्न लक्ष्मी क्यापिटलवाट एक सय रुपैयाँमा फाराम खरिद गरि आफुले कवुल गर्न चाहेको सेयर संख्या र मुल्य तोकी गोप्य सिलवन्दी गरि आवेदन पेश गनर्नुपर्नेछ । 
