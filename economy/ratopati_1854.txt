बेरुजू न्यूनिकरण नगरे कडा कार्वाही गर्ने चेतावनी

 काठमाडौं– महालेखा परीक्षकको कार्यालयले बेरुजू न्यूनिकरण गर्दै लैजान मातहतका निकायलाई निर्देशन दिएको छ ।  महालेखा परीक्षक टंकमणि शर्माले बेरुजू न्यूनिकरण गर्न पनि अटेर गरे कडा कार्वाही हुने चेतावनी दिए ।  शुक्रबार सरोकारवाला निकायहरुसँगको छलफल कार्यक्रममा बोल्दै उनले बेरुजू मुलुकको ठूलो समस्या रहेको उल्लेख गर्दै त्यसलाई समाधान गर्दै लैजाने प्रतिवद्धता  व्यक्त गरे । हाल सरकारी कार्यालयको मात्रै ३ सय ९६ अरव २६ करोड बेरुजू रहेको छ । महालेखा परीक्षक शर्माले बेरुजू हुने मन्त्रालय, निकाय र जिम्मेवार पदाधिकारीहरुलाई कडा निगरानीमा राख्नुपर्ने अवस्था आएको पनि बताए ।  महालेखा परीक्षकको कार्यालयले लेखा प्रणालीलाई व्यवस्थित बनाउन आवश्यक रणनीति तय गरेको जनाएको छ । 
