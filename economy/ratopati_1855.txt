साताको सेयर : करिव ३ अर्बको कारोवार

काठमाडौं–नेपालको पुँजी बजारमा यो साता करिव ३ अर्ब रुपैयाँ बरावरको कारोवार भएको छ । साताको तीन दिन निरन्तर ओरालो लागेको बजारमा कारोवार रहकम भने ३ अर्ब नजिक रहेको हो ।  साताको पहिलो दिन दोहोरो अंकले घटेको बजारमा ५९ करोड वरावरको कारोवार भएको थियो । यो दिन एक सय ४३ कम्पनीको ८ लाख ४३ हजार कित्ता सेयर किनवेच भएको थियो । यस्तै, दोस्रो दिन पनि बजारले अघिल्लो दिनकै लय पक्रिएको थियो ।  सरकारले घोषणा गरेको दोस्रो चरणको चुनावको मिति नजिकिँदै गर्दा यो साता समग्रमा वजारले भने उत्साह देखाएको छैन । मनोनयन दर्ताकै दिन आइतबार वजार दोहोरो अंकले घटेको थियो भने सोमबार २० दशमलव ८२ अंकले बजार ओरालो लागेको थियो । एक सय ३७ कम्पनीको सेयर कारोवार भएको सोमबार ८ लाख १४ हजार ४ सय ५३ कित्ता सेयर खरिदविक्रिवाट ६४ करोड ९८ लाख ८ हजार ३ सय १५ रुपैयाँको कारोवार भएको थियो ।  बैकिङ समूहको सूचक २०.३८ अंकले झरेको यो दिन होटल समूहको सूचक १६.६२, विकास बैंक समूहको सूचक २१.३१, जलविद्युत समूहको सूचक १८.५१, फाइनान्स समूहको सूचक १० अंकले घटेको थियो भने बीमा समूहको सूचक १४२.८९ अंकले घटेको थियो । उत्पादनमुलक समूहको सूचक २३.२५, र अन्य समूहको सूचक २.३१ अंकले घटेको थियो । यस्तै साताको तेस्रो दिन मंगलबार पन बजार उक्लिन सकेन । मंगलबार बजार ४.०९ अंकले घटेको थियो । यो दिन एक सय ४१ कम्पनीको ११ लाख ६२ हजार २ सय ३९ कित्ता सेयर खरिद विक्रिवाट ५७ करोड ९२ लाख ३७ हजार ३ सय २७ रुपैयाँको कारोवार भएको थियो । जलविद्युत, उत्पादनमुलक र अन्य समुह वाहेकको सूचक यो दिन पनि रातो भएका थिए ।  बुधबार भने बजार सामानइ उक्लिएको थियो । यो दिन भने बजार ३.६२ अंकले उकालो लागेको हो । एक सय ५२ कम्पनीको ८ लाख ९३ हजार ६ सय ८८ कित्ता सेयर खरिद विक्रि भएको बुधबार ४६ करोड ७५ लाख १८ हजार ७ रुपैयाँको कारोवार भएको थियो । बैकिङ समूहको सूचक ४.५३ अंकले बढेको यो दिन होटल समूहको सूचक ६.६९, विकास बैंक समूहको सूचक ३.१६ र बीमा समूहको सूचक ३२.०३ अंकले बढेको थियो ।  साताको अन्तिम कारोवार दिन बिहीबार पनि बजार सामान्य वृद्धिसँगै बन्द भएको थियो । बिहीबार पुँजी बजार ४.८० अंकले बढेको हो । यो सँगै बजार एक हजार ५ सय ५९.४९ अंकमा पुगेको छ । एक सय ३९ कम्पनीको १५ लाख ७७ हजार ७ सय ७ कित्ता सेयर खरिद विक्रि भएको बिहीबार ६७ करोड १८ लाख १९ हजार ८ सय ५५ रुपैयाँको सेयर कारोवार भएको थियो । बीमा समूह वाहेक सवै समूहको सूचक हरियो भएर बजार बन्द भएको थियो ।  बैकिङ समूहको सूचक ६.०१ अंकले वढेको बिहीबार होटल समूहको सूचक १९.८६, विकास बैंक समूहको सूचक ११.३६ र जलविद्युत समूहको सूचक १२.७३ अंकले बढेको थियो । यस्तै, फाइनान्स समूहको सूचक ३.८४, उत्पादनमुलक समूहको सूचक ३.४९, अन्य समूहको सूचक ०.२९ अंकले बढेको थियो । बीमा समूहको सूचक भने यो दिन ३३.७५ अंकले ओरालो लागेको थियो । यो साता कूल २ अर्ब ९५ करोड ८३ लाख करावरको कारोवार भएको थियो । 
