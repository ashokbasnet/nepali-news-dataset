ग्लोबल आइएमईले रिलायबल डेभलपमेन्ट बैंक प्राप्ती गर्यो, चुक्ता पूँजी ८ अर्बमाथि

काठमाडौं– ग्लोबल आइएमई बैंक लिमिटेडले रिलायबल डेभलपमेन्ट बैंकलाई प्राप्ती गर्ने भएको छ । बैंकको शुक्रबार काठमाडौमा बसेको विशेष साधारणसभाले सो प्रस्ताव पारित गरेको हो ।   बिगत ११ वर्षदेखि बैंकिङ्ग कारोबार गर्दै आएको रिलायबल डेभलपमेन्ट बैंकको चुँक्ता पूँजी १ अर्ब १ करोड ४ लाख रहेको छ । सभाले रिलायबल डेभलपमेन्ट बैंकको १०० कित्ता शेयरलाई ग्लोबल आइएमई बैंकको ८२.९० कित्ता शेयर दिने गरी शेयर स्वाप अनुपात कायम गर्नेसहितको विशेष प्रस्ताव सर्वसम्मतिले पारित गरेको छ ।  सो प्राप्ती पश्चात् ग्लोबल आइएमई बैंकको चुक्ता पूँजी ८ अर्ब ८ करोड ३ लाख पुग्नेछ भने शाखा संख्या ११२, एटिएम ११४, ५ वटा एक्सटेन्सन काउण्टर, ४६ शाखारहित बैंकिङ्ग सेवा तथा ग्राहक संख्या ७ लाख भन्दा बढी पुग्नेछ । बैंकले असार मसान्तसम्ममा दुबैं बैंकवीच एकीकृत कारोबार गर्ने लक्ष्य लिएको छ ।   
