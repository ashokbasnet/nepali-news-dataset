महोत्सवको बचत झण्डै एक करोड

तुलसीपुर–तुलसीपुर उद्योग वाणिज्य संघको आयोजनामा सम्पन्न मध्यपश्चिम स्तरीय व्यापारिक महोत्सवमा करिव एक करोड बचत भएको छ । तुलसीपुरमा वहुआयामिक सुविधासम्पन्न सभाहल निर्माणको उदेश्य लिएर गएको माघ १३ गतेदेखि माघ २४ गते सम्म महोत्सव भएको थियो ।  आयोजकले विविध प्राविधिक समस्या देखाएर ढिलोगरी विवरण सार्वजनिक गरेको हो । आयव्यय विवरणमा ७९ लाख ८४ हजार ३ सय १२ रुपैया बचत भएको तुलसीपुर उद्योग वाणिज्य संघले शुक्रवार आयोजना गरेको पत्रकार सम्मेलनमा जनाइएको छ ।  पत्रकार सम्मेलनमा विभिन्न शीर्षकमा आम्दानी १ करोड ७० लाख २४ हजार ७९ भएको सम्पुर्ण व्यवस्थापकीय खर्च कटाएर सो रकम बचत भएको तुलसीपुर उद्योग वाणिज्य संघका कोषाध्यक्ष ललितजंघ शाहले बताए ।  पत्रकार सम्मेलनमा जारी विज्ञप्तीमा ७ शिर्षकमा आम्दानी जनाइएको छ भने विभिन्न ३१ शिर्षकमा खर्च देखाइएको छ । आयोजकका अनुसार यसपटकको महोत्सवमा खर्च कटौतिलाइ प्रार्थमिकता दिंदै महोत्सवलाइ टेक्सेवल बनाइएको थियो । पारदर्शिताकालागी महोत्सवलाइ पछिल्लो समयदेखि ट्यक्शेवल बनाइएको अध्यक्ष विमल रिजालले बताए ।  ‘राज्यलाइ कर तिर्नु आम नागरीकहरुको दायित्व हो, त्यसैले हामीले मेला महोत्सवलाइ पनि अहिले करको दायरामा ल्याएका छौं, महोत्सवको आम्दानीको तोकिएको कर समेत हामीले राज्यलाइ भुक्तानी गरेका छौं’—अध्यक्ष रिजालले भने ।त्यसैगरी जुन उदेश्य लिएर महोत्सव आयोजना गरेका थियौं, त्यसको कार्यान्वयनकालागी तत्कालै पहल गर्ने छौं’—रिजालले भने ।  
