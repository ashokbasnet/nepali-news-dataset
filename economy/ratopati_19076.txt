‘प्रोडक्टिभीटी एण्ड  इन्नोभेसन’ समितिको सभापतिमा प्रधान नियुक्त

काठमाडौं – नेपाल उद्योग वाणिज्य महासंघले पछिल्लो समितिको रुपमा ‘प्रोडक्टिभीटि एण्ड  इन्नोभेसन’  समिती गठन गरेको  छ । महासंघको निर्वाचन सम्पन्न भएको झण्डै  छ महिनापछि उक्त समिती गठन गरिएको हो । यो महासंघको अन्तिम समिति  हो ।महासंघको विधानको दफा ३८ ग अनुसार यो समिति गठन गरिएको छ । उक्त  समितीमा नेपाल उद्योग वाणिज्य महासंघका केन्द्रिय सदस्य एवं पूर्वबाग्मती अंञ्चल संयोजक मनिषलाल प्रधानलाई समितिको सभापतिमा नियुक्त गरिएको  महासंघले जनाएको छ । नवगठित समितिले औद्योगिक एवं व्यवसायिक क्षेत्रको उत्पादकत्व बृद्धि गर्ने कार्यमा प्रभावकारी एवं जवाफदेहिपूर्ण ढंगले भूमिका बहन गर्ने जनाईएको छ ।   
