एनबी इन्सुरेन्सको २२ औं शाखा बाग्लुङमा

काठमाडौं – एनबी इन्सुरेन्स  कम्पनी लिमिटेड कम्पनीको २२ औं  शाखा बाग्लुङमा बिस्तार भएको छ ।  यो समेत हाल कम्पनीको २२ वटा शाखा विस्तार भएको छ । उक्त शाखाको उद्घाटन  बीमा समितिका अध्यक्ष चिरञ्जीवी चापागांईले गरेका थिए । कार्यक्रममा  प्रमुख जिल्ला अधिकारी, स्थानिय विकास अधिकारी, उद्योग बाणिज्य संघका   अध्यक्ष, स्थानिय उद्योगी  तथा व्यापारीहरुको समेत उल्लेख्य उपस्थिति रहेको थियो । बीमा क्षेत्रमा आफ्नो पहिचान स्थापित गर्दै देशभरि नै शाखा संञ्जाल विस्तार गर्दैै अग्रणी स्थानमा पुग्ने लक्ष्य रहेको संचालन समितिका अध्यक्ष हेमराज ढकालले बताए ।  हाल कम्पनीले इन्सुरेन्सको २२ शाखा पुगेको  तथा २ ओटा सम्पर्क कार्यलय र ८ वटा सेवा काउटरहरुबाट सेवा प्रदान गर्दै आइरहेको छ ।  इन्सुरेन्सले  सातै प्रदेशमा विभिन्न स्थानमा थप १७ शाखा तथा सम्पर्क कार्यलय खोल्ने जनाएको छ ।  २० औं वार्षिक  साधारणसभाको निर्णय बमोजिम १० शेयर बराबर ८ शेयरका दरले हकप्रद शेयर प्रदान गरे पश्चात कम्पनीको चुक्ता पुँजी ९७ करोड २० लाख पुग्ने जनाएको छ । कार्यक्रममा प्रमुख कार्यकारी अधिकृत युगेश भक्त बादे श्रेष्ठका अनुसार कम्पनीले आव २०७२/०७३ मा ३५ करोड बीमा शुल्क आर्जन गरेको तथा आव २०७३ /०७४ मा करिब रु ७० करोड  बीमा शुल्क आर्जन गर्न समफल भएको जनाकारी गराएका थिए ।  उनने आगामी आर्थिक वर्ष सम्ममा कम्पनीले अझै अगाडी बढ्ने लक्ष्य लिएको बताए ।  
