एनबी इन्सुरेन्स कम्पनीको २२ औं शाखा बाग्लुङमा

काठमाडौं– एनबी ईन्सुरेन्स कम्पनी लिमिटेडले कम्पनीको २२ औं शाखा बाग्लुङमा संचालनमा ल्याएको छ । उक्त शाखाको उद्घाटन बीमा समितिका अध्यक्ष चिरञ्जीवी चापागांले कार्तिक ८ गरेपछि शाखा सञ्चालनमा आएको हो । उक्त अवसरमा आइएमई ग्रुपका अध्यक्ष चन्द्र प्रसाद ढकाल, कम्पनीको संचालक समितिका अध्यक्ष हेमराज ढकाल लगायत अन्य संचालकहरुको उपस्थिती रहेको थियो । समारोहमा प्रमुख जिल्ला अधिकारी, स्थानिय विकास अधिकारी, उद्योग वाणिज्य संघका अध्यक्ष, स्थानीय उद्योगी, व्यापारीहरु लयागत विभिन्न बैंक, वित्तीय संस्था तथा बीमा कम्पनीका प्रमुख तथा प्रतिनिधीहरुको उपस्थिति रहेको थियो ।शाखाको उद्घाटन गर्दै अध्यक्ष चापागांईले कम्पनीले छोटो समयमै आफ्नो साख स्थापित गर्न सफल भएकोमा लगानीकर्ता, संचालक समिति, व्यवस्थापन तथा सम्पूर्ण कर्मचारीहरुलाई धन्यवाद दिंदै बीमा क्षेत्रले रोजगारी बढाउन ठूलो योगदान दिने हुनाले ग्राहकहरुलाई चुस्त र सहज सेवा लगायत लगानीकर्ताको हित तथा कर्मचारीहरुको मनोवृतिमा विशेष ध्यान दिएर कार्य गर्न व्यवस्थापनलाई सुझाब दिएका थिए ।  
