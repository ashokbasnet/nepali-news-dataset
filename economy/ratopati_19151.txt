वैदेशिक रोजगारमा जाने दश हजार युवाहरुलाई सीपमूलक तालिम

काठमाडौं–वैदेशिक रोजगारमूलक सीप विकास तालिमका लागि वैदेशिक रोजगार प्रवद्र्धन वोर्डले आशय पत्रका लागि आह्वान गरेको छ ।  आर्थिक वर्ष २०७४–०७५ सरकारको नीति तथा कार्यक्रम अन्तर्गत आशयपत्रको माग गरिएको बोर्डले जनाएको छ । तालिम सञ्चालनका लागि बोर्डले निजी क्षेत्रसँग सहकार्य गर्ने भएको छ ।  सीप विकास तालिम मुख्यतयाः चार क्षेत्रमा संचालन गरिने बोर्डले जनाएको छ । निर्माण, होटेल व्यवस्थापन,टेलरिङ–गार्मेन्ट र सुरक्षा अन्तर्गतका विषयहरुमा तालिम संचालन गर्नुपर्ने वताइएको छ ।  वैदेशिक रोजगारीमा जाने युवाहरुका लागि संचालन गरिने सीप तालिममा इलेक्ट्रियिन ,प्लम्वर मेशन ,स्टिल फिक्चर ,सटसिङ कार्पेन्टर स्काफोल्डिङ र हाउस पेन्टिङको कक्षा संचालन गरिने बोर्डले जनाएको छ । दश हजार युवाहरुलाई दिईने तालिममा मेशिन, सटरिङ कार्पेन्टर र गार्मेन्ट टेलरिङको कक्षा लिन इच्छुक १५ सय युवाहरुको आवासीय तालीम हुने वताइएको छ ।  तालिम अवधि एक महिनाको हुने बोर्डले जनाएको छ  ।  होटल व्यवस्थापन अन्तर्गत युवाहरुलाई कुक वेटर ,हाउस किपिङ र कफी मेकिङको तालिम हुनेछ । बोर्डका अनुसार तालिम संचालन गर्न इच्छुक फर्मले प्रदेश वा जिल्लामा कक्षा शुरु गर्नुपर्ने वताइएको छ ।   प्रदेश संरचना अनुसार सीममूलक तालिम देशका सात प्रदेशमा संचालन गरिने बोर्डले जानकारी गराएको छ ।  यस आर्थिक वर्षमा दश हजार युवाहरु सीममूलक तालिमबाट लाभान्वित हुने भएका छन् ।  रोजगारीका लागि विदेशिने युवाहरुको लागि संचालन गरिने तालिममा खाजाको पनि व्यवस्था गरिने जनाइएको छ ।  सुुरक्षित आप्रावासन परियोजनाले खर्च वेहोरेको अवस्थामा सवै कामदारलाई आवासीय सुविधा पनि उपलब्ध गराइने बोर्डका सुचना अधिकारी तारा बहादुर कुंवरले जानकारी गराए ।   
