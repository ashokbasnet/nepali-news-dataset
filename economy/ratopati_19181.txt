ज्योति र राप्तीभेरी बैकको एकिकृत कारोबार शूरु

 काठामाडौं– ज्योति विकास बैंक लिमिटेडले क्षेत्रिय स्तरको राप्तीभेरी विकास बैंक लिमिटेडलाई यहि कार्तिक ८ गतेबाट प्राप्ति (एक्विजिसन) गरी एकिकृत कारोबार सुरु गरेको छ ।  नेपाल राष्ट्र बैंकका गभर्नर डा.चिरञ्जीवि नेपालले संयुक्त कारोबार सञ्चालनको कार्तिक ८ गते शुभारम्भ गरेका हुन् ।  ज्योति विकास बैंक लिमिटेड नेपाल सरकार एवं नेपाल राष्ट्र बैंकको मर्जर र प्राप्ति नितीलाई अंगीकार गर्दै हालसम्म झिमरुक विकास बैंक लिमिटेड र राप्तीभेरी विकास बैंक लिमिटेड गरी २ वटा क्षेत्रिय स्तरको विकास बंैकहरुलाई मर्जर र प्राप्ति गरेको छ ।   प्राप्ति पश्चात् ज्योति विकास बैंक लिमिटेडेको चुक्ता पूँजी २ अर्ब ३६ करोड पुगेको छ  भने कुल निक्षेप रु. १२ अर्व ४० करोड, कर्जा लगानी रु. १० अर्व ३० करोड, शाखा संख्या ४६ तथा ग्राहक संख्या १ लाख ४० हजार भन्दा बढि पुगेको छ ।  
