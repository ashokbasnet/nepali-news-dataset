पोखरामा सुजुकी मोटरसाइकल शोरुमको शुभारम्भ

कास्की–नेपालका लागि आधिकारीक आयातकर्ता भिजी अटोमोवाइल्सको पोखरा क्षेत्रको लागि आधिकारीक विक्रेता हिमालय अटो वल्र्डले पोखरामा नयाँ शोरुमको शुभारम्भ गरेको छ ।   शुक्रबार शोरुमको व्यवसायी तथा उद्योग वाणिज्य संघ पोखराका अध्यक्ष विश्वशंकर पालिखेले उद्घाटन गरेका हुन् । उद्घाटन समारोहमा मन्तव्य राख्दै पालिखेले हिमालय अटो वल्र्ड आफैमा यस क्षेत्रको सफल, प्रतिष्ठित संस्था रहेको बताए ।  उक्त उद्घाटन समारोहमा हिमालय अर्गनाइजेशनका अध्यक्ष ध्रुव थापाले स्वागत मन्तव्य राख्दै सुजुकी ब्राण्डको बारेमा प्रष्ट्याएका थिए । थापाले सुजुकी ब्राण्ड विश्व विख्यात कम्पनी तथा जापानिज ब्राण्डको विश्वसनियता हेरेर पोखरामा भित्र्याएको जानकारी गराए ।  हाल सुजुकी जिक्सर १५५, हयाते ११५, लेट्स ११५ तथा मोटो जिपि १५५ र एक्सिस १२५ सिसिका मोटरसाइकल तथा स्कुटरहरु उपलब्ध रहेका छन् । बजारमा आएको १२५ सी सी सेग्मेन्टमा नेपालकै एकमात्र स्कुटर एक्सिस भएको बताइएको छ ।   उक्त स्कुटरमा डिक्स ब्रेक, मेटल बडि, २२ लिटर बराबरको पेट्रोल क्षमता, क्रोम हेडलाइट, प्रोसस्पेन्सन सक साथै पाँच बर्ष सम्मको इन्जिन वारेन्टि सुविधा समेत रहेको जनाइएको छ । कार्यक्रममा  हिमालय अटो वल्र्डकी प्रोप्राइटर मिलन थापाले प्रत्येक मोटरसाइकल तथा स्कुटर खरिद गर्ने ग्राहकहरुलाई ठाउँको ठाउँ फाइनाइन्स, एक्चेन्ज तथा विशेष छुटको सुविधा उपलब्ध गराउने जनाए ।   
