विकास निर्माणका काम ठप्प पार्ने अपरेटरको चेतावनी

काठमाडौं– हेभी मेसिन चालक ( अपरेटर)ले लाइसेन्स पाउन सहज प्रावधान नगरिए विकास निर्माणका काम ठप्प पर्ने चेतावनी दिएका छन् । नेपाल हेभी अपरेटर संघ, काठमाडौंको अधिवेनमा बोल्दै उनीहरुले निर्माण क्षेत्रका झन्झटिला प्रावधान खारेज गर्न पनि माग गरेका छन् । ठूला सवारीको लाइसेन्स प्रक्रिया जस्तै ठूला मेसिन चालकले २ वर्ष अनिवार्य साना सवारी चलाउनु पर्ने प्रावधन रहेको छ । ठूला मेसिन र ठूला सवारीबीच उचित परिभाषा नहुँदा अनिवार्य २ वर्ष साना सवारी चलाउनु पर्ने वाद्यतामा अप्रेटर छन् । ‘हामीले विकास निर्माणको काम गर्दा एकै क्षेत्रमा बसेर मेसिन चलाउँछौं, तर सवारी ऐनमा भएको गलत प्रावधानका कारण राजमार्गमा कुद्ने सवारी जस्तै २ वर्ष साना सवारी चलाउनु पर्ने बाद्यता छ ।’  नेपाल हेभी अप्रेटर संघ, काठमाडौंका अध्यक्ष गोकुल कुँवरले भने, ‘ट्रक, कन्टेनर जस्ता सवारीको लाइसेन्स प्राप्ति प्रक्रिया जस्तै व्याहोको लोडर, डोजर, क्रेन, स्काइभेटर चलाउन पनि २ वर्ष साना सवारी चलाउनु पर्ने हाम्रो कठिनाई छ ।’ उनले अप्रेटरको सीप परीक्षण गरेर छुट्टै प्रावधान निर्धारण गरिनुपर्ने बताए । त्यसो नभए विकास निर्माणको काम ठप्प पार्ने उनले चेतावनी दिए । यता नेपाल हेभी इक्विपमेन्ट व्यवसायी महासंघका अध्यक्ष तारा बहादुर अहिले देशमा १५ हजारका ठूला मेसिन रहेको र त्यही अनुपातमा अप्रेटर नहुँदा आफ्ना मेसिनले कामविहीन भएको गुनासो गरे । १५ हजार हेभी मेसिनमा १५ हजार नै अप्रेटर रहेको जानकारी दिदैं उनले हाल ७ सयको हाराहारीले मात्रै लाईसेन्स प्राप्ती गरेको उनले बताए । लाइसेन्स प्रक्रिया सहज हँदा धेरैको रोजगारी गुमेको र आफ्ना करोडौंका मेसिन ढुक्कले छोड्ने अवस्था नभको अध्यक्ष कुँवरको गुनासो छ ।अप्रेटरहरुले लाइसेन्स परीक्षा वर्षमा २ पटक मात्रै खुल्दै आएको, परीक्षा पास भएपनि अनेक वाहनामा परीक्षा फेल पार्दै आएको र घुसखोरीले आफुहरु मर्कामा पर्दै आएको जनाएका छन् ।   
