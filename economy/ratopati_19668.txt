सिमेन्टको ब्राण्ड एम्बेस्डरमा  पारस खड्का

काठमाडौं–कलश सिमेन्टको ब्राण्ड एम्बेस्डरमा नेपाली क्रिकेटका राष्ट्र्यि कप्तान पारस खडका पुनःनियुक्त भएका छन् ।  उनी थप तीन वर्षका लागि ब्राण्ड एम्बेस्डर नियुक्त भएका हुन् । कलश तथा कलश गोल्ड ब्राण्डका सिमेन्ट श्री सिमेन्ट इण्डस्ट्र्जि बीरगञ्जद्वारा उत्पादित सिमेन्ट ब्राण्ड हो । करीब १२ वर्षदेखि सिमेन्ट उत्पादन गर्दै आएको कम्पनीले हाल कलश ओपिसी तथा कलश गोल्ड पिपिसी सिमेन्टको उत्पादन तथा विक्रीवितरण गर्दै आएको छ ।   नयाँ लेमिनेटेड व्याग सहितको कलश सुपरसेट ओपिसी सिमेन्ट छिटै बजारमा ल्याउने तयारी भइरहेको पनि कम्पनीले जनाएको छ ।  यी तिनवटै प्रकारका उत्पादनले नेपाल गुणस्तर चिन्ह प्राप्त गरेको बताइएको छ । साथै कम्पनीले निकट भविष्यमै कलश पिएससी स्ल्याग सिमेन्ट उत्पादनको तयारी पनि गरेको छ । कलश ब्रान्डका सिमेन्ट चितवन, मकवानपुर, काठमाडौं, जनकपुर, सिरहा, धरान, झापालगायतका स्थानहरुमा उपलव्ध हुँदै आएका छन् । 
