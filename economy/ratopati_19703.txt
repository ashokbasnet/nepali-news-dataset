यूएम बाइकको नयाँ शोरुम अब हेटौंडामा

काठमाडौं– आईएमई अटोमोटिभस् अन्तर्गत अमेरिकी प्रविधिमा निर्मित यूएम ब्राण्डका बाइक तथा स्कुटरको आधिकारिक बिक्रेता आरएस लाइफस्टाइल्सले मकवानपुरको हेटौडामा नयाँ शोरुम खोलेको छ ।   लाइफस्टाइल्सले हेटौंडामा नयाँ थ्री एस सुविधासहितको शोरुम स्थापना गरेको हो । सोमवार एक कार्यक्रमकाबीच शोरुम स्थापना गरिएको हो । मकवानपुर उद्योग वाणिज्य संघका अध्यक्ष राजकुमार न्यौपानले शोरुमको उद्घाटन गरेका हुन् । सेल्स, सर्भिस र स्पेयर पार्टससहितको थ्रीएस प्रविधियुक्त शोरुममा यूएम ब्र्राण्डका १२५ सीसीदेखि ३ सय सीसीसम्मका बाइक तथा स्कुटरहरु उपलब्ध छन् । शोरुम उद्घाटन कार्यक्रममा मकवानपुर उद्योग वाणिज्य संघका अध्यक्ष सन्तोष चौलागाई, मकवानपुर जिल्ला युवा परिषद्का अध्यक्ष सञ्जय ग्याड्पाले, एसिया प्यासफिक सर्भिस म्यानेजर यूएम ग्लोबल उज्वल जोशी, डिभिजन प्रमुख आशिष शर्मा, बिजनेस डेभल्पमेन्ट म्यानेजर लगायतको उपस्थि थियो । 
