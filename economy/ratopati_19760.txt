सामसङ् ग्यालेक्सी जे ७ प्रो जित्ने सबै बिजेताको नाम घोषणा

काठमाडौं–भुक्तानी सेवाको अग्रणी कम्पनी वेस्टर्न युनियनले दशैं तिहार तथा छठको अवसरमा ल्याएको ‘सम्बन्धको उत्सव’ नारा सहितको योजनाको सबै विजेताहरुको नाम घोषणा गरेको छ ।  दसैं, तिहार तथा छठको अवसरमा ल्याएको ‘सम्बन्धको उत्सव’ अभियान अन्तर्गत सामसङ जे७प्रो जित्ने विजेताहरुकोे नाम सार्बजनिक गरेको हो । प्रत्येक साता अभियानभर गरिएको लक्की ड्रमार्फत अर्जुन ओली, कैलाश ज्ञवाली, आशा मगर, प्रकाश जोशी, गोविन्द दास श्रेष्ठ, धन धोज लिम्बु, सुक माया मोक्तान  र अब्दुल करीम मियाले सामसङ जे ७ प्रो जित्ने भाग्यशाली बिजेता घोषणा भएका छन् ।  सामसङ मोबाइल प्रत्येक सातादिनु साथमा यो अभियानले दैनिक रुपमा विजेता ग्राहकहरुलाई रु. ५० देखि रु.५०० सम्मको रिचार्ज ब्यलेन्स प्रदान गर्दै आएको थियो  ।यो योजनाले विदेशमा रहेर चाडपर्व मनाउन नपाउने नेपाली दाजुभाई तथा दिदिबहिनीहरुलाई नजिक ल्याउनका साथै वेस्टर्न युनियनले आफ्नो सेवा मार्फत ग्राहकहरुलाई आफ्ना आफन्तसँग नजिक भएको अनुभुति गराउनको लागि गरिएको थियो । योजनाको नारा अनुसार दशैं तिहार र छठमा आफन्तसँग रमाइलो कुराकानी गर्ने वातावरण सिर्जना गर्नकालागि अफर ल्याइएको थियो ।योजना यहि भाद्र १८, २०७४ देखि सुरु भई ११ कात्तिक, २०७४मा सम्पन्न भएको छ ।यो योजनामा वेस्टर्न युनियनका सात वटा मुख्य एजेन्टहरु अन्नपुर्णा ट्राभल, सि.जि फिन्को, हुलास रेमिटेन्स, माया रेमिट, नविल बैंक, डिजिटेक र सुर्य रेमिटले सेवा प्रदान गरेका थिए ।
