एनआईसी एशिया बैंकको नयाँ शाखा भोजपुरमा

भोजपुर – एन आई सी एशिया बैंकको नयाँ शाखा भोजपुरको चेङ्गवेनी चोकमा सञ्चालनमा आएको छ । शाखाको कार्तिक १७ गते एक समारोहका बीच भोजपुर नगरपालिकाका मेयर कैलाश कुमार आलेज्यूबाट विधिवत् उद्घाटन गरिएको हो । शाखा सञ्जाल, पूँजी संरचना, वासलातको आकार, ग्राहक संख्याहरुको आधारमा एनआई सी एशिया बैंक निजी क्षेत्रको अग्रणी बैंकहरु मध्ये एक हो । भोजपुर शाखाको समुद्घाटनसँगै हाल यस बैंकको देशभर १ सय ३३ शाखा कार्यालय र १ सय ४१ एटिएम काउन्टरबाट सेवा प्रदान गर्दै आईरहेको छ । बैंकले हरेक सम्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य विभिन्न स्थानहरुमा चाँडै नै थप शाखा संचालन गर्ने योजना अगाडि सारेको छ ।  
