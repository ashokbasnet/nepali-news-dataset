अन्तर्राष्ट्रिय कृषि पर्यटन सम्मेलन सम्पन्न

काठमाडौं–आइ.सी.ए. नेपालले नोभेम्बर आज अन्तर्राष्ट्रिय कृषि पर्यटन सम्मेलन सम्बन्धी अन्तर्राष्ट्रिय सम्मेलन आयोजना गरेको छ ।  सम्मेलनमा इटाली, जापान, ताइवान, बङ्गलादेश, भारत, नेपाल गरि ३० जना भन्दा बढिको सहभागिता रहेको थियो भने सम्मेलनमा कृषि पर्यटनका विभिन्न पक्ष, नेपालमा यसको अवसर, सम्भावना र चुनौति  आदि विषयमा छलफल भएको थियो ।   साथै सम्मेलनमा  कृषि पर्यटनका लागि क्षमता विकास, तालिम, प्रचार, प्रसार, उत्पादनको बिक्री तथा प्रर्वद्धनको चर्चा भएको थियो ।  प्रा. डा. तत्व तिम्सिनाले कृषि पर्यटनको माध्यमबाट स्थानिय स्तरमै रोजगारीको अत्यधिक बृध्दि गर्न सकिने कुरामा जोड दिए ।  इटालीका प्राध्यापक मानफ्रेडो सेरोनी र ब्रुनो मेले गरिबी निवारणमा कृषि पर्यटनको अहम भूमिका हुने भन्दै यस बारेमा सबैले पहल लिनु पर्ने कुरामा जोड दिए ।   जापानकी सिजुयो सातोले कृषि पर्यटनलाई धेरै ठाँउमा बिस्तार गरी गरिबी निवारण गर्नु पर्ने बताए । आइ.सी.ए. नेपालले  विगत २० वर्ष यता मानवीय विकास सम्बन्धी विभिन्न कामहरु देशव्यापीरुपमा काम गर्दै आएको छ । आइ.सी.ए. को मूल लक्ष्य नै मानिसमा भएका अन्तरनिहित क्षमतालाई उजागर गरी विकासमा लगाउन उत्प्रेरित गर्नु भएको जनाइको छ ।   
