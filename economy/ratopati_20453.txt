नुवाकोटको बट्टारमा एसबिआई बैंकको शाखा

नुवाकोट– नेपाल एसबिआई बैंक लिमिटेडले नुवाकोटको बट्टारमा आफ्नो ६८ औँ शाखा तथा १०० औँ एटिएम संचालनमा ल्याएको छ । नेपाल राष्ट्र बैंकका कार्यकारी निर्देशक नारायण प्रसाद पौडेलले बट्टारमा आयोजित एक समारोहका बीच उक्त शाखा तथा एटिएमको उद्घाटन गरे । कार्यक्रमलाई सम्वोधन गर्दै पौडेलले नेपाली बैंकिङ्ग जगतमा प्रविधीमा आधारित अत्याधुनिक र भरपर्दो बैंकिङ्ग सेवा प्रदान गर्ने क्रममा बैंकले नुवाकोट जिल्लामा समेत शाखा विस्तार गर्न सफल भएकोमा बैंक ब्यवस्थापनलाई बधाई दिए । बैंकका प्रबन्ध संचालक अनुकुल भट्नागरले नेपाल एसबिआई बैंक लि. ले नुवाकोटबासीहरुको सुविधालाई ध्यानमा राखी प्रविधिले सुसज्जित सम्पूर्ण अत्याधुनिक बैंकिङ्ग तथा वित्तीय सेवा प्रदान गर्ने उद्देश्यले बट्टारमा आफ्नो शाखा संचालनमा ल्याएको बताएका थिए । काठमाडौको केशरमहलमा प्रधान कार्यालय रहेको सो बैंकले पूर्व मेचीदेखि पश्चिम महाकालीसम्म ३ वटा क्षेत्रीय कार्यालय, ७ वटा एक्सटेन्सन काउन्टर, एक इनटच आउटलेट, ६८ शाखा  सहित कुल कुल ७९ वटा व्यवसायिक इकाई मार्फत सेवा प्रदान गर्दै आएको छ ।बैंकका हाल देशभर १०० वटा एटिएम (किओस्क, सिडीएम, सिआरएम तथा मोवाइल एटिएमसहित रहेका छन् ।   
