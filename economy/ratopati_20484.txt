यूनियन लाइफ इन्स्योरेन्सको नयाँ शाखा हरिवनमा

 काठमाडौं – यूनियन लाइफ इन्स्योरेन्स कम्पनी लिमिटेडको नयाँ शाखाका रुपमा संचालनमा आएको हरिवन शाखा कार्यालयको एक कार्यक्रमकाबीच कम्पनीका नायब महाप्रबन्धक कोषराज सुबेदीले उदघाटन गरेका छन ।नयाँ शाखाको उदघाटन गर्दै सुवेदीले कम्पनीले सेवा सुविधालाई प्राथमिकतामा राखी कार्य गरिरहेकाले बिमितहरु, अभिकर्ताहरु लगायत सबै पक्षहरु लाभान्वित हुने बताए ।२ अर्ब १५ करोड जारी तथा चुक्ता पूंजी रहेको यस कम्पनीले नयाँ बानेश्वरमा आवश्यक पूर्वाधारयुक्त कर्पोरेट कार्यालय स्थापना गरेको छ । प्रारम्भिक चरणमा कम्पनीले बीमा समितिबाट ३७ वटा शाखाहरु कार्यालय संचालकनको स्वीकृती प्राप्त गरेको छ । आगामी दिनमा कम्पनीले क्रमिक रुपमा शाखाहरुको संख्या बढाउदै लैजाने छ ।गत असोजबाट कारोवार आरम्भ गरेको यूनियन लाइफ इन्स्योरेन्सको संचालक समितिको अध्यक्षमा शुलभ अग्रवाल र संचालकहरुमा शेखर गोल्छा, संदिप कुमार अग्रवाल र जीवन कुमार अग्रवाल रहेका छन भने कम्पनीको प्रमुख कार्यकारी अधिकृतमा मनोज कुमार लाल कर्ण रहेका छन । यसैगरी कम्पनीको मुख्य लगानीकर्ताहरुमा जगदम्बा ग्रुप, गोल्छा ग्रुप, न्यौपाने ग्रुप, गाडिया ग्रुप, टिवडेवाल ग्रुप र राजेश हार्डवेयर रहेका छन् । हाल कम्पनीका सिमित भुक्तानी सावधिक जीवन बीमा योजना, सावधिक जीवन बीमा, बाल सावधिक जीवन बीमा योजना, सावधिक लघु जीवन बीमा योजना र बैदेशिक रोजगार जीवन बीमा योजनाहरु रहेका छन् । निकट भविष्यमा कम्पनीले प्रभावकारी बीमा योजनाहरु ल्याउने तयारीमा रहेको बताएको छ ।  
