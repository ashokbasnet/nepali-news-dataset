लुम्बिनी छोटी भन्सारमा राजस्व असूली घट्यो

रुपन्देही– रुपन्देहीको कालीदह सीमा नाकास्थित लुम्बिनी छोटी भन्सार कार्यालयमा गतबर्ष असोज महिनाको तुलनामा यस बर्षको यो महिनामा राजस्व असूलीमा कमी आएको छ ।  कार्यालयले सार्बजनिक गरेको मासिक तथ्यांक अनुसार २०७३ को असोजमा कुल चार लाख ४२ एकसय पाँच रुपैयाँ राजस्व असूली भएकोमा २०७४ असोजमा चारलाख ३६ हजार नौ सय ७४ रुपैयाँ मात्र संकलन भएको छ ।  कार्यालयले २०७४ असोजमा भन्सार महशूल शीर्षकमा तीन लाख १० हजार ६० रुपैयाँ,कृषिसुधार शीर्षकमा ७० हजार चारसय ६९ रुपैयाँ,भन्सार सेवा दस्तूर शीर्षकमा एक हजार रुपैयाँ, मुल्य अभिबृद्धि कर शीर्षकमा ६० हजार पाँचसय ७६ रुपैयाँ उठाउन सफल भएको छ ।  यसैगरी यस बर्षको भन्सार पैठारी महशूल शीर्षकमा तीन लाख ८६ हजार सात सय ४२ रुपैया कृषिसुधार शीर्षकमा ५० हजार दुईसय ७१ रुपैया,मुल्यअभिबृद्धि शीर्षकमा शुन्य रुपैया मात्र उठाएको जनाएको छ ।  गत बर्षको तुलनामा यो बर्ष भारतमा एसएसबीले समान आयातमा कडाई गर्दा राजस्व असूलीमा  कमी आएको लुम्बिनी छोटी भन्सार कार्यालय प्रमुख चन्द्र बहादुर मेघाले जानकारी गराए ।   
