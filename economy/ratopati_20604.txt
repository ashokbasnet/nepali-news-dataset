धितोपत्र वोर्डद्वारा ‘मार्जिन कारोवार सुविधा सम्बन्धी निर्देशन, २०७४’ जारी

काठमाडौं– धितोपत्र बोर्डले अन्तर्राष्ट्रिय मूल्य र मान्यता अनुरुप मार्जिन कारोवार सुविधा सम्बन्धी निर्देशन २०७४ जारी गरेको छ ।लगानीकर्तालाई मार्जिन कारोवार सुविधा उपलब्ध गराउने तथा धितोपत्र दलाल व्यवसायीको कार्यक्षेत्र विस्तार गर्ने उद्देश्यलेबोर्डले मार्जिन कारोवार सम्बन्धी आवश्यक निर्देशन जारी गरी केही नीतिगत व्यवस्थाहरु गरेको छ ।  यसको कार्यान्वयनको लागि कार्यविधि बनाई पेश गर्न धितोपत्र बजार तथा धितोपत्र दलाल व्यवसायीहरुलाई धितोपत्र सम्वन्धी ऐन, २०६३ को दफा ८७ को उपदफा (१) ले दिएको अधिकार प्रयोग गरीे नेपाल धितोपत्र वोर्डद्वारा “मार्जिन कारोवार सुविधा सम्बन्धी निर्देशन, २०७४” जारी गरिएको जनाएको छ । कम्तिमा १० हजार शेयरधनी रहेको तथा नेटवर्थ सकारात्मक रही पछिल्लो दुई आर्थिक बर्षमा कम्तिमा वार्षिक १० प्रतिशत लाभांस वितरण गरेको सूचिकृत संगठित संस्थाको शेयरमामात्र मार्जिन कारोवार सुविधा उपलब्ध गराउनु पर्नेछ ।  
