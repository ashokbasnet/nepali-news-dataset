माछापुच्छ्रे बैंकका शाखारहित २ बैकिङ्ग सेवा

दाङ–माछापुच्छ्रे बैंक लिमिटेडले दाङस्थित गढवा गाउँपालिका वडा नं १ कालाकाँटे र लमही नगरपालिका वडा नं ८ सतबरीयागरीमा  शाखा रहित बैकिङ्ग सेवा संचालनमा ल्याएको छ ।  बैंकले यूकेएड सक्षमसँगको सहकार्यमा गत कार्तिक १५ गतेबाट यो सेवा सुचारु गरेको हो ।यो सहित माछापुच्छ्रे बैंकका हालसम्म ६ शाखा रहित बैकिङ्ग सेवा सञ्चालन भइसकेको बैकले जनाएको छ ।  ग्राहक सेवा केन्द्को रुपमा संचालित उतm शाखा रहित सेवा केन्द«हरुबाट खाता खोल्ने, रकम जम्मा गर्ने र झिक्ने, रेमिटेन्स भूक्तानी, साथै कर्जा आवेदन गर्ने समेत व्यवस्था गरेको छ । बैंकले नेपालमै पहिलो पटक तुरुन्त (रियल टाइममा) खाताखोल्ने व्यवस्था गरेको छ भने चिपमा आधारित डेबिट कार्ड पनि तुरुन्त उपलब्ध गराएको छ ।  यूकेएड सक्षमको सहकार्यमा बैंकले २० वटा ग्राहक सेवा केन्द«हरु स्थापना गर्ने, १४ जिल्लामा विपन्न वर्ग कर्जाहरु प्रदान गर्ने तथा वित्तीय साक्षारता अभियान संचालन गर्ने जनाएको छ ।   
