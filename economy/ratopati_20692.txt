आन प्रतिनिधि मण्डल एडएसियामा भाग लिन बालितर्फ

काठमाडौं– विज्ञापन संघको एसियाली महासंघ एएएफएको आयोजनामा यहि ८ देखि १० नोभेम्बरमा इन्डोनेसियाको बालिमा हुने एड एसिया २०१७ मा भाग लिन नेपाल  विज्ञापन संघका अध्यक्ष सन्तोष श्रेष्ठ नेतृत्वको १२ सदस्यीय प्रतिनिधिमण्डल बालितर्फ प्रस्थान गरेको छ ।  प्रतिनिधि मण्डलमा आनका उपाध्यक्ष उजय शाक्य, महासचिब नारायण कुमार श्रेष्ठ, कार्यसमिति सदस्य पकंज प्रधान, तथा अन्य सदस्यहरु लगायत नेपाल पर्यटन बोर्ड, कान्तिपुर पब्लिकेसनबाट २ जनाप्रतिनिधि तथा एनसेलका प्रतिनिधि रहेका छन् । हरेक २ वर्षमा आयोजना हुने यस एड  एसियामा एसियाका १२०० प्रतिनिधिले भाग लिदैछन् ।  तीन दिन सम्म चल्ने यो कार्यक्रममा सयुक्त राष्ट्र संघका पुर्ब महासचिब कोफि अन्नान लगायत विश्बका संचार विज्ञापन तथा कर्पोरेट  क्षेत्रका प्रतिष्ठित ३० भन्दा बढि व्यक्तित्वहरुले सबोधन गर्ने कार्यक्रम रहेको छ ।  नेपाल बिगत १५ वर्षदेखि आफाको सदस्य रहि आएको छ । एड एसियन मुलुकका उत्कृष्ठ विज्ञापनलाई पुरस्कृत गरिनुका साथै विज्ञापन बजार व्यबस्थापन सृर्जनसिलता , ब्रान्ड , उपभोक्ता तथा नवपर्बतक जस्ता बिषयमा सहभागिहरु लाई अन्तराष्ट्रिय बिशेषज्ञले जानकारि दिनेछन् । 
