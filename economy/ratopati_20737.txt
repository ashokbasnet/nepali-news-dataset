सिटिजन्स बैंकको ६६ औं शाखा महोत्तरीको औरहीमा

महोत्तरी–सिटिजन्स बैंक इन्टरनेसनल लिमिटेडले आफ्नो ६६ औं शाखा महोत्तरीको औरहीमा संचालनमा ल्याएको छ । कार्तिक २१ गते बैंकका सहायक प्रमुख कार्यकारी अधिकृत बोधराज देवकोटाले पूजा पाठ गरी बैंकिङ्ग कारोवारको सुरुवात गरेका थिए । समारोहमा जिल्लाका उच्चपदस्थ सरकारी कर्मचारी, उद्योगी, व्यापारी , विभिन्न संघ संस्थाका प्रमुख तथा नागरिक समाजका अगुवाहरुको उपस्थिति रहेको थियो । समारोहमा सामाजिक उतरदायित्व कार्यक्रम अन्तर्गत बैंकले  श्रीप्रसाद सिंह उच्चमाध्यमिक विद्यालयलाई २ थान कम्प्यूटर सहयोग स्वरुप हस्तान्तरण गरेको छ । सो सहयोग बैंकका सहायक प्रमुख कार्यकारी अधिकृत बोधराज देवकोटा र औरही नगरपालीकाका मेयर सुनिलयादवले संयुक्त रूपमा गरेका हुन् ।  यो सँगै सिटिजन्स बैंक इन्टरनेसनले ६६ वटा शाखा, ६२ वटा ए.टि.एम. काउन्टर र ९७ वटा शाखा रहित आधुनिक बैंकिङ्ग सेवाहरुबाट करिव ३ लाख ५० हजार ग्राहकहरुलाई सेवा प्रदान गर्नेछ ।  
