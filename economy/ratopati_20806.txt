जाडो यामसँगै सिद्राको ब्यापारमा बृद्धि

कपिलवस्तु–जाडोयाम सुरु भएसँगै कपिलबस्तुको चन्द्रौटामा सिद्राको व्यापार वृद्धि भएको छ । अन्य समयको तुलानामा जाडो याममा सिद्रा बढि बिक्री हने गर्दछ । व्यापार बढि हुनेभएपछि यतिबेला व्यापारीहरुलाई सिद्रा बेच्न भ्याई–नभ्याई छ ।चन्द्रौटा बजारभित्रमात्रै झण्डै दुई दर्जन व्यापारीले सिद्रा बेच्दै आएका छन् । यहाँ सिद्रा किन्न रोल्पा, रुकुम, प्युठान, दाङ, अर्घाखाँची, गुल्मी हँुदै कोहलपुर सम्मका मानिसहरु आउने गरेको स्थानीय ब्यापरीको भनाई छ । चन्द्रौटाबाट २१ किलोमिटरमा भारतको बढनी बजार पर्दछ, जहाँबाट सिद्रा व्यापारीले बर्षेनी लाखौंको सिद्रा नेपाल आयात गर्दछन् ।माछाका विभिन्न प्रजाति मध्ये जुँगे, झिंगो, सुन्दरी, टेग्ना, बरेल, चलवा, बलवा जातको माछाको सिद्रा बन्ने गरेको व्यापारी बताउँछन् । सिद्राको फुटकर रुपमा प्रतिकिलो १ सय ५० देखि ४ सय रुपैयाँसम्ममा बिक्रि हुने गरेको छ ।  
