यस्तो देखियो बजाज आरइ –स्वरोजगार र्याली (हेर्नुस तस्वीरसहित)

काठमाडौं – बजाज थ्री ह्विलर्स बजाज आरइहेको एकमात्र आधिकारिक बितरक, हंसराज हुलासचन्द एण्ड कम्पनी प्रालिले बजाज आरई स्वरोजगार र्यालीले पूर्व पश्चिम राजमार्गमा २७ दिनसम्म यात्रा सम्पन्न गरेको छ । र्याली बिर्तामोडदेखि शुरु भएर महेन्द्रनगरमा आज समापन भएको थियो । स्थानीय डिलरहरु पनि यो कार्यक्रममा समावेश रहेका थिए । अभियानमा नेपाली लोकप्रिय कलाकारहरु प्रश्ना शाक्य र विश्व नेपालीले विभिन्न नेपाली गीतहरु गाएर स्थानीय बासिन्दाहरुलाई मनोरञ्जन प्रदान गरेका थिए । ट्वाक्क टुक्कका कलाकार जय राम कार्की, बिनोद परियार, श्रद्धा गौतम  र प्रेम भुसालले पनि आफ्नो नाटक प्रस्तुत गरेका थिए । यसका साथमा प्रसिद्ध हास्य कलाकार राजा राजेन्द्र र स्थानीय कलाकारहरुले पनि भव्य प्रस्तुति गरेका थिए । स्थानीयबासीले कार्यक्रममा उत्साहका साथ मनोरञ्जन गरेका थिए । बजाज र्यालीको २७ दिने यात्रामा बजाज आर इ स्वरोजगार र्यालीले बिर्तामोड, दमक, बिराटनगर, इटहरी ,इनरुवा, गइघाट, लहान, जनकपुर बर्दिबास, लालबन्दी चन्द्रनिगाहपुर, बिरगंज, हेटौडा, भरतपुर, पर्सा ,चनौली, बर्दघाट, बुटवल, भैरहवा, चन्द्रौटा, तुलसीपुर, सुर्खेत, नेपालगंज, टिकापुर, धनगडी, अत्तरिया र महेन्द्रनगरसम्म लगभग ३ हजार किलोमिटरको यात्रा तय गरेको थियो ।र्यालीको दौरानभरि लगभग २ हजार वटा  सोधपुछ र लगभग १वटा  वटा टेष्ट ड्राइभ भएको थियो । र्यालीको दौरान भरि  ५० हजारभन्दा बढि मानिसहरुको सहभागीता र र्याली अबलोकन गरेका थिए   
