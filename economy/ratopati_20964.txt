देव विकास बैंकको एकीकृत कारोबार शुरु

कैलाली–युनियन फाईनान्स, साझा र देव विकास बैंक मर्ज गरि देव विकास बैंक लिमिटेडबाट एकिकृत कारोबार शुरु भएको छ । बिहीबार धनगढीमा देव विकास बैंकको नामबाट एकिकृत कारोबार सुरु गरिएको हो ।  देवः विकास बैंकको एकिकृत कारोबारको उद्घाटन गर्दै नेपाल राष्ट्र बैंकका कार्यकारी निर्देशक नारायणप्रसाद पौडेलले बैंकहरुलाई मर्जर गरि देश र जनताको सेवामा सम्रपित गराउन राष्ट्र बैंकको योजना रहेको बताए । एकिकृत कारोबार सञ्चालन गरेको उपलक्ष्यमा देव विकास बैंकलाई शुभकामना दिंदै पौडेलले अब बैंकहरुले जनताको जिवन स्तर उकास्न निजी क्षेत्रमा लगानी बढाउनुपर्ने बताए ।  यस अघि साझा विकास बैंकका सञ्चालक दिनेशराज भण्डारी, भिमबहादुर बोहोरा, झपड साउद, सञ्चालक समिति अध्यक्ष फकिरसिंह कठायत रहेका थिए । अब संस्थाको नाम देव विकास बैंक रहेको तथा सञ्चालक समितिको अध्यक्ष र प्रमुख कार्यकारी अधिकृतसमेत देवः विकास बैंककै रहेको जनाईएको छ ।   
