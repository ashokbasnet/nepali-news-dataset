अब लण्डनबाट पनि ग्लोबन आईएमई बैंकको कारोबार

काठमाडौं–ग्लोबल आईएमई बैंकले लन्डनमा पनि बैकिङ सेवा सुरु गर्ने भएको छ ।  बैंकका अध्यक्ष चन्द्रप्रसाद ढकालले लन्डनमा पनि बैंकिङ कारोबार सुरु गर्न लागिएको जानकारी दिए ।   बैंकले विहिबार काठमाडौंमा आफ्नो स्थापनाको ११ वार्षिक उत्सवको अवसर पारेर ७ वटै प्रदेशमा रहेका शाखाहरुको सेवालाई अझै प्रभावकारी बनाउने प्रतिवद्धता पनि जनाएको छ ।  बैंकले आर्थिक वर्ष २०७३÷०७४ मा ३ अरव ६ करोड ४० लाख मुनाफा आर्जन गर्न सफल भएको छ । त्यसैगरी व्याजतर्फको आम्दानीपनि गत वर्षको भन्दा यस वर्ष २ अरव ३७ करोड वृद्धि भएको छ ।
