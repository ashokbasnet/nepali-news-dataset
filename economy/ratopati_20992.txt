एनआईसी एशिया बैंकको नयाँ शाखा मुसिकोटमा

रुकुम–एन आई सी एशिया बैंकको नयाँ शाखा मुसिकोटको बागबजारमा खोलिएको छ ।  सो शाखाको कार्तिक २३ गते एक समारोहका बिच रुकुम जिल्ला उद्योग बाणिज्य सघंका अध्यक्ष टेक बहादुर पुनले उद्घाटन गरेका हुन् ।  शाखा सञ्जाल, पूँजी संरचना, वासलातको आकार, ग्राहक संख्याहरुको आधारमा एन आई सी एशिया बैंक निजी क्षेत्रको अग्रणी बैंकहरु मध्ये एक हो । बैंकले हरेक सम्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य विभिन्न स्थानहरुमा चाँडै नै थप शाखा संचालन गर्ने योजना अगाडि सारेको बैंकका सुचना अधिकारी रोशन कुमार न्यौपानेले जनाएका छन् ।
