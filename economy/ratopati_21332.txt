अनुदानमा अन्यौल : शत प्रतिशत ब्याजमा ९ वटा कोल्ड स्टोर बन्दै

काठमाडौं– गत वर्षको पुस महिनामै कृषि मन्त्रालयले शीतघर र खाद्यान्न भण्डारण निर्माणको लागि प्रतिशत अनुदान दिने बाटो खुलाएको थियो । शतप्रतिशत ब्याज अनुदानको व्यवस्थाले नेपालमा शीतघर तथा खाद्यान्न भण्डारण निर्माणले गति पाउनेमा कृषकदेखि सरोकारवाला निकाय विश्वस्त थिए ।तर, सोचेअनरुप काम भने अघि बढेको छैन । कृषि मन्त्रालयका अनुसार अहिलेसम्म ९ वटा शीतघर तथा खाद्यान्न भण्डारण निर्माणको प्रक्रिया सुरु भएको छ । तर बार्षिक कतिलाई अनुदान उपलब्ध गराउने भन्ने बारेमा पनि सरकारले कुनै नीति बनाएको छैन ।  सरकारले अनुदानको घोषणा नगरेपनि ऋणमा शीतघर र भण्डारण गृह निर्माण गर्नेको संख्या ३९ रहेको थियो जव पुषदेखि अनुदानको चर्चा हुन थाल्यो तव कोल्ड स्टोर संचालनबारे धेरैको चासो हुन थाल्यो कृषि मन्त्रालयले अनुदानका लागि सुचना जारी गरेपछि निवेदन दिनुपर्नेहुन्छ । निवेदन कृषि विभाग अन्तगर्तको “कृषि इन्जिनियरिङ निर्देशनालय”मा सिफारिस गरिन्छ । निर्देशनालयले निर्माणको लागि प्रकृया पुगे नपुगेको बारेमा जानकारी लिएपछि मन्त्रालयमा अनुदानको लागि सिफारिस गर्नुपर्ने प्रावधान छ । त्यो आधारमा मन्त्रालयले अनुदानको लागि अर्थमन्त्रालयमा जानकारी गराईन्छ ,अर्थले अनुदानको लागि नेपाल राष्ट्र बैँकलाई जानकारी गराउनु पर्नेहुन्छ । अनुदान दिनेमा अझै अन्यौल पुष महिनादेखि लागु गरेको शतप्रतिशत ब्याज अनुदानमा नयाँ पुर्वाधारलाई प्राथमिकता दिईनेछ । शीतघर र खाद्यान्न भण्डारणका लागि २०७०÷०७१ देखिनै निवेदन पर्ने गरेको थियो । सरकारले घोषणा गरेपछि आएका निवेदनलाई सम्वोधन गर्ने या पुरानालाई पनि अनुदानको व्यवस्था गर्ने भन्ने विषयमा अझै टुङगो लागेको छैन् । नयाँलाई शतप्रतिशत अनुदानको कुरा आउनासाथ ऋणमा कोल्ड स्टोर बनाएका संस्थाहरुले पनि पुराना कोल्ड स्टोरको ब्याज शतप्रतिशत अनुदान हुनुपर्ने बताउँदै आईरहेका छन् । तर, मन्त्रालयले कसलाई अनुदान उपलब्ध गराउने भन्ने निचोड अझै दिन सकेको छैन् । निर्माण भईसकेको पुरानो पुर्वधारको क्षमता विस्तारको लागि अनुदान दिने व्यवस्था पनि छ तर ब्याज पनि शतप्रतिश अनुदान हुनुपर्ने माग कोल्ड स्टोर निर्माण गर्ने संस्थाहरुको छ । मन्त्रालयका अनुसार अनुदानका लागि निवेदन आउने नयाँ भन्दा पुरानाकै संङख्या धेरै छ । पुरानो र नयाँ निवेदन कुनलाई शतप्रतिशत अनुदानको व्यवस्था गर्ने भन्ने बारेमा अस्पष्ट भएको भन्दै अर्थमन्त्रालयले कृषि मन्त्रालयलाई सुझाव पठाएको छ । शत प्रतिशत ब्याज अनुदान नयाँ पुर्वधार निर्माणका लागि मात्रै भएको मन्त्रालयको भनाई छ । कृषि मन्त्रालयका सहप्रवक्ता शंकर सापकोटाले मन्त्रालयले यसबारे निचोडमा पुग्न केही समय लाग्ने बताए । मन्त्रालयका अनुसार शतप्रतिशत ब्याज अनुदानमा केहीलाई ऋण उपलब्ध गराइसकेको छ । सापकोटाले रातोपाटीसंग कुरा गर्दे भने ‘शीतघर र खाद्यान्न भण्डारणका लागि शतप्रतिशत ब्याज अनुदान दिने कुरा भएपनि स्पष्ट हुन नसक्दा काम खुलेर अगाडि बढ्न नसकेको पक्का हो । छलफलपछि निचोडमा पग्छौ ।’  अनुदान पाउने संस्थाहरु  कृषि मन्त्रालयबाट स्वीकृत भई सम्बन्धित वित्तिय संस्थामा प्रस्ताव पठाएकामध्ये ६ वटा शीत घर र ३ वटा भण्डारण घर रहेका छन् । शीतघरको लागि चन्द्रपुर रौतहटमा कुशवाहा कृषि आईस एण्ड कोल्ड स्टोर प्रा.लि,राप्ती उद्यम प्रा.लि लमही दाङ ,एग्रो मनाङ प्रा.लि मनाङ,पलान्चोक भगवती कोल्ड स्टोरेज प्रा.लि पाँचखाल काभ्रे, नेपालगंज उपमहानगरपालीका धम्बोझीस्थित टी.सी एग्रो कोल्ड चेन प्रा.लि र काभ्रेको पाँचखालमै रहेको काफ्लेटी कोल्ड स्टोरेज रहेका छन् ।  भण्डारणमा अनुदान पाउने मध्ये ठाकुर कोल्ड स्टोर एण्ड एग्रो प्रा.लि, ग्रीन कोल्ट हर्वल प्रा.लि कैलाली  र मासु भण्डारणका लागि बुढानिलकण्ठ काठमाडौमा रहेको गार्डेन एपिएरी प्रा.लि छन् । त्यस्तै मौला कालीकामाता कोल्ड स्टोरेज प्रा.लि काठमाडौ पनि यो सुचिमा परेको छ ।  यस्तै समयमाता एग्रो फार्म प्रा.लि कपिलवस्तू र  मौला कालीकामाता कोल्ड स्टोरेज प्रा.लि काठमाडौले शीतघर र लक्ष्मी बहूमूखी सहकारी संस्था लिमिटेड बाराले भण्डारण स्वीकृति प्रकृयामा रहेको मन्त्रालयले जनाएको छ ।   नयाँ अनुदान लिने वित्तिय संस्थाहरुले कति अनुदान लिएभन्नेबारे कृषि मन्त्रालयलाई जानकारी हुनुपर्छ । तर अहिलेसम्म पनि यी ९ वटा संस्थाले कति अनुदान लिए जानकारी नभएको कृषि मन्त्रालयकी शोभा ढकालले जानकारी दिइन् ।   
