विश्व बैकले पशुपन्छीको क्षेत्रमा ८ करोड डलर सहयोग गर्ने

काठमाडौ– नेपालको पशुपन्छीको क्षेत्रमा विश्व बैकले पहिलो पटक ठुलो लगानी गर्ने भएको छ । पशुपन्छी मन्त्रालयका सहसचिव डा. केशब प्रेमीका अनुसार विश्व बैक र अर्थ मन्त्रालयबीच उक्त लगानीमा कुनकुन आयोजना सञ्चालन गर्ने भन्ने छलफल अन्तीम चरणमा पुगेको छ  । नेपालमा यो प्रोजेक्टलाई ‘लाईभस्टक सेक्टर इनोभेसन’ नाम दिईएको छ ।  आयोजनाको बारेमा विस्तृत विवरण तयार हुन अझै ४ महिना समय लाग्ने मन्त्रालयले जनाएको छ । त्यसपछि आउने आर्थिक वर्षदेखि सरकारले पशुपन्छीको क्षेत्रमा यो आयोजनाबाट नयाँ कार्यक्रमहरु संचालन गर्नेछ । कार्यक्रम २५ जिल्लाको २ सय ७१ वटा स्थानीय निकायमा लागु गर्ने मोटामोटी सहमति भैसकेको छ ।  आयोजना संचालनका लागि काठमाडौको सिनामंगलमा कार्र्यालय स्थापना भैसकेको छ । आयोजनाको अवधि ६ वर्षको  रहने जनाईएको छ  । पशुपन्छी मन्त्रालय गठन भएपछि पशुको क्षेत्रमा विश्व बैँकको यो लगानी पहिलो भएको बताइएको छ ।   
