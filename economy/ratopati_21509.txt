कतारमा सिटिजन्स र दोहा बैंकबीच विप्रेषण सम्झौता

दोहा–सिटिजन्स बैंक इन्टरनेसनल लिमिटेड र कतारको दोहा बैंकबीच विप्रेषण सम्बन्धी सम्झौता भएको छ । कतारको राजधानी दोहामा एक भव्य कार्यक्रमकाबीच सम्झौता पत्रमा हस्ताक्षर गरिएको हो ।कतारका लागि नेपालका राजदूत रमेश कोइरालाको उपस्थितिमा बैंकका तर्फबाट बैंकका प्रमुख कार्यकारी अधिकृत राजन सिंह भण्डारी र दोहा बैंकका तर्फबाट बैंकका प्रमुख कार्यकारी अधिकृत डा आर. सीथारमणले सम्झौतापत्रमा हस्ताक्षर गरेका हुन् ।सम्झौता बमोजिम अब कतार, दुबई, कुवेत, भारत, जापान, सिंगापुर, दक्षिण अफ्रिका, दक्षिण कोरिया, अस्ट्रेलिया,टर्की,बेलायत,क्यानाडा,बंगलादेश, लगायतका राष्ट्रहरुबाट दोहा बैंकको विप्रे्रषण प्रणाली ( डी फास्ट) मार्फत नेपालमा पठाएको विप्रे्रषण रकम सरल र सहज रूपमा  सिटिजन्स बैंकका नेपालका शाखा र ४००० भन्दा बढी सहायक प्रतिनिधिहरु रहेको सञ्जालबाट सरल र सहज रूपमा भुक्तानी पाउन सकिनेछ ।कार्यक्रममा कतारका लागी नेपालका राजदूत कोइरालाले यो सम्झौता हुण्डी कारोबारलाई निरुत्शाहित गर्न  कोशेढुंगाको रूपमा साबित हुने विश्वास व्यक्त गरे ।कार्यक्रममा दोहा  बैंकका  प्रमुख कार्यकारी अधिकृत डा आर. सीथारमणले सम्झौता गर्न पाएकोमा खुशी व्यक्त गरे । सिटिजन्स बैंकका प्रमुख कार्यकारी अधिकृत भण्डारीले यो सम्झौता कार्यान्वयनपछि नेपालको विप्रे्रषण व्यवसायलाई अझ व्यवस्थित बनाउन सहयोग पुग्ने विश्वास व्यक्त गरेका थिए ।  
