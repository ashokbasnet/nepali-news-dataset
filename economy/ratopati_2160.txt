उक्लियो सेयर बजार, ७३ करोडको कारोबार

काठमाडौं–साताको पहिलो दिन आईतबार सेयर बजार ८.२३ अंकले उकालो लागेको छ । गत साताको बिहीबार ४.८० अंकले बढेर बन्द भएको वजार आज पनि उकालो लागेको हो ।  आज बजार एक हजार ५ सय ६७.७२ अंकमा पुगेको छ । एक सय ४८ कम्पनीको १५ लाख ८५ हजार ९ सय ६७ कित्ता सेयर खरिद विक्रि भएको आज ७३ करोड ९४ लाख ४१ हजार ३ सय ३५ रुपैयाँको सेयर कारोवार भएको छ । आज बीमा समूहवाहेक सवै सूचक हरियो भएका छन् ।  आज बैकिङ समूहको सूचक १२.५६ अंकले बढेको छ भने होटल समूहको सूचक ११.०४, विकास बैंक समूहको सूचक ४.४३, जलविद्युत समूहको सूचक १.८३ अंकले बढेको नेपाल स्टक एक्सचेन्जले जनाएको छ ।यस्तै, वित्त समूहको सूचक २.७, उत्पादनमुलक समूहको ८.४६ र अन्य समूहको सूचक ०.८७ अंकले बढेको छ । आज बीमा समूहको सूचक भने ८.६९ अंकले घटेको छ ।   
