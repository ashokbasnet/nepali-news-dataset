सात जिल्लामा पेट्रोल बिक्रि ठप्प पार्ने व्यवसायीको चेतावनी

काठमाडौं–पेट्रोल व्यवसायीले आगामी असार २० गतेवाट वागमती अञ्चलमा पेट्रोल विक्रि ठप्प पार्ने चेतावनी दिएका छन् । युरो ४ मापदण्डको पेट्रोलमा प्रावित्रिक घाटा भएको भन्दै व्यवसायीले आयल निगमलाई पेट्रोल विक्रि वन्द गर्ने चेतावनी दिएका हुन् ।  युरो ४ मापदण्डको पेट्रोलमा ट्याङ्करमै कम तेल रहेको र यसले प्राविधिक घाटा भएको व्यवसायीको दावी छ । निगमलाई पटक पटक यसतो समस्या राख्दा पनि सुनुवाई नभएकाले अव पेट्रोल विक्रि वन्द गर्ने चेतावनी अघि सारेको व्यवसायीले जनाए । पेट्रोलियम व्यवसायीको संगठित पेट्रोलियम डिलर्स एसोसिएसन बागमतीले निगमले त्यस्तो घाटाको क्षतीपुर्ती नदिए पेट्रोल विक्रि गर्न नस्ने जनाएको छ ।  एसोसिएसनका अनुसार ४ हजार लिटर पेट्रोल चेकचाँच गर्दा ९९ लिटरसम्म कम भएको पाइउकाले त्यसको क्षतीपुर्ती निगमले दिनुपर्ने माग राखेर आन्दोलन सुरु भएको हो । पटब पटक माग राख्दा सुनुवाई नभएपछि आन्दोलनको विकल्प नरहेको एसोसिएसनले जनाएको छ । व्यवसायीले थानकोट डिपोवाट वितरण हुने काठमाडौं, भक्तपुर, ललितपुर, काभ्रे, दोलखा, सिन्धुपाल्चोक, नुवाकोटका पेट्रोल पम्पमा पेट्रोल विक्रि वन्द गर्ने चेतावनी निगमलाई दिएका छन् ।  पेट्रोलियम व्यवसायीको संगठित संस्थाको अगुवाइमा हुने आन्दोलनमा सरकार पक्ष सधै खुडा टेक्दै आएको छ । व्यवसायीले पेट्रोलियम पदार्थको भाउ घट्दै गएपछि आन्दोलनका कार्यक्रमहरु अघि सार्ने गरेका छन् । सरकारले कम तेल विक्रि गर्ने पेट्रोल पम्पलाई कारवाही गर्दा समेत व्यवसायीले आन्दोलन गर्ने गरेका छन् ।उपभोक्तालाई ठगी गर्ने पेट्रोलपम्पलाई कारवाही गर्दा, वाटोमै तेल विक्रि गर्ने तथा कम परिमाणमा तेल विक्रि गर्नेमाथि कारवाही अघि नवढाउन व्यवसायीले दवाव दिने गरेका छन् ।   
