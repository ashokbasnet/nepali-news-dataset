मौद्रिक नीति उद्यममैत्री भएन : नेपाल उद्योग परिसंघ

काठमाडौं – नेपाल उद्योग परिसंघले नेपालको मौद्रिक नीति उद्यममैत्री नभएको आरोप लगाएको छ । परिसंघका अध्यक्ष डा. हरिभक्त शर्माले साना उद्योगीहरुलाई अझै पनि क्यापिटल मार्केटमा प्रवेश गर्ने वातावरण नै बन्न नसकेको उल्लेख गर्दै असन्तुष्टि व्यक्र गरे । संघले क्यापिटल मार्केट साना उद्यम मैत्री बन्न नसक्दा नेपालको उत्पादकत्वमा ह्रास आएको पनि जनाएको छ । संघका अध्यक्ष शर्माले नेपालको अर्थतन्त्र आयातमूखि हुँदै जानुमा पनि मौद्रिक नीति जिम्मेवार देखिएको दावी गरे । आईतबार काठमाडौंमा आयोजित मौद्रिक नीति सम्बन्धि कार्यक्रममा बोल्दै उनले औद्योगिक क्षेत्रको लगानी बढाउने गरी मौद्रिक नीति तय गर्न सरकारसँग माग समेत गरे ।  कार्यक्रममा बोल्दै नेपाल राष्ट्र बैंकका कार्यकारी निर्देशक नरबहादुर थापाले निजी क्षेत्रको विकास नभई मौद्रिक नीति सफल नहुने धारणा राखे । उनले निजी क्षेत्र र मौद्रिक नीतिको विकासबाट मात्रै मुलुकमा दिगो आर्थिक विकास हुने स्पष्ट पारे ।  नेपाल उद्योग परिसंघले रेमिटान्सको रकमलाई उत्पादनशील क्षेत्रमा लगानी हुनेगरी मौद्रिक नीति ल्याउन पनि राष्ट्र बंैकलाई सुझाव दिएको छ ।  
