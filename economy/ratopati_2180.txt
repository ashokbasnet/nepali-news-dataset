गुँरास लाइफको ४ जना संस्थापक संचालक चयन

काठमाडौं–गुराँस लाइफ इन्स्योरेन्स कम्पनी लिमिटेडले आठौं साधारण सभा सम्पन्न गरेको छ । कम्पनीले साधारण प्रस्तावमा आर्थिक वर्ष २०७३/२०७४ का लागि लेखा परिक्षक नियुक्ति पनि गरेको छ ।  यस्तै, कम्पनीले संस्थापक संचालकको  रिक्त ४ स्थानमा विवेक दुगड़, रिषि कुमार गाडिया, शम्भु प्रसाद सुवेदी र मेघ राज पौडेललाई नियुक्त गरेको छ । साथै स्वतन्त्र संचालकमा शिव बहादुर श्रेष्ठलाई कम्पनीले गरेको नियुक्तीको साधारण सभाले अनुमोदन गरेको छ ।  विशेष प्रस्तावमा कम्पनीको आर्जित मुनाफाबाट हाल कायम चुक्ता पुँजीको ८ प्रतिशतका दरले बोनश शेयर जारी गर्ने प्रस्तावका साथै उक्त बोनश शेयर जारि भए पश्चात हुन आउने चुक्ता पुँजीको ५० प्रतिशत (२ः१) को अनुपातमा हकप्रद शेयर जारि गर्ने प्रस्ताव समेत सर्वसम्मतीले पारित गरेको छ । साधारणसभाले चुक्ता पुँजी बृद्धि लगाएत अन्य विविध विषयमा प्रबन्धपत्र नियमावलीमा संशोधन गर्ने जनाएको छ ।  
