टाटा मोटर्स तथा भारतीय राजदूतावासको सहयोगमा योग दिवस मनाइयो

काठमाडौ– टाटा मोटर्स एवं नेपालका लागि अधिकृत विक्रेता सिप्रदी ट्रेडिङ र भारतीय दुतावासको संयुक्त सहयोगमा नेपालमा पनि अन्तर्राष्ट्रिय योग दिवस मनाइएको छ । जुन १० तारिखका दिन इन्डिया हाउस, लाजिम्पाटमा एक समारोहको आयोजना गरि दिवस मनायएको हो ।  हजारौ वर्ष अघि भारत वर्षमा शुत्रपात भएको योग विधा एक प्रकारको भौतिक, मानसिक एवं आध्यात्मिक अभ्यास वा विधि हो । यसको अभ्यासकर्ता लाई योग द्वारा पुग्न जाने योगदान लाई कदर गर्दै सयुंक्त राष्ट्र सघं द्वारा ३ वर्ष अघि जुन १० का दिन अन्तर्राष्ट्रिय योग दिवस मनाउने घोषणा गरे अनुसार नेपाल पनि यस दिवश मनाउन सहभागि भएको छ । उक्त समारोहलाई सम्बोधन गर्दै टाटा मोटर्सका अन्तर्राष्ट्रिय ब्यापार, कमर्सियल भेहिकल विभागका प्रमुख रुद्ररुप मैत्रले सिप्रदी ट्र्डिङ्ग एवं भारतीय राजदुतावासका साथ संयुक्त रुपमा यस वर्ष अन्तर्राष्ट्रिय योग दिवश समारोह मनाउन पाउदाँ गौरव लागेको बताए ।  मैत्रले योगको अभ्यास द्वारा शरिर तथा मनको समीकरणमा ठुलो योगदान पुग्ने तथा मानसीक बोझको निराकरणमा एक प्रभावकारी उपाय हुने व्यहोरा बताए । साथै, नेपालमा योग दिवश मनाउन सबैलाई आग्रह समेत उनले गरेका थिए ।  उक्त अवसरमा बोल्दै नेपालका लागि भारतीय राजदुत मनजीत सिहं पुरीले योग सुस्वास्थ एवं सम्वृद्धिका लागि अति महत्वपूर्ण भएको बताए । योग एक व्यायाम मात्र नभई आफ्नो व्यक्तिगत पहिचान साथै त्यसलाई आत्मसात गर्न एक महत्वपूर्ण विधि भएको उनको भनाइ थियो । उक्त अन्तर्राष्ट्रिय दिवश मनाउन टाटा मोटर्स सगं सहभागि हुन पाएकोमा राजदुत पुरीले खुसी व्यक्त गरेका थिए ।  सिप्रदी ट्रेडीङ्ग कम्पनीका सिइओ राजन वावु श्रेष्ठ ले पहिलो पटक यस वर्ष टाटा मोटर्स तथा सिप्रदीले भारतीय राजदुतावासद्वारा आयोजित अन्तर्राष्ट्रिय योग दिवशमा भाग लिएको भन्दै  पूर्ण सचेतना सहीत आफु तथा प्रकृतिप्रति पूर्ण उत्तर दायित्वका साथ पूर्ण रुपमा जीवन व्यतित गर्न सवैलाई आफ्नो व्यक्तिगत जीवनमा योग लाई अपनाउन तथा यसको अभ्यास गर्नु पर्ने बताए ।   
