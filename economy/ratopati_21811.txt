चन्द्रागिरीलाई मेरिट अवार्ड

 काठमाडौं–  चन्द्रागिरी हिल्स लिमिटेडलाई ‘सर्टिफिकेट्स अफ मेरिटअवार्ड २०१७’ बाट सम्मान गरिएको छ ।  स्थापनाको छोटो समयमै चन्द्रागिरि हिल्स लिमिटेडले अन्तर्राष्ट्रिय अभ्यास अनुरुपकार्य गर्दै आएकोले मेरिट अवार्डले सम्मान गरिएको बताइएको छ । अमेरिकाको क्यालिफोर्नियास्थित केन्द्रीय कार्यालय रहेको अन्तर्राष्ट्रिय परामर्शदाता संस्था फ्रोस्र्ट एण्ड सुलिभानर सिएनआईले आयोजना गरेको कार्यक्रम चन्द्रागिरि हिल्स लिमिटेडलाई सम्मान गरिएको हो । चन्द्रागिरि हिल्स लिमिटेडलाई सोहि संस्थाले गतवर्ष पनि ‘ बेष्ट डेसटिनेशन अवार्ड–२०१६’ ले सम्मानित गरेको थियो ।‘नेपाल बिजनेश एक्सलेन्स अवार्ड–२०१७’ को समापनको अवसरमा ,व्यावसायीक क्षेत्रको प्रवद्र्धनमा उल्लेखनीय भूमिका निर्वाह गरेकोे भन्दै फ्रोस्ट एण्ड सुलिभानले विश्वका उत्कृष्ट कम्पनी तथा व्यवसायीकफर्मलाई प्रत्येक वर्ष सम्मान गर्दै आइरहेको छ ।सम्मान ग्रहणपछि संस्थापक अध्यक्ष हेमराज ढकालले  चन्द्रागिरि हिल्स लिमिटेडले विश्वब्यापी व्यवसायका मान्यतालाई आत्मसाथ गर्दै अगाडी बढेको  हुँदा सम्मानले आफु र आफ्नो समूहलाई झनै प्रोत्साहन मिलेको धारणा राखे ।ऐतिहासिक, साँस्कृतिक तथा प्राकृतिक महत्व बोकेको चन्द्रागिरि डाँडामा यस कम्पनीले भालेश्वर महादेव मन्दिर, सत्तल, भ्यू टावर, चिल्ड्रेन पार्क र सेमिनार हल लगायतका पूर्वाधार निर्माण गरेर चन्द्रागिरि डाँडालाई एकीकृत पर्यटकीय गन्तव्यको रुपमाविकास गरिरहेको छ ।  
