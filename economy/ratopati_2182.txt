पर्यटन विकास बैंकद्वारा स्मार्ट मोवाइल बैंकिङ सेवा सुरु

काठमाडौं–पर्यटन विकास बैंकले स्मार्ट मोवाइल बैकिङ सेवा सुरु गरेको छ । विश्वका कुनै पनि ठाउँबाट आफ्नो कारोबार संचालन हुनेगरी स्मार्ट मोबाईल बैकिङ सेवा सुरु गरिएको हो ।  बैंकले आफ्नो ८ औं स्थापना दिवसको अवसर पारेर आईतबार सेवा अन्तरगत अन्तर बैंक भुक्तानी गर्न सकिने व्यवस्था समेत गरिएको जनाएको हो । बंैकका प्रमुख कार्यकारी अधिकृत महेश शर्मा ढकालले उच्च प्रविधिमा आधारित भिषा डेबिड कार्ड सेवा समेत सुरु गरिएको जानकारी दिए । बैंकले भिषा डेबिट कार्ड अन्य बैंकहरुको भन्दा सस्तो शुल्कमा जारी गरिएको दावी समेत गरेको छ । बैंकले आफ्नो स्थापना दिवसको अवसर पारेर ८ वटा नयाँ शाखा तथा ५ वटा थप एक्सटेन्सन काउन्टर पनि संचालनमा ल्याउने तयारी गरेको छ । त्यसैगरी बैंकले रुपन्देहीको कटैया, काठमाडौंको ज्ञानेश्वर, कञ्चनपुरको महेन्द्रनगर र झापाको दमकमा शाखा खोल्ने प्रक्रिया अघि बढाइएको जनाएको छ । पर्यटन विकास बैंक पर्यटन व्यवसाय प्रवद्र्धन गर्ने उद्देश्यका स्थापना गरिएको बंैक हो । 
