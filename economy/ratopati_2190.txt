मेनपावर व्यवसायीको चुनावः ढकाल समूहको उम्मेदवार घोषणा

काठमाडौं– आगामी असार ३० गते हुने वैदेशिक रोजगार व्यवसायी संघको २५ औं साधारणसभा तथा निर्वाचनका लागि संघका वतृमान अध्यक्ष बिमल ढकाल समूहले पनि उम्मेदवार तय गरेको छ । काँग्रेस निकट व्यवसायीको यो संयुक्त समूहवाट अध्यक्षमा पुन ढकाललाई नै अघि सारिएको हो ।   सो समूहवाट प्रथम उपाध्यक्षमा प्रज्ञान न्यौपाने, द्वितिय उपाध्यक्षमा भुवन गुरुङ र तृतीय उपाध्यक्षमा नवल किशोर यादव उम्मेदवार रहेका छन् । यस्तै, महासचिवमा सुजित श्रेष्ठ, सचिवमा विनोदजंग केसी र कोषाध्यक्षमा राधिका कटुवाल उम्मेदवार रहेको नेपाल लोकतान्त्रिक वैदेशिक रोजगार व्यवसायी फोरमले जनाएको छ । संघमा विगत देखिनै एमाले निकट व्यवसायी र काँग्रेस निकट व्यवसायीवीच तिव्र प्रतिश्पर्धा हुने गरेको छ ।   यस्तै, यो समूहवाट सदस्यमा भोजराज भुषाल, मेघनाथ भुर्तेल, इन्दिरा गुरुङ, सर्वधन तामाङ, कुमार वावु श्रेष्ठ, दिनेश राय, कृष्णकुमार जैशी, महमद जवाद्दिन मियाँ, गुपेन्द्र प्रसाद अम्मै, सुरज केसी उम्मेदवार रहेका छन् ।   संघमा अधिकाशं नेतृत्व काँग्रेस व्यवसायीले गरेका छन् । म्यानपावर क्षेत्रमा काँग्रेस व्यवसायीको पकट वलियो रहेको छ । पछिल्लो समय एमाले र माओवादी समर्थित व्यवसायीवीचको एकताले भने काँग्रेस निकट व्यवसायीलाई संघको नेतृत्व लिन निक्कै चुनौती थपिदै गएको छ । यसपटक पनि दुई समूहको कडा टक्कर पर्ने देखिएको छ ।   ढकाल अहिले पनि संघको अध्यक्ष छन् । उनी काँग्रेसी व्यवसायी भएकाले उनको पकट वलियो रहेको मानिएपनि यो कार्यकालमा ढकाल व्यवसायीक मुद्धा र कामदारको पक्षमा वकालत गर्न कमजोर देखिएको केही व्यवसायीको भनाइ छ । ढकालको कार्यकालमा उनले खासै उल्लेख्य काम गर्न नसकेकाले उनको विकल्प खोजी गर्ने व्यवसायीको भनाइ छ । केही न्युटल व्यवसायीले ढकालको विकल्पमा रोहन गुरुङलाई नेतृत्व दिनुपर्ने विचार राखेका छन् ।   यता काँग्रेस व्यवसायीले पनि ढकाल एक कार्यकाल अध्यक्ष भैसकेकाले फेरी उनी आफैले दोहो¥याउन नहुने जनाएका छन् । उनले आफै पद दोहो¥याउन खोजेको भन्दै केही काँग्रेस व्यवसायीले असन्तुष्टी व्यक्त गरेका छन् । जसका कारण ढकाललाई आफ्नै टिमवाट असहयोग हुने अनुमान केही व्यवसायीको छ । काँग्रेस निकट व्यवसायीले कुमोद खनाल, ज्ञानप्रसाद गैरेलाई अध्यक्षको उम्मेदवार वनाउनुपर्ने आवाज उठाएका थिए । तर, ढकाल आफै अघि सरेपछि उनीहरुलाई उम्मेदवार नवनाइएको जनाइएको छ ।   ढकाल समूहवाट वरिष्ठ उपाध्यक्ष न्यौपाने, द्वितिय उपाध्यक्ष गुृरुङ र कोषाध्यक्ष राधिका कटुवालको पकट वलियो रहेको व्यवसायीको अनुमान छ । उनहिरु सम्भावित निर्वाचित उम्मेदवार रहेको व्यवसायीको दावी छ । यता, रोहन गुरुङ नेतृत्वमा संयुक्त व्यवसायीक समूहले यसअघिनै उम्मेदवार घोषणा गरिसकेको छ । सो समूहवाट गुरुङ अध्यक्षमा उम्मेदवार छन् । यो समूहवाट प्रथम उपाध्यक्षमा रामप्रसाद भान्तना, द्वितिय उपाध्यक्षमा सुवर्णा श्रेष्ठ र तृतीय उपाध्यक्षमा शुक्र पाख्रिन उम्मेदवार वनेका छन् ।   यस्तै, नरेश गेलाल महासचिव, ईश्वर जिसी सचिव र रमिला ताम्राकार कोषाध्यषको उम्मेदवार छन् । दुई समूहवाट अध्यक्ष भन्दापनि वरिष्ठ उपाध्यक्ष, द्वितिय उपाध्यक्ष, महासचिव र कोषाध्यक्षमा कडा प्रतिश्पर्धा देखिएको छ । कोषाध्यक्षमा दुवै समूहवाट महिला उम्मेदवार तय भएका छन् । रमिला ताम्राकार म्यानपावर व्यवसायीमा सफल महिला व्यवसायीका रुपमा चिनिन्छीन् । यस्तै, राधिका कटुवाल पनि धेरै व्यवसायी माझ परिचित नाम हो । सोही कारण यो पदमा कडा प्रतिश्पर्धा हुने अनुमान व्यवसायीको छ । 
