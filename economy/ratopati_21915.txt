माग अनुसार कफी उत्पादन भएन : कफी बिकास बोर्ड

काठमाडौं– विदेशमा राम्रो बजार र माग भएपनि नेपालको कफी उत्पादनमा आशातित बृद्धि हुन अझै सकेको छैन । व्यापार तथा निकासी प्रवद्र्धन केन्द्रको तथ्याङ्क अनुसार,आर्थिक बर्ष २०७३ ÷७४ मा ५ करोड ४ लाख बराबरको ९९ मेट्रिक टन कफी आयात भएको छ भने ८ करोड ४५ लाख बराबरको ९५ मेट्रिक टन कफि निर्यात भएको छ । कफी रोपणको क्षेत्रफल र उत्पादन तुलनात्मक रुपमा बढेपनि लक्ष्य अनुसारको उत्पादनमा वृद्धि हुन नसकेको कफी विकास बोर्ड ले नै स्वीकार गर्दै आएको छ ।२०७३ ÷७४ मा  २६ सय ४६ हेक्टर क्षेत्रफलमा कफी  रोपण गरिएको छ । यसबाट ४ सय ६६ मेट्रिक टन कफी उत्पादन भएको छ । यद्यपि स्वदेशमा बढ्दो खपतका कारण विदेश निर्यातमा भने उल्लेख्य प्रगती हासिल हुन नसकेको हो ।१३ औ राष्ट्रिय कफी दिवसको पुर्व सन्ध्यामा विहिबार राष्ट्रिय चिया तथा कफी विकास बोर्डले काठमाडौमा आयोजना गरेको कार्यक्रममा बजारको माग अनुसार नेपालमा कफि उत्पादन हुन नसकेको बोर्डका कार्यकारी निर्देशक शेषकान्त गौतमले बताए ।बोर्डका अनुसार अहिले अर्गानिक प्रमाणिकरण भएको कफी प्रति केजी ४ सय १५ र अर्गानिक प्रमाणिकरण नभएको कफी प्रतिकेजी ४ सय रुपैया तोकिएको छ । यसैबीच बोर्डले विगत बर्ष जस्तै यस बर्षको मंसिर १ गते राष्ट्रिय कफी दिवस मनाउदै छ ।१३  औ राष्ट्रिय कफी दिवसको नारा आर्थिक सम्वृद्धिको लागि गुणस्तरीय कफी उत्पादन ,सरकारी निजी र सरहकारी क्षेत्रको राष्ट्रिय अभियान भन्ने तय गरिएको छ । 
