लक्षित सहयोग र अनुदान रकम कृषक समक्ष पुगेन

काठमाडौं–कृषिका बिभिन्न अनुदान र  सहयोगका नाममा गएको बजेट कृषक सम्म पुग्न नसकेको कृषि राज्यमन्त्री सरिता प्रसाईले बताएकी छिन् ।   फ्लोरिकल्चर एशोसिएसनको रजत जयन्तीको अवसरमा मन्त्री प्रसाईले आफ्नो लागि आएको अनुदान र सहयोग रकम बारे  कृषक आफै चनाखो बन्नुपर्ने भनाई राखिन् ।  रजत जयन्तीको अवसर पारेर फ्लोरिकल्चर क्षेत्रमा योगदान पुर्याउने   ७१ जना व्यवसायिहरुलाई मन्त्री प्रसाईद्धारा दोसल्ला,ताम्रपत्रले सम्मान गरिएको थियो ।   यस्तै फ्यानका अध्यक्ष कुमार कसजु श्रेष्ठले संघिय ढाँचामा देश अगाडी बढीरहेको बेला आफूहरुपनि त्यसै अनुरुप संघिय संरचनामानै जानुपर्ने बताउँदै फ्लोरिकल्चर एशोसिएशनलाई आउनुपर्ने अनुदान, सहयोग संघिय सरचना तयार नहुन्जेल फ्लोरिकल्चर एशोसिएशन नेपाल मार्फत उपलब्ध गराउन पर्ने बताए ।  कार्यक्रममा  कृषि बिकास सचिब डा. सुरोज पोख्रेल, नेपाल उद्योग बाणिज्य महासंघका उपाध्यक्ष उमेश लाल श्रेष्ठ, बनस्पती बिभागका महानिर्देशक डा. अखिलेश्वर लाल कर्ण, कृषि बिभागका महानिर्देशक डा. डिल्ली राम हर्मा, कृषि उद्यम केन्द्र तथा  नेपाल उद्योग बाणिज्य महासंघका उपसभापति हेमराज ढकाल तथा एशोसिएशनकै पूर्व अध्यक्षहरुको उपस्थिती रहेको थियो ।  
