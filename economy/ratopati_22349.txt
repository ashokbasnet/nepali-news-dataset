उपल्लो मुस्ताङमा माइक्रोवेभ लिङ्क मार्फत टेलिकमको सेवा विस्तार

 थम्मन थापा  बागलुङ – नेपाल टेलिकमले उपल्लो मुस्ताङमा भि स्याट  प्रविधि हटाएर माईक्रो वेभ लिङक मार्फत आफनो सेवा विस्तार गरेको छ ।  समुन्द्र सतह देखि ३ हजार ८ सय मिटर उचाईमा रहेको अवस्थित लोमाङथाङमा बिटिएस टावर स्थापना गरि सेवा सञ्चालनमा ल्याएको हो ।  मुक्तिक्षेत्र गाउपालिकाको घिउला डाॅडामा रिपिटर टावर राखेर माईक्रो वेभ लिङक मार्फत टावर सञ्चालनमा ल्याईएको नेपाल टेलिकम धौलागिरी प्रमुख वरिष्ठ ईन्जिनियर केशव शर्माले जानकारी दिए ।  शर्माले भनें- उच्च हिमाली भु-भाग र दुर्गम क्षेत्रमा काम गर्न र प्रविधि पुराउन निकै जोखिम र कठिन थियो यद्यपी हामी जनतालाई सञ्चारको पहुॅचमा जोडदै गुणस्तरीय सेवा प्रदान गर्ने नेपाल टेलिकमको योजना अनुरुप सेवा विस्तार गरिएको छ ।  टावरको विस्तार भए सॅगै लोमान्थाङ गाउपालिकाको सबै वडाहरु, दोलामे गाउपालिकाको केही वडाहरु सॅगै छोसेर, कोरला नाका सम्म सेवा पुगेको छ ।  मोवाईल सेवा विस्तार सॅगै त्यहाॅ पुग्ने पर्यटकलाई समेत भ्वाईस र तीव्र गतिको डाटा चलाउन सहज हुने नेपाल टेलिकमका प्रवक्ता प्रतिभा वैद्यले जानकारी दिईन ।  लोमान्थाङ मुस्ताङ जिल्लाको सदरमुकाम जोमसोम देखि १ सय किलोमिटर दुरीमा पर्दछ । त्यस्तै नेपाल टेलिकमले म्याग्दी जिल्लाको दुर्गम ठाउ मालिका गाउपालिका ३ डाडाॅगाउ किटेनीमा पहिलो पटक जिएसएम मोवाईल सेवा विस्तार गरेको छ ।  सदरमुकाम बेनी देखि ४६ किलोमिटरको दुरीमा रहेको ओखरबोटमा टावर विस्तार भएपछि रुम बिम बिलबाङ खबाङका करिब ७ सय घरधुरी प्रत्यक्ष लाभान्वित भएको नेपाल टेलिकम बागलुङले जनाएको छ । डाँडामा विद्युत पुराउन समस्या रहेको र ४० थान सोलार जडान गरि टावर सञ्चालनमा ल्याईएको बताईएको छ ।
