हाथवे इन्भेष्टमेन्ट आफ्नै भवनमा सर्याे

काठमाडौं–आइएमई समूहद्वारा प्रवद्र्धित हाथवे इन्भेष्टमेन्ट नेपाल लैनचौर स्थित आफ्नै भवनमा सरेको छ । उद्घाटनको अवसरमा मन्तव्य दिदै अध्यक्ष चन्द्र ढकालले आगामी दिनमा कम्पनीले प्राईभेट इक्यूटी र भेन्चर क्यापीटलमा कार्य गर्दै निजि क्षेत्रको उत्कृष्ट लगानीकम्पनीको रुपमा स्थापित गराउने बताए ।   स्थापनाको छोटो समयमा नै पुँजि बजारमा छुटै पहिचान बनाउन सफल कम्पनीको मुख्य उद्देश्य सूचीकृत कम्पनीहरुको शेयरमा लगानी गर्ने रहेको जनाइएको छ ।  कम्पनीले रियलस्टेट, हाईडोपावर, विमाब्यवसाय जस्ता क्षेत्रहरुमा समेत लगानी गरेको छ भने एन.वि.इन्स्योरेन्स कम्पनी र अरुण फाईनान्सको शेयर विभिन्न समुहमा ब्यवस्थापन गरी सफलतापूर्वक संचालनमा ल्याएको छ ।  नेपाल स्टक एक्सचेन्जको ओ.टि.सी मार्केटमा सूचिकृत  कम्पनीको शेयर खरिद बिक्रीगर्न इच्छुक लगानीकर्ताले ओ.टि.सी मार्केट मार्फत शेयर खरिद विक्रीगर्न सक्ने र कम्पनीको रु ५० प्रतिकित्ता शेयर रु १२५ मा अन्तिम कारोबार भएको जनाइएको छ ।  
