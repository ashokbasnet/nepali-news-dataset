तारकेश्वर नगरपालिकामा ज्योति विकास बैंकको शाखा

काठमाडौं–ज्योति विकास बैंकले काठमाडौको तारकेश्वर नगरपालिका ११ स्थित नेपालटारमा  नयाँ शाखा विस्तार गरेको छ । बैंकले तारकेश्वर नगरपालिकाभित्र पहिलो बैँक शाखाको रुपमा आजदेखि नेपालटारमा नयाँ शाखा कार्यालय स्थापना गरी औपचारिक कारोबार सुरु गरेको हो ।  शाखाको उद्घाटनमा नगरपालिकाका मेयर रामेश्वर बोहरा र विकास बैंकका संचालक समितिका अध्यक्ष हरिचन्द्र खड्का गरेका थिए । गत सातामा मात्रै बैंकले मकवानपुर जिल्लाको ग्रामिण भेग बागमती गाउँपालिकाको फापरबारी,  हेटौंडा बजार, र महोत्तरी   रामगोपाल पुरमा नँया शाखा संचालनमा ल्याएको थियो । बैकले बैँकिङ क्षेत्रलाई शहरी एवं ग्रामिण भेग र वित्तीय पहुँचन पुगेका स्थानहरुमा शाखा विस्तार गर्दै लगिने र मुनाफा मात्र सामाजिक उत्तर दायित्व र सेवाभाव समेतलाई जोड दिदै आएको जनाएको छ ।  
