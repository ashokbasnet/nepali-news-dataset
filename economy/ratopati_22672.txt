वैदेशिक रोजगारीमा व्यक्तिगत ठगीका घटना बढे

काठमाडौं– वैदेशिक रोजगारीको लागि  संस्थागत भन्दा व्यक्तिगत ठगीमा वृद्धि आएको वैदेशिक रोजगार विभागले जनाएको छ । विभागले दैनिक १० भन्दा बढि ठगीको उजुरी पर्ने गरेको जनाएको छ ।विभागमा पीडितले दिएका अधिकांश ठगीका उजुरी व्यक्तिगत ठगी पर्ने गरेको विभागको तथ्यांकले देखाउँछ । वैदेशिक रोजगार विभागका निर्देशक मोहन अधिकारीले पछिल्लो आर्थिक वर्षमा  व्यक्तिगत ठगीका उजुरी बढि आउने गरेको वताए ।विकसित देशमा आर्कषक कमाइको आश्वासन देखाएर चिनजानको व्यक्तिले ठग्ने प्रवृत्ति बढेको अधिकारी जानकारी गराए । दुबई, युरोप र अमेरिका लगागतका मुलुकमा पठाइदिने भन्दै दलालले आफन्तहरुलाई नै ठगी गरि फरार हुनेको संख्या बढेको उनले ठम्याई छ ।युवाहरुले चिनेको व्यक्तिसँग पैसा फसाउने गरेको बताउदै अधिकारीले भने ‘दलाल सम्पर्कविहीन भएपछि उजुरी गर्न आउनेहरु छन् ।’ ‘४÷५ लाख रुपैयाँ चिन्दै नचिनेकोलाई बुझाउँदैनन्, तर पैसा खाएर फरार भएपछि विभागमा धाउने गर्छन’ अधिकारीले भने ।वैदेशिक रोजगारीका क्रममा गन्तव्यमुलक पुगिसकेपछि आफु ठगीएको भन्दै उजुरी गर्नेको संख्या पनि उल्लेख्य रहेको  विभागले जानकारी गराएको छ । विभागले  सम्झौता मुताविकको काम तथा तलब नपाएको उजुरी पश्चात पीडितलाई क्षतिपुर्ति उपलब्ध गराउन आवश्यक प्रक्रिया अगाडि बढाउने जनाएको छ  । ठगीएको जानकारी भएपछि के गर्नुपर्छ ?नेपालमा कुनै दलाललाई पैसा वुझाएर भनेको मुलुक जान सकिएन भने वैदेशिक रोजगार विभागमा उजुरी दिनुपर्छ ।पीडितले उजुरी दर्ता गर्नका लागि मानव अधिकारका लागि जनमञ्च (पिपुल फोरम) ले निशुल्क रुपमा कागजी सहयोग गर्नेछ ।पीडितहरुको लागि वैदेशिक रोजगारको गेट नजिक रहेका लेखापढी व्यवसायीले भने दुई हजारसम्म उजुरी कागजातका लागि लिने गरेका छन् ।पिपुल फोरमका  कानुन व्यवसायीले पीडितका पक्षमा मुद्धाको पक्षमा वकालत पनि गरिदिने व्यवस्था छ । नेपाल सरकार ,हेल्भटास तथा सुरक्षित आप्रवासन परियोजना(सामी) को समन्वयमा संचालित संस्थाले ठगीएका कामदारको पक्षमा वकालत गरिदिनेछन् ।वैदेशिक रोजगार न्यायधिकरणमा मुद्धा दर्ता र सर्वोच्च अदालतमा पनि निशुल्क पीडितका पक्षमा पैरवी गर्ने कानुन व्यवसायी कृष्ण प्रसाद न्यौपाने जानकारी गराए । न्यौपानेले विदेश पठाइदिन्छु भन्दै ठगी गर्नेहरुको संख्या बढेको वताए ।७५ प्रतिशत उजुरीहरु नेपालमै प्रत्यक्ष रकम ठगी गर्नेहरुको भएको उनले वताए ।ठगीको प्रकृति प्रत्यक्ष र अप्रत्यक्ष हुने गरेको छ । प्रत्यक्ष रकम लिएर फरार हुनेहरुको लागि विभागले उजुरी प्राप्त गरेर सम्वन्धित व्यक्तिलाई पक्राउ पुर्जी जारी गर्ने गरेको  अधिकारीले बताए ।विभागले  वैदेशिक रोजगार न्यायधिकरणमा मुद्धा दर्ता गर्नुको साथै पिडकलाई अदालतमा उभ्याएर वयान लिने गर्दछ  ।अप्रत्यक्ष ठगीमा  विदेशमा पठाउने  तर सेवा सुविधा सम्झौता अनुसारको नभएमा  म्यानपावर कम्पनीलाई कानुनी प्रक्रियाबाट कारवाही शुरु गरिन्छ । सम्झौता  मुताविकको तलव दिने व्यवस्था गर्ने वा कामदारलाई फिर्ता बोलाई म्यानपावरले क्षतिपुर्ति दिनुपर्दछ  ।प्रमाण पुगेको हकमा कानुन अनुसार कारवाही छिटो हुने बताउँदै अधिकारीले  प्रमाण नपुगेको अवस्थामा क्षतिपुर्ति भराउन अप्ठ्यारो र ढिलो हुने वताए । विभागमा वार्षिक झण्डै २४०० उजुरी पर्ने गरेको छ । वार्षिक  रुपमा ६० प्रतिशत उजुरीकर्ताहरुले न्याय पाएका छन् । केहि अदालतमा मुद्धा दर्ता भएर फैसला नभएको पनि छन् ।२० देखि २५ प्रतिशत उजुरीको प्रमाण नपुगेको तथा उजुरीकर्ताले फ्लो अप नगरेको अवस्था रहेको विभागले जनाएको छ  । ठगेको रकम खुलेको अवस्थामा ऐन अनुसार १५० प्रतिशत क्षतिपुर्ति प्राप्त गर्ने कानुनी व्यवस्था छ ।संस्थागत ठगीका घटना पछिल्लो समय  साउदी अरवमा बढि हुने गरेको विभागले जनाएको छ ।
