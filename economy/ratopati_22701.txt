यूनियन लाइफको सातौं शाखा जनकपुरमा

जनकपुरधाम – यूनियन लाइफ इन्स्योरेन्स कम्पनीले जनकपुरमा सातांै शाखा संचालनमा ल्याएको छ ।सञ्चालनमा आएको छोटो समयमा नै कम्पनीले विभिन्न जिल्लामा गरी ३७ वटा शाखा सञ्चालन मा ल्याइसकोको नायव महाप्रबन्धक कोषराज सुवेदीले बताए ।मुलुकका स्थापित व्यापारीहरुको लगानी भएको कम्पनीले अन्य जीवन वीमा कम्पनी भन्दा भरपर्दो र विश्वसनीय भएको दावी सुवेदीको छ । सुवेदीले कम्पनीको शाखाबाट बीमित, अभिकर्ता सबै पक्षहरु लाभान्वित हुने बताए ।कम्पनी रजिष्ट्रारको कार्यालयमा वैशाख २४ गते दर्ता भई बीमा समितिबाट असार २० गते इजाजत पाएको कम्पनीको नयाँ बानेश्वरमा प्रधान कार्यालय रहेको छ ।प्रारम्भिक चरणमा कम्पनीले बीमा समितिबाट ३७ वटा शाखाहरु कार्यालय संचालकनको स्वीकृती प्राप्त गरेपनि आगामी दिनमा क्रमिक रुपमा शाखाहरुको संख्या बढाउदै लगिने सुवेदीले बताए ।  
