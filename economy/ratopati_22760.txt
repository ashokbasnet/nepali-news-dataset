गुहेश्वरी मर्चेण्ट बैंकिङ्ग एण्ड फाइनान्स उत्कृष्ट करदाता

काठमाडौं–गुहेश्वरी मर्चेण्ट बैंकिङ्ग एण्ड फाइनान्स उत्कृष्ट करदाताको रुपमा सम्मानित भएको छ ।  आयकरतर्फ फाइनान्स कम्पनीहरु मध्येबाट सबै भन्दा बढी कर दाखिला गरेको र कर विभागबाट उत्कृष्ट करदाता छनौट मापदण्डको आधारमा सो संस्थालाई आन्तरिक राजश्व कार्यालय ललितपुरले छैठौं राष्ट्रिय कर दिवस २०७४ को उपलक्ष्यमा सम्मान गरेको हो । संस्थाका तर्फबाट महाप्रबन्धक दिनेश लाल श्रेष्ठले उक्त पुरस्कार प्राप्त गरेको फाइनान्सले जनाएको छ । सो संस्थाले २०७४ असोज मसान्त सम्म निक्षेप २ अर्ब ५२ करोड तथा कर्जा लगानी २ अर्ब १४ करोड तथा कुल नाफा २ करोड ५० लाख आर्जन गर्न सफल भएको थियो। ललितपुरको पुल्चोकमा मुख्य कार्यालय रहेको गुहेश्वरी फाइनान्सको चावहिल, हेटौडा, चारअली, विरगञ्ज, कलैया, दमक र जीतपुरमा शाखा कार्यालय रहेको छ ।  संस्थाले कार्तिक १२ गते देखि ४० प्रतिशत हकप्रद शेयर वितरण गरि रहेकोमा हकप्रद शेयरमा समेत आ.व.०७३–०७४ को बोनस शेयर वितरण पश्चात संस्थाको चुक्ता पूँजी ८० करोड पुग्ने फाइनान्सको जारी विज्ञप्तीमा उल्लेख गरिएको छ ।  
