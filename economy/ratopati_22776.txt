मनकामना केबुलकार २० वर्षमा प्रवेश

काठमाडौं–नेपालमा पहिलो पटक संचालमा आएको मनकामना केबुलकारले सेवा प्रदान गरेको १९ वर्ष पूरा भएको छ । वि.स २०५४ साल मंसिर ८ बाट व्यवसायिक रुपमा संचालन गरेको मनकानमा केबुलकारको सेवा १९ वर्ष पुरा भएर २० वर्षमा लागेको हो ।   केबुलकार चितवनको चेरेसबाट मनकामना देवीको  मन्दिर रहेको मनकामना सम्म भक्तजन तथा पर्यटन ,स्थानिय बासिन्दाहरुलाई सेवा प्रदान गर्दै आईरहेको छ ।  करीव ३.०१ कि.मि लम्बाई रहेको केबुलकारको प्रति घण्टा ६ सय यात्रु ओसार पसार गर्ने क्षमता रहेको छ । ३१ वटा केबुलकारले बार्षिक १० लाख भन्दा बढी भक्तजन तथा यात्रुहरु केबुलकारद्धारा मनकामना जाने गर्छन् । स्थापना कालदेखि अहिले सम्म १ करोड २९ लाख यात्रुलाई सेवा प्रदान गरेको छ । अष्टे्रलियाको कम्पनी डोपलमायरको मेशिनरीहरु जडान गरेको मनकामना केबलकार शत्प्रतिशत सुरक्षित र विश्वकै सर्वाेकृष्ट केबुलकार मानिन्दै आईरहेको छ । यात्रुहरुको दैनिक बढ्दो चापले गर्दा यस आर्थिक वर्षमा ३ वटा केबुलकार थप्नको लागि सम्पूर्ण प्रकृया पुरा भएको  केबुकलकार समिति जनाएको छ ।   ३ वटा केबुलकार थप गरेको खण्डमा थप  ९ सय यात्रुलाई सुविधा दिन सकिने छ । अहिले मनकामना मन्दिरको पुननिमार्ण समेत अन्तिम अवस्थामा रहेको हुदा यात्रुको संख्या अझै बढ्न सक्ने देखिन्छ । केबुलकारमा आधुनिक रेष्टुरेन्ट,फास्टफुड,आईसक्रिम स्टल र स—शुल्क तथा निशुल्क पार्किङको व्यवस्था गरिएको छ ।  केबुलकार १९ वर्ष पुरा भएर २० वर्षमा प्रवेश गरेको अवसरमा प्रत्यक्ष तथा अप्रत्यक्ष रुपमा सहयोग पुर्याउने भक्तजन,स्थानिय निकाय,हुर अपरृटर र ट्राभल एजेन्सी लगायत सम्पूर्ण प्रति आभार प्रकट गरेको छ ।
