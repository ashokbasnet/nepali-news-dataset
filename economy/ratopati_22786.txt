उदयपुर सिमेन्ट उद्योग प्रदूषणमुक्त

गाईघाट । त्रियुगा नगरपालिकाको जलजलेमा रहेको देशको सबैभन्दा ठूलो सिमेन्ट उद्योग प्रदूषण मुक्त भएको छ । उद्योग प्रशासनका अनुसार उद्योगमा पहिलो पटक भारतबाट करिब रु तीन करोडको लागतमा खरिद गरिएको प्रदूषण नियन्त्रण गर्ने मेसिन जडान गरिएको छ । अब सिमेन्ट उद्योग प्रदूषणमुक्त भएको हो । दुई हप्ताअघिदेखि उद्योग नै बन्द गरेर भारतीय इञ्जिनियर र उद्योगका प्राविधिक सहितका टोलीले प्रदूषण जडान गर्ने मेसिन जडान कार्य सम्पन्न गरेको उद्योगका सहायक प्रबन्धक नवलकिशोर साहले जानकारी दिए। अब उद्योगबाट सिमेन्ट उत्पादन भएपछि विगतको जस्तो सिमेन्ट उत्पादन गर्दा निस्कने प्रदूषण कार्य ९९.।५ प्रतिशत नियन्त्रण हुने उनको दाबी छ । शुक्रबारदेखि उद्योग पुनः सञ्चालन हुने उद्योग प्रशासनले जनाएको छ । 
