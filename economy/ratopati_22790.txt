सिटिजन लाइफ इन्स्योरेन्स कम्पनीको ब्राण्ड एम्बेस्डरमा ‘मह जोडी’

काठमाडौं–सिटिजन लाइफ इन्स्योरेन्स कम्पनी लिमिटेडको ब्राण्ड एम्बेस्डरको रुपमा चर्चित व्यक्तित्व एवम् समाजसेवी ‘मह जोडी’ मदन कृष्ण श्रेष्ठ तथा हरिवंश आचार्यलाई नियुक्त गरिएको छ ।   ‘मह जोडी’  ले आज सम्झौतापत्र हस्ताक्षर  गरेका छन् । ब्राण्ड एम्बेस्डरमा ‘मह जोडी’ रहेको बारे  कम्पनीका सहायक महाप्रबन्धक दिपबहादुर बि.सी. तथा मुख्य प्रबन्धक कवि फुयालले हस्ताक्षर गरेको व्यहोरा कम्पनीद्वारा जारी प्रेस विज्ञप्तिमा उल्लेख गरिएको छ । समाजसेवामा उत्तिकै सक्रिय मह जोडीले प्रत्येक परिवारको लागि जीवनबीमाको आवश्यकताको बारेमा देशभर जनचेतना जगाउने र जीवन बीमा गरी आफ्नो जीवन सुरक्षित गर्ने बानीलाई प्रोत्साहित गर्नेछन्  । जसले गर्दा परिवारलाई आथर््िाक संकटमा सहयोग गर्नुकोे साथै वृद्धा अवस्थामा सुखद जीवनयापन व्यतित गर्न सघाउनेछ ।
