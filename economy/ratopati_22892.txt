बुटवल पावर कम्पनी र चीनका तीन हाइड्रो पावरबीच सम्झौता

काठमाडौँ । बुटवल पावर कम्पनी लिमिटेड (बिपीसी) ले चीनका तीन प्रमुख कम्पनीहरुसँग साझेदारी गरेको छ । मंसिर ६ गतेका दिन काठमाडौंको सोल्टी क्राउन प्लाजामा आयोजित कार्यक्रममार्फत बुटवल पावर कम्पनीले उक्त साझेदारीको घोषणा गरेको होे । बुटवल पावर कम्पनी लगायत चीनका तीन प्रमुख हाईड्रोपावर कम्पनी सिचुवन प्रोभिन्सल इन्भेष्टमेन्ट ग्रुप कम्पनी लिमिटेड, चेङ्गदु सिंचेन इन्भेष्टमेन्ट ग्रुप कम्पनी लिमिटेड र छिमयूआन इन्जिनीयरिङ्ग कन्सल्टिङ्ग कम्पनी लिमिटेड बीच साझेदारी भएको हो । भएको यस साझेदारीको सुरुवात गण्डकी अञ्चलको उच्च हिमाली क्षेत्रमा अवस्थित तल्लो मस्र्याङ्गदी हाईड्रोपावर प्रोजेक्टबाट हुनेछ । उक्त प्रोजेक्ट १०० मेगावाट भन्दा बढी क्षमता रहने छ र निकट भविष्यमा थप अरु प्रोजेक्टहरुको पनि विकास हुने कुरा कम्पनीले जनाएको छ । यस साझेदारीले अबको ५ वर्षमा करिब २ देखि ३ अर्ब अमेरिकन डलरको लागतमा कम्तिमा १००० मेगावाटको विद्युत उत्पादन गर्ने लक्ष्य लिएको छ । बुटवल पावर कम्पनीसँग साझेदारी गरेका चीनका तीन कम्पनीहरु पश्चिमी चीनको सिचुवन प्रान्तमा अवस्थित वृहत, प्रतिष्ठित र सफल कम्पनीहरु हुन् । नेपाल जस्तै सिचुवन प्रान्त पनि जलस्रोतमा निकै नै धनी रहेको छ । यसै कारण यहाँ ७५,००० मेगावाट भन्दा बढीको विद्युत सफलता पूर्वक उत्पादनहुँदै आएको छ । यीमध्ये राज्यको स्वामित्व रहेको सिचुवन प्रोभिन्सल इन्भेष्टमेन्ट ग्रुपले ३७,००० मेगावाटको विद्युत आफ्नै क्षमतामा उत्पादनगर्दै आएको छ ।विभिन्न क्षेत्रमा लगानी रहेकोे वृहत कम्पनी चेङ्गदु सिन्चेन इन्भेष्टमेन्ट ग्रुपले चेङ्गदु शहरको विकासमा अग्रणी भूमिका निर्वाह गरेको छ । छिमयू आनइन्जिनीयरिङ्ग कन्सल्टिङ्ग कम्पनीचाइनाको प्राईभेट क्षेत्रमध्येको उच्च स्तरीय इन्जिनीयरिङ्ग र कन्सल्टेन्सी कम्पनीहो जसले सिचुवान क्षेत्रमा हाईड्रोपावर प्रोजेक्ट संचालनगर्दै आएको छ । बि.स. २०२० सालमा स्थापना भएको बुटवल पावर कम्पनी एक पब्लिक लिमिटेड कम्पनी हो । आफ्नो स्थापना कालको ५० वर्ष पूरा गरेको बिपिसिले यसै अवसरमा ३७.६ मेगावाटको कावेली“ए”हाईड्रोपावर प्रोजेक्ट र ३० मेगावाटको न्यादीहाईड्रोपावर प्रोजेक्टको सुरुवात गरेको छ । बिपिसिले १२ मेगावाटको झिम्रुक र ९.४ मेगावाटको आँधिखोला पावर प्लान्ट संचालनगर्दै आएको छ । यसका साथै बिपिसिले खिम्ती र खुदी प्लान्टमा समेत लगानीगरेको छ । नेपालका पश्चिमी भागमा अवस्थित स्याङ्गजा, पाल्पा, प्यूठान र अर्घखाँची जिल्लाका ५०,००० भन्दा बढी घरहरुलाई बिजुली प्रदानगर्दै आएको बिपिसिले पावर प्लान्टको संचालन तथा मर्मत–संभार, हाइड्रोपावर ईन्जिनीयरिङ्ग सम्बन्धि सल्लाह–सुझाव, हार्ईड्रो–मेकानिकल र ईलेक्ट्रो मेकानिकल उपकरणहरुको उत्पादन तथा मर्मत–संभार जस्ता कार्यहरुमा समेत आफ्नो भूमिका निर्वाह गर्दै आएको छ ।   
