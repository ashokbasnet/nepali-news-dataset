एनसेलले ल्यायो नयाँ भ्वाइस प्याक, यस्तो छ भ्वाइस प्याक सेवा

काठमाडौं – एनसेलले पछिल्लो समय ल्याएको सेवा सुविधा अनुसार एनसेल ग्राहकले अझै सुलभ दरमा भ्वाइस सेवा लिन पाइने भएको कछ । कम्पनीले  प्रिपेड ग्राहकका लागि चार नयाँ भ्वाइस प्याकहरु हो । नयाँ भ्वाइस प्याककासाथ एनसेलका ग्राहकले अब एक महिनामा ७ सय  मिनेटसम्मको भ्वाइस सेवा प्रयोग गर्न सक्नेछन् ।नयाँ भ्वाइस प्याकहरु यहि बिहीवार (मंसिर ०७) देखि ९० दिनको लागि संचालनमा आएको कम्पनीले जनाएको छ । नयाँ प्याकहरु अन्तर्गत ग्राहकले आफ्नो भ्वाइस सेवाको आवश्यकता अनुसार दैनिक, साप्ताहिक तथा मासिक प्याकहरु सुचारु गर्न सक्छन् । साथै ग्राहकले अब तीन दिने भ्वाइस प्याक पनि सुचारु गर्न सक्ने जनाएको छ ।दैनिक भ्वाइस प्याक अन्तर्गत ग्राहकले करसहित रु १५ मा २० मिनेट अननेट टक टाइम खरिद गर्न सक्छन् । त्यस्तै, साप्ताहिक भ्वाइस प्याकमा करसहित रु ७० मा १ सय २० मिनेट टक टाइम लिन सक्छन् । त्यसैगरी ग्राहकले रु ३० मा ५० मिनेट टक टाईम रहेको तीन दिने भ्वाइस प्याक खरिद गर्न सक्छन् । नयाँ मासिक भ्वाइस प्याकमा ग्राहकले रु ३०० मा ७०० मिनेट टक टाइम प्राप्त गरी मात्र ४३ पैसा प्रति मिनेटको दरमा भ्वाइस सेवाको मजा लिन सक्छन् ।दैनिक भ्वाइस प्याकको समयावधि २४ घण्टाको रहेको कम्पनीले जनाएको छ । त्यस्तै साप्ताहिक भ्वाइस प्याकको समयावधि ७ दिन, तीन दिने प्याकको ३ दिन र मासिक भ्वाइस प्याकको ३० दिन रहेको छ ।  त्यस्तै, प्याकमा उल्लेख गरिएको समयावधि वा टक टाइम सकिएपछि विद्यमान शुल्क लागु हुनेछ । विद्यमान शुल्क अनुसार एनसेल नेटवर्क भित्र कल गर्दा कर सहित रु २.५० प्रति मिनेट शुल्क लाग्दछ । भ्वाइस प्याक अन्तर्गतका टक टाइम एनसेल नेटवर्क्भित्र मात्र लागु जनाएको छ ।त्यस्तै, पहिला नै संचालनमा रहेका भ्वाइस प्याकहरु पनि यथावत रहेकाछन् ।ग्राहकले आफ्नो सञ्चार सेवाको आवश्यकता अनुसार जति पटक पनि यी प्याकहरु लिन सक्नेछन् । एनसेलका ग्राहकले युएसएसडी, आइभिआर, एसएमएस, एनसेल एप कुनै पनि माध्यमबाट भ्वाइस प्याक खरिद तथा सुचारु गर्न सक्नेछन् ।‘ग्राहकलाई थप सुविधा प्रदान गर्दैै आधारभुत भ्वाइस सेवामा चार नयाँ प्याकहरु ल्याउन पाउँदा हामी निकै हर्षित छौ,’’ एनसेलका कर्पोरेट सर्भिसेज निर्देशक प्रणय आचार्यले भने ,‘सुलभ दरमा गुणस्तरीय सेवा प्रदान गर्ने हाम्रो प्रतिवद्घता अनुरुप यी प्याकहरु ल्याइएको होे ।’एनसेलका सम्पूर्ण प्रिपेड ग्राहकले एस्ट्रिक्स् १७११८ ह्यास डायल गरी प्राप्त जानकरी अनुसार आफ्नो आवश्यकता बमोजिमको भ्वाइस प्याक सुचारु गरी लाभ लिन सक्छन् । आईभिआर मार्फत यो सेवा सुचारु गर्नका लागि १७११८ डायल गरी प्राप्त जानकारी अनुसार सेवा सुचारु गर्न सकिन्छ । त्यस्तै, ग्राहकले १७११८ मा आफुले लिन चाहेको प्याकको मुल्य टाइप गरि एसएमएस पठाएर पनि यो सेवा सुचारु गर्न सक्छन् । उदाहरणका लागि दैनिक प्याको लागि ग्राहकले १५ लेखि, साप्ताहिक भ्वाइस  प्याकको लागि ७० लेखि,मासिक  भ्वाइस  प्याकको लागि ३०० लेखि र तीन दिने भ्वाइस  प्याकको लागि ३० लेखि १७११८ मा एसएमएस गर्न सक्नेछन् ।एनसेलका ग्राहकले एस्ट्रिक्स् ९०१ ह्यास डायल गरी आफ्नो प्याकमा बाँकि रहेको टक टाइमको बारेमा जानकारी लिन सक्छन् । त्यस्तै ग्राहाले आफ्नो मेसेज बक्समा गई अंग्रेजीमा ‘एस’ लेखि १७११८ मा एसएमएस पठाई आफ्नो प्याकको बाँकि समयावधिको बारेमा जानकारी लिन पनि सकिने जनाएको छ ।  
