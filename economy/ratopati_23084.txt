‘हाम्रो पात्रो’द्वारा दुई नयाँ अपडेट सार्वजनिक

काठमाडौं– चर्चित एप्स  ‘हाम्रो पात्रो’ले दुई नयाँ अपडेट सार्वजनिक गरेको छ । हाम्रो पात्रोले ‘शीघ्र समाचार’ र ‘प्रतिनिधिसभा तथा प्रदेशसभा सदस्य निर्वाचन २०७४’ को अपडेटसहितको  'हाम्रो निर्वाचन २०७४' सार्वजनिक गरेको हो । देशका विश्वसनीय र महत्वपूर्ण पत्रपत्रिका तथा लोकप्रिय अनलाइन समाचार पोर्टलका समाचारमा निरन्तर सहभागीता सहितको प्रयोगबाट हौसिएर समाचार देखाउने तरिकामा प्रभावकारी सुधार गरी शीघ्र समाचार ल्याइएको हाम्रो पात्रोले जनाएको छ । कम्पनीले जारी गरेको विज्ञप्तिमा  पाठकले देख्ने समाचारमा फ्ल्यास चिन्ह देख्नेछन् ।  सो चिन्ह भएको  समाचारहरु “शिघ्र समाचार” अर्थात इन्सट्यान्ट  न्युज हुने र जसले न्यूनतम इन्टरनेट खर्चेर तत्काल पुरा समाचार पढ्न सक्ने उल्लेख छ ।  फ्ल्यास चिन्ह  बाहेकका समाचारहरु पढ्नका लागि ‘पूरा समाचार पढ्नुहोस’ मा थिच्नुपर्नेछ । यदि समाचार फ्ल्यास चिन्ह देखिन्छन् भने ती समाचारहरु एक क्लिकमै  सम्पूर्ण समाचार एउटै पानामा खुल्नेछन् ।  जसमा बीबीसी नेपाली सेवा पूर्णत फ्ल्यास चिन्हसहित हुनेछ भने  अन्य थुप्रै समाचार स्रोतका समाचारलाई आंशिक रुपमा शिघ्र समाचारको रुपमा राखिएका विज्ञप्तिमा उल्लेख छ । ‘शीघ्र समाचार’ का मनपरेका समाचाहरु सिधै फेशबुक,ट्विटरबाट शेयर अथवा फेशबुक म्यासेन्जरबाट फेसबुकका साथीहरुलाई पनि पठाउन सकिने अप्सन राखिएको छ । यसैगरी ‘प्रतिनिधिसभा सदस्य तथा प्रदेशसभा सदस्य चुनाव २०७४ ’ पलपलको ताजा जानकारी  हाम्रो पात्रोमार्फत लिन सकिने कम्पनीले जनाएको छ । हाम्रो पात्रोमार्फत् स्थानीय निर्वाचन २०७४ मा पाठकहरुले देखाएको माया र यस सम्बन्धमा प्राप्त निरन्तरको सल्लाह सुझावलाई सम्मान गर्दै ‘हाम्रो निर्वाचन २०७४’  सार्वजनिक गरेको  विज्ञप्तिमा उल्लेख छ । चुनावी गतिविधि अब एक साथ उज्यालो अनलाइन तथा हाम्रो पात्रोमाआसन्न निर्वाचनको चुनावी गतिविधि, समाचार, मतगणनाका हरेक विस्तृत जानकारीलार्इ विश्वस्निय तथा प्रभावकारी बनाउन 'उज्यालो अनलाइन'संग विशेष सहकार्य समेत भएको सहर्ष जानकारी दिइएको छ ।यससंगै आजै 'उज्यालो' को Android तथा iOS को अपडेट पनि क्रमशः Play Store तथा App Store मा उपलब्ध छ । यस बाहेक तपार्इ https://election.hamropatro.com तथा https://election.ujyaaloonline.com मार्फत् समेत चुनावी गतिविधिका अपडेटहरू प्राप्त गर्न सक्नुहुनेछ ।
