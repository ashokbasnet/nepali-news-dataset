म्यानपावर व्यवसायीको चुनाव : नेतृत्व हत्याउन दुवै समूह सक्रियता

काठमाडौं–नेपाल वैदेशिक रोजगार व्यवसायी संघको आगामी नेतृत्व हत्याउन दुई छुट्टा छुट्टै प्यानल आक्रमक रुपमा मैदानमा उत्रिएका छन् । दुई बर्षका लागि हुन लागेको संघको नयाँ नेतृत्वको निर्वाचनका लागि दुवै समूह म्यानपावर व्यवसायीलाई आफ्नो पक्षमा लिन खुलेर चुनावी अभियानमा लागेका हुन् ।  यो पटक पनि विगतमा जस्तै खासगरि, एमाले र काँग्रेस समर्थित व्यवसायीवीच कडा प्रतिश्पर्धा देखिएको छ । एमाले समर्थित व्यवसायीको नेतृत्वमा माओवादी, तमुधी लगायतका संस्थाले आफ्नो प्यानल तयार गरेका छन् भने काँग्रेस निकट व्यवसायीले पनि अन्य केही संस्थाको समर्थनमा प्यानल घोषणा गरिसकेका छन् । एमाले–माओवादी प्यानलले संघका वर्तमान महासचिव रोहन गुरुङलाई आगामी नेतृत्वका लागि अध्यक्षको उम्मेदवार वनाएको छ ।यता, काँग्रेस निकट व्यवसायीले वर्तमान अध्यक्ष बिमल ढकाललाई अध्यक्षको उम्मेदवार बनाएर मैदानमा पठाएको छ । रोचक प्रशंग दुवै समूहका अध्यक्षमा उम्मेदवार अहिलेको कार्यसमितिमा संगै छन् ।  सरकारले नयाँ म्यानपावर दर्ता खुलाएपछि संघको सदस्य संख्या समेत थप भएको छ । जसका कारण अव नेतृत्व कसको पोल्टामा जान्छ भन्ने अनुमान लगाउन समेत कठिन छ । तर, गुरुङ नेतृत्वको समूह व्यवसायीक रुपमा ‘स्ट्रोङ’ रहेको न्युटल व्यवसायीको भनाइ छ । अहिले दुवै समूहले राजधानीमा सम्पर्क कार्यालय राखेर प्रचारलाई तिव्र वनाइरहेका छन् ।  म्यानपावर व्यवसायीको छाता संस्था रहेकाले पनि संघको निर्वाचनको समयमा चहलपहल तिव्र हुने गरेको छ । अहिले संघमा करिव साढे ८ सय व्यवसायी आवद्ध छन् । ती मध्ये उक देखि एक सय ५० व्यवसायी दुवै पक्षमा नखुल्ने भएकाले उनीहरुको मत हात पार्न दुवै पक्ष क्रियाशिल रहेको छ । अहिलेको निर्वाचनमा एमाले नेतृत्वनै वलियो रहेको भन्दै सो दल समर्थित प्रगतिशिल वैदेशिक रोजगार मञ्चका अध्यक्ष टंक राउत संघलाई व्यवसायीक बनाउन सक्षम नेतृत्वको खाँचो रहेको बताउँछन् । अहिले दुवै समूहले कामदार र व्यवसायीको हकहित र सुरक्षाको मुद्धा उठाएर छलफल, अन्र्तक्रिया तथा चुनावी भेला गरिरहेका छन् ।  प्रगतिशिल व्यवसायी समूहले सोमबार समेत राजधानीमा व्यवसायीक छलफल तथा अन्र्तक्रिया गरेको छ । संघलाई व्यवसायीक वनाउने, कामदारको पारिश्रमिक, सुरक्षा र नयाँ गन्तव्यमा थप रोजगारीको मुद्धा संयुक्त व्यवसायीक समूहले अगाडी सारेको छ ।नेपाली कामदार मलेसिया र खाडी मुलुकमा मात्र केन्द्रित भइरहेको भन्दै सो समूहले सरकार र व्यवसायीको सहकार्यमा आकर्षक मुलुकमा नेपाली कामदारलाई पठाउन पहल गर्ने जनाएको छ । सो समूहवाट द्वितिय उपाध्यक्षमा उम्मेदवारी घोषणा गरेकी सुवर्ण श्रेष्ठ व्यवसायी र कामदार दुवै पक्षको हितमा साझा मुद्धा अगाडी सारेको बताइन् ।   
