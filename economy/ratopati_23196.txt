गुराँस लाइफ इन्स्योरेन्सको प्रमुखमा भट्टाराई नियुक्त

काठमाडौं–गुराँस लाइफ इन्स्योरेन्सको कार्यकारी अधिकृत पदमा नारायण कुमार भट्टराइलार्ई नियुक्त भएका छन् ।     कम्पनीको संचालक समितिको १४२ औं बैठकले कार्यकारी अधिकृत पदमा भट्टराईलाई  छनोट गरिएको हो । भट्टराईले आजदेखि ४ वर्षको जिम्मेवारी सम्हाल्ने छन् ।   काठमाडौं निवासी भट्टराईले पुणे विश्वविद्यालय बाट बि.एस.सि र मनिपुर बिश्वविद्यालयबाट एम.बि.ए  उपाधि हासिल गरेका छन् । लाइफ इन्स्योरेन्स कर्पोरेशन नेपालमा करिब ९ वर्ष सेवा गरि मिति २०६८ साल मंसीर १ गते गुराँस लाइफ इन्स्योरेन्स कम्पनी लिमिटेडमा सहायक महाप्रबन्धक पदमा नियुक्त  भएका भट्टराई मिति २०७० साल माघ १ गते देखि नायब महाप्रबन्धक पदमा बढुवा भएका थिए ।    कार्यरत अवधिमा कम्पनीको मार्केटिङ्ग विभाग प्रमुख, पुनर्बीमा विभाग प्रमुख को जिम्मेबारी कुशलतापुर्वक निर्वाह गरि सकेका भट्टराईले यस अवधिमा धेरै पटक कम्पनीको कायम मुकायम प्रमुख भई कार्य गरि सकेका छन् ।   
