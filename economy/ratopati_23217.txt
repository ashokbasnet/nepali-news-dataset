एनएमबि बैंकले ल्यायो भिसा प्लेटिनम क्रेडिट कार्ड

काठमाडौं– एनएमबि बैंक एवं भिसाले संयुक्त रुपमा आज भिसा प्लेटिनम क्रेडिट कार्डको शुरुवात् गरेका छन् । यो शुरुवात्सँगै एनएमबि बैंक नेपालमा भिसा प्लेटिनम क्रेडिट कार्डको सेवा प्रदान गर्ने दोस्रो बैंक बनेको छ । नयाँ वितरण गरिएको एनएमबि भिसा प्लेटिनम क्रेडिट कार्डमा ईएमभि चिप प्रविधि जडान गरिएको छ, जुन कार्ड विश्वव्यापी रुपमा स्वीकार्य हुनुका साथै कारोबारको प्रमाणिकता, छिटो उपलब्धता, अत्यन्त सुविधादायक र सुरक्षित कारोबारको माध्यमका लागि एक अन्तर्राष्ट्रिय मापदण्ड बमोजिम रहेको बैंकले जनाएको छ ।  ‘हाम्रो उद्देश्य हाम्र्रा बैंकिंङ्ग सेवाहरुको पहुँच विस्तार गर्नु र धेरैभन्दा धेरै मानिसहरुलाई सर्वोत्कृष्ट वित्तिय समाधानहरु उपलब्ध गराउनु हो । यसका अतिरिक्त एनएमबि प्लेटिनम भिसा क्रेडिट कार्डले हाम्रा सेवाग्राहीहरुलाई एक उत्कृष्ट आर्थिक प्रणालीको एक हिस्सा हुनुको फाइदा र वास्तविक लाभको सुविधाको अनुभूति दिलाउनमा मद्दत गर्नेछ । साथै उनीहरुको दैनिक कारोबारका लागि डिजिटल भुक्तानी समाधान गर्न सहयोग प्रदान गर्नेछ । यो कार्य बैंकले लिएको मुख्य र आम विषयहरुसम्म सेवाग्राही विस्तार गर्ने बैंकको समग्र रणनीतिको एक हिस्सा हो ।̎ नयाँ भिसा कार्डको शुभारम्भ गर्दै बैंकका प्रमुख कार्यकारी अधिकृतसुनिल के.सी.ले भने ।  भिसा कार्डको शुभारम्भ गरेकोमा एनएमबि बैंकलाई बधाई दिंदै भिसा इण्डिया र दक्षिण एशियाका ग्रुप कन्ट्रि मैनेजर टि.आर.रामाचन्द्रनले भने, ‘ विद्युतीय भुक्तानी प्रक्रियामा गरिएको विस्तार र इकमर्स उद्योगको बढ्दो मागसँगै नेपाल नयाँ युगको बैंकिंङ्ग प्रणालीतर्फ द्रुत गतिमा अघि बढिरहेको छ । भिसा एनएमबि बैंकसँग मिलेर इलेक्ट्रोनिक भुक्तानी सेवाको विस्तार गर्न र अधिक भन्दा अधिक जनसंख्यासम्म त्यसको पहुँच पु¥याउन कटिबद्ध छ । हामी यो साझेदारी सहकार्यमार्फत् हाम्रा आदरणीय सेवाग्राहीहरुका लागि हाम्रो सेवाको गुणस्तरलाई एक नयाँ उचाईमा लैजान सक्नेछौं भन्नेमा विश्वस्त छौं ।’  विशेषताहरुः -    यात्रा दुर्घटना बीमा रु.५,००,००० -    अधिकतम क्रेडिट सुविधा रु.२ लाख ५० हजारदेखि रु.१० लाखसम्म । -    प्रमुख व्यापारिक केन्द्रहरुमा खरीद गर्दा विशेष छुटको व्यवस्था । -    भिसा प्लेटिनम कार्यक्रम अन्तर्गत छुट, कारोबार र सहुलियतमा पहुँच । -    कार्डमा छोटो अवधिको सहज कर्जा सुविधा ।एनएमबि भिसा प्लेटिनम क्रेडिट कार्ड बैंकले प्रस्ताव गरेको व्यक्तिलाई मात्र उपलब्ध हुने जनाइएको छ । 
