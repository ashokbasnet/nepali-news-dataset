कोका–कोलाले ल्यायो नेपाली बजारमा किन्ले ब्राण्डको पानी

काठमाडौं–कोका—कोला नेपालले नेपाली बजारमा आफ्नो किन्ले ब्राण्डको पानी सार्वजनिक गरेको छ । वेभरेज मार्केटलाई लक्षित गरेर ल्याईएको पेय पदार्थ पानी जुन कोका—कोलाको नेपाली बजारमा दोस्रो ठूलो उत्पादन हो । जुन उत्पादन शुद्ध पिउने पानीको रुपमा आएको छ । अन्तराष्ट्रिय मापदण्ड अनुसारको उच्च गुणस्तरको शुद्ध र सफा पिउने पानीको रुपमा बजारमा आएको यो उत्पादनमा प्रयोग गरिने पानीले कोका—कोला कम्पनीबाट आउने छ । किन्ले ब्राण्डको अनावरण ब्राण्ड एम्बेसडरमा महानायक राजेश हमाल, कोका—कोला नेपालका कन्ट्रि डाइरेक्टर अम्बुज सिंह र बोटलर्स नेपालका प्रबन्ध निर्देशक पुनित भार्शने सयुंक्त रुपमा अनावरण गरेका छन् । कार्यक्रममा वाटर एडका सिनियर कार्यक्रम प्रबन्धक तथा पानी बिज्ञ कबिन्द्र पुडासैनी र डब्लुडब्लुएफका सिनियर कार्यक्रम प्रबन्धक घनश्याम गुरुङले नेपालमा पिउने पानीको हालको अवस्था र गुणस्तरको बारेमा चर्चा गरेका थिए । दुबैजनाले कोका—कोलाला सँग आफुहरुले साझेदारीले उपत्यका र उपत्यका बाहिर वर्षातमा परेको पानी जमिन मुनी पठाएर रिचार्ज गर्न सहयोग पुग्ने बताए । प्रडक्ट लिञ्चङ कार्यक्रममा बोल्दै नेपालको लागि कोका—कोलाला नेपालका कन्ट्रि डाइरेक्टर अम्बुजले किन्ले ब्राण्ड सबै ठाउँमा नै निकै प्रख्यात भएको बताउदै उनले नेपालमा समेत निकै राम्रो बजार पाउने विश्वास व्यक्त गरे ।  अघिल्लो वर्ष कोक जिरो नेपाली बजारमा ल्याएको थियो । यस वर्ष किन्ले ब्राण्डलाई नेपालमा ल्याउन पाएकोमा कोका—कोला ब्राण्डले खुशी व्यक्त गरेको छ । नेपाली बजारमा आएको नयाँ कुराले उपभोक्ताको फरक आवश्यकतालाई सम्बोधन गर्ने विश्वास ब्राण्डको रहेको छ ।  सोही कार्यक्रममा बोटलर्स नेपालका प्रबन्ध निर्देशक पुनिले भने ‘ हामीले किन्लेको नेपालमा सुरु गरेका छौँ ,यसको शुद्धतामा कुनै सम्झौता गरिएको छैन्’ ८ चरणसम्म पानीको प्रोसेसिङ हुने बताए । नेपालमै उत्पादन भएको उच्च गुणस्तरको पानीको नेपालभरीनै फैलाउने लक्ष्य लिएको छ । साथै उनले लन्च गरिएको किन्ले एक लिटर साइजमा बजारमा उपलब्ध हुने पानीको बजार मुल्य २५ रुपैयाँ रहेको छ । कार्यक्रममा बोल्दै ब्राण्ड एम्बेसडर महानायक राजेश हमालले भने, ‘किन्लेले मेरो विश्वास जितेको छ ,मलाई विश्वास छ यसले सारा नेपालीको विश्वास जित्ने छ ।’ किन्ले कोका—कोलाको अन्तराष्ट्रिय गुणस्तरको उत्पादन भएकाले यसको उत्पादनमा कुनै पनि सम्झौता गरिएको हुदैन । यसले स्टेट अफ आर्ट टेक्नोलोजी मा आधारीत रहेर आफ्नो उत्पादन ल्याईरहेको छ । त्यसैले किन्ले सधै आफ्नो रोजाईमा परेको हमालले बताए ।  
