बगुरको पाठापाठी बेचेर वार्षिक ८४ लाख आम्दानी गर्दै तनहुँका पुर्णबहादुर

किरण श्रेष्ठ तनहुँ –  जापानमा १० वर्ष बसेर स्वदेश फर्किएका जिल्लाको भानु नगरपालिका वडा नं २ निवासी ५३ वर्षीय पूर्ण बहादुर आलेले बगुरको पाठापाठी बेचेर बार्षिक करिव ८४ लाख रुपैयाँ आम्दानी गर्दै आएका छन् ।    एक वर्षमा बढिमा ५ सय पाठापाठी उत्पादन हुने र प्रति पाठापाठीको मूल्य रु ५ हजारका दरले विक्री गरेर आलेले मनग्य आम्दानी गर्न थालेका छन् । आलेले ३२ रोपनी क्षेत्रफलमा ४० लाख रुपैयाँको लागतमा शुरु गरेका थिए ।    विसं २०६८ साल देखि व्यवसाय शुरु गरेका आलेले बंगुरको पाठापाठीको माग बढेको बताए । व्यवसाय थालेको शुरुका बर्षहरुमा पाठापाठीको त्यति माग थिएन उनले भने अहिले पाठापाठी जन्मनु पूर्व नै बैना गर्न नाम लेखाउन फर्ममै मानिसहरु आउने गरेका छन् । उक्त फर्ममा आले सहित तीन जना कामदार रहेका छन् ।    कृषक आलेको भानु कृषि तथा पशु फर्ममा हाल १ सय १० वटा वगुर रहेका छन् ।  ३ महिना देखि ११४ दिन सम्ममा वगुर व्यूहुने गर्दछ । पाठापाठी जन्मेको ४५ दिन भित्रमा विक्री गर्ने गरेको  कृषक आलेले बताए । एउटा बगुरले एक बेतमा १० देखि वढिमा २० वटा सम्म पाठापाठी जन्माउन सक्ने जिल्ला पशु सेवा कार्यालय तनहूँका प्रमुख डा।दीर्घनाथ ढुङ्गनाले जानकारी दिए । उक्त फर्ममा डयूरोडक, हेमसायर, ल्यण्डेस, योर्कसायर जातका वगुर रहेका छन् ।  किसान देखि किसान सम्म प्रविधि हस्तान्तरण र विस्तार कार्यक्रम अन्र्तगत कृषक आलेलाई ४ लाख ९० हजार रुपैयाँ आर्थिक सहयोग गरिएको जिल्ला पशु सेवा कार्यालय तनहुँले जनाएको छ ।  तनहूँ जिल्लामा बगुरको मासुमा आत्मनिर्भर रहेको कार्यालय प्रमुख डा।ढुङ्गनाले बताए । वगुरको मासुलाई २४ घण्टा फ्रिजमा राखेर ३ ४ सिट्टी लगाएर पकाएर खाएको खण्डमा रोग लाग्न बाट बच्न सकिने बताइएको छ ।
