यती एयरलाइन्सको विमान आकस्मिक उद्धारमा प्रयोग

काठमाडौं – यती एयरलाइन्सले आफुसँग भएको यात्रु सेवाको लागि प्रयोग नहुने  बिएई प्रणालीको जेट स्ट्रिम ४१ (सिरियल नं. ४१०१७) लाई भैरहवास्थित गौतमबुद्ध विमानस्थल अन्तरर्गतको उद्धार तथा अग्नि निवारणको दैनिक अम्यास प्रयोजनार्थ हस्तान्तरण गरेको जनाएको छ ।  नागरिक उड्डयन प्राधिकरण नेपालले उक्त विमानलाई अग्नि नियन्त्रण तथा आकस्मिक उद्धार तालिमको लागि प्रयोग गर्ने बताईएको छ । यस्ता विमान प्रयोग गरि प्रदान गरिने तालिमले नेपालका नागरिक उड्डयन क्षेत्रका सरोकारवाला तथा यात्रुहरुलाई फाइदा पुग्नेमा यति एयरलाइन्स विश्वस्त रहेको जनाएको छ । विमान हस्तान्तरण एक औपचारिक कार्यक्रमकाबीच सोमबार (मंसिर ११ २०७४) गरिएको कम्पनीले जनाएको छ ।यती एयरलाइन्सका ग्राउण्ड ह्याण्डलीङ्ग म्यानेजर अंकुर जंग राणाले गौतमबुद्ध विमान स्थल ना.उ.कार्यालयका प्रमुख शिशिल चित्रकारलाई उक्त विमान हस्तान्तरण गरेका हुन् । 
