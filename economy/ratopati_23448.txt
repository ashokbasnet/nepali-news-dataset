जनक शर्मा पौड्याल ग्लोबल आइएमइको  सिइओमा नियुक्त

काठमाडौं–ग्लोबल आइएमइ बैंकको प्रमुख कार्यकारी अधिकृतमा जनक शर्मा पौड्याल नियुक्त भएका छन् ।  मंसीर १३ गते बसेको बैंक सञ्चालक समितिको बैंठकले यस अघि का.मु प्रमुख कार्यकारी अधिकृतको रुपमा रहेका  पौड्याललाई प्रमुख कार्यकारी अधिकृतको जिम्मेवारी दिने निर्णय गरेको हो । लण्डनबाट एमविए गरेका  नव नियुक्त प्रमुख कार्यकारी अधिकृत पौड्यालले बैंकिङ्ग क्षेत्रमा ३० बर्ष भन्दा बढिको अनुभव सँगालिसकेका छन् । उनले  सन् १९८७ मा इन्ट्री  लेभलमार्फत नविल बैंकबाट आफ्नो करियर सुरु गरेका थिए ।  एनआइसी बैंक, लक्ष्मी बैंक हुँदै ग्लोबल बैंकमा सहायक महाप्रबन्धकबाट काम सुरु गरेका हुन्  । तात्कालिन ग्लोबल बैंककोे सहायक महाप्रबन्धकबाट नायव प्रमुख कार्यकारी अधिकृत तथा का.मु प्रमुख कार्यकारी अधिकृत हुदै उनी ग्लोबल आइएमई बैंक लि.को प्रमुख कार्यकारी अधिकृतको रुपमा चयन भएका हुन् । 
