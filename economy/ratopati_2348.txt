काठमाडौमा पुजा बगरीयाको पीबीजे सोरुम

काठमाडौं–बैङ्गलोर इण्डियामा रहेको एक प्रख्यात डिजाइन स्टुडियो पुजा बगरीयाको पीबीजेको सोरुम नागपोखरी काठमाडौमा खुलेको छ । सोमबार यो ब्रान्डकी डिजाइनर पुजा बगरीया र कम्पनिका निर्देशक प्रियम ए बगरीले यसको आधिकारिक सोरुम उद्घाटन गरेका हुन् ।  यो व्राण्डले इण्डियाका मसहुर कलाकार विध्या बालन, अमृता राव, सानाखान, डेजीशाह, डेविना बोनर्जी, मुग्धा घोड्से र अन्य महाराष्ट्रियन नायिका अमृता खान भिलकर, अनिसा अम्ब्रोज र थुप्रै कलाकारलाई आफ्नो पहिरनमा सजाइसकेको छ । पुजा बगरीको पीबीजे इण्डियाभरी स्टाइलिस र ट्रेन्डी पहिरन स्वरुप चिनिन्छ ।सन् २०१२ मा पुजा बगरिया नाममा लन्च गरिएको डिजाइन स्टुडियो केही बर्ष यताबाट पुजा बगरी झुनझनुबालाको नामले चिनिन्छ । यो अहिले बैगलोरमै रहेको छ ।  यसले आफ्ना ग्राहकहरुको रुची अनुरुप रंग, ढाँचा र कपडासंग निक्कै तालमेल मिलाउने गरेको छ ।  विशेषत जवान, स्टाइलिस, ट्रेण्डि र फरक देखिन रुचाउने ग्राहकलाई यसले विशेष महत्व दिने गरेको छ ।   
