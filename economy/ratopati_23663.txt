ज्योति लाईफ इन्स्योरेन्सका एकैदिन सात शाखा सञ्जाल

मोरङ– ज्योति लाईफ इन्स्योरेन्स कम्पनीले पुर्वाञ्चल क्षेत्रको औद्योगिक नगर विराटनगरमा क्षेत्रिय कार्यालय स्थापना गरी सो कार्यालय अन्तर्गत इटहरी, धरान, इलाम र विर्तामोडमा शाखा कार्यालय तथा धनकुटा र दमकमा उपशाखा कार्यालयबाट सेवा शुभारम्भ गरेको छ ।शुक्रबार विराटनगरबाट ति शाखा सञ्जालहरुको उद्घाटन गरिएको हो । कार्यक्रममा कम्पनी संचालक समितिका अध्यक्ष पशुपती मुरारकाले कम्पनीले स्थापनाको छोटो अवधिमा संचालनमा आएका ७ वटा शाखाहरुसमेत जम्मा २३ वटा सेवा केन्द्रबाट सेवा प्रदान गर्न सफल भएको जानकारी गराए ।कम्पनीले अवधि समाप्ति वा मृत्यु पश्चात मात्र जीवन वीमाको रकम पाइने आम बुझाइलाइ परिवर्तन गर्ने तथा घातक रोगको उपचारमा सहयोगि बन्ने पवित्र उद्धेश्यका साथ विभिन्न ११ वटा मध्ये कुनै घातक रोग लागि उपचार गराउन परेको खण्डमा अधिकतम रु. १० लाख सम्मको अतिरिक्त सुविधा योजनामा समेत वीमितले सहभागि हुन पाउने गरी हाल ५ वटा जीवन वीमा योजना जारी गरि सेवा प्रदान गरिरहेकोे जनाएको छ । त्यस्तै वीमाको सेवा तथा योजनामा सहजताका साथ सहभागि गराउने लगायत भावी योजनाको बारेमा कम्पनीका कार्यकारी उपप्रमुख प्रकाश विक्रम खत्रिले जानकारी गराएका थिए ।  
