पोषणयुक्त मोरिंगा बजारमा

काठमाडौं–ए–वान फार्म प्रालिले औषधीय गुणयुक्त मोरिंगा वनस्पतिको बिक्री सुरु गरेको छ । कम्पनीले काठमाडौंबाट ५० किलोमिटर पूर्व काभ्रेपलान्चोकमा लैंगिकमैत्री अवधारणामा आधारित फार्म स्थापना गरी अर्गानिक विधिबाट मोरिंगा उत्पादन गरिरहेको छ । सय ग्राम मोरिंगा पातमा गाजरको तुलनामा १० गुणा भिटामिन ए, एउटा सुन्तलाको तुलनामा १२ गुणा भिटामिन सी, एक गिलास दूधको तुलनामा १७ गुणा क्याल्सियम, केराको तुलनामा १५ गुणा पोटासियम, पालुंगोमा भन्दा २५ गुणा आइरन र दहीमा भन्दा नौ गुणा प्रोटिन पाइने तथ्य पुष्टि भएको छ । साथै थायमिन, राइबोफ्लेबिन, नायसिन, कार्बोहाइडे«ट, फाइबर म्याग्नेसियम, फोस्फरस, जिंक जस्ता भिटामिन तथा खनिज पदार्थ पनि यसमा यथेष्ट मात्रामा पाइन्छ । यी पोषक तत्वहरु शारीरिक र मानसिक विकासका लागि अत्यन्त आवश्यक मानिन्छन् । जोन हप्किन्स स्कुल अफ मेडिसिनका अनुसार कुपोषण तगायत एन्टी अक्सिडेन्ट, एन्टी ब्याक्टेरियल, एन्टी माइक्रोबायल, एन्टी भाइरल एजेन्ट, डिटक्सिफाइङ एजेन्ट आदिको रुपमा यसले काम गर्दछ । साथै मोरिंगा छालाको क्यान्सर, ट्युमर, बुढ्यौली, मधुमेह, उच्च रक्तचाप, थाइराइड, लिभर, किड्नी, ग्यास्ट्रिक, पखाला, युरिनरी ट्र्याक इन्फेक्सन, कमन कोल्ड आदि समस्यामा ज्यादै हितकारी देखिएको छ । टाउको दुख्ने, माइग्रेन, हिस्टेरिया तथा इपिलेप्सी आदिमा पनि यसले फाइदा गर्न सक्र्छ । डि–टक्सिफाइङ एजेन्टको रुपमा काम गर्ने मोरिंगा सर्प तथा बिच्छीले टोकेको बेला पनि औषधिको रुपमा प्रयोग गर्न सकिन्छ । एटलान्टाका पूर्वमेयर तथा संयुक्त राष्ट्रसंघका लागि पूर्वअमेरिकी राजदूत एन्ड्रयू योंगका अनुसार मोरिंगाले अतिकम विकसित देशमा विद्यमान कुपोषण र गरिबी निवारणमा महत्वपूर्ण योगदान दिएको छ । जल शुद्धीकरणमा पनि यसको उल्लेख्य योगदान छ । खासगरी, सुक्खाग्रस्त क्षेत्रमा झन्झन् खराब बन्दै गएका कुपोषण, जल शुद्धीकरण र गरिबीका समस्यामा यसले योगदान गरेको छ । भारतको हैदराबादस्थित इन्डियन काउन्सिल अफ मेडिकल रिसर्चका पूर्वनिर्देशक डा. कमला कृष्णस्वामी भन्छिन्, ‘हरियो पत्तादार तरकारीमध्ये मोरिंगा बिटा–क्यारोटिन (भिटामिन ए) को उन्नत स्रोत हो ।’‘मोरिंगा ओलफेरा’का पात धेरै पोषणयुक्त छन् । यी पातहरु ताजा, पकाएर तथा सुकाएर खान सकिन्छ । साथै यसका पातलाई पाउडर बनाएर इच्छा अनुसार सुप, चियाको रुपमा प्रयोग गर्न सकिन्छ । मोरिंगा प्राचीनकालदेखि नै पोषक तत्वको रुपमा प्रयोग हुँदै आएको वनस्पति हो । यो प्रोटिन, भिटामिन तथा खनिज  पदार्थले भरिपूर्ण छ । मोरिंगालाई देश अनुसार विभिन्न नामले चिनिन्छ । अंग्रेजीमा ‘ड्रमस्टिक’ ‘मदर्स बेस्ट फ्रेन्ड’ तथा ‘वेस्ट इन्डियन बेन’ भनिन्छ । स्पेनिस भाषामा बेन अरबोल डेन बेन मोरंगो तथा मोरिंगा र फ्रेन्च शब्दमा बेन अले बेन्जोलिम मोरिंगा भनिन्छ । यो वनस्पति अफ्रिका, एसिया, दक्षिण र मध्यअमेरिका, क्यारेबियन तथा ओसिनिया क्षेत्रमा पाइन्छ । यो खासगरी गर्मी ठाउँमा पाइने वनस्पति हो । यसको बिक्री बितरण बत्तिसपुतलि बिग मार्ट  मा रहेको स्टल बाट हँुदै आईरहेको छ ।      
