माछापुच्छ्रे बैकको १८ औं वार्षिक साधारण सभा सम्पन्न

कास्की– माछापुच्छ्रे बैकको अठारौं वार्षिक साधारण सभा गत शुक्रबार सम्पन्न भएको छ ।बैंक संचालक समितिका अध्यक्ष रोशन केसीको सभापतित्वमा सम्पन्न साधारणसभाले बैंकको आर्थिक बर्ष २०७३/७४को बार्षिक प्रतिबेदन पारित गर्नुका साथै बैंकको सञ्चालक समितिले प्रस्ताव गरे अनुसार शेयरधनीहरुलाई हालको चुक्ता पूँजीको ९ प्रतिशत वोनस शेयर तथा ६ प्रतिशत नगद लाभांश प्रदान गर्ने प्रस्ताव पारित गरेको छ ।साथै,साधारण सभाले आगामी ३ वर्षका लागि जे.पी. राजवाहक एन्ड कम्पनीलाई बाह्य लेखापरीक्षक नियुक्त गर्ने निर्णय पनि गरेको छ । हाल बैंकको चुक्तापूँजी रु ७ अर्व ३९ करोड रहेकोमा साधारण सभाले पारित गरे बमोजिम बोनस शेयर जारी गर्दा बैकको चुक्ता पूँजी रु ८ अर्व ५ करोड पुग्नेछ । बैंकले सोही अवसरमा नयाँबजार,पोखरास्थित नयाँ एटीएम काउण्टरको समेत उद्घाटन गरेको छ । 
