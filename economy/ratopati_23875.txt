बैंक अफ दी ईयर २०१७ को अवार्ड एनएमबि बैंकलाई

काठमाडौं–एनएमबि बैंकलाई लण्डन स्थित फाइनान्सियल टाइम्सद्वारा सन् २०१७ को गौरवपूर्ण सम्मान बैंक अफ दि ईयर २०१७ प्रदान गरिएको छ ।उक्त अवार्ड नेपालका वाणिज्य बैंकहरुमध्येको एक उत्कृष्ट बैंक भएको प्रमाण हो भने बैंकले विगतका केही वर्षहरुमा गरेको उल्लेखनीय प्रगतिको समेत साक्षी हो । २०१७, नोभेम्बर २९ तारिख, लण्डनमा आयोजित अवार्ड वितरण समारोहको भव्य सन्ध्यामा एनएमबि बैंकका अध्यक्ष पवन कुमार गोल्याण र प्रमुख कार्यकारी अधिकृतसुनील के.सी.ले संयुक्त रुपमा उक्त सम्मान ग्रहण गरेका थिए । बैंक अफ दि ईयर अवार्ड विश्वव्यापी रुपमा बैंकिङ्गका लागि तोकिएको मापदण्ड अनुसार उत्कृष्ट ठहर भएका बंैकलाई दिइने प्रतिष्ठित सम्मान हो । बैंकले आफ्ना शेयर होल्डरहरुलाई प्रदान गरेको लाभ, बैंकको वित्तीय कार्यक्षमताको प्रदर्शनी, शेयरहोल्डरहरुको मुल्य मान्यता, सेवाग्राहीहरुको सक्रियता लगायत अन्य माणकहरुका आधारमा विजेताको छनोट गर्ने गरिन्छ । सो अवार्ड बैंकले आफ्ना सेवाग्राहीहरु र सम्पूर्ण सरोकारवालाहरुलाई उत्कृष्टता प्रदान गर्न निरन्तर गरिरहेको प्रयत्न प्रतिको एक पुष्ट्याईं पनि हो ।  
