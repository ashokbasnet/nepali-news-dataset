तोलामा ४ सय घट्यो सुनको भाउ

काठमाडौं–नेपाली बजारमा मंगलबार सुनको भाउ तोलामा ४ सय रुपैयाँ घटेको छ । अघिल्लो दिन स्थिर रहेको सुनको भाउ आज भने घटेको हो ।  नेपाल सुनचाँदी व्यवसायी महासंघका अनुसार आज बजारमा सुनको भाउ प्रतितोला ५४ हजार एक सय रुपैयाँ छ । अघिल्लो दिन सुनको भाउ प्रतितोला ५४ हजार ५ सय रुपैयाँ थियो ।  आज वजारमा चाँदीको भाउ पनि प्रतितोला ५ रुपैयाँ सस्तो भएको छ । अघिल्लो दिन तोलाको ७ सय ४५ रुपैयाँ रहेको चाँदी आज ७ सय ४० रुपैयाँ रहेको छ ।   
