रेमिट्यान्सलाई बैंकिङ च्यानलबाट ल्याउनु पर्नेमा जोड

 काठमाडौं– नेपाल उद्योग वाणिज्य महासंघका उपाध्यक्ष तथा ग्लोबल आइएमई बैंकका अध्यक्ष चन्द्र प्रसाद ढकालले गैरबंैकिङ च्यानलबाट नेपालमा भित्रिने रेमिट्यान्सलाई बैंकिङ च्यानलबाट ल्याउनु पर्नेमा जोड दिएका छन् । भारत नेपाल रेमिट्यान्सका अवसर विषयक कार्यक्रमलाई आइतबार भारतको नयाँदिल्लीमा सम्बोधन गर्दै उनले सो बताएका हुन् । भारतको नयाँदिल्लीस्थित नेपाली राजदूतावासको आयोजनामा भएको उक्त कार्यक्रममा बोल्दै ग्लोबल आइएमई बैंकका अध्यक्ष ढकालले रेमिट्यान्स कम्पनीको सक्रिय प्रयासपछि डेड दशक अगाडिको तुलनामा अहिले निकै सुधार आएको बताए ।  जनचेतनाको अभावले गर्दा भारतमा रहेका नेपालीले अझैपनि अनौपचारिक माध्यममार्फत भारतबाट नेपालमा पैसा पठाउने गरेको उनको भनाई छ । भारतका बिभिन्न बैंक तथा रेमिट्यान्स कम्पनीसँग मिलेर ग्लोबल आइएमई बैंकले रेमिट्यान्स नेपाल पठाईरहेको जानकारी गराउदैे बैकिंङ् च्यानलमार्फत भारतबाट नेपालमा पैसा पठाउन औपचारिक माध्यमको प्रयोगलाई सम्बद्ध सबैले प्रबद्र्धन गर्नुपर्ने आवस्यकतालाई उनले औँल्याए ।  उक्तकार्यक्रमलाई भारतका लागि नेपालका राजदूत दीपकुमार उपाध्याय, नेपालका लागि भारतका पूर्वराजदूत रञ्जित रे तथा केभी राजनले सम्बोधन गर्दै भारत नेपाल रेमिट्यान्समा बैकिंङ च्यानलको महत्वमाथि प्रकाश पारे । कार्यक्रममा भारतका विभिन्न बैंकका प्रतिनिधि तथा भारतमा कार्यरत नेपालीको उपस्थिती रहेको थियो ।   
