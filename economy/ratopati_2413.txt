क्यानडामा खेलकुद सचिव दाहालसँग अन्तरक्रिया

टोरोन्टो– ‘युनिभर्सल युनाइटेड नेप्लिज तेक्वान्दो फेडेरेसन अन्टियफ’ क्यानडा च्याप्टरले युवा तथा खेलकुद सचिव महेशप्रशाद दाहालसँग परिचयात्मक कार्यक्रम गरेको छ । सोमबार भएको कार्यक्रममा  पुर्वमन्त्री ओमकारप्रसाद श्रेष्ठ समेत सहभागि रहेका थिए । कार्यक्रममा सचिव दाहालले नेपालमा आयोजना हुने राष्ट्यि प्रतियोगिताहरुमा भविष्यमा एनआरएन टिमलाई पनि सहभागि गराउने प्रतिबद्धता जनाए ।  त्यसका लागि उनले विदेशमा रहेका खेलाडीहरुलाई तयार रहन र स्थानीय प्रतियोगिता गर्न निर्देशन समेत दिए । हाल फेडेरेसनको च्याप्टर अन्तर्गत १३ देश समाबेश छन् । फेडेरेशनले नेपालका दुर्गम क्षेत्रमा बस्ने र तेक्वान्दो खेलमा दख्खल भएका खेलाडीहरुका लागि तेक्वान्दो डेस, किक प्याड, ट्रेनिङ्ग म्याट लगायतको सामग्रिहरुको सहयोग गर्दै आएको छ ।  कार्यक्रममा एनआरएन क्यानडाका अध्यक्ष तुल्सी प्रशाद सापकोटा, युनिभर्सल युनाइटेड नेप्लिज तेक्वान्दो फेडेरेसन अन्टियफ हेडक्वाटर अध्यक्ष ग्रान्ड मास्टर राजकुमार राई, महासचिव मास्टर लव प्रशाद गोर्खालीले बिगतमा संथाले गरेका कार्यको बारेमा जानकारी गराएका थिए । 
