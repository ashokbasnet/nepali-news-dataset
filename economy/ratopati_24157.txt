अन्तराष्ट्रिय व्यापार मेलामा नेपाली उत्पादनको प्रदर्शनी उच्च प्राथमिकतामा

काठमाडौं– सरकारले निर्यात व्यापारलाई बढाउन अन्तराष्ट्रिय व्यापार मेलामा नेपाली उत्पादनहरुको प्रर्दशनी गर्ने कामलाई उच्च प्राथमिकता दिने भएको छ । व्यापार तथा निकासी प्रवद्र्धन केन्द्रका महानिर्देशक सरद विक्रम राणाले नेपालको निर्यात व्यापार बढाउन नेपाली उत्पादनहरुलाई अन्तराष्ट्रिय व्यापार मेलामा प्रर्दशनी गर्ने कामलाई उच्च प्राथमिकता दिने निर्णय लिनुपरेको प्रष्टयाएका हुन् ।निर्यात व्यापार घटदै गईरहेका बेला सरकारले नेपाली उत्पादनलाई अन्तराष्ट्रिय बजारमै पु¥याएर प्रवद्र्धन गर्ने रणनीति तय गरेको हो । त्यसका लागि नेपाल उद्योग वाणिज्य महासंघ र नेपाल उद्योग परिसंघसँग समन्वय गरेर नेपाली उत्पादन अन्तराष्ट्रिय व्यापार मेलामा सहभागी गराउने सरकारको योजना छ । मंगलबार काठमाडांैमा आयोजित एक कार्यक्रममा बोल्दै महानिर्देशक राणाले निजी क्षेत्रसँग सहकार्य गरेर सो कामलाई अघि बढाउन लागिएको पनि जानकारी दिए । सरकारले नेपालमा निर्यात व्यापारमा लगानी बढाउन निजी क्षेत्रका बैंकहरुसँग पनि छलफल गर्दै आएको छ ।
