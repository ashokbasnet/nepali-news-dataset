ग्लोबल आइएमई बैंक र भारतीय एक्सिस बैंकबीच सम्झौता

काठमाण्डौ । ग्लोबल आईएमई बैंक र भारतस्थित एक्सिस बैंकबीच व्यवसायिक कारोबार सम्बन्धि सम्झौता पत्रमा हस्ताक्षर भएको छ । ती दुई बैंकबीच हालै भएको उक्त सम्झौताले ग्राहकवर्गमा निकै सुविधा थपिएको ग्लोबल आईएमई बैंकद्वारा जारी विज्ञप्तिमा जनाइएको छ । ती दुई बैंकबीच सम्झौतापत्रमा हस्ताक्षर भएपछि भारतस्थित एक्सिस बैंकका ३ हजारभन्दा बढी शाखाहरुमार्फत पठाएको रकम नेपालमा रहेका ग्लोबल आइएमई बैंकका एकसय आठ शाखाहरुमार्फत सजिलै प्राप्त गर्न सकिनेछ । त्यस्तै ग्लोबल आईएमई बैंकसँग जोडिएका इन्टरनेशनल मनि एक्सप्रेस(आइएमई) का ६ हजारभन्दा बढि तथा बेष्ट रेमिटका ४ हजारभन्दा बढि एजेन्टमार्फत सजिल्यै प्राप्त गर्न सकिने जनाइएको छ । ग्लोबल आइएमई बैंकले सबै क्षेत्र र वर्गसम्म बैंकिङ्ग सेवाको पहुँच पु्र्याउने उद्देश्यले विभिन्न स्थानमा शाखा,एक्सटेन्सन काउण्टर तथा शाखारहित बैंकिङ्ग सेवामार्फत आफ्ना ग्राहकहरुमाझ सेवा पुर्याउँदै आएको छ । सो बैंकले २०७४ असोज मसान्तसम्म  १ खर्व ४ अर्व ९४ करोड  निक्षेप, ८८ अर्ब ७७ करोड कर्जा लगानी रहेको जनाइएको छ । सो बैंकका हाल १ सय ८ शाखाहरु, १४ वटा राजश्व संकलन काउण्टर, एउटा सिडिएससी काउण्टर, १ सय २६ एटिएम, ४ वटा एक्सटेन्सन काउण्टर तथा ५३ शाखा रहित बैंकिङ्ग सेवा रहेका छन् ।त्यस्तै बैंकले अत्याधुनिक प्रविधियुुक्त भाईवर बैंकिङ्ग सेवा, मोबाइल बैंकिंङ्ग सेवा, इन्टरनेट बैंकिंङ्ग सेवाको साथमा अष्टेलिया, बेलायत र भारतमा प्रतिनिधि/सम्पर्क कार्यालय स्थापना गरिसकेको छ । सो बैंकले मलेसिया, दक्षिण कोरिया,कतार,युएई, बहराइन लगायतका मुलुकबाट रेमिट्यान्स सेवा समेत प्रदान गर्दे आइरहेको छ ।
