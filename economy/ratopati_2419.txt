भूकम्पपीडितले हुन्डाई इयोन खरिदमा नगद फिर्ता पाउने

काठमाडौं–नेपाल स्थित हुन्डाइ गाडीको आधिकारिक विक्रेता लक्ष्मी इन्टरकन्टिनेन्टलले सरकारले लक्की ड्रबाट भाग्यशाली घोषित एक हजार ५ सय भुकम्पपीडित मध्ये हुण्डाई इयोन गाडीको खरीदमा एक जना ग्राहकलाई शतप्रतिशत रकम फिर्ता योजना घोषणा गरेको छ । सर्वाधिक लोकप्रिय सवारी हुण्डाई इयोन ट्याक्सीको रुपमा हुण्डाईको ह्याचव्याक सेगमेन्ट अन्तर्गत पर्दछ । शतप्रतिशत रकम फिर्ताको साथसाथै हुण्डाई इयोन ट्याक्सीको खरीदमा आकर्षक नगद छुट, १ वर्षसम्म निःशुल्क सर्भिसिङ्ग, १ वर्ष वारेन्टी, वित्तिय तथा विमा सुविधाका साथसाथै सम्पूर्ण कानुनी प्रक्रिया पुरा गरिदिने कम्पनीले जनाएको छ । वलियो तथा सुरक्षित सवारीसाधन, उच्च माइलेज, आरामदायी सिट तथा भित्री वनावट, पावर स्टेरिङ्ग, १३ इन्च ठूलो चक्का, थोरै मर्मत खर्च, उच्च ग्राउण्ड क्लियरियन्स, धेरै भण्डारण क्षमता रहेको कम्पनीले जनाएको छ ।भुकम्पपीडितको सहयोगमा सरकारले चालेको कदममा हुन्डाईले यस योजना मार्फत योगदान दिने प्रयास गरेको जनाएको छ । हुन्डाई विभिन्न योजना ल्याउने गरेको र आगामी दिनमा पनि निरन्तरता दिने कम्पनीले जनाएको छ ।
