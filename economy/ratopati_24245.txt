स्पर्स लघुवित्तको तीन दिने तालिम सम्पन्न

स्पर्स लघुवित्त वित्तीय संस्थाले शाखा प्रबन्धकहरुको लागि ३ दिने सफ्टवेयर सम्बन्धी तालिम सम्पन्न गरेको छ । लघुवित्त कार्यक्रम संचालनसम्बन्धी समस्या निराकरण गर्ने, सफ्टवेयरको समस्यामा सहजिकरण गर्ने तथा त्रैमासिक लक्ष्य र प्रगती सम्बन्धमा समिक्षा गर्ने उद्धेश्यले उक्त तालिमको आयोजना गरेको संस्थाका प्रमुख कार्यकारी अधिकृत सजल खड्काले रातोपाटीलाई बताए  । तालिमको उद्घाटन गर्दै वित्तीय संस्थाका अध्यक्ष प्रा.डा. सुशिलभक्त माथेमाले भने, -नेपालमा हाल ५३ वटा लघुवित्त संचालनमा रहेको, २५ वटा गैर सरकारी संस्थाहरुले पनि लघुवित्त कार्यक्रम गरेका छन् । -करिब १० वटा जति अन्तिम स्वीकृति पाउने पर्खाइमा रहेको तथा राष्ट्र बैंकले पुनः अरु ६० वटा लघुवित्तहरुलाई लाइसेन्स प्रक्रिया खोल्ने तयारी गरिरहेको छ । -हरेक क्षेत्रमा चुनौतीसँगै अवसर पनि जोडिएर आउने भएकाले होसीयारीपूर्वक चुनौतीको सामना गर्नुपर्छ ।मंसिर १७ गतेदेखि १९ गतेसम्म सञ्चालन भएको तालिममा १५ जना शाखा प्रबन्धकका साथै वित्तीय संस्थाका संचालक समितिका पदाधिकारी, केन्द्रीय कार्यालयका विभागीय प्रमुख लगायत अन्य कर्मचारीको उपस्थिति थियो । वित्तीय संस्थाले अगामी पाँच वर्षमा राष्ट्रिय स्तरको भई ७५ वटा शाखा मार्फत करिब १ लाख सदस्यलाई लघुवित्त सेवा प्रदान गर्दै करिब तीन अर्ब लगानी गर्ने लक्ष्य राखेको छ ।
