जिमेलको घोषणाः अब इमेलको जासूसी गर्ने छैनौं

टाइम्स न्यूज नेटवर्कतपाईंले याद गर्नुभएको होला, गुगलले तपाईंलाई त्यही उत्पादनको विज्ञापन देखाउने गर्दछ जसबारे तपाईंले आफ्ना साथीबारे कुरा गर्नु भएको छ, मेल गर्नुभएको छ अथवा त्यसबारे गुगलमा सर्च गर्नुभएको छ । गुगलले वास्तवमा तपाईंको अनुसन्धान र मेलको रेकर्डको आधारमा गरिरहेको छ ।अब गुगलले केही दिन अघि प्रयोगकर्ताको मेलमा नजर नराख्ने घोषणा गरेको छ । वास्तवमा केही प्रयोगकर्ताले गुगलले यस्तो गरेर आफ्नो गोप्यता भंग गरेको आरोप लगाएका थिए ।सन् २००४ देखि गुगलले आफ्ना प्रयोगकर्तालाई मनपर्ने विज्ञापन देखाउनका लागि उनीहरुको अकाउन्टमा नजर राख्दै आएको छ । यस्तोमा प्रयोगकर्ताको मेल र सर्च गरिएको किवर्डको निगरानी गर्ने गर्दछ । उदाहरणका लागि यदि तपाईं गुगलमा मोबाइल फोन सर्च गर्नुहुन्छ भने अन्य साइट्समा गुगलले तपाईंलाई मोबाइल फोनको विज्ञापन देखाउनेछ । यसरी प्रयोगकर्ताको रुची–अरुची बारे पनि थाहा पाउने गर्दछ । गुगलको अहिले १.२ बिलियन प्रयोगकर्ता छन् ।पछिल्लो दिन गुगलले यस्तो गर्दा प्रयोगकर्ताले निकै आपत्ति जनाएका थिए र यसको प्रमाणिकताका लागि चिन्ता व्यक्त गरेका थिए । कम्पनीले पैसा तिरेर जिमेलको प्रयोग गरिरहेकाको अकाउन्ट स्क्यान नगर्ने स्पष्ट गरेको छ । गुगलले अहिले जिमेलमा विज्ञापन देखाउने योजना बनाइरहेको छ । पैसा तिरेका अकाउन्ट विज्ञापनरहित हुनेछ भने अन्य बाँकी सबै अकाउन्टका लागि कम्पनीले अन्य सफ्टवेयरले कस्तो विज्ञापन पठाउने भन्ने निर्धारित गर्ने बताइएको छ ।
