मेटलाइफ नेपालले नयाँ विश्वव्यापि ब्राण्ड प्लेटफर्मको थालनी गर्ने

काठमाडौं– मेटलाइफ नेपालले ‘मेटलाइफ तपाईसंगै जीवनमा अघि बढ्दै’ भन्ने नारा सहित नयाँ विश्वव्यापी ब्राण्ड प्लेटफर्मको थालनी गर्ने घोषणा गरेको छ ।  यस ब्राण्डले ग्राहकहरुको जिवनकोे उतार–चढावको सारथी बन्न मेटलाइफलाई विश्वासिलो साझेदारको रुपमा खडा गरेको हो । यसमा दृश्यात्मक पहिचान, लोगो र नाराहरु समेत समावेश छन् । यसले मेटलाइफको विश्वव्यापी ब्राण्डमा विगत ३० वर्षकै महत्वपूर्ण परिवर्तन ल्याउनेछ ।मेटलाइफले विश्वभरि ५०,००० भन्दा बढी ग्राहकहरु माझ गरेको खोजमा एउटा विश्वव्यापी सत्य पत्ता लगाएको छ । उक्त सत्य अनुसार परिवर्तनको गतिले ग्राहकहरु प्रभावित हुन्छन् र यस्ता परिवर्तन पहिल्याउन एउटा विश्वासिलो साझेदारको खोजीमा रहन्छन् भन्ने पुष्टि गरेको छ ।मेटलाइफनेपालका जनरल म्यानेजर तथा उपाध्यक्ष निर्मल काजी श्रेष्ठका अनुसार  नेपालमा ग्राहकहरुको चाहाना परिपुर्ति गर्ने खालको सरल बीमा तथा सुरक्षाका उपायहरु विकास ,ग्राहकहरुको धारणा विश्लेषण तथा संकलनका लागि यसअघि नै लगानी गरिसकेका बताएका छन् । बिमासँग सम्बन्धित परम्परागत जटिलता हटाउन मेटलाइफले आफ्नो ग्राहक वर्गको अनुभवमा आधारभूत परिवर्तन गर्दैछ । मेटलाइफको ब्राण्डको यो परिवर्तनले ग्राहकसंग सम्पर्क राख्ने सबै माध्यम जस्तै वेबसाइट, ग्राहक सेवा, बिक्री प्रकिया आदिमा फरक पार्दछ । यसले अझ बढी केन्दि«त र सरल अन्तरक्रिया सुनिश्चित गर्दछ । मेटलाइफले आफ्नो नयाँ ब्राण्ड २०१८ मा प्रकाशन गर्नेछ । 
