मुक्तिनाथ विकास बैंकको मनहरी र दलदलेमा शाखा

काठमाडौं–मुक्तिनाथ बिकास बैंकले मकवानपुरको मनहरी गाउँपालिका वडा नं. ७ मनहरी बजारमा शाखा स्थापना गरेको छ । यस्तै, आईतवार नवलपरासीको देवचुली नगरपालिका –१३, दलदलेमा पनि शाखा स्थापना गरेको छ ।   मनहरी शाखाको उद्घाटन मकवानपुर जिल्ला क्षेत्र नं. ४ का सांसद राजाराम स्याङतानले गरेका छन् भने दलदले शाखाको उद्घाटन देवचुली नगरपालिकाका मेयर पुर्ण कुमार श्रेष्ठले गरेका हुन् । बैंकले ‘जनता बैंकमा होइन, बैंक जनतामा जानु पछ’ भन्ने मान्यतालाई आत्मसात गर्दै नेपालको परिवेश सुहाउँदो कुल ६० वटा शाखा कार्यालयबाट १ लाख भन्दाबढी लघुवित्त सदस्यहरु सहित कुल ३ लाख भन्दा बढी सेवाग्राहीलाई वित्तीय सेवा प्रदान गरी रहेको छ । विकास बैँकले हालसम्म कुल १५ अर्ब ३० करोड निक्षेप संकलन गरी १४ अर्ब २६ करोड कर्जा लगानी गरेको छ । 
