युएई एक्सचेन्ज र ग्लोबल आईएमईवीच रेमिट्यान्स सहकार्य

काठमाडौँ – ग्लोबल आइएमई बैंकले युएई एक्सचेन्जसँगको सहकार्यमा युएई एक्सचेन्जबाट नेपालमा पैसा पठाउन सहज व्यवस्था मिलाएको छ । युएई एक्सचेन्ज खाडी (गल्फ) मुलुकको सबैभन्दा ठुलो एक्सचेन्ज कम्पनी हो ।  खाडी मुलुकमा कार्यरत नेपालीहरुले उक्त एक्सचेन्ज कम्पनी मार्फत नेपालमा रहेका आफ्ना आफन्तलाई ग्लोबल रेमिट मार्फत पठाएको पैसा छिटा ेछरितो र सहजरुपमा नेपालमा रहेका ग्लोबल आइएमई बैंकका सम्पूर्ण शाखा तथा आइएमई रेमिट्यान्स, वेस्ट रेमिट र एस रेमिटका ७ हजार भन्दा बढी एजेन्टबाट तत्काल भुक्तानी लिन सकिनेछ ।   ग्लोबल आइएमई बैंकले स्थापनाकालदेखि नै युएई, कतार, बहराईन, भारत, अष्ट्रेलिया, जापान, मलेसिया, दक्षिण कोरिया लगायतका मुलुकका बैंक तथा एक्स्चेन्ज हाउससँगको सहकार्यमा रेमिट्यान्स कारोबारलाई विशेष प्राथमिकतामा राखी सेवा प्रदान गर्दै आईरहेको छ ।   
