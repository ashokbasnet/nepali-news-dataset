पुसदेखि एनसेलले देशका चार शहरमा मेला आयोजना गर्दै

काठमाडौं – एनसेलले देशको विभिन्न चार शहरहरुमा यहि पुष ८ देखि ‘एनसेल मेला २०७४ को आयोजना गर्ने भएको छ । दु्रत गतिको मोवाइल ब्रोडव्याण्ड सेवा लङ्ग टर्म इभोलुसन÷फोरजीको अनुभव प्रदान गर्न,  एनसेलले पोखरा, विराटनगर, बुटवल र ललितपुरमा एनसेल मेला आयोजना गर्न लागेको जनाएको छ । चारै शहरहरुमा एनसेलले  फोरजी सेवा विस्तार गरिसकेको छ । आयोजना हुन गइरेहको मेलामा गेम्स् लगायत सबै मनोरञ्जनात्मक गतिविधीहरु फोरजी थिममा आधारित हुने जनाइएको छ । आगन्तुक तथा दर्शकहरुले चर्चित गायक तथा सांगीतिक समुहहरुको प्रस्तुतिहरुबाट भरपुर आनन्दलिन सक्ने जनाएको छ ।पुष ८ गते पोखराको प्रदर्शनी केन्द्र, नयाँबजारमा आयोजना गरिने छ । मेला पुष १५ गते विराटनगरको हाटखोलामा, त्यस्तै, पुष २२ गते बुटवलको सिद्घेश्वरी मैदान, दीपनगरमा र पुष २९ गते र  ललितपुरको जावलाखेल मैदानमा आयोजना हुने कम्पनीले जनाएको छ । प्रत्येक शहरमा मेला बिहान ११ बजे शुरु हुनेछ  भने, कन्सर्टसहित साँझ ६.३० सम्म चल्ने जनाएको छ । मेलामा आउने सबै उमेर समुहका दर्शकहरुको मनोरञ्जनलाई ध्यानमा राख्दै विभिन्न कार्यक्रमहरु समावेश गरिएको कम्पनीको दावी छ । मेलामा प्रवेश निःशुल्क हुनेछ र थुप्रै गेम स्टलहरुमा दर्शकले मनोरन्जन लिन विभिन्न पुरस्कारहरु पाउन सक्ने आयोजकले बताएको छ ।अन्य आकर्षणहरमा पेपर प्लेन थ्रो, मिनीगल्फ, फ्रगजम्प र कार रेस जस्ता फोरजीथिममाआधारित गेम्सहरु हुनेछन् भने बालबालिकाहरुकालागि ट्राम्पोलिन, गो कार्ट, टेम्पोररी ट्याटु, डिस्नी प्रिन्सेस् क्यासल र क्यारेक्टरहरु लगायत हुनेछन् ।  आगन्तुकहरुले मेलामा एनसेलको फोरजी सेवाको बारेमा  थप जानकारी लिनुका साथै विषेश एनसेल फोरजी जोनमा फोरजी चलाएर टेष्ट पनि गर्न सक्नेछन् । दर्शकहरुले मेलामा नै आवश्यककागजातहरु बुझाई फोरजी सिम खरिद गर्न तथा आफ्नो पुरानो सिमलाई फोरजी सिममा अपग्रेड पनि गर्न जनाएको छ ।   मेलामा कलाकारहरु शिव परियार, इन्दिरा जोशी,  आषिश राना (लाउरे), सांगीतिक समुहहरुमा कबवेभ, द एज र स्याडोज्ले आफ्नो प्रस्तुतिहरु राख्दै दर्शकलाई मनोरञ्जन गर्नेछ । रोडिज्का विजेता समन श्रेष्ठ र फस्ट रनरअप अनिमेश शाहीले पनि मेलामा भाग लिनेछन् । त्यसैगरी, मेलाको अरु आकर्षणहरुमा फेसबुक ट्यागिङ कन्टेस्ट, ब्लाइण्ड मेकअप, युनिकर्न रिङ् टस जस्ता गेम्सहरु पनि रहनेछन् । विविध आकर्षणसहित मेलामा नेपाली, ईण्डियन र चाईनिज परिकारका १० स्टलहरु पनि रहनेछन् ।  
