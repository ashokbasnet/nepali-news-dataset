१४ औं राष्ट्रिय औद्योगिक प्रदर्शनी पौष १३ गतेबाट

काठमाडौं– १४औं राष्ट्रिय औद्योगिक प्रदर्शनी “आत्मनिर्भरताको आधार स्वदेशी बस्तुको प्रयोग” भन्ने मुल नाराका साथ आगामी पौष १३ गते देखि १८ गते सम्म भृकुटीमण्डपमा हुने भएको छ । प्रदर्शनीमा जुत्ता चप्पल उद्योगहरुको करिव १२५ वटा स्टल रहनेछन् । प्रदर्शनीमा जुत्ता तथा चप्पल एवं छालाजन्य बस्तुहरुको एकल प्रदर्शनी हुनेछ ।  मेलामा सामाजीक उत्तरदायीत्व वहन गर्ने उद्धेश्यले प्रत्येक दिन रक्तदान कार्यक्रम तथा प्रत्येक दिन निःशुल्क स्वास्थ्य शिवीरको पनि आयोजना गरिनेछ । प्रदर्शनीमा करिव २ लाख भन्दा बढी उपभोक्ताहरुले प्रत्यक्ष अवलोकन गर्ने अपेक्षा लिएको आयोजक फुटवेयर म्यानुफ्याक्चरर्स एशोसिएशन अफ नेपालले जनाएको छ । 
