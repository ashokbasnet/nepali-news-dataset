गण्डकी विकास बैंकको सामाखुशीमा शाखा विस्तार

काठमाडौं – गण्डकी विकास बैंकको काठमाडौंस्थित सामाखुशीमा नयाँ शाखा विस्तार भएको छ ।  शाखाको औपचारिक उद्घाटन  नेपाल राष्ट्र वैकका डेपुटी गभर्नर शिवराज श्रेष्ठले गरेका थिए ।   उक्त अवसरमा डेपुटी गभर्नर शिवराज श्रेष्ठले गण्डकी विकास बैक एक सवल र सक्षम विकास वैंक भएको र सदैव उत्कृष्ट नतिजा हासिल गर्न सफल भएकोमा वैंक परिवारलाई हार्दिक वधाइ दिए । पछिल्ला दिनहरुमा बैंक तथा वित्तीय संस्थाहरुमा जोखिम वढ्दै गएकोले संस्थागत सुशासन र जोखिम व्यवस्थापनमा विशेष ध्यान दिनु पर्ने  उनले बताए ।  स्वागत मन्तव्य राख्दै बैकका प्रमुख कार्यकारी अधिकृत रेशम बहादुर थापाले बैंकले प्रदान गर्ने सेवा सुविधा, बंैकका गतिविधी र भावी कार्यक्रमबारे जानकारी समेत गराएका थिए । गण्डकी विकास बैंक लिमिटेडका सञ्चालक ज्ञानेश्वर पराजुलीको अध्यक्षतामा भएको उक्त कार्यक्रममा टोखा नगरपालिकाका मेयर प्रकाश अधिकारी एंव नेपाल विकास वैंक सघंका अध्यक्ष भरतराज ढकालले शुभकामना मन्तव्य दिएका थिए । बैंकले उक्त शाखाबाट निक्षेप संकलन, सहज र सरल रुपमा कर्जा प्रवाहको साथमा  एविविएस, एटिएम, एसएमएस, एएसविए तथा मोवाइल बैकिङ्ग, सुन धितोमा कर्जा सुविधा, लघुवित्त सेवा, रेमिट्यान्स सेवा, सहितको पूर्ण बंैकिङ्ग सेवा प्रवाह गरिरहेको छ ।  गण्डकी विकास बैंकले ०७४/७५ को प्रथम त्रैमासिकमा निक्षेप रु. १९ अर्ब ३४ करोड पुर्याएको छ भने, कर्जातर्फ रु.१६ अर्ब ५५ करोड पर्याएको छ ।  
