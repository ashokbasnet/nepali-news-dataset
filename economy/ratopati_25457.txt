लक्ष्मी बैंकले ‘लक्षित मुद्दती’ खाता योजना ल्यायो

काठमाडौं – लक्ष्मी बैंकले नयाँ खाता योजना ल्याएको छ । लक्ष्मी बैंकले प्रस्तुत गरेको नयाँ बचत खाता योजना “लक्षित मुद्दती” (रिकरिङ्ग डिपोजिट) हो ।  लक्षित मुद्दती, नियमित आम्दानी हुने ग्राहकहरुको लागि मासिक बचतमा उच्चतम व्याज प्राप्त गर्न सकिने विकल्पको रुपमा प्रस्तुत गरिएको  बैंकले जनाएको छ । खातामा ग्राहकहरुले मासिक न्यूनतम रु. ५०० वा सो भन्दा बढि जम्मा गर्न सक्ने छन् । ग्राहकले जम्मा गर्ने रकम सुनिश्चित गरिसकेपछि सो रकम हरेक महिना स्वतः लक्षित मुद्दती खातामा जम्मा हुने गर्दछ ।१ वर्षदेखि ५ वर्षसम्मको समयावधि निर्धारण गरी खाता खोल्न सकिन्छ । साथै लक्षित मुद्दती खाता खोल्ने सम्पूर्ण ग्राहकहरुले लक्ष्मी बैंकको आधिकारिक भगिनी संस्था लक्ष्मी क्यपिटलमा निःशुल्क डिम्याट खाता खोल्ने सुविधा प्राप्त गर्न सक्ने छन् ।  सम्पूर्ण नयाँ तथा पुराना ग्राहकहरुले ‘लक्षित मुद्दती’ को प्रारम्भीक योजना अन्र्तगत वार्षिक ९ प्रतिशत सम्म व्याज प्राप्त गर्न सकिने छ । 
