जापान सरकारबाट मोबाईल कार उपहार

काठमाडौं– जापान सरकारले फूलकुमारी महतो मेमोरियल हस्पिटललाई सुविधा सम्पन्न मोबाईल कार उपलब्ध गराउने भएको छ । नेपालका लागि जापानका राजदुत मासाशीओगावा र अस्पतालका अध्यक्ष डा. उपेन्द्र महतोले एक समारोह बीच उक्त सम्झौतामा बुधबार हस्ताक्षर गरेका छन् । जापान सरकारले ग्रासरुट ह्युमन सेक्युरिटी प्रोजेक्ट अन्र्तगत मोबाईल कार उपहार स्वरुप प्रदान गरिने भएको हो । करिब ६५ लाख मुल्य बराबरको उक्त मोबाईल क्लिनिकले तराई क्षेत्रका धेरै जनताहरुलाई उनीहरुकै घरदैलोमा स्वास्थ्य उपचार सेवा प्रदानगर्न सहयोग पुग्ने राजदुत ओगावाले बताए ।स्वास्थ्यकर्मी सहित उक्त मोबाईल क्लिनिक विभिन्न गॉउहरुमा नियमित रुपमा गई स्वास्थ्य उपचारमा संलग्न हुने भएकोले सिरहा, धनुषा, उदयपुर र सिन्धुलीका जनताहरुले क्लिनिकबाट प्रत्यक्ष लाभ पाउने अपेक्षा गरिएको छ ।दूरदराजकाजनताहरु जसलाई अस्पताल सम्मआई उपचार गर्न गाह्रो हुन्छ उनीहरुका लागिमोबाईल क्लिनिक बरदान सावित हुने फूलकुमारी महतो मेमोरियल हस्पिटलका अध्यक्ष डा. उपेन्द्र महतोले बताए ।  
