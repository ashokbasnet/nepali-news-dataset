लक्ष्मी बैंकले न्युनतम चुक्ता पूँजी पुर्यायो :  १० प्रतिशत बोनस शेयर र नगद लाभांस दिने

काठमाडौ । लक्ष्मी बैंक लिमिटेडको साधारण सभाले बैंकको चुक्ता पूँजीको १० प्रतिशत बोनस शेयर जारी गर्ने प्रस्ताव पारित गरेको छ ।संचालक समितिका अध्यक्ष शम्भु प्रसाद आचार्यको अध्यक्षतामा बैंकको सत्रौं वार्षिक साधारणसभाले सो प्रस्ताव पारित गरेको हो ।यसका साथै बैंकले नेपाल राष्ट्र बैंकले तोकेको न्युनतम ८ अर्ब चुक्ता पूँजी पु¥याउन सफल भएको छ । साधारण सभाबाट पारित बोनस शेयर जारी भएपश्चात बैंकको चुक्ता पूँजी रु ८ अर्ब २२ करोड पुगेको छ ।साधारण सभाले बोनस शेयरमा लाग्ने कर प्रयोजनका लागि ०.५३ प्रतिशत नगद लाभांश स्वीकृत गर्नुका साथै संचालक समितिको प्रतिवेदन तथा आर्थिक वर्ष २०७३/०७४ को बैंकको वित्तीय विवरण उपर छलफल गरी स्वीकृत गरेको छ । आ.व. २०७३÷७४ मा रु ५९.३२  अरब निक्षेप र रु ५२.७३ अरब कर्जा पु¥याएको यस बैंकको वासलातको आकार रु ७० अरब रहेको छ । सोहि आ.व.मा बैंकले १ अर्बको हाराहारीमा खुद मुनाफाआर्जन गर्न सफलभएको छ । यसका साथ साथै संपूर्ण वित्तीय सूचकहरु नियामकव्यवस्थाअनुरुपनै राम्रो अवस्थामा रहेका छन् ।
