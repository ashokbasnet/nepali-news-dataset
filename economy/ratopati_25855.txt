गुराँस लाइफ इन्स्योरेन्स र जनता बैंकबीच बैंकासुरेन्स सम्झौता

काठमाडौं– गुराँस लाइफ इन्स्योरेन्स कम्पनी लिमिटेड र जनता बैंक लिमिटेडबीच बैंकासुरेन्स सम्झौता भएको छ । सहमतिमा जनता बैंकको केन्द्रीय कार्यालय तथा देशभरका शाखा कार्यालयहरुमार्फत गुराँस लाइफ इन्स्योरेन्स कम्पनीको वार्षिक नगद फिर्ता, जीवन बीमा र एउटै योजनामा सावधिक, आजीवन र पेन्सन जीवन बीमा योजनासहित १२ वटा जीवन बीमा योजना विक्री गर्ने सहमति समेत भएको छ ।  ती दुई वित्तीय संस्थाको सम्झौतामा अभिकर्ता तथा बीमितहरुलाई छिटो, छरितो एवं भरपर्दो सेवा पुर्याउने उद्देश्य रहेको समेत जनाइएको छ ।  सम्झौतामा इन्स्योरेन्स कम्पनीका तर्फबाट प्रमुख कार्यकारी अधिकृत नारायणकुमार भट्टराई र बैंकका तर्फबाट नायब प्रमुख कार्यकारी अधिकृत पृथ्वी श्रेष्ठले हस्ताक्षर गरेका छन् ।यो सम्झौतापछि जनता बैंक लिमिटेडका ग्राहकहरुले बैंकको कुनैपनि शाखाबाट जीवन बीमा सम्बन्धि सम्पूर्ण सेवा सहज रुपले लिन सक्नेछन् ।   
