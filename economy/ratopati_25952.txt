भक्सवागनद्वारा यूएन पार्कमा नयाँ आधिकारिक सर्भिस केन्द्र संचालनमा

काठमाडौं– भक्सवागनका लागि आधिकारिक आयातकर्ता पूजा इन्टरनेशनल नेपालले आफ्ना ग्राहकहरुलाई बिक्री पछिको सेवा अझ सहज एवं स्तरीय रुपमा प्रदान गर्ने उद्देश्यका साथ ज्वागल, पाटनमा अवस्थित यूएन पार्कमा नयाँ आधिकारिक सर्भिस केन्द्र संचालनमा ल्याएको छ ।   नयाँ आधिकारिकसर्भिस सेन्टरबाट ग्राहकहरुले मर्मत सम्भार सम्बन्धी सेवाका अतिरिक्त भक्सवागनका सक्कली पार्टपुर्जाहरु एवं सामानहरु पनि प्राप्त गर्न सक्ने कम्पनीले जनाएको छ ।    ‘हामी भक्सवागन समुह सदैव ग्राहकहरुलाई अतिरिक्त सेवा प्रदान गर्ने सम्बन्धमा दत्तचित्त भैरहने गर्दछौं । बिक्री पछिको सेवा त्यसैको एक उपलब्धी हो । भक्सवागन हाँक्नु हुने र खरीद गर्नु हुने हाम्रा गाहकहरुले प्राप्त गर्नु भएको अत्याधिक सन्तुष्टिलाई मध्यनजर राख्दै वहाँहरुलाई आफ्नो यात्राको दौरानमा सर्भिसिङको समेत भरपर्दो भक्सवागन अनुभव प्रदान गर्नु हाम्रो एकमात्र चाहना भएकै कारण हामीले आधिकारिक सर्भिस सेन्टरको विस्तार गरेका हौं । हामी यसप्रकारको आधिकारिक सर्भिस केन्द्रहरुलाई नेपालको अन्य स्थानहरुमा पनि क्रमशः विस्तार गदैृ लैजानेछौं ’,  नयाँ आधिकारिक सर्भिस स्टेशनको उद्घाटन गर्दै पूजा इन्टरनेशनल नेपाल प्रा.लि. प्रमुख कार्यकारी अधिकृत विवेक बिजुक्छेले भने ।    विशेष अवसरमा भक्सवागनले आफ्ना ग्राहकहरुलाई निःशुल्क कार जाँच र धुलाईको अफर पनि प्रदान गर्दै आएको छ । 
