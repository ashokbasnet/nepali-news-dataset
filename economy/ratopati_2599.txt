गृहमन्त्री शर्माको निर्णयप्रति पर्यटन व्यवसायी खुसी

काठमाडौं–गृहमन्त्री जनार्दन शर्माले मुलुकका प्रमुख पर्यटकीय क्षेत्र २४ सै घण्टा खुला गर्ने निर्णय गरेकामा होटल तथा पर्यटन व्यवसायीले खुसी व्यक्त गरेका छन् ।विदेशी पर्यटकको प्रमुख आकर्षणको केन्द्र काठमाडौंको ठमेल, दरवार मार्ग र पोखराको लेकसाइड २४ सै घण्टा खुला गर्ने निर्णय गरेपछि व्यवसायीले खुसी व्यक्त गरेका हुन् ।  विदेशी पर्यटक सिधै ठोकिने ठमेल, दरवार मार्ग र लेकसाइडलाई २४ सै घण्टा खुला गर्दा होटल तथा पर्यटन व्यववसायमा थप सहजता मिल्ने व्यवसायीको भनाइ छ । यसले मलुकको अर्थतन्त्रमा समेत टेवा पुग्ने भन्दै व्यवसायीले गृहमन्त्री शर्माको यो निर्णयको प्रशंसा समेत गरेका छन् । अहिले लोडसेडिङ समेत हटेकाले ठमेल, दरवार मार्ग र लेकसाइडमा २४ घण्टा होटल तथा रेष्टुरेन्टहरु खुला गर्न सकिने व्यवसायीले वताउँदै आएका थिए ।  लामो समयदेखि व्यवसायीले उठाउँदै आएको माग पुरा भएको भन्दै उनीहरुले आवश्यक सुरक्षाका लागि सरकारलाई आग्रह समेत गरेका छन् । पर्यटन व्यवसायलाई फस्टाउन यी क्षेत्रलाई २४ घण्टै खुला गर्नुपर्नेमा व्यवसायीको माग थियो । मंगलबार गृहमन्त्री शर्माले गृह मन्त्रालयको योजना तथा कार्यत्रमm सार्वजनिक गर्दै यो निर्णय गरेपछि व्यवसायीमा उत्साह वढेको हो ।  ठमेलका होटल तथा पर्यटन व्यवसायी रामकुमार प्याकुरेलले यो निर्णयले विदेशी पर्यटकलाई नेपालको पर्यटन क्षेत्रले लोभ्यान सक्ने र उनीहरुको आवगमन वढ्ने बताए । धेरै विदेशी पर्यटक ठमेल घुम्न आउने गरेको भएपनि विगतमा छिट्टै होटल तथा रेष्टुरेन्ट वन्द गर्नुपर्दा उनीहरुको इच्छा अनुसार वस्न र रमाउन नपाउने गरेको बताए  । अब भने यो क्षेत्रमा आवतजावत बढ्ने उनको भनाइ छ ।  यता पोखराका होटल व्यवसायी रामजी कुँवरले पनि लेकसाइड पर्यटकलाई लोभ्याने क्षेत्र भएको भन्दै सरकारले गरेको यो निर्णय स्वागतपुर्ण रहेको बताए । पोखरा आफैमा पर्यटन षेत्र रहेको भएपनि लेकसाइड अझ विदेशी पर्यटकको रोजाईको क्षेत्र रहेकाले यो निर्णयपछि उनीहरुको घुम्ने वस्ने रहर पुरा हुने वताए ।यसवाट विदेशी पर्यटकलाई नेपाल सुरक्षित छ भन्ने सन्देश समेत प्रवाह हुने उनको तर्क छ । कतिपय विदेशी नागरिकले नेपाल घुम्ने इच्छा देखाएपनि सुरक्षाको कारण देखाउने गरेको व्यवसायी बताउँछन् ।   
