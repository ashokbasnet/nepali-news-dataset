गाई–भैंसीको सुत्केरी भत्तामा वार्षिक १ करोड खर्च

 काठमाण्डौ– गत वर्षदेखि सरकारले किसानलाई प्रोत्साहनस्वरुप सुरु गरिएको गाई–भैँसी, सुत्केरी भत्ता यो वर्ष तेब्बर बढाइएको छ । गत वर्ष १० जिल्लाबाट सुरु गरेको सुत्केरी भत्ता  कार्यक्रम यो वर्ष ४० जिल्लाको ४ हजार किसानलाई प्रदान गरिने छ । यस कार्यक्रम अन्तर्गत एक जिल्लामा  सय जना किसानले सुत्केरीभत्ता स्वारुप २५ सय प्रदान पाउनेछन् ।गतवर्ष सुरु गरेको कार्यक्रम निकै प्रभावकारी भएको बताउदै पशु उत्पादन निर्देशनालयले  सुत्केरीको समयमा पशुलाई किसानले राम्रोसँग हेरचाह गरेको कारण अहिले यो कार्यक्रमलाई बढाइएको हो । दुधालु भैँसी र पाडापाडी संरक्षणमा चेतना जगाउन यस्तो कार्यक्रम थालिएको हो ।दुधालु भैँसी र भर्खरै जन्मिएका पाडापाडी मासुका लागि किनबेच हुने थालेपछि त्यसको संरक्षणको लागि कार्यक्रम ल्याइएको जनाइएको छ । भत्ता पाउनको लागि किसानले गाई अथवा भैँसीले पाडापाडी जन्माएको र कृत्रिम गर्भाधान गराएको प्रमाणपत्र जिल्ला पशु कार्यालय र पायक पर्ने पशु सेवा कार्यालयमा पेश गर्नुपर्ने हुन्छ ।गत वर्ष १ हजार गाई तथा भैसीलाई सुत्केरी भत्ता स्वारुप २५ लाख अनुदान दिइएको थियो । यो वर्षको सबै कार्यक्रम स्थानिय निकायमा गएको हुँदा १ सय ८२ वटा स्थानीय निकायमा यो कार्यक्रम राखिएको निर्देशनालयले जनाएको छ ।  ४ हजार गाईभैँसीको लागि १ करोड बजेट स्थानिय निकायमा पठाइएको छ । 
