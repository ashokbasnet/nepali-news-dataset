सामान्य घट्यो बजार, ४९ करोड भन्दावढीको कारोवार

काठमाडौं–दोस्रो चरणको स्थानीय निकायको निर्वाचनको मतदानका दिन पुँजी बजार सामान्य ओरालो लागेको छ । आज बजार १.२८ अंकले ओरालो लागेको हो ।  आज बजार एक हजार ५ सय ६३.८१ विन्दुमा झरेको छ । एक सय ४० कम्पनीको ७ लाख ९९ हजार ३ सय १८ कित्ता सेयर किनवेच भएको आज ४९ करोड ६८ लाख ७६ हजार ६ सय ५१ रुपैयाँको सेयर कारोवार भएको छ ।  आज बैकिङ, जलविद्युत र अन्य समूहको सूचक रातो भएका छन् । बैकिङ समूहको सूचक ३.५३ अंकले झरेको छ भने जलविद्युत समूहको सूचक ७.५२ अंकले झरेको छ । यस्तै, अन्य समूहको सूचक २.०३ अंकले घटेको छ ।आज होटल समूहको सूचक २८.१४ अंकले वढेको छ भने विकास बैंक समूहको सूचक ५, फाइनान्स समूहको सूचक २.०३ र बीमा समुहको सूचक १०.९१ अंकले बढेको छ ।   
