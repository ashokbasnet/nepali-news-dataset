हिमालयन जनरल ईन्स्योरेन्स २५ औं वर्षमा

काठमाडौं – हिमालयन जनरल इन्स्योरेन्स कम्पनी २५ औं वर्ष प्रवेश गरेको गरेको छ । देशको अग्रणी नीर्जीवन बीमा कम्पनीहरु मध्ये हिमालयन जनरल ईन्स्योरेन्स कं लि ले आगामी वर्षहरुमा सामाजिक सेवा क्षेत्रमा योगदान प्रदान गर्ने तथा भविष्यमा गरिने कार्य सम्वन्धि लक्ष्यहरु घोषणा समेत उक्तकार्यक्रममा घोषणा गरेको छ । यस वर्षको प्रारम्भमा यस कम्पनी नेपालकै पहिलो एक अर्व रुपैंया पूंजीकृत निर्जीवन बीमा कम्पनी भएको छ । कम्पनीका अध्यक्ष महेन्द«कृष्ण श्रेष्ठले भने, ‘विगत २४ वर्षको व्यवसायिक यात्रामा हामीले उत्पे्ररित, दक्ष तथा कुशल कर्मचारीहरुको साथ पाउँदा धेरै उपलब्धि हासिल गर्न सकेका छौं भन्ने कुराको प्रत्यक्ष अनुभव गरेका छौँ ।’ अनुभवको कारण हामी आउँदो वर्षहरुमा यी क्षेत्रमा चिर स्थायी र अझ महत्वपूर्ण योगदान गर्न सक्छौं भन्ने कुरामा विश्वस्त लिएको उनले बताए ।सामाजिक क्षेत्रका सुरक्षा, संस्कृति र प्राकृतिक सम्पदाको संरक्षण, तथा सामाजिक दायित्व जस्ता तीन मूलभत प्रभावकारी क्षेत्रहरुमा महत्वपूर्ण र निरन्तर योगदान पुर्याउन नेतृत्वदायी कार्य गर्ने यस हिमालयन जनरल ईन्स्योरेन्सको प्रतिबद्धता माथि पनि उनले प्रकाश पारे ।
