हिमालयन जनरल इन्स्योरेन्स २५ औं वर्षमा प्रवेश

काठमाडौं– हिमालयन जनरल इन्स्योरेन्स २५ औं वर्षमा प्रवेश गरेको छ ।  २५ औं वर्षमा  प्रवेश अवसरमा अध्यक्ष महेन्द्रकृष्ण श्रेष्ठले कम्पनीलाई यहाँसम्म आइपुग्न मार्गदर्शन गर्ने सबै अग्रजका साथै विश्वास गर्ने ग्राहकहरुमा कृतज्ञता ज्ञापन गरे ।  प्रमुख कार्यकारी अधिकृत सुशील बज्राचार्यले आगामी दिनहरुमा व्यवसायिक तथा संस्थागत सामाजिक दायित्व निर्वाह गर्नका लागि उत्सुक रहेको बताए ।   कम्पनीले आफ्नो प्रगती तथा आफूले प्रदान गर्ने सेवाहरुको लागि दीर्घकालिन लक्ष्य लिएको जनाएको  छ । ईन्स्योरेन्सले आउने दिनहरुमा भरपर्दो बीमा व्यवसाय र बीमाको क्षेत्रमा प्रविधि र सामाजिक कल्याणलाई एकसाथ ल्याउने अग्रगामी प्रयासलाई निरन्तरता दिइने पनि जनाएको छ ।  कम्पनी नेपालकै पहिलो एक अर्व रुपैंया पूंजीकृत निर्जीवन बीमा कम्पनी भएको जनाइएको छ ।   
