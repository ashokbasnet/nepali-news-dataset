एनआईसी एशियाले पायो  ऋणपत्र निष्काशन स्वीकृति

काठमाडौं–एनआईसी एशिया बैंकले रु ३ अर्ब बराबरको ‘एनआईसी एशिया डिबेन्चर २०८१/८२’ निष्काशन गर्न स्वीकृति पाएको छ ।  नेपाल धितोपत्र बोर्डले रू. १ हजार अंकित दरका ३० लाख  कित्ताले हुन आउने सो ऋणपत्र निष्काशन गर्न स्वीकृति दिएको हो ।  ऋणपत्रको बिक्री प्रबन्धकमा नबिल इन्भेष्टमेण्ट बैंकिङ लिमिटेड रहेको कम्पनीका सूचना अधिकारी रोशन कुमार न्यौपानेले जारी गरेको विज्ञप्तिमा उल्लेख छ । ऋणपत्र ८० प्रतिशत (अर्थात रू. २ अर्ब ४० करोड) व्यक्तिगत तवर मार्फत् र २० प्रतिशत (रू. ६० करोड) सर्वसाधारण लगानीकर्तालाई सार्वजनिक निष्काशन विधि माफर््त निष्काशन गरिने उनले बताए ।   ९ प्रतिशत वार्षिक ब्याजदर हुने ऋणपत्रको अर्धवार्षिक रूपमा ब्याज झुक्तानी गरीने ऋणपत्रको अवधि ७ वर्ष हुने र २०७४ पुस ४ देखि २०७४ पुस १२ सम्म ७ कार्यदिनको सुचना दिई त्यसपछि २०७४ पुस १३ देखि २०७४ पुस १७ सम्म ऋणपत्रको बिक्री खुल्ला गरिने बैंकले जनाएको छ ।   ऋणपत्र नेपाल स्टक एक्सचेन्ज लिमिटेडमा सूचिकरण गरिने पनि बैंकले जनाएको छ । ऋणपत्र नेपालको ऋण बजारको विकासको लागि एक महत्वपूर्ण कोषेढुंगा हुने विश्वास लिँदै बैंकले भनेको छ, ‘हाल नेपालमा दीर्घकालिन लगानीको लागि वित्तीय साधनहरु अत्यन्त कम मात्र उपलब्ध रहेको अवस्थामा दीर्घकालिन रुपमा उच्चतम प्रतिफल प्राप्त हुने, प्रतिफलको सुनिश्चीतता हुने एवं सुरक्षित लगानी हुने लगायतका दृष्टिकोणबाट दीर्घकालिन लगानीको लागि एक विरलै प्राप्त हुने एवं उत्कृष्ट अवसर भएकोले यसबाट फाइदा उठाउन सम्बन्धित सबैमा हामी हार्दिक अपिल गर्दछौ ।’      
