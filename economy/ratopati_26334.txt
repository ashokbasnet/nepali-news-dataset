नेशनल बैंकिङ्ग ईन्ष्टिच्युट र नेपाल क्रेडिट एण्ड कमर्स बैंकबीच सम्झौता

काठमाडौं–नेशनल बैंकिङ्ग ईन्ष्टिच्युट र नेपाल क्रेडिट एण्ड कमर्स बैंकबीच  मंगलबार तालिम कार्यक्रम संचालन सम्बन्धी सम्झौतापत्रमा हस्ताक्षर भएको छ ।सम्झौता अनुसार एन.बी.आईले नेपाल क्रेडिट एण्ड कमर्स बैंकका कर्मचारीहरुको कार्यदक्षता विकासका लागि विभिन्न तालिमहरु उपलब्ध गराउने जनाइएको छ । सम्झौता अनुसार नेपाल क्रेडिट एण्ड कमर्स बैंकले नेशनल बैंकिङ्ग ईन्ष्टिच्युटबाट रु ५० लाख बराबर रकमको आफ्नो कर्मचारीहरुका लागि वार्षिक तालिम संचालन गराउने भएको बैंकले जारी गरेको विज्ञप्तिमा उल्लेख छ । सम्भौतापत्रमा नेपाल क्रेडिट एण्ड कमर्स बैंकका तर्फबाट  प्रमुख कार्यकारी अधिकृत     रमेश राज अर्याल र नेशनल बैंकिङ्ग ईन्ष्टिच्युटका प्रमुख कार्यकारी अधिकृत    संजिब सुब्बाले हस्ताक्षर गरेका छन् ।   
