एन आई सी एशिया बैंकको बाजुरामा शाखा विस्तार

काठमाडौं – एन आई सी एशिया बैंकले अति दुर्गम तथा ग्रामिण भेगमा समेत आफ्नो सेवा बिस्तार गर्ने रणनीति अन्तरर्गत शाखा बाजुरामा शाखा विस्तार गरेको छ । बैंक र युके एडको लगानीमा सञ्चालित सक्षम एक्सेस टु फाइनान्ससँगको सहकार्यमा बडी मालिका नगरपालिका वार्ड नं. ८, मार्तडीमा बैंकको नयाँ शाखा सञ्चालनमा ल्याएको हो । उक्त शाखा कार्यालयको आज  पुस ४ गते मंगलबारका दिन नेपाल राष्ट्र बैंक, बैंक तथा वित्तीय संस्था नियमन विभागका कार्यकारी निर्देशक नारायण प्रसाद पौडेलको प्रमुख अतिथ्यता आयोजित एक समारोहका बीच बडीमालिका नगरपालिकाका मेयर पदम बडुवालबाट विधिवत् समुद्घाटन गरिएको थियो । ‘साथी सँगै सक्षम बन्द’” भन्ने नाराका साथ अगाडी बढाईएको यस सहकार्यबाट एन आई सी एशिया बैंकले अङ्गिकृत गरेको ‘बैंक पनि, साथी पनि’ भन्ने नारा अझ जनप्रिय बन्ने विश्वास लिएको छ । यस बैंकले मार्तडी शाखा अतिरिक्त उक्त जिल्लामा थप ३ वटा शाखारहित बैंकिङ्ग सेवा स्थापना गर्ने जनाएको छ । शाखा सञ्जाल, पूँजी संरचना, वासलातको आकार, ग्राहक संख्याहरुको आधारमा एन आई सी एशिया बैंक निजी क्षेत्रको अग्रणी बैंकहरु मध्ये एक मानिन्छ । बाजुरा शाखाको समुद्घाटनसँगै हाल यस बैंकले नेपाल भरी १ सय ४९ शाखा कार्यालयहरु र १ सय ४१ एटिएम काउन्टरहरुबाट ग्राहक महानुभावहरुमा सेवा प्रदान गर्दै आईरहेको छ ।
