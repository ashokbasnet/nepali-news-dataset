उखु किसानको समस्या बर्षेनी एउटै : अझै निर्धारण भएन मूल्य

परासी–सरकारले समयमा उखुको उचित मुल्य निर्धारण नगरेपछि किसानहरु उधारोमा मिललाई उखु विक्री गरिरहेका छन् । गहुँ बाली लगाउने समय भएकाले मुल्य निर्धारण नभएपनि किसानले उधारोमा उखु बिक्रि गनृ बाध्य भइका हुन् । साहुबाट ५ प्रतिशतमा ब्याजमा ऋण लिई उखु खेती गरेका अधिकांश किसानहरुले उखु काटेर गहुँ, तोरी, मसुरो छर्न हतार भएपछि यसरी उखु बेच्न बाध्य भएका हुन् ।  जसको प्रत्यक्ष फाईदा उखु मिल र बिचौलियाहरुलाई भैरहेको छ । जिल्लामा ईन्दिरा सुगर मिल, लुम्बिीनी चिन मिल, बागमति चिनी मिल गरि तिन वटा ठुला चिनी उद्योग छन् भने सय भन्दा बढि खडसारीहरु (भेली उद्योग) छन् । उखु मिलहरुले पनि किसानको मजबुरीका फाईदा उठाउदै मुल्य निर्धारण नहुदै उखु क्रसिङ्ग शुरु गरेका छन् । मिलहरुले किसान संग गत वर्षको रेट ५ सय ३१ मा भनी उधारोमा उखु खरिद गरिरहेका छन् ।  यता बिचौलियाहरु ठाउँठाउँमा अवैध उखु काँटा संचालन गरेर मुनाफा कमाइरहेका छन् । उनीहरुले काँटामा किसानहरुसंग ३ सय ७२ रुपैयाँमा उखु खरिद गरि मिललाई ५ सय ३१ रुपैयाँमा धमाधम विक्री वितरणगरिहेका छन् । जसको प्रत्यक्ष घाटा किसानहरुले व्यहोरिरहेको स्थानीय किसान लख्खु यादवले बताए ।   चर्काे ब्याजमा ऋण लिएका उखु किसानहरु आफनो घरको व्यवहार मिलाउन बाध्य भई बिचौलियाहरुलाई सस्तो दरमा उखु बेच्नुपरेको बताउँछन् । वर्षेनी उखुको उचित मुल्य निर्धारण नहुने र समयमा भुक्तानी नपाउनेजस्ता समस्या झेल्दै आएका किसानहरु यस वर्षपनि मिल र बिचौलियाको चपेटामा परेका छन्. । किसानहरुले यसवर्ष उखुको मुल्य ६ सय हुनु पर्ने माग गरेका छन् ।     राष्ट्रिय बालीको रुपमा रहेको नगदे बाली उखु हरेक वर्ष उधारोबालीको रुपमा रहदै आएको छ । एकातर्फ किसानले आफनो उत्पादनको मुल्य आफै तोक्न नपाउने, अर्काेतर्फ सरकार र उखुमिलको आन्तरिक तालमेलले नै उखुको मुल्य ढिलो निर्धारण हुने हुँदा थप समस्या भएको उखु उत्पादक कृषक समितिका अध्यक्ष उमेशचन्द्र यादवले बताए ।   यादवले सयममै उखुको उचित मुल्य निर्धारण गर्न पनि सरकारलाई आग्रह गरेका छन् । साथै किसानहरुले जिल्लाको ठाउँठाउँमा संचालन गरिएको अवैध काँटालाई प्रशासनले नियन्त्रणमा लिनुपर्ने पनि बताएका छन् ।  जिल्लामा कुल साढे ७ हजार हेक्टेर क्षेत्रफलमा उखु खेती गरिएको छ । सो खेतीबाट जिल्लामा २० देखि २५ लाख क्विन्टलसम्म उखु उत्पादन हुने अनुमान गरिएको छ ।  गण्डक कमाण्ड क्षेत्रका करिब १४ हजार घरपरिवार उखु खेतीमा आवद्ध रहेको कृषि विकास कार्यालयको तथ्यांक छ ।   उखु खेती पछिल्लो समयदेखि समयमै उखुको उचित मुल्य निर्धारण र भुक्तानी झनझटले क्रमशः घटदै गएको छ । पहिला जिल्लामा १० हजार हेक्टेयर क्षेत्रफलमा उखु खेती हुने गर्दथ्यो तर अहिले किसानहरु यस खेतीबाट निरुत्साहित भई उखु खेती छोडदै गएका छन् । उखुको अप्रयाप्तताले उखु मिलहरुको पनि टाउको दुखाई भएको छ । उखु सिजन भरिमा यि तीनवटै मिलहरुलाई चाहिने कुल ४० लाख क्विन्टल उखुमा जम्मा २० देखि २५ लाख क्विन्टल सम्म मात्र उखु उत्पादनले उखु मिलका संचालहरुलाई समेत समस्या भएको बताउँछन् । मिलहरुले उखुको प्रवद्धर्न नगर्ने र समयमा उखुको भुक्तनी नदिने कारणले उखुको उत्पादन घटदै गएको किसानहरु बताउछन् ।   त्यसैगरि जिल्लामा अवैध उखु काँटाको विगविगी पनि बढेको छ । किसानहरुलाई आर्थिक प्रलोभनमा पारी बिचौलियाहरुले अवैध काँटा संचालन गरि उखु स्टक गर्ने गरेका छन् । बिचौलियाहरुले किसानहरु संग सस्तोमा उखु खरिद गरि स्टक गर्ने र किसानको उखु भ्याएपछि त्यहि स्टक उखु मिललाई चर्काे मुल्यमा बेच्ने उद्देश्यले बिचौलियाहरु ठाउँठाउँमा अवैध काँटा संचालन गरि यस चलखेलमा जुटेका छन् ।
