एनआईसी एसिया बैंकले पायो एकैसाथ दुई अवार्ड

काठमाडौं– एनआईसी एसिया बैंकले एकैसाथ दुई अवार्ड पाएको छ । सो बैंकलाई वल्र्ड एचआरडी कंग्रेस इम्पोल्यर ब्राण्डिङ इन्ष्टिच्युट एण्ड स्टार अफ दी इन्डष्ट्री ग्रुपले बेस्ट ब्राण्ड अवार्ड (बैकिङ सेक्टर) र बेष्ट इम्प्लोयर व्राण्ड अवार्ड प्रदान गरेको हो ।वल्र्ड सिएसआर डे र वल्र्ड सस्टानिविलिटीका संस्थापक डा. आर.एल. भाटियाको उपस्थितिमा सम्पन्न उक्त कार्यक्रममा अर्थराज्यमन्त्री उदयशमशेर जबराले अवार्ड प्रदान गरेका थिए ।कार्यक्रममा बैंकिङ, बीमा, वित्तिय, पर्यटन,अटोमोबाइल,बायोटेक्नोलोजी, कन्ष्ट्रक्सन, रियल स्टेट आदि सेवा प्रदायक कम्पनीहरुले सहभागिता जनाएका थिए । कार्यक्रममा सहभागी कम्पनीहरुको उद्देश्य तथा कार्य सम्पादनका आधारमा विजेताहरु छनौट गरिएको थियो ।यसअघि बैंकले नेपालको वित्तीय क्षेत्रमा उत्कृष्ट सेवा पुर्याएबापत सन् २००७ र २०१३ मा लण्डनस्थित ‘द बैंकर फाइनान्सियल टाइम्स’ले प्रदान गर्ने ख्यातिप्राप्त ‘बैंक अफ द इयर’ अवार्ड प्राप्त गरिसकेको छ ।
