नेपाल क्लियरिङ्ग हाउसको सञ्चालक समितिमा भरतराज ढकाल

काठमाडौं – नेपाल क्लियरिङ्ग हाउसको १ सय १ औं सञ्चालक समितिको बैंठकबाट विकास बैंक समूहमा मुक्तिनाथ विकास बैंक लिमिटेडका प्रमुख कार्यकारी अधिकृ भरतराज ढकाल  सञ्चालक पदमा नियुक्त गरिएको छ । उनी डेभलपमेन्ट बैंकर्स एशोसिएसन नेपालका अध्यक्ष समेत रहेका छन् । यस अघि डेभलपमेन्ट बैंकर्स्का तर्फबाट कृष्ण राज लामिछाने प्रतिनिधित्व गर्दै आएका थिए ।नेपाल क्लियरिङ्ग हाउस लिमिटेडको सञ्चालक समितिमा नेपाल राष्ट्र बैंककातर्फबाट १ जना, वाणिज्य बैंक तर्फबाट ३ जना, विकास बैंक, फाइनान्स कम्पनी र स्मार्ट च्वाइस टेक्नोलोजीजबाट क्रमशः एक एकजना गरी जम्मा ७ जनाको प्रतिनिधि रहने व्यवस्था रहेको छ ।  
