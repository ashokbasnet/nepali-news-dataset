कपिलबस्तु महोत्समा पाँच करोडको कारोबार

कपिलबस्तु–“एक्काइसौं शताब्दीको आवश्यकता, युवा उद्यमशिलता” भन्ने मुल नाराका साथ जितपुरको बुद्धरंगशालामा भएको नवौँ कपिलवस्तु महोत्सव  बुधबार सम्पन्न भएको छ । महात्सवमा पाँच करोड पचास लाख बराबरको कारोबार भएको जनाइएका ेछ ।  मंसिर २३ देखि पुस ५ गतेसम्म आयोजित महोत्सव दुई लाख दर्शकले अवलोकन गरेको आयोजक समितिका संयोजक राजकुमार खाँणले बताए । कलाकारहरु रामजी खाँण, प्रमोद खरेल,बर्दी पंगेनी, टिका पुन ,ईन्दिरा जोसी लगायतले महोत्सवमा भरपुर मनोरञ्जन दिलाएका थिए । समापन कार्यक्रममा मूल आयोजक समितिका निर्देशक दिनेश क्षेत्रीले महोत्सवबाट भएको आम्दानीबाट विभिन्न सामाजिक कार्यहरु गरीने बताए ।  महात्सवमा कृषि र शैक्षिक, परम्परागत प्रविधि, स्थानीय परिकारको प्रदर्शनीका साथै स्थानीय लघु घरेलु उद्यमबाट उत्पादित सामग्री पनि बिक्री तथा प्रदर्शनमा राखिएका थिए । महोत्सवमा विभिन्न प्रकृतिका ३ सय स्टलहरु राखिएको थियो । 
