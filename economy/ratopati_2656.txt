हिमालयन बैंकद्धारा मन्दिरमा सिसीटभी जडानमा सहयोग

काठमाडौं – हिमालयन बैँक लिमिटेडले ऐतिहासिक एवं धार्मिक सम्पदाहरुको सुरक्षामा  गर्न विभिन्न उपकरण सहित सिसिटिभी उपलब्ध गराएको छ । बैंकले काठमाडौं महानगरपालिका वडा नं. ३० अवस्थित मैतीदेवी मन्दिर परिसरको  विभिन्न स्थानमा ८ थान उच्च क्षमतायुक्त सि.सि टी.भि क्यामेरा जडान गराई सो सम्बधि रेकर्डिङ्ग उपकरण हस्तान्तरण गरेको छ । उक्त रेकर्डिङ्ग उपकरणले उच्च क्षमतामा १८ दिनसम्मको चौबिसै घण्टाको गतिविधिलाई सुरक्षित राख्न सक्दछ ।   यस अवसरमा बैंकका अध्यक्ष मनोज बहादुर श्रेष्ठले सि. सि. टी. भी. सम्बन्धि उपकरणहरु मैतीदेवी क्षेत्र प्रबन्ध समितिका सदस्य सचिव दर्शन महतोलाई औपचारिक रुपमा हस्तान्तरण गरेका हुन् । समारोहमा पुरातत्व विभागका महानिर्देशक भेष नारायण दाहाल, बैंकका सञ्चालकहरु, बैंकका वरिष्ठ पदाधिकारी तथा मैतीदेवी क्षेत्र प्रबन्ध समितिका अन्य पदाधिकारी हरुको समेत उपस्थिति थियो ।   अध्यक्ष श्रेष्ठले सि. सि. टी. भी.  जडान  भए पश्चात मन्दिर परिसर वरिपरि हुनसक्ने अवांछित गतिविधिहरु नियन्त्रणमा सहयोग पुग्ने विश्वास ब्यक्त गरे ।  यसैगरि पुरातत्व विभागका महा निर्देशक श्री भेष नारायण दाहालले बैंकको यस प्रकारको पुरातात्विक संपदा संरक्षणको कार्य अत्यन्त सह्रानीय रहेको वताए ।   
