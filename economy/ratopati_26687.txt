३ मेगावाट मिदिमखोला आयोजनाद्वारा विद्युत उत्पादन सुरु

लमजुङ– लमजुङको मध्यनेपाल नगरपालिकामा ३ मेगावाटको मिदिमखोला जलविद्युत आयोजनाले विद्युत उत्पादन थालेको छ । प्रवद्र्धक कम्पनी र नेपाल विद्युत प्राधिकरणबीच २०६७ माघमा विद्युत खरिदविक्री सम्झौता भएको थियो । प्रतियुनिट सुख्खायाममा ८ रुपैयाँ ४० पैसा र बर्खायाममा ४ रुपैयाँ ८० पैसामा सम्झौता भएको थियो । पानीको बहाव (रनअफरिभर) मा आधारित उक्त आयोजना स्वदेशी लगानीमा निर्माण गरिएको हो । प्रोजेक्ट म्यानेजर दीपबहादुर सिंहका अनुसार २०७२ बैशाखमा सुरुङ निर्माण गर्ने भनिएकोमा भूकम्पका कारण काम अघि बढाउन नसकिएको थिएन । साढे एक सातायता यसले ‘प्रि टेष्ट’ गरिरहेको छ । आयोजनाको ड्राइ टेष्ट  अर्थात पानी नहालिकन मेशिनरी परीक्षण सकिएको र अहिले वेट टेष्ट अर्थात पानी हालेर मेशिनरी परीक्षण भइरहेको छ । परीक्षणको बेला उत्पादन भइरहेको विद्युत नेपाल विद्युत प्राधिकरणमा जोडिएको छ । आयोजनाका प्रोजेक्ट म्यानेजर ईन्जिनियर सिंहले आयोजनाको सवै काम शतप्रतिशत सकिएको बताए । नेपाल विद्युत प्राधिकरणका ईन्जिनियरले हेरेपछि २÷४ दिनमै परीक्षण प्रसारण सुरु हुनेछ । युनियन हाइड्रोपावर लिमिटेडले २०७२ को पहिलो महिनादेखि निर्माण थालेको आयोजना तोकिएको समयभन्दा करीब ६ महिना ढिला सकिएको हो । उत्पादित विद्युतलाई प्राधिकरणको भोर्लेटारमा निर्माणाधिन सवस्टेशनमा जोड्नुपर्छ । प्राधिकरणले ढिलाई गरेकाले उत्पादित विद्युत ३३ केभीएको भोर्लेटार–दमौली प्रसारण लाइनमा जडान गरिएको हो ।विद्युतगृहबाट भोर्लेटारसम्मको साँढे ८ किलोमीटर प्रसारण लाइन आयोजना आफैंले बनाएको छ । मध्यनेपाल नगरपालिका ८ करापू र बेंसीसहर नगरपालिका ४ नाल्मासीमा लाङ्दीफेदीमा बाँध निर्माण गरिएको छ । १ हजार १ सय २१ दशमलब २ मिटर लामो भूमिगत सुरुङ, १ सय ३० मिटर पेनस्टक पाइप, १ सय ७१ मिटर लामो एप्रोच क्यानल (कल्भर्ट) निर्माण गरी पानीलाई मध्यनेपाल ८ करापूको पत्तरीमा निर्मित विद्युतगृहमा खसालिएको छ । आयोजनाको ग्रसहेड ५१ मिटर छ । आयोजनामा २ वटा फ्रास्सिस टर्बाइन जडान गरिएको छ । प्रवद्र्धक कम्पनी र नेपाल विद्युत प्राधिकरणबीच २०६७ माघमा विद्युत खरिदविक्री सम्झौता (पीपीए) भएको थियो । प्रतियुनिट सुख्खायाममा ८ रुपैयाँ ४० पैसा र बर्खायाममा ४ रुपैयाँ ८० पैसामा सम्झौता भएको थियो । पानीको बहाव (रनअफरिभर) मा आधारित उक्त आयोजना स्वदेशी लगानीमा निर्माण गरिएको हो । प्रोजेक्ट म्यानेजर सिंहका अनुसार २०७२ बैशाखमा सुरुङ निर्माण गर्ने भनिएकोमा भूकम्पका कारण काम अघि बढाउन नसकिएको थिएन ।नाकाबन्दीले इन्धन र सामग्री अभावले ढिलाई भएको उहाँले बताउनुभयो । उहाँका अनुसार सुरुमा केही गलत सर्भे डिजाइन हुन गएकाले पनि समयावधि लम्बिएको हो । अहिले आएर प्रसारण लाइन लामो भएर पनि थप समस्या आएर उत्पादनमा ढिलाई भएको उहाँले बताउनुभयो ।  एक मेगावाटको २५ करोड सुरुमा गरिएको सर्भे्डिजाइन परिवर्तन गर्नु परेपछि आयोजनाको लागत बढेको हो । फिजिबिलटी स्टडी (वातावरणीय अध्ययन) गर्दा ५४ करोड लाग्ने अनुमान गरिएको सो आयोजना निर्माण गर्दा ७५ करोड रुपैयाँ पुगेको छ । एक मेगावाट बराबर २५ हजार रुपैयाँ पर्छ । प्रोजेक्टर म्यानेजर ईन्जिनियर सिंहका अनुसार लागत सर्भेका कारण ड्यामको उचाई बढाउनु परेको, खराब भूगर्भ, बाँध ठूलो बनाउनुपरेको, सर्ज ट्यांक ठूलो बनाउनु परेको, टनेल भन्दा अलि टाढा राख्नु परेको लगायतले लागत बढेको हो ।
