१० अर्ब लगानी गर्न नीतिगत व्यवस्था गर्न धितोपत्र बोर्डलाई एनआएन अध्यक्षको आग्रह

काठमाडौं– गैरआवासीय नेपाली संघका नवनिर्वाचित पदाधिकारीहरु र नेपाल धितोपत्र बोर्डका अध्यक्ष डा. रेवतबहादुर कार्कीवीच धितोपत्र बजारमा लगानी गर्ने सम्बन्धमा छलफल भएको छ ।सो क्रममा एनआरएनका अध्यक्ष भवन भट्टले विदेशमा ठूलो संख्यामा छरिएर रहेका एनआरएनहरु नेपालको पँुजी वजारमा संस्थागतरुपमा लगानी गर्न इच्छुक रहेकोले सो को लागि वोर्डले आवश्यक नीतिगत व्यवस्था गरिदिन अनुरोध गरेका छन् । त्यसक्रममा भट्टले एनआरएनहरुले शुरुमा रु. १० अर्ब लगानी गर्ने योजनामा रहेको जानकारी गराएका थिए ।बोर्डका अध्यक्ष डा. कार्कीले एनआरएनको पछिल्लो प्रस्तावलाई सकारात्मक रुपमा लिदै नेपालको धितोपत्र वजारमा एनआरएनलाई सहभागी गराउन आवश्यक नीतिगत व्यवस्था गर्न वोर्ड तयार रहेको बताएका थिए ।  
