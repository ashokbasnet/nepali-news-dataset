काठमाण्डौमा अनलाईन फुड फेस्टिबल सुरु

काठमाडौं– काठमाण्डौमा पहिलोपटक अनलाईन फुड फेस्टिबल आयोजना गरिएको छ । नेपालकै पहिलो खाना डेलिभरी कम्पनी फुडमाण्डुले सो महोत्सवको आयोजना गरेको हो ।  खुकुरी रमको प्रायोजन र समर्सबीको सह प्रायोजनमा आयोजना गरिएको उक्त उत्सव यहि शुक्रबारदेखि जनवरी ५ सम्म सञ्चालन हुने आयोजक पक्षले जनाएको छ । महोत्सवमा ३३ वटा रेष्टुरेन्टहरुले सहभागीता जनाएका छन् । ती रेष्टुरेण्टहरुले आफ्ना विशेष परिकारहरु विशेष मूल्यमा पस्किदैछन् ।  यस अवधिमा हरेक अर्डरमा एक बोतल कोकाकोला र हरेक दिन ५० जना ग्राहकहरुले अग्रिम रुपमा समर्सबी सित्तैमा प्राप्त गर्नेछन् ।साथै रु हजारभन्दा बढीको खाना अर्डर गर्नेले २ वटा कफीको कुपन पनि प्राप्त गर्न सक्ने आयोजक पक्षले जनाएको छ । महोत्सव अवधिभर खाना अर्डर गर्नेलाई डेलिभरी शूल्क नलाग्ने समेत जनाइएको छ ।हरेक दिन सबभन्दा बढी मूल्यको खाना अर्डर गर्ने एक जना ग्राहकले र उत्सवभर सबैभन्दा बढी मूल्यको तथा सबैभन्दा बढी पटक अर्डर गर्ने एक–एक जना ग्राहकहरुले आकर्षक उपहार प्राप्त गर्नेछन् ।  
