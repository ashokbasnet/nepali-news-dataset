राष्ट्रिय सहकारी बैंकको १४ औं  साधरणसभा सम्पन्न

काठमाडौं – राष्ट्रिय सहकारी बैंक लिमिटेडको १४ औं वार्षिक साधारणसभा यहि पुस ६ गते बिहीवार सम्पन्न भएको छ ।साधारणसभाले बैंकको गत वर्षको आर्थिक तथा प्रगति प्रतिवेदन पारित गर्नुका साथै आगामी आर्थिक वर्षको नीति तथा कार्यक्रम पारित गरेको छ । उक्त साधारणसभाको उद्घाटन उपराष्ट्रपति नन्दबहादुर पुनले गरेका थिए । उपराष्ट्रपति पुनले  सहकारी आर्थिक विकासको महत्वपूर्ण माध्यम भएको बताए । उनले भने, ‘यसले ग्रामिण क्षेत्रमा बस्ने, विपन्न समुदायका जनतालाई आयआर्जन गर्न र आयआर्जन भएको रकम वचत गर्न सिकाएर देशको आर्थिक विकासमा महत्वपूर्ण योगादन गरेको छ ।’       । बैंकमा हालसम्म नेपाल सरकारको १ करोडसहित बैंकको करिव शेयर रकम ९४ करोड, निक्षेप १५ अर्ब तथा कर्जा लगानी १० अर्ब रहेको छ । ३७ शाखा कार्यालयहरू स्थापना भइसकेका छन् भने धनकुटा, सर्लाही, महोत्तरी र पाँचथरमा ४ वटा शाखा सञ्चालनको अनुमति प्राप्त भइसकेको बैंकले जनाएको छ ।त्यस्तै, चितवन, नवलपरासी लगायत अन्य १० ठाउँमा शाखा कार्यालय सञ्चालनको प्रक्रिया अगाडि बढाइएको छ ।  ग्रामीण क्षेत्रमा समेत कारोवारको पहुँच पुग्ने गरी शाखा विस्तार गर्दै लैजाने बैंकको नीति अनुरुप हाल दुर्गम जिल्लाहरूमा पनि थप शाखा कार्यालय स्थापनाका निमित्त नेपाल राष्ट्र बैंकबाट स्वीकृति लिनका लागि प्रक्रिया अगाडि बढाइएको बैंकले जनाएको छ ।२०७५ असार मसान्तसम्म बैंकले १६ हजार शेयर सदस्य, २ अर्ब शेयर रकम, २० अर्ब निक्षेप र १६ अर्ब कर्जा लगानी गर्ने लक्ष्य लिएको छ । बैंकले लगानी मध्ये ७० प्रतिशत कर्जा उत्पादन, प्रशोधन, बजारीकरण, पर्यटन, जलस्रोत र वातावरणका क्षेत्रमा लगानी गर्ने लक्ष्य लिएका जनाएको छ ।यस्ता छन् साधारणसभाबाट पारित प्रस्तावहरु ः१) सञ्चालक समितिका तर्फबाट अध्यक्ष रमेशप्रसाद पोखरेलले प्रस्तुत गरेको प्रतिवेदन पारित भएको छ । २) सञ्चालक समितिका तर्फबाट प्रवन्ध सञ्चालक के.बी.उप्रेतीले प्रस्तुत गरेको नीति, कार्यक्रम तथा आर्थिक प्रतिवेदन पारित     भएको छ । ३) लेखा समितिका तर्फबाट प्रस्तुत प्रतिवेदन पारित भएको छ । ४) सहकारी ऐनमा उल्लेख भएको कर सम्बन्धी प्रावधानलाई आर्थिक विधेयकमा समावेश गरी कार्यान्वयन गर्न नेपाल सरकारसंग माग गर्ने ।  ५) राज्यद्वारा सञ्चालित गरिवी निवारणसंग सम्बन्धित कार्यक्रमहरु विभिन्न मन्त्रालय एवं निकायहरुबाट सञ्चालन हुने गरेको र उक्त कार्यक्रमलाई ग्रामिण क्षेत्रमा बस्ने जनतासम्म पु¥याउने भरपर्दो माध्यम सहकारी संघ संस्थालाई प्राथमिकता दिन     ६) नेपाल सरकारको १ करोड लगानी रहेको बैंकका १० करोड शेयर रकम पु¥याउन ।      ७) नेपाल सरकारे अन्य विभिन्न क्षेत्रमार्फत प्रदान गर्ने सहुलियत दरको कर्जाहरु राष्ट्रिय सहकारी बैंक मार्फत परिचालन गर्न ।      ८) गरिवी निवारण कोषहरुका विभिन्न कोषहरुबाट सहकारी क्षेत्रमा जाने रकमलाई एकीकृत रुपमा सबै सहकारी संघ संस्थाहरुको बैंकका रुपमा स्थापना भएको सहकारी बैंक मार्फत लैजान सरकारसंग साधारणसभाले माग गरेको छ । ६) राष्ट्रिय सहकारी बैंकले आर्थिक वर्ष २०७३÷७४ को कारोबारबाट आफ्ना शेयर सदस्यहरुलाई १४ प्रतिशत मुनाफा प्रदान गर्न गरेको प्रस्ताव पारित गर्नुका साथै लेखापरिक्षण प्रतिवेदन पारित गरेको छ । ९) कृषि क्षेत्र लगायत उत्पादनका क्षेत्रमा काम गर्ने सहकारी संघ संस्थाहरुलाई विशेष प्राथमिकता दिन राज्यसंग माग गर्ने सभाले माग गरेको छ ।
