शिखर इन्स्योरेन्सको २९ प्रतिशत बोनस शेयर पारित

काठमाडौं – शिखर इन्स्योरेन्सको पौष ७ गते शुक्रबार बसिएको १३ औं वार्षिक साधारणसभाबाट २९ शेयर बोनस शेयर पारित भएको छ ।बोनस शेयरको वितरण पश्चात कम्पनीको चुक्ता पूँजि रु.१०५ करोड पुग्ने कम्पनीले जनाएको छ । बीमा समतिबाट २०७५ आषाढ मसान्त भित्र निर्जिवन बीमा कम्पनीले चुक्ता पूँजि रु.१०० करोड पुर्याउनुपर्ने निर्देशन भएकोमा कम्पनीले सो मिति अगावै शेयरधनीहरुबाट थप रकम माग नगरी बोनस शेयरकै माध्यमबाट चुक्ता पूँजि कायम गर्न सफल भएको हो । साधारणसभाले संस्थापक शेयर मध्ये २० प्रतिशत (कुल शेयरको १४ प्रतिशत) शेयर सर्वसाधारण शेयरमा परिणत गर्ने निर्णय समेत गरेको छ । कम्पनीले चालु आ.व. सम्ममा रु.१ सय ४३ करोडको बीमा शुल्क संकलन गर्न सफल भएको जनाएको  छ ।  साधारण सभामा ८ सय ५० भन्दा बढी शेयरधनीको सहभागिता रहेको बताइएको छ ।  
