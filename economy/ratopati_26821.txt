लालीगुराँस बहुउद्देश्यीय सहकारीकाे १८ औं साधारण सभा सम्पन्न

    ललितपुर– पुल्चोक स्थित लालीगुराँस बहुउद्देश्यीय सहकारी संस्था लिमिटेडको १८ औ बार्षिक साधारण सभा सम्पन्न भएको छ ।  सहरी विकास मन्त्री दिलनाथ गिरीको प्रमुख आतिथ्यमा सम्पन्न कार्यक्रममा संस्थाको वार्षिक कार्यक्रम तथा बजेट पारित भएको छ । साधारणसभामा संस्थाका संचालक समितिका अध्यक्ष अमरदास श्रेष्ठले चालु आव ०७३÷०७४ मा सहकारीले गरेको उपलब्धी, भावी योजना, सम्भावना र भविष्यमा आउन सक्ने चुनौतिको बारेमा जानकारी गराएका थिए । उनले  सहकारी विभाग, डिभिजन सहकारी कार्यालय र विषयगत संघहरुको माध्यमबाट संकलित करिब २८ वटा वाणिज्य बैंकहरु पछी दोश्रो ठूलो वित्तिय कारोबार सहकारी संस्थाहरुबाट भएको  दाबी गरे ।   कार्यक्रममा संस्थाका प्रमुख कार्यकारी निर्देशक सुरेन्द्र भण्डारीले  सहकारी संघ संस्थाहरुबाट प्रत्यक्ष रुपमा २ लाख भन्दा बढी व्यक्तिहरुले रोजगारी प्राप्त गरेका जानकारी गराए ।  उनले करिब ६५ लाख भन्दा बढी संघ, संस्था तथा नागरिकहरु सहकारी संघ÷संस्थाहरुमा आवद्ध रहेको बताउँदै सहकारी मार्फत देशको आर्थिक विकास गर्नको लागि सहकारी मैत्री कानून निर्माण गरिनु पर्ने तर त्यसको विपरीत सहकारी तथा गरिबी निवारण मन्त्रालयद्वारा सहकारी अभियानको सुझावलाई वेवास्था गरी समग्र सहकारी क्षेत्रलाई संकुचित गर्ने अभिप्रायले ऐन पारित गरिएको उल्लेख गरे ।  देशको कुल ग्राहस्थ उत्पादनमा सहकारी क्षेत्रको योगदान सार्वजनिक हुन नसकेको वर्तमान परिस्थितीमा सहकारी संस्थाहरुलाई थप व्यवस्थित गर्दै क्षमता अभिवृद्धि गर्न, कृषि क्षेत्रमा लगानी बृद्धि गरी रोजगार तथा कुल ग्राहस्थ उत्पादनमा समेत अभिबृद्धि गर्न विभिन्न किसिमका रणनीतिहरु अबलम्बन गर्नु अपरिहार्य रहेको मा जोड दिए ।     संस्थाले चालु आ.व.मा सरकारलाई ४ करोड ७१ लाख ९७ हजार १ सय ९९ राजश्व बुझाएको जनाएको छ ।  सरकारलाई राजश्वमा गरेको योगदानमा समग्र सहकारी संस्थाहरु मध्ये अग्रणी स्थानमा रहेको छ ।  हाल संस्थाले ललितपुरको चापागाँउ, काठमाण्डौंको चाबहिल र भक्तपुरको कौशलटार गरी ३ स्थानमा सदस्य सुबिधा काउण्टर संचालन गरेको छ ।  संस्थाले आ.ब. ०७३÷०७४ मा     ९ करोड ७१ लाख ४६ हजार १ सय ९९ रुपैया मुनाफा आर्जन गरेको छ । त्यसै गरी, आ.व. ०७२÷०७३ को कूल कारोबार ४ अर्ब ६२ करोड २९ लाख ६३ हजार १ सय ९८ रहेकोमा चालु आ.व. मा ८ दशमलब २१ प्रतिशतले बृद्धि गरी कुल कारोवार ५ अर्ब २३ लाख ९८ हजार ३ सय ६८ रुपैया पु¥याएको छ ।  संस्थाको आ.व. ०७२÷०७३ मा ३ अर्ब ९२ करोड ३४ लाख २२ हजार ७ सय २७ रुपैया निक्षेप रहेकोमा आ.व. ०७३÷०७४ मा ६ दशमलब ७६ प्रतिशतले बृद्धि भई ४ अर्ब १८ करोड ८६ लाख १ हजार ९ सय ६३ रुपैया पुगेको     छ ।  कर्जा लगानी तर्फ आ.व. ०७२÷०७३ मा ३ अर्ब ४ करोड ३१ लाख ५४ हजार २ सय ३५ रुपैया रहेकोमा, चालु आ.व. मा ११ दशमलब ७५ प्रतिशतले बृद्धि भई ३ अर्ब ४० करोड ८ लाख ५२ हजार ८ सय ४ रुपैया पुगेको छ । शेयर पूँजी तर्फ आ.व. ०७२÷०७३ को कुल शेयर पूँजी ३२ करोड ४ लाख ५३ हजार ९ सय मात्र रहेकोेमा आ.व. ०७३÷०७४ मा १७ दशमलब १८ प्रतिशतले बृद्धि भई   ३७ करोड ५५ लाख २० हजार ९ सय रहेको छ ।  १७ हजार ८ सय ७० जना शेयरसदस्य रहेको संस्थाले चितवन जिल्लाको खैरहनी नगरपालिकामा नेपालकै सर्वाधिक ठुलो डेरी फार्म संचालनमा समेत ल्याएको छ ।  २०५६ साल भाद्र १८ गते डिभिजन सहकारी कार्यालय ललितपुरमा दर्ता भई २०५६ असोज १५ गतेबाट कारोबार सुरु गरेको संस्थाले संस्थागत सामाजिक उत्तरदायित्व अन्तर्गत संस्थाले बहुउद्देश्यीय लगानी तर्फ लालीगुराँस हस्पिटल प्रा.लि., लालीगुराँस एजुकेशन फाउण्डेशन प्रा.लि., जय लालीगुराँस ईन्भेष्टमेन्ट एण्ड ट्रेडिङ्ग कम्पनी प्रा.लि., भैरवकुण्ड हाईड्रोपावर लि. लगायत अन्य विभिन्न कम्पनी तथा संघ संस्थाहरुमा शेयर लगानी गरेको छ ।  संस्थाले यसै आ.व. मा डेरी उद्योग संचालन गर्ने तयारी पनि गरेको जनाएको छ ।  कार्यक्रममा सहकारी तथा गरिबी मन्न्त्रालयका उपसचिव उपेन्द्र बहादुर ढुंगाना, सहकारी विभागका उपरजिष्ट्रार नारायण प्रसाद ज्ञवाली, पुर्व मन्त्री छविराज पन्त, राष्ट्रिय जेष्ठ नागरीक मञ्चका अध्यक्ष रामकृष्ण कर्माचार्य, राष्ट्रिय सहकारी महासंघका संचालक एवं सहकारी विकास बोर्डका सह अध्यक्ष दक्ष पौडेल, पुर्व मन्त्री राजेन्द्र पाण्डे, एमाले सहकारी विभागका प्रमुख एवं कैलाश ढुंगेल, अन्तराष्ट्रिय सहकारी महासंघका (आइसिएका) संचालक एवं राष्ट्रिय सहकारी महासंघका उपाध्यक्ष ओमदेवी मल्ल लगायतले बोलेका थिए।    
