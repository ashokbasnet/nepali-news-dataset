गोल्डेन डायमण्डद्वारा पत्रकारिता विकासको लागि सहयोग

ललितपुर – गोल्डेन डायमण्ड एण्ड ज्वेलरीले सामाजिक उत्तरदायित्वको अवधारणा अनुसार पत्रकारिता सम्बद्ध पाँच वटा तालिमका आर्थिक सहयोग गर्ने भएको छ । ललितपुर महानगरपालिका वडा नं १२ हःखामा रहेको सो ज्वेलरीले नेवाः पत्रकार राष्ट्रिय दबूसंग सहकार्य गरेर मुलुकका विभिन्न जिल्लामा पत्रकारिता तालिम सञ्चालन गर्न लागेको हो ।आईतबार ललितपुरमा आयोजित एक समारोहकाबीच नेपाल सुनचाँदी व्यवसायी महासंघका केन्द्रीय उपाध्यक्ष समेत रहेका  ज्वलेरीका प्रमुख ज्ञानराज शाक्य अस्वस्थ रहेकाले उनकी श्रीमती सुनिता शाक्य र समिस शाक्यले र पत्रकार दबूकोतर्फबाट केन्द्रीय अध्यक्ष श्रीकृष्ण महर्जनले हस्ताक्षर गरे ।सो अवसरमा पत्रकार दबूका केन्द्रीय सल्लाहकार समेत रहेका राष्ट्रिय समाचार समितिका प्रधान सम्पादक राजु शाक्यले व्यावसायिक संस्थाले पत्रकारिताको विकासको लागि सहयोग गर्न कार्य सामाजिक उत्तरदायित्वको अवधारणा अनुुरुपको नौलो अभ्यास रहेको धारणा राखे । यसले समावेशी सञ्चारको विकासका लागि दूरगामी प्रभाव पार्ने पनि उनको भनाई रहेको छ । पत्रकार दबूका केन्द्रीय अध्यक्ष श्रीकृष्ण महर्जनले व्यावसायिक संस्थाले पत्रकारिताको विकासका लागि सहयोग गर्ने कार्य अन्य व्यावसायिक संस्थाका लागि उदाहरणीय साबित हुने विश्वास व्यक्त गरे ।  
