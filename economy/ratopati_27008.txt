१४ औं राष्ट्रिय औद्योगिक प्रदर्शनीको तयारी पूरा

काठमाडौं–“आत्मनिर्भरताको आधार, स्वदेशी बस्तुको प्रयोग ”भन्ने मुल नाराका साथ १४औं राष्ट्रिय औद्योगिक प्रदर्शनीको आयोजना गरिएको छ ।  राजधानीको भृकुटीमण्डपस्थित  प्रदर्शनीहलमा यही १३गते देखि १८ गतेसम्म प्रदर्शनी गरिने जनाइएको छ । सोको सम्पूर्ण तयारी पूरा भएको  प्रदर्शनी व्यवस्थापन मुल समितिका संयोजक नानिराज घिमिरेले जानकारी दिए ।  उनका अनुसार  प्रदर्शनीमा जम्मा १३५ वटा स्टल रहनेछन जसमा जुत्ता चप्पल उत्पादन गर्ने उद्योगहरु , छाला जन्य बस्तु उत्पदकहरु, र यस उद्योग हरुकालागी कच्चापदार्थ उत्पादन गर्ने उत्पादक तथा बितरक हरुको समेत सहभागीता रहने छ । यस्तै  छालाका जुत्ता, स्पोर्टस जुत्ता, क्याजुअल जुत्ता स्कुल कलेजका युनिफर्मका जुत्ता, जेन्टस तथा लेडिज चप्पल एवं  उद्योग संग सम्बन्धित कच्चा पदार्थहरुतथा फुड स्टलहरु पनि रहनेछन् ।  प्रदर्शनी अवधिभर प्रदर्शनी स्थलबाट खरिद गरिएका जुत्ता चप्पल र बस्तुहरुमा १५     प्रतिशत सम्म छुटको व्यवस्था गरिएको छ  भने     नयां डिजाइनका जुत्ता, चप्पल तथा छालाजन्य वस्तुहरु अवलोकन गर्ने अवसर पनि प्राप्त हुनेछ ।  यस्तै प्रदर्शनी अवधिभर निःशुल्क स्वास्थ्य शिविर र  रक्तदानको कार्यक्रम समेत आयोजना गरिएको छ ।   
