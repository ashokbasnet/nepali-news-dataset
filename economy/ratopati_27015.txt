‘फिर्के’को रोमान्टिक गीत क्रिष्टिना र इकुको रोमान्स

काठमाडौं – २१ पुसबाट प्रदर्शनमा आउन लागेको चलचित्र ‘फिर्के’को रोमान्टिक गीत अहिले बाहिर आएको छ । चलचित्रको प्रदर्शन मिति नजिकिदै गर्दा निर्माण युनिटले प्रचारको लागि ‘सानी सानी’ बोलको गीत सार्वजनिक गरेको हो । विश्व नेपाली र जुना प्रसाइँको स्वर रहेको छ  गीतमा रामशरण नेपालीको शब्द र गायक विश्वकै संगीत छ । गीतको भिडियोमा कलाकार सुलेमान शंकर ‘ईकु’ र नव–नायिका क्रिष्टिना पौडेल देखिएका छन् ।‘फिर्के’मा अर्पण थापा, सुलेमान शंकर, ऋचा शर्मा, क्रिष्टिना पौडेल, बिष्णु सापकोटा, अर्जुन गुरुङ, उज्वल भण्डारी लगायतका कलाकारहरुको अभिनय रहेको छ ।‘ईकु’को नामले चर्चित सुलेमान शंकरको प्रस्तुतीमा बनेको चलचित्र रवि डंगोलले निर्देशन गरेका हुन् । अभिमन्यू निरबीको लेखन रहेको चलचित्रमा अष्ट महर्जनको द्वन्द्व छ ।  
