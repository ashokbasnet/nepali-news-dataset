टाटा मोटर्स्को नयाँ शोरुम जनकपुरमा

धनुषा–भारतीय अटो मोबाइल कम्पनी टाटा मोटर्स्ले आफ्ना उत्पादन विक्री वितरणका लागि जनकपुरमा नयाँ शोरुम सञ्चालनमा ल्याएको छ । टाटा मोटर्स्को नेपालका लागि एकमात्र आधिकारिक बिक्रेता सिप्रदी टे«डिङ प्रा.लिको जनकपुरका लागि आधिकारिक वितरक गिरिजा अटोमोवाइल इन्टरप्राइजेजले मंगलबारबाट शोरुम सञ्चालनमा ल्याएको हो । जनकपुरको मुजेलीयामा सञ्चालनमा आएको नयाँ शोरुम ३८०० वर्गफिट क्षेत्रफलमा फैलिएको छ जुन जनकपुरमै सवैभन्दा ठूलो भएको बताइएको छ । शोरुमको उद्घाटन गर्दै टाटा मोटर्सका अन्तर्राष्ट्रिय व्यापार प्रमुख सुजन रोयले नेपाल टाटा मोटर्सका लागि महत्वपूर्ण वजार रहेको बताए । उनले गिरिजा अटो मोवाइल र सिप्रदी टे«डिङको नेतृत्वमा रहेको जनकपुरको शोरुमले यस क्षेत्रमा विक्री, सेवा अनि ग्राहकको सन्तुष्टिमा नयाँ आयम कायम गर्ने विश्वास व्यक्त गरे ।कार्यक्रममा  सिप्रदी टे«डिङका प्रमुख सञ्चालन अधिकृत राजेश प्रसाद गिरीले गिरिजा अटोमोवाईल र टाटा मोटर्ससँग सहकार्यलाई निरन्तरता दिन पाउँदा खुशी लागेको बताए ।  
