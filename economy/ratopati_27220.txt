ग्राहकहरुलाई भाइबरबाट सेवा दिदै लक्ष्मी बैंक

काठमाडौं– लक्ष्मी बैंकले आफ्ना ग्राहकहरुका लागि भाइबरबाट सेवा दिने भएको छ । मंगलबार एक विज्ञप्ति जारी गरी बैंकले सो कुराको जानकारी दिएको हो । लक्ष्मी बैंक पब्लिक एकाउन्ट नाम दिइएको सो भाइबर सेवामार्फत ग्राहकहरुले तत्काल बैंकका सुचनाहरु प्राप्त गर्न सकिने जनाइएको छ ।ग्राहकहरुले भाइबर सेवामार्फत आफ्नो खाताको विवरण, व्यालेन्स, मिनि स्टेटमेन्ट लगायत अन्य थुप्रै अत्यावश्यक सूचनाहरु प्राप्त गर्न सकिने जनाइएको छ । बैंकको यो सेवामा आबद्ध भएलगत्तै ग्राहकहरुले बैंकका शाखाहरु, बैंकका एटिएम शाखाहरुको जानकारी, विदेशी मुद्राको विनिमयदर लगायतका थुप्रै जानकारी प्राप्त गर्न सकिने जनाइएको छ ।लक्ष्मी बैंकले सन् २००२ देखि नयाँ प्रविधिहरुको प्रयोग गर्दै ग्राहकहरुलाई सेवा दिदै आएको छ । उक्त बैंकका हाल ७४ वटा शाखा, ३ वटा हस्पिटल सेवा काउन्टर, ९५ वटा एटिएम काउन्टर र २५ सय भन्दा बढी रेमिन्टेन्स र ४ सय भन्दा बढी मोबाइल एजेन्टहरु रहेका छन् ।
