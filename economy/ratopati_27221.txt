एक जिल्ले विकास बैंक र फाइनान्सलाई राहतः राष्ट्र बैंकले दियो  पूँजी बढाउने समय सीमा २०७६ पुससम्म

   काठमाडौं – नेपाल राष्ट्र बैंकल एउटा मात्र जिल्लामा कार्य क्षेत्र भएको विकास बैंकहरु र फाइनान्स कम्पनीहरुलाई चुक्ता पूँजी पुर्याउने समय थप गरेको छ ।  राष्ट्र बैंकको यस्तो निर्णयले त्यस्ता चुक्ता पुँजी पुर्याउन नसकिरहेका वित्तीय संस्थाहरुलाई भने राहत पगेको छ । तर, राष्ट्र बैंकले २०७६ सम्म पनि तोकीएको चुक्ता पुँजी पुर्याउन नसक्ने  त्यस्ता संस्थालाई भने कडा कारवाही गरिने जनाएको छ ।  आज मंगलबार निर्देशन जारी गर्दै समय सीमा बढाइ दिएको बैंकले जनाएको छ ।राष्ट्र बैंकले २०७२ मा मौद्रिक नीतिमार्फत २०७४ असार मसान्तभित्र चुक्ता पूँजी चारदेखि २५ गुणासम्म बढउन पर्ने नीति लिएको थियो।  यस्तो प्रकारको नीतिले  एक जिल्ले विकास बैंक र फाइनान्स कम्पनीले पूँजी पुर्याउन सकेका थिएनन्। उनीहरुका लागि राष्ट्र बैंकले समय थप गरिदिएको हो। 
