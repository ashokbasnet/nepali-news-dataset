बजाज आरइ महाटेष्ट ड्राइभमा बाइक बुकिङ

काठमाडौं – बजाज थ्रि ह्विलर्स बजाज आर इ को एक मात्र आधिकारिक बितरक हंसराज हुलासचन्द एण्ड कम्पनी प्रालिले बजाज आर ई नेपाली बजारमा बिक्री बितरण गर्दै आएको छ । बजाज आर इ को बारे जानकारी दिने र सवारीधनीहरुलाई टेष्ट ड्राइभ र मनोरञ्जन दिने उद्धेश्यका साथ यहि पुष ११ गते बिरगंज, पर्सास्थित रातो बंगलामा बजाज आर ई महा टेष्ट ड्राइभ मेला आयोजना भएको थियो । उक्त टेष्ट ड्राइफमा बाइक बुकिङसमेत गर्न सकिने व्यवस्था थियो ।  स्थानीय कलाकारहरुले यही पुष ८, ९ र १० गते बजाज आरइको बिषयमा जानकारी दिने उद्देश्यले सडक नाटकहरु समेत प्रस्तुत गरेका थिए । बिरगंजका स्थानीय कलाकारहरुले स्थानीय बासिन्दाहरुकालाई नाटक प्रस्तुत गरेका थिए । नेपाली लोकप्रिय गायिका सेलिना कुँवर र बिरगंजका लोकप्रिय गायक सुनिल पण्डितले मैथली र भोजपुरी गीतहरु गाएर स्थानीय बासिन्दाहरुलाई मनोरञ्जन प्रदान गरेका थिए ।बजाज आर इ ले मनोरञ्जनका साथमा बजाजका थ्रि ह्वीलरको टेस्ट ड्राइभ गर्न सकिने गरि यहि मंगलबार  मेला आयोजना गरेको थियो । कार्यक्रममा ५हजारभन्दा बढि मानिसहरु सहभागी भएका थिए । मेलामा ७ सय ६० वटा टेस्ट राइड प्रदान गरिएको थियो भने २० वटा बजाज आरइ बुकिंग भएको थियो । यो मेलामा १० वटा लक्कि ड्र गरिएको थियो । त्यसैगरी साङ्गीतिक कार्यक्रम, फुड स्टलको व्यवस्था, ट्राफिक नियमको बारेमा सर्वसाधारणलाई जानकारी दिईयो । बिरगंजमा पहिलो पटक आयोजना गरिएको बजाज आरई महा टेष्ट ड्राइभ मेला पर्साको आधिकारिक बिक्रेता श्री नारायणी मोटरस्को सहयोगमा सम्पन्न भएको थियो ।
