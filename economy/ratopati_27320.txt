दोस्रो इन्डो नेपाल व्यापार मेला माघ १९ बाट

काठमाडौं–भारतको देहरादूनमा दोश्रो इन्डो नेपाल ब्यापार मेला तथा पर्यटन महोत्सव हुने भएको छ ।  आज काठमाडौमा पत्रकार सम्मेलन गर्दै मेला आयोजक कंचनपुर उद्योग बाणिज्य संघले भारत उत्तराखण्डको राजधानी देहरादूनमा माघ १९ देखि २५ सम्म मेला हुन लागेको जानकारी गराएको हो ।  देहरादूनको परेड ग्राउण्डमा एक साता सम्म चल्ने मेलामा १५० वटा स्टल रहने छन् त्यसमा  नेपाली उत्पादनका मात्र ५० वटा स्टलहरु रहने छन् ।  मेलामा नेपाली हस्तकला,काष्ठकला,पस्मिना तथा ढाका, काँशका भाँडा तथा धातुका मुर्तिहरुका पेभेलियन मुख्य आकर्षण रहने छन् ।  पाँच करोड भन्दा बढीको कारोबार हुने यो मेलामा नेपाली पर्यटन क्षेत्रको बिकाश तथा प्रबद्र्धधनको लागि विभिन्न अन्तरक्रिया कार्यक्रम समेत हुने आयोजकले बताएको छ । पहिलो इन्डो नेपाल ब्यापार मेला तथा पर्यटन महोत्सव २०७३ मा भारतको देहरादूनमा नै भएको थियो ।
