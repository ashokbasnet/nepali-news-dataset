नर्भिकले सुरु गर्याे अत्याधुनिक एमआरआई र सीटी स्क्यान सेवा

काठमाडौं–राजधानीको थापाथलीमा रहेको नर्भिक अस्पतालले ३ टेस्ता एमआरआई र १२८ स्लाइस सीटी स्क्यान सेवा सुरु गरेको छ ।अत्याधुनिक सीटी स्क्यान र एमआरआई सेवा थपिए पश्चात नर्भिक अस्पताल अब न्युक्लिएर मेडिसिन सेन्टरको रुपमा परिणत भएको छ । अस्पतालका अध्यक्ष बसन्त चौधरीको अध्यक्षता भएको कार्यक्रममा एमआरआई तथा सीटी स्क्यान सेवाको उद्घाट्न पूर्वयुवराज्ञी हिमानी राज्यलक्ष्मीदेवी शाहले गरेकी थिइन् ।  नेदरल्याण्डमा निर्मित एमआरआईमा इन—बोर श्रब्य—दृश्य प्रणाली रहेको जनाईएको छ । यस अन्तर्गत बिरामीले आफूलाई मनपर्ने संगीत, भिडियो हेर्न र सुन्न सक्नेछन् । एम.आर.आई  सुरुङभित्र झन्झनाहट तथा अप्रिय आवाजको सट्टा सुमधुर संगीत र मनमोहक भिडियोले  एम.आर.आई  बिरामीलाई डरको सट्टा मनोरञ्जन प्रदान गर्ने अस्पतालले जनाएको छ । अस्पतालको प्राङगणमा भएको उद्ध्घाटन कार्यक्रममा वरिष्ठ कलाकार तथा नर्भिक अस्पतालका सद्भावनादूत हरिवंश आचार्यले नर्भिक गैर सरकारी अस्पताल भए पनि  स्वास्थ्य सेवामा राम्रो अस्पताल भएको बताए ।  साथै उनले नर्भिकले अन्तराष्ट्रिय स्तरको सेवा दिएको कारण स्वास्थ्य सेवामा खर्च हुने करोडौ रकम नेपाल बाहिर जानबाट रोकिएको बताए । अस्पतालका निर्देशक राजेन्द्र बहादुर सिंहले अबका दिनमा निर्भकले अन्य सेवाहरु पनि थप्दै जाने बताए । नर्भिकले वि.स २०५० सालदेखि सेवा दिदै आईरहेको छ । कार्यक्रममा अवसरमा लक्ष्मी बैंकले नर्भिक प्रिभिलेज डेभिट कार्टको पनि सुरुवात गरेको छ । आई.एस.ओ ९००१ः२००८ द्धारा प्रमाणित अस्पताल देशकै पहिलो अन्तराष्ट्रिय अस्पताल हो ।   
