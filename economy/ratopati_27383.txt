युवा व्यवसायीले गरे सांसदलाई सम्मान

काठमाडौं क्षेत्र नम्बर ८ का प्रतिनिधिसभा सदस्य जीवनराम श्रेष्ठ र प्रदेश नम्बर ८ क बाट निर्वाचित सांसद रोजश शाक्यलाई वुवा व्यवसायीले सम्मान गरेका छन् ।न्यूरोडमा रहेको ब्ल्याक वाटर रेस्ट्रो एन्ड बारका युवा व्यवसायीले बाम गठबन्धनतर्फबाट निर्वाचत सदस्यहरुलाई सम्मान गरेको ब्ल्याक वाटरका अध्यक्ष सुरेश महर्जनले जानकारी दिए ।सम्मान ग्रहणपछि बोल्दै श्रेष्ठले भने, -अब युवा पलायन रोक्नुपर्छ । देशमै रोजगारी र व्यवसायको उचित प्रवन्ध मिलाउनु आवश्यक छ ।  -८ नम्बर क्षेत्रलाई पर्यटन विकाश अभियानको रुपमा अघि बढाउने मेरो प्रतिवद्धता छ । -भुकम्पबाट क्षतिग्रस्त सम्पदा र निजि घरहरु पुननिर्माणमा उच्च प्राथमिकतामा राखेको छु । -काठमाडौं सांस्कृतिक धरोहरहरु संरक्षण सम्बद्र्धन गर्ने र खानेपानी समस्या समाधान गर्ने मेरो प्रमुख उदेश्य छ । -नयाँ सरकार गठनमा नेपाली कांग्रेस बाधक बनिरहेको छ । प्रधानमन्त्री शेरबहादुर देउवाले तत्काल राजीनामा दिएर सरकार गठनको मार्गप्रशस्त गर्नुपर्छ । -नेकपा एमाले र माओवादी केन्द्रबीच पार्टी एकता हुने कुरामा कुनै शंका छैन । सरकार गठन र पार्टी एकता संगसंगै अघि बढ्छ । काडमाडौं प्रदेश नम्बर ८ क बाट निर्वाचित राजेश शाक्यले खाडी मुलुकबाट नेपाली युवालाई स्वदेश फर्काउनुपर्नेमा जोड दिए । उनले भने, 'अब नेपाली युवाले अरुको देश बनाउने हैन आफ्नै देशको मुहार फेर्नुपर्ने समय आएको छ ।' सबै युवा एकजुट भएर विकास निर्माणमा लाग्नुपर्ने उनले बताए । आफ्नो क्षेत्रमा निर्वाचित सांसदहरुलाई सम्मान गर्न पाउँदा खुसी लागेको ब्ल्याक वाटरका प्रवन्ध निर्देशक अजय श्रेष्ठले बताए । सुरुमा राजधानीको ठमेलमा स्थापना भएको ब्ल्याक वाटरको बोनश्वर र न्यूरोडमा पनि शाखा सञ्चालनमा छ । आफ्नै देशमा केही गर्ने उदेश्यका साथ ब्ल्याक वाटर स्थापना गरेको सञ्चालक टेकलाल श्रेष्ठले बताए । ब्ल्याक वाटरमा ५० भन्दा बढीले रोजगारी पाएका छन् ।
