नवलपरासीको महेसपुर भन्सारको राजस्व ५ महिनामा ३ करोड

परासी–नवलपरासीको महेसपुर छोटी भन्सारले ५ महिनामा ३ करोड राजस्व संकलन गरेको छ । महेसपुर भन्सार जिल्लाको मुल नाकाको रुपमा रहेपनि रुपन्देहीको बेलहिया नाका (भैरहवा) भन्साद्धारा संचालित एक छोटी भन्सार हो ।यस नाकाबाट स–सना परिमाणका मालबस्तुको सानो मात्रामा मात्र निकासी पैठारी हुदै आएको छ ।महेसपुर भन्सारले आर्थिक वर्ष २०७४÷०७५ को मंसिर मसान्तसम्म ३ करोड, २ लाख, ६७ हजार १२१ रुपैया राजस्व संकलन गरेको भन्सार कार्यालयका नासु राम बहादुर विकले जानकारी दिए ।उनका अनुसार भन्सार कार्यालयले श्रावण महिनामा ५१ लाख, १८ हजार ५७१ रुपैयाँ राजस्व संकलन गरेको छ भने भदांै महिनामा ६५ लाख, ६४ हजार ३६२, असोजमा ६४ लाख ६६ हजार, ७९१, कार्तिकमा ७१ लाख, ९४ हजार, ५५४ र मंसिर महिनामा ४८ लाख, २२ हजार, ८४३ रुपैया राजस्व संकलन गरेको छ ।यस आर्थिक वर्षको ५ महिनाको संकलित राजस्व गत आर्थिक वर्षको ५ महिनामा संकलन भएको राजस्व भन्दा १५ लाख ३३ हजारले बृद्धि भएको पाइएको छ ।    
