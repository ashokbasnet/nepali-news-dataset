यस्तो रह्यो यो साताभरिको सुनको मूल्य

काठमाडौं– नेपाली बजारमा यो साता सुनको भाउ उकालो लागिनै रह्यो । साताको अन्तिम दिन आज छापावाला सुनको मूल्य साताकै महङ्गो रहन पुग्यो । छापावाला सुन तोलामा ५५ हजार ७ सय रहेको छ भने तेजावी सुन तोलामा ५५ हजार ४ सयमा कारोबार भइरहेको छ । त्यस्तै, चाँदी तोलामा  ७ सय ४५ रुपैयाँमा कारोबार भइरहेको नेपाल सुनचाँदी व्यवसायी महासंघले जनाएको छ । यस्तै, आइतबार र सोमबार दुईदिन छापावाला सुनको मूल्यमा परिवर्तन नभएको महासंघले जनाएको छ । ती दुई दिन छापावाला सुन तोलामा ५४ हजार ९ सयमा कारोबार भएको छ भने तेजावी सुनको मूल्य तोलामा ५४ हजार ६ सय  कारोबार भयो ।तेश्रो दिन मंगलबार छापावाला सुनको मूल्य ४ सय बढेको थियो । छापावाला सुन ५५ हजार थियो भने  तेजावी सुनको ५४ हजार ७ सय रहेको थियो । बुधबार छापावाला सुनको मूल्य ५५ हजार ३ सयमा कारोबार भएको महासंघले जनाएको छ ।त्यस्तै तेजावी सुन ५५ हजारमा कारोबार भयो ।  बिहीबार नेपाली बजारमा छापावाला सुन तोलामा ५५ हजार ६  सय र तेजावी सुनको मूल्य ५५ हजार ३ सयमा कारोबार भयो । एक साताभित्र सुनको मूल्य दैनिक १ देखि ४ सयसम्म परिवर्तन भइनै रह्यो भने चाँदीको मूल्यमा खासै परिर्वनत नभएको महासंघको दाबी छ ।    
