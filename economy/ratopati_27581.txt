यी हुन् लिभरपुलको खेल हेर्न जान पाउने ६ भाग्यमानी

काठमाडौँ । नेपालबाट ६ जना भाग्यशाली विजेताहरुले इंग्लिस प्रिमियर लिगमा लिभरपुलको खेल हेर्न जान पाउने भएका छन् ।लिभरपुलको स्पोन्सर रहेको काल्र्सवर्गले यो अवसर जुराएको हो ।कार्लसवर्गको आधिकारिक विक्रेता गोर्खा ब्रअरीले शुक्रबार ठमेलस्थित मलबेरी होटलमा आयोजित गोलाप्रथा कार्यक्रमबीच विजेताहरुको नाम घोषणा गरेको हो ।सप्लायर र कन्ज्युमरहरुमध्येबाट छानिएको विजेताहरुमा सागर महर्जन (तामारिन्ड), लोचन घिमिरे (तामारिन्ड), शालिकराम कँडेल (ठमेल), रिफ ठमेल, डेजाभु र इबिजा रहेका छन् । डेजाभु र इबिजाबाट एक–एक जनाले बेस्ट सेलरका रुपमा लिभरपुलको खेल हेर्न जाने मौका प्राप्त गरेका हुन् ।ब्रुअरीका मार्केटिङ म्यानेजर वैभव शर्माका अनुसार विजेताहरुको जाने–आउने, खाने बस्ने र खेल हेर्ने सबै व्यवस्था कम्पनीले नै मिलाउने जानकारी दिए । उनले विजेताहरुले खेलको म्यान अफ द म्याच सेरेमोनीमा पनि प्रत्यक्ष सहभागी हुन पाउने बताए ।लिभरपुल र टोटनहमबीचको खेल यही फेब्रुअरी ४ मा एनफिल्डमा हुँदैछ ।
