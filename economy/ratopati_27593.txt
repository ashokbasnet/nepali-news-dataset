शनिवार विराटनगर हाटखोलामा एनसेल मेला

काठमाडौं– एनसेलले आफ्ना ग्राहकहरुसँग खुसियाली साट्ने उद्धेश्यले शनिबार एनसेल मेला २०७४ को आयोजना गर्ने भएको छ । गतहप्ता पोखरामा आयोजना गरिएको मेलालगत्तै विराटनगरमा पनि एनसेल मेलाको आयोजना गरिन थालिएको हो । मेलामा एनसेलले ग्राहकहरुसँग खुसी साट्ने मात्र नभई द्रत गतिको मोवाइल ब्रोडब्याण्ड सेवा फोरजीको अनुभव आदान–प्रदान समेत गरिने आयोजक पक्षले जनाएको छ । यो मेलाले पोखरामाजस्तै भरपुर मनोरञ्जन प्रदान गर्ने विश्वास आयोजक पक्षले जनाएको छ । केही दिनअघि पोखरामा पनि एनसेल मेलाको आयोजना भएको थियो । मेलामा  विविध मनोरञ्जनात्मक कार्यक्रमहरु समेत आयोजना हुने जनाइएको छ ।  मेलामा दर्शकहरुले कन्सर्टका अतिरिक्त अन्य गेम र मनोरञ्जनात्मक कार्यक्रमहरुबाट समेत मज्जा लिन सक्ने बताइएको छ ।  सबै मनोरञ्जनात्मक गतिविधिहरु भने फोरजी थिममा आधारित हुने जनाइएको छ । मेलामा चर्चित कलाकारहरु शिव परियार, आषिश राना (लाउरे), सांगीतिक समुहहरुमा कबवेभ र द एजले आफ्नो प्रस्तुति राख्दै दर्शकलाई मनोरञ्जन प्रदान गर्नेछन् । मेलामा रोडिज्का विजेता समन श्रेष्ठ र फस्ट रनर अप अनिमेश शाहीले पनि सहभागिता रहने जनाइएको छ ।त्यस्तै स(साना बालबालिकाहरुको गायन प्रतिभा उजागर गर्न मेलामा ‘जुनियर सिङ्गिङ्ग आइडल’ कार्यक्रमको पनि आयोजना गरिने जनाइएको छ ।थुप्रै गेम स्टलहरुमा दर्शकले मनोरन्जन मात्र लिने छैनन्,  विभिन्न पुरस्कारहरु समेत पाउने जनाइएको छ । साँझ ६ः३० बजे सम्म चल्ने मेलामा प्रवेश निःशुल्क गरिएको जनाइएको छ ।मेलामा आगन्तुकहरुले एनसेलको फोरजी सेवाको बारेमा जानकारी लिँदै विशेष एनसेल फोरजी जोनमा फोरजी इन्टरनेट चलाएर टेष्ट गर्न सक्नेछन् । दर्शकहरुले मेलामा नै आवश्यक कागजातहरु बुझाई फोरजी सिम खरिद गर्न तथा आफ्नो पुरानो सिमलाई फोरजी सिममाअपग्रेड  गर्न सक्ने आयोजक पक्षले जनाएको छ ।   
