किर्तिपुरमा एभरेष्ट बैंकको ८९ औं एटिएम

काठमाडौं–सर्वसाधारणलाई सर्वसुलभ बैंकिङ्ग सेवा उपलब्ध गराउने उद्देश्यका साथ एभरेष्ट बैंकले किर्तिपुरमा आफ्नो ८९औं एटिएम स्थापना गरको छ । किर्तिपुर नगरपालिका मेयर रमेश श्रेष्ठ र एभरेष्ट बैंकका प्रमुख कार्यकारी अधिकृत सोमेश्वर सेठले संयुक्त रुपमा एटिएमको उद्घाटन गरेका हुन् ।  एभरेष्ट बैंकका नायव महाप्रबन्धक राजीब जैनले बैंकको सेवा बिस्तार गर्ने रणनीति अन्तर्गत आगामी दिनहरुमा बैंकले देशका विभिन्न स्थानमा नयाँ आउटलेट खोल्ने योजना लिएको जानकारी दिए । हाल बैंकले नेपाल भरी आफ्ना ८९ एटिएम, ६०वटा शाखा, ६ एक्सटेन्सन काउन्टर र २५ राजश्व संकलन काउन्टरका साथै भारतमा पन्जाब नेशनल बंैकको ७ हजार भन्दाबढी एटिएम तथा बृहत बाह्य सन्जाल मार्फत उत्कृष्ट सेवाहरु प्रदान गर्दै आइरहेको छ ।  
