हवाई यात्रुको संख्या १० प्रतिशत वृद्धि

काठमाडौं– यस वर्ष नेपालमा बाह्य हवाई यात्रुको संख्या करिव १० प्रतिशत वृद्धि भएको छ । नेपाल नागरिक उडड्यन प्राधिकरणले दिएको जानकारी अनुसार पछिल्लो १० महिनामा नेपालमा बाह्य हवाई यात्रुको संख्या ९ दशमलव ६३ प्रतिशतले वृद्धि भएको हो । प्राधिकरणका महानिर्देशक संजिव गौतमले कार्गो विमानतर्फ भने ६ दशमलव २४ प्रतिशतले गिरावट आएको जानकारी दिए । प्राधिकरणको १९ औं वार्षिक उत्सवको अवसर पारेर आईतबार काठमाडौंमा आयोजित एक कार्यक्रममा बोल्दै उनले बाह्य आवागमन अन्तरगत नेपालमा पछिल्लो १० महिनामा ३१ लाख ११ हजार ५ सय ६३ जना यात्रु भित्रिएको तथ्यांक पनि सार्वजनिक गरे । प्राधिकरणले त्रिभुवन अन्तराष्ट्रिय विमानस्थलको स्तरोन्नतिको कामलाई यस वर्ष उच्च प्राथमिकतामा राखिएको पनि स्पष्ट पारेको छ ।
