पहिलो पटक फेवातालमाथि डुंगामा चार्टर सेरोमनी

काठमाडौं–रोट्रयाक्ट क्लव अफ पोखरा लेकसाइडले फेवातालमाथि डुंगामा चार्टर सेरोमनी गर्ने भएको छ । पोखराको इतिहासमा पुरा कार्यक्रम नै तालमाथि सम्पन्न हुन लागेको यो पहिलो अवसर भएको क्लवका अध्यक्ष सुवास मल्लले बताए । फेवातालको हल्लनचोक स्विमिङ्ग पुल घाटमा हुने कार्यक्रममा पेडल बोटलाई स्टेजका रुपमा प्रयोग गरिने छ । सामान्य डुंगाहरुमा सहभागी बस्ने व्यवस्था मिलाइएको छ । ६३ जना सदस्य रहेको क्लवको यो कार्यक्रमका लागि सदस्यहरु तथा अतिथि गरी कुल ३० वटा डुंगामा १२० जनाको सहभागिता रहने कार्यक्रम संयोजक श्रीकृष्ण अधिकारीले बताए ।
