हवाई कार्गोमा बुद्धको भिन्नै छाप

 काठमाडौँ – हवाईजहाज आविष्कार भएयता तिनले यात्रुलाई मात्र ओसारपसार गरिरहेका छैनन्, उनीहरूका सामान (लगेज) पनि बोक्दै आएका छन् । र, सँगसँगै दैनिक आवश्यक सामग्री पनि ओसारिरहेका छन् जुन तोकिएका गन्तव्यमा पु¥याउनुपर्छ ।  जहाजले थप कार्गो (विविध सामग्री) समेत बोक्छन् जसका लागि जहाजभित्र छुट्टै ठाउँ हुन्छ । यसरी कार्गो बोक्न जहाजमा यात्रु बस्ने भागको मुनिपट्टि भिन्नै ठाउँ बनाइएको हुन्छ । नेपालमा जहाजमार्फत सुरक्षित र समयमै कार्गो एक गन्तव्यबाट अर्को गन्तव्यसम्म लैजाने भरपर्दो र विश्वासिलो वायुसेवा कम्पनी बुद्ध एयर हो ।  ‘बुद्ध एयर स्थापना भएदेखि हामी साना–साना चिठीपत्र बोकिरहेका थियौं र अहिलेको अवस्थामा आएर हामी अतिआवश्यक काजगजपत्र, प्रतिवेलन, सक्कली कागजपत्रमात्र नभई मानिसको जीवन नै बचाउनुपर्ने खालका सामान पनि बोकिरहेका छौं,’ बुद्ध एयरकी कार्गो इन्चार्ज सम्भवी बस्ताकोटी भन्छिन् । बुद्धले तुरुन्त नष्ट हुन खालका सामग्रीदेखि उच्च मूल्यवान सामग्री, जीवित जनावरमात्र नभई औषधि, आषैधिजन्य सामग्री जस्ता आकस्मिक वस्तु ओसारपसार गर्न कार्गो सेवा उपलब्ध गराइरहेको छ । तर, सरकार र उड्डयन क्षेत्रको नियामक निकाय नेपाल नागरिक उड्डयन प्राधिकरणले ताकेका बाहके खतरनाक र अतिजोखिमयुक्त वस्तु तथा सामग्री भने बुद्धले बोक्ने गरेको छैन ।  ‘बुद्ध एयर डेन्जरस गुड (डिजे) क्यारियर होइन । अन्य धेरै वस्तु जुन जोखिमयुक्त भए पनि कार्गो बुकिङ गर्ने बेलामा मात्र देखिन्छ,’ उनी भन्छिन्, ‘त्यसका लागि हामी जहिले पनि कार्गो लिने बेलामै सबै पूर्णरूपमा परीक्षण गर्छौं ।’ जब ग्राहकले केही कार्गो पठाउन आग्रह गर्छन् तब बुद्ध एयरका कार्गो प्रतिनिधिले त्यस्ता कार्गोको विस्तृत परीक्षण गर्दछन् र तिनको तौल नाप्छन् । ‘बुक हुन आएका प्रत्येक कार्गोको परीक्षण गर्छौं, कुनै प्याकेट भने खोलेर हेरेर जाँच पनि गर्छौं,’ उनी भन्छिन्, ‘त्यसपछि ती कार्गो अन्तिम अनुमतिका लागि विमानस्थल पठाउँछौं ।’ अनुमति पाएपछि ती कार्गो सम्बन्धी सम्पूर्ण विवरण सम्बद्ध सबै निकायमा पठाइन्छ । ‘त्यसपछि हाम्रा कर्मचारीले कार्गो कतिथान छन्, तिनको तौल, ट्याग, मार्किङ, लेभलिङ सबै जाँच गर्छन्,’ बुद्धको कार्गो टनिर्मन कार्यालयका एक अधिकारी भन्छन् । उनका अनुुसार जुन–जुन कार्गो जाँचपछि क्लियर हुन्छन्, तिनको मात्र विमानस्थलस्थित कार्गो सुपरभाइजरले सबै विवरण संकलन गर्छन् र काठमाडौं बाहिरका स्टेनसँग सहकार्य गरी पठाउने व्यवस्था गर्छन् । ‘कार्गो कति छ, त्यसको परिमाण कति, त्यसको तौल कति छ र कति जाने हो, त्यो सबै विवरण अद्याविधक गरी हामी तयार भएर बस्छौं,’ उनी भन्छन्, ‘त्यसपछि यति संख्यामा यात्रु जाँदैछन् र यति कार्गो जान्छ भन्ने जानकारी आएपछि हामी त्यसपछि हामी सिस्टम बन्द गर्छौं ।’ उनका अनुसार सबै कार्गोको तौल सम्बन्धी विवरण विमानस्थलस्थित लोड मास्टरलाई उपलब्ध गराइन्छ र कार्गोको तौल जहाजको तौलसँग तालमेल हुने गरी दर्ता गरिएको छ कि छैन भन्ने उनले सबै जाँच गर्छन् । ‘यसरी यात्रुको सुरक्षालाई ध्यानमा राखेर कार्गो पनि तोकिएको समयमै पुगोस् भन्ने हिसाबले सम्पूर्ण प्रक्रिया बुद्ध एयरले अपनाएको छ,’ उनी भन्छन् ।  त्यसपछिको अर्को महत्वपूर्ण काम भनेको कार्गो आपूर्ति गर्नु हो । जब कार्गो सम्बद्ध गन्तव्यमा पुग्छ तब बुद्धका कार्गो प्रतिनिधिले अनिवार्य रूपमा सरकारबाट प्रमाणित कुनै पनि परिचयपत्र पेस गरेपछि मात्र सम्बद्ध पक्षलाई कार्गो आपूर्ति गर्ने गर्छ ।  ‘कुनै पनि गन्तव्यबाट सामान ल्याउने र वितरण गर्नेमात्र नभई हामीले आकस्मिक अवस्थामा धेरै सेवा गरेका छौं । सरकारको सामान ओसारपसार गरेका छौं, भूकम्पपीडितको सामान बोकेका छौं र अहिले पनि हामीले निःशुल्क औषधी बोकिरहेका छौं,’ कार्गो इन्चार्ज बस्ताकोटी भन्छिन्, ‘कार्गो सेवामा चिठीपत्र बोक्ने र आम्दानी गर्नेमात्र नभई हामीले अहिले यसलाई सेवाको दृष्टिकोणले अगाडि बढाएका छौं ।’ कम्पनी र ग्राहकबीच बलियो र विश्वासिलो सम्बन्ध स्थापना गर्नका लागि सहज र तोकिएको समयमा कार्गो ओसारपसार गर्ने काम एक महत्वपूर्ण कदम हो । यसका लागि बुद्ध एयरले यही कामबाट असीमित यात्रा गरिरहेको छ । र, यसको श्रेय दत्तचित कर्मचारीलाई जान्छ ।   बुद्धले आन्तरिक उडानतर्फ ७० प्रतिशत बजार हिस्सा ओगट्न सफल भएको छ । कम्पनीले उडान सुरु गरेर २०७३ असोजसम्म आइपुग्दा स्वदेशी तथा विदेशी गरी झन्डै ९० लाख यात्रुलाई गन्तव्य पु¥याइसकेको छ ।  कम्पनीसँग हाल ७२ सिट क्षमताका चारवटा ‘एटिआर७२–५००’, ४७ सिट क्षमतायुक्त तीनवटा ‘एटिआर४२–३२०’ तथा १८ सिट क्षमताका दुईवटा ‘बिचक्राफ्ट–१९००डी’ सिरिजका जहाज सञ्चालनमा छन् । यी नौ जहाजबाट दैनिक ४० भन्दा बढी उडान गरिरहेको छ ।  हाल बुद्धले त्रिभुवन अन्तर्राष्ट्रिय विमानस्थलबाट नेपालगन्ज, भैरहवा, भरतपुर, सिमरा, जनकपुर, विराटनगर, भद्रपुर, पोखरा, धनगढी र तुम्लिङटार गन्तव्यमा उडान गरिरहेको छ । त्यसैगरी काठमाडौंबाट ‘माउन्टेन फ्लाइट’ तथा पोखरा विमानस्थलबाट ‘अन्नपूर्ण माउन्टेन फ्लाइट’ पनि गरिरहेको छ । त्यस्तै विराटनगरबाट तुम्लिङटार उडान पनि गरिरहेको छ । कम्पनीले त्रिभुवन विमानस्थलमा जहाज मर्मतका लागि दक्षिण एसियाकै उत्कृष्ट ‘क्लोज्ड डोर ह्यांगर’ पनि सञ्चालन गरिरहेको छ ।  
