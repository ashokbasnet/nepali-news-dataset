सुजुकी २ पाङग्रेको नयाँ शोरुम माहादेवबेशीमा

धादिङ– सुजुकी मोटर कर्पोरेशन नेपालका लागि आधिकारीक आयतकर्ता भिजी अटोमोबाईल्स प्रा.लिले धादिङको माहादेवबेशीका लागि आधिकारिक बिक्रेता ट्रयाक्टर ईन्जिनियरिङ प्रालि मार्फत नयाँ शाखा सञ्चालनमा ल्याएको छ । शाखाको उद्घाटन थाक्रे गाँउपालिका प्रमुख रामकुमार आचार्यले गरेका हुन् ।सो अबसरमा आचार्यले यस क्षेत्रलाई लक्षित गरि बिक्री सहितको नयाँ शाखा संचालनपछि बाईक /स्कुटर खरिद गर्न, मर्मत गर्न राजधानीसम्म धाउनु पर्ने बाध्यताबाट मुक्ति मिलेको भन्दै संचालक सुरज थापालाई  बधाई दिए ।शोरुम सुभारम्भका अवसरमा कम्पनीले कुनै पनि बा्रण्डका पुराना बाईक वा स्कुटरको न्यूनतम मुल्याङ्कन २५००० गरिने र नगद खरिदमा १०००० छुटका साथै तेस्रो पक्ष बिमा निशुल्क ब्यवस्था गरेको छ ।कम्पनीका एक्सचेन्ज म्यानेजर राजन श्रेष्ठका अनुसार हाल नेपाली बजारमा सुजुकीका जिक्सर सिरिज, हयाते, एक्सिस स्कुटर तथा लेट्स स्कुटर उपलब्ध छन् । 
