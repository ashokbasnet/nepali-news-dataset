यस्तो रह्यो जावलाखेलमा वर्ल्डलिंकसंगै अंग्रेजी नयाँ वर्ष मेला

काठमाडौ – वर्ल्डलिंकको प्रायोजनमा अंग्रेजी नयाँ वर्ष २०१८ को स्वागतमा जावलाखेलमा भब्य कार्यक्रम सम्पन्न गरेको छ । ‘छिटो भनेकै वर्ल्डलिंक’ भन्ने स्लोगानसहित आक्रमक मार्केट विस्तार गरिरहेको वल्र्ड लिंकले विभिन्न कार्यक्रम आयोजना गर्दै आइरहेको छ । झण्डै १५ हजार बढि दर्शकहरु रहेको उक्त मेला नयाँ वर्ष २०१८ को स्वागत गर्दै जावलाखेल मैदानमा भव्य मेला सम्पन्न भएको थियो । इन्टरनेट सेवालाई अझ प्रभावकारी तथा गुणस्तर बनाउने उद्देश्यले आयोजना गरिएको उक्त मेलामा ग्राहकका अनुभव तथा चाहनालाई समेत बुझ्ने काम गरिएको थियो । ग्राहकका सुझाव अनुरुप आगामी दिनमा वर्ल्डलिंकलाई अगाडी बढाउँदै लगिने प्रतिबद्धता कम्पनीले जनाएको छ । वर्ल्डलिंकले आफ्ना ग्राहकलाई नजिकबाट चिन्ने तथा प्रत्यक्ष कुराकानी गरी आफ्ना ग्राहकको कस्तो प्रतिक्रिया छ त्यसलाई संगसगै लगेर अझ राम्रो तथा गुणस्तरीय सेवा दिने उद्देश्यले कार्यक्रमको अयोजना गरेको हो ।   वर्ल्डलिंकले हाल देशका अधिकांश जिल्लामा द्रुत गतिको इन्टरनेट सेवा विस्तार गरेको छ । भेटघाट र शुभकामना आदानप्रदानका लागि गरिएको मेला प्रवेश निःशुल्क गरिएको थियो । सांगीतिक प्रस्तुति, फुड स्टल, फन गेम्स, म्याजिक सो, फेस पेन्टिङलगायतका स्टलहरुमा यूवाहरुको भिड लागेको थियो । मेलामा १५ हजारभन्दा बढीले प्रत्यक्ष सहभागिता जनाएका थिए । लोकप्रिय ब्यान्ड कुटुम्ब, गायकहरु स्वप्न सुमन, नीतेशजंग कुवर, सबिन कार्की (बिष्ट) र द साउन्ड अफ स्ट्रिम्स लगायतको प्रस्तुतिमा दर्शकहरु झुमेका थिए । हुटिङ र स्वस्फूूर्त रुपमा दर्शकहरु मञ्च अघि गीत संगीतमा नाचेका थिए ।
