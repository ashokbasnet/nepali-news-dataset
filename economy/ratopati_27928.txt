देवः विकास बैंकको इटहरी र पथरीमा शाखा विस्तार

काठमाडमौं – देवः विकास बैंकको इटहरी र पथरी गरी एकैसमय दुई ठाउँमा शाखा विस्तार भएको छ ।  इटहरी उपमहानगरपालिकाको धरानरोडमा आयोजित एक समारोह बीच इटहरी शाखा कार्यालय तथा पथरी शनिश्चरेमा नेपाल राष्ट्र बैंकका डेपुटी गभर्नर शिवराज श्रेष्ठले उद्घाटन गरेका थिए । बैंकका कार्यकारी अधिकृत विजय बहादुर श्रेष्ठले निक्षेपकर्ता, व्यवसायी, उद्यमीहरुलाई सरल, सुलभ तथा सुरक्षित बैकिङ्ग सेवा प्रदान गर्नुका साथै प्रदेश नं. १ का ग्रामिण तथा पहाडी क्षेत्रमा विस्तार गरिने बताए । शाखाहरुलाई समन्वय तथा त्यस क्षेत्रका ग्राहकवर्गहरुलाई सहजता लागि पूर्वको पहिलो शाखाको रुपमा इटहरी शाखाबाट बैकिङ्ग सेवा प्रदान गरेको जानकारी जानकारी उनले दिए ।निक्षेपकर्ता, स्थानीय व्यवसायी, उद्यमी, औद्योगिक तथा व्यवसायिक संघ संस्थासँग सुमधुर, प्रगाढ र व्यवसायिक सम्बन्ध बनाई आर्थिक गतिविधिको विकास र विस्तार गर्न सकारात्मक भुमिका निर्वाह गर्ने विश्वास समेत उनले ब्यक्त गरे । सोही अवसरमा इटहरी उद्योग वाणिज्य संघका वरिष्ठ उपाध्यक्ष शैलेश विष्टले शुभकामना मन्तव्य दिदै इटहरी र आसपासका क्षेत्रको आर्थिक उत्पादकत्व बृद्धि गर्नका लागि देवः विकास बैंकको शाखाबाट सहयोग पुग्ने विचार व्यक्त गरे ।  यस्तै, बैंकका संचालक समितिका अध्यक्ष प्रा.डा बज्राचार्यल पथरीलगायत उर्लाबारी, कानेपोखरी, लेटाङ्ग, मंगलबारे, हसन्दह, शिवालय लगायत अन्य ग्रामिण तथा पहाडी क्षेत्रका सेवाग्राहीहरुमा वित्तीय पहँुच पुर्याउन सहयोग पुग्ने बताए ।  तीब्र शहरीकरण भइरहेको पथरी क्षेत्रमा आर्थिक गतिविधीमा बृद्धि गर्नका लागि देवः विकास बैंकको शाखाबाट सहयोग पुग्ने विचारसमेत उलने ब्यक्त गरे । बैंकले हालसम्म रु. १२.९८ अर्व निक्षेप संकलन गरी रु. ११.८२ अर्व कर्जा प्रवाह गरिएको  तथा यसै आ.व.मा वीरगञ्ज, वुटवल, नेपालगञ्ज र कोहलपुरमा थप शाखाहरु संचालनमा आउने जानकारी समेत उक्त कार्यक्रममा दिइएको थियो । 
