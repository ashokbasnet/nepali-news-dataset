एक अर्ब बराबरको सिटिजन म्युचल फण्ड निष्कासनका लागि स्वीकृति

काठमाडौँ । एक अर्ब रुपैयाँ बराबरको म्युचल फण्ड निष्कासनका लागि नेपाल धितोपत्र बोर्डले स्वीकृति प्रदान गरेको छ ।बोर्डका प्रवक्ता निरज गिरीका अनुसार सिटिजन म्युचल फण्ड १ निष्कासनका लागि स्वीकृति प्रदान गरिएको हो ।सिबीआइएल क्यापिटलमार्फत निष्कासन गर्ने उक्त फण्ड निष्कासनको स्वीकृति दिइएको प्रवक्ता गिरीको भनाइ छ ।प्रतिइकाई रु १० मा बिक्री गरिने उक्त फण्ड १० करोड इकाई बराबर हुनेछ । बोर्डले यसअघि सिद्धार्थ इक्विटी फण्डको रु एक अर्ब ५० करोड, सानिमा इक्विटी फण्डको रु एक अर्ब २० करोड, एनआइसी एशिया समृद्धि फण्डको रु एक अर्ब बराबरको म्युचल फण्ड निष्कासनको स्वीकृति दिइसकेको छ ।शेयर बजारमा लगानीका लागि यस्ता फण्डहरुको कारोबार गर्ने गरिएको छ ।
