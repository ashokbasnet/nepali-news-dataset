टाटा नेक्सनले पायो ‘सवकम्प्याक्ट एसयूवी’– वर्ष अवार्ड

काठमाडौं – कार तथा बाइक अवार्डस् २०१८  टाटा नेक्सनलाई वर्षकै उत्कृष्ट सव कम्प्याक्ट एसयूवी अवार्ड हात पारेको छ ।  यस वर्ष टाटा मोटर्सबाट सबैभन्दा महत्वपूर्ण प्रक्षेपण गरिएको  उक्त कारले अवार्ड लिन सफल भएको  हो । भारतको आफ्नै भूमिमा निमार्ण गरिएको सव–४ मिटर एसयूवी स्पेस क्षेत्रमा लन्च हुने पहिलो मोडेल रहेको कम्पनीले दावी गरेको छ । टाटा मोटर्स्को प्रभावशाली डिजाइन दर्शनमा आधारित चौथो उत्पादन टाटा नेक्सनलाई टाटा मोटसर््ले २१ सेप्टेम्बर, २०१७ मा भारतीय भूमिमा लन्च गरेको थियो । टाटा नेक्सनमा रहेका केहि भागका डिजाइनहरु ल्याण्ड रोभर मोडेलहरु, विशेष गरी रेञ्ज रोभर इभोकबाट प्रेरित रहेको कम्पनीले जनाएको छ । कर्भ डिजाइन, पृथक स्टाईल र स्मार्ट फिचरहरुकासाथ नेक्सनले कम्प्याक्ट एसयूवी स्पेशको वर्गमा नयाँ आयाम ल्याएको दावी छ ।  स्टाईलिङ्ग डुअल कलर विकल्पमा उपलब्ध कारमा भएका केहि नविन र चाख लाग्दो स्टाईल त्तत्वहरुले यस कारको लुक्स र शोभा अझ बढाएको छ भने, प्रोजेक्टर हेडल्याम्पस्, एलइडी डे टाइम हेडल्याम्प र एलइडी टेल ल्याम्प तथा १६ ईन्च एलोय व्ह्ील जस्ता कारका महत्वपूर्ण विशेषताहरु छन् । कारको क्याबिनमा रहेको उच्चस्तरीय इन्टेरिएर, उत्कृष्ट फिट र फिनिसका साथै सर्वोत्कृष्ट ड्यासबोर्डले कारलाई थप आकर्षित बनाएको कम्पनीले जनाएको छ । 
