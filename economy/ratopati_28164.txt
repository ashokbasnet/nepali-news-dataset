नबिल फाउण्डेसनद्वारा गार्गी कन्या गुरुकुल प्रतिष्ठानलाई सहयोग

काठमाडौं–नबिल बैंकद्वारा प्रवद्र्घित नबिल फाउण्डेसनले बालिकाहरुको शिक्षाका लागि श्री गार्गी कन्या गुरुकुल प्रतिष्ठानलाई एक लाख बीस हजार रुपैंया सहयोग प्रदान गरेको छ ।   बालिकाहरुको शिक्षा प्रयोजनको लागि फाउन्डेसनले विगत  ३ वर्षदेखि प्रतिष्ठानलाई सहयोग गर्दै आएकोमा यो पटक पनि निरन्तरता दिएको हो ।  नबिल फाउण्डेसनका अध्यक्ष दयाराम गोपाल अग्रवालले सो रकम बराबरको चेक वरिष्ठ समाजसेवी एवं प्रतिष्ठानकी संरक्षीका अंगुरबाबा जोशीलाई हस्तान्तरण गरे । प्रतिष्ठानले  समाजका विभिन्न समुदायका  बालिकाहरुको शैक्षिक विकासमा गुरुकुल पद्धति द्वारा पठन पाठन गराउँदै आएको छ । सो अवसरमा  प्रतिष्ठानको कार्यको सरहाना गर्दै अग्रवालले यस्तो पवित्र उद्देश्य बोकेको संस्थाको सत्प्रयासमा सहयोगको अवसर पाएकोमा खुशी व्यक्त गर्नुका साथै नबिलकोसहयोगले प्रतिष्ठानलाई सामाजिक कार्यका क्षेत्रमा सेवा प्रदान गर्न अझ बढी उत्पे्ररणा मिल्ने विश्वास व्यक्त गरे । यस्तै  जोशीले भावी महिला अगुवाहरुलाई निरन्तर रुपमा सहयोग गरेकोमा नबिल फाउण्डेसनलाई धन्यवाद व्यक्त गरिन् ।   
