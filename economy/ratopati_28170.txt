औद्योगिक व्यावसाय ऐन सुधारका लागि कार्यदल गठन

काठमाडौं– सरकारले औद्योगिक व्यवसाय ऐन सुधारका लागि कार्यदल गठन गरेको छ ।  उद्योग मन्त्रालयकी सचिव यामकुमारी खतिवडाले औद्योगिक व्यवसाय ऐन सुधारका लागि कार्य दल नै गठन गरेर काम भइरहेको जानकारी दिएका हुन् ।बुधबार नेपाल आर्थिक पत्रकार समाजले आयोजना गरेको अन्तरक्रिया कार्यक्रममा बोल्दै उनले औद्योगिक व्यवसाय ऐन कार्यान्वयनमा लैजाने क्रममा सुधारका थुप्रै विषयवस्तुहरु देखिएको पनि स्पष्ट पारिन् । सचिव खतिवडाले निजी क्षेत्रलाई साथमै लिएर सरकारले ऐन, कानुन निर्माण गर्दै लैजाने प्रतिवद्धता पनि व्यक्त गरिन् । सचिव खतिवडाले अबको २ महिनाभित्र सबै औद्योगिक जोनहरुमा विद्युतको व्यवस्था हुने आश्वासन पनि दिइन्  । 
