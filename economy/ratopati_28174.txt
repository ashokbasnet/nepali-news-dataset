उद्योगीहरुको यस्तो छ सरकारसँग गुनासो

काठमाडौं– उद्योगी÷व्यवसायीहरुले सरकारकै कारण मुलुकको औद्योगिक व्यवसाय फष्टाउन नसकेको गुनासो गरेका छन् ।  नेपाल उद्योग परिसंघका अध्यक्ष हरिभक्त शर्माले सरकारकै कारण मुलुकको उद्योग व्यवसाय धरासायी बन्दै गएको पनि स्पष्ट पारे । नेपाल आर्थिक पत्रकार समाजले बुधबार काठमाडौंमा आयोजना गरेको अन्तरक्रिया कार्यक्रममा बोल्दै उनले सरकारको दोहोरो मापदण्डका कारण मुलुकमा उद्योग व्यवसाय फष्टाउने अवस्था नरहेको दावी समेत गरे । अध्यक्ष शर्माले सरकार औद्योगिक प्रवद्र्धनमा भन्दा पनि व्यवसायीहरुसँग कुर असुल्न मात्रै लागि परेको पनि आरोप लगाए । अध्यक्ष शर्माले विगत २० वर्षयता नेपालमा उद्योगी व्यवसायीहरुले प्राप्त गरेको अवसर सरकारकै कारण गुमाउनु परेको पनि बताए । सरकारले उद्योग मैत्री कानुन बनाएपनि त्यसलाई कार्यान्वयनमा लैजान नसकेको उद्योगी÷व्यवसायीहरुको भनाई छ ।
