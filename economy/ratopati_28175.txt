निजी क्षेत्रले थप्यो पाँच मेगावाट विद्युत्

 काठमाडौं । सरकारी आयोजनाहरु समस्या परिरहेको, समय र लागत समेत बढीरहेको बेला निजी क्षेत्रले एक पछि अर्को गर्दै जलविद्युत् आयोजना निर्माण  सम्पन्न गरेका छन् ।निजी क्षेत्रले मिर्नाण गरेका आयोजना धमाधम बनेपनि प्रसारण लाइनको अभावमा कतै समस्या उत्पन्न भएको छ भने कतै विद्युत् खेर गइरहेको छ ।यसै सन्दर्भमा नेपाल विद्युत् प्राधिकरणको केन्द्रीय प्रसारण लाइनमा मंगलबारदेखि करिब ५ मेगावाट विद्युत् थप भएको छ ।लमजुङमा निर्माण सम्पन्न भएको ३.३ मेगावाट क्षमताको मिदिम जलविद्युत् आयोजनाबाट उत्पादित विद्युत् प्राधिकरणको प्रणालीमा जोडिएको हो ।यस्तै लामो समयदेखि बन्द रहेको सेती फेवा जलविद्युत् आयोजनाको १.५ मेगावाट क्षमताको विद्युत् समेत प्रणालीमा जोडिएको छ ।प्राधिकरणको प्राविधिक टोलीले आयोजनाको बिजुली दमौली सबस्टेसनमा जोडेको छ ।आयोजनाका अनुसार आगामी १४ दिनसम्म परिक्षण उत्पादन गरेर व्यावसायिक उत्पादन सुरु गरिने आयोजनाका प्रमुख किरण मल्लले बताए ।सहज प्रसारण लाइनको अभावमा वैकल्पिक उपाय अवलम्बन गरेर ३३ किलोमिटर लामो प्रसारण लाइन मार्फत तनहुँको दमौली सबस्टेसनमा जोडिएको हो ।यस्तै कास्कीमा सञ्चालित १.५ मेगावाट क्षमताको सेती फेवा जलविद्युत केन्द्रले पनि मंगलबारबाटै पुनः विद्युत् उत्पादन सुरु गरेको छ ।वर्षाकालमा बाढीबाट प्रभावित भएको उक्त आयोजनामा वैकल्पि व्यवस्था गरेर विद्युत् उत्पादन सुरु गरिएको आयोजनाले जनाएको छ ।सो आयोजना सञ्चालनमा आए लगत्तै थप दुई आयोजना समेत सञ्चालन आउने जनाइएको छ । ती आयोजनाबाट थप ७ मेगावाट विद्युत् थप हुनेछ ।
