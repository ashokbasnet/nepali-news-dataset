ग्लोबल आइएमई बैंकको ५८ औँ शाखारहित बैकिङ्ग सेवा सिन्धुपाल्चोकमा

काठमाडौं–ग्लोबल आइएमई बैंकले  बुधबार सिन्धुपाल्चोक बाह्रबिसे नगरपालिका, ८ मानेश्वरामा आफ्नो ५८ औँ शाखारहित बैंकिङ्ग सेवा सुरु गरेको छ । उक्त स्थानमा खोलिएको सेवाको लागि बैंकले स्थानिय निर्मल राउतलाई व्यवसायीक प्रतिनिधि नियुक्त गरेको जनाएको छ । कृषि र रेमिट्यान्स मुख्य आयस्रोत रहेको याखा चोक लगायत त्यस वरपरका बासिन्दा बैंकिङ्ग सेवा उपभोग गर्नका लागि टाढा–टाढासम्म पुग्नुपर्ने बाध्यतालाई मध्यनजर गरि शाखारहित बैंकिङ्ग सेवा सुरु गरिएको बैंकको भनाई छ । बैंकले सबै क्षेत्र र वर्गसम्म बैंकिङ्ग सेवाको पहुँच पुर्याउने उद्देश्यले ११३ वटा शाखा, १२७ एटिएम, ४ वटा एक्सटेन्सन काउण्टर १४ वटा राजश्व संकलन काउण्टर ५७ शाखा रहित बैंकिङ्ग सेवा माफर्त आफ्ना ग्राहकहरु माझ सेवा प्रदान गर्दे आइरहेको छ ।  
