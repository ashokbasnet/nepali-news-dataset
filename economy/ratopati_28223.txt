युनियन लाईफद्वारा बीमा रकम भुक्तानी

   काठमाडौं – यूनियन लाइफ इन्स्योरेन्स कम्पनी लिमिटेडले कम्पनीमा बैदेशिक रोजगार बीमा गरी मृत्यु भएका बीमित मित्र बहादुर अधिकारीको परिवारलाई रु. १३ लाख मृत्युदावी वापतको रकम भुक्तानी गरेको छ ।  कम्पनीले दाबी कागजात प्राप्त भए पश्चात तत्काल बीमा दाबी भुक्तानी गरेको थियो । कम्पनीका प्रमुख कार्यकारी अधिकृत मनोज कुमार लाल कर्णले सो मृत्युदावी वापतको रकम मृृतक बीमितको पत्नी निर्मला खत्री अधिकारीलाई प्रदान गरेका हुन् । सो मृत्युदाबी वापतको रकम हस्तान्तरण गर्दै प्रमुख कार्यकारी अधिकृत कर्णले दावी भुक्तानी सहज रुपमा उपलब्ध गराउन कम्पनीले बिशेष ध्यान दिएको बताए । कम्पनीमा यही कार्तिक १२ गते बैदेशिक रोजगार बीमा गरी युएई जान लागेका मृतक अधिकारीको धादिङ जिल्लाको दाउन्नेरेल डाँडा भन्ने स्थानमा मंसिर ११ गते मोटरसाइकल दुर्घटनामा परी मृत्यु भएको थियो ।
