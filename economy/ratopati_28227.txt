एसबिआई बैंकको २४ औं वार्षिकी साधारणसभा

काठमाडौं – नेपाल एसबिआई बैंक लि.का शेयरधनीहरुको २४औँ वार्षिक साधारणसभा आज बुधबार  १९ गते सम्पन्न भएको छ । उक्त सभाले बैंकको आ.व. २०७३/७४ को संचालक समितिको प्रतिवेदन, वासलात, नाफा नोक्सान बाँडफाँड हिसावलगायतका वार्षिक आर्थिक विवरण पारित गरेको छ । बैंकले आ.व. २०७३/७४ मा रु. २३३.९९ करोड संचालन मुनाफा र रु. १५२.३२ करोड खुद मुनाफा हासिल गरेको जनाएको छ ।   सभाले बैंकका शेयरधनीहरुलाई चुक्ता पूँजीमा १५.४२ प्रतिशतका दरले वोनश शेयर र ०.८१ प्रतिशतका दरले नगद लाभांश वितरण गर्ने प्रस्ताव समेत पारित गरेको छ ।उक्त साधारणसभाले सर्वसाधारण शेयरधनीकोतर्फबाट संचालक समितीमा प्रतिनिधित्व गर्ने संचालकमा बालकृष्ण श्रेष्ठलाई निर्विरोध चयन गरेको  छ ।  नेपाल एसबिआई बैंक लिमिटेड नेपाल र भारतको संयुक्त लगानीमा भारतीय स्टेट बैंक तथा कर्मचारी संचय कोषको प्रवद्र्धनमा स्थापित बैंक हो । बैंकले हाल ८० वटा व्यवशायिक इकाई (३ वटा क्षेत्रीय कार्यालयसहित) र ७४८ जना कर्मचारीमार्फत सेवा प्रदान गर्दै आएको छ । हाल देशका विभिन्न स्थानमा बैंकका १०२ वटा एटिएम रहेका छन् । 
