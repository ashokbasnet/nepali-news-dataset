नायक राजेश हमाल बने ज्योति लाईफका व्यवसायिक सद्भावना  दुत

काठमाडौं – ‘सधै तपाईंको साथ’ भन्ने मुल नारा अगाडि बढेको ज्योति लाईफ इन्स्योरेन्सको व्यवसायिक सद्भावना दुतमा नायक राजेश हमालसँग सम्झौता भएको जनाएको छ । नेपालीमाझ जीवन वीमाको सचेतना अभिवृद्धी गर्दै जीवन वीमाप्रति आम सर्वसाधारणको धारणामा सकारात्मक परिवर्तन ल्याइ जीवन वीमाको सेवा तथा योजनामा सहज पहुँच उपलब्ध गराउने कार्यलाइ प्राथमिकतामा राखेर वीमा व्यवसाय संचालन गर्दै आएको  कम्पनीको दावी रहेको छ । नेपाली चलचित्र क्ष्ोत्रको इतिहास बोकेका र महानायकका रुपमा परिचित  राजेश हमाललाइ आगामी २ वर्षको लागि आबद्धता सम्बन्धी सम्झौता भएको कम्पनीले जनाएको छ । उक्त सम्झौता पत्रमा कम्पनीका संचालक द्वय नन्द किशोर शर्मा र आकाश गोल्छासहित व्यवस्थापनका अन्य पदाधिकारीहरुको उपस्थितिमा ज्योति लाइफ इन्स्योरेन्सका कार्यकारी उप–प्रमुख प्रकाश विक्रम खत्री र राजेश हमालले हस्ताक्षर गरेका थिए । नेपाली चलचित्र क्षेत्रका महानायक तथा देशकै गौरवशाली व्यक्तित्व राजेश हमाललाइ कम्पनीमा आबद्ध गराउन पाउँदा कम्पनीले गौरवान्वित महसुस गरेको जारी  विज्ञप्तिमा उल्लेख छ । नेपालको १२ औं जीबन बीमा कम्पनीको रुपमा यहि आश्विन ८ गतेबाट औपचारिक व्यवसाय शुरुवात गरेको यस ज्योति लाईफ इन्स्योरेन्स कम्पनी लिमिटेडले स्थापनाको छोटो अवधिमा नै देशको विभिन्न २७ वटा शाखा विस्तार भएको छ । संजालको स्थापना, घातक रोग लाग्दा उपचारमा आर्थिक सहयोगि हुने विशेषता भएकासमेत विभिन्न ६ ओटा आकर्षक जीवन वीमा योजना जारी, बैंक अफ द इएर २०१७ बाट सम्मानित एनएमबि बैंक लि. संग बैंकासुरेन्स सेवा सम्झौता गर्ने कार्यमा सफलता हासिल गरिसकेको  छ ।   
