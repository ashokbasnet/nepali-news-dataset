यस्तो रह्यो १४ औँ राष्ट्रिय औद्योगीक प्रदर्शनी

काठमाडौं – फुटबेयर म्यानुफ्याक्चरर्स एशोसिएशनको आयोजनामा भएको १४ औँ राष्ट्रिय औद्योगीक प्रदर्शनी सम्पन्न भएको छ । भृकुटीमण्डपस्थित प्रदर्शनीहलमा भएको प्रदर्शनीमा करिब ७५ हजार दर्शकले अवलोकन गरेको तथा करिब साढे दुई करोड बराबरको कारोबार भएको मेला संयोजक नानीराज घिमिरेले जानकारी दिए ।समापन समारोहमा नेपाल उद्योग वाणिज्य महासंघका अध्यक्ष भवानी राणाले प्रदर्शनीको समापन गर्दै सरकारले मुलुकमा ससाना घरेलु उद्योगलाई संरक्षण गर्नुपर्ने नीतिलाई अवलम्बन गर्नुपर्नेमा जोड दिए । सोही महासंघका उपाध्यक्ष उमेशलाल श्रेष्ठले स्वदेशी उत्पादनलाई वृद्धि गरी आयात प्रतिस्थापन गर्नसकेमा मात्र देशमा आर्थिक विकास हुने बताए । कार्यक्रममा संघका अध्यक्ष रविन कुमार श्रेष्ठले प्रदर्शनीका प्रायोजक तथा सहभागीहरु कम्पनीहरुलाई धन्यवाद दिदै आगामी दिनमा पनि सहयोगको लागि आव्हान गरे । सो अवसरमा अध्यक्ष श्रेष्ठले जुत्ता उद्योगमा भित्रिएको विकृति र वर्षै भरी जुत्ता मेला लगाउने प्रवृतिले जुत्ता उद्योग नै धरासयी हुने भन्दै यसतर्फ वेलैमा सचेत हुन सबैलाई आग्रह समेत गरे ।त्यसका विरुद्ध उचित कदम चाल्नुपर्ने समेत उनले बताए ।  मेलाको प्रर्वद्धनमा उत्कृष्ट सहभागीता ब्राण्ड प्रति ग्राहकको अभिरुचि, स्टलको सजावटलगायत सम्पूर्ण विद्यालाई ध्यान दिई गोल्ड स्टार र हात्ति छाप चप्पललाई बेस्ट इभेन्ट पर्फमेन्स अवार्डको रुपमा सम्मानित गरिएको थियो । त्यसैगरी बाँकी प्रायोजकहरु मध्येबाट बेस्ट स्टल अवार्ड म्याजिक फुटवेयर, अन्य सहभागी स्टलहरुबाट स्काई सुज र ल्याण्ड वाक सुजलाई वेस्ट स्टल अवार्ड प्रदान गरिएको थीयो ।कार्यक्रममा गुणस्तरीय उत्पादनका आधारमा कोशेली सुज, एनबी फुटवेयर र ह्युमान फिट लेदर क्राफ्टलाई वेस्ट प्रडक्टको अवार्ड प्रदान गरिएको थियो । सो अवसरमा मेलामा सहभागी स्टलवाट उत्कृष्ट स्काई सुज,‘आत्मनिर्भरताको आधार स्वदेशी उत्पादनको प्रयोग’ भन्ने नारा रहेको प्रदर्शनीमा स्वदेशी छालाजुत्ता तथा वस्तु उत्पादकको सहभागिता थियो भने प्रदर्शनीमा नेपाली छाला जुत्ता, ज्याकेट, ब्याग र चप्पलको स्टल राखिएको थियो ।प्रदर्शनीमा सर्वसाधारणदेखि सरकारका मन्त्री, उच्च पदस्थ कर्मचारी तथा पूर्वमन्त्री समेतले अवलोकन गरेका थिए । यस प्रदर्शनीको मुख्य आकर्षणको रुपमा स्वदेशमै गरिएको रबरखेती एवं उत्पादन तथा अपांगमैत्री जुत्तासमेत राखिएको र कुल १३५ बिक्रीकक्ष रहेको थियो
