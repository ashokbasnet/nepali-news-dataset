प्रभु लाइफ इन्स्योरेन्सको वीरगन्ज शाखा शुभारम्भ

काठमाडौं–प्रभु लाइफ इन्स्योरेन्सले वीरगञ्जमा आफ्नो  नयाँ शाखा कार्यालयको शुभारम्भ गरेको छ ।  विहिवार कम्पनीका संचालक सुभाष अमात्यले एक कार्यक्रमकाबीच सेवा शुभारम्भ गरेका हुन् ।   कार्यक्रममा कम्पनीका अध्यक्ष राम बहादुर पाण्डेले आगामी निकटतम दिनहरुमै कम्पनीले देशैभरी थप शाखाहरु बिस्तार गर्दे लैजाने जानकारी गराए ।   कार्यक्रममा कम्पनीका बिभागिय प्रमुखहरु लगायत वीरगंजका प्रतिष्ठित व्यक्तित्वहरुको उपस्थिति रहेको थियो ।कार्यक्रममा  कम्पनीका संचालक आमात्यले  प्रभु लाइफ इन्स्योरेन्सले जीवन बीमा बजारमा महत्वपूर्ण स्थान बनाउने दाबी गरे ।  कम्पनीका निमित्त प्रमुख कार्यकारी अधिकृत किशोर प्रसाद लामिछानेले   आगामी ३ बर्ष भित्र कम्पनीले देशका सबै जिल्लाहरुमा आफ्नो संजाल बिस्तार गर्ने जानकारी गराए । दुई अर्ब चुक्ता पूँजी रहेको प्रभु लाइफ इन्स्योरेन्स कम्पनीमा संस्थापक शेयरधनीले १ अर्ब ४० करोड लगानी गरेका छन्। कम्पनीले केही समयभित्रै चालिस करोड रुपैयाँ बराबरको साधारण शेयर जारी गर्ने जनाएको छ । 
