पूर्वमा देवः विकास बैंकका २ शाखा सञ्चालन

सुनसरी– देवः विकास बैंक लिको इटहरी शाखा उद्घाटन भएको छ । इटहरी उपमहानगरपालिकाको धरानरोडमा आयोजित एक समारोहका बीच इटहरी शाखा कार्यालयको राष्ट्र बैंकका डेपुटी गभर्नर शिवराज श्रेष्ठले उद्घाटन गरेका हुन् । कार्यक्रममा बैंक संचालक समितिका अध्यक्ष प्रा.डा.सुवर्णलाल बज्राचार्य र प्रमुख कार्यकारी अधिकृत विजय बहादुर श्रेष्ठले निक्षेपकर्ता, व्यवसायी, उद्यमीहरुलाई सरल, सुलभ तथा सुरक्षित बैकिङ्ग सेवा प्रदान गर्नका साथ साथै प्रदेश नं. १ का ग्रामिण तथा पहाडी क्षेत्रमा विस्तार गरिने शाखाहरुलाई समन्वय तथा त्यस क्षेत्रका ग्राहकवर्गहरुलाई सहजताका लागि पूर्वको पहिलो शाखाको रुपमा इटहरी शाखाबाट बैकिङ्ग सेवा प्रदान गरेको जानकारी दिए । यसै बीच पथरी शनिश्चरे नगरपालिकाको पथरीबजारमा आयोजित अर्को समारोहमा देवः विकास बैंक लि.लेप्रदेश नं. १ मा संचालनमा ल्याएको अर्को शाखा पथरी शाखा कार्यालयको समेत नेपाल राष्ट्र बैंकको डेपुटी गभर्नर श्रेष्ठले उदुद्घाटन गरेका छन् ।  
