श्रम ऐनको सफल कार्यान्वयनमा सरकार प्रतिबद्ध छ: श्रममन्त्री

काठमाडौं– सरकारले श्रमिकहरुको हितका लागि इमान्दार प्रयास गर्ने प्रतिबद्धता जनाएको छ । श्रम तथा रोजगार मन्त्री फरमूल्लाह मन्सुरले सरकार श्रम ऐनको सफल कार्यान्वयन गरी श्रमिकहरुको हितमा लागि पर्ने प्रतिवद्धता व्यक्त गरेका हुन् । विहिबार नेपाल श्रमिक आपूर्तिकर्ता संघको उदघाटन समारोहलाई सम्बोधन गर्दै उनले श्रम ऐन श्रमिक, रोजगारदाता र सरकारको संयुक्त प्रयासमा ल्याइएको भन्दै सरकार यसलाई कार्यान्वयन गरेर जान प्रतिवद्ध रहेको स्पष्ट पारे । उनले मुलुकमा राजनीतिक स्थायित्व कायम भएकाले अव आर्थिक गतिविधिले तीव्रता पाउने विश्वास पनि व्यक्त गरे । मन्त्री मन्सुरले नयाँ संविधान जारी भईसकेपछि सबै राजनीतिक दलहरु मुलुकको समृद्धिमा केन्द्रित भएको पनि स्मरण गराए ।  
