सुजित कुमार वर्मा नेपाल एसबिआई बैंकको संचालक समितिमा चयन

काठमाडौं – नेपाल एसबिआई बैंक संचालक समितिको  आज पुस १९ मा बसेको ४१८ औँ वैठकले स्टेट बैंक अफ इण्डियालाई प्रतिनिधित्व गरी आईपुगेका  संचालक सुजित कुमार वर्मालाई बैंक संचालक समितीको अध्यक्षमा सर्वसम्मतीबाट चयन गरेको छ ।  अध्यक्ष सुजित कुमार वर्मा, एस.बि.आई. को मुम्बई स्थित प्रधान कार्यालयको अन्तर्राष्ट्रिय बैंकिङ्ग समूहमा मुख्य महाप्रबन्धकको पदमा कार्यरत रही एस.बि.आई. का संसारभर विभिन्न मुलुकहरुमा रहेका बैकिङ्गसँग सम्बन्धित मामिला  जानकार मानिन्छन् । नेपाल राष्ट्र बैंकका गर्भनर डा. चिरंजीवी नेपालले अध्यक्ष बर्मालाई गर्भनरको सचिवालय, नेपाल राष्ट्र बैंक, केन्द्रीय कार्यालय, बालुवाटारमा आज आयोजित एक समारोहबिच पद तथा गोपनीयताको शपथ ग्रहण गराएका थिए ।सपथ ग्रहण कार्यक्रममा नेपाल राष्ट्र बैंकका डेपुटी गभर्नर द्धय चिन्तामणी सिवाकोटी तथा शिव राज श्रेष्ठ, कार्यकारी निर्देशक नारायण प्रसाद पौडेल, निर्देशकहरु रमण नेपाल, बम वहादुर मिश्र र रामहरी न्यौपाने तथा नेपाल एसबिआई बैंकका संचालकहरु भी. के. त्यागी, दीपक रौनियार, केशव राज आर्चाय,  बाल कृष्ण श्रेष्ठ एवं बैंकका प्रबन्ध संचालक तथा प्रमुख कार्यकारी अधिकृत अनुकूल भटनागर, नायव सिईओ तथा प्रमुख संचालन अधिकृत शुभकान्त कानूनगो, प्रमुख वित्तीय अधिकृत प्रियरंजन तथा बैंकका कम्पनी सचिव  रमेश घिमिरेलगायतको उपस्थिती रहेको थियो ।  
