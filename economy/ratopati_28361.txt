सरकारले रोजगारदाताको पीडालाई सम्बोधन गर्न सकेन:गोल्छा

काठमाडौं– नेपाल उद्योग वाणिज्य महासंघले सरकारले रोजगारदाताको पीडालाई सम्बोधन गर्न नचाहेको भन्दै आपत्ति जनाएको छ ।  महासंघका वरिष्ठ उपाध्यक्ष शेखर गोल्छाले रोजगारदाताको पीडालाई सम्बोधन गर्न सरकार उदासिन रहेको भन्दै आपत्ति जनाएका हुन् । उपाध्यक्ष सरकारले श्रम ऐन विपरित नियमावली ल्याए त्यो मुलुकका लागि दूर्भाग्य हुने चेतावनी समेत दिए । विहिबार काठमाडौंमा आयोजित अन्तरक्रिया कार्यक्रममा बोल्दै वरिष्ठ उपाध्यक्ष गोल्छाले रोजगारदाताको भावनालाई सरकार र श्रमिक युनियनहरुले कदर गर्न नसकेको आरोप समेत लगाए । बरिष्ठ उपाध्यक्ष गोल्छाले श्रमिकको शोषण भईरहेको कुरा गर्ने सरकारले रोजगारीको सृजना गर्ने चुनौतिलाई भने गम्भिरताका साथ नलिएको पनि स्पष्ट पारे ।  
