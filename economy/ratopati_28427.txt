मल अभावपछि भारतीय भन्सार र प्रहरीको अवैध असुलीले किसान हैरान

परासी–देशभर जस्तै नवलपरासीमा पनि युरिया मलको चरम अभाव भएको छ । किसानहरु गहुँमा युरिया मल छर्न नपाएपछि चिन्तित बनेका छन् ।  मल अभावपछि केहि किसानहरुले चर्काे मुल्य तिरेर भारतबाट लुकाएर ल्याउदै खेतमा छरिरहेका छन् भने अधिकांश युरिया लिन मल वितरण केन्द्रमा धाई रहेकाछन् ।सरकारले ५० प्रतिशत भन्दा बढि अनुदानमा उपलब्ध गराउने युरिया मलको जिल्लामा हाहाकार भएपछि किसानहरुमा निराशा छाएको छ । कृषि सामाग्री कम्पनीले देशमै युरियाको अभाव भएकाले जिल्लामा पनि मागको अनुपातमा युरिया मल उपलब्ध गराउन नसकिएको बताएको छ ।गहुँ युरिया मल छर्न उपयुक्त समय रहेका बेला जिल्लामा कम्पनीले अहिलेसम्म २ हजार ६८ टन मात्र युरिया मल उपलब्ध गराउन सकेको छ । कम्पनीले साल्ट टेडिङ्ग र कृषि सामाग्रीको मल विभिन्न वितरण केन्द्र मार्फत वितरण गरेपछि अmभै ५० प्रतिशत किसानहरु मल पाउन सकेका छैनन् ।किसानहरु गहुँ सिँचाई गरि खेतमा युरिया छर्न मल कुरिरहेका छन् तर कतिपपयले भारतमा ८ सय रुपैयाँमा पाइने मल नेपाल ल्याउँदा १२ सयसम्म खर्च भएको बताएका छन् । भारतीय कस्टम, नेपाल प्रहरी र शस्त्र प्रहरीका घुमुवाको अवैध असुलीले प्रति बोरा १ हजार देखि १२ सय सम्म खर्च पुग्ने गरेको पाल्हीनन्दन गाउँपालिका ३ पर्सियाका सुबाष गुप्ताले बताए ।उनले भने, ‘भारतबाट मल ल्याउदा २५ केजि भन्दा बढि ल्याएको देखेमा भारतीय एसएसबीले साईकल र मल चलान गर्छ । हामीलाई किसानलाई २ देखि १०÷२० बोरा सम्म युरिया चाहिएको हुँदा भारतीय एसएसबीलाई छलेर लुकिछिपि ल्याउँछांै जसमा भारतीय प्रहरी र कस्टमले ५०÷५० रपियाँ लिन्छ भने नेपाल प्रहरी र शसस्त्र प्रहरीका घुमुवाहरुले पनि प्रतिबोरा ५० देखि १०० रुपैयाँ लिने गर्छ ।’विभिन्न मल वितरण केन्द्रहरुमा दिनभरी मल कुर्दा पनि नपाएर रित्तै हात फर्किनु परिरहेको स्थानीय किसान तारेन्द्र बर्माले बताए । जिल्लामा कुल १८ हजार ७ सय २० हेक्टर क्षेत्रफलमा गँहु खेति गरिदै आइएको छ ।  गतवर्ष जिल्लामा ३५ हजार ९१ मेट्रिकटन गँहु उत्पादन भएको जिल्ला कृषि विकास कार्यालयले जनाएको छ । तर यसवर्ष मलकोे अभावले उत्पादन घटने अनुमान गरिएको छ । 
