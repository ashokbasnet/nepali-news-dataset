यूनियन लाइफ इन्स्योरेन्सको (आइपिओ बिक्री प्रबन्धकमा एसबिआई नियुक्त

काठमाडौं– यूनियन लाइफ इन्स्योरेन्स कम्पनी लिमिटेडको निष्काशन तथा विक्री प्रबन्धकमा नेपाल एसबिआई मर्चेण्ट बैंकिङ्ग लिमिटेड नियुक्त भएको छ । यूनियन लाइफ इन्स्योरेन्सको बानेश्वरस्थित रजिष्ट्रर्ड कार्यालयमा बिहीबार आयोजित एक समारोहबीच सो कम्पनीको साधारण शेयरको प्रारम्भिक सार्वजनिक निष्काशन (आइपिओ) मा एसबीआई मर्चेण्ट बैंक नियुक्त भएको हो ।  नेपाल एसबिआई मर्चेण्ट बैंकिङ्ग लिमिटेडको तर्फबाट प्रवन्ध सञ्चालक तथा प्रमुख कार्यकारी अधिकृत रमेश घिमिरे र यूनियन लाइफ इन्स्योरेन्स कम्पनीको तर्फबाट प्रमुख कार्यकारी अधिकृत मनोज कुमार लाल कर्णले धितोपत्र निष्काशन तथा विक्री प्रबन्धक सम्बन्धी सम्झौतापत्रमा हस्ताक्षर गरेका हुन् ।विगत एक वर्षदेखि मर्चेण्ट बैकिङ्ग व्यवसाय गर्दै आएको नेपाल एसबिआई मर्चेण्ट बैंकिङ्ग लिमिटेड नेपाल एसबिआई बैंक लिमिटेडको पूर्ण स्वामित्व भएको सहायक कम्पनी हो ।   
