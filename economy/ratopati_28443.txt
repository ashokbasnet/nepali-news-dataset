बाजेको सेकुवाको स्वाद अब न्युयोर्कमा पनि लिन पाइने

काठमाडौं–नेपालको लोकप्रिय एफ.एण्ड.बि.ब्राण्ड बाजेको सेकुवा अब चाँडै अमेरिकाको न्युयोर्क शहरमा खुल्ने भएको छ ।  न्युयोर्कमा रहेको नेपाली व्यवसायिक समुहसँग क्षेत्रीय फ्रेञ्चाईज सम्झौता पत्रमा हस्ताक्षर गरेसँगै न्युयोर्कमा बाजेको सेकुवा न्युर्योकमा खुल्ने भएको बाजेको सेकुवाका अध्यक्ष चेतन भण्डारीले बताए ।यस व्यवसायिक समुहमा दीपक भण्डारी,पदम गुरुङ्ग,सुरेन्द्र रायमाझी, केदारप्रसाद श्रेष्ठ, मेहेशबहादुर भट्टराई र गणेश लम्साल लगायत आबद्ध छन् । हाल नेपालमा १३ वटा शाखा रहेको बाजेको सेकुवाको अन्तर्राष्ट्रिय स्तरमा यो पहिलो शाखा हुनेछ ।आउँदो ६ वर्षभित्र अमेरिकामा थप ७ वटा शाखाहरु खोल्ने प्रक्षेपण गरिएको छ । बाजेको सेकुवाले अमेरिकाबाहेक कतार,बेलायत र अष्ट्रेलियामा पनि आफ्नो शाखाहरु विस्तार गर्ने उद्धेश्य राखेको जनाएको छ ।   
