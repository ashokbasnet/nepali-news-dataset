दाङ–पोखरा हुँदै काठमाडौ जोड्ने राजमार्गको अध्ययन सुरु

गुल्मी–पाँच नम्बर प्रदेशको राजधानी दाङ हुने चर्चा चलिरहेका बेला गुल्मीका जनप्रतिनिधिहरुले दाङ्ग, प्युठान, गुल्मी, स्याङ्गजा र पोखरा हुँदै काठमाडौं जोड्ने बैकल्पिक राजमार्ग खोल्ने तयारी थालेका छन् । गुल्मी क्षेत्र नम्बर २ प्रदेश १ का सांसद सुदर्शन बरालको अवधारणामा यस्तो वैकल्पिक राजमार्ग खोल्ने तयारी सुरु भएको जनाइएको छ । सांसद बरालको नेतृत्वमा धुर्कोट गाउँपालिका प्रमुख भुपाल पोखरेल,माओवादी केन्द्र गुल्मीका सह–संयोजक निमबहादुर पाण्डे सहितको टोली स्थलगत अध्ययनका लागि धुर्काैट पुर्कोट हुँदै प्युठान पुगेका छन् । अध्यय्नका क्रममा उनीहरुले धुर्कोट, पुर्कोट र प्युठानको झिम्रुक गाउँपालिकाका जनप्रतिनिधिहरुसँग उक्त राजमार्गको महत्व र औचित्यबारे अन्तरक्रिया गरिसकेका छन् । सांसद बरालले अन्तरक्रियाका क्रममा सबैजनप्रतिनिधीहरुबाट उत्साहजनक प्रतिकृया दिएको बताए ।उक्त राजमार्ग सर्भे डिजाईनिङ्गका लागि पूर्व अर्थमन्त्री कृष्णबहादुर महराको पालामा करिव एक करोड रकम परिसकेको र बाँकी सर्भेपश्चात रकम विनियोजनको पहल थालिने सांसद बरालले जानकारी दिए । स्याङ्गजाको वालिङ्ग हुँदै गुल्मीको शान्तिपुर इन्द्रगौडा रातडाँडा पुर्कोट प्युठान हुँदै दाङ्ग जोड्दा तराईतर्फको व्यस्त राजमार्गको सास्तीबाट सुदुर पश्चिमका जनतालाई सुविधा हुने अर्घाखाँचीको वल्लो भेग, गुल्मीका जनतालाई  पोखरा–काठमाडौ पुग्न छोटो दुरी र सहज यात्रा हुने बरालको ठम्याई छ  ।   
