यस्तो हुनेछ एनसेल मेला शनिबार बुटवलको सिद्घेश्वरी मैदानमा

काठमाडौं – एनसेल मेला  भोलि  शनिबार बुटवलमा हुने भएको छ ।  एनसेलले आफ्ना ग्राहक तथा शुभचिन्दकहरुलाई देशभरका विभिनन शहरहरुमा मेला भर्दै मनोरञ्चनका साथै मैदानमै ऐनसेल सुविधा पनि उपलब्ध गराउँदै आएको छ । खुसीयाली साटासाट गर्न र दु्रतगतिको मोवाइल ब्रोडव्याण्ड सेवा लङ्ग टर्म इभोलुसन/फोरजीको अनुभव प्रदान गर्न, शनिबार (पुष २२) बुटवलको सिद्घेश्वरी मैदान, दीपनगरमा विभिन्न मनोरञ्जनात्मक कार्यक्रमहरुले भरिपूर्ण  हुने एनसेल ले जनाएको छ । विराटनगर र पोखरामा भव्यरुपमा आयोजना पश्चात यो मेला बुटवलमा आयोजना गर्न लागिएको हो । गीत(संगीतलगायत विविध रोचक कार्यक्रमहरु समावेश गरिएको मेला बिहान ११ बजे सुरु भई कम्सर्टसहित साँझ ६.३० सम्म चल्न जनाएको छ । चर्चित कलाकारहरु शिव परियार, इन्दिरा जोशी, आसिश राना (लाउरे), चर्चित सांगीतिक समुहहरु कबवेभ र स्याडोजले मेलामा सहभागी सबै दर्शकलाई आ(आफ्ना प्रस्तुतीहरु मार्फत भरपुर मनोरञ्जन प्रदान गर्नेछन् । एनसेल मेलामा सहभागी हुने सबै उमेर समुहका दर्शकहरुलाई लक्षित गरी विभिन्न कार्यक्रमहरु समावेश गरिएको जनाएको छ ।आकर्षणहरुमा जादु, किडस् जोन र फुड स्टलहरु पनि रहेनछन् । त्यसैगरी, फोरजी थिममा आधारित पेपर प्लेन थ्रो, मिनी गल्फ, फ्रग जम्प र कार रेस जस्ता गेम्सहरु, फेसबुक ट्यागिङ कन्टेस्ट, ब्लाइण्ड मेकअप, युनिकर्न रिङ् टस जस्ता गेम्सहरु पनि रहनेछन् । यसका साथै रोडिज्का विजेता समन श्रेष्ठ र उपविजेता अनिमेश शाहीको सहभागीताले मेलाको आकर्षण थप बढाउनेछ । मेलामा प्रवेश निःशुल्क हुनेछ र थुप्रै गेम स्टलहरुमा दर्शकले मनोरञ्जन लिनुका साथै विभिन्न पुरस्कारहरु पाउन सक्ने कम्पनीले जनाएको छ ।एनसेलका अनुसार, पोखरा र विराटनगरका दर्शक तथा आगन्तुकहरुको अपार माया पाएर भव्य रुपमा सफल भएको एनसेल मेलाले बुटवलमा पनि दर्शकहरुलाई आफ्ना साथीभाई र परिवारजनसँग खुसीयाली साट्न राम्रो अवसर प्रदान गर्दै पूर्णरुपमा मनोरञ्जन प्रदान गर्ने विश्वास लिईएको छ । पोखराबाट शुरु भएको यो मेला पुष २२ गते बुटवलको सिद्घेश्वरी मैदान, दीपनगरमा र पुष २९ गते ललितपुरको जावलाखेल मैदानमा आयोजना पश्चात समापन हुनेछ ।
