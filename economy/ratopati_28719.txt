बिराटचोकमा सिभिल बैंकको शाखा संचालन

मोरङ–सिभिल बैंक लिमिटेडले मोरङको बिराट चोकमा शाखा संचालनमा ल्याएको छ । बैंकको मर्जरबाट प्राप्त भएको शाखा सहित ईटहरीमा भएको दुई शाखामध्येको एक शाखालाई स्थानान्तरण गरी बिराटचोकमा शाखा संचालनमा ल्याएको हो । हालै उक्त शाखाको सिभिल बैंकका संचालक प्रा.डा. रमेशदाहालले उद्घाटन गरेका हुन् । समारोहमा बैंकका प्रमुख कार्यकारी अधिकृत तथा सो क्षेत्रका उद्योगी व्यवसायी लगायत सर्वसाधरणको उपस्थिति थियो ।  कार्यक्रममा बैंकका प्रमुख कार्यकारी अधिकृत गोविन्द गुरुङले बैंकले सामाजिक उत्तरदायित्वको वहन सँगसँगै आफ्ना ग्राहकवर्ग तथा अन्य सम्पूर्ण सरोकारवालाहरुको हितलाई ध्यानमा राख्दै आफ्ना सेवा सुविधालाई परिस्कृत गर्दै लैजाने प्रतिवद्धता जनाएका थिए ।  
