लमजुङमा एन आई सी एशियाको १ सय ४५ औँ शाखा विस्तार

बेसीशहर – लमजुङ सदरमुकाम बेंसीशहरमा एन आई सी एशिया बैंक लिमिटेडको शाखा संचालनमा आएको छ । देशभर एक सय ४४ शाखा रहेको बैंकको बेेंसीशहरमा एक सय ४५ औँ शाखाको रुपमा संचालनमा ल्याईएको हो । बैंकको आइतबार एक समारोहका बीच लमजुङ उद्योग वाणिज्य संघका अध्यक्ष राजेश थापाले उद्घाटन गरेका छन् । कार्यक्रमलाई सम्बोदन गर्दै थापाले लमजुङको आर्थिक समृद्धीका लागि एन आई सी एशिया बैंकले महत्वपुर्ण भुमिका खेल्नुपर्ने बताए ।  विगतमा बैंक केही संख्यामा हुदा समस्या हुने गरेको भन्दै विस्तारै बंैकहरुको संख्या बढ्दै गएपछि स्थानियलाई सहज हुने समेत अपेक्षा गरीएको बताए । उनलेक जिल्लाको आर्थिक स्तर बृद्धिका लागि ब्यवसायिक संघसंस्था, वित्तिय सस्थाको सम्बन्ध राम्रो हुनुपर्ने बताए ।   कार्यक्रममा क्षेत्रीय प्रबन्धक दिपेन्द्र शर्माले सेवाका निम्ती बैंक तत्पर रहेको बताए । बंैक अफ एसिया र एन आई सि बैंक मर्ज भएर एन आई सी एशिया बैंक बनेको समेत सो अबसरमा जानकारी गराएका थिए  । बैंकको हालसम्म ८ अरब बढि पुंजी रहेको छ । शाखा सञ्जाल, पूँजी संरचना, वासलातको आकार, ग्राहक संख्याहरुको आधारमा एन आई सी एशिया बैंक निजी क्षेत्रको अग्रणी बैंकहरु मध्ये एक हो । बैंकले अधिराज्यभर १५६ शाखा कार्यालयहरु रहेको, १४१ एटिएम एवंम् ४ एक्स्टेन्सन  काउन्टरहरुबाट ग्राहकलाई सेवा प्रदान गर्दै आईरहेको छ । बैंकले हरेक सम्भावित बजार क्षेत्रमा आफ्ना ग्राहकलाई सेवा उपलब्ध गराउने अभिप्रायले अन्य विभिन्न स्थानहरुमा चाँडै नै थप शाखा संचालन गर्ने योजना अगाडि सारेको छ ।    
