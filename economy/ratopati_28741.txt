एक अर्ब बढीको म्युचुअल फण्डको कारोबार हुँदै

काठमाडौँ – नेपालको पूँजी बजारमा नयाँनयाँ अवसर तथा लगानीका स्रोतहरुको पहिचान हुँदै गरेको सन्दर्भमा म्युचुअल फण्डमा आर्कषण बढ्दै गएको छ । पूँजी बजारमा लगातार विभिन्न बैंक तथा वित्तीय कम्पनीका सहायक कम्पनीले म्युचुअल फण्डको बिक्री गर्ने क्रम बढ्दै गएपछि लगानीकर्ताको समेत आर्कषण बढेको हो । नेपाल स्टक एक्सचेन्जमा कुल ११ कम्पनीका त्यस्ता फण्डको कारोबार भइरहेको छ । यस्तै निकट समयमै ग्लोबल आइएमई ब्यालेन्स फण्डले रु एक अर्ब २० करोड बराबरको १२ करोड इकार्ई र एनआइबिएल सहभागिता फण्डले रु ५० करोड बराबरको पाँच करोड इकाई बिक्रीको प्रतीक्षामा रहेको छ । पछिल्लोपटक सिटिजन्स् बैंकको सहायक कम्पनी सिबिआइएल क्यापिटलले रु एक अर्ब बराबरको सामूहिक लगानी कोषको इकार्ई बिक्री गर्ने भएको छ । सो क्यापिटलले रु १० प्रतिइकाईका दरले १० करोड इकाई बिक्री गर्न लागेको हो । जसमध्ये १५ प्रतिशत अर्थात् एक करोड ५० लाख इकाई कोष प्रवद्र्धक सिटिजन्स् बैंक इन्टरनेसनल लिमिटेड र बाँकी आठ करोड ५० लाख इकाई सर्वसाधारणका लागि निष्कासन खुल्ला गरेको हो । कम्पनीले आज दिएको जानकारीअनुसार प्रतिइकाई रु १० का दरले न्यूनतम १०० इकाई अर्थात रु १०० र अधिकतम २० लाख इकाई अर्थात रु दुई करोड बराबरको आवेदन दिन सकिने छ । क्यापिटलले ल्याएको सातवर्षे बन्दमुखी यो सामूहिक लगानीकोषमा आगामी माघ २ गतेदेखि छिटोमा माघ ७ र ढिलोमा माघ १७ सम्म आवेदन दिन सकिने जनाइएको छ । बजार बढ्यो, कारोबार घट्यो यस्तै साताको पहिलो दिन आज नेपाल स्टक एक्सचेन्ज (नेप्से) ७.९७ अंकले बढेर एक हजार ४३१ दशमलव ८० अंकको बिन्दुमा पुगेको छ । नेप्से परिसूचक सुधारिएको भए पनि कारोबार रकम भने रु ३६ करोड १६ लाख २५ हजार १२९ रहेको छ । कुल १५७ कम्पनीको शेयर कारोबार भएको बजारमा बीमा १६५, लघुवित्त, २० होटल १४, बैंकिङ एक, विकास बैंक नौ, उत्पादन १० र जलविद्युत समूह चार अंकले बढेको छ । त्यसैगरी फाइनान्स समूह एक र अन्य समूह भने ०.५७ अंकले घटेका छन् । 
