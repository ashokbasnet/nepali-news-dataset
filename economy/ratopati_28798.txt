जेसीबीका तीन नयाँ एस्काभेटर नेपालमा

काठमाडौं–नेपालका लागि जेसीबी ब्रान्डका हेभि इक्विपमेन्ट तथा निर्माण उपहरणको आधिकारिक विक्रेता एमएडब्लु अर्थमुभर्स प्रालिले विभिन्न क्षमताका तीन नयाँ एस्काभेटर सार्वजनिक गरेको छ । एमएडब्लु अर्थमुभर्सले ३ टनको जेसीबी ३० प्लस, ३० टनको जेसीबी ३०५ एलसी र ३८ टनको जेसीबी ३८० एस्काभेटर पहिलो पटक नेपाल भित्र्याएको हो । नयाँ प्रडक्ट लाइन–अपसँगै, जेसीबीले आफूलाई पूर्ण निर्माण उपकरण साझेदारका रुपमा स्थापित गरेको जनाएको छ । नेपालको तीन वटै तहका निर्वाचन सम्पन्न भएसँगै भौतिक पूर्वाधार निर्माणले गति पाउन थालेको अवस्थामा कम्पनीले एस्काभेटरका नयाँ मोडेल नेपाल ल्याएको हो ।‘लामो समयदेखि रोकिएको विकास निर्माणको कार्य अब सुचारु भएको छ । विभिन्न प्रकारका निर्माणका लागि आवश्यक फरक फरक क्षमताको माग भएका कारण हामीले नयाँ एस्काभेटरहरु नेपाली बजारमा ल्याएका हौं ।’ राजधानीमा आयोजित जेसीबी कन्क्वेष्ट इभेन्टमा एमएडब्लु अर्थमुभर्स प्रालिका सेल्स एन्ड मार्केटिङ हेड दिपकराज गिरीले भने, ‘अब हामीसँग एस्काभेटरको कम्प्लिट रेन्ज उपलब्ध छ ।’नेपाली बजारमा जेसीबीको जेएस ८१, जेएस १४०, जेएस२०५, जेसीबी २२० एलसी एक्स्ट्रा पहिलेदेखि नै उपलब्ध छन् । नयाँ उत्पादनसँगै अब जेसीबीसँग फरक फरक प्रकृतिका कामका लागि ३, ८, १४, २०, २२, ३० र ३८ टनका गरी सात प्रकारका एस्काभेटर उपलब्ध हुनेछन् ।  ‘   
