जगदम्बा सिमेन्टद्वारा प्राविधिक गोष्ठी सम्पन्न

काठमाडौं– जगदम्बा सिमेन्टले हालै काठमाडौमा इन्जिनियरहरुसँग छलफल गरेको छ । कार्यक्रममा  सुरक्षित र दिगो निर्माण, पुननिर्माण सामग्रीको छनोट र प्रयोग लगायतको प्रयोगका विषयमा  छलफल भएको थियो । ३० जना भन्दा बढि प्राविधिकहरुको उपस्थितिमा भएको छलफलमा नगरपालिका योजना प्रमुखदेखि भुकम्प प्रतिरोधी निर्माण गर्ने सुपरभाइजर गर्ने प्राविधिक, जगदम्बा सिमेन्टका वरिष्ठ आयोजना प्रमुखर वरिष्ठ ईन्जिनियरहरुको सहभागिता रहेको थियो । कार्यक्रममा जगदम्बा सिमेन्टमा कार्यरत वरिष्ठ आयोजना प्रमुख सुनिल पौडेल र वरिष्ठ इन्जिनियर रमनहरी भुर्तेलले विविध प्राविधिक प्रस्तुति दिएका थिए ।साथै ब्राण्ड प्रवन्धक जगन्नाथ दहालले व्ल्यान्डेड सिमेन्टको प्रयोगले देशमा रहेको श्रोत(चुनढुङ्गा) को न्यूनतम प्रयोग गरी अधिकतम लाभ लिन सकिने बताएका थिए ।  
