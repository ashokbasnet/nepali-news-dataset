उद्योगी भन्छन् – सरकारले पटक–पटक ढाँट्यो

काठमाडौँ–धैरै मान्छेले ठान्छन् सरकारले ढाँट्दैन । किनकी लोकतान्त्रिक मुलुकमा सरकार जनताप्रति उत्तरदायी हुन्छ र सही र तथ्यपूर्ण सूचना दिन्छ ।तर सरकारको निकायले नै ढाँटेपछि जाने र भन्ने ठाँउ कहाँ होला ? यस्तै भएको छ विशेष आर्थिक क्षेत्रमा विद्युत् पु¥याउने कुरा ।नेपाल आर्थिक पत्रकार समाजले गत बुधबार राजधानीमा आयोजना गरेको ‘औद्योगिक नीति र व्यापार प्रवद्र्धन विषयक अन्तरक्रियामा बोल्दै उद्योग सचिव यमकुमारी खतिवडाले एक महिनाभित्र सेजमा विद्युत् पुग्छ भनेर भाषण गरिन् ।राष्ट्रिय योजना आयोगको राष्ट्रिय विकास समस्या समाधान समितिको बैठकमा समेत सोही विषयले प्राथमिकता पायो ।बैठक यही पुस २१ गते बसेको थियो । उक्त समितिको बैठकमा नेपाल विद्युत् प्राधिकरणका कार्यकारी निर्देशक कुलमान घिसिङको नाम लिएर एक महिनामा विद्युत् उपलब्ध हुने उनै सचिव खतिवडाको जिकिर थियो ।उद्योग सचिव खतिवडाले राजनीतिक नेताको शैलीमा भाषण गर्दै भनेको समाचार धेरै समाचार माध्यममा प्रकाशित÷प्रसारित  पनि भए । तर यर्थाथ भने फरक छ ।आगामी एक महिना भित्र भैरहवा विशेष आर्थिक क्षेत्र(सेज)मा विद्युत् उपलब्ध हुने बताएकी थिइन् । उनले अन्य सबै काम सकिएको र विद्युत् उपलब्ध भएपछि आर्थिक क्षेत्र सञ्चालनमा आउने दावी समेत गरेकी थिइन् ।निर्वाचनको समयमा राजनीतिक दलका नेताले जसरी भाषण गरेकी सचिवको सूचना कतिसम्म हावादारी रहेछ भन्ने पुटिट भएको छ । उनले भनेकी थिइन्, ‘ दुई महिना भित्रमा नेपाल विद्युत् प्राधिकरणले विजुली दिन्छौ भनेको छ । एक महिना बितीसक्यो, अब एक महिनामा विजुली पुग्छ ।’तर प्राधिकरणका अधिकारीले भने एक महिना भित्र सेजमा विद्युत् उपलब्ध गराउन नसकिने प्रतिक्रिया दिएका छन् ।  प्राधिकरणसँग सही र तथ्यपूर्ण सूचना नै नलिई सरकारी अधिकारीले हचुवामा बोलेको र ढाँटेको प्राधिकरणको भनाइ छ ।प्राधिकरणले स्थानीय समस्या समाधानका लागि सरकारी निकायले पहल नगरेको बताएको छ ।स्थानीय जोगीकुटीदेखि धकधही सवस्टेशनको बीचको क्षेत्रमा पर्ने वन वाटिका सामुदायिक वन क्षेत्रको करिब ५ किलोमिटर क्षेत्रमा प्रसारण लाइन तान्ने काममा स्थानीयबासीले अवरोध गरेका छन् ।वन क्षेत्रको जग्गा प्रयोग गर्ने विषयमा स्थानीयबासी र प्राधिकरणबीच समस्या समाधानको पहल भए पनि कुनै निष्कर्ष भने निस्कन सकेको छैन ।प्राधिकरणको बुटवल क्षेत्रीय कार्यालयका प्रमुख सुरेश क्षेत्रीले आगामी एक महिना भित्र सेजमा विद्युत् उपलब्ध गराउन प्राविधिक रुपमा कठिनाई भएको बताए । उनले आफूहरु प्रयासरत रहेपनि एक महिनामा विजुली उपलब्ध हुने भन्ने विषय काबु बाहिरको रहेको बताए ।यस्तै सेज भित्र प्राधिकरणले सवस्टेशन बनाउने काम समेत सुरु गरेको छैन । सवस्टेशन नभएपनि सोझै ३३ केभी क्षमताको प्रसारण लाइन मार्फत सोझै बिजुली दिन भने सकिन्छ । तर वन क्षेत्रमा देखिएको विवाद समाधान गर्दै प्रसारण लाइन निर्माण र पोल ठड्याउने काम गर्नै साढे दुई महिना भन्दा बढी समय लाग्ने बताइएको छ ।  उद्योग सचिव खतिवडाले कसरी र कुन आधारमा एक महिना भित्र विद्युत् उपलब्ध हुन्छ भनेर प्रतिक्रिया दिइन्, त्यसको बारेमा भने प्राधिकरणका बुटवल क्षेत्रीय कार्यालयका प्रमुख क्षेत्री भने अनविज्ञ छन् ।उनले काम भइरहेको भएपनि एकै महिनामा सबै काम पूरा हुन्छ भन्ने अवस्था नभएकाले गलत सन्देश जाने गरी जिम्मेवार निकायबाटै प्रतिक्रिया आउनु भने स्वभाविक नभएको बताउँछन् ।संरचना खडा गर्ने विषय प्राविधिक र व्यवहारिक रुपमा समेत मिलाउनुपर्ने भएकाले त्यसमा आफूहरु क्रियाशिल रहेको र सेजलाई विद्युत् उपलब्ध गराउन आतुर समेत रहेको प्रमुख क्षेत्रीको भनाइ छ ।वन क्षेत्रमा देखिएको विवाद समाधान नभईकन यसै हुन्छ भनेर भन्न सकिने अवस्था नभएको र समस्या समाधानका लागि स्थानीय जनप्रतिनिधिसहित छलफल जारी रहेको उनको भनाइ छ ।सरकार बदलिएपछि नियुक्त हुने उद्योग मन्त्रीले पालै पालो सेजको उद्घाटन गर्ने र प्रचार गराउने गरेको भएपनि काम हुने देखिने गरी भएको छैन । तत्कालीन उद्योग मन्त्री महेश बस्नेत,सोमप्रसाद पाण्डे र नविन्द्रराज जोशीले पालै पालो सेजको उद्घाटन गरेका थिए । उनीहरुले सेज चाँडै सञ्चालनमा आउने समेत बताएका थिए । तर हालसम्म सेज सञ्चालनमा आउन सकेको छैन । सेजमा उद्योग स्थापना गरेका र गर्ने तयारीमा रहेका उद्योगी भने सरकारी निकायले पटक पटक आफूहरुलाई ढाटेको भन्दै आक्रोशति छन् । उनीहरुले पछिल्लो पटक उद्योग सचिवले समेत ढाटेको भन्दै विद्युत् नदिने र उद्योग स्थापना गर भनेर भनिरहने प्रवृत्ति नै गलत भएको बताए ।एक उद्योगीले भने उद्योग स्थापना गर्न तयार छौ, तर एक महिनामा बिजुली पाइन्छ भन्दै पटक पटक ढाटेर हामीमाथि खेलबाड गरियो । सेजमा उद्योग सञ्चालनमा लागि करिब ५० मेगावाट विद्युत् तत्काल आवश्यकता पर्दछ ।  
