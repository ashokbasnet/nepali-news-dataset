एनआईसी एशिया बैंकको थप २ नयाँ शाखा उद्घाटन

काठमाडौं–एनआईसी एशिया बैंकको २ नयाँ शाखाहरु, आँबुखैरेनी गाँउपालिका वडा नं. ०३, आँबुखैरेनी, तनहुँ  र गोरखा नगरपालिका वडा नं ०६, हरमटारी, गोरखामा सोमबारदेखि सञ्चालनमा आएको छ ।   आँबुखैरेनी गाँउपालिकाका अध्यक्ष गीर बहादुर थापाबाट आँबुखैरेनी शाखाको र गोरखा जिल्ला उद्योग बाणिज्य संघका अध्यक्ष श्रवण कुमार जोशी गोरखा शाखाको औपचारिक रुपमा उद्घाटन भएको बैंकले जनाएको छ । यी २ शाखा कार्यालयहरुको समुद्घाटन सँगै हाल बैंकको शाखा संख्या  १५६ पुगेको छ ।  यस्तै बैंकले  १४१ एटिएम एवंम् ४ एक्स्टेन्सन  काउन्टरहरुबाट समेत ग्राहकलाई सेवा प्रदान गर्दै आएको छ । 
