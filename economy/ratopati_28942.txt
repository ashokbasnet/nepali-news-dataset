आँबुखैरेनी र गोरखामा एनआइसी बैंकको शाखा विस्तार

पोखरा– एनआइसी एसिया बैंकले तनहुँ र गोरखामा शाखा बिस्तार गरेको छ ।  बैंकले तनहुँको आँबुखैरेनी गाउँपालिकास्थित आँबुखैरेनी बजारमा र गोरखा सदरमुकाम गोरखा बजारमा शाखा सञ्चालनमा ल्याएको क्षेत्रीय प्रबन्धक दीपेन्द्र शर्माले जानकारी दिए । गोरखा शाखाको गोरखा उद्योग वाणिज्य संघका अध्यक्ष श्रवणकुमार जोशी र आँबुखैरेनी शाखाको आँबुखैरेनी गाउँपालिका अध्यक्ष गीरबहादुर थापाले उद्घाटन गरेका छन् । बैंकले अब छिट्टै तनहुँको डुम्रे, कास्कीको अन्नपूर्ण गाउँपालिकाअन्तर्गत नाउँडाँडा र पर्वतको जलजला गाउँपालिकाअन्तर्गत वारीबेनीमा शाखा बिस्तार गर्ने जनाएको छ ।  बैंकले यसअघि लमजुङको बेंसीशहरमा शाखा खोलेको थियो । बैंकका हालसम्म देशभर १५९ वटा शाखा रहेका छन् । 
