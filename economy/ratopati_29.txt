आई पे रेमिट्यान्स र अल्पाईन डेभलपमेण्ट बैंकबीच रेमिट्यान्स सम्झौता

विदेशमा रहेका नेपालीले श्रम गरी आर्जन गरेको रेमिट्यान्स मुलुक भित्र्याउँदै आएको रेमिट्यान्स कम्पनी आई पे रेमिट्यान्स र अल्पाईन डेभलपमेण्ट बैंकबीच रेमिट्यान्स सम्झौता भएको छ । यो सम्झौता अनुसार विदेशबाट आई पे मार्फत पठाएको पैसा अल्पाईन डेभलपमेण्ट बैंकको सम्पूर्ण शाखाबाट ग्राहकले आफुलाई पायक पर्ने स्थानवाट भुक्तानी लिन सक्ने छन् । विदेशबाट सुरक्षित र भरपर्दो तरिकाले रेमिट्यान्स भित्र्याउँदै आएको आई पे ले अमेरिका, साउदी अरब, कतार, मलेशिया, युएई, बेलायत, अष्ट्रेलिया, जापान वाट रेमिट्यान्स भित्र्याउँदै आएको छ । आई पे रेमिट्यान्स को नेपाल भर ३ हजार ५ सय भन्दाबढी भुक्तानी काउन्टर छन् । बैंक वित्तिय संस्थाको पहुंच नभएको क्षेत्रमा यस्ता भुक्तानी काउन्टर हरुबाट ग्राहकले भुक्तानी लिन सक्ने जनाइएको छ ।
