एनआइसी एशिया बैंकको ३ अर्व बराबरको डिबेन्चर बाँडफाँड

   काठमाडौं– एनआईसी एशिया बैंकले गत पुष १३ गतेबाट बिक्री खुला गरेको रु ३ अर्व वराबरको ९ प्रतिशत एन आई सी एशिया डिबेन्चरमा आवेदन लिने काम पुष २१ बाट बन्द गरेको छ  । जसमा बंैकिङ्ग क्षेत्रमा तरलता एवं व्याजदरको तीव्र उतारचढावको वावजुद पनि लगानीकर्ताहरुले उत्साहजनक सहभागिता जनाएको बैकले जनाएको छ । जसमा रु.३ अर्ब रुपंैयाँ बराबरकै सम्पूर्ण डिबेन्चरका लागि आवेदन परेकाले उक्त डिबेन्चरको बिक्री २१ पुसबाट बन्द गरी पुस २५ मा बाँडफाँड गरिएको छ ।  उक्त डिबेन्चरका डिबेन्चरधनीहरुले सोही मितिबाट अर्ध वार्षिक रुपमा ९ प्रतिशत व्याज प्राप्त गर्नेछन् । विगतको दशकदेखि बैंकिङ्ग क्षेत्रमा कायम रहेको व्याजदरको स्थितिलाई मध्यनजर गर्दा ७ वर्षको अवधिका लागि ९ प्रतिशत व्याजदरलाई लगानीका लागि उत्कृष्ट अवसरका रुपमा लिन सकिने बताइएको छ ।  बंैकले जारी गरेको नेपालकै हालसम्मकै सर्वाधिक उच्च राशीको डिबेन्चर नेपालको पूँजी बजारमा धितोपत्र बजारको विकासमा कोशेढुंगा सावित हुने विश्वास लिएको बैकले जनाएको छ । यसले देशको पूँजी बजार विकासमा सकारात्मक टेवा पु¥याउने अपेक्षा पनि बंैकले लिएको छ ।  निकट भविष्यमा उक्त डिबेन्चर नेपाल स्टक एक्सचेञ्ज लिमिटेडमा सूचीकरण गरिने र त्यसपछि दोस्रो बजारमा समेत सोको खरिद बिक्री कारोवार गर्न सकिने बताइएको छ ।   
