चिनी मिललाई दामै–दाम : जनतालाई भने प्रदुषणको हैरान !

परासी–नवलपरासीको सुनवल नगरपालिकामा रहेको लुम्बिनी चिनी मिल उद्योगको प्रदुषण बस्तीमा फैलँदा स्थानीयको स्वास्थ्यमा नकारात्मक असर परेको छ । सरकारको सम्पत्तिमा राज गर्दै आएको मिल संचालकको अटेरीले समग्र सुनवल नगरपालिकानै प्रदुषणको शिकार भएको छ । प्रत्येक वर्ष उखु सिजनमा चिनी मिलले भुसको प्रयोग गर्दछ जुन जलेर बजार भरि खरानी नै खरानी र धुँवाको कणहरु फैलन्छन् ।  खरानी र धुँवाले सुनवलबासीहरुलाई कपडा सुकाउन, स्वास फेर्न, मर्निङ वाक गर्न, घर बाहिर तथा चोकमा बस्न समेत कठिनाई भैरहेको छ । सनुवल १ निवासी सन्तोष पौडेलका अनुसार उद्योगका संचालकले मेसिनहरु मर्मत नगरि कामचलाउरुपले उद्योग संचालन गरेकाले बजारभरी प्रदुषण बढेको हो । ‘धुँवा र खरानीले सुकाएका कपडाहरु काला हुन्छन् भने सास फेर्दा खरानी र धुँवा मुखभित्र पस्छ’ पौडेलले गुनासो गरे । पौडेलले प्रदुषण व्यवास्थापन गर्न पटक पटक मिल प्रसासनसँग आग्रह गरेपनि नसुनेको बताए । यस क्षेत्रका स्थानीय एकातर्पm उखु सिजमा खरानी र धुँवाको मार व्यहोर्दै आएका छन् भने अर्काेतर्फ बाह्रै महिना डिस्टिलरीको दुर्गन्ध सहन बाध्य छन् । जहाँबाट सुनवल पुगेपनि डिस्टिलरीको दुर्गन्धले नाक छोपेर आवत जावत गर्नुपर्ने बाध्यता छ । ‘मिलले प्रदुषण न्युनिकरण गर्दैन सिद्धा डिस्टिलरीको फोहोर पानी पनि सोमनाथ खोलामा मिसाउँछ जसले खोलाको पानीलाई समेत प्रदुषित बनाएको छ । प्रदुषित खोलाको पानी गाईभंैसीले पनि खादैनन् उक्त पानी सिँचाई गर्दा पनि खेतको बाली विग्रने गर्छ’ एक स्थानीइले गुनासो गरे । चिनी मिल रामग्राम ५ निवासी मनिष कुमार अग्रवालले २५ वर्षका लागि लिजमा लिएका हुन् । चिनियाँ सरकारले व्यस्थित र आधुनिक मेसिन जडान गरि मिल संचालनपछि ल्याई नेपाल सरकारलाई हस्तान्तरण गरेको थियो । तर, सरकारले मिल चलाउन नसकेको बहानामा अग्रवाललाई लिजमा दियो । घोलो खोलो बाहेक करिब ९० विगाहा क्षेत्रफमा फैलिएको उक्त उद्योगमा हजारांै रुखहरु थिए जसलाई मिल संचालक अग्रवालले बेचेर पचाईसके । उद्योगमा भएको राम्रो र व्यस्थित बहुमुल्य यन्त्रहरु पनि उनले विक्री गरिसकेका छन् । भवनहरु मर्मतको अभावमा जिर्ण बन्दै गएका छन् । मिल संचालकले मिलबाट फाईदा मात्र लिने तर, मर्मत र संरक्षणमा ध्यान नदिदा त्यसको प्रत्यक्ष मार स्थानीयले भोगेका छन् । प्रदुषण न्युनिकरण गरि वातावरणमैत्री उद्योग बनाउन सुनवल नगरपालिकाका मेयर भिम बहादुर थापाले उद्योगलाई पटक पटक पत्राचार गरेको बताए । यसबारेमा संचालक मनिस अग्रवाल र महाप्रबन्धक बाबुलाल अग्रवाल एक अर्कालाई दोष देखाउदै उम्किने प्रयासमा लागेका छन् । स्थानीय जनता, सुनवल नगरपालिका र जिल्ला प्रशासन समेतको कदर नगरि अटेरी गर्दै आएको मिल संचालकलाई छिटो भन्दा छिटो कानुनी दायरामा ल्याउन स्थानीयले माग गरेका छन् । 
