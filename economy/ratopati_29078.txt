नेपाल आयाल निगमले नयाँ प्रणाली सुरु गर्दै

काठमाडौं– नेपाल आयल निगमले इन्धन ढुवानीका क्रममा हुने चोरी नियन्त्रण गर्नका लागि लकिङ्ग प्रणाली लागू गर्ने भएको छ ।  पेट्रोलियम व्यवसायीले सिंकेज लस, वर्किङ लस र चुहावटका कारण आफुहरुले घाटा व्यहोर्नुपरेको गुनासो गरिरहेका बेला निगमले इन्धन ढुवानीका ट्याङ्करमा लकिङ्ग प्रणाली लागू गर्ने तयारी गरेको हो । त्यस्तै निगमले डिजल र खाना पकाउने ग्यासमा देखिएको घाटा कम गर्न निकट भविश्यमा सबै पदार्थमा प्रत्येक महिना मुल्य समायोजन गर्ने तयारी पनि गरेको छ । निगमको ४८ औ बार्षिकउत्सवको अवसरमा बुधबार केन्द्रीय कार्यालय बबरमहलमा आयोजित कार्यक्रममा प्रवक्ता वीरेन्द्र गोहितले ढुवानी गरी गन्तव्यसम्म पुर्याउने क्रममा इन्धन नपुग्ने, ढुवानीका क्रममा बाटोमा चोरी हुने लगायत समस्या समाधानका लागि लकिङ्ग प्रणाली लागू गर्न लागेको जानकारी दिए ।प्रवक्ता गोहितले आगामी माघ महिनाबाट झापाको चारआलीबाट ढुवानीका टंयाङ्करमा लकिङ्ग प्रणाली सुरु गरिने समेत बताए । सरकारी निकायहरुको रोहवरमा पटक–पटक गरिएको परीक्षणमा प्रति ४ हजार लिटर ल्याउँदा पेट्रोल ९९ र डिजेल ४८ लिटरसम्म अपुग रहेको देखिदै आएको छ । प्रवक्ता गोइतले इन्धन आपूर्तिलाई भरपर्दो बनाई पेट्रोल पम्पलाई मापदण्डभित्र ल्याउने तयारी भइरहेको समेत जानकारी दिए ।त्यस्तै निगमले डिजल, पेट्रोल र खाना पकाउने ग्यासमा विश्वबजारको मापदण्डअनुसार मूल्य समायोजन गर्दै आएको निगमले हवाई इन्धन र मट्टितेलमा पनि प्रत्येक महिना मूल्य समायोजन गर्ने तयारी पनि सुरु गरेको जनाएको छ ।निगमले डिजलमा ५५ , खाना पकाउने ग्यासमा २२, पेटो«लमा १५ , हवाई इन्धनमा ७ र मट्टितेलमा १ प्रतिशतको कारोबार गर्दै आएको छ । निगमले डिजल र खाना पकाउने ग्यासमा व्यहोर्नुपरेको घाटा कम गर्न सबै पदार्थमा मूल्य समायोजन गर्न लागेको  जनाएको छ ।निगमले संघीय संरचनाअनुसार प्रत्येक प्रदेशमा कम्तिमा ९० दिनको भण्डारण क्षमता विस्तार गर्ने सकारको नीतिअनुसार कार्यालय स्थापना गर्ने र जग्गा खरिद गर्ने काम भइरहेको समेत जनाएको छ । भण्डारणका लागि भने अहिले विज्ञहरुसँग परामर्श गर्ने काम भइरहेको कामु महाप्रबन्धक भट्टराईले जानकारी दिए ।  
