आइएमई लाइफ इन्सोरेन्सको पहिलो साधारणसभा सम्पन्न

काठमाडौं – आइएमई लाइफ इन्सोरेन्सले पहिलो साधरणसभा सम्पन्न गरेको छ ।  यहि पुस २६ गते बुधबार लैनचौर बैङक्वेट्स, लैनचौर, काठमाडांैमा एक कार्यक्रम बीच सम्पन्न भएको हो । साधारणसभामा सञ्चालक समितिका अध्यक्ष डा. रामहरि अर्यालले देशभर प्रधान कार्यालयसहित  ४० वटा शाखा कार्यालयहरु पूर्ण रुपमा सञ्चालनमा आई सबै शाखा कार्यालयहरुबाट ग्राहकहरुलाई स्तरीय सेवा प्रदान गर्दे आएको जानकारी गराए ।  कम्पनीले आम मानिसको पहुँच हुने खालको १० प्रकारको स्तरीय तथा लाभदायक बीमा योजनाहरु  कार्यान्वयनमा ल्याएको र भविष्यमा अझ बढी लाभदायक र नबिनतम् बीमा योजनाहरु ल्याउने जानकारी गराए । कम्पनीमा हालसम्म आबद्ध रहेका १ हजार २ सय ५४ अभिकर्ताहरुलाई उत्प्रेरित जागरुक र प्रतिस्पर्धी बनाइ व्यबसायमा सक्रीय रुपले सहभागी हुने गरी प्रबिधि र सफ्ट्वयेरलाई उच्चतम् प्रयोग गराई सम्पुर्ण शाखाहरुबाट बिमालेख जारी गर्दै आइरहेको जानकारी समेत गराए ।   उक्त वार्षिक साधारण सभाले संचालक समितिबाट प्रस्तुत वार्षिक लेखापरीक्षण प्रतिवेदनसहित कम्पनीको आ. व. २०७३÷ ७४ को वासलात तथा हिसाव समेत स्वीकृत भएको छ ।   
