दुई सरकारी निकायमा समन्वय अभाव : करोडौंको सिंचाई योजना अलपत्र

चुरामणि अर्याल  कपिलवस्तु– जिल्लाको करोडौँको सिँचाई योजना अलपत्र परेको छ । तीन हजार हेक्टर भूमि सिंचाइ गर्ने उद्देश्यले कपिलवस्तुको बुद्धभुमि नगरपालिका–१ मा बन्दै गरेको गुडुरुङ सिँचाई योजनाको काम बन कार्यालयले अघि बढाउन नदिएपछि अलपत्र परेको हो ।आ.ब. ०६९÷०७० मा विश्व बैङ्कको लगानीमा गुडुरुङ सिंचाई योजनाको बाँध र नहर निर्माणको काम थालिएको थियो । रु. ७ करोड ५१ लाख ८६ हजारको लागतमा निर्माण गर्ने भनिएको बाँध र नहर अहिले अलपत्र अवस्थामा छ ।जिल्ला बन कार्यालय र सिंचाई विकास डिभिजन कार्यालय कपिलवस्तुविच विवाद बढ्दै जाँदा आयोजनाको नहर निर्माणको काम बिचमै स्थगित भएको छ । आईईगर्दा नहर निर्माणमा २ सय ३३ रुख कटान गर्नुपर्ने देखिएपनि अहिले ३ सय ७८ रुख काट्नुपर्ने देिखएपछि बन कार्यलयले त्यसमा भाँजो हालेको हो ।‘पुन आईई गरेपछिमात्रै काम सुचारु गर्न मिल्छ’ जिल्ला वन कार्यालय कपिलवस्तुका प्रमुख कृष्णदत्त भट्टको भनाई छ । गलत डिजाइन गरेकाले यसको दोष सिंचाई डिभिजन कार्यालय नै लिनुपर्ने उनको दावी छ । सिंचाई विकास कार्यालयले (आइई) गराउँदा गल्ती गरेको कारण काम रोक्न बाध्य भएको उनले बताए । निर्धारित समयमा बाँध नबनेपछि सिंचाई सुविधाको आशामा बसेका हजारौँ किसान अहिले चिन्तित छन् । सिंचाई आयोजनाको मूल नहर निर्माण गर्ने अधिकांश क्षेत्र बनमा पर्ने भएकाले कार्यालयले अवरोध गर्दै आएको छ ।बाँध निर्माणपछि बुद्धभुमि नपाका वडा नम्बर ३ र ४ का झण्डै ३ हजार हेक्टर क्षेत्रफलमा सिंचाई सुविधा पु¥याउने लक्ष्य राखिएको छ । स्थानीय गुडुरुङ नदीबाट सिंचाई सुविधा पु¥याउने गरि बाँध र नहरको निर्माण कार्य थालिएको थियोे । यद्यपि बाँध निर्माणको काम पुरा भएपनि नहर निर्माणको काम ३० प्रतिशत मात्र पुरा भएको छ ।  नहर निर्माणको काम बन कार्यालयले रोकेको गुडुरुङ सिंचाई योजना उपभोक्ता समितिका सचिव विष्णु भुसालले बताए ।नहरको काम जंगल क्षेत्रभित्र गर्नुपर्ने भएपछि बन विभागबाट वातावरणीय प्रभाव मूल्याङ्कन (आईई) गरिएको थियो । उक्त आईइ प्रतिवेदन विभागबाट आएपनि जिल्ला बन कार्यालयले स्वीकृत नगर्दा काम ठप्प भएको उपभोक्ता समितिका सचिव भुसालले बताए ।सिंचाई विकास डिभिजन कार्यालयका प्रमुख राजेन्द्र महतोले समयमै सक्नुपर्ने काम नसकिए पछि अहिले बजेट नै फ्रिज भैसकेको बताए । कार्यालयले ठेकेदारलाई ०७२÷०३÷१५ गते सम्म काम सक्ने गरि ठेक्का सम्झौता गरेपनि काममा अवरोध सिर्जना भएपछि ठेकेदारले काम छाडिसकेको छ । ‘काम हुँदाहुँदै रोकिन पुग्यो साह्रै दुखको हो अब अधुरो कामलाई पुरा गर्ने प्रयास गर्दैछौ’ बन कार्यालय प्रमुख महतोले बताए । उपभोक्ता समितिका अध्यक्ष श्याम प्रसाद खनालले अनावश्यक बखेडा निकालेर बन कार्यालयले दुख दिन खाजेको आरोप लगाए । बन विभागबाटै आएको टोलीले आईई गरेको प्रतिवेदनलाई जिल्ला बन कार्यालयले रोक्न खोज्नुलाई चलखेलको रुपमा आफुहरुले बुझेको उनले बताए । बन विभागले सबै गाउँलेलाई भेला गराई आईइ गरेकोले त्यसलाई नै आधार मानेर नहरको काम गर्न दिनुपर्ने उनको माग छ ।  
