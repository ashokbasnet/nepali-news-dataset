खोटाङमा थपिए १९ सुमोः यातायात क्षेत्रमा नयाँ क्रान्ति

खोटाङ– पूर्वको पशुपतिनाथको जिल्ला भनेर चिनिने खोटाङ्गको यातायात क्षेत्रमा नयाँ क्रान्ति आएको छ । खोटाङ्ग यातायात ब्यवसायी संघले एकैसाथ १९ थान टाटा सुमो खरिद गरी जीप सेवा सुरु गरेपछि यातायातमा नयाँ क्रान्तिको संकेत देखिएको हो ।बिहीबार राजधानीमा आयोजित एक कार्यक्रमका बीच १९ थान टाटा सुमोको साँचो हस्तान्तरण गरिएको हो  । टाटा मोटरका कन्ट्री म्यानेजर अजितनारायण सिंह र खोटाङ्गका प्रतिनीधिसभा सदस्य विशाल भट्टराईले संयुक्तरुपमा साँचो हस्तान्तरण गरेका हुन् ।कार्यक्रममा खोटाङ्गका प्रतिष्ठित व्यक्तित्वहरुको सहभागिता रहेको थियो । कार्यक्रममा बोल्दै खोटाङ्ग यातायात व्यवसायी सघंका पदाधिकारीहरुले टाटा सुमोको बलियो इन्जिन र पहाडी बाटोमा गुडने क्षमताले गर्दा आफ्नो रोजाईमा परेको बताए ।   
