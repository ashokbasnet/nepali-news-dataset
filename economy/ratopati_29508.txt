डडेल्धुरामा बैंक शाखा खोल्न होडबाजी

करन ताम्राकार   डडेल्धुरा– पछिल्लो समय डडेल्धुरामा बैंकका शाखा खुल्ने क्रम बढेको छ । ८ बर्ष अगाडिसम्म सरकारी स्वामित्वका बैंक मात्र भएको डडेल्धुरामा हाल १४ निजी बैंकले शाखा विस्तार गरिसकेका छन् । त्यतिबेला जिल्लामा सरकारी स्वामित्वका राष्ट्रयि वाणिज्य बैंक, नेपाल बैंक र कृषि विकास बैंक ग्रामिण विकास बैंकको मात्र शाखा थियो । त्यसमध्ये पनि राष्ट्रिय बाणिज्य बैंकबाट मात्र सरकारी कारोबार हुने भएकोले आथिर्क वर्षको अन्त्य, दसँै–तिहारलगायतका चाडपर्वमा सेवाग्राहीले दुई दिनसम्म लाइन लाग्नुपर्ने बाध्यता थियो ।तर, हाल कन्चन डेभलपमेन्ट, सिथद्धार्थ बैंक,ग्लोबव बैंक, बैंक अफ काठमाण्डू ,सनरनईज, लक्ष्मी बैङ्क बैंक, जनता बैंक, महालक्ष्मी विकास बैंक, कुमारी विकास बैंक मेघा बैंंक, स्वोदेशी बैंक, छिमेकी बैंक, साझा बैंक र निर्धन उत्थानकले शाखा विस्तार गरी सेवा सुरु गरेका छन् । डडेल्धुरामा सबैभन्दा पहिले ८ वर्षअगाडि निजी बैंकमध्ये महालक्ष्मी विकास बैंकले शाखा विस्तार गरी सेवा सुरु गरेको थियो । त्यसपछि अन्य बैंक पनि डडेल्धुरा आउन थालेका हुन् । सरकारी निकायबाहेक गैरसरकारी निकाय संगठन, विभिन्न दातृ निकायले सञ्चालन गर्ने परियोजनाले निजी बैंकमा खाता सञ्चालन गर्न थालेपछि निजी बंैकलाई पनि कारोबार गर्न सहज भएको छ । निजी बैंकले सेवा विस्तारसँगै एटिएम सेवासमेत ल्याएपछि सेवाग्राहीलाई अझ सहज बनाएको छ । निकट भविष्यमै नबील बैंक, नेपाल बंगलादेश बैंक, एभरेष्ट बैंक र टुरिजम बैंकले पनि सेवा सुरु गर्न लागेको जनाइएको छ । जिल्लामा शाखा खोल्न अन्य बैंकले पनि उपयुक्त स्थानको खोजी गरिरहेको डडेल्धुरा आउने उद्योग वाणिज्य संघका डडेल्धुराका प्रथम उपाध्यक्ष भोजराज भट्टले बताए । जिल्लामा खुलेका बैंकले घरजग्गा, कृषि, पर्यटन तथा व्यवसायका क्षेत्रमा लगानी गरिरहेका छन् । बैंकको आगमनसँगै व्यवसाय गर्नेहरुलाई निकै सहज भएको छ । निजी बैंकले सदरमुकामवासीबाट दैनिक बचतसमेत संकलन गर्ने गरेको छ । जसको कारण मानिसमा बचत गर्ने बानीको विकाससमेत भएको छ ।बैंकहरु भित्रिए पनि सदरमुकाम केन्द्रीत भएको आरोप भने लागेको छ । सदरमुकाम आसपासकाले मात्र जग्गा धितो राख्न पाउने तथा व्यवसाय गर्न पनि उनीह नै प्राथमिकतामा पर्ने गरेको सर्वसाधारणको गुनासो छ । स्थानीय निर्वाचन सम्पन्न भएको ७ महिना वितिसक्दापनि डडेल्धुराका स्थानीय तहमा परशुराम नगरपालिका र डडेल्धुरा सदरमुकाम रहेको अमरगढी नगरपालिका मात्र बैंक स्थापनना भएका  अन्य गाउँपालिकामा बैंक शाखा जान नमानेका स्थानीयहरुको गुनासो छ । डडेल्धुुरा ब्यवसायी  कृष्ण पन्तले बैंकहरुले गाउँको दूरदराजसम्म पनि सेवा विस्तार गर्नुपर्ने माग गरे ।   
