लिभरपुलसँगको सहकार्यको २५ औँ वर्षगाँठमा कार्ल्सवर्गको लिमिटेड एडिसन बियर

काठमाडौँ । इंग्ल्याण्डको चर्चित फुटबल क्लब लिभरपुलसँग सहकार्य गरेको २५ औँ वर्षगाँठको अवसरमा कार्ल्सवर्गको नयाँ लिमिटेड एडिसन रेड हप बोतल सार्वजनिक गरिएको छ ।हायात रिजेन्सीको रक्स बारमा आयोजित एक विशेष कार्यक्रमबीच आइतबार सो बोतल सार्वजनिक गरिएको हो । यो विशिष्ट प्रकारको प्रविधि प्रयोग गरेर तयार गरिएको विशेष प्रकारको वियर रहेको कम्पनीले जनाएको छ । बियर बनाउन प्रयोग हुने मुख्य वस्तुको रुपमा रहेको ‘हप’ यो रेड हप बियरमा विशिष्ट प्रकारको प्रयोग गरिएको पनि कम्पनीको दाबी छ ।गोर्खा ब्रुअरीका उप प्रबन्ध निर्देशक सुरेन्द्र सिलवालले यस विशेष प्रकारको बियरको बारेमा जानकारी दिँदै भने, ‘हामीले लिभरपुललाई हाम्रै अंगजस्तै बनाउने प्रयास गरेका छौँ । किनभने क्लबसँग हामी पछिल्ला २५ वर्षदेखि साथमा छौँ । अक्टोबरमा लञ्च भएको यो विशेष बियरमा लिभरपुलको खेलहरुको फुटेज प्रयोग गरेर कार्ल्सवर्ग रिसर्च ल्याबोरेटरीमा उत्पादन गरिएको हप प्रयोग गरिएको छ ।’ब्रअरीका मार्केटिङ डाइरेक्टर वैभव शर्माले आफूहरु लिभरपुलसँग यति लामो सहकार्य गर्न पाउँदा गर्वान्वित महसुस गरिरहेको बताउँदै यस बियर लिभरपुलका समर्थकहरु लागि विशेष उपहार हुने बताए ।कार्यक्रममा लिभरपुलका फ्यान रहेका स्वर्गीय विकास न्यौपानेलाई सम्मान गरिएको थियो । उप प्रबन्ध निर्देशक सुरेन्द्र सिलवालले न्यौपानेको परिवारलाई लिभरपुल फुटबल क्लबका खेलाडीहरुले हस्ताक्षर गरेको लिभरपुलको जर्सी हस्तान्तरण गरेका थिए ।लिभरपुल र कार्ल्सवर्गबीच सन् १९९२ देखि सहकार्य हुँदै आइरहेको छ । नेपालमा कार्ल्सवर्ग पहिलो पटक सन् १९९५ मा भित्र्याइएको थियो ।
