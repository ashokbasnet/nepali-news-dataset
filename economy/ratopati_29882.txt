एईसीसी ग्लोबलद्वारा अष्ट्रेलियन एडमिसन आयोजना

काठमाडौं– एईसीसी ग्लोबल कम्पनीले अष्टे«लियन एड्मिसन डे आयोजना गरेको छ । विद्यार्थीहरुलाई शैक्षिक तथा ब्यक्तिगत विशेषताका आधारमा विभिन्न देशका ईमिग्रेसन पोलिसी र कोर्षबारे परामर्श दिन तथा विश्वविद्यालयका बारेमा जानकारी गराउन एईसीसीले बर्षमा २ पटक यस्तो कार्यक्रम गर्दै आएको छ ।  यस पटक संस्थाले अष्ट्रेलिया एड्मिसन डे ज्यानुअरी २०१८, जनवरी १६, १८ र १९ मा आयोजना गरेको छ । जनवरी १६ को कार्यक्रम भइसकेको छ । काठमाडौको होटल याक एण्ड यतीमा भएको कार्यक्रममा एक हजार  भन्दा बढि बिद्यार्थी र अभिभावकको सहभागिता रहेको थियो । यसैगरी जनवरी १८ मा चितवनमा र  १९ मा पोखरा आयोजना हुने आयोजकले जनाएको छ । काठमाडौंमा भएको अष्टे«लिया एडमिशनस् डे मा ३४ कोर्षका प्रदायकको सहभागिता रहेकोे थियो । पोखरा तथा चितवनमा भने १४ कोर्ष प्रदायकको सहभागिता रहने जनाइएको छ । कार्यक्रमकोे उद्घाटन नेपालका लागि अष्ट्रेलियन राजदूत पिटर बडले गरेका थिए । कम्पनीले आफ्नो नियमित कार्य तालिकाका रुपमा अष्ट्रेलियन एजुकेशन फेयर एण्ड इभेण्टको बर्षमा कम्तिमा दूई पटक आयोजना गर्दै आइरहेको छ । गत बर्ष आयोजित अष्ट्रेलियन एजुकेशन फेयरमा ९ सय भन्दा बढि विद्यार्थीले सहभागिता जनाएको एईसीसी ग्लोबलका डेष्टिनेशन हेड सैलेश कुमार झाले बताए ।  सन् २००८मा मेलबर्नमा स्थापित एईसीसी ग्लोबल अहिले ९ देश र २६ शहरमा सञ्चालित छ । प्रधानकार्यालय मेलबर्न अष्ट्रेलियामा रहेको एईसीसीले न्यू जील्याण्ड, क्यानेडा, यूएसए र यूकेकालागि समेत शैक्षिक परामर्श प्रदान गर्ने गर्छ । संस्थामा ४० भन्दा बढी क्यूईएुसी प्रमाणित शैक्षिक सल्लाहकारहरु आबद्ध रहेका छन् ।   
