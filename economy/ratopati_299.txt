पुँजी बजार ९ दशमलव ९७ अंकले ओर्लियो

काठमाडौं–साताको दोस्रो दिन सोमबार पुँजी बजार ९ दशमलव ९७ अंकले ओर्लिएको छ । यो गिरावटसँगै वजार एक हजार ५ सय ८० दशमलव ५२ अंकमा झरेर रोकिएको छ । एक सय ३८ कम्पनीको ७ लाख ९८ हजार ६ सय १३ कित्ता सेयर खरिद विक्रि भएको आज ४९ करोड ८८ लाख ९६ हजार २३ सय ५४ रुपैयाँको कारोवार भएको नेपाल स्टक एक्सचेन्जले जनाएको छ ।  आज बजारमा सवै समूहको सूचक रातो भएका छन् । बैकिङ समूहको सूचक ७ दशमलव ४९ अंकले ओर्लिएको आज होटल समूहको सूचक २८ दशमलव ९९, विकास बैंक समूहको सूचक १२ दशमलव ९८ अंकले ओर्लिएको छ । यस्तै, जलविद्युत समूहको सूचक २३ दशमलव ३८ अंकले घटेको आज फाइनान्स समूहको सूचक २ दशमलव ४, बीमा समूहको सूचक ८१ दशमलव ०६, उत्पादनमुलक समूहको सूचक ७ दशमलव ३ र अन्य समूहको सूचक १ दशमलव ७३ अंकले घटेको छ ।    
