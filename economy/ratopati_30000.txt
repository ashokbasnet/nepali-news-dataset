सामाजिक उत्तरदायित्व अन्तर्गत नाडाबाट मोटरसाइकल प्रदान

काठमाडौ– नाडाले सामाजिक उत्तरदायित्व अन्र्तगत काठमाडौ प्रहरीलाई युएम कमाण्डो २३० सीसी  मोटरसाइकल प्रदान गरेको छ ।  बुधबार आयोजित कार्यक्रममा नाडाका तर्फबाट अध्यक्ष अन्जन श्रेष्ठले महानगरीय प्रहरी परिसर काठमाडौका प्रहरी उपरिक्षक रामदत्त जोशीलाई सो मोटरसाइकलको साँचो हस्तान्तरण गरेका हुन् ।नाडाबाट प्रत्येक बर्ष प्रदर्शनीमार्ग, भृकुटी मण्डप परिसरमा आयोजना हुँदै आएको नाडा अटो शो को शान्ति शुरक्षा तथा ट्राफिक व्यवस्थापन लगायतका विषयहरुमा प्रहरीले गरेको व्यवस्थापनप्रति नाडाले आभार व्यक्त गर्दे यसबाट नाडा र प्रहरी संगठनविच पारस्परिक सहयोगको सम्बन्ध विस्तार हुने मात्र नभई त्यस प्रहरी बृत्तलाई आफनो जिम्मेवारी अनुरुप आम जनताको सेवा गर्न थप सहयोग पुग्ने अपेक्षा समेत नाडाले राखेको छ ।   कार्यक्रममा नाडाका पुर्व अध्यक्ष सौर्य राणा, महासचिव कृष्णप्रसाद दुलाल, सचिव दीपककाजी तुलाधर कोषाध्यक्ष सुनिल रिजाल लगायत केन्द्रिय कार्य समिति सदस्यद्धय अनुप बराल, कपिल शिवाकोटी, नन्दकिशोर शाही र प्रकाश कपुरी समेतको उपस्थिति रहेको थियो ।  नाडाले आफनो सामाजिक उत्तरदायित्व अन्तर्गत विगतमा पनि प्रहरी संगठनको सक्षमता विस्तारका लागि मोटरसाइकल हस्तान्तरण गर्दे आएको छ ।   
