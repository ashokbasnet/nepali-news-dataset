गोप्य कुरा दिल खोलेर भन्नुस् सगुन एपमा

काठमाडौं । सामाजिक सञ्जालमा गरिएका गोप्य कुरा सार्वजनिक हुने चिन्ता छ । अव डराउनुपर्दैन । ढुक्कसँग आफ्ना गोप्य कुरा च्याटमा गर्न सक्ने वातावरण बनाइदिएको छ सगुनले । गोपनीयतालाई सम्मान गर्दै दुई जनाबीच भएका कुरालाई यो एपले रेकर्ड नराख्ने सिस्टम बनाएको छ । सगुनको मोवाइल एपमा गरिएको च्याट साथीले पढीसकेपछि आफैं डिलिट हुने भएपछि यसमा नयाँनयाँ प्रयोगकर्ताको आकर्षण बढ्दो छ ।अमेरिकी सेयर बजारमा मिनी आइपिओ जारी गरेको आइटी स्टार्टअप कम्पनी सगुनले स्मार्ट फोनका पारखीहरुले लामो समयदेखि प्रतीक्षा गरेको मोवाइल एप दिल्लीबाट सार्बजनिक गरेको हो ।उक्त एप बलिउड अभिनेतृ श्रद्धा कपुरले जनवरी ९ मा सार्वजनिक गरेकी थिइन् । एप सार्बजनिक गरेपछि श्रद्धाले सगुन एप उत्कृष्ट रहेको आफूले पाएको प्रतिकृया दिएकी थिइन् ।   
