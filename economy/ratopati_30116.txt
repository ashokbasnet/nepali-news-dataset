रसुवागढी र साञ्जेनको आइपीओ बिक्रीको समय एक महिना धकेलियो, यस्तो छ कारण

 काठमाडौं– कम्पनी रजिस्ट्रार कार्यालयमा अद्यावविधक गर्नुपर्ने कातजात अद्यावधिक हुन नसक्दा साञ्जेन जलविद्युत् कम्पनी र रसुवागढी जलविद्युत् कम्पनीको सीमित साधारण शेयर(आइपीओ) बिक्री गर्ने समयावधि एक महिना पर धकेलिएको छ ।ती जलविद्युत् कम्पनीले यही माघको पहिलो साता आइपिओ जारी गर्ने तयारी गरेका थिए । नेपाल धितोपत्र बोर्डले समेत आइपिओ जारी गर्न स्वीकृति प्रदान गरिसकेको थियो ।तर कम्पनीको लगानी संरचनाका विषयमा कम्पनी रजिस्टार कार्यालयलाई कागजात बुझाउन ढिला भएका कारण आएपिओ जारी गर्ने समय पर धकेलिएको हो ।रसुवागढी हाइड्रोपावर लिमिटेडका प्रमुख माधव कोइरलाकाअनुसार कम्पनी रजिस्टार कार्यालयलाई बुझाउनुपर्ने कागजातमा देखिएको प्रक्रियागत ढिलाइका कारण आइपिओ जारी गर्ने समय केही समय पर सरेको हो ।  उनले भने , ‘साधारणसभाबाट आइपिओ जारी गर्ने प्रस्ताव पारित गरिएको छ । धितोपत्र बोर्ड र कम्पनी रजिस्टार कार्यालयलाई आवश्यक कागजात बुझाइएको छ । केही बुझाउन बाँकी छ ।’ उनले आगामी फागुनको पहिलो साता आइपिओ जारी हुने बताए ।आइपिओ जारी गर्नु भन्दा २१ दिन पहिले आह्वानपत्र सार्वजनिक गर्नुपर्छ । त्यसको समेत तयारी भइरहेको छ । रसुवागढीले आईपीओ निष्कासन तथा बिक्री प्रवन्धकमा सिद्धार्थ क्यापिटल लिमिटेडलाई तोकेको छ ।यस्तै  सान्जेनको नागरिक लगानी कोष विक्री प्रबन्धक रहेको छ ।दुबै कम्पनीले पहिलो चरणमा कर्मचारी संचय कोषका संचयकर्ता, नेपाल विद्युत प्राधिकरण, चिलिमे जलविद्युत कम्पनी लिमिटेड र रसुवा जिल्लाका स्थानिय निकायका कर्मचारीलाई रु २ अर्ब ५१ करोड ८१ लाख बराबरको २ करोड ५१ लाख ८१ हजार कित्ता आईपीओ बिक्री गर्ने तयारी गरेको छ ।रसुवागढीको कति आइपिओरसुवागढीले रु १ अर्ब ६४ करोड २१ लाख ४ हजार बराबरको १ करोड ६४ लाख २१ हजार कित्ता सिमित आइपिओ जारी गर्न लागेको छ । रसुवामा कम्पनीले १११ मेगावाट क्षमताको आयोजना निर्माण गरिरहेको छ ।  आयोजनाको हाल ५५ प्रतिशत निर्माण सकिएको छ । आयोजनाका प्रमुख कोइरालाले आगामी दुई वर्षभित्र आयोजनाबाट बत्ती बाल्ने लक्ष्यका साथ काम भइरहेको बताए । सान्जेनले ८७ करोड ६० लाख रुपैयाँ बराबरको ८७ लाख ६० हजार कित्ता आईपीओ निष्कासन गर्ने भएको छ । धितोपत्र बोर्डले साञ्जेनलाई मंसिर २६ गते र रसुवागढीलाई पुस २० गते निष्कासन गर्न अनुमति दिएको थियो ।साञ्जेनले ५७ मेगावाट क्षमताको तल्लो र माथिल्लो साञ्जेन गरी दुई आयोजना निर्माण गरिरहेको छ । माथिल्लो साञ्जेनको काम करिब ७० प्रतिशत सकिएको छ भने तल्लो साञ्जेन ५५ प्रतिशत निर्माण सकिएको छ ।सिमित आइपिओ जारी गरेपछि दुवै कम्पनीले स्थानीय प्रभावितलाई १० प्रतिशत र आम नेपाली सर्वसाधारणलाई १५ प्रतिशत आइपिओ जारी गर्ने तयारी गरेका छन् ।
