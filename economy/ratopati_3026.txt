चार वटा बैंक कुमारीसँग गाभियो, शुक्रबारबाट एकीकृत कारोबार

काठमाडौं– कुमारी बंैक लिमिटेडले चार वटा वित्तीय संस्थालाई गाभेर शुक्रबारबाट एकीकृत कारोबार सुरु गरेको छ ।   बैंकले काष्ठमण्डप डेभेलपमेन्ट बैंक, महाकाली विकास बैंक लिमिटेड, काँक्रोविहार विकास बैंक लिमिटेड र पश्चिमाञ्चल फाईनान्स कम्पनी लिमिटेडलाई गाभेर एकीकृत कारोबार सुरु गरेको हो । बैकले राष्ट्र बैंकले तोकेको चुक्तापुँजी पु¥याउन बोनस दिने व्यवस्था गरिएको पनि जनाएको छ ।  शुक्रबार काठमाडौंमा आयोजित कार्यक्रममा बोल्दै बैंक संचालक समितिका अध्यक्ष सन्तोषकुमार लामाले जनतालाई वित्तिय सहयोग उपलब्ध गराएर सेवा प्रदान गर्न लागि पर्ने प्रतिवद्धता व्यक्त गरे ।   उनले सबै सेयरधनी महानुभावहरुको हित अनकूल अघि बढन चार वटा वित्तीय संस्था गाभिएको पनि उल्लेख गरे । अध्यक्ष लामाले नेपाल राष्ट्र बैंकको निर्देशन अनुसार चल्ने प्रतिवद्धता पनि व्यक्त गरे ।   मर्जरपछि बैंकको निक्षेप ५२ अरव पुगेको छ । बैंकले हाल ७४ वटा शाखामार्फत सेवा प्रदान गर्दै आएको छ ।  
