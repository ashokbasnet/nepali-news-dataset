ललितपुर मोबाइल कम्प्लेक्समा संयुक्त शोरुम स्थापना

काठमाडौं– ललितपुरको लगनखेलस्थित ललितपुर मलको दोस्रो तल्लामा रहेको ललितपुर मोबाइल कम्प्लेक्सले शोरुमले रिब्राण्डिङ गरेको छ ।   ललितपुर मोबाइल कम्प्लेक्सले एपेक्स डिजिटलको सहकार्यमा शोरुमको रिब्राण्डिङ गरेको हो । रिब्राण्डिङ गरिएको शोरुम शुक्रबार उद्घाटन भएको छ ।   नेपालको चर्चित मोबाइल हबको रुपमा स्थापना भएको ललितपुर मोबाइल कम्प्लेक्सले अब आफ्ना ग्राहकलाई विश्वका चर्चित मोबाइल ब्राण्डका साथमा विभिन्न घरायसी विद्युतिय उपकरण पनि बिक्री गर्ने भएको छ ।   नयाँ शोरुममा एप्पलको आईफोन, सामसुङ, ह्वावे, शाओमी, ओप्पो, जिओनी, नोकिया, लाभा, कलर्स, माइक्रोम्याक्स, वानप्लस, लगायतका ब्राण्डका स्मार्टफोन उपलब्ध छन् । एप्पलको आईफोन सेभेन तथा सेभेन प्लस, आइफोन सिक्स तथा सिक्स प्लस सूपथ मुल्यमा आधिकारिक रुपमा किन्न सकिने छ ।  त्यसैगरि शोरुममा एलजी र भिडियोकोन ब्राण्डका टेलिभिजन, रेफ्रिजेरेटर, वासिङ मेसिन, एयर कण्डिसनर, भ्याकुम क्लिनरलगायतका घरायसी विद्युतिय सामाग्री सुपथ मुल्यमा किन्न सकिन्छ ।ललितपुर मोबाइल कम्प्लेक्सका अध्यक्ष पुरुषोत्तम बस्नेतले शोरुमको रिब्राण्डिङले ग्राहकहरुलाई थप सुविधा दिन सहयोग पुग्ने बताए । शोरुमको पुन स्थापनाको अवसरमा ५ देखि ५० प्रतिशतसम्म छुट दिने जनाइएको छ । 
