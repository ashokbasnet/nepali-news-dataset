एनबी इन्स्योरेन्सको १९औं शाखा जावलाखेलमा

 काठमाडौं–एनबी ईन्स्योरेन्स कम्पनी लिमिटेडले कम्पनीको १९औं शाखा ललितपुरकोे जावलाखेलमा संचालनमा ल्याएको छ । उक्त शाखाको उद्घाटन बीमा समितिका अध्यक्ष चिरञ्जिवी चापागांई सोमबार गरेका हुन् ।  उक्त अवसरमा बीमा समितिका नि. कार्यकारी निर्देशक श्रीमान कार्की र निर्देशक राजुरमण पौडेल उपस्थित थिए । यो सहित सहित कम्पनीको १९ वटा शाखा, ४ वटा सम्पर्क कार्यालय तथा ११ वटा सेवा काउण्टरबाट सेवाग्राहीलाई उच्च कोटीको सेवा प्रदान गर्ने जानकारी दिइएको छ । कम्पनीले हालै १ शेयर बराबर १ शेयरका दरले हकप्रद शेयर प्रदान जारी पश्चात कम्पनीको चुक्ता पूँजी ५४ करोड पुग्ने जनाइएको छ । कम्पनीले आफनो शाखा सञ्जाललाई देशका विभिन्न भागमा विस्तार गर्दै सेवा प्रदान गर्ने जानकारी दिएको छ ।  कम्पनीले आव २०७२।०७३ मा ३५ करोड बीमा शुल्क आर्जन गरेकोमा चालु आबको तेश्रो त्रैमाससम्ममा ४९ कारोड बीमा शुल्क आर्जन गरी ६ करोड २० लाख खुद मुनाफा आर्जन गरेको छ । हालसम्म करिब ६० करोड बीमा शुल्क आर्जन भएको जनाइएको छ । 
