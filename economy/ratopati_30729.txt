भारतले मिसावट गरेपछि अलैंची सिधै तेस्रो मुलुक पठाउने यस्तो तयारी

लमजुङ - भारतबाट तेस्रो मुलुकमा जाने अलैंचीमा मिसावटका कारण कम गुणस्तर देखिएपछि ब्यवसायीले नेपालको अलैंची सिधै तेस्रो मुलुक पठाउने तयारी गरेका छन् । तेस्रो मुलुकमा अलैंची निर्यातको लागि अलैंची ब्यवसायी र कृषकको टोली बंगलादेश पुगी विभिन्न क्षेत्रका ब्यवसायीसंग छलफल गरी फर्केका छन । टोलीले माघ २ देखि ७ गतेसम्म बंगलादेशका विभिन्न क्षेत्रमा अलैंचीको बजारबारे छलफल गरेको थियो ।टोलीले ढाकास्थित अन्तराष्ट्रिय कृषि मेलामा लमजुङमा उत्पादित गुणस्तरीय अलैंचीको प्रवद्र्धन समेत गरेको भ्रमणमा संलग्न अलैंची ब्यवसायी महासंघ जिल्ला शाखा लमजुङका अध्यक्ष अजय तामाङले बताए । उनले नेपाली दूतावासको सहयोगमा बंगलादेशको राजधानी ढाका लगायत क्षेत्रका ब्यवसायीसंग अलैंचीको बजारसम्बन्धी अन्तरक्रिया गरिएको समेत जानकारी दिए । हाल नेपालवाट पूर्वी नेपालबाट भारतमा मात्रै अलैंची निर्यात हुँदै आएको छ । ब्यवसायीका अनुसार नेपालको अलैंची राम्रो रहेपनि भारतीय बजारमै लानुपर्ने भएकाले कृषकले लाभ लिन सकेका छैनन् । भारतीय ब्यवसायीले आफ्नो चाहना अनुरुप मुल्यमा थपगट गरिदिँदा किसान समस्यामा परेका छन् ।तेस्रो मुलुकमा सिधै अलैंची पठाउन सरकारी तथा निजी क्षेत्रसंग छलफल र सम्भावनाको खोजी गरिएको अलैंची ब्यवसायी महासंघ नेपालका अध्यक्ष निर्मल भट्टराइले बताए । ‘बंगलादेशमा नेपाली अलैंचीको बजार राम्रो पायौं । अब पहलकदमी उठाउने जिम्मा सरकारको हो’ उनले भने । सरकारी तवरबाट छलफलको वातावरण बनाउन भ्रमण सहयोगी हुने बताए । महासंघका वरिष्ठ उपाध्यक्ष दीपक नेपालका अनुसार बंगालादेश पुग्ने १० प्रकारका नेपाली उत्पादनमा विशेष कर लाग्ने गरेको छ । अलैंचीमा ३५ प्रतिशतसम्म कर लाग्ने गरेको बताउदै नेपालको अलैंची बंगलादेश पुग्दा महंगो समेत हुने गरेको दाबी गरे । अलैंची ब्यवसायी महासंघका अनुसार नेपाली बजारमा अहिले अलैंचीको मुल्य प्रतिमत (४० किलो) को ४० देखि ४४ हजार रुपैया“सम्म छ । यो मुल्य १ महिनाअघि २५ देखि २९ हजार रुप्ैया“सम्म थियो । गतबर्ष बर्षको तुलानामा यो झण्डै ५० प्रतिशतले कम हो । अलैंची मुल्यमा बर्षेनी गिरावट आएपछि किसान चिन्तित बनेका छन् । कृषकले विक्री गरिसकेपछि अलैंचीको मुल्य बढेकाले यसको लाभ किसानले पाउन सकेका छैनन् ।
