राष्ट्रिय वाणिज्य बैंकलाई नयाँ पुस्ताको आकर्षणको केन्द्र बनाउनुपर्ने

काठमाडौं–अर्थमन्त्री ज्ञानेन्द्रबहादूर कार्कीले नेपाल आद्योगिक विकास निगमलाई राष्ट्रिय वाणिज्य बैंकमा मर्ज गर्ने कार्य सम्पन्न भए पश्चात  बैंक अझै बलियोे हुने बताएका छन् ।  बुधबार बैकको  ५३ औं  वार्षिकोत्सब समारोहमा बोल्दै उनले शहरी, गा्रमिण र दूर्गम स्थानमा आफ्नो उपस्थितिलाई विस्तार गर्दै वित्तीय सूधार र वित्तीय समावेशीताका लागि  राष्ट्रिय वाणिज्य बैंक पायोनीयर बन्नुपर्ने बताए ।  उनले  बैंकलाई नयाँ पुस्ताको आकर्षणको केन्द्र बनाउन सक्नु प्रमुख चुनौती भएको समेत बताए ।  समारोहमा नेपाल राष्ट्र बैंकका कार्यबाहक गभर्नर चिन्तामणी शिवाकोटीले नेपालको आर्थिक विकासमा रावा बैंकले खेलेको भुमिकाको सराहना गर्दै यो बैंक नेपालका अन्य वाणिज्य बैंकहरुको तुलनामा अग्रणि रहेको बताए । उनले प्रादेशिक संरचनाअनुसार बैंकहरुले सवै स्थानीय निकायमा शाखा खोल्नुपर्ने र त्यसको नेतृत्व राष्ट्रिय वाणिज्य बैंकले गर्नुपर्ने बताए ।  बैंकका संचालक समितिका अध्यक्ष डा.रवीन्द्र प्रसाद पाण्डेले विगत १० वर्ष यता देखि बैंकको सवै वित्तीय सुचकहरु सकारात्मक ढगंले अगाडी बढिरहेको भएपनि विद्यमान अवस्थामा बैंकका सामु थुप्र्रै प्रकारका चूनौतीहरु रहेको बताए । यद्यपी बैंक भित्रको जनशक्तिलाई पूर्ण रुपमा उत्प्रेरित गर्न सकियो भने चुनौतीको सामना गर्न सकिने उनको भनाई  थियो ।  बैंकका प्रमुख कार्यकारी अधिकृत किरण कुमार श्रेष्ठले बैंकको वर्तमान स्थिति र समग्र योजनाको बारेमा जानकारी गराए ।  उनले  २०७४ पुस मसान्तसम्म बैंकले १ खर्व ४९ अर्व रुपैंया, निक्षेप संकलन १ खर्व १० करोड कर्जा लगानी गरेको बताए ।    ८ अर्व ५८ करोड ८९ लाख पूंजी पुगेको बताए ।  यो रावा बैैंकले यस अवधिमा खुद मुनाफा करिव १ अर्व ७५ करोड रुपैंया पु¥याएको छ ।   कार्यक्रममा बैंकको संस्थागत सामाजिक उत्तरदायित्व अन्र्तगत अटिजम बालबालिकाहरुको लागि विशेष स्कुलकी अध्यक्ष सबिता उप्रेतीलाई सहयोग गरिएको थियो । कार्यक्रममा  बैंकको उत्कुष्ट शाखा कार्यालय, उत्कृष्ट कर्मचारी, पूर्व कर्मचारी सम्मान कार्यक्रम, २० वर्ष सेवा अवधि पुगेका कर्मचारीहरु तथा भुपु कर्मचारीलाई दीर्घसेवा पदक प्रदान गरिएको थियो ।  कार्यक्रममा बैंकमा रावा बैंक कर्मचारी सघंका अध्यक्ष बेदबहादुर लावती, नेपाल वित्तीय संस्था कर्मचारी संघ रावा बैंकका अध्यक्ष गगनसिंह घिमिरे, नेपाल राष्ट्रिय कर्मचारी संघठन रावा बैंकका अध्यक्ष दिपेन्द्र कार्की, रावा बैंक पूर्व कर्मचारी संघका अध्यक्ष पुरुषेत्तम निरौलाले शुभकामना ब्यक्त गरेका थिए ।  कार्यक्रममा नेपाल राष्ट्र बैंकका कार्यकारी निर्देशकहरु नारायण पौडेल, महेश्वरलाल श्रेष्ठ, बैंक संचालक समितिका सदस्यहरु, रावा बैंकका नायव प्रमुख कार्यकारी अधिकृत भुपेन्द्र पाण्डे, नायव महाप्रवन्धकहरु सुशिल श्रेष्ठ, केशब प्रसाद लम्साल, टेकराज जोशी, विभागिय प्रमुखहरु लगायत कर्मचारीहरुको भब्य उपस्थिती रहेको थियो ।   
