बृज सिमेन्टको प्रायोजनमा क्रिकेट खेलाडी भेषवाकरले  हस्नान्तरण गरे क्रिकेट सामाग्री

काठमाडौं– राष्ट्रिय क्रिकेट टिमका खेलाडी शरद भेषवाकरले पोखराको राईजिड्ड  पोखरा क्रिकेट एकेडेमीलाई क्रिकेट सामग्री हस्तान्तरण गरेका छन् । पुष्पतारा केडिया सेवा संस्थाद्धारा आयोजित कार्यक्रममा खेलाडी भेषवाकरले क्रिकेट सामग्री हस्तान्तरण गरेका हुन । उक्त क्रिकेट सामग्री बृज सिमेन्ट इण्डष्ट्रीज्द्धारा प्रायोजन गरेको जनाइएको छ । शरद भेषवाकर वृज सुपर प्रिमियिम ओपिसी सिमेन्टको ब्राण्ड एम्बेसडरको रुपमा बिगत एक बर्षदेखि आवद्ध रहेका छन् । एक वर्षअघि स्थापना भएको सो क्रिकेट एकेडेमीमा हाल क्रिकेट एकेडेमीमा करिब ३० जना खेलाडीहरुले प्रशिक्षण लिइरहेका छन् ।खेलाडी भेष्वाकरले नेपाली क्रिकेट खेलमा बृज सिमेन्टले गरेको सहयोग एकदमै राम्रो भएको बताए । निजी क्षेत्रबाट प्राप्त हुने यो खालको सहयोगले आम खेलकुदमा लाग्ने युवाहरुलाई हौसला प्राप्त हुने उनको भनाई थियो । वृज सिमेन्ट इण्डष्ट्रीज प्रा.लि केडिया अर्गनाईजेशन अन्तर्गत एउटा प्रभाग हो । यो कम्पनी भैरहवा–लुम्विनी (रुपन्देही जिल्ला)मा रहेको छ । वृज सिमेन्ट उद्योगले पोर्टल्याण्ड पोजोलाना सिमेन्ट (पि.पि.सि.), साधारण पोर्टल्याण्ड सिमेन्ट (ओ.पि.सि) र पोर्टल्याण्ड स्लाग सिमेन्ट (पि.एस.सि.) सिमेन्ट उत्पादन गरि विक्री वितरण गर्दैै आइरहेको छ ।कम्पनीले साधारण पोर्टल्याण्ड सिमेन्ट (ओ.पि.सि) मा बृज सुपर प्रिमियम र शंकर शक्ति उत्पादन गर्दछ भने पीपीसी सिमेन्ट अन्तर्गत वृज,जम्बो,लक्ष्मी,बृज गोल्ड, बृज सुपरकिंग्स र स्र्माट सिमेन्ट व्राण्डहरु उत्पादन गर्दछ र पि.एस.सि. सिमेन्ट अन्तर्गत वृज सुपर पावर व्राण्ड उत्पादन गर्दछ  ।गुणस्तरीय उत्पादन र सहज आपुर्तिको व्यवस्थापनका कारण नै देशको अधिकाशं स्थानमा यसको  माग भै बिक्री वितरण हुनाले वृज सिमेन्ट समस्त देशवासीकोे चिरपरिचित, निर्माण जगतको साथी तथा नेपालको एक अग्रणि सिमेन्ट उद्योगको रुपमा स्थापित भएको छ ।यसका अलवा विभिन्न क्षेत्रहरुमा यसले आर्थिक, प्राविधिक र अन्य सहयोग गर्दै आफनो सामाजिक दायित्व निर्वाहमा अहं भुमिका बहन गरेको छ । भेषवाकरलाई वृज सुपर प्रिमियम ओपिसी सिमेन्टका ब्राण्ड एम्बेसडरको रुपमा ग्रहण गरेको कुरा कम्पनीले जनाएको छ । 
