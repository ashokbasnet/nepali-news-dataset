भृकुटीमण्डपमा सूचना प्रविधि मेला सुरु (फोटोफिचर)

काठमाडौं–बिहीबारबाट काठमाडौंको भृकुटीमण्डपमा सूचना प्रविधि मेला सुरु भएको छ ।  ‘सुविसु क्यान इन्फोटेक–२०१८’ नाम दिइएको मेलाको एक कार्यक्रमकाबीच सूचना तथा सञ्चारमन्त्री मोहनबहादुर बस्नेतले उद्घाटन गरेका हुन् । सूचना र प्रविधिका क्षेत्रमा भएका नयाँ प्रयोगबारे जानकारी दिने उद्देश्यले मेला आयोजना गरिएको क्यान महासंघका उपाध्यक्ष नवराज कुँवरले जानकारी दिए ।६ दिनसम्म चल्ने मेलामा अवलोकनकर्ताले आफूलाई आवश्यक परेको सूचना प्रविधिसम्बन्धि सामग्री छुटसहित खरिद गर्न सक्ने व्यवस्था पनि गरिएको छ । मेलामा हार्डवेयर सेल्स तथा मेन्टीनेन्स, पावर सोलुसन, मोबाईल एस्सेसोरिज, डिलर र डिष्ट्रीबुसन, इन्टरनेट सेवा लगायत राखिएको छ ।३ सय वटा भन्दा बढि स्टल रहेको मेलामा नेपालमा उत्पादित सामग्रीहरु पनि राखिएको छ । माघ १४ गतेको दिनलाई विजनेश डे को रुपमा घोषणा गरिएको छ । मेलामा निशुल्क इन्टरनेट सेवा पनि प्राप्त गर्न सक्ने व्यवस्था मिलाइएको छ । मेलामा प्रवेशका लागि सर्वसाधारणलाई सय रुपैँया र विद्यार्थीहरुका लागि ५० रुपैयाँ शुल्क तोकिएको छ । सोही मेलामा देखिएका दृष्यहरुलाई हामीले फोटोफिचरका रुपमा प्रस्तुत गरेका छौ । तस्बीरः कृष्ण खड्का/रातोपाटी  
