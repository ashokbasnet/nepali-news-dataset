एनएमबी बैंकले ल्यायो कर्मचारी र ग्राहकका लागि उपचारमा विशेष छुटको योजना

काठमाडौं– एनएमबी बैंकले आफ्ना ग्राहक तथा कर्मचारीहरुका लागि नेपाल मेडिसिटी अस्पतालमा उपचार गराउँदा बिशेष छुट दिने व्यवस्था गरेको छ । सो बैंकले मेडिसिटी अस्पतालका विभिन्न सेवा तथा सुविधाहरुमा दश प्रतिशतसम्मको  छुट प्रदान गर्ने व्यबस्था गरेको हो । ग्राहकहरुले बैंकको NMB VISA Debit  तथा NMB Credit Card को प्रयोग गरि अस्पतालको अन्तर्राष्ट्रिय स्तरको प्रविधि, उपकरण तथा अनुभवी डाक्टरहरुमार्फत उपचारका अतिरिक्त विभिन्न सेवा तथा सुविधाहरुमा यो बिशेष छुटमार्फत सेवा लिन सकिने बैंकले जनाएको छ । बैंकले आफ्ना ग्राहकवर्गलाई लाभान्वित गराउने उद्धेश्यसहित केही अत्तिरिक्त सुविधा दिन लामो समयदेखि यो खालका  विभिन्न योजनाहरु ल्याउने गरेको बैंकले जनाएको छ । अस्पतालमा सेवा लिने समयवधि भने एक वर्षको हुने बैंकले जनाएको छ । 
