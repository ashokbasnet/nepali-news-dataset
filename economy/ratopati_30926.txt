समाजप्रतिको संस्थागत उत्तरदायित्व अन्तर्गत युनाइटेड सिमेन्ट्को फड्को

काठमाडौ–के.एल.दुगड ग्रुप अन्तर्गत युनाइटेड सिमेन्ट्स प्रा.लि.ले धुनिबेशी नगरपालिकाका स्थानीयबासीलाई एम्बुलेन्स हस्तान्तरण गरेको छ ।  बुधबार भएको कार्यक्रममा एम्बुलेन्स सञ्चालनका लागि नगद रु.एक लाख एक हजार पनि हस्तान्तरण गरेको छ । कार्यक्रममा समयमै उपचार प्राप्त गर्नु सबैको अधिकार भएकोे र राजधानीको नजिक भएपनि यस भेगका बासिन्दा कयौंपटक एम्बुलेन्सको अभावका कारण समयमा उपचार प्राप्त नभई अकालमा ज्यान गुमाउनु परेको तथ्य हेल्थपोष्ट इन्चार्ज डा.शिवहरि भट्टले जानकारी गराए । कार्यक्रममा धुनिबेशी एम्बुलेन्स व्यवस्थापन समितिका अध्यक्ष साईंला राईले समाजमा रहेर सामाजिक हितको निम्ति युनाइटेड सिमेन्ट्सले गरेको पहल अति उत्तम भएको र साथमा नगद सहयोगले एम्बुलेन्स सेवा भविष्यमा राम्रो गतिमा सञ्चालनमा आउने प्रतिबद्घता व्यक्त गरे ।   
