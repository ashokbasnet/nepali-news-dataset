माथिल्लो त्रिशूली–१ जलविद्युत आयोजनाको पीपीए सम्झौता गर्ने निर्णय

काठमाडाैं-नेपाल विद्युत् प्राधिकरणले देशभर लोडसेडिङ नहुने भन्दै सर्वसाधरणलाई आश्वस्त पारेको छ।  प्राधिकरणले आज गरेको पत्रकार सम्मलेनमा प्राधिकरणका  कार्यकारी निर्देशक कुलमान घिसिङले देशभर लोडशेडिङ नभएको तथा अब नहुने पनि जानकारी गराए। कतिपय स्थानमा केही समय विद्युत्  आपूर्तिमा समस्या आउनु प्रणालीमा आएको समस्याका कारण भएको बताए। प्राधिकरणको सञ्चालक समितिले २१६ मेघावाटको माथिल्लो त्रिशूली १ जलविद्युत आयोजनाको नेपाल वाटर एण्ड इनर्जी डेभलपमेन्ट कम्पनीसँग घरिद बिक्री सम्झौता (पिपिए) गर्ने निर्णय पनि गरेको  छ। ऊर्जा मन्त्रालयको आधारमा प्राधिकरणले तयार गरेको निर्देशिका अनुसार पिपिए गरिने जनाइएको छ। माथिल्लो त्रिशूली १ संग अधिकतम दश वर्ष वा व्यवसायिक विद्युत् उत्पादन शुरू दिन देखि ऋण चुक्ता अवधि जुन अघि हुन्छ सोही अवधिसम्मलाई मात्रै डलरमा पिपिए हुने घिसिङ्गले जानकारी गराए। उक्त अवधि सकिएपछि डलरको सटही विनिमदर अनुसार भुक्तानी हुनेछ। सुख्खा याममा प्रति यूनिट रु ८.४० र वर्षातको समय रु ४.८० को दरमा खरिद गरिने बताइएको छ।  विनिमय जोखिम बेहोर्न लागि तथा न्यूनीकरण गर्न हेजिङ फन्ड स्थापना गरिने घिसिङले जानकारी गराए।  यस अघि प्राधिकरणले खिम्ती,माथिल्लो भोटेकोशी,तल्लो सोलु,माथिल्लो मस्र्याङ्दी ए,काबेली ए र रसुवा भोटेकोशी डलरमा भुक्तानी गर्ने गरी पिपिए गरेको थियो। प्राधिकरणले विदेशी लगानीमा निर्माण हुने एक सय मेघावाट भन्दा ठूला आयोजनासँग विदेशी ऋणको अंशका लागि मात्रै डलरमा भुक्तानी गर्ने नेपाली मुद्रामा पिपिए गर्ने भएको छ।
