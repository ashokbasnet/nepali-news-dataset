माघ १३ गते काठमाडौंमा अष्ट्रेलियन एजुकेशन फेयर हुँदै

काठमाडौं– आगामी माघ १३ गते राजधानीमा अष्ट्रेलियन एजुकेशन फेयर–२०१८ हुने भएको छ । विगत १२ वर्षदेखि उच्च शिक्षा अध्यनका लागि अष्ट्रेलिया जान चाहने विद्यार्थीहरुका लागि परामर्श तथा भिसा प्रक्रियाको सेवा दिँदै आएको एक्सपर्ट एजुकेशन एण्ड भिजा सर्भिसेजको आयोजना एजुकेशन फेयर हुन लागेको हो ।काठमाण्डौंको दरबारमार्गस्थित होटल अन्नपूर्णमा हुने फेयरमा अष्ट्रेलियाका चाल्स स्टर्ट युनिभर्सिटी, भिक्टोरिया युनिभर्सिटी, मक्वाईरी युनिभर्सिटी, युनिभर्सिटी अफ ताजमानिया, टरेन्स युनिभर्सिटी, स्टडी ग्रुप, सेन्ट्रल क्विन्सल्याण्ड युनिभर्सिटी, युनिभर्सिटी अफ न्यू क्यासल लगायतका १६ वटा प्रतिष्ठित युनिभर्सिटी तथा कलेजहरुको सहभागिता रहने आयोजक पक्षले जनाएको छ । एक्सपर्ट एजुकेसन एण्ड भिजा सर्भिसेज्का प्रबन्ध निर्देशक खेम संग्रौलाका अनुसार परामर्श तथा जानकारीका लागि फेयरमा सहभागि कलेज तथा युनिभर्सिटीका उच्च पदस्त प्रतिनिधिहरुको उपस्थित हुनेछ । एउटै छानामुनी छोटो समयमा विद्यार्थी तथा अभिभावकले आफ्ना जिज्ञासालाई लिएर विश्वविद्यालय र कलेजका प्रतिनिधिसँग प्रत्यक्ष संवाद गर्न सक्ने भएकाले अष्ट्रेलिया जान चाहने विद्यार्थीहरुका लागि  फेयर निकै लाभलायी हुने संग्रौलाको दाबी छ । प्लस टु सकेका देखि ब्याचलर वा मास्टर्स सकेर मास्टर्स वाई रिसर्च र पिएचडि गर्न जान चाहने सम्मका विद्यार्थीहरुलाई लक्षित गरि आयोजना गर्न लागेको यस फेयरमा निशुल्क प्रवेशको व्यवस्था गरिएको जनाइएको छ ।फेयरमा उपस्थित हुने विद्यार्थीहरुका लागि आकर्षक गिफ्ट ह्वाम्परको समेत ब्यवस्था छ । विद्यार्थीहरुको क्षमताअनुसार कलेज तथा युनिभर्सिटीका प्रतिनिधिहरुले छात्राबृत्ति पनि प्रदान गर्ने एक्सपर्टले जनाएको छ ।  अष्ट्रेलियाको सिड्नीमा मुख्य कार्यालय रहेको एक्सपर्ट एजुकेसनकोे नेपालका मुख्य शहरहरुमा १२ वटा शाखा कार्यलयहरु रहेका छन् । 
