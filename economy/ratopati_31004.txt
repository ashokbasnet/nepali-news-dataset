आज बजारमा यस्तो छ सुनको मुल्य, जान्नुहोस् यो साताको उतारचढाव

काठमाडौं – नेपाली बजारमा आज साताको अन्तिम दिन सुनको मुल्य ५७ हजार ४ सय पुगेको छ । नेपाल सुनचाँदी व्यवसायी महासंघले जनाए अनुसार तेजावी सुनको मुल्य ५७ हजार १ सयमा कारोबार भईरहेको छ ।   साताको पहिलो दिन आईतबार छापावाला सुन ५६ हजार ८ सय र तेजावी सुन ५६ हजार ५ सयमा कारोबार भएको थियो ।  सोमबार छापावाला सुन ५७ हजार र तेजवी सुन ५६ हजार ७ सयमा कारोबार भएको थियो ।  यस्तै साताको तेश्रो दिन अर्थात मंगलबार भने सुनको मुल्यमा परिवर्तन भएन् ।  छापावाला सुन ५७ हजार र तेजावी सुन तोलामा ५६ हजार ७ सयमा कारोबार भएको थियो ।  बुधवार भने सुनको मुल्यमा २ सय बढेको देखिन्छ ।  छापावाला सुन तोलामा ५७ हजार २ सय तेजावी सुन ५६ हजार ९ सय रहेको थियो भने बिहीबार सुनको मुल्य बढेर छापावाला सुन ५७ हजार ८ सय  र तेजावी सुन प्रति तोला ५७ जहार ५ सय पुगेको थियो । यो सातामा सबै भन्दा बढी सुनको मुल्य बिहीबार बढेको देखिन्छ ।        
