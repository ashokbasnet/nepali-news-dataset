ज्योती विकास बैंकले ल्यायो भिसा डेबिट कार्ड

काठमाडौं– ज्योति विकास बैकले एससीटी डेबिट कार्डलाई प्रतिस्थापन गरी भिसा डेबिट कार्ड ल्याएको छ । बैंकको उक्त योजनासँगै अब एससीटी डेबिट कार्डका ग्राहकहरुले पूरानो कार्डको सट्टामा सम्बन्धित शाखाबाट भिसा कार्ड निशुल्क प्राप्त गर्ने जनाइएको छ । उक्त बैंकले आफ्ना ग्राहकहरुको हितलाई ध्यानमा राखेर निशुल्क इन्टरनेट बैंकिङ् सेवा, मोबाइल बैंकिङ सेवा, लकर सेवा, एटीएम सेवा, ३ सय ६५ दिने बैंकिङ सेवाका साथ एबीबीएस सेवा उपलव्ध गराउँदै आएको जनाएको छ ।बैंकले हाल ५० शाखा र १४ वटा एटीएम सेन्टरमार्फत ग्राहकहरुलाई सेवा दिँदै आएको छ । बैंकको हालसम्म करिब १ लाख २२ हजारभन्दा बढी खाताबाट १३ अर्ब ४५ करोड निक्षेप संकलन गरेको छ भने १० हजारभन्दा बढी ऋणी मार्फत १२ अर्ब ४३ करोड ऋण लगानी गर्न सफल भएको जनाइएको छ । सो बैंकले हालै जारी गरेको बोनस सेयर समेत गरी कुल चुक्ता पूँजी  २ अर्ब ५९ करोड पुग्ने  जनाइएको छ   
