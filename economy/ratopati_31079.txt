दाङमा नारायणपुर महोत्सव सुरु

नारायणपुर– घोराही उपमहानगरपालिका वडा नम्बर १० नारायणपुरमा शुक्रबारदेखि महोत्सव सुरु भएको छ । माघ २३ गतेसम्म सञ्चालन हुने महोत्सवको पाँच नम्बर प्रदेशसभा सदस्य अमरबहादुर डाँगीले उद्घाटन गरेका हुन् ।नारायणपुर उद्योग वणिज्य संघको आयोजनामा ‘कृषि व्यवसाय एवं पर्यटनमा प्रोत्साहनः दीगो अर्थतन्त्रका लागि अमूल्य योगदान’ भन्ने  मूल नाराका साथ सुरु भएको ‘नारायणपुर व्यापारिक, कृषि तथा पर्यटन महोत्सव २०७४’ को उद्घाटन गर्दैै डाँगीले महोत्सवले यस क्षेत्रको पहिचान झल्काउने, पर्यटकीय एवं धार्मीक क्षेत्रको पहिचान, कला, संस्कृति एवं कृषी उत्पादनलाई प्रोत्साहन गर्ने कुरामा जोड दिए । उनले महोत्सवको सफलताको शुभकामना दिदै यो क्षेत्र कृषि,पर्यटन एवं कला संस्कृतिमा अगाडि रहेकोले यसको प्रचारप्रसार गर्न र निश्चित गुरुयोजना बनाएर अगाडि बढ्न अनुरोध समेत गरे ।महोत्सवमा राष्ट्रियसभा सदस्यका उमेद्वार कोमल वलीले महोत्सवहरुलाई आधुनिकीरकणतर्फ लैजान आवश्यक रहेको बताइन् । कार्यक्रममा घोराही उपमहानगरपालिकाका प्रमुख नरुलाल चौधरीले आर्थिक समृद्धिका लागि यो महोत्सवले भूमीका खेल्ने विश्वास व्यक्त गरे । कृषक एवं व्यवसायीहरुलाई उत्साहित बनाउदै यस महोत्सवले प्रोत्साहन गर्ने उनको भनाई थियो ।       क
