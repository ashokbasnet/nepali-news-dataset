यती एअरलाईन्स अब ‘कार्बोन न्युट्रल’ एअरलाईन्स

काठमाडौँ । राष्ट्र संघिय विकास कार्यक्रमको सहभागितामा यती एअरलाईन्स कार्बोन न्युट्रल एअरलाईन्सका रुपमा आफुलाई स्थान्तरण गर्ने औपचारिक कार्यको थालनी गरेको छ ।नेपालमा पहिलो पटक यस्तो खालको अभ्यासको शुरुवात गर्न पाउँदा गर्वान्वित महसुस भएको एयरलाइन्सले जनाएको छ ।होटल हिमालयमा आयोजित कार्यशालामा नेपाल सरकार, नागरिक उडडयन प्राधिकरण, नागरिक समाजका अगुवा संघ संस्थाहरु र निजि क्षेत्रको सहभागितामा एअरलाईन्सले विगत एक वर्षको उत्सर्जन गरेको हरित गृह ग्याँस र त्यसले वातावरणमा पार्ने असरका बारेमा छलफल गरिएको थियो । यती एअरलाईन्सका प्रमुख कार्यकारी अधिकृत उमेश चन्द्र राईका अनुसार नागरिक उडड्यन प्राधिकरण र राष्ट्र संघिय विकास कार्यक्रमको अमूल्य सहयोगका कारण यती एअरलाईन्स कार्बोन न्युट्रलको दिशामा अघि बढ्ने नेपालकै पहिलो वायुसेवा हुन सफल भएको हो । उनी भन्छन्, “हामी सबैको सहयोगले निश्चय नै यस दिशामा सानै भएपनि ठोस सहयोग पु¥याउन सक्नेछौं ।” राष्ट्रसंघिय विकास कार्यक्रम नेपालका प्रमुख रेनोड मेयर नेपालमा पहिलो पटक यती एअरलाईन्सले आफुलाई Climate Neutral Company का स्वरुपमा रुपान्तरण गर्ने ऐतिहासिक र साहसिक निर्णय गरेकोमा एअरलाईन्सलाई बधाई दिए । नागरिक उड्डयन प्राधिकरणका महानिर्देशक सञ्जिब गौतम पनि यती एअरलाईन्सको यस निर्णयले प्राधिकरणको उड्डयन क्षेत्रलाई वातावरण मैत्री बनाउने तथा हरित गृह ग्याँस कम गर्ने राष्ट्रिय तथा अन्तराष्ट्रिय प्रयासमा ठोस योगदान पु¥याउन मद्दत पु¥याउने कुरामा विश्वास व्यक्त गरे ।
