बर्दिबासमा पहिलो पटक महोत्सव हुँदै

बर्दिबास - महोत्तरीको बर्दिबासमा पहिलो पटक महोत्सव हुने भएको छ । फागुन १६ देखि २६ गते सम्म बर्दिबास औद्योगिक वृद्धि पर्यटन तथा पहिचान व्यापार महोत्सव २०७४ हुन लागेको हो । बर्दिबासलाई व्यापारिक क्षेत्र बनाउने र व्यापार  प्रवर्धन गर्ने उद्देश्यका साथ शान्ति नेपाल काठमाडौंको सहयोगमा उद्योग वाणिज्य संघ बर्दिबासले महोत्सव आयोजना गर्न लागेको हो ।महोत्सवमा कृषि, पर्यटन, उर्जा, कला, संस्कृती, उद्योग र व्यापार लगायतका २ सय स्टल रहने बताइएको छ । मेलाको माध्यमबाट स्थानीय पर्यटनस्थलको प्रवद्र्धन, स्वदेशी उद्योगको उत्पादन, सेवाको प्रवद्र्धन, प्रचारप्रसार गराउन ठूलो टेवा पु¥याउने आयोजक संस्थाको दाबी छ । जिल्लामा उत्पादित स्थानीय सामाग्रीको प्रवर्धन र प्रचारप्रसार गरिने बताइएको छ । महोत्सवमा राष्ट्रिय स्तरका ख्यातिप्राप्त कलाकारको प्रस्तुती सँगै विविध स्थानीय उत्पादनका स्टल राखिने आयोजकले जानकारी दिएको छ ।महोत्सव हेर्न चाहनेले विना टिकट (निशुल्क) अवलोकन गर्न पाउने छन् । महोत्सवमा रु २० को भाग्य चिठ्ठा राखिने भएको छ सो चिठ्ठामा गोलाप्रथा मार्फत एक जनालाई यामाहा कम्पनीको १५० सिसिको मोटरसाइकल प्रदान गरिने छ । -निकेश खनाल
