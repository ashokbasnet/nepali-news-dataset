एनएमबी बैंकले प्रकाशित गर्यो आफ्नो वार्षिक वित्तिय विवरण

काठमाडौं– एनएमबी बैंकले आर्थिक वर्ष २०७४/७५ को आफ्नो वित्तिय विवरण प्रकाशित गरेको छ । भर्खरै प्रकाशित विवरण अनुसार सो बैंकले पछिल्लो आर्थिक वर्षमा खुद मुनाफामा ४३ प्रतिशत भन्दा बढीले बृद्धि गरी १ अर्ब भन्दा बढी मुनाफा प्राप्त गर्न सफल भएको छ । बैंकले आर्थिक वर्ष २०७४/७५ मा निक्षेप रु. ८.६ अर्ब तथा कर्जा ६.६ अर्बले बढाएको बैंकद्वारा जारी विज्ञप्तिमा जनाइएको छ । विज्ञप्तिअनुसार हाल बैंकको निक्षेप ८०.५५ अब पुगेको जनाइएको छ भने कर्जा ७०.९३ अर्ब पुगेको छ । यस अवधिमा बैंकले आप्नो निश्क्रिय कर्जालाई १.६७ % बाट झारेर १.२० % मा पुर्याइएको जनाइएको छ । नेपाली वित्तिय क्षेमा अग्रणी स्थान ओगट्न सफल सो बैंकले The Banker, Financial Times London बाट सन् २०१७ नेपालको लागि BANK of the Year 2017 तथा Frost &amp; Sullivan in association with the Confederation of Nepalese Industries (CNI) बाट ‘Certificate of Merit’ - Nepal Business Excellence Awards 2017 समेत प्राप्त गरेको छ । हाल एनएमबि बैंकको ९३ वटा शाखा, ४ वटा एक्सटेन्सन काउन्टर र ८७ वटा एटिएमहरुबाट सेवा प्रदान गर्दै आएको छ ।  
