दक्षिण एशीयाली लेखा व्यवसायीहरुको सम्मेलन हुने

काठमाडौं– दक्षिण एसियाली लेखा व्यवसायी महासंघ (साफा)ले सार्क क्षेत्रको लेखासम्बन्धि कार्यक्रम काठमाडौंमा आयोजना गर्ने भएको छ ।  नेपाल चार्टर्ड एकाउन्टेन्टन्ट्स संस्था (आईक्यान) को २१ औं स्थापना दिवसको अवसर पारेर साफाको कार्यक्रम मंगलबारदेखि सूरु हुने जानकारी गराइएको हो ।३ दिनसम्म हुने कार्यक्रममा सार्क क्षेत्रका लेखा, सुशासन तथा चार्टर्ड एकान्टेन्सीसम्बन्धि मापदण्ड तथा प्रचलनहरुमा एकरुपता पहिल्याउने विषयमा छलफल हुने आईक्यानका अध्यक्ष प्रकाशजंग थापाले जानकारी दिए ।साफा दक्षिण एशीयाली क्षेत्रका लेखा व्यवसायीहरुको क्षेत्रीय संस्था हो । नेपाल लगायत अफगानिस्तान, बंगलादेश, भारत, माल्दिभ्स, पाकिस्तान, श्रीलंकाका लेखा व्यवसायी संस्थारु साफामा आवद्ध रहेका छन । नेपालका पहिलो पटक आयोजना गर्न लागिएको कार्यक्रमको उपराष्ट्रपति नन्दबहादुर पुनले उदघाटन गर्ने कार्यक्रम छ ।
