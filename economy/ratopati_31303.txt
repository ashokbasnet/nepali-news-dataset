प्रोग्रेशिभ फाईनान्स लिमिटेड विद्युतीय भुक्तानी प्रणालीमा आबद्ध

काठमाडौं– नेपाल क्लियरिङ्ग हाउस लिमिटेडले प्रोग्रेशिभ फाईनान्स लिमिटेडलाई अन्तरबैंक विद्युतीय भुक्तानी प्रणालीमा आबद्ध गराएको छ ।  हालै भएको सेवा सञ्चालन सम्बन्धि सम्झौतामा फाईनान्स कम्पनीलाई उपलब्ध गराईंएको प्रणाली आइतबारबाट सञ्चालनमा आएको छ ।सम्झौतामा नेपाल क्लियरिङ्ग हाउस लिमिटेडका तर्पmबाट प्रमुख कार्यकारी अधिकृत नीलेशमान सिंह प्रधान र प्रोग्रेशिभ फाईनान्स लिमिटेडका तर्फबाट प्रमुख कार्यकारी अधिकृत बिशाल हुमागाईले हस्ताक्षर गरेका छन् । अब प्रोग्रेशिभ फाईनान्सले विद्युतीय प्रणाली मार्पmत सदश्य बैंक वित्तीय संस्थाहरुबाट भुक्तानी दिने र लिने जस्ता कारोबारहरु गर्न सक्नेछ । 
