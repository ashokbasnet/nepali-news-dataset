बुटवल पावर कम्पनीको एफपीओ आजदेखि

काठमाडौं–बुटवल पावर कम्पनी लिमिटेडले आजदेखि एफपीओको विक्री खुला गरेको छ । विपीसीको खुला गरिएको एफपिओमा फेस भ्यालु १०० रुपैयाँमा ४०१ रुपैयाँ प्रिमियम थप गरी प्रतिकित्ता ५०१ रुपैयाँमा विक्री खुला गरिएको हो ।कम्पनीले  ४० लाख ८१ हजार कित्ता एफपीओ बिक्री गर्न लागेको हो । यस एफपीओमा न्यूनतम १० कित्तादेखि अधिकतम २० हजार ४०० कित्तासम्म आवेदन दिन पाइनेछ । बिक्री प्रबन्धक रुपमा एनएमबि क्यापिटलाई चयन गरिएको  विपीसीले जनाएको छ । एफपीओमा आवेदन दिने अन्तिम म्याद माघ १९ गतेसम्म तोकिएको छ ।यस अवधिमा आवश्यकता अनुसार एफपीओ बिक्री नभएमा भने फागुन १५ गतेसम्म आवेदन भर्न सकिनेछ । लगानीकर्ताले आस्वा सदस्यता लिएका बैंक तथा वित्तीय संस्था र तिनका शाखा कार्यालयबाट एफपीओ भर्न सक्नेछन् । यसआधारमा बुटवल पावरले २ अर्ब ४० करोड ८१ लाख रुपैयाँ बराबरको एफपीओ जारी गर्नेछ ।  हाल बुटवल पावरको चुक्ता पुँजी १ अर्ब ८१ करोड ५७ लाख २ हजार रुपैयाँ छ भने जगेडा कोषमा २ अर्ब ३६ करोड ९० लाख ६४ हजार रुपैयाँ रहेको छ ।नेपालमा जलविद्युत विकास गर्ने उद्देश्यले  हालैमात्र ३ ठूला चिनियाँ कम्पनी र सिचुवान इन्भेस्टमेन्ट  कम्पनी लिमिटेडसँगको संयुक्त लगानीमा एससीआइजी इन्टरनेसनल नेपाल हाइड्रो जोइन्ट डेभलपमेन्ट कम्पनी’ स्थापना भएको थियो ।  
