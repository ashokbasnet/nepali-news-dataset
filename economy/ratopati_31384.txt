लुई फिलिप स्टोर ललितपुरको लबिम मलमा

काठमाडौं– आदित्य बिर्ला फ्याशन एण्ड रिटेल लिमिटेडले आफ्नो पहिलो एक्सक्लुसिभ ब्राण्ड आउटलेट लबिम मल नेपालमा लन्च गर्दै आफ्नो प्रिमियम मेन्सवेयर ब्राण्ड, लुई फिलिपको आगमन नेपालमा भएको घोषणा गरेको छ । युएई, कतार, ओमान, साउदी अरेबिया बहराइन, कुवेत र श्रीलंकाजस्ता अन्तर्र्राष्ट्रिय बजारमा आफ्नो उपस्थितिलाई स्थापित गरेपछि ब्राण्ड नेपालमा लन्च हुन लागेको हो ।आइतबार आयोजित कार्यक्रममा नेपालका लागि भरातीय राजदुत मन्जीव सिंह पुरी, र आदित्य बिर्लाका अन्तर्र्राष्ट्रिय बजार निर्देशक, विक्रम शिवदासले आदित्य बिर्ला फ्याशन एण्ड रिटेल लि.को स्टोरको उद्घाटन गरेका छन् ।उक्त अवसरमा आदित्य बिर्लाका फ्याशन एण्ड रिटेल लि.का अन्तर्र्राष्ट्रिय बजारका, निर्देशक, शिवदासले लुई फिलिपको एक्सक्लुसिभ ब्राण्ड आउटलेटको लन्च नेपालमा बढ्दै गइरहेको उत्कृष्ट गुणस्तरको मेन्सवेयरको आवश्यकतालाई पूरा गर्ने योजना अनुसार भएको बताए ।लुई फिलिप प्रिमियम मेन्सवेयरको सेग्मेन्टमा भारतमा अग्रणी स्थानमा पर्छ । यस ब्राण्डले फाइन क्लोदिङ्गमा फरमल्स, सेमी फरमल्स, र एसेसरिज्मा एलिगेन्सको मूर्तरुप प्रदान गर्दछ ।  कार्यक्रममा आरपी समूह प्रा.लि.का निर्देशक, रुपेश पाण्डेले लुई फिलिपसँग आवद्ध भएर नेपालका मानिसहरुका लागि प्रिमियम ब्राण्ड ल्याउन पाएकोमा ज्यादै खुशी र हर्षित भएको बताए ।१२०० वर्ग फिटमा फैलिएको लुई फिलिप स्टोर ललितपुरको लबिम मलमा अवस्थित छ । स्टाइलमा चासो भएका पुरुष वर्गमा लक्षित गरिएको यो ब्राण्डको क्लोदिङ्ग रेन्जमा सुट्स, सर्टस, ट्राउजर्स, ब्लेजर्स, वेष्ट कोट, टि–सर्ट्स डेनिमको वृहत् कलेक्शन उपलब्ध छ ।
