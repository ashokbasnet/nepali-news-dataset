निर्धक्क भई काम गर्ने वातावरण बनाइदिन चेम्बरको ओलीलाई आग्रह

काठमाडौं चेम्बर अफ कमर्शले निर्धक्क भई काम गर्ने वातावरण बनाईदिन एमाले अध्यक्ष केपी ओलीलाई आग्रह गरेको छ । अब बन्ने सरकारको नेतृत्व अध्यक्ष केपी ओलीले नै गर्ने चर्चा चलिरहेका बेला चेम्बरका नवनिर्वाचित पदाधिकारीले पार्टी कार्यालय धुम्बराहीमा उनलाई भेटेर औद्योगिक वातावरण निर्माण गर्न आग्रह गरेका हुन् ।विगतमा आफुहरुले उठाउदै आएका माग सम्बोधन गर्दै विद्यमान सरकारी कानुनी झन्झट्लाई सहज बनाउन पनि उनीहरुले अध्यक्ष ओलीको ध्यानाकर्षण गराए । नवनिर्वाचित चेम्बरका पदाधिकारीलाई अध्यक्ष ओलीले नयाँ सरकार विधि र विधानअनुसार चल्ने पूर्ण लोकतान्त्रिक सरकार हुने भन्दै लगानी सुरक्षा र औद्योगिक वातावरण निर्माण हुनेमा विश्वस्त तुल्याएका थिए ।
