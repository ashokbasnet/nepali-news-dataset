फागुनमा सातौं अन्तर्राष्ट्रिय व्यापार मेला हुँदै

काठमाडौं– नेपाल अन्तर्राष्ट्रिय व्यापार मेलाको सातौ संस्करण आगामी फागुनमा काठमाडौंमा हुने भएको छ । आज काठमाडौमा एक पत्रकार सम्मेलनको आयोजना गरी नेपाल उद्योग बाणिज्य महासंघले सो कुराको जानकारी दिएको हो ।   काठमाण्डौको भृकुटी मण्डपमा फागुनको २४ देखि २८ सम्म ह्ने अन्तर्राष्ट्रिय व्यापार मेलामा ३ सय बढी स्वदेशी तथा बिदेशी बस्तु तथा सेवाको प्रदर्शनी स्टल रहने जनाइएको छ ।यो मेलामा सार्क मुलुकबाहेक चीन थाइल्याण्ड, मलेसिया लगायतका देशका बिशेष स्टल समेत रहने पत्रकार सम्मेलनमा जानकारी गराइएको छ । मेलामा वस्तु तथा सेवाको प्रदर्शनी बाहेक अन्तराष्ट्रिय खरिदकर्ता र नेपाली व्यनवसायीबीच व्यावसायिक प्रबर्धन तथा सम्बन्ध बिस्तारको लागि अन्तरक्रिया र छलफल समेत हुने संयोजक दिलसुन्दर श्रेष्ठले जानकारी दिए ।  
