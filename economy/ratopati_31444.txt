नेशनल ट्रेडिङलाई खारेज गर्ने सरकारको निर्णय

काठमाडौं– सरकारले नेश्नल ट्रेडिङ् लिमिटेडलाई खारेज गर्ने निर्णय गरेको छ ।  सोमबार साँझ बसेको मन्त्रिपरिषद् बैठकले घाटा चुलिदै गएर सञ्चालन हुन नसक्ने कारण देखाउँदै नेसनल ट्रेडिङ लिमिटेडलाई खारेज गर्ने निर्णय गरेको हो ।त्यसैगरी बैठकले नेपाल यातायात व्यवसायी महासंघको विधानमा चौथो संसोधन गर्ने निर्णय पनि गरेको छ । यसले संघीय संरचनामा जान सहज हुने निष्कर्ष सरकारले निकालेको छ ।  त्यस्तै बैठकले अनलाईन सञ्चार माध्यम सञ्चालन निर्देशिकाको दोश्रो संशोधन गर्ने निर्णय समेत गरेको छ ।  त्यस्तै राष्ट्रिय प्राथमिकता प्राप्त आयोजनाहरुमा पर्ने रानीजमरा कुलरीया सिंचाई आयोजना, निलगिरी जलविद्युत् आयोजना, शिवम् सिमेण्ट उद्योग र ढाडखोला जलविद्युत् आयोजनालाई बन क्षेत्र प्रयोग गर्न दिने निर्णय समेत बैठकले गरेको छ । बैठकले संघीय संरचनामा संघ, प्रदेश र स्थानीय निकायका जनप्रतिनिधिहरु र प्रदेश प्रमुखहरुको मुख्यमन्त्री लगायत सबैको मर्यादा क्रम निर्धारण पनि गरेको सूचना तथा संञ्चारमन्त्री मोहन बहादुर बस्नेतले जानकारी दिए ।त्यसैगरी सरकारले द्धन्द्धमा परेर ज्यान गुमाएका स्याङजाका देवानसिंह राना, देवबहादुर खवास, विष्णुबहादुर चन्द, मिनबहादुर बानियाँ क्षेत्री, नेत्रनारायण भण्डारी र रणबहादुर गुरुङलाई शहीद घोषणा गरेको छ । त्यसमा २०५८ देखि ६० सालसम्म मारिएकाहरुलाई समावेश गरिएको सञ्चारमन्त्री बस्नेतले जानकारी दिए ।
