सामसुङद्वारा ग्यालेक्सी जे–७ एनएक्स्टी ३२ जीबी सार्वजनिक

काठमाडौं–सामसुङले नेपाली बजारमा ग्यालेक्सी जे ७ एनएक्स्टी सार्वजनिक गरेको छ । सार्वजनिक नयाँ फोनमा जीवन्त दृश्यानुभुतिका लागि ५.५ ईञ्चको एचडी एसएमोलेड स्क्रिनको प्रयोग गरिएको छ । यसले विस्तृत विवरण र वास्तविक रंग सम्प्रेशन गरी  प्रयोगकर्तालाई उत्कृष्ट दृश्यानुभव प्रदान गर्ने कम्पनीको भनाई छ । ग्यालेक्सी जे सेवेन एनएक्स्टीमा सहज परिचालनअ अनुभवका लागि शक्तिशाली एक्जिनोस ओक्टा कोर प्रोेशेसर १.६ जीएचजेड प्रोसेसरको प्रयोग गरिएको छ । यसमा रहेको अत्याधुनिक अक्टाकोर प्रोसेसर र ३ जीबी र्यामले डाउनलोड गर्न, गेम खेल्न, एकबाट अर्को एप्समा स्विच गर्ने लगायत कार्य सहजरुपमा गर्न सघाउँछ । फोनमा आन्तरिक सञ्चय क्षमताका लागि ३२ जीबी क्षमताको रोम उपलब्ध गरिएको छ । प्रयोगकर्ताले आवश्यकता पर्दा आफ्नो ईच्छा अनुसार एसडी कार्डको माध्यमबाट यसलाई २ सय ५६ जीबी सम्म बढाउन सक्छन् । सार्वजनिक ग्यालेक्सी जेसेवेन एनएक्स्टीमा अदृतिय अनुभवका लागि एण्ड्रोइड नोउगट सञ्चालन प्रणालीको प्रयोग गरिएको जनाइएको छ । मल्टि—विण्डो सपोर्टदेखि नयाँ ईमोजी तथा नोटिफिकेशन्सको सिधै जवाफ दिने कार्य लगायतका लागि नोउगटले सहजता प्रदान गर्ने पनि कम्पनीले जारी गरेको विज्ञप्तिमा उल्लेख छ । फोनमा कम्पनीले सेल्फी तथा रियर सटमा उत्कृष्टताका लागि दूई ओटा शक्तिशाली क्यामेरा जडान गरेको छ । रियर सटका लागि फोनमा एफ १.९ एपर्चर सहितको १३ मेगापिक्सेल क्षमताको क्यामेरा उपलब्ध गरिएको छ । त्यसैगरी, सेल्फीका लागि एफ २.२ एपर्चर सहितको ५ मेगापिकसेल क्षमताको क्यामेरा जडान गरिएको छ । फ्रण्ट क्यामेरामा अँध्यारोमा समेत उत्कृष्ट सट लिन सकियोस् भन्ने सोचका साथ एलइडी फ्ल्यासको समेत ब्यवस्था गरिएको छ । साथै, हरेक सेल्फीमा उत्कृष्टताका लागि फ्रण्ट क्यामेरामा कम्पनीले ब्यूटि मोडपनि उपलब्ध गरेको छ । यो फिचरले अनुहारका चारित्रिक गुणलाई थप उजागर तथा उज्यालो देखाउन सघाउने कम्पनीको दावी छ । तस्विरलाई अझ आकर्षक देखाउन क्यामेरामा बोके ईफेक्टको ब्यवस्थापनि रहेको छ । यो फिचरले सेल्फीलाई सहजै पोट्र्रेटमा ढाल्न सघाउँछ । अत्याधुनिक प्रविधि तथा नवप्रबर्तनात्मक फिचर्सका साथै फोनलाई थप आकर्षक देखाउने सोचका साथ यसमा उत्कृष्ट तवरले (फ्ललेसली)े क्राफ्ट गरिएको यूनिफाइड कलर स्किमको प्रयोग गरिएको छ । फोनमा उपलब्ध गरिएको प्याटर्नड् ब्याकले यसलाई हत्केलामा बोक्दा सहज तथा आरामदायी अनुभव प्रदान गर्ने कम्पनीको भनाई छ ।  फोनको प्रयोग दिनभर गर्नुपर्दा ब्याट्रीका कारण उत्पन्न हुन सक्ने समस्यालाई विशेष दृष्टिगत गर्दै कम्पनीले फोनमा ३ हजार एमएएच क्षमताको शक्तिशाली रिमुभेवल ब्याट्रीको प्रयोग गरिएको जनाइएको छ ।  फोनको मूल्य रु. २१ हजार ९ सय ९० निर्धारण गरिएको छ । 
