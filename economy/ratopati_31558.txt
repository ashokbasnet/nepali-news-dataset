जनकपुरमा केश कन्स्ट्रक्सनको नयाँ सोरुम

धनुषा– व्यापारिक घराना शंकर ग्रुप अन्तर्गतको जगदम्बा मोटर्ससँग सम्बन्धित केश कन्ट्रक्सनले जनकपुरमा नयाँ सो रुम विस्तार गरेको छ । उक्त कम्पनीले सोमबार नयाँ सो रुम विस्तार गरेको हो ।  विगत लामो समयदेखि अटो मोबाइल क्षेत्रमा निर्माण तथा कन्स्ट्रक्सन मेसिनहरु बिक्री वितरण गर्दै आएका शंकर गु्रप अन्तर्गत जगदम्बा मोटर्सले केश कम्पनीका विभिन्न कन्ट्रक्सन इक्युपमेन्टहरु बिक्री वितरण गर्दै आएको छ ।“देश निर्माणको सारथी” भन्ने नारासहित बिक्री वितरण गर्दै आएको उक्त कम्पनीले अहिलेसम्म देशभर १३ भन्दा बढि स्थानहरुबाट आफ्नो सेवा प्रदान गर्दै आइरहेको छ । कम्प्याक्टर, ब्याकहो लोडर, स्किड स्टिर, लगायतका हेवी इक्युप्मेन्टहरुको बिक्री वितरण, सर्भिस,स्पेयर पार्टस तथा बिक्री पछिका सम्पूर्ण सेवा र मर्मत सम्भार गर्दै आएको उक्त कम्पनीले आफ्ना सबै सोरुमहरुमार्पmत सम्पुर्ण सेवा प्रदान गर्दै आएको छ । सोही सिलसिलामा कम्पनीले आफ्ना नयाँ सोरुम जनकपुरमा स्थापना गरेको जनाएको छ ।नयाँ सो रुमको धनुषा उद्योग वाणिज्य संघका अध्यक्ष ललितकुमार शाह, इँटा उद्योग संघका अध्यक्ष बिनयकुमार यादव र जगदम्बा मोटर्स हेवी इक्युपमेन्ट डिभिजनका प्रमुख सञ्जिव देउजाद्वारा संयुक्त रुपमा रिवन काटेर उद्घाटन गरिएको थियो ।  उद्घाटन कार्यक्रमलाई सम्बोधन गर्दै  कम्पनी प्रमुख देउजाले देश निर्माण गर्ने महान अभियानमा आ–आफ्नो क्षेत्रबाट सबैले योगदान गर्नुपर्ने अभिभारा हामी सबैमा रहेको र सो क्रममा स्वच्छ सेवा प्रदान गर्नुपर्ने जिम्मेवारी रहेको कुरामा जोड दिए ।  
