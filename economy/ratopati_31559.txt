अग्नि मोटो इन्कले ल्यायो नयाँ योजना

काठमाडौं– नेपालको लागि महिन्द्रा टु ह्वीलहरुको आधिकारिक विक्रेता अग्नि मोटो इन्कले विशेष सुविधा एवम् छुटको व्यवस्था मिलाएको छ ।  सो कम्पनीले महिन्द्रा टु ह्वीलर केयर क्लब अन्तर्गत विशेष सुविधा एवम् छुटको व्यवस्था मिलाएको हो । यो सुविधा माघ १७ गते देखि सुचारु गरिएको कम्पनीले जनाएको छ । साथै यस अवसरमा माघ १७ गतेदेखि माघ १९ गतेसम्म काठमाडौँ,सामाखुसीको सर्भिस सेन्टरमा फ्रि सर्भिसिङ्गका साथै एक्स्चेन्ज क्याम्पको व्यवस्था समेत मिलाइएको जनाइएको छ । कम्पनीका अनुसार यस क्लबमा आवद्ध भएपछि ग्राहकले एक वर्षमा ४ पटकसम्म निःशुल्क सर्भिसिङ्ग तथा २ पटकसम्म आफ्नो बाइक÷स्कुटर वासिङ्ग तथा क्लिनिङ्ग गर्न सक्नेछन् । यसका अतिरिक्त जेन्यून पार्ट्सहरुको खरिदमा १० प्रतिशत, लुब्रिकेन्टको खरिदमा ५ तथा लेबर चार्जमा १५ प्रतिशतसम्म छुट पनि मिल्ने जनाइएको छ ।यसका साथै सर्भिसिङ्गको समयमा विशेष प्राथमिकता, आधुनिक सुविधासहित बस्ने तथा अरु थुप्रै ब्यवस्था पनि मिलाइएको छ । अग्नि मोटो इन्कका आधिकारिक आउटलेटहरुबाट रु.१२०० (भ्याट सहित) तिरी यो विशेष सदस्यता लिन सकिन्छ । यस केयर क्बलले ग्राहकको मन जित्ने बिश्वास कम्पनीले लिएको छ । सन् १९९१ मा नेपालमा स्थापना भएको अग्नि ग्रुपले महिन्द्रा युटिलिटि भेइकल, ट्र्याक्टर, टु–ह्वीलर तथा विद्युतीय कार तथा जेनेरेटरहरु विक्री वितरण गर्दै आएका छन् । 
