दमकमा ज्योति विकास बैंकको नयाँ शाखा विस्तार

झापा– ज्योति विकास बैंकले दमकमा आफ्नो नयाँ शाखा विस्तार गरेको छ । मंगलबार नेपाल राष्ट्र बैंक विराटनगर क्षेत्रीय कार्यालयका निर्देशक विनोदराज आचार्य र दमक नगरपालिका वडा नम्बर ६ का अध्यक्ष टेकहादुर थापाले सो शाखाको संयुक्त रुपमा उद्घाटन गरेका हुन् । निकट भविष्यमानै १० वटा नयाँ शाखा संचालनमा ल्याउने तयारीमा रहेको उक्त बैंकले आफ्ना ग्राहकको आवश्यकता र सुविधालाई ध्यानमा राखेर निःशुल्क ईन्टरनेट बैंकिङ्ग सेवा, मोबाइल बैंकिङ्ग सेवा, लकर सेवा, एटिएम सेवा, ३ सय ६५ दिने बैंकिङ्ग सेवाका साथ एबीबीएस सेवा समेत उपलब्ध गराउँदै आएको छ ।हाल बैंकले ५० वटा शाखा एवम् १४ वटा एटिएममार्फत सेवा उपलब्ध गराउँदै आएको छ । हालसम्म बैंकले करिब १ लाख २२ हजारभन्दा बढि खाताबाट १३ अर्ब ४५ करोड निक्षेप संकलन गरी १० हजारभन्दा बढि ऋणी मार्फत १२अर्ब ४३ करोड ऋण लगानी गर्न सफल भएको छ । बैंकले हालै जारी गरेको बोनस सेयरसमेत गरी कुल चुक्ता पूँजीरु.२ अर्ब ५९ करोड पुगेको जनाएको छ । 
