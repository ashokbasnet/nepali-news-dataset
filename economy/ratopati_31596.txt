चीनले कहाँ प्रयोग गर्छ यति धेरै सिमेन्ट ?

  चीनले सन् २०११ र २०१३ का बीचमा अमेरिकाले सम्पूर्ण बीसौँ शताब्दीमा प्रयोग गरेको बराबर सिमेन्ट प्रयोग गर्यो । यो तथ्य आफैमा अद्भूत हो । चीनको जनसङ्ख्या अमेरिकाको भन्दा चार गुणा बढी छ र पछिल्ला केही वर्ष चीनले अद्भूत विकास गरेको छ, तर बीसौँ शताब्दी अमेरिकाको व्यापक विस्तारको समय थियो । यही शताब्दीमै अमेरिकाले लगभग आफ्नो अधिकांश सडकहरू, पुलहरू, अन्तरप्रादेशिक राजमार्ग तथा विश्वमै ठूलठूला गनिने गगनचुम्मी भवनको निर्माण सम्पन्न गरेको हो । फेरि चीन र अमेरिका भौगोलिक रूपमा लगभग उत्रै छन् ।यो तथ्याङ्क अद्भूत लाग्छ तर सरकारी र औद्योगिक स्रोतहरू अनुसार यो सही छ । यी सूचनाहरूमा एक पटक निगरानी राख्ने हो भने तिनको आश्चर्यजनक रूपमा चित्तबुझ्दो व्याख्या छन् र तिनले यी दुई देशको अनौठो, फरक र चीनका केही अनिष्टकारी यथार्थ देखाउँछ ।इतिहासकार भ्याक्लाभ स्मिलले सिमेन्टलाई आकारको हिसाबमा हाम्रो सभ्यताको सबैभन्दा महत्वपूर्ण पदार्थ बताएका छन् । स्मिलले आफ्नो अनुमान अमेरिकी सरकारको भूगर्भ सर्भेबाट लिएका हुन् ।उनले प्रस्तुत गरेको चार्टले केही रमाइलो आर्थिक ट्रेन्ड देखाउँछ– महान आर्थिक मन्दीको समय, दोस्रो विश्वयुद्ध र सन् १९८० को आर्थिक मन्दीका समय ट्रेन्ड तल झरेको छ । अमेरिकाको सो शताब्दीको सम्पूर्ण सिमेन्ट उपभोग जोड्दा ४.४ गिगा टन हुन आउँदो रहेछ (१ गिगाटन बराबर लगभग १ अरब मेट्रिक टन हुन आउँछ ।)यसको तुलनामा चीनले लगभग ६.४ गिगा टनको सिमेन्ट २०११, २०१२ र २०१३ (तीन वर्ष) मा प्रयोग गरेछ । यसलाई लन्डनमा आधारित औद्योगिक प्रकाशन अन्तर्राष्ट्रिय सिमेन्ट सर्वेक्षणको तल दिइएको सूचनाले देखाउँछ । अमेरिकी सरकारको भौगोलिक सर्वे संस्थाले पनि उस्तै खालको सूचना दिएको छ ।स्पष्टरूपमा चीनले पछिल्ला वर्षहरूमा प्रयोग गरेको सिमेन्टको मात्रा निक्कै धेरै रहेको छ । ती सिमेन्टले पार्किङ स्थल बनाउने हो भने हवाई द्विपलाई ढाक्नेछ ।त्यसो भए चीनले यत्रो सिमेन्ट कसरी प्रयोग गर्यो ? पहिलो यो देशमा ऐतिहासिक दरमा सहरीकरण भइरहेको छ । यो दर बीसौँ शताब्दीमा अमेरिकामा भएको भन्दा छिटो हो । प्रत्येक वर्ष २ करोड चिनियाँहरू सहरमा बसाइँ सरिरहेका छन् । यो सङ्ख्या न्युयोर्क, लस एन्जल्स र सिकागोको जनसङ्ख्याको योगभन्दा बढी हो । यति ठूलो परिवर्तन ५० वर्षभन्दा छोटो समयभित्र भएको हो । सन् १९७८ मा चीनको २० प्रतिशत जनसङ्ख्या सहरमा बस्थ्यो तर सन् २०२० सम्म त्यो ६० प्रतिशत हुनेछ ।चीनका सहरहरू मान्छेको यो भेललाई समेट्न बदला भइरहेको छ । केही अनुमान अनुसार चीनका आधा संरचनाहरू सन् २००० यता बनेका हुन् । यो समयमा चीनमा देशभर नयाँ रेल सञ्जाल, राजमार्ग, बाँधहरू, एयरपोर्ट र अग्ला एपार्टमेन्टहरू बने ।साङ्घाईको भन्दा अद्भूत परिवर्तन पर्ल रिभर डेल्टामा देखिन्छ । हङ्कङ पारि मूलभूमि चीनमा रहेको यो महा–महानगर निर्माण केन्द्रका रूपमा विकसित भइरहेको छ । यो क्षेत्रमा सन् २०१० सम्म ४.२ करोड जनसङ्ख्या बस्थ्यो । यदि यसलाई एउटा सहरी क्षेत्रका रूपमा मान्ने हो भने क्षेत्रफल र जनसङ्ख्या दुवैको हिसाबमा यो विश्वको सबैभन्दा ठूलो सहरको रूपमा मान्न सकिन्छ ।चीनको यो विकासको अर्को अद्भूत् पाटो भनेको कमैले नाम सुनेको उल्लेख्य साना सहरहरूको विकास हो । सन् २००९ मा चीनमा दश लाख मान्छे बसोबास गर्ने २२१ वटा सहरहरू थिए । युरोपमा सो समयमा यो सङ्ख्या ३५ सहरहरूमा थिए । झेङ्झाउ र जिनन जस्ता साना सहरहरू पनि लस एन्जेल्स र सिकागो भन्दा बढी आवादीयुक्त छन् ।चीनको यो अद्भूत सहरीकरणको अतिरिक्त सिमेन्टको तथ्याङ्कलाई अझ विश्वसनीय बनाउने केही तथ्यहरू रहेका छन् । गोल्डम्यान स्याक्सले एक नोटमा आँैल्याएको जस्तो चीनको जनसङ्ख्या आजको अमेरिकाभन्दा चार गुणा ठूलो भए पनि बीसौँ शताब्दीको प्रारम्भको अमेरिकाको भन्दा पन्ध्र गुणा र १९५० को अमेरिकाभन्दा नौ गुणा ठूलो रहेको छ ।बीसाँै शताब्दीभर विश्वले घर बनाउने समानमा पनि परिवर्तन देखेको छ । सन् १९५० मा विश्वले सिमेन्ट र स्टिल लगभग समान उत्पादन गथ्र्यो,  २०१० आइपुग्दा स्टिलको उत्पादन आठ गुणाले वृद्धि भएको छ तर सिमेन्टको उत्पादन २५ गुणाले उच्च रहेको छ । साथै अमेरिकामा अधिकांश घरहरू काठले बनाइँदा चीनमा काठको अभावले गर्दा अधिकांश घर सिमेन्टकै बन्छन् ।अन्त्यमा, चीनमा हुनुपर्ने सिमेन्ट उद्योग भन्दा निक्कै ठूलो रहेको छ । चीनका धेरैजसो सिमेन्ट उत्पादन सरकार मातहतका उद्योगले गर्छन् । तिनीहरूलाई सरकार र सस्तो पुँजीको साथ रहेको देखिन्छ । बढी क्षमताका अन्य सरकारी उद्योगहरूझंै चीनको सिमेन्ट क्षेत्र गुणस्तर र नाफाहरूको वास्ता नगरी उच्च वृद्धिको समयमा गुज्रिरहेका छन् ।यी ठूला सिमेन्ट उद्योगहरूले वातावरणमा पनि क्षति पुर्याइरहेका छन् । वैज्ञानिकहरूका अनुसार विश्वका सम्पूर्ण सिमेन्ट उद्योगले विश्वको कार्बन उत्सर्जनको पाँच प्रतिशत हिस्सा ओगट्छन् । विश्वमा उत्पादन हुने सिमेन्टको आधा सिमेन्ट चीनमा उत्पादन हुन्छ ।न्यून गुणस्तर भएका कारण चीनमा बनेका कङ्क्रिट भवनहरू २० वा ३० वर्षमा भत्काउनुपर्ने अवस्थाका छन् । गोल्डम्यान स्याक्सका अनुसार चीनमा प्रयोग हुने एक तिहाइ सिमेन्टहरू न्यून गुणस्तरका भएका कारण अरू देशमा प्रयोगयोग्य मानिन्न ।साथै चीनको उच्च सिमेन्ट प्रयोगले यसको अर्थतन्त्रको अँध्यारो पक्षतर्फ सङ्केत गर्छ– नियन्त्रित अर्थतन्त्रमा आवश्यकताभन्दा बढी हुने उत्पादनले गराउने नाश र वातावरणीय असर ।एजेन्सीहरुको सहयोगमा
