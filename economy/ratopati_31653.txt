ओपोद्वारा क्वालकम टेक्नोलोजीसँग सहकार्यको घोषणा

बेइजिङ–अन्तर्राष्ट्रिय स्मार्टफोन ब्राण्ड मध्यकै सर्वाधिक लोकप्रिय ओपोले चीनमा आयोजित २०१८ क्वालकम टेक्नोलोजी डेमा ‘फाईभ जी पायोनियर इनिसियटिभ’का लागि क्वालकम टेक्नोलोजीज्सँग सहकार्यको घोषणा गरेको छ । फाइभजी यूगमा मोबाइल प्रविधिमान प्रबर्तनको अन्वेषणका लागि यो सहकार्य गरिएको विज्ञप्ति मार्फत जानकारी दिइएको छ । फाइभजी पायोनियर इनिसिएटिभमार्फत क्वालकम टेक्नोलोजिज्ले विश्वभर ओपोका प्रयोगकर्तालाई रेडियो फ्रिक्वेन्सी फ्रण्ट ईन्ड फिल्ड जस्ता ब्यापक समाधान उपलब्ध गराई अत्याधुनिक फाइभजी मोबाइल अनुभव प्रदान गर्न सघाउनेछ । ‘फाइभजी मोबाइल नेटवर्कले वैश्विक मोबाइल उद्योगलाई नयाँ आयाम दिने छ । साथै, ईन्टरनेट अफथिङ्सका लागि मोबाइल फोन प्रमुख टर्मिनलका रुपमा विकसित हुनेछ ’ओपोका प्रमुख कार्यकारी अधिकृत टोनी छन्ले वैश्विक मोबाइल प्रविधि र यसको विकासका बारेमा भएको प्यानल डिस्कसनमा आफ्नो धारणा व्यक्त गर्दै भने, ‘ओपोले आफ्नो शुरुवाती दिन देखिनै प्राविधिक प्रबद्र्धनमा आफ्नो ध्यान केन्द्रित गर्दै आइरहेको छ ।यसले फाइभजीसँग सम्बन्धित आरएण्डडीका लागि राम्रो जग बसाउन सघाएको छ । ओपोले फाइभजी र आर्टिफिसियल इन्टेलिजेन्सीजस्ता क्रान्तिकारी प्रविधिमा लगानीलाई निरन्तरता दिँदै प्रयोगकर्ताको आवश्यकता तथा माग अनुसार नयाँ–नयाँ प्राविधिक उपकरण उपलब्ध गराउँदै जानेछ । टोनीले भने, ‘सन् २०१८ मा ओपोले वैश्विक  बजारमा आफ्नो उपस्थिति थप शसक्त बनाउन जापान जस्ता अति विकसित देशहरुमा प्रवेश जारी राख्दै विश्वका अझ बढी प्रयोगकर्तालाई अत्याधुनिक प्रविधि सहितका स्मार्टफोन उपलब्ध गराउँदै लैजाने छ ।’ ‘नजिकिँदो फाइभजी यूग, मोबाइल फोन उद्योगका लागि अभूतपूर्व समय हो । यसका लागि ओपोले आफ्ना साझेदारहरुसँग सहकार्य गर्दै यस क्षेत्रमा रहेका हरेक अवसरको सदूपयोग गर्नेछ, ओपोका उपाध्यक्ष एलेन वुले सम्मेलनमा आफ्नो बक्तब्यमार्फत भने, ‘सन् २०१९ मा हाम्रा विश्वभरका प्रयोगकर्तालाई उत्कृष्ट फाइभजी अनुभव प्रदान गर्न, फाइभजी फोन सार्वजनिक गर्ने ओपोको योजना छ । क्वालकम टेक्नोलोजिज् ओपोका लागि एक प्रमुख रणनीतिक साझेदारका रुपमा रहँदै आएको छ । ओपोले यो सहकार्यलाई अझ शसक्त बनाउँदै उद्योग विकासका लागि हर सम्भब प्रयास गर्नेछ ।’  
