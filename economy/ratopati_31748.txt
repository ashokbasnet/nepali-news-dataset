ठमेलमा ज्योति विकास बैंकको नयाँ शाखा विस्तार

काठमााडौं– ज्योति विकास बैंकले काठमाडौंको ठमेलमा आफ्नो नयाँ शाखा विस्तार गरेको छ । बैंकका अध्यक्ष तथा काठमाडौं महानगरपालिका वडा नम्बर २६ का अध्यक्ष ख्यामराज तिवारीले संयुक्त रुपमा उक्त शाखाको उद्घाटन गरेका हुन् । शाखा उद्घाटन अघि बैंकका कर्मचारी तथा सर्वसाधारणहरुको उपस्थितिमा ठमेल  सरसफाई कार्यक्रम सम्पन्न भएको थियो । बैंक स्थापना भएको दशौं वर्षको अवसरमा नयाँ शाखा विस्तार गरेको ज्योति विकास बैंकले  निकट भविष्यमा १० वटा नयाँ शाखा विस्तार गर्ने तयारी गरिरहेको बैंकका निमित्त प्रमुख कार्यकारी अधिकृत मनोजकुमार ज्ञवालीद्वारा जारी विज्ञप्तिमा जनाइएको छ । उक्त बैंकले आफ्ना ग्राहकको आवश्यकता र सुविधालाई ध्यानमा राखेर निःशुल्क ईन्टरनेट बैंकिङ्ग सेवा, मोबाइल बैंकिङ्ग सेवा, लकर सेवा, एटिएम सेवा, ३ सय ६५ दिने बैंकिङ्ग सेवाका साथ एबीबीएस सेवा समेत उपलब्ध गराउँदै आएको छ ।  हाल बैंकले ५० वटा शाखा र १४ वटा एटिएममार्फत सेवा उपलव्ध गराउँदै आएको जनाएको छ ।हालसम्म बैंकले करिब १ लाख २२ हजारभन्दा बढि खाताबाट रु.१३ अर्ब ४५ करोड निक्षेप संकलन गरी १० हजारभन्दा बढि ऋणीमार्फत रु. १२ अर्ब ४३ करोड ऋण लगानी गर्न सफल भएको छ । बैंकले हालै जारी गरेको बोनस सेयर समेत गरी कुल चुक्तापूँजी रु.२ अर्व ५९ करोड पुगिसकेको जनाइएको छ ।   
