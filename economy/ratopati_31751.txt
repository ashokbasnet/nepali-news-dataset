एउटै कामको तीनजना ठेकदार भएपछि....

संजय मिश्रा  रौतहट– सडक डिभिजन कार्यालय चन्द्रनिगाहपुरद्वारा टेण्डर आह्वान गरिएको एकै कामका लागि  तीनजना ठेकदार भएपछि मापदण्डको बेवास्ता हुन थालेको स्थानीयले गुनासो गरेका छन् ।  झाँझपुर कटहरिया सडक निर्माणमा कन्काई इन्टरनेशलन निर्माण सेवा र दुुई स्थानीय गरी तीन तहका ठेकदार रहेकाले मापदण्ड तथा गुुणस्तरको वेवास्ता भएको हो  ।           झाँझपुर सडकखण्डमा दुुधियाभार देखी ४,४८ किलो मिटर लम्बाई तथा ११ मिटर चौडाई कालोपत्रे निर्माण गर्ने कन्काई ईन्टरनेशनल निर्माण सेवाले टेण्डर लिएको थियो । ठेकदार कम्पनी कन्काई ईन्टरनेशलनका सञ्चालक राम प्रसाद मैनालीले काठमाण्डौ बसेर ठेक्का पारे बापतको कमीसन लिई स्थानीय ठेकदार  अरबिन्द जयसवाललाई निर्माणको जिम्मा लगाएको स्थानीयको आरोप छ ।  कालोपत्रेको लागि जयसवालले माटो र ग्रेभलको काम आफै गरिरहेका छन भने नाला निर्माणको काम उनले पनि अर्का ठेकेदार अरबिन्द यादवलाई दिएका छन् ।  एउटै काममा तीन  ठेकदार लागिपरेको र  मापदण्ड तथा स्तरीयतामा ध्यान नदिइएको कटहरिया नगरपालिका वडा नम्बर ५ का अध्यक्ष सर्फलाल गुुप्ताले बताए ।  त्यसैगरी उक्त सडकखण्डमा जथाभावी माटो पुरेर कल्भर्ट निर्माण गरेको देखिएको छ ।  निर्माण भएको कल्भर्टहरुको उचाई बढी रहेकाले सडक संग लेभल नमिलेको वडा अध्यक्ष गुुप्ताले बताए ।  यसो त ठेकदार अरबिन्द जयसवालले मापदण्ड बिपरित कालोपत्रे हुने सडकको दुुबैतर्फ ४देखि ६फिट सम्म गहिरो खाल्डो खनेर बाटोमा माटो पुरेका छन । सडक डिविजन कार्यालय चन्द्रनिगाहपुरका अनुुसार कालोपत्रे गर्दा बाटोको कम्तीमा ३ मिटरको फरकमा मात्र खाल्डो बनाउनुु पर्ने हुन्छ ।  ठेक्का लिंदा माटो पुुर्न ठेकदारले अन्यत्र बाट माटो ल्याउने अन्यथा जग्गाधनीको सहमतीमा कम्तीमा तीन मिटर टाढा खाल्डोबाट माटो झिक्नुुपर्ने सम्झौता रहेको सडक डिविजन प्रमुख सुुमन योगशले जानकारी दिए । योगेशले झाँझपुल कटहरिया सडकखण्डको निर्माणमा मापदण्ड मिचेर काम भएको भन्दै ठेकेदारलाई झिकाएर सम्झौताअनुसार काम गर्न लगाइने बताए ।    
