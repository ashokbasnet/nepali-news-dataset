महाराजगञ्जमा एनसीसी बैंकको नयाँ शाखा खुल्यो

काठमाडौं–एनसीसी बैंकले काठमाडौंको महाराजगञ्जमा नयाँ शाखा विस्तार गरेको छ । नेपाल राष्ट्र बैंकका बैंक तथा वित्तीय संस्था नियमन विभागका कार्यकारी निर्देशक नारायणप्रसाद पौडेलले बिहीबार नयाँ शाखाको उद्घाटन गरेका हुन् ।उद्घाटन कार्यक्रमलाई सम्बोधन गर्दै कार्यकारी निर्देशक पौडेलले सुगम क्षेत्रमा मात्र बैंकहरु सिमित नभई नेपाल सरकार र नेपाल राष्ट्र बैंकले तोकेका ग्रामीण क्षेत्रमा शाखाहरु खोलेर द्रुत सेवा उपलब्ध गराउन बढी अग्रसर हुनुपर्नेमा जोड दिए । निर्देशक पौडेलले बिजुली र ईण्टरनेट नपुगेका दुर दराजका ग्रामीण भेगमा स्थानीय निकायहरुसँग सहकार्य गरी सो क्षेत्रहरुमा पनि यथाशिघ्र वित्तीय पहुँच पु¥याउन निर्देशन समेत दिए । कार्यक्रममा काठमाण्डौं महानगरपालिका, वडा नं. ३ का अध्यक्ष दिपक केसीले आफ्नो वडा कार्यालय एनसीसी बैंकसँग नजिक बसेर काम गर्न ईच्छुक रहेको भन्दै वडा कार्यालयबाट बचत परिचालनका अवसरहरु उपलव्ध गराउन तत्पर रहेको बताए ।एनसीसी बैंक सञ्चालक समितिका अध्यक्ष उपेन्द्रकेशरी न्यौपानेले काठमाण्डौं महानगरपालिका वडा नं. ३, महाराजगञ्जमा बैंकिङ्ग सेवा विस्तार गर्न स्थानीय प्रतिनिधिहरुले सहयोगको प्रतिबद्धता व्यक्त गरेकोमा धन्यबाद ज्ञापन गर्दै बैंकको शाखाले उत्कृष्ट सेवाहरु सुम्पिने प्रतिबद्धता व्यक्त गर्दै प्रमुख अतिथि लगायत आगन्तुकहरुलाई धन्यवाद ज्ञापन गरे ।उक्त अवसरमा बैंकका प्रमुख कार्यकारी अधिकृत रमेशराज अर्यालले महाराजगञ्ज क्षेत्रको बचत सोही क्षेत्रमा परिचालन गरी यहाँ अवस्थित उद्योग, व्यापार र व्यवसाय प्रबद्र्धनमा बैंक सहायक हुने कुराको आश्वस्त पारे ।  बैंकले छिटैनै नेपाल राष्ट्र बैंकले तोकेका १६ वटा ग्रामीण क्षेत्रहरुमा शाखा विस्तार गर्न लागेको कुरा अवगत गराए ।   
