नेपाली बजारमा आयो डुयल फ्रन्ट क्यामरायुक्त सामसुङको पहिलो स्मार्टफोन

काठमाडौं–नेपालमा अग्रणी एवम् विश्वासिलो स्मार्ट फोन ब्राण्डका रुपमा स्थापित सामसुङले हालै A8+ स्मार्टफोन बजारमा ल्याएको छ । सो कम्पनीले आकर्षक डिजाइन तथा थुप्रै विशेषताहरु सहितको स्मार्टफोन न्यूनतम् मूल्यमा नेपाली बजारमा ल्याइएको हो । ग्यालेक्सी A8+ मा ६ जिबी र्याम, ६४ जिबी इन्टरनल मेमोरि तथा अतिरिक्त मेमोरिकार्डको प्रयोग गरी २५६ जिबीसम्म बढाउन सकिने क्षमता रहेको कम्पनीका दाबी छ । यो सामसङको पहिलो डुयल क्यामरायुक्त स्मार्टफोन हो । यसमा ठूलो डिस्प्ले तथा एग्रोनोमिक डिजाइन रहेको छ । यसमा भएका विशेषताहरुले ग्योलेक्सी A8+ फोन अझ बढी आकर्षक, एवम अझ बढी चलाउन सहज रहेको जनाइएको छ । स्मार्ट फोन सार्वजनिक गर्दै आइ एम बिज, सामसुङ नेपालका प्रमुख प्रणय रत्न स्थापितले  भने, “सामसङले उपभोक्ताहरुका चाहना एवं आवश्यकतालाई पूरा गर्ने खालको उपकरण तयार गर्नमा केन्दित रहेको छ,यसै सिलसिलामा ग्यालेक्सी A8+ स्मार्टफोन प्रस्तुत गरेका छौं, यसमा भएको इन्फिनिटि डिस्प्ले तथा लाइभ फोकसका साथ डुयल क्यामरा युक्त ग्योलेक्सी A8+ फोनमा यस अघि अन्य फोनमा नभएका विशेष खास सुविधाहरु विद्यमान् छन् । यो फोन हरेक दृष्टिकोणबाट विशेष रहेको छ ।” 
