ब्यवसायिक योजनामा पहिलो पटक निगमलाई ऋण

काठमाडौं–नागरिक लगानी कोषले व्यवसायीक योजनामा पहिलो पटक नेपाल वायु सेवा निगमलाई १२ अर्ब रुपैयाँ ऋण दिने भएको छ । लगानी कोष र निगमवीच वाईडबढी एयरबस जहाज खरिद गर्ने योजना अनुसार क्रण दिने सम्झौता गरेको हो ।  सम्झौता पत्रमा कोषका कार्यकारी निर्देशक रामकृष्ण पोखरेल र निगमका महाप्रवन्धक सुगतरत्न कंसकारले हस्ताक्षर गरेका छन् ।  सरकारको जमानतमा कोषले जहाज खरिदको लागि १२ अर्ब रुपैया क्रण दिन लागेको हो । कोषले प्रदान गर्ने ऋण रकमको ब्याजदर ९ प्रतिसत रहेको छ । त्यसैगरी जहाज खरिदको लागि प्रदान गर्ने रकमको ब्याजदर पहिलो ब्यवसायिक उडान नभएसम्मको लागि परिवर्तन नहुने ब्यवस्था गरिएको छ । उक्त जहाज खरिदको लागि कोषले उपलब्ध गराएको क्रणको भुक्तानी अवधि १५ बर्षको राखिएको छ ।  यसबाट प्रत्यक्ष रुपमा आर्थिक समृद्वि, रोजगारी सृजना ,पर्यटन क्षेत्रमा थप बिकास हुने आशा कोषले गरेको छ ।   
