त्रिभुवन अन्तर्राष्ट्रिय विमानस्थलमा सरसफाई अभियान सुरु

गैर आवासीय नेपाली संघ अन्तर्राष्ट्रिय समन्वय परिषद् (एनआरएनए) को त्रिभुवन अन्तर्राष्ट्रिय विमानस्थलमा सरसफाई अभियान सुरु गरेको छ ।  देशको एकमात्र अन्तर्राष्ट्रिय विमानस्थल त्रिभुवन अन्तर्राष्ट्रिय विमानस्थलको आधुनिक गुणस्तरिय सरसफाई गरी पर्यटकहरुको नेपाल आगमनलाई आनन्दमय बनाउने उदेश्यसहित ‘अतिथि देवो भवः’ अभियानअन्तर्गत २०७४ असार १५ गते बिहिबारबाट सरसफाई अभियान सुरु गरिएको हो । अभियान पहिलो चरणमा एक महिनासम्म संचालन हुने छ ।एनआरएनए का उपाध्यक्ष तथा नेपाल पर्यटन प्रर्बद्धन समितिका अध्यक्ष भबन भट्ट एवं नेपाल नागरिक उड्डयन प्राधिकरण, त्रिभुवन अन्तर्राष्ट्रिय विमानस्थलका महा–प्रबन्धक देवानन्द उपाध्यायबाट हस्ताक्षरित सहमति बमोजिम बिहिबारबाट सरसफाई अभियान सुरु भएको हो । कार्यक्रममा सरसफाई सामग्री तथा प्रविधिहरुसमेत हस्तान्तरण गरिएको छ । 
