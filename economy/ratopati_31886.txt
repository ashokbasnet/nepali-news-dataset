मासिक किस्तामा अजरबैजानदेखि इजिप्टसम्म घुम्ने यस्ताे छ ‘आकर्षक प्याकेज’

काठमाडौँ, १८ माघ– काठमाडौँमा रहेका दर्जनौँ ट्राभल्स एन्ड टुर्सको भिडमा एउटा छुट्टै नाम हो– ‘कान्तिपुर होलिडेज ।’ सन् २००८ देखि एबल नेपाल ट्राभल्स एण्ड टुर्सको नामबाट सञ्चालनमा आएको उक्त ट्रभल्सले २०१५ देखि कान्तिपुर होलिडेज प्रा.लि.को नामबाट विश्वका आकर्षक गन्तब्यहरूमा नेपालीहरूलाई ‘प्याकेज भ्रमण’ गराउँदै आएको छ ।   राजधानीको लाजिम्पाटमा अवस्थित कान्तिपुर होलिडेज प्रा.लि.ले विश्वले दोस्रो दुबई मानेको अजरबैजानको राजधानी बाकु र इजिप्टका विभिन्न सहर अन्य ट्राभल्सको तुलनामा निकै सस्तो मूल्यमा घुमाउने गरेको छ । ‘अजरबैजानको राजधानी सहर बाकुका लागि ५ दिनको ५९ हजार ९ सय ९९ को भ्रमण प्याकेज राखेका छौँ’ कान्तिपुर होलिडेजका सीईओ रमेश पराजुलीले भने, ‘यहाँबाट जाने पर्यटकले बाकु सहर पाँच दिन घुम्न पाउँछन्, त्यहाँको पाँचतारे होटलमा बसोबासको व्यवस्था गरिने छ ।’ पूर्व सोभियत सङ्घबाट छुटेको अजरवैजानको बाकु घुम्नका लागि कान्तिपुर होलिडेजलाई प्याकेज रकम र पासपोर्ट मात्रै बुझाए पुग्ने सीईओ पराजुलीले जानकारी दिएका छन् । प्राकृतिक रूपमा निकै सुन्दर बाकु सहरमा अपराधको रेट शून्य रहेको छ । कान्तिपुरको अर्को सस्तो र आकर्षक प्याकेज हो– इजिप्ट । कान्तिपुर होलिडेजले ६९ हजार ९ सय ९९ मा पाँच दिन इजिप्टको अलेक्जान्द्रिया, कायरो र सुज क्यानल घुमाउने भ्रमण प्याकेज बनाएको छ । होलिडेजका अनुसार इजिप्ट भ्रमणमा जानका लागि न्यूनतम १ लाख डिपोजिट रहेको बैङ्क स्टेटमेन्ट, पासपोर्ट र फोटो बुझाउनुपर्छ । कान्तिपुरबाट इजिप्ट भ्रमणमा जानेहरूलाई पाँच तारे होटलमा सर्भ गरिने सीईओ पराजुलीले बताए ।  थाइल्यान्डदेखि बालीसम्मको प्याकेज  कान्तिपुर होलिडेजले नेपालीहरूका लागि ‘इजी डेस्टिनेसन’ मानिने थाइल्यान्ड सस्तो रेटमा उच्च क्वालिटीको भ्रमण गराइने जनाएको छ । ३९ हजार ९ सय ९९ को थाई प्याकेज बनाएको कान्तिपुरले ५ दिनमा राजधानी बैङ्कक र पटैया भ्रमण गराउँदै आएको छ । ‘थाइल्यान्डका जानका लागि ६ महिनाको बैङ्क स्टेटमेन्ट, ३ प्रति फोटो र पासपोर्ट हामीलाई बुझाउनुपर्छ’ कान्तिपुर होलिडेजका सीअईओ पराजुलीले भने, ‘थाइल्यान्ड भ्रमण गर्दा त्यहाँको तीनतारे होटलमा बसोबासको व्यवस्था गरिने छ ।’  कान्तिपुर होलिडेजबाट मासिक ३ सय नेपालीहरू थाइल्यान्ड जाने गरेका छन् । विश्वको अर्को आकर्षक गन्तव्य हो, बाली । इन्डोनेसियाको यो सहरलाई विश्वको रमाइलो टापुका रूपमा चिन्ने गरिन्छ । कान्तिपुर होलिडेजको प्याकेट भ्रमणमा ५९ हजार ९ सय ९९ खर्च गरेर बाली पुग्न सकिन्छ भने त्यहाँ जाने नेपाली पर्यटकहरूले थ्रीस्टार होटलमा बसोबासको सुविधा पाउनेछन् । गत वर्ष (२०१७) मा ८ हजार नेपालीलाई प्याकेज भ्रमणका लागि विश्वका विभिन्न गन्तव्यमा पठाएको कान्तिपुर होलिडेजले ५९ हजार ९ सय ९९ मा दुबई पठाउने गरेको छ । ‘पाँच दिने भ्रमण प्याकेजमा दुबई र अबुधावी घुमाउँछौँ’ कान्तिपुरका सीईओ रमेश पराजुली भन्छन्, ‘त्यहाँ थ्री स्टार होटलमा बसोबासको व्यवस्था मिलाइने छ ।’ दुबई जान चाहनेहरूले कान्तिपुर होलिडेजलाई पासपोर्ट र फोटो मात्र बुझाए पुग्छ । कान्तिपुरले भ्रमण प्याकेजका लागि ईएमआई अर्थात मासिक किस्ताबन्दीमा पनि विश्वका आकर्षक गन्तव्य घुम्न पाउने सुविधा उपलब्ध गराउँदै आएको छ ।पर्यटकीय क्षेत्रको विकासका लागि नेपालबाट पर्यटक पठाउने मात्र हैन अन्य मुलुकहरूबाट पनि नेपाल घुम्ने पर्यटक ल्याउने तयारी कान्तिपुर होलिडेजले गरेको छ । ‘इजिप्टबाट, इन्डोनेसिया जस्ता देशका पर्यटक नेपाल ल्याउने हाम्रो योजना छ’ पराजुली भन्छन्, ‘थाइल्यान्ड, अजरबैजान तथा बाकु जस्ता गन्तव्यमा अन्य ट्रभल्सले हाम्रो जस्तो सुलभ मूल्यमा सेवा दिन सक्दैनन् ।’    
