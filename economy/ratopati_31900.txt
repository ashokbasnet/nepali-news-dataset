नेपाल क्रेडिट एण्ड कमर्स बैंकको कलंकीमा शाखा

काठमाडौं– काठमाडौको कलंकीमा एनसीसी बैकको शाखा कार्यलय सञ्चालनमा आएको छ । नेपाल राष्ट्र बैंक, बैंक तथा सुपरीवेक्षण विभागका कार्यकारी निर्देशक महेश्वरलाल श्रेष्ठले बैंकको शाखा शुक्रवार उद्घाटन गरेसँगै सञ्चालनमा आएको हो । उक्त कार्यक्रममा श्रेष्ठले एनसीसी बैंकले नेपाल राष्ट्र बैंकले तोके बमोजिम बैंकिङ्ग पहुँच नपुगेका स्थानीय क्षेत्रमा समेत शाखाहरु विस्तार गर्न लागेको जानकारी पाएकोमा खुशी व्यक्त गरे । त्यस्तै एनसीसी बैंक संचालक समितिका अध्यक्ष उपेन्द्र केशरी न्यौपानेले काठमाडौं महानगरपालिका वडा नं. १४, कलंकीमा बैंकिङ्ग सेवा विस्तार गरिएको र यसको प्रगतिका लागि स्थानियहरुबाट सहयोग प्राप्त हुनेमा आफू विश्वस्त रहेको बताए । कार्यक्रममा बैंकका प्रमुख कार्यकारी अधिकृत रमेश राज अर्यालले बैंकले नेपाल राष्ट्र बैंकले तोके बमाजिम देशका अन्य क्षेत्रमा समेत शाखा खोल्ने निर्णयका साथ प्रक्रिया अगाडि वढिसकेको बताए ।  
