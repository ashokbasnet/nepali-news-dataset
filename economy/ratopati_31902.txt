ज्योति विकास बैंकको नयाँ शाखा देवघाटमा

चितवन– ज्योति विकास बैकको नयाँ शाखा चितवनको देवघाटमा सञ्चालनमा आएको छ । देवघाट गाउँपालिका उपाध्यक्ष श्रीमती विमला थापा तथा बैंकका संचालक नारायण प्रसाद पौड्यालले शुक्रबार एक कार्यक्रमका बिच शाखाको संयुक्त रुपमा उद्घाटन गरेका हुन् । कार्यक्रमा ज्योति बिकास बैंक देवघाट शाखाले बैंकको सामाजिक उत्तरदायित्व कार्यक्रम अन्तरगत गलेश्वर आश्राम देवघाटका ४०० बृद्ध बृद्धालाई भोजनको व्यबस्था गरेको थियो । बैंकले निकट भविष्यमा १० वटा नयाँ शाखा संचालनमा ल्याउने लक्ष्य रहेको जनाएको छ । ग्राहकको आवश्यकता र सुविधालाई ध्यानमा राखि बैंकले निःशुल्क ईन्टरनेट बैंकिङ्ग सेवा, मोबाइल बैंकिङ्ग सेवा, लकर सेवा, एटिएम सेवा, ३६५ दिने बैंकिङ्ग सेवाका साथ ब्द्यद्यक् सेवा समेत उपलब्ध गराएको दावी गरेको छ ।  हाल बैंकले ५० वटा शाखा एवं १४ वटा एटिएम मार्फत सेवा उपलव्ध गराउँदै आएको छ । हालसम्म बैंकले करिब १ लाख २२ हजारभन्दा बढि खाताबाट रु. १३ अर्व ४५ करोड निक्षेप संकलन गरी १० हजारभन्दा बढि ऋणी मार्फत रु. १२ अर्व ४३ करोड ऋण लगानीगर्न सफल भएको छ । बैंकले हालै जारी गरेको बोनस सेयर समेत गरी कुल चुक्तापूँजी रु.२ अर्व ५९ करोड पुगेको बैंकका निमित्त प्रमुख कार्यकारी अधिकृत मनोज कुमार ज्ञवालीले बताएका छन् ।  
