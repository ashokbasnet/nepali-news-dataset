टेलिभिजनलाई डिजिटल बनाउन नसकेको भन्दै  आपत्ति

काठमाडाै‌ सरकारले तोकेकै मितिमा नेपालका सबै टेलिभिजनलाई डिजिटल बनाउन नसकेको भन्दै च्यानल सञ्चालकहरुले आपत्ति जनाएका छन्  । मन्त्रिपरिषदको २०७४ बैशाख १५ मा बसेको बैठकले कात्र्तिक १५ देखि महानगर,उपमहानगर र नगरपालीकामा एनालग रुपमा बन्द गरी डिजिटल प्रविधिमा लैजाने निणर्य गरेको थियो । उक्त निर्णय कार्यान्वयन नभएपछि सरकारले मिति परिवर्तन गर्दै मंसिर मसान्तसम्मको समय दिएको थियो । सरकारले तोकेको समयमा काम गर्न नसक्दा ग्राहकहरु अन्यौलमा परेको डिसहोमका ब्राण्ड म्यानेजर मनोज न्यौपानेले बताए । न्यौपाने भन्छन्– मन्त्रालयले एनालग सिग्नल बन्द गर्ने भन्दै एक्सन लिन थाले पश्चात ग्राहकहरुले विभिन्न कम्पनीका डिजिटल टि.भि जडान गरीसकेका छन् । तर सरकारको तर्फबाट अनुगमन फितलो हुँदा अझैसम्म पनि धेरै ग्राहकले केवल टिभि हेर्दे आएका छन् । यस्तै एनालग सिग्नल बन्द गर्ने भन्दै सरकारले केबल च्यानल वितरकहरुको लाइसेन्स नविकरण गरेको छैन् । च्यानलबितरकहरुले बिना नविकरणनै केबल च्यानल वितरणहरुले सेवा प्रदान गर्दै आईरहेका छन् ।  अहिलेसम्म नेपालका कुल १० लाख नागरिकको घरमा मात्रै एनालग सिग्नल बेस केबल टि.भि रहेका छन् । यो तथ्याङ्क अनुसार ग्राहकले ३०० सयका दरले भ्याट तिर्दै आईरहेका छन् । जसको अनुमानित रकम २ अर्ब ७९ करोडको १३ प्रतिशत भ्याट ,प्रत्येक ग्राहकले राज्यलाई तिर्नुपर्ने रोयल्टी अन्तर्गत २ प्रतिशत  र ७ प्रतिशत बिदेशी च्यानलाई तिर्नु पर्ने हुन्छ ।   डिजिटल प्रविधिको कार्यक्रमलाई लक्षित गर्दै टेलभिजन कम्पनीहरुले ग्राहकलाई सुविधा प्रदान गर्नको लागि प्रविधि आयात तथा कर्मचारीहरुलाई तालिम प्रदान पनि गरिसकेका छन् । तर, सरकारले समयमा कार्यक्रम लागु नगर्दा कम्पनीहरुको ठूलो गृहकार्य तथा लगानी खतरामा परेको जनाएको छ ।  नेपाल टेलिकम्युनिकेशन क्षेत्रको प्रवर्धन तथा नियगमन गर्ने संस्था इन्टरनेसनल टेलिकम्युनिकेशन यूनियन (आईटियू) को सदस्य राष्ट्र भएकाले सन् २०१७ को डिसेम्बरबाट एनालग प्रविधि खारेज गरि डिजिटल केवल टेलिभिजनालमा जानु पर्ने बाध्यता छ । तर तोकेको समयमानै नेपाल डिजिटल केवल टेलिभिजनमा जान नसक्ने हो भने कालो सुचीमा पर्ने खतरा रहेको च्यानतसंचालक कम्पनिहरुको भनाई रहेको छ ।  केवुल टीभी डिजिटलमा अपग्रेड हुने प्रकृयाका लागि नेपाल सरकारकार सुचना तथा संचार मन्त्रालयबाट मल्टिपल सर्भिस अपरेटर (एमएसओ) इजाजत लिई बिभिन्न कम्पनीहरुले काम सुरु गरीसकेका छन् ।     
