गण्डकी बैंकका एकैदिन २ शाखा

रुपन्देही । गण्डकी विकास बैक लिमिटेडको रुपन्देहीस्थित कञ्चन शाखा र पश्चिम अमुवा शाखाको एकै दिन औपचारिक उद्घाटन भएका छन् ।  कञ्चन शाखाको उद्घाटन कञ्चन गाउँपालिकाका प्रमुख गोकर्ण वहादुर क्षेत्रीले गरे भने पश्चिम अमुवा शाखाको उद्घाटन बैंकका अध्यक्ष जगनबहादुर गुरुङले गरे ।कञ्चन गाउँपालिकाका प्रमुख गोकर्ण वहादुर क्षेत्रीले गण्डकी विकास बैंक एक सबल र सक्षम विकास बंैक भएको र यसका शाखा सञ्जाल देशव्यापी रुपमा भएकोले यस क्षेत्रका जनताले पनि बंैकले प्रदान गर्ने वित्तीय सेवा सुविधाबाट लाभ लिने बताउदैं बैंकको सफलताको शुभकामना दिए । बैंकका अध्यक्ष जगनबहादुर गुरुङले गण्डकी विकास बैंक नेपालकै एक उत्कृष्ट बैंक भएकोले यसले दिने सेवा सुविधा पनि ग्राहकमुखी र उत्कृष्ट हुने विचार व्यक्त गरे ।बैंकका प्रमुख कार्यकारी अधिकृत रेशम बहादुर थापाले बैंकका सेवालाई विविधकरण र विशिष्टीकरण गर्दै लैजाने भन्दै बैंकको वर्तमान अवस्था र भावी कार्यकक्रमको बारेमा प्रकाश पारेका थिए । 
