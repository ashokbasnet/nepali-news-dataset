सि—आस्वा प्रणाली मार्फत आवेदन दिने व्यवस्था

काठमाडौं– नेपाल धितोपत्र बोर्डले यसअघि आस्वा सदस्य बैंक तथा वित्तीय संस्थाहरुले आ—आफ्नो सफ्टवेयरबाट सार्वजनिक निस्काशन छुट्टाछुट्टै रुपमा आस्वा मार्फत आवेदन गर्ने व्यवस्था गरेकोमा हाल सिडिएस एण्ड क्लियरिङ्ग लि.बाट एकिकृत सफ्टवेयर तयार गरी सि—आस्वा प्रणाली मार्फत आवेदन दिने व्यवस्था गरेको प्रष्ट पारेको छ । बोर्डले मंगलबार एक विज्ञप्ति जारी गर्दै लगानीकर्ताहरुले आवेदन गर्दा आफ्नो खाता रहेको बैंक तथा वित्तीय संस्थाबाट अनिवार्य रुपमा सि—आस्वा रजिष्टे«शन नम्बर लिनुपर्ने व्यवस्था गरिएको जनाएको छ ।बोर्डले उक्त नम्बर लिई लगानीकर्ता स्वयंम आफै अनलाईन मार्फत आवेदन दिन सक्ने र अनलाइन मार्फत आवेदन दिन नसक्ने लगानीकर्ताको हकमा आफ्नो खाता रहेको बैंक तथा वित्तीय संस्थामा गएर सि-आस्वा फारम भरी आवेदन बरावरको रकम रोक्का राखी यस प्रणाली मार्फत आवेदन गर्न सक्ने व्यवस्था गरिएकोे पनि जनाएको छ । यसरी सि—आस्वा प्रणाली मार्फत सार्वजनिक निष्काशनमा धितोपत्र खरिद गर्न आवेदन दिंदा सि—आस्वा रजिष्टे«शन नम्बर  लिई अनलाईन तथा सि—आस्वा फारम भर्ने दुई मध्ये एक प्रकृयाबाट आवेदन दिन सक्ने व्यवस्था रहेको समेत बोर्डले जनाएको छ ।  
