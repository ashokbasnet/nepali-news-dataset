सिद्धार्थ फाउन्डेसनद्वारा गलेश्वरधाम जेष्ठ नागरिक आश्रमलाई आर्थिक सहयोग

काठमाडौं–सिद्धार्थ बैंकद्वारा प्रबद्र्धित सिद्धार्थ फाउन्डेसनले गलेश्वरधाम जेष्ठ नागरिक आश्रमका वृद्घवृद्घाहरु लागि रु. २११,१११ बराबरको आर्थिक सहयोग प्रदान गरेको छ ।  उक्त सहयोग रकम बेनी शाखाको औपचारिक शुभारम्भको अवसरमा माघ २१ गते  बैंकका संचालक विरेन्द्र कुमार शाहले गलेश्वरधाम वृद्घाश्रम व्यवस्थापन समितिका अध्यक्ष्यरुद्र बहादुर कार्कीलाई  हस्तान्तरण गरे ।  सिद्धार्थ फाउन्डेसनले उक्त आश्रमको नाममा अक्षयकोष समेत स्थापना गरेको छ । उक्त कार्यक्रममा फाउन्डेसनले आगामी दिनमा पनि यस्ता सामाजिक कार्यहरुमा थप सहभागिता जनाउँदै जाने बताएको छ ।   
