स्मार्टडोको डाकोभरी माया अभियान

काठमाडौं–यस वर्षको भ्यालेन्टाइन डेलाई लक्षित गर्दै अनलाइन सपिङ पोर्टल स्मार्टडोकोले डोकोभरि माया क्यामपेनको घोषणा गरेको छ । यस अभियान अन्तर्गत तीन भाग्यशाली बिजेताले विशेष उपहार एवं विभिन्न ब्राण्डको खरिदमा  ५० प्रतिशत पाउने  कम्पनीले जारी गरेको विज्ञप्तिमा उल्लेख छ ।  विशेष भ्यालेन्टाइन उपहारहरुमा एक जोडीको लागि होटल ¥याडिसन, काठमाडौंमा रात्रीभोज, एकजोडीको लागि दहिल बुटिक होटल, पोखरामा रात्रीभोज र एक  जोडीको लागि होटल सिङ्गी, काठमाडौंमा  रात्रीभोजको व्यवस्था गरिने जनाइएको छ ।  स्मार्टडोकोबाट रु १,००० वा सो भन्दा वढी आफ्नो प्रेम गर्ने व्यक्तिको लागि खरिद गर्ने ग्राहक लक्की ड्र को लागि योग्य हुनेछन् ।   खरिदकर्ताले आफुले किनेको  उत्पादनको फोटो वा स्क्रीनसट ह्यासट्रयाक  # DokoBharimaya को प्रयोग गरी फेसबुक वा इन्सटाग्रममा अपलोड गर्नुपर्ने जनाइएको छ  ।  डोकोभरि माया अभियान १ फेबु्रअरी देखि १३ फेबु्रअरी सम्म सञ्चालनहुने छ र तीन भाग्यसाली विजेताको नाम १४ फेब्रुअरी मा घोषणा गरिने छ । 
