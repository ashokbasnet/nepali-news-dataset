नेशनल लाइफ इन्स्योरेन्सको न्यूरोडमा नयाँ शाखा

काठमाडौं– नेशनल लाइफ इन्स्योरेन्सको काठमाडौकों न्यूरोडमा नयाँ शाखा कार्यालय सञ्चालनमा आएको छ । बुधबार बीमा समितिका अध्यक्ष चिरञ्जिवी चापागाईले उद्घाटन गरेसँगै सो शाखा सञ्चलनमा आएको हो । उद्घाटन कार्यक्रममा बोल्दै कम्पनीका अध्यक्ष प्रेमाराज्य लक्ष्मी सिंहले कम्पनीको व्यवसाय बृद्धि गर्ने क्रममा न्युरोड क्षेत्रका ग्राहकलाई सेवा विस्तारमा सहयोग पुर्याउने उदेश्यले नयाँ शाखा खोलिएको बताइन् । उनले चालु बर्षको पहिलो ६ महिनामा २४३ करोड बराबर प्रिमियम आर्जन भएको भन्दै कम्पनीको जारी बीमालेख संख्या ८ लाख नाघेको र बीमितहरुको लागि ६१ – ८० को उच्चतम बोनस दर कायम गर्न सफल रहेको जानकारी गराइन् । कार्यक्रममा बीमा समितिका अध्यक्ष चापागाईले समग्रमा कम्पनीको  लगानी र जीवन बीमा कोषको स्थिति राम्रो रहेको र कम्पनीको प्रस्तावित ६० प्रतिशत हकप्रद शेयर जारी भएपछि २०७५ साल असार मसान्त भित्र चुक्ता पूजी रु.२ अर्ब पुग्ने विश्वास प्रकट गरे ।  
