सान्जेन र रसुवागढीको शेयर आउँदै

काठमाडौं– नेपाल विद्युत् प्राधिकरण र चिलिमे जलविद्युत् कम्पनी लिमिटेडको मुख्य प्रबद्र्धकत्वमा रहेका सान्जेन र रसुवागढी जलविद्युत् आयोजनाले प्राथमिक सेयर निष्काशन गर्ने भएका छन् । नेपाल विद्युत् प्राधिकरणमा बुधबार पत्रकार सम्मेलन गरि दुवै कम्पनीले पहिलो चरण अन्र्तगत फागुन ११ गतेदेखि सेयर निष्काशन गरिने जानकारी गराएका हुन् ।रसुवागढी जलविद्युत् आयोजना निर्माणका लागि गरिएको वित्तिय व्यवस्थापन अन्र्तगत सर्वसाधरण समुहका सेयरधनीका लागि छुट्याईएको ४९ प्रतिशत मध्ये पहिलो चरणमा कर्मचारी सञ्चयकोषका सञ्चयकर्ताका लागि १९ दशमलब ५ प्रतिशत र कम्पनीका संस्थापक संस्थाहरु – नेपाल विद्युत् प्राधिकरण, चिलिमे जलविद्युत् कम्पनी लिमिटेड र रसुवा जिल्लाका सम्बन्धित स्थानिय तहका कर्मचारीहरुका लागि ३ दशमलब ५ प्रतिशत सेयर निष्काशन गर्न लागिएको कम्पनीले जनाएको छ ।रसुवागढी हाईड्रो कम्पनीमा कर्मचारी संचय कोषका संचयकर्ताहरु र  संस्थापक संस्थाका कर्मचारीहरुले न्यूनतम ५० कित्ता र सो भन्दा बढी १० अंकले भाग जाने संख्यामा अधिकतम ५ सयकित्ता सम्म आवेदन दिन सक्नेछन् । यसैगरी कर्मचारी संचय कोषका कर्मचारीहरुले न्युनतम ५० कित्ता र अधिकतचम २ हजार ५ सय कित्ता शेयर आवेदन दिन सक्नेछन् ।त्यसैगरी सान्जेन जलविद्युत् कम्पनी लिमिटेडले पनि सञ्चयकर्ताहरुका लागि ७१ करोढ १७ लाख ५० हजार बराबरको सेयर, संस्थापक शेयरधनी संस्थाका कर्मचारीहरुलाई १२ करोड ७७ लाख ५० हजार बराबरको सेयर र कर्मचारी संचय कोषका कर्मचारीका लागि ३ करोड ६५ लाख बराबरको सेयर छुट्याएको छ ।दोस्रो चरणमा दुवै कम्पनीले चैत ५ देखि १३ गतेसम्म प्राथमिक शेयर निष्काशन गर्नेछन् । यसमा दुवै कम्पनीका संस्थापक संस्थाका कर्मचारी तथा ऋणदाता संस्थाका कर्मचारी र संचयकोषका कर्मचारीले आवेदन दिन पाउने छन् ।पत्रकार सम्मेलनमा नेपाल विद्युत् प्राधिकरणका कार्यकारी निर्देशक कुलमान घिसिङले दुवै आयोजना कम्पनी मोडलमा संञ्चालन हुने भएकाले छिटै सर्वसाधरणका लागि पनि शेयर निष्कासन गरिने बताए । दुवै कम्पनीले सर्वसाधरणका लागि १५ प्रतिशत शेयर छुट्याएका छन् । माथिल्लो साजेनबाट अप्रिल २०१९ बाट विद्युत् उत्पादन गर्ने लक्ष्य राखिएको छ । त्यसैगरी, रसुवागढी जलविद्युत् आयोजनाले २०७६ पुस १५ देखि विद्युत् उत्पादन गर्ने लक्ष्य राखेको छ ।  
