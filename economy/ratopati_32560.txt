एनसीसी बैंकले कावासोती र भरतपुरमा विस्तार गर्यो नयाँ शाखा

नवलपरासी– एनसीसी बैंकले नवलपरासी र चितवनमा आफ्ना नयाँ शाखाहरु विस्तार गरेको छ ।  बुधबार एक कार्यक्रमबीच उक्त बैंकले दुई शाखाहरु उद्घाटन गरेको हो । बैंकले नवलपरासीको कावासोती र चितवनको भरतपुरमा शाखा उद्घाटन गरेको छ ।  कावासोती शाखाको समुद्घाटन गर्दै एनसीसी बैंकको सञ्चालक समितिका अध्यक्ष उपेन्द्रकेशरी न्यौपानेले बैंकले गुनासोरहित कार्य सम्पादन गर्ने प्रतिबद्धता समेत व्यत्तः गरेका थिए ।  बैंकहरुमध्ये नमुना बैंक बनाउन आफुहरु कृयाशील रहेको दाबी गर्दै उनले  सेवाग्राहीकै सुझावको आधारमा बैंकका गतिविधि सञ्चालन गरिने बताए ।सञ्चालक समितिका सदस्य ईमानसिंह लामाको अध्यक्षता रहेको उक्त कार्यक्रममा कावासोती नगरपालिका वडा नं. २ का वडाअध्यक्ष लक्ष्मी प्रसाद पौडेल, उद्योग बाणिज्य संघ नवलपुरका अध्यक्ष ओमप्रकाश पौडेल र वरिष्ठ उपाध्यक्ष डासुराज पोख्रेलले शुभकामना मन्तव्य व्यक्त गरेका थिए ।  कावासोती शाखाको समुद्घाटन कार्यक्रममा बोल्दै बैंकका प्रमुख कार्यकारी अधिकृत रमेशराज अर्यालले बैंकका गतिविधिहरुको वारेमा प्रकाश पारेका थिए । त्यसैगरी भरतपुरको चनौली शाखाको उद्घाटन गर्दै बैंकका सञ्चालक डा.कैलाश पतिन्द्र अमात्यले यस शाखाले चनौली क्षेत्रका जनताको आर्थिक कृयाकलापमा सहयोग पुर्याउने विश्वास व्यक्त  गरे ।
