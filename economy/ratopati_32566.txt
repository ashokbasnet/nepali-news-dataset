प्रणय दिवसको अवसरमा ग्राहकका लागि एनसेलले ल्यायो नयाँ योजना

काठमाडौं– एनसेलले भ्यालेन्टाइन सिजनको अवसरमा आफ्ना ग्राहकहरुका लागि नयाँ योजना ल्याएको छ । एनसेलका ग्राहकहरुले सो सिजनमा आफ्ना  प्रियजनसँग असिमित कुराकानीका साथै निरन्तर भिडियो च्याटको मजालिन सक्ने जनाइएको छ । सो कम्पनीले आफ्ना ग्राहकका लागि असिमित भ्वाइस प्याक र डेटा प्याक सहितको भ्यालेन्टाइन अफर ल्याएको जनाएको छ ।  जुन योजनाले ग्राहकलाई आफ्ना प्रियजनसँग निरन्तर कुराकानी तथा भिडियो च्याट गर्दै अझै नजिक हुन सहज बनाउने कम्पनीको दाबी छ ।   असिमित भ्वाइस तथा डेटा प्याकको यो आकर्षक अफर बिहिबारदेखि १५ दिनको लागि लागु हुने जनाइएको छ । यस अफरअन्तर्गत, एनसेलका सबै प्रिपेड तथा पोस्टपेड ग्राहकले कर सहितमात्र रु १५ मा असिमित भ्वाइस प्याक लिई विहान ५ बजेदेखि बेलुका ५ बजे सम्म एनसेलको नेटवर्क भित्र कुनै पनि नम्बरमा असिमित कुराकानिको मज्जा लिन सक्ने जनाइएको छ । कम्पनीका अनुसार ग्राहकले १७११४ डायल गरि प्राप्त जानकारी अनुसार भ्वाइस प्याक सुचारु गर्न सक्नेछन् ।त्यसैगरी एसएमएस मार्फत अंग्रेजीमा ‘ए’ टाइप गरी १७११४ मा एसएमएस पठाइ पनि यो प्याक सुचारु गर्न सकिन्छ । यो भ्वाइस प्याक सुचारु गरिएको समयबाट २४ घण्टाको लागि मान्य हुने जनाइएको छ । ग्राहकले आफ्नो आवश्यकताअनुसार योजना अवधिभर हरेक दिन यो प्याक सुचारु गर्न सक्छन् । प्याकको समयावधि सकिएपछि विद्यमान शुल्क लागू हुने जनाइएको छ ।   
