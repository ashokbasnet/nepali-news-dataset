नेपाल व्यवस्थापक संघको महाधिवेशन काठमाडौंमा हुने

काठमाडौं– नेपाल व्यवस्थापक संघको ३७ औं राष्ट्रिय महाधिवेशन आगामी आईतबार काठमाडौंमा हुने भएको छ । संघले विहिबार काठमाडौंमा पत्रकार सम्मेलन गरी आफ्नो ३७ औं राष्ट्रिय महाधिवेशन आईतबार काठमाडांैमा हुने जानकारी गराएको हो । पत्रकार सम्मेलनमा बोल्दै संघका अध्यक्ष शुशील भट्टले महाधिवेशनमा संघीय राज्यका लागि आवश्यक बजेटका विषयमा केन्द्रित भएर छलफल हुने जानकारी पनि दिए ।संघले महाधिवेशनको क्रममा व्यवस्थापनका क्षेत्रमा उत्कृष्ट कार्य सम्पादन गर्दै आएकाहरुलाई सम्मान पनि गर्नेछ । महाधिवेशनमा दिगो विकास लक्ष्य हासिल गर्न नेपालले लिनुपर्ने पहलका विषयमा बहस गर्न  संयुक्त राष्ट्र संघका प्रतिनिधिहरु पनि सहभागी हुनेछन् । संघले नेपालको मौद्रिक नीति तथा बजेट निर्माणमा सरकारलाई आवश्यक राय र सुझाव समेत दिँदै आएको छ । 
