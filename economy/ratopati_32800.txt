बझाङको चैनपुर र धादिङबेसीमा एनआइसी एसिया बैंकका नयाँ शाखा विस्तार

काठमाडौं– एनआईसी एसिया बैंकले दुईवटा नयाँ शाखा विस्तार गरेको छ । सो बैंकले बझाङको चैनपुर र धादिङको धादिङबेशीमा नयाँ शाखा विस्तार गरेको हो । नयाँ शाखाको आज छुट्टाछुट्टै समारोहबीच उद्घाटन गरिएको बैंकका सहायक प्रमुख कार्यकारी अधिकृत रोशनकुमार न्यौपानेले एक विज्ञप्ति जारी गरि जनाएका छन् ।बझाङको जयपृथ्वी नगरपालिकामा विस्तारको गरिएको नयाँ शाखाको सोही नगरपालिकाका मेयर वीरेन्द्रबहादुर खड्काले उद्घाटन गरेका थिए भने धादिङको निलकण्ठ नगरपालिकामा विस्तार गरिएको अर्को नयाँ शाखाको सोही नगरपालिकाका मेयर भीम प्रसाद ढुंगानाले उद्घाटन गरेका थिए । एनआईसी बैंकका यी दुई नयाँ शाखासहित देशैभर १ सय ७० वटा शाखा भएका छन् भने १ सय ६८ एटिएम एवम् ४ एक्सटेन्सन काउन्टरहरु रहेका छन् ।   
