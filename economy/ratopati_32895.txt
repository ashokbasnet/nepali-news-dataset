बिजी मलमा सुरु भयो विन्टर मेगा सेल, ५० प्रतिशतसम्को छुट

काठमाडौं– काठमाण्डौंको गोगंबुस्थित नयाँ बसपार्कमा रहेकोे बिजीमलमा ‘विन्टर मेगा सेल’ सुरु भएको छ । १६ दिने सेल अवधिभर मलमा सपिङ गर्ने ग्राहकले विभिन्न वस्तु तथा सेवाको खरिदमा ५० प्रतिशतसम्म छुट पाउने मलले जनाएको छ । भ्यालेण्टाइन डेको अवसरमा ग्राहकहरुले आकर्षक अफर समेत पाउने जनाइएको छ  ।ग्राहकलाई सुपथ मूल्यमा उपभोग्य वस्तु उपलब्ध गराउन ‘विन्टर मेगा सेल’ को आयोजना गरिएको मेलाका संयोजक हिरामणि तिमल्सिनाले बताए । जाडो मौसम तथा भ्यालेण्टाइन डेलाई लक्षित गरि फेब्रुअरी ९ देखि सुरु भएको ‘विन्टर मेगा सेल’फेब्रुअरी २४ तारिख सम्म सञ्चालन हुनेछ ।सेल अवधिमा ग्राहकहरुले दैनिक रुपमा आश्चर्य जनक उपहार समेत प्राप्त गर्न सक्ने मलका निर्देशक राजु गिरीले जानकारी दिए । यसका लागि कम्तिमा ५ सय रुपैंयाको सामान खरिद गर्नुपर्नेछ । यसरी ५सय रुपैंयाको सामान किन्ने ग्राहकहरु उपहार योजनामा सहभागि हुन सक्नेछन् । गिरीका अनुसार हरेक सामानको खरिदमा ५० प्रतिशतसम्मको छुटको व्यवस्था गरिएको कम्पनीले जनाएको छ । मलले यस अवधिमा विभिन्न घरायासी विद्युतीय सामग्री, मोबाइल, लत्ताकपडा, जुत्ताचप्पल, खेलौना, श्रृंगार तथा सौन्दर्य सामग्री लगायत मलमा उपलब्ध विभिन्न सामाग्रीको खरिदमा यस्तो छुटको व्यवस्था गरेको हो । यसका साथै सेल अवधिभर मेलामा सामान खरिद गर्ने ग्राहकहरुले दैनिक रुपमा सिनेमाको टिकट, लन्चकुपन, सपिङ भौचर लगायतका उपहार पाउने छन् । यसका साथै ५० हजार रुपैंया बराबरको स्मार्टफोन जित्ने अवसर पनि उनीहरुले पाउने छन् ।   
