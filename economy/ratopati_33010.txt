लुम्बिनी विकास बैंकको सरसफाई अभियान, ७० कर्मचारी सहभागि

काठमाडौं– लुम्बिनी विकास बैंकले काठमाडौंको रुद्रमति नदीको सरसफाई अभियानमा भाग लिएको छ । शनिबार आफ्नो संस्थागत सामाजिक उत्तरदायित्व अन्तर्गत बाग्मती सफाई महाअभियानको सहकार्यमा बैंकले सो अभियानमा भाग लिएको हो । सरसफाई अभियानमा बैंकका ७० जना कर्मचारीहरु सहभागि भएको बैंकले जनाएको छ । सरसफाई अभियान रुद्रमति नदीको कालोपुलदेखि सेतोपुलसम्मको क्षेत्रमा सरसफाई गरिएको बैंकले जनाएको छ । सरसफाई अभियानको उद्घाटन काठमाडौं महानगरपालिकाका उपप्रमुख हरिप्रभा खड्गीले गरेकी थिइन् भने कार्यक्रमको समापन पूर्वप्रधानमन्त्री माधवकुमार नेपालले गरेका थिए ।   
