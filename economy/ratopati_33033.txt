रिलायन्स लाइफ र जनता बैंकबीच बैंकास्योरेन्स सम्झौता

काठमाडौं– रिलायन्स लाइफ इन्स्योरेन्स र जनता बैंकबीच बैंकास्योरेन्स सम्झौता सम्पन्न भएको छ । ती दुई वित्तीय संस्थाबीच आज उक्त सम्झौता भएको हो । सम्झौतापत्रमा रिलायन्सको तर्फबाट प्रमुख कार्यकारी अधिकृत प्रविणरमण पराजुली र बैंकका तर्फबाट प्रमुख कार्यकारी अधिकृत पृथ्वी श्रेष्ठले हस्ताक्षर गरे । यो सम्झौतासँगै दुईवटै संस्थाका ग्राहकहरुलाई रिलायन्सद्वारा जारी गरिएका बीमा लेखहरु बिक्री वितरण गर्न थप सहज भएको बैंकद्वारा जारी विज्ञप्तिमा जनाइएको छ । रिलायन्स लाईफ इन्स्योरेन्स लि., सिद्धार्थ बैंक लि. र अन्य प्रतिष्ठित व्यापारिक घरानाद्वारा प्रवद्र्धित संस्था हो, जसको कूल पुूँजी रु. २ अर्ब १० करोड र चुक्ता पूँजी रु. १ अर्ब ४७ करोड रहेको छ । सो मध्ये बाँकी रहेको रु. ६३ करोडको साधारण शेयर सर्वसाधारणमा सार्वजनिक निष्काशन गरिने कम्पनीले जनाएको छ  ।      
