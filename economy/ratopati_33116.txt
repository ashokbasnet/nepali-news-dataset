फागुन १८ बाट ‘र संग्राम’ प्रतियोगिता पोखरामा

 काठमाडौं– नेपाल रिङ रेस्लिङ संघले आगामी फागुन १८ गते उत्कृष्ट रेस्लरहरुसहित ‘र संग्राम’ प्रतियोगिता आयोजना गरेको छ । विभिन्न राष्ट्रिय तथा अन्तर्राष्ट्रिय खेल गतिबिधिहरु अगाडी बढाउदै आएको संघले  काठमाडौंमा २०७३ साल बैशाख ०४ गते पहिलो अन्तर्राष्ट्रिय रिंग रेस्लिङ च्याम्पियनसिप गरेको थियो । त्यसैगरि पर्यटकिय नगरि पोखरामा २०७३ साल फागुन १८—२१ मा नेपाल भारत मैत्रिपुर्ण प्रतियोगिता र २०७४ साल कात्र्तिक २५ गते दोश्रो अन्तर्राष्ट्रिय रिंग रेस्लिङ च्याम्पियनसिप काठमाडौ र ईटहरीमा सम्पन्न गरिसकेका छ । आगामी प्रतियोगिताका लागि नेपालका चर्चित रेस्लर नुवाकोट टाइगर अर्थात कमल तामाङ्गले नियमति रुपमा खेलाडीहरुलाई प्रशिक्षण दिइरहेका छन् । खेलाडीलाई अन्तर्राष्ट्रियस्तरको अभ्यास दिनका लागि हाल संघले अमेरिकन प्रशिक्षक जिजस मालकीबाट  तालिम दिने व्यवस्था मिलाएको छ ।  डिस मिडिया नेटवर्क लिमिटेडको सहकार्य तथा डबल एस प्रा. लि. को ब्यबस्थापन र पश्चिमाञ्चल क्षेत्रीय खेलकुद विकाश समितिको समंयोजकत्वमा रेस्लिङ प्रतियोगिता गर्न लागेको बताइएको छ । पोखरामा हुने सो प्रतियोगिताको प्रत्यक्ष प्रसारण डिसहोम एक्सन स्पोर्टस टिभीले गर्ने छ । पोखरा को दशरथ रगंशाला परिसरमा होलीको अवसरमा  फागुन १८ गते हुने र संग्राम मा ४ देशका  खेलाडीहरुको सहभागिता रहनेछ । नेपालको तर्फवाट नुवाकोटे टाईगर, ठाकु , डेभिड, साईन , ब्लेड, भिलेन, राम, रावण, टुप्पी ग्याड.ले प्रतिस्पर्धा गर्ने छन् भने अमेरिका का प्रोरेस्लर गेमर, भारतका मास्क म्यान, ड्यानी, आर डी एक्स, ज्थाक्स र नीलले पोखरेली दर्शकलाई मनोरञ्जन दिने छन् ।  प्रतियोगिताको आकर्षणका रुपमा महिला रेस्लरहरु रहेका छन् ।  रसियाकी मेफिस्तोका साथमा नेपाली महिला रेस्लर दिलासाले सहभागिता जनाउने भएकी छन् । त्यसैगरि अन्तर्राष्ट्रिय रेस्लिङ प्रतियोगिताका खेलहरु पहिलो महिला रेस्लिङ रेफ्री सुनिता थापा, कुबेर के. सी. र प्रदिप पाण्डेले संचालन गर्ने छन् ।  उक्त प्रतियोगिता मा कमेन्टेटर मा नेपालका प्रशिद्घ ¥यापर बुलेटफ्लो थापाकाजी र मिस्टर प्रिन्स को जोडी रहनेछ भने उदघोषण कलाकार कबिता गेलाल शर्माले गर्नेछिन् ।   
