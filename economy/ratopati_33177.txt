सामसुङ्ग प्लाजामा मोबाइल एक्सचेन्ज मेला जारी

काठमाडौं । हिम इलेक्ट्रोनिक्स प्रालि अन्तर्गत सञ्चालित सामसुङ्ग प्लाजामा मोबाइल एक्सचेञ्ज मेला सञ्चालन भइरहेको छ । फेब्रुअरी ८ देखि १८ सम्म चल्ने यो कार्निभलमा कुनै पनि ब्रान्डका पुरानो मोवाइलसँग सामसुङ्गका नयाँ र आधुनिक प्रविधिको स्मार्ट फोनहरु एक्सचेञ्ज गर्न सकिने जनाइएको छ  । हालको मितिसम्म २ हजारभन्दा बढि मोबाइल सेटहरु एक्सचेञ्ज भइसकेका छन् । यो मेला उपत्यकाभर फैलिएका ७ वटा सामसङ्ग प्लाजाहरुमा सञ्चालन भइरहेको छ । मेलामा एक्सचेञ्ज गर्न आएका एक ग्राहकले भने, ‘यस्तो किसिमको कार्निभलले म जस्ता पुराना मोबाइल साट्नुपर्ने अवस्था आएकालाई सामसुङको नयाँ टेक्नोलोजीको स्मार्ट फोन किन्ने अबसर जुराईदिएको छ ।’ हिम इलेक्ट्रोनिक्सका निर्देशक सिमा गोल्छाले कार्निभलको शुभारम्भ गर्दै  भने, “हामी यस्ता किसिमका अबसर हाम्रा ग्राहक महानुभावहरुलाई  उपलब्ध गराउँदै जानेछौँ ।साथै यसमा सहभागी हुनुहुनेहरु प्रति कृतज्ञ हुनेछौँ । यो एउटा यस्तो  अवसर हो, जहाँ कुनै पनि ब्रान्डको पूराना मोबाइल सेटलाई नयाँ सामसुङको स्मार्ट फोनसँग एक्सचेञ्ज गर्न सक्नुहुने छ । मलाई आशा छ यो कार्निभलले हाम्रा ग्राहकको मुहारमा केही भएपनि खुसी ल्याउने छ ।” मेला आयोजना भईरहेका सामसङ्ग प्लाजा निम्न ठाउँमा छन् । १. सामसङ्ग प्लाजा, दरवारमार्ग, काठमाडौं  २. सामसङ्ग प्लाजा, नयाँ बानेश्वर, काठमाडौं  ३. सामसङ्ग प्लाजा, सिभिल महल, काठमाडौं  ४. सामसङ्ग प्लाजा, सुर्यविनायक, भक्तपुर  ५. सामसङ्ग प्लाजा, नयाँ बजार, काठमाडौं  ६. सामसङ्ग प्लाजा, चुच्चेपाटी, काठमाडौं ७. सामसङ्ग प्लाजा, कुपोन्डोल, ललितपुर
