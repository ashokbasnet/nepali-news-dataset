गोर्खा बियरको अनलाइन क्याम्पियनले पायो म्याड ओभर मार्केटिङबाट प्रशंसा

काठमाडौं– भारतको प्रमुख अनलाइन मार्केटिङ वेभसाइट म्याड ओभर मार्केटिङ (एम.ओ.एम) ले नेपालको गोर्खा बियरको मिनिमल अनलाइन क्याम्पियनलाई गोर्खाको भाइरल क्याम्पियनलाई अनलाइन प्ल्याटफर्म (फेसबुक, इन्ष्टाग्राम पेज र वेभसाइट ) मा स्थान दिएको छ ।गोर्खाको नयाँ क्याम्पियनको सिरिजमा गोर्खा बियरले सैनिकको त्यस्तो व्यक्तित्व र चरित्र झल्किने चिजहरुलाई दर्शाएको छ । जसले उनीहरुलाई वास्तविक गोर्खा सैनिक बनाउनुकासाथै वीर गोर्खाली सैनिकहरुको भावलाई देखाउन खोजेको छ ।आफ्नो सोसल मिडियाको प्ल्याटफर्ममा निरन्तररुपमा अर्थपूर्ण मार्केटिङ कन्टेन्ट र आइडियाहरु पस्किने कारणले गर्दा म्याड ओभर मार्केटिङ (एम.ओ.एम) लाई विश्वभरि नै मानिसहरुलाई फलो गर्छन् र रुचाउँछन् ।  उत्कृष्ट कार्यहरुलाई सम्मान गर्नुको लागि एम.ओ.एम परिचित छ । एम.ओ.एमलाई अनलाइन मार्केटिङ क्रिटिक साइटहरुको ओस्कर भन्दा फरक पर्दैन । गोर्खा बियरको यो अनलाइन क्याम्पियनलाई नेपालको लक्षित युवा जमातले निकै रुचाएका छन् । यसले प्रमुख अनलाइन मार्केटिङ साइट एम.ओ.एमको पनि उत्कृष्ट मूल्याङ्कन पाएको छ ।गोर्खा बियरको अनलाइन क्याम्पियनको प्रशंसा गर्दै म्याड ओभर मार्केटिङ (एम.ओ.एम)ले भनेका छन्, ‘यो क्याम्पियन साँच्चै नै अद्वितीय छ । गोर्खाको भावलाई हामी सलाम गर्छौं ।’ म्याड ओभर मार्केटिङ (एम.ओ.एम) ले भनेका छन्, ‘गोर्खा बियरले यो भावलाई समावेश गरेर धारभन्दा निकै नै फरक क्याम्पियनको सृजना गरेको छ । एउटा टिपिकल एल्कोहल ब्राण्डसँग आवद्ध हुने उत्तेजित र लापरवाहीको भावबाट टाढा रहेर गोर्खा बियरले एउटा अद्वितीय क्याम्पियन बनाएको जसमा ब्राण्डको भ्यालुलाई राम्ररी उजागर गरिएको छ ।’
