पञ्चाब नेशनल बैंकमा १.८ अर्ब डलरको घोटाला, शेयरमा ५.७ प्रतिशतको गिरावट

मुम्बई । भारतको सरकारी क्षेत्रको बैंक पञ्जाव नेशनल बैंकले बुधबार आफ्नो बैंकमा १.८ अर्ब डलर (करिब १.८४९ खर्ब नेपाली रुपैयाँ) बराबरको अनाधिकृत ट्रान्ज्याक्सन भएको पत्ता लगाएको बताएको छ ।यो कारोबार बैंकको मुम्बईस्थित शाखाबाट भएको थियो ।यो खबर सार्वजनिक भएपछि पिएनबीको शेयर बुधबार ५.७ प्रतिशतले खस्किएको छ ।पञ्जाब नेशनल बैंक  र नेपालको एभरेस्ट बैंकबीच सहकार्य रहेको छ । एभरेस्ट बैंकमा नेपालका धेरै सरकारी कार्यालयहरुको तलबी खाता समेत रहेको छ ।स्टक एक्सचेन्ज बिएसईलाई दिइएको जानकारीमा ट्रान्ज्याक्सन केही रोजिएका खातावालहरुलाई फाइदा पुर्याउने उद्देश्यसहित गरिएको बैंकले जारी गरेको विज्ञप्तिमा भनिएको छ ।यस ट्रान्ज्याक्सनको आधारमा दोस्रो बैंकहरुले खातावालाहरुलाई विदेशमा पैसा एडवान्स ट्रान्सफर गरेका थिए ।बैंकले यस घोटालामा शामिल व्यक्तिहरुको नाम खुलासा गरेको छैन । तर, यस कारोबारको जानकारी एन्फोर्समेन्ट एजेन्सीहरुलाई दिइसकेको छ ।  
