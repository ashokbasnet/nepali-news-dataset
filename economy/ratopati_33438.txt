सीजी मोटोकर्पले टेष्ट राइड क्याम्पेनलाई निरन्तरता दिने

काठमाडौं–सुजुकीको चारपाङ्ग्रे सवारी साधनको नेपालका लागि आधिकारिक विक्रेता तथा सिजि होल्डिङ्गको अटोमोटिभ डिभिजन सीजी मोटोकर्पले राष्ट्रब्यापी सुजुकी सेलेरियो टेष्ट राइड क्याम्पेनलाई निरन्तरता दिने भएको छ । सोही सिलसिलामा कम्पनीले गत माघमा राइड क्याम्पेन सम्पन्न गरेको छ ।उपभोक्ताहरुका लागि खरिद निर्णय लिनुपूर्व पहिलो अनुभव तथा सन्तुष्टि प्रदान गर्ने उद्धेश्यका साथ आयोजना गरेको यस कार्यक्रममा सुजुकीका दशवटा आधिकारिक शोरुमको सहभागिता रहेको कम्पनीले जनाएको छ । क्याम्पेनमा सहभागिता जनाउने शो रुमहरुमा भक्तपुर, बनेपा, पोखरा, बाग्लुङ्ग, दमौली, नारायणघाट, लहान, इटहरी, दमक र विराटनगर रहेका छन् । कम्पनीले पुषदेखि यता हालसम्म १८ स्थानमा सफलतापुर्वक क्याम्पेन सम्पन्न गर्दै आएको जनाइएको छ । कम्पनीका अनुसार माघमा सम्पन्न क्याम्पेनमा ७ सय १४ जना टेष्ट राईड सहभागी भएका थिए ।  उक्त कम्पनीका मार्केटिङ एण्ड स्ट्रयाटिजी डिजीएमश्री सिरज पन्तका अनुसार “ग्राहकहरुको उल्लाहसपूर्ण सहभागिताले हाम्रो यो सुरुवातलाई आशापूर्ण प्रतिक्रिया दिएको थियो र माघ महिनाको क्याम्पेनमा पनि निकै हौसलापूर्ण सहभागिता देखिएको छ, हालसम्म १२ सयभन्दा धेरै ग्राहकवर्गले यो सुविधा महसुस गर्नु भएको छ ।”
