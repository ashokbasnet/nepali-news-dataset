सेञ्चुरी कमर्सियल बैंकद्वारा आर्थिक सहयोग

काठमाडौं– सेञ्चुरी बैंकले नेपाल प्राकृतिक तथा मानव श्रोत विकास संघद्वारा सञ्चालित एक कार्यक्रममा ५० हजार सहयोग गरेको छ । संघद्वारा सञ्चालित ‘सुरक्षित, स्वस्थकर तथा पुन प्रयोग हुने घरेलु सेनेटरी प्याडको तयारी र उपयोग’ सम्बन्धी दुई दिने तालिमका क्रममा बैंकले उक्त सहयोग गरेको हो ।बैंकको सामाजिक उत्तरदायित्व अन्तर्गत सञ्चालित सो तालिम महालक्ष्मी नगरपालिका, सिद्दिपुर, शान्ति मुल टोलमा माघ २९ गते देखि २०७४ फागुन १ गते सम्म भएको थियो । बैंकका अध्यक्ष राजेशकुमार श्रेष्ठ तथा संघका संस्थापक अध्यक्ष डा.दिनेशराज शर्मा बीच चेक हस्तान्तरण कार्यक्रम सम्पन्न भएको थियो । साथमा बैंकका का.मु.प्रमुख कार्यकारी अधिकृत जीवन भट्टराइको समेत उपस्थिति रहेको  बैंकद्वारा जारी विज्ञप्तिमा जनाइएको छ ।२०६७ फाल्गुण २६ गतेबाट बैंकिङ्ग कारोबार सुरु गरेको उक्त बैंकले हालसम्ममा ९४ वटा शाखा, ३८ वटा ए.टी.एम्, १४ वटा शाखारहित बैंकिङ्ग र ६ वटा एक्सटेन्सन् काउन्टरबाट ग्राहकलाई बैकिङ्ग सेवा प्रदान गर्दै आइरहेको छ । 
