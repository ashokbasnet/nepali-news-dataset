मेटलाइफले महिलाहरुको लागि सुरु गर्याे नयाँ सुरक्षा योजना

काठमाडौँ – मेटलाइफ नेपालले ‘लाइफकेयर’  नामको नयाँ म्यादी बिमालेख थालनी गरेको छ । यस विमालेखले जीवनको क्षति, आकस्मिक घटना र चौविस (२४) वटा घातक रोग वापत विस्तृत आर्थिक सुरक्षा प्रदान गर्ने कम्पनीले जनाएको छ ।   नेपालमा सुरु गरिएको यस किसिमकोे बिमा योजनामा महिलाहरुका लागि विशेष किसिमले तयार गरेका सुविधाहरु एवं समान्यतया सबैका लागि सुहाउँदो सुविधाहरु समावेश गरिएको छ । मेटलाइफ नेपालका उपाध्यक्ष एवं महाप्रबन्धक निर्मल काजी श्रेष्ठले “नेपालको बिमा बजारको सुरक्षा रिक्ततालाई पहिचान गरि नेपालमा बढि लाग्ने घातक रोगको लागि यो योजना नेपालमा सुरुवात गर्दा हामीलाई गर्व महसुस भईरहेको छ ।” भनी बताए ।  “यस्ता रोगहरुले सम्बन्धित व्यक्ति र उनीहरुको परिवारलाई मानसिक र शारीरिक बोझ मात्र नदिई आर्थिक हिसाबले पनि असर गरिरहेको हुन्छ । लाइफकेयर ले यस्तो कुनै घातक रोग पत्ता लागेको अवस्थामा सम्बन्धित व्यक्ति एवं उनीहरुको परिवारहरुलाई आवश्यकता अनुसारको आर्थिक सुरक्षा र शान्ती प्रदान गर्नका लागि तयार पारिएको हो।”  उनले  थपे ।  लाइफकेयरले सम्बन्धित व्यक्तिलाई पत्ता लागेको रोगको उपचार र स्वास्थ्य खर्चका लागि, रोग र उपचारले गर्दा गुमाएको आयलाई पुनस्र्थापना गर्नका लागि लगायत निज काममा नफर्केसम्मको धितो सुरक्षणका लागि वा व्यक्तिगत ऋण रकम भुक्तान गर्नका लागि एकमुष्ठ रकम उपलब्ध गराउँछ ।    अठार (१८) देखि साठी (६०) वर्ष उमेर सम्मका व्यक्तिले १, ५, १०, १५ र २० वर्ष सम्म्का लागी यस बीमालेखका लागि आवेदन दिन सकिने कम्पनीले जनाएको छ  । जसमा प्रत्येक तीन महिनामा एकपटक, अर्ध वार्षिक र वार्षिक रुपमा प्रिमियम किस्ता तिर्न मिल्ने शैली अपनाएको छ ।   
