आइएमई जनरल इन्स्योरेन्सको शाखा सुर्खेतमा

सुर्खेत–आइएमई जनरल इन्स्योरेन्स लिमिटेडले सुर्खेतमा थप एक शाखा कार्यालय विस्तार गरेको छ । शाखाको कम्पनीका संचालक योगेन्द्र राई तथा प्रमुख कार्यकारी अधिकृत युगेशभक्त बादे श्रेष्ठले संयुक्त रुपमा गरेका छन् ।शाखा उद्घाटन समारोहमा स्थानीय उद्योगी, व्यापारीहरु लयागत विभिन्न बैंक, वित्तीय संस्था तथा विभिन्न संघ संस्थाका प्रमुख तथा प्रतिनिधीकोे उपस्थिति रहेको थियो ।  शुक्रबार भएको कार्यक्रममा सञ्चालक राईले देशका विभिन्न भागका जनताहरुलाई घरदैलोमानै सेवा प्रदान गर्ने उद्देश्यले कम्पनीले शाखा सञ्जाल विस्तार गरेको जानकारी गराए ।प्रमुख कार्यकारी अधिकृत  श्रेष्ठले बीमा क्षेत्रमा आफ्नो छुट्टै पहिचान स्थापित गर्ने उद्देश्यका साथ कम्पनी अगाडी बढेको बताए । सुर्खेत शाखा सहित २८ वटा शाखा, ४ वटा उपशाखा कार्यालय तथा १० वटा सेवा काउण्टरहरु र प्रधान कार्यालय सहित ४२ स्थानबाट कम्पनीले  सेवा प्रदान गर्ने कार्यक्रममा जानकारी दिइएको छ ।  
