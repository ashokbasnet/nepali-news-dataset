दोहोरो अंकले ओर्लियो बजार : ५६ करोडको कारोवार

काठमाडौं–साताको पहिलो दिन आईतबार पुँजी बजार दोहोरो अंकले ओर्लिएको छ । गत साताको बिहीबार स्टक व्रोकरहरुको आन्दोलनले कारोवार नभएको बजारमा आज भने २१.९९ अंकले झरेको हो ।  एक दशमलव ४१ प्रतिशतले झरेको बजार आज एक हजार ५ सय ४१.८२ अंकमा झरेर रोकिएको छ । आज एक सय ४८ कम्पनीको ९ लाख ३१ हजार ९ सय ७५ कित्ता सेयर किनवेचवाट ५६ करोड ७७ लाख १६ हजार ५ सय ९८ रुपयाँको कारोवार भएको छ ।  आज होटल र ‘अन्य’ समूहको सूचक सामान्य वृद्धि भएका भएपनि अन्य समूहको सूचक रातो भएका छन् । बैकिङ समूहको सूचक २२.८७ अंकले झरेको आज विकास बैंक समूहको सूचक ३०.२१, जलविद्युत समूहको सूचक २५.४२ अंकले घटेको छ ।फाइनान्स समूहको सूचक ६.५२ अंकले घटेको आज बीमा समूहका सूचक १२९.६६ अंकले घटेको छ भने उत्पादनमुलक समूहको सूचक २०.६८ अंकले घटेको नेपाल स्टक एक्सचेन्जले जनाएको छ ।   
