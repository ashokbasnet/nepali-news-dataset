फुटवेयर म्यानुफ्याक्चरर्स एशोसिएसनको १६ औं वार्षिक साधारणसभा सम्पन्न

काठमाडौं– फुटवेयर म्यानुफ्याक्चरर्स एसोसियसन अफ नेपालको १६ औं वार्षिक साधारण सभा सम्पन्न भएको छ । साधारण सभाले आगामी कार्यक्रम तथा योजनाहरु सर्वसम्मतीले पास गरेको छ । १६ औं वार्षिक साधारण सभाको उद्घाटन समारोहको नेपाल उद्योग वाणिज्य महासंघका उपाध्यक्ष एवं वस्तुगत परिषदका सभापती उमेश राज श्रेष्ठले गरेका थिए ।   कार्यक्रममा दक्षिणकाली नगरपालिकाका मेयर मोहन वस्नेत, उद्योग मन्त्रालयका सहसचिव गोपी खनाललगायतको उपस्थिति रहेको थियो । कार्यक्रममा उद्योग मन्त्रालयका सहसचिव खनालले फुटवेयर म्यानुफ्याक्चरर्स एसोसियसनले औधोगिक क्षेत्र फुटवेयर जोनको अवधारणा ल्याएर निकै सराहनीय काम गरेको र त्यसको लागि उद्योग मन्त्रालय जस्तोसुकै किसिमको सहयोग गर्न तयार रहेको बताए । कार्यक्रममा संघका अध्यक्ष रविन कुमार श्रेष्ठले संघको वार्षिक कार्ययोजनामा फुटवेयर जोनको स्थापना ,फुटवेयर जोनमा कमन फ्यासिलिटि सेन्टर स्थापना गर्न विभिन्न बैंक तथा वित्तिय संस्थाहरुसँग सहुलियत व्याजदरमा ऋण लगानी गर्न आह्वान गरे ।  
