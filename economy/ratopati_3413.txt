सिभिल बैंकमा दुईवटा फाइनान्स गाभियो

काठमाडौँ – सिभिल बैंकले दुई वटा फाइनान्सलाई गाभेर एकीकृत कारोबार सुरु गरेको छ । सिभिल बैंकले हामा मर्चेन्ट एण्ड फाइनान्स लिमिटेड र युनिक फाइनान्स लिमिटेडलाई गाभेर आईतबारबाट एकीकृत कारोबार सुरु गरेको हो । दुई वटा फाइनान्सलाई गाभेर एकीकृत कारोबार सुरुसँगै सिभिल बैंकको चुक्ता पूँजी ५ अर्ब १८ करोड पुगेको छ भने निक्षेप ३४ अर्ब ९७ करोड र कूल कर्जा ३१ अर्ब २२ करोड भएको छ । बैंकका कायममुकायम प्रमुख कार्यकारी अधिकृत गोविन्द्र गुरुङले उद्योग व्यवसायमा लगानी कर्ता थप सहज अवस्था सृजना भएको बताए । उनले एकीकृत कारोबार सुरु भएसँगै बैंकको व्यवसाय गर्ने क्षमतामा समेत वृद्धि भएको पनि स्पष्ट पारे ।सिभिल बैंकको चालू आर्थिक वर्षको तेस्रो त्रैमासिकमा ४ अरव ५८ करोड चुक्ता पुँजी रहेको थियो । एकीकृत कारोबार सुरु भएसँगै हामा र युनिक फाइनान्सको केन्द्रिय कार्यालय सिभिल बैंकको शाखा कार्यालयमा स्वतह रुपान्तरण भएको छ । सिभिल बैंकले ५३ वटा शाखामार्फत् आफ्नो सेवा प्रदान गर्दै आएको छ । 
