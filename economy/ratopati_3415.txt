कृषि, पर्यटन र उद्योगको क्षेत्रमा लगानी गर्न बैंक तथा वित्तियलाई  राष्ट्रबैंकको कडा निर्देशन

काठमाडौं – नेपाल राष्ट्र बैंकले कृषि, पर्यटन र उद्योगको क्षेत्रमा लगानी गर्न बैंक तथा वित्तिय संस्थाहरुलाई निर्देशन दिएको छ ।नेपाल राष्ट्र बैंकका गभर्नर डा. चिरञ्जीवी नेपालले कृषि, पर्यटन र उद्योगमा लगानी गरे मुलुकमा आर्थिक क्रियाकलाप बढ्न गई गरिवी हटने पनि स्पष्ट पार्नु भयो । आईतबार काठमाडौंमा  आयो्जित एक कार्यक्रमलाई सम्बोधन गर्दै उनले लगानीको दायरा फराकिलो हुँदै गएकाले कहाँ लगानी गर्ने भन्ने समस्या बैंक तथा वित्तिय संस्थाहरुलाई नरहेको पनि स्मरण गराए ।गभर्नर नेपालले लगानीकै माध्यामबाट रोजगारी बढाउने र गरिवी हटाउने सरकारको परिकल्पना साकार पार्नु बैंक तथा वित्तिय संस्थाहरुको मुख्य दायित्व रहेकोतर्फ पनि सचेत गराए ।नेपाल राष्ट्र बैंकले सबै स्थानीय तहमा बैंक स्थापना गर्ने नीति समेत लिएको छ । सरकारले ७ सय ४४ वटै स्थानीय तहको आर्थिक कारोबार बैंकमार्फत् गर्ने कार्ययोजना अघि सारेपछि बैंकले सोही अनुसारको नीति लिएको हो । अव छिट्टै सबै स्थानीय तहमा बैंक तथा वित्तिय संस्थाहरु स्थापना हुने पनि गभर्नर नेपालले जानकारी दिए  । राष्ट्र बैंकले हाल मुलुकमा २ सय ४० वटा मात्रै राष्ट्रिय स्तरको बैंक तथा वित्तिय संस्थाहरु रहेको पनि स्पष्ट पारेको छ । 
