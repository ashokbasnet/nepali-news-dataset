चेम्वरका प्रतिनीधिद्धारा अर्थमन्त्री कार्कीलाई यस्ता समस्याहरुको गुनासो

काठमाडौं – नेपाल चेम्वर अफ कमर्सको प्रतिनिधि मण्डलले आज अर्थमन्त्री ज्ञानेन्द्र बहादुर कार्कीसँंग भेटघाट कार्यक्रम सम्पन्न भयो । चेम्वरका अध्यक्ष राजेश काजी श्रेष्ठको नेतृत्वमा गएको प्रनिनिधि मण्डलले अर्थमन्त्रालय सिंहदरवारमा भेटघाट गरी मुलुकको आर्थिक विकास तथा औद्योगिक व्यवसायिक वातावरणमा देखिएका  समस्याहरुबारे ध्यानाकर्षण गराए । भेटघाटका अवसरमा चेम्वरका अध्यक्ष श्रेष्ठले ‘स्वच्छ प्रशाशन, स्वच्छ व्यवसाय’ हुनुपर्ने बताउनु हुँंदै राजश्व संकलनमा एकद्धार प्रणाली मार्फत कार्य हुनुपर्ने र खर्च हुन नसकेको पुँंजीगत बजेट व्यवसाय बृद्धिका लागि पुनर्कर्जामा लग्नुपर्ने बताए ।साथै बैंक तथा वितीय क्षेत्रबाट प्रबाह हुने कर्जामा उच्च व्याजदर तथा लगानी योग्य तरलता अभाबबाट सृजित समस्या यथाशिघ्र निराकरण गरिनु पर्ने बताए ।  मुलुक संघीयतामा गएपछि स्थानीय, प्रदेश र केन्द्रिय सरकार गरी सवैतिरबाट कर तिर्नुपर्ने हो कि भन्ने त्रास व्यवसायीमा रहेकोले सरकारले श्वेतपत्र जारी गरी यसलाई पारदर्शी बनाउनु पर्ने आवश्यकता औंल्याए ।निकासीमुलक उद्योगलाई पाँंचवर्ष आयकर छुट, निकासीमा नगद अनुदान भन्सार विन्दुबाटै दिइनुपर्ने माग गरे । हालैको बजेट भाषणमा कुरियरलाई ७० केजी र यूएस डलर पाँंच हजारमा सिमित गरिएकाले व्यवसायलाई संकुचनमा लैजाने हुँंदा यसलाई समसामयिक परिमार्जन गर्नुपर्ने बताए । साथै अस्वभाविक रुपमा बढाइएको एयरपोर्टको गोदाम शुल्कबारे पुनर्विचार गर्नुपर्ने आवश्यकता औल्याए, उनले भने, ‘हालै भारतले लागू गरेको जीएसटीले नेपाली अर्थतन्त्रमा पर्ने प्रभाबको अध्ययन गरिनुपर्ने छ ।’उक्त अवसरमा अर्थमन्त्री कार्कीले चेम्वर पदाधिकारीहरुले दिएको सुझाबलाई गहन अध्ययन गरी कार्यान्वयन गर्ने प्रतिवद्धता जनाए ।उक्त भेटघाटमा चेम्वरका पदाधिकारी तथा कार्यसमितिका सदस्यहरुको उपस्थिति रहेको थियो ।     
