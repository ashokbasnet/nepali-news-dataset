काठमाडौंमा बंगलादेश एक्स्पो सुरु

काठमाडौं–काठमाडौंको भृकुटीमण्डपमा ‘चौंथो बंगलादेश एक्स्पो’ सुरु भएको छ । नेपाल र बंगलादेशबीचको व्यापारिक सम्बन्धलाई अझै विस्तार गर्ने उद्देश्यका साथ शुक्रबारबाट एक्स्पो सूरु भएको हो । ५ दिनसम्म चल्ने एक्स्पोले २ देशबीचको व्यापार विस्तार गर्न महत्वपूर्ण योगदान दिने मेला आयोजक समितिका संयोजक राकेश महतोले जानकारी दिए ।नेपालस्थित बंगलादेशी राजदूतावासले आयोजना गरेको स्क्स्पोमा ९५ वटा स्टल राखिएको छ । बंगलादेशमा उत्पादन भएका भवन निर्माण, लेदर, विद्युतीय उपकरण, हस्तकला लगायतका सामग्रीहरु एक्स्पोमा राखिएका छन् । एक्स्पोमा आर्टसम्बन्धि विशेष प्रर्दशनी पनि सञ्चालन गरिएको छ ।२ देशबीचको आर्ट आदानप्रदान गर्ने उद्देश्यले एक्स्पोमा आर्ट प्रर्दशनीलाई विशेष जोड दिइएको दूतावासद्धारा जारी प्रेस विज्ञप्तिमा उल्लेख गरिएको छ । बंगलादेशले भारत, म्यान्मार र भुटानमा पनि एक्स्पो सञ्चालन गर्दै आएको छ ।  
