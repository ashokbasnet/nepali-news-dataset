शाखा प्रबन्धक नहुँदा सेवाग्राही मर्कामा

दुनै–डोल्पा सदरमुकाम दुनैस्थित कृषि विकास बैङ्कमा शाखा प्रवन्धक नहुँदा सेवाग्राही मर्कामा परेका छन् । दुई महिना देखि बैङ्क प्रवन्धक विहिन भएपछि सेवाग्राहीहरु मर्कामा परेका हुन् ।‘गत पौषमा शाखा प्रमुख रबी खत्रीको सरुवा भयो,त्यसपछि प्रबन्धक पठाईएको छैन्,दुई महिना भईसक्यो आउने अत्तोपत्तो छ्रैन्’ निमित्त प्रमुख जीवराज बमले बताए ।उनले प्रबन्धक नहुँदा कर्जा लगानी रोकिनुकासाथै धितो मुल्याङ्कन पनि हुन नसकेको बताए । ‘कर्जा लिनकोलागि दैनिक सात देखि दश जनासम्म सेवाग्राही आउने गरेका छन्,सबैलाई हाकिम आउनुभएको छैन् भनेर फर्काउने गरेको छु”उनले भने । डोल्पामा अहिलेसम्म ८ करोड ४१ लाख रकम लगानी गरिएको कृषि विकास बैङ्कले जानकारी दिएको छ ।  
