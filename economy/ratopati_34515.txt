एनआईसी एसिया क्यापिटल र स्वदेशी लघुवित्त वित्तीय संस्थाबीच  हकप्रद शेयर निष्काशनसमबन्धी सम्झौता

स्वदेशी लघुवित्त वित्तीय संस्था लिमिटेडले १ः १ को अनुपातमा साविकका शेयरधनीहरुलाई जारी गर्न लागेको ११,५०,००० कित्ता हकप्रद शेयर निष्काशन तथा बिक्री प्रबन्धकमा एन आई सी एशिया क्यापिटल लिमिटेड, बबर महल काठमाण्डौंलाई नियुक्त गरेको छ । काठमाडौं– एनआईसी एसिया क्यापिटल लिमिटेड र स्वदेशी लघुवित्त वित्तीय संस्था लिमिटेडबीच हकप्रद शेयर निश्कासन तथा बिक्री प्रबन्धकको कार्य गर्ने विषयमा सम्झौता भएको छ ।  बिहीबार एनआइसी क्यापीटल लिमिटेडका तर्फबाट प्रमुख कार्यकारी अधिकृत झनकराज ढ्ंगेल र वित्तिय संस्था लिमिटेडका प्रमुख पुण्यप्रसाद खनियाले सम्झौतापत्रमा हस्ताक्षर गरेका हुन् ।निष्काशन तथा बिक्री प्रबन्धकसँगैै एनआईसी एशिया क्यापिटल पूँजी बजारमा लगानीकर्ताहरु माझ लोकप्रिय बन्दै गएको लगानी व्यवस्थापन (पोर्टफोलियो म्यानेजमेन्ट), सामुहिक लगानी कोष, निक्षेप सदस्य (डीपी) सेवा, लगानी परामर्श सेवा प्रदान गर्दै आइरहेको छ । एन आई सी एशिया क्यापिटलले निः शूल्क डीम्याट खाता साथै प्रथम वर्षको डीम्याट खाता संचालन निः शूल्क गरेको छ ।
