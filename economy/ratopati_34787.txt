‘व्यवस्थापन क्षेत्रको विकासका लागि नेपाल व्यवस्थापन परिषद् नामक संस्थाको स्थापना’

मुलुकको व्यवस्थापन तथा आर्थिक क्षेत्रमा संलग्न रही अनुभव हासिल गरेका विभिन्न विज्ञहरुको संलग्नतामा नेपाल व्यवस्थापन परिषद् नामक गैरसरकारी संस्थाको स्थापना भई संचालनमा आएको छ । संस्थाको अध्यक्षमा राष्ट्रिय योजना आयोगका पूर्व सदस्य जनकराज शाह छन् भने सल्लाहकारहरुमा राष्ट्रिय योजना आयोगका पूर्व उपाध्यक्ष एबं नेपाल राष्ट्र बैंकमा पूर्व गर्भनर दीपेन्द्र बहादुर क्षेत्री र प्रा. डा. देवराज दाहाल रहेका छन् । संस्थाको स्थापनाबारे संस्थाका अध्यक्ष जनकराज शाहसँगको संक्षिप्त कुराकानीःसंस्थाको स्थापनाको आवश्यकता कसरी महसूस गर्नु भयो ?२१ औ सताब्दीमा पनि हामी विकासको अल्पविकसित चरण मै छौ । हाम्रो देशमा विकासको लागि आवश्यक पर्ने साधन स्रोतको अभाव छैन । विकासको थुप्रै सम्भावनाहरु रहदा रहदै पनि  उपलब्ध साधन स्रोतहरुको परिष्कृतरुपमा अधिकतम सदुपयोग गर्न सकिएको छैन । यसको प्रमुख कारण राज्यको राजनैतिक र सार्बजनिक क्षेत्र र अर्थतन्त्रको महत्वपूर्ण वाहककोरुपमा रहेका निजी क्षेत्रमा अझै व्यवस्थापन दृष्टिकोण र साधन स्रोतहरुकको परिचालनमा आवश्यक व्यवसायिक क्षमता र सीपको अभाव रहनु नै हो । यो तथ्यलाई मनन् गदै मुलुकको समग्र क्षेत्रमा व्यवस्थापन क्षेत्रको विकास गरी राष्ट्रको विकासमा सहयोग पुर्याउने उदेश्य राखी यो सस्थाको स्थापना गरिएको हो । यो नाफारहित राष्ट्रका समग्र व्यवस्थापन क्षेत्रको विकास संस्थाको रुपमा रहेको छ । संस्थाले अहिले कस्तो कस्तो क्रियाकलापहरु संचालन गर्दै आएको छ ? संस्थाले राज्यलाई बिभिन्न बिषयमा नीतिगत सरसल्लाह प्रदान गर्नुका साथै अध्ययन अनुसन्धान कार्य गदै आएको छ । यसका साथै राष्ट्रका बिभिन्न क्षेत्रमा आवश्यक पर्ने जनशक्तिको विकासमा पनि विभिन्न क्रियाकतापहरु संचालन गर्दै आएको छ । यसैगरी मुलुकको सार्बजनिक, सहकारी र नीति क्षेत्रसंग सहकार्य गर्दै व्यवस्थापन विकास र जनशक्ति विकासमा सहयोग पुर्याउदै आएको छ । संस्थाका थप भावी योजना केही छन् की ? अवश्य पनि छन् । हामीले यो संस्थालाई मुलुकको समग्र व्यवस्थापन क्षेत्रको विकासमा एउटा सहायकसिद्घ हुने Management Excellence Centre  कोरुपमा विकास गर्ने लक्ष्य लिएका छौ । राष्ट्रको विकास र आर्थिक संमृद्घिमा सहायक सिद्घहुने जनशक्तिको विकासमा संस्थाले आफ्ना क्रियाकलापहरु सचालन गर्न  Empowering People for High Performance and Sustainable Growth (EPHPSG) Centre को स्थापना गरी साधन स्रोतयुक्त व्यवस्थापन केन्द्रकोरुपमा विकास गर्ने लक्ष्य समेत लिएको छ ।अरु केही भन्न चाहानु हुन्छ की ? मुलुकमा समग्र व्यवस्थापन क्षेत्र एबं सक्षम जनशक्तिको विकासका लागि सरकारको ध्यान पुग्न सकेको छैन । यसमा हामी सरकारको ध्यानाकर्षण गर्न चाहान्छौ । व्यवस्थापन क्षेत्रमा क्रियाशिल व्यवस्थापकहरुको सरोकार लाई राज्यले बुझ्न सक्नु पर्दछ । संगठितरुपमा व्यवस्थापन क्षेत्रको विकासमा र राष्ट्र निमार्णमा क्रियाशिल व्यवस्थापकहरुको भूमिकालाई ठोस बनाई व्यवस्थापकहरुको व्यवस्थापन कार्यलाई पेशागत दक्ष्यताको आधार बनाउन कानून निर्माण गरी औपचारिक एबं संस्थागतरुपमा अन्तराष्ट्रिय प्रचलन अनुरुप व्यवस्थापन पेशाको विकास गर्न राज्य तयार हुनु पर्दछ । यसको लागि हामी पहल एबं सरकारसंग सहकार्य गर्न तयार छौ ।   
