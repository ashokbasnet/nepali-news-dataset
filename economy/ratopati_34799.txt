गण्डकी विकास बैंकले सि–आस्वा सेवा प्रदान गर्ने

काठमाडौं– गण्डकी विकास बैंकले आफ्ना ग्राहकको सुविधाका लागि अनलाईन मार्फत सार्वजनिक निष्कासन हुुँदा धितोपत्रमा लगानी गर्न सकिने सि आस्वा सेवा लागु गरेको छ । नेपाल धितोपत्र बोर्डले सार्वजनिक निष्कासन गर्दा अनिवार्य रुपमा सि आस्वा प्रणाली मार्फत शेयर आवेदन गराउनेपर्ने व्यवस्था गरेकाले बैंकले यो सेवाको प्रारम्भ गरेको हो ।  यो सेवापछि सार्वजनिक निष्कासनहरुको दरखास्त संकलन गर्ने काम अझ व्यवस्थित, छिटोछरितो एवं झण्झटरहित हुनेछ । यसबाट सेवाग्राहीले सार्वजनिक निष्कासन हुुँदा धितोपत्रमा लगानी गर्न घरमै बसेर पनि गर्न सक्नेछन् ।सि आस्वा सेवा प्राप्त गर्नको लागि बैंकको कुनै पनि शाखा कार्यालहरुमा गई सि आस्वा रजिष्ट्रेसन फारम भरी सि आस्वा रजिष्ट्रेसन नम्वर प्राप्त गर्न सकिनेछ । सि आस्वा रजिष्ट्रेसन नम्वर प्राप्त गरीसकेपछि लगानीकर्ताहरुले कुनैपनि स्थानमा रहेर कुनै पनि समय धितोपत्रको सार्वजनिक निष्कासनमा लगानी गर्न सक्नेछन् । अनलाइनमा लगानी गर्न असमर्थ हुने लगानीकर्ताहरुले बैंकको कुनै पनि शाखा कार्यालयबाट सि आस्वा फाराम भरी आवेदन गरिने बरावरको रकम बैंकमा रहेको ग्राहकको खातामा नै रोक्का गराई बैंकमार्फत अनलाइन आवेदन गराउन सकिनेछ ।बैैकले अव जारी हुने सार्वजनिक निष्कासनमा आवेदन गर्दा अनिवार्य रुपमा सि आस्वा मार्फत गर्नुपर्ने नेपाल धितोपत्र बोर्डको निर्देशन भएकाले सेवाग्राहीलाई आफ्नो नजिकको बैंकको शाखा कार्यालयबाट अनिवार्य रुपमा सि आस्वा रजिष्ट्रेसन नम्वर लिन पनि आग्रह गरेको छ ।
