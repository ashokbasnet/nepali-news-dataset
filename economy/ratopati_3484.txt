राष्ट्रिय वाणिज्य बैकको शाखा बलरामा

काठमाडौं–सर्लाहीको बलरा नगरपालिकामा राष्ट्रिय वाणिज्य बैकको १७५ औं शाखा कार्यालय स्थापना भएको छ । उक्त शाखाको नेपाली कांग्रेसका नेता एवं सांसद डा.अमरेश कुमार सिंहले उद्घाटन गरेका हुन् ।  कार्यक्रममा राष्ट्रिय वाणिज्य बैकका सञ्चालक समितिका अध्यक्ष डा.रबीन्द्र प्रसाद पाण्डेले शहरी, ग्रामिण र दुर्गम सवै स्थानमा बैंकको सक्षम उपस्थितीले देशैभरि वित्तीय समावेशीताको माध्यमबाट वित्तीय पहुंच पुर्याउन सघाउ पुग्ने बताए ।कार्यक्रममा प्रमुख कार्यकारी अधिकृत किरण कुमार श्रेष्ठले रावा वैकले नयाँ सम्भाव्य क्षेत्रहरुमा शाखा स्थापना गरि दिगो आर्थिक बिकासको लागि वित्तिय पहुंच विस्तार गरिने बताए । 
