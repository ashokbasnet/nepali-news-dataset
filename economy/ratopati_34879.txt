निर्धन उत्थान बैंकका ग्राहक सदस्यहरुको लागि च्याउ खेती तालिम सम्पन्न

काठमाडौं– नक्सालमा केन्द्रीय कार्यालय रहेको निर्धन उत्थान बैंक लिमिटेडले बैंकका आफना ग्राहक सदस्यहरुको सहभागितामा फाल्गुण १० गतेदेखि १२ गतेसम्म चितवन जिल्लाको भरतपुरमा “च्याउ खेती तालिम” सम्पन गरेको छ ।  उक्त तालिममा बैंकको टाँडी, भण्डारा, माडी, भरतपुर शाखाका २४ जना ग्राहक सदस्यहरु सहभागी भएका थिए । बैंकका भरतपुर क्षेत्रीय कार्यालयका क्षेत्रीय प्रमुख परमेश्वर चौधरीले जिल्ला कृषि बिकास कार्यालयका प्रमुख व.कृ.वि.अ.सुधिर श्रेष्ठ, बागबानी वि. अ. धनबहादुर थापा र रामराज पौडेल, प्रा.स.  गोविन्द मान श्रेष्ठ र नोदनाथ लामिछाने तथा च्याउ खेतीका चितवन जिल्लाका अगुवा कृषक अशोक लामिछानेले तालिममा प्रशिक्षकको भूमिका निर्वाह गरेको जानकारी दिए । बैंकले देशभरिका ७७ वटै जिल्लाहरुमा १७९ वटा शाखाहरु, १० वटा क्षेत्रीय कार्यालय र केन्द्रीय कार्यालय गरी १९० वटा कार्यालयहरुको स्थापना गरी बैंकले लघुवित्त सेवा पु¥याई रहेको छ ।  
