सामसुङ्गका ग्राहकहरूका लागि कुकिङ क्लासको आयोजना

काठमाडौँ–सामसुङ्गको आधिकारिक वितरक हिम इलेक्ट्रोनिक्स प्रा.लिद्वारा नेपाली ग्राहकहरूका लागि माइक्रोवेभ ओभन ‘कुकिङ क्लास’ आयोजना गरिएको छ । उक्त कुकिङ क्लासको आयोजना मनकामना इलेक्ट्रोनिक्स हाउस र दिनेश टे«डिङ्ग हाउसले गरेका हुन् । फागुन १० गते नेपालगञ्ज र फागुन १२ गते धनगढीमा आयोजना गरिएको उक्त क्लासमा कुकिङसम्बन्धी तालिम दिइएको थियो । सामसुङ्गको माइक्रोवेभ ओभन कुकिङ क्लासको आयोजनाको मुख्य उद्देश्य सहभागीहरूलाई सामसुङ्गका विभिन्न माइक्रोवेभ ओभनको प्रयोग गर्दै विभिन्न मिठा परिकारहरू बनाउन सिकाउनु  रहेको कम्पनीद्वारा जारी विज्ञप्तिमा जनाइएको छ । यो कार्यक्रममा सामसुङ्ग प्लाजाका प्रतिनिधिहरूबाटै प्रशिक्षण दिइएको थियो ।माइक्रोवेभ ओभन कुकिङ क्लासका सहभागीहरूले सामसङ्गको माइक्रोवेभ ओभन प्रयोग गरेर पुलाऊ, मटर–पनिर, ग्रिल्ड चिकेन, पिज्जा, केक र अन्य परिकारहरू पकाउने प्रशिक्षण लिएका थिए । प्रशिक्षणमा मुख्यरुपमा सामसुङ्गका स्लिम फ्राइ माइक्रोवेभ, कनभेन्सन माइक्रोवेभ ओभन, ग्रिल र सोलो माइक्रोवेभ ओभनको प्रदर्शन गरिएको थियो, जसमा ८०% सम्म कम तेलको प्रयोग गरेर विभिन्न परिकारहरू पकाउन सकिन्छ ।प्रशिक्षकहरूले सो सामसुङ्ग स्लिम फ्राइ माइक्रोवेभ ओभन, कनभेन्सन माइक्रोवेभ ओभन, ग्रिल र सोलो माइक्रोवेभ ओभन प्रयोग गरेर कसरी खाना बनाउने भन्ने जानकारी दिएका थिए । साथै, पकाउँदा अपनाउनुपर्ने सेफ्टीको विषयमा समेत जानकारी दिइएको थियो ।कार्यक्रमका बारेमा बोल्दै सामसङ्ग प्लाजाका निर्देशक सीमा गोल्छाले भनिन्, “सहभागीहरू सामसुङ्गको माइक्रोवेभ ओभन प्रयोग गरेर पकाउन निकै उत्सुक थिए । यसका साथै स्लिम फ्राइ माइक्रोवेभ ओभन, कनभेन्सन माइक्रोवेभ ओभन, ग्रिल र सोलो माइक्रोवेभ ओभनको प्रदर्शनले उनीहरूलाई अझै उत्साहित बनाएको थियो । उनीहरूका अनुसार अब उनीहरूको घरमा पनि मीठोका साथै स्वस्थ खानाको बानी बस्नेछ । आफ्नो ग्राहकहरूलाई स्वस्थ रहन प्रोत्साहन गर्न सकेकोमा हामी निकै हर्षित छौँ ।”  
