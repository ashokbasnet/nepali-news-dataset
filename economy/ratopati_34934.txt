नेपाल क्रेडिट एण्ड कमर्स बैंकले बिस्तार गर्यो नयाँ शाखा

कास्की– नेपाल क्रेडिट एण्ड कमर्स बैंकले पोखरा लेखानथ महानगरपालिकामा आफ्नो नयाँ शाखा विस्तार गरेको छ । आज एक कार्यक्रमका बीच महानगर प्रमुख मानबहादुर बीसीले नयाँ शाखाको उद्घाटन गरेका हुन् । उदुघाटन कार्यक्रमलाई सम्बोधन गर्दै प्रमुख जिसीले विधि विधानलाई आत्मसाथ गरी बैंक सफल हुने हुँदा एनसीसी बैंकले पनि सोही कुरा अवलम्बन गरी अगाडी बढन शुभकामाना व्यक्त गरे । उक्त अवसरमा सोही महानगरपालिका वडा नं. १७ का वडाध्यक्ष श्री तीर्थराज अधिकारीले पनि बैंकको प्रगतिको लागि शुभकामना मन्तब्य व्यक्त गरेका थिए । कार्यक्रममा पोखरा उद्योग वाणिज्य संघका अध्यक्ष विश्वशंकर पालिखे, निर्माण व्यवसायी संघ कास्कीका बरिष्ठ उपाध्यक्ष सुरेश श्रेष्ठ, पोखरा लेखनाथ महानगरपालिका कार्यपालिका सदस्य ओमप्रसाद गौचनले पनि शुभकामना पनि व्यक्त गरेका थिए । कार्यक्रममा नेपाल राष्ट्र बैंक, पोखरा कार्यालय प्रमुख पोमनाथ गौतमले आफ्ना नयाँ शाखाको उत्तरोत्तर प्रगतिको कामना गरे ।त्यस्तै एनसीसी बैंकका प्रमुख कार्यकारी अधिकृ रमेशराज अर्यालले यस क्षेत्रमा स्थापना भएको नयाँ शाखाले कृषि र पर्यटन उद्योगमा हुने लगानीलाई जोड दिने, गुणस्तरीय र उत्कृष्ट सेवा प्रदान गर्ने प्रतिबद्धताका साथै आगन्तुक सम्पूर्ण अतिथीहरुलाई स्वागत गरेका थिए । कार्यक्रमका अध्यक्ष एवं एनसीसी बैंक संचालक समितिका अध्यक्ष उपेन्द्रकेशरी न्यौपानेले यस क्षेत्रका वासिन्दा, जन प्रतिनिधि र समस्त उद्योग व्यवसायीको सहयोग र शुभेच्छा आवश्यक रहेको र बैंकले पनि वित्तीय अनुशासन भित्र रही उत्कृष्ट बैंकिङ्ग सेवा प्रदान गर्ने विचार व्यक्त गरे ।       
