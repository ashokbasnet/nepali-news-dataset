सिटी एक्सप्रेस मनी ट्रान्सफर र बैंक अल बिलाद एन्जाज साउदी अरबबीच सम्झौता

काठमाडौं– साउदी अरबको ख्याति प्राप्त बैंक अल बिलाद, एन्जाज सर्भिस सेन्टर र सिटी एक्सप्रेस मनी ट्रान्सफर बीच रेमिट्यान्स सेवा सुरु भएको छ । यो सेवा सुरु भएसँगै एन्जाज सर्भिस सेन्टरको १ सय ७९ रेमिट्यान्स सेन्टरहरुबाट नेपालीहरुले नेपालमा सिधैं नगद पठाउन वा नेपाला रहेको कुनै पनि बैंक खातामा रकम जम्मा गर्न सक्ने जनाइएको छ । सम्झौता समारोहमा सिटी एक्सप्रेसको तर्फबाट सिटी एक्सप्रेस मनि ट्रान्सफरका प्रबन्ध निर्देशक चन्द्र टण्डन र अल बिलाद बैंकको तर्फबाट बैंक प्रमुखहरु साद अल द्रीस र अह्मेद अल एनाजिले हस्ताक्षर गरेका छन् ।  उक्त समारोहमा सिटी एक्सप्रेस मनी ट्रान्सफरका प्रबन्ध निर्देशक चन्द्र टण्डन र अल बिलाद बैंकका उच्च अधिकारीहरु र प्रमुखहरुको उपस्थिति रहेको थियो । अल बिलाद बैकंले सिटी एक्सप्रेससँग सिधा रेमिट्याान्स सम्झौता भएकोमा खुशी व्यक्त गर्दै आगामी दिनहरुमा सिटी एक्सप्रेससँग नयाँ प्रविधिअनुसार सहकार्य गर्दै जाने जानकारी दिए । सिटी एक्सप्रेसले रेमिट्यान्स क्षेत्रमा आफ्नो छुट्टै पहिचान बनाउदै विगत ११ बर्षदेखि विश्वभर आफ्नो रेमिट एजेन्टहरु बाट ५५ सयभन्दा बढी नेपालको एजेन्टहरुमार्फत भुक्तानी प्रदान गर्दै आइरहेको छ ।
