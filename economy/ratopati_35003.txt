नेपाल क्रेडिट एण्ड कमर्स बैंकको बिरौटामा शाखा

कास्की– नेपाल क्रेडिट एण्ड कमर्स बैंकले कास्कीको पोखरा लेखनाथ महानगरपालिका, वडा नं. १७, बिरौटामा रहेको शाखा कार्यालयको उद्घाटन गरेको छ । पोखरा लेखनाथ महानगरपालिकाका प्रमुख मान बहादुर जी.सी.ले सोमबार शाखाको औपचारिक उद्घाटन गरेका हुन् । कार्यक्रममा प्रमुख जिसीले विधि विधानलाई आत्मसाथ गरी बैंक सफल हुने हुँदा एनसीसी बैंकले पनि सोही कुरा अवलम्बन गरी अगाडी बढ्न सुझाव दिए । त्यस्तै वडा नं. १७ का वडाध्यक्ष तीर्थ राज अधिकारीले बैंकको प्रगतिको लागि शुभकामना दिए ।कार्यक्रममा पोखरा उद्योग वाणिज्य संघका अध्यक्ष विश्व शंकर पालिखे, निर्माण व्यवसायी संघ कास्कीका वरिष्ठ उपाध्यक्ष सुरेश श्रेष्ठ, पोखरा लेखनाथ महानगरपालिका कार्यपालिका सदस्य ओम प्रसाद गौचनको सहभागिता रहेको थियो ।एनसीसी बैंकका प्रमुख कार्यकारी अधिकृत रमेश राज अर्यालले स्थापना भएको शाखाले कृषि र पर्यटन उद्योगमा हुने लगानीलाई जोड दिने, गुणस्तरीय र उत्कृष्ट सेवा प्रदान गर्ने प्रतिबद्धता व्यक्त गरेका थिए । बैंक संचालक समितिका अध्यक्ष उपेन्द्र केशरी न्यौपानेले स्थानीयवासिन्दा, जन प्रतिनिधि र समस्त उद्योग व्यवसायीको सहयोग र शुभेच्छा भए बैंकले उत्कृष्ट बैंकिङ्ग सेवा प्रदान गर्नेबताए ।   
