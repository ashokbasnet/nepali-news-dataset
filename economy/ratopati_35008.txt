होली अफर : भृकुटीमण्डपमा जारी जुत्ता चप्पल मेलामा ५० प्रतिशत छुट

काठमाडौं– काठमाडौंको भृकुटीमण्डपमा जारी जुत्ता, चप्पल मेलामा होली पर्वका अवसरमा ५० प्रतिशतसम्म छुट दिइने भएको छ । बिहीबारबाट शुरु भएको जुत्ता चप्पल मेलामा नेपालीहरुको रंगको पर्व होलीका अवसरमा ५० प्रतिशतसम्म छुटको घोषणा गरेको आयोजकले जनाएको छ । मेला संयोजक प्रमोद महतोले प्रदर्शनीमा ५ सय भन्दा बढी नयाँ मोडेलका जुत्ता चप्पलहरु राखेको भन्दै  ति सबै जुत्ता चप्पलमा अफर लागु हुने बताए । मेलामा केटिएम सुज, भेनस सुज, प्राइड स्वदेशी जुत्ता,फुट स्टेपस् सुज, हाइलाइफ फुट सुज, क्वालिटी शुज, शुभेक्छा शुज, शिद्धिविनायक फुटवेयर लगायतका ब्राण्डको जुत्ता, चप्पलहरु राखिएको छ । नेपालमा उत्पादित जुत्ताचप्पलको बजार विस्तार गर्ने उद्देश्यले मेला आयोजना गरिएको हो । मेलामा नेपाली जुत्तालाई सर्वसाधारणले अत्याधिक मन पराएको भेनस शुजका संचालक जिबन श्रेष्ठले बताए ।दश दिनसम्म सञ्चालन हूने प्रदर्शनीमा अहिले सम्म हजारौँ अवलोकनकर्ताहरुले अवलोकन गरिसकेको छन् । मेला फागुन १९ गतेसम्म चल्नेछ ।
