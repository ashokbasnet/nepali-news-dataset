कतार एयरवेजद्वारा अष्ट्रेलिया उडान घोषणा

काठमाडौं । कतार एयरवेजले एक पत्रकार सम्मेलनको आयोजना गरी अष्ट्रेलियाको राजधानी क्यानबेरामा आफ्नो फ्लाइटको सुरुवातको घोषणा गरेको छ । पत्रकार सम्मेलनमा अष्ट्रेलियन राजदुत पिटर ग्रिमी बड, कतारका राजदुत यूसुफमोहम्मद अल–हायल र कन्ट्रि म्यानेजर जयप्रकाश नैयरको समेत उपस्थिती रहेको थियो । पत्रकार सम्मेलनमा कन्ट्रि म्यानेजर जयप्रकाश नैयरले एयरवेजको ब्यापक विस्तार योजना तथा अष्ट्रेलियामा थप यात्रु ल्याउने प्रतिबद्धता ब्यक्त गरे । साथै उनले क्यानबेरन्सलाई दोहा स्थित हमाद ईन्टरनेशनल एयरपोर्ट (एचआईए)को माध्यमबाट ब्यापक वैश्विक सञ्जालसंग जोड्ने प्रतिबद्धता समेत जाहेर गरे । ‘अष्ट्रेलियामा हाम्रो पाँचौ गणतब्यका रुपमा क्यानबेरामा नयाँ दैनिक उडान सेवा सञ्चाल नगर्न पाउँदा हामी निकै उत्साहित छौँ । नयाँ उडान सेवाले अष्ट्रेलियन यात्रुहरुलाई थप सहजता उपलब्ध गराउनुका साथैहमाद ईन्टरनेशनल एयरपोर्ट, ट्रान्जिट मार्फत हाम्रो वैश्विक सञ्जालद्वारा ब्यापक गणतब्यको छनोटका लागि समेत सघाउनेमा हामी विश्वस्त छौँ’, कन्ट्रि म्यानेजर जयप्रकाश नैयरले भने । क्यानबेरामा सञ्चालितनयाँ उडान तालिकाले अष्ट्रेलियन महादेशको कार्गो क्षमतामा ६ सय ३० टन प्रति हप्ता भन्दा बढीले बृद्धि दिलाउने कम्पनीले जानकारी दिएको छ । कतार एयरवेजले आफ्नो बोइङ बी७७७ विमानमार्फत क्यानबेराका लागि दैनिक उडान सेवा उपलब्ध गराउने छ । बी७७७ द्वारा बिजनेस क्लास मार्फत ४२ फ्ल्याटबेड सिट र ईकोनोमी क्लासमा ३१६ सिट उपलब्ध रहेको कम्पनीले जानकारी दिएको छ । दोहा–क्यानबेरा उडान तालिका दैनिक दोहा देखि सिड्नी क्यूआर छुट्नेः ७ः५५ पुग्ने : ६ः२५प्लस १ सिड्नी देखि क्यानबेरा क्यूआर ९०६ छुट्नेः ७ः२५ पुग्नेः ८ः३५ क्यानबेरादेखि सिड्नी क्यूआर ९०७ छुट्ने १३ः४५ पुग्नेः १४ः४५ सिड्नी देखि दोहा क्यूआर ९०७ छुट्ने : १५ः५५ पुग्नेः २३ः३०    
