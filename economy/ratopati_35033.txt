नजिकिदै सिइओ समिट, बिदेशबाट उत्साहजनक आवेदन

काठमाडौं–  नेपाल मै पहिलो पटक हुन लागेको सिइओ समिट तथा अवार्डमा सहभागी हुन नेपाल बाहिरबाट उत्साहजनक आवेदन आएको छ ।   बिजनेश प्लस टेलिभिजन र सिईओ क्लवको संयुक्त आयोजनामा हुन लागेको सिइओ समिट तथा अवार्डमा सहभागी हुन नेपाल बाहिरका देशबाट अनलाईनमार्फत उत्साहजनक आवेदनहरु आईरहेको आयोजकले जनाएको हो । आगामी मार्च १४ अर्थात फागुन ३० गते काठमाडौंको सोल्टी होटलमा आयोजना हुने नेपाल सिइओ समिट तथा अवार्ड कार्यक्रममा सहभागी हुन अहिले भारत, चीन, बंग्लादेश, पाकिस्तान लगायत सार्क र एशियाका अन्य देशबाट पनि अनलाईनमार्फत धेरै सिईओ, चेयरपर्सन, डाइरेक्टर तथा म्यानेजिङ डाइरेक्टरहरुको आवेदन आईरहेकाले आयोजक थप उत्साही बनाएको बिजनेश प्लस टेलिभिजनका कार्यकारी निर्देशक डम्बर शाहुले जनाए  । नेपालमा पहिलोपटक आयोजना गरिएको समिटमा १७ देशका झण्डै ३ सय जना सिइओ तथा विजनेश लिडरहरुलाई सहभागी हुन पाउने छन् ।  समिटमा बिभिन्न ६ वटा फरक फरक बिधामा अवार्ड समेत प्रदान हुनेछ । हाल अवार्डका लागी आएका आवेदनमा जुरी कमिटी द्धारा छलफल तथा रिसर्च कार्य भईरहेको जनाईएको छ । समिट सहभागी हुन चाहने विभिन्न कम्पनीका सिईओ, चेयरपर्सन, डाइरेक्टर तथा म्यानेजिङ डाइरेक्टरहरुले  http://nepalceosummit.com/participation/ र मा गई अनलाईन सहभागीता आवेदन फर्म भर्न सक्नेछन् ।  
