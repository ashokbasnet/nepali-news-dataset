धितोपत्र बोर्डले रजत जयन्ती मनाउँदै बार्षिक यस्तो कार्ययोजना अघि सार्यो

काठमाडौं – नेपाल धितोपत्र बोर्डले २४ औं वर्ष पुरा गरी २५ औं वर्ष  (रजत जयन्ती) प्रवेशको अवसरमा विभिन्न कार्यक्रम आयोजना गरी सम्पन्न गरेको छ । बोर्डले उक्त अवसरमा बर्षैभरि गरिने कार्यक्रमको योजना कार्यतालिका समेत सार्वजनिक गरेको छ ।  २५ औं वर्षगाँठ अवसरमा बोर्डले  नेपाल रेडक्रस सोसाइटी केन्द्रीय रक्र संचार सेवा सँग समन्वय गरी रक्तदान कार्यक्रम आयोजना गरेको थियो । त्यस्तै,  बोर्डले कर्मचारी युनियनको समन्वयमा विहानै प्रभात फरि कार्यक्रम पनि सम्पन्न गरेको छ ।  धितोपत्र बजार सम्बन्धि विविध जानकारी प्रदान गर्न तीन दिन आर्थिक÷राष्ट्रिय दैनिक पत्रपत्रिकाहरुमा नेपाल धितोपत्र बोर्ड स्थापनाको २५ वर्षको उपलव्धि तथा बोर्डको प्रतिवद्धता सहित धितोपत्र बजारको झलक प्रकाशित गरिएको थियो । रजत जयन्ती मनाउने क्रममा बोर्ड स्थापना भएको दिन पारेर मिति २०७४ जेठ २५ गते माननीय अर्थ मन्त्री ज्ञानेन्द्र बहादुर कार्कीज्यूको प्रमुख आतिथ्यमा पूँजी बजार सरोकारवालाहरुको सहभागितामा विशेष समारोह आयोजना गरी सम्पन्न गरेको थियो ।उक्त कार्यक्रममा सम्बोधन गद अर्थ मन्त्रीले बोर्डले पूँजी बजार विकास तथा विस्तारको लागि पछिल्लो समयमा गरेको कार्यको लागि सराहाना गरे ।  उनले पूँजी बजार गतिशील र प्रतिस्पर्धी हुनुपर्ने धारणा समेत व्यक्त गरे ।  कार्यक्रममा विशेष अतिथिको रुपमा नेपाल राष्ट्र बैंकका गभर्नर डा. चिरंजीवि नेपाल तथा नेपाल सरकार, अर्थ मन्त्रालयका सचिव (राजस्व) श्री राजन खनाल लगायतको उपस्थिति रहेको थियो । बोर्डले रजत जयन्तीको अवसरमा जेठ २५ गतेसम्म बार्षिक विभिनन कार्यक्रमहरु आयोजना गर्ने कार्यतालिका समेत ल्याएको छ ।  ति कार्यक्रमहरु यस्ता छन् :   देहायक प्रकाशनहरु प्रकाशित गर्नेः   सर्वसाधारणलाई धितोपत्र सम्बन्धी अध्यावधिक ऐन, नियममावली तथा निर्देशिकाको जानकारी प्रदानगर्न ऐन, नियमावली र निर्देशिकालाई अध्यावधिक गरी धितोपत्र सम्बन्धी कानुन संग्रह,     सर्वसाधारणलाई धितोपत्र सम्बन्धी सचेतता अभिबृद्धि गर्न धितोपत्र बजार साक्षरता पुस्तिका,    रजत जयन्तीको उपलक्ष्यमा धितोपत्र बजारसम्बन्धी अध्ययन तथा अनुसन्धानलाई प्रोत्साहन गर्न  केहि समय देखि प्रकाशन हुन नसकेको सेबोन जर्नल प्रकाशन गरी यसलाई निरन्तरता दिने । नेपाल सरकार हुलाक सेवा विभागबाट नेपाल धितोपत्र बोर्ड रजत जयन्ती अंकित हुलाक टिकट रजत वर्ष भित्र प्रकाशन गर्ने ।  धितोपत्रबजार सम्बन्धी विविध विषयमा ज्ञान प्रदान गर्न वजार सहभागीहरुको संयुक्त आयोजनामा २ दिने धितोपत्र बजार प्रदशनी आयोजना गर्ने ।  नेपाल धितोपत्र बोर्ड धितोपत्र बजारको नियमन निकायहरुको अन्तर्राष्ट्रिय संस्थाको एशोसिएट सदस्य भईसकेको सन्दर्भमा नेपालको धितोपत्र बजारका गतिविधि अन्तर्राष्ट्रियस्तरमा जानकारी गराउने तथा धितोपत्र बजार नियम तथा सुधारसम्बन्धी अनुभव आदान प्रदान गर्ने उद्देश्यले आइओएससओसँग मिलेर धितोपत्र बजार सम्बन्धी अन्तर्राष्ट्रिय सेमिनार कार्यक्रम आयोजना गर्ने ।  देशमा वित्तीय साक्षरता कम रहेको अवस्थामा बोर्डले लगानीकर्ता प्रशिक्षण तथा तालिम कार्यक्रम संचालन गर्दै आइरहेकोमा यस कार्यलाई अझ व्यापक बनाउन रजत जयन्ती वर्षको अवसरमा कम्तिमा २५ वटा लगानीकर्ता प्रशिक्षण तथा तालिम कार्यक्रम संचालन गर्ने । धितोपत्र बजार सुधार तथा विकासका लागि आवश्यक नीति नियममा राय सल्लाह लिन यससँग आवद्ध तथा जानकार अर्थशास्त्री र विज्ञ संलग्न गराई धितोपत्र बजारको सुधार तथा विकास विस्तार सम्बन्धमा कम्तीमा २ वटा अन्तर्कृया कार्यक्रम संचालन गर्ने ।   
