टिभिएस जुपिटर क्लासिकको पोखरा र चितवनमा अनावरण

काठमाडौं– नेपालमा टिभिएस स्कूटर मोटरसाईकलको आधिकारिक वितरक जगदम्बा मोटर्सले टिभिएसको पहिलो जुपिटर क्लासिक पोखरा र चितवनमा सार्वजनिक गरेको छ ।  क्षेत्रीय शुभारम्भ कार्यक्रमको उद्घाटनमा जुपिटर क्लासिकको ब्राण्डएम्बेस्डर आयुष्मान जोशी र प्रियंका कार्की नेपाल आइडलका लोकप्रिय प्रतिस्पर्धी मध्येका एक सुरज थापाका साथमा उपस्थित भएका थिए ।यसअघि सो कार्यक्रममा सुरज थापाले ग्राहकहरुका लागि मनोरन्जन तथा रिफ्रेसमेन्टका लागि सांगीतिक कार्यक्रम प्रस्तुत गरेका थिए । क्षेत्रीय शुभारम्भ फागुन ९ गते पोखराको सभागृहमा र फागुन १० गते चितवनको टिभिएस शोरुम भरतपुर ओरालोमा भएको हो । नयाँ जुपिटर क्लासिक यसअघिनै नेपाली बजारमा स्थापित तथा लोकप्रिय भइसकेको छ ।क्लासिक संस्करणमा सनलाइट आइभोरी बडिकलर, डिकल्स, इलिगेन्ट फुलक्रोम मिरर, क्रोम बास्केट, आर्कषक डिजाइन, स्मार्ट युएसबी चार्जर, आरामदायी २ जना बस्न मिल्ने सिट लगायतका सुबिधा छन् । चालकलाई सुःखद अनुभूति र उच्चगति प्रदान गर्ने टिभिएस जुपिटर सडकमा समेत निकै आर्कषक देखिन्छ । टिभिएस जुपिटर क्लासिक’ पुरै आल्मुनियम बढि, ११० सिसि इन्जनबाट उच्चतम शक्ति उत्पन्न गर्छ, सुपेरियर एक्सीलेरेशन र निकै फियुलइफिसेन्सी रहेको छ ।  पूर्णत मेटल बढिमा निर्माण भएको जुपिटर क्लासिक सडकमा गुडाउँदा उच्च कोटीको सवारी साधन देखिन्छ । चलाउन निकै सजिलो यो स्कुटरमा टिभिएस प्याटेन्ट इकोमिटर जडान गरिएको छ । जसको सहायताले इको मोड र पावर मोड दुबैमा चलाउन सकिन्छ  । 
