सिद्धार्थ बैंकका शाखा सय पुग्यो

काठमाडौं– सिद्धार्थ बैंकले आफ्नो शाखा सञ्जालको संख्या सय पुर्याएको छ । बैंकिङ सेवा  नपुगेका प्रत्येक गाउँपालिका र नगरपालिकाहरुमा बाणिज्य बैंकको शाखा विस्तार गर्ने सरकारको अभियानालई टेवा दिँदै उक्त बैंकले सय शाखा पुर्याएको हो । पछिल्लो समयमा उक्त बैंकले नवलपरासीको विनयी त्रिवेणी नगरपालिका, महोत्तरीको रामगोपालपुर गाउँपालिका र कपिलबस्तुको यशोधरा गाउँपालिकामा शाखा विस्तार गरेको थियो । ती शाखासहित उक्त बैंकको तीन एक्टेन्सन काउन्टरसहित सय शाखा पुगेको छ ।बैंकका सबै शाखाहरुबाट सबै प्रकारका निक्षेप तथा कर्जा कारोबार सुविधा, रकम भुक्तानी लगायतका सम्पूर्ण बैंकिङ्ग सेवा प्राप्त गर्न सकिने बैकद्वारा जारी विज्ञप्तिमा जनाइएको छ । विस्तारित शाखा संजालबाट स्थानीय स्तरमा बैकिङ्ग पहुँच बढ्न गई स्थानीय बचत परिचालन, कर्जा कारोबार जस्ता सेवामार्फत स्थानीय स्तरमा आर्थिक गतिविधि बढ्ने बिश्वास बैंकले लिएको छ । बैंकले सम्भाब्यताको आधारमा क्रमैसंग आफ्नो शाखाहरु विस्तार गरिरहेको छ । निकट भविष्यमा नै बैंकको पुहँच नपुगेका अन्य थप गाउँपालिका तथा नगरपालिकामा समेत शाखा विस्तार गर्दैछ । अब देशभर बैंकका १०० वटा शाखा (३ एक्स्टेन्सन् काउन्टर सहित), ९९ शाखारहित बैंकिङ्ग सेवा, , १०७ ATM र ६८७ एइक् मेसिन मार्फत् सेवा प्राप्त गर्न सकिने बैंकले जनाएको छ । उक्त बैंकको आर्थिक वर्ष २०७४/०७५ को माघ मसान्तसम्म कुल निक्षेप रु. ८७ अर्ब ५ करोड रहेको जनाएको छ भने कर्जा लगानी रु.७८ अर्ब ५६ करोड गरेको छ । 
