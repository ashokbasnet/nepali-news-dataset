स्पेनको म्याड्रिड नगरपालिका काठमाडौं महानगरसँग मिलेर काम गर्न तयार

काठमाडौं– नेपाल चेम्बर अफ कमर्सका अध्यक्ष राजेशकाजी श्रेष्ठले लामो राजनीतिक संक्रमणकाल अन्त भई नेपालमा बहुमतको स्थायी सरकार बनेसँंगै लगानीको सुरक्षित वातावरण बनेको दाबी गरेका छन् । आज नेपाल चेम्बर भवनमा बेग्लाबेग्लै दुई देशका प्रतिनिधिहरुसँगको भेटवार्तामा अध्यक्ष श्रेष्ठले सो कुरा बताएका हुन् ।नेपालका लागि जर्जियाका राजदूत आर्चिल डजोलिसभिल र स्पेनको म्याड्रिड नगरपालिकाका कार्यबाहक मेयर लुइस कार्लोस क्युटोलाई स्वागत गर्दै उनले दुई देशबीचको आर्थिक विकास बारे छलफल गरेका थिए ।स्वागतपछि भेटका क्रममा अध्यक्ष श्रेष्ठले दुवै प्रतिनिधिहरुसँग कृषि, पर्यटन, हाडड्रो, खनिज तथा खनिजजन्य वस्तुहरु लगायतका क्षेत्रमा लगानीको राम्रो सम्भावना रहेको जानकारी दिंदै लगानीका लागि आग्रह समेत गरेका थिए । साथै उनले दुई देशको आर्थिक विकासका लागि आपसी समझदारी गरी दीर्घकालिन रणनीतिक कार्यहरु अगाडि वढाउनुपर्ने खाँंचो पनि औल्याएका थिए ।भेटमा नेपालका लागि जजिर्याका राजदूत डजोलिसभिलले नेपालसँंग सहकार्य गरी अगाडि वढ्न आफूहरु तयार रहेको बताएका थिए । छुटै भएको अर्काे कार्यक्रममा स्पेनको म्याड्रिड नगरपालिकाका कार्यबाहक मेयर सोटोमेयरले सहरको आर्थिक विकासमा नगरपालिकाहरुको भूमिका महत्वपूर्ण हुने चर्चा गर्दै काठमाडौं महानगरपालिकासँंग मिलेर सहकार्य गर्न दुइपक्षीय समझदारी भएको जानकारी दिए ।                                    
