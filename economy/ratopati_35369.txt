यस्तो रह्यो नेपाली बजारमा साताभर सुनको मूल्य

काठमाडौँ । आज साताको अन्तिम दिन नेपाली बजारमा आज छापावाला सुन प्रति तोला ५७ हजार ५ सयमा कारोबार भइरहेको छ । नेपाल सुनचाँदी व्यवसायी महासंघले जनाए अनुसार तेजावी सुन प्रति तोला ५७ हजार २ सय  कारोबार रहेको हो । यस्तै साताको पहिलो दिन नेपाली बजारमा छापावाला सुन ५७ हजार ६ सय र तेजवी सुन ५७ हजार ३ सयमा कारोबार भएको थियो ।साताको दोस्रो दिन सोमबार छापावाला सुन ५७ हजार ८ सय र तेजावी सुन ५७ हजार ५ सयमा कारोबार भएको थियो । यो मुल्य साताको तेस्रो दिन अर्थात मंगलबार पनि कायमनै रह्यो ।यो मूल्यनै साता भरीको महङ्गो मूल्य पनि बनेको छ । बुधबार छापावाला सुन ५७ हजार ४ सय र तेजावी सुन ५७ हजार १ सयमा कारोबार भएको थियो । साताभर चाँदी को मूल्यमा पनि खासै परिवर्तन भएको छैन । चाँदी प्रति तोला ७ सय ४० देखि ७ सय ५० सम्म कारोबार भएको थियो । आज चाँदीको मूल्य प्रति तोला ७ सय ४० रहेको छ ।
