नयाँ सामाजिक सञ्जाल मोबाइल एप्स आउँदै

काठमाडौं–रेस्पेक्ट इन्स नेपाल लिमिटेडले नयाँ सामाजिक सञ्जाल मोबाइल एप्स ल्याउने भएको छ । सो कम्पनीले रेस्पेक्ट एण्ड राइज एप्स एण्डरोइड र आईओएस भर्सनमा एकैसाथ प्रयोग गर्न मिल्ने गरी त्यसको तयारी गरेको हो । कम्पनीका अनुसार रेस्पेक्ट एण्ड राइज सामाजिक सञ्जाल प्रयोगकर्ताहरु माझ आएको नयाँ प्लेटफर्म हो ।जहाँ सबै समयको सदुपयोग गर्दै आवश्यक सूचना र अन्य विभिन्न जानकारीहरु सजिलै थाहा पाउन सकिन्छ । विशुद्ध नेपाली इन्जिनियरसहित नेपाली युवा व्यावसायीहरुकै लगानीमा तयार गरिएकोले यसले पहिलोपटकनै सर्वसाधारण व्यावसायिक कम्पनीले फाइदा लिन सक्ने बनाउने कम्पनीले विश्वास लिएको छ । यो कम्पनीको लक्षित वर्ग नेपाल लगायत विश्वभरनै रहेको बताइएको छ ।यो सञ्जालमार्फत आम प्रयोगकर्ताले दैनिक उपभोग्य सामाग्रीसहित विभिन्न रेष्टुरेन्ट, होटल सहितका व्यवसायीक उत्पादनमा पाईने विभिन्न छुट, रोजगारीका अवसर तथा अन्य विभिन्न सेवा छपाउने कम्पनीले जनाएको छ त्यतिमात्र होइन व्यावसायिक कम्पनीलाई आफनो उत्पादन, सेवा तथा अन्य गतिविधिहरुलाई लाखौ लाख प्रयोगकर्ताहरु माझ सजिलै बजार प्रर्वद्धन गर्न पाउने कम्पनीको दाबी रहेको छ । 
