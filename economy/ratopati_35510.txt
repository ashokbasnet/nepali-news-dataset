नयाँ संस्करणमा ‘हाम्रो नेपाली–अंग्रेजी शब्दकोष’

ललितपुर । हाम्रो पात्रोले ‘हाम्रो नेपाली–इंग्ल्सि डिक्सनेरी’ एप को नयाँ संस्करण सार्वजनिक गरेको छ ।ललितपुरमा आयोजित विशेष कार्यक्रमबीच मदनकृष्ण श्रेष्ठ र हरिवंश आचार्य, किरण केसीलगायतले उक्त एपको नयाँ संस्करण सार्वजनिक गरेका हुन् ।व्यवस्थापकीय निर्देशक सन्तोष देवकोटाका अनुसार नयाँ संस्करणमा ३० हजारभन्दा बढी नेपाली शब्द तथा २२ हजारभन्दा बढी अंग्रेजी शब्दहरु उपलब्ध रहेका छन् । यसलाई वरिष्ठ भाषाविद् चूडामणि गौतमले उपलब्ध गराएका हुन् ।देवकोटाका अनुसार नयाँ संस्करणमा परापूर्वकालदेखि नेपाली भाषमा प्रयोग भएका शब्दहरुदेखि नयाँ पुस्ताबीच बोलीचाली तथा चलनचल्तीका शब्दहरुमा पनि यसमा समावेश गरिएको छ ।नेपाली सिक्नका लागि नेपाली भाषाका सरल र दैनिक बोलीचालीमा प्रयोग हुने वाक्यहरु, उच्चारण र अंग्रेजीसहित यसमा राखिएको छ ।नयाँ संस्करणका थप विशेषताहरुमा यसमा अडियो उच्चारण, तस्विर (इन्टरनेट आवश्यक), शब्द सुरक्षित राख्न मिल्ने र अक्षर खेल रहेका छन् ।१० लाख पटकभन्दा बढी डाउनलोड भइसकेको ‘हाम्रो नेपाली–इंग्लिस डिक्सनेरी’ एप सन् २०६ मा प्रथम पटक सार्वजनिक गरिएको थियो । शुरुमा कक्षा १० सम्मका स्कूले विद्यार्थीहरुलाई लक्षित गरेर सिमित शब्दहरु राखिएको थियो । नयाँ संस्करणमा यसलाई थप परिस्कृत गरिएको निर्माताहरुले दाबी गरेका छन् ।यो प्लेस्टोरमा उपलब्ध रहेको छ ।
