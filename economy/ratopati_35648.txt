फागुन ३० गते नेपाल सिइओ समिट तथा अवार्ड २०१८ आयोजना हुँदै

काठमाडौं– फागुन ३० गते काठमााडौंमा नेपाल सिईओ समिट तथा अवार्ड २०१८ आयोजना हुने भएको छ ।  समिटमा १७ देशका झण्डै ३ सय जना सिइओ तथा विजनेश लिडरहरु सहभागी हुने भएका छन् ।  राजधानीको सोल्टी होटलमा आयोजना हुने उक्त कार्यक्रममा मुलुकको बदलिंदो राजनीतिक परिस्थितिमा अब बन्ने सरकारका आर्थिक मुद्धाहरु, ठुला र बहु्राष्ट्रिय कम्पनीका सफल सिइओ र नेतृत्वकर्ताले व्यवसाय सञ्चालन तथा व्यवस्थापनमा अप्नाउने  उपाय लगायतका विषयमा  छलफल, बहस र अनुभव आदानप्रदान हुने जनाइएको छ ।  त्यस्तै कार्यक्रमको अर्काे महत्वपूर्ण पाटो नेपालमै पहिलोपटक अर्थ तथा ब्यवसायिक क्षेत्रमा क्रियाशील व्यक्तिको सम्मानमा अवार्ड प्रदान गरिने कार्यक्रम समेत रहेको छ । उक्त अवार्ड विभिन्न ६ वटा विधामा प्रदान गरिने आयोजक पक्षले जनाएको छ । कार्यक्रम पद्मा मिडिया ग्रुप अन्तर्गत सञ्चालित विजनेस प्लस टेलिभिजन र सिईओ क्लव नेपालको संयुक्त आयोजना तथा नेपाल सरकारका अर्थ मन्त्रालय, उद्योग मन्त्रालय, वाण्ज्यि मन्त्रालय तथा नेपाल उद्योग वाणिज्य महासंघ, नेपाल उद्योग परिसंघ, नेपाल चेम्बर अफ कमर्स, नेपाल बैंकर्स एशोसियसन र नेपाल विमा समिति लगायतको सहकार्यमा सम्पन्न हुन लागेको हो ।
