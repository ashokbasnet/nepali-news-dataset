बजारमा चिनीको अभाव नहुने: थप चिनी आयात गर्दै साल्ट टे्डिङ

काठमाडौं–बजारमा चिनीको अभाव भएको भन्दै भाउ बढाउने चलखेल भइरहेको बेला साल्ट ट्रेडिङले ५० हजार मेट्रिक टन चिनी ल्याउने भएको छ । बजारमा निजी उत्पादक कम्पनीको भन्दा सस्तो मुल्यमा विक्रि गरिरहेको साल्ट टे«डिङले एक प्रतिशत सहुलियत भन्सार दरमा चिनी ल्याउन लागेको हो ।   सरकारले उपभोक्तालाई सहज र सहुलियत दरमा चिनी उपलब्ध गराउन साल्ट टे«डिङलाई एक प्रतिशत सहुलियत भन्सार दरमा आयातको अनुमति दिएको छ । सोही आधारमा साल्ट टे«डिङले अहिलेसम्म १० हजार मेट्रिक टन चिनी ल्याइसकेको जनाएको छ । टे«डिङले पाएको अनुमति अनुसार अहिले ५ हजार मेट्रिक टन चिनी केही समयमै आयात हुने छ भने वाँकी ३५ हजार मेट्रिक टन समेत जतिसक्दो छिटो आयात गर्ने योजना टे«डिङले बनाएको छ ।   बजारमा भइहेको अस्वस्थ मुल्य वृद्धिलाई रोक्न सरकारले साल्ट टे«डिङलाई चिनी आयातको अनुमति प्रदान गरेको हो । टे«डिङले अहिले ७८ रुपैयाँ ५० पैसा प्रति केजी खुद्रा मुल्यमा चिनी विक्रि गर्दै आइरहेको छ । तर, बजारमा भन टे«डिङको भन्दा निक्कै बढी मुल्यमा चिनी विक्रि भइरहेको छ । तर, निजी उत्पादकवाट अहिले वजारमा अभाव देखाउँदै प्रति केजी ९० देखि ९५ रुपयाँ सम्म चिनी विक्रि भइरहेको छ ।   दशैं तिहारका समयमा नेपालमा चिनीको खपत अन्य समयको भन्दा वढी हुने गरेको छ । गत वर्षको दशैं तिहारमा समेत चिनीको अभाव देखेपछि साल्ट टे«डिङले चिनी आयात गर्न लागेको हो । बजारमा अस्व्स्थ मुल्य वृद्धि नियन्त्रण र उपभोक्तालाई आवश्यकता अनुसार सहुलियत दरमै चिनी उपलब्ध गराउन टे«डिङले आयात गर्न लागेको जनाएको छ । नेपालमा हरेक बर्ष २ लाख ४० हजार मेट्रिक टन चिनी खपत हुने गरेको जनाइएको छ ।   यति ठूलो परिमाणमा चिनीको खपत हुने गरेपनि स्वदेशको उत्पादन भने न्युन रहेको छ । विगतमा वार्षिक एक लाख ८० हजार मेट्रिक टन सम्म उत्पादन हुने चिनी यो बर्ष भने एक लाख २९ हजार मेट्रिक टन मात्र उत्पादन भएको उत्पादक कम्पनीहरुको तथ्याङ्क छ ।   अभाव देखाएर भाउ बढाउने दाउमा निजी उत्पादकबजारमा चिनीको माग धेरै भएपनि त्यो माग धान्न नसकिएको भन्दै निजी चिनी उत्पादक कम्पनीहरुले भने भाउ बढाउन चलखेल सुरु गरेका छन् । स्रोतका अनुसार चिनी उत्पादक संघ मार्फत भाउ बढाउन सरकारलाई दवाव दिइरहेका हुन् । अहिले वजारमा चिनी अभाव भएको भन्दै उत्पादक संघ र अन्य केही आयातकर्ता भाउ वढाउन दवाव दिदैं शक्ति केन्द्र धाइरहेको स्रोतले जनाएको छ ।   खाद्य संस्थान मार्फत ल्याउने चलखेलअहिले चामल विक्रि समत गर्न नसकेको खाद्य संस्थान मार्फत नेपालमा चिनी आयातका लागि समत चलखेल सुरु भएको छ । आफुले पाएको जिम्मेवारी समेत पुरा गर्न नसक्ने संस्थानवाट चिनी आयात गराउने चलखेलमा केही व्यक्ति लागेको स्रोतले जनाएको छ ।विगतमा पनि संस्थान र नेशनल टे«डिङले चिनी आयातको अनुमति पाएका थिए । तर, दुवै संस्थाले प्रभावकारी रुपमा काम गर्न नसकेपछि साल्ट टे«ेडिङले यो जिम्मेवारी पाएको हो । अहिले फेरि चलखेलकै आधारमा संस्थानले समेत चिनी आयातमा आँखा लगाएको हो ।   संस्थानले विगतको भुकम्पमा वंगलादेशवाट आएको ५० हजार मट्रिक टन चामल समेत भुकम्प पीडितलाई वाढ्न सकेको छैन । उसले सो चामल सस्तो मल्यमा भन्दै दशैं तिहारको समयमा विक्रि समत गरेको थियो । अनुदानमा आएको चामल समेत विक्रि गरिरहेको संस्थाले फेरी चिनी आयातका लागि चलखेल गरेको हो । अग्रवाल, गोल्छा र केडिया पनि आयातका लागि दौडदैअहिले चिनी उत्पादक संघका अध्यक्ष शशिकान्त अग्रवालदेखि गोल्छा र केडिया ग्रुप समेत चिनी आयातको अनुमतिका दौडमा रहेको स्रोतले जनाएको छ । बजारमा साल्ट टे«डिङले सहलियतमा विक्रि गरिरहेको चिनीमा बढी नाफा लिनेगरि उनीहरु आयातको अनुमतिका लागि दोडमा रहेका हुन् । उनीहरुले अहिले चिनीको अभाव देखाएर भाउ वढाउन शक्ति केन्द्रलार्य दवाव समेत दिइरहेको स्रोतको दावी छ ।   के भन्छ साल्ट टे«डिङ ?उपभोक्तालाई सहुलियत मुल्यमै चिनी विक्रि गरिहेको साल्ट टे«डिङले भने आयातको अनुमति अरुले पाए के हुन्छ भन्ने रातोपाटीको जिज्ञासामा त्यसले असर नपर्ने तर आफु गुणस्तर र सहुलियतमा अरुसँग सम्झौता गर्न नसक्ने जनाएको छ ।   ‘हामीले सरकारवाट अनुमती लिएर ५० हजार मेट्रिक टन चिनी आयात गर्दै छौ’, टे«डिङका विभागिय प्रवन्धक ब्रजेश झाले भने, ‘हामीले वजारमा अभाव हुन नदिने रणनीति अनुसार आयात गर्न लागेका हौ ।’ उनले अहिले ग्राहकको फ्लो घटेको भएपनि वजारमा मुल्य वढ्नुपर्ने माग आफुले वुझ्न नसकेको प्रतिक्रिया दिए । सहुलियत दरमै उपभोक्तलाई गुणस्तरिय सेवा दिन टे«डिङ तयार रहेको झाले बताए । 
