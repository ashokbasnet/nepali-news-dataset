चैत भित्रै बजेट ल्याउने कर्णाली प्रदेश सरकारको तयारी

सुर्खेत–कर्णाली प्रदेश सरकारले आगामि चैत महिना भित्र बजेट ल्याउने तयारी गरेको छ । बजेट चालु आर्थिक वर्ष बाँकी रहेको ४ महिनाका लागि ल्याउन लागिएको हो ।   आर्थिक मामिला तथा योजना मन्त्रालयले प्रदेशका अन्य मन्त्रालयहरुलाई आवश्यक पर्ने नीति तथा कार्याक्रम समेत उपलब्ध गराउन आग्रह गरिसकेको छ । मन्त्रालयले उपलब्ध गराएको नीति तथा कार्यक्रम अनुसार अर्थ मन्त्रालयले बजेटको खाका बनाउने जनाइएको छ ।  आर्थिक मामिला तथा योजना मन्त्री प्रकाश ज्वालाले बजेट ल्याउने विषयमा अहिले छलफल भइरहेको बताए ।  ‘बजेट तयार गर्नका लागि सवै मन्त्रालयहरुको नीति तथा कार्यक्रम आवश्यक पर्ने भएको हुँदा सवै मन्त्रालयहरुसंग आ–आफ्नो नीति तथा कार्यक्रमको संक्षिप्त विवरण पेश गर्न अनुरोध गरेका छौँ ।’ उनले भने,’सवै मन्त्रालयको विवरण आए लगत्तै त्यसको आधारमा हाम्ले बजेटको खाका तयार गर्छा्रै।’  चैत्र महिना भित्रै बजेट ल्याउने तयारीका साथ अघि बढ्ेको मन्त्री ज्वालाको भनाई छ । केन्द्र सरकारको नीति नियम अनुसार र प्रक्रिया अनुसार नै बजेट ल्याउने उनले बताए । 
