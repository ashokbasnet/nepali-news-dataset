कसले जित्ला सिइओ अवार्ड ? कुलमानदेखि विनोद चौधरीसम्म प्रतिस्पर्धामा

काठमाडौँ– अर्थ तथा व्यावसायिक क्षेत्रमा कृयाशील व्यक्तिको सम्मानमा प्रदान गर्न लागिएको सिइओ अफ दि इयर अवार्डका लागि भोटिङ्ग खुल्ला भए सगै यसको चर्चा पनि चुलिएको छ । नेपालमा पहिलो पटक प्रदान गर्न लागिएको अवार्डको पपुलर सिइओ अफ दि इयर विधाका लागि नेपाल विद्युत प्राधिकरणका प्रबन्ध निर्देशक कुलमान घिसिङ्गदेखि उद्योगी विनोद चौधरीसम्मको प्रतिस्पर्धाले चर्चा पाएको हो ।आइतवार रिपोर्टर्स क्लब नेपालमा आयोजकले पत्रकार सम्मेलन गरेर पपुलर सिइओ अफ दि इयरका लागि भोटिङ्ग खुल्ला गरिएकोे जानकारी दिएका थिए । ६ वटा बिधामा प्रदान गर्न लागिएको अवार्डको अन्य ५ विधाको भने जूरी कमिटीले फाइनल गर्ने र पपुलर सिइओ अफ दि इयरका लागि भने पब्लिक भोटिङ्गमार्फत फाईनल गर्ने आयोजक पक्षले जनाएको छ । नेपालकै ठूला घराना, उद्योगी, ब्यवसायीदेखि नेपाल बिद्युत प्राधिकरणका प्रबन्ध निर्देशकसम्म यस बिधामा नोमिनेशनमा परेका छन् । यस अवार्डका लागि १६ जनाको नाम नोमिनेशनमा परेको छ ।  नोमिनेशनमा परेका सबैलाई भोटिङ्ग मार्फतनै निर्वाचनको माध्यामबाट अवार्ड वितरण गर्ने आयोजक पक्षको तयारी देखिन्छ । अनलाईन भोटिङ्ग ५० प्रतिशत तथा मोवाइल भोटिङ्ग ५० प्रतिशत सर्वाधिक भोट पाउने ब्यक्तिलाई पपुलर सिइओ अफ दि इयरको अवार्ड प्रदान गरिने आयोजक पक्षले जनाएको छ ।  अगामी फागुन ३० गते होटल सोल्टीमा उक्त कार्यक्रमको आयोजना हुँदैछ । 
