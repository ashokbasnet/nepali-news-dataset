वैदेशिक रोजगारीमा जानेहरुको स्वास्थ्य परीक्षणमा सिन्डिकेट

काठमाडौं– वैदेशिक रोजगारीमा जाने व्यक्तिको स्वास्थ्य परीक्षणमा सीमित स्वास्थ्यसंस्थाले महङ्गो शुल्क लिएको प्रति नेपाली रोजगार एजेन्सीहरुको सस्था नेपाल एसोसिएशन (एनएएफईए) ले आपत्ति जनाएको छ ।  एसोसिएशनका अध्यक्ष रोहन गुरुङ नेतृत्वको टोलीले यसबारे  प्रधानमन्त्री केपी शर्मा ओलीको ध्यानकर्षण गरेको छ ।     साउदी अरब, बहराइन र ओमनका लागि १२ वटा स्वास्थ्य संंस्थाले स्वास्थ्य सिन्डिकेट खडा गर्दै परीक्षण शुल्क प्रति व्यक्ति ५ हजार ५ सय लिर्दै आइरहेका छन् ।    रजिष्ट्रेशन शुल्क बापत छुट्टै १० अमेरिकी डलर पनि लिन लागिएको  र यो शुल्क जोड्दा प्रति व्यक्ति स्वास्थ्य परिक्षणको लागि ६ हजार ५ सय लाग्नेछ ।  यस्तै मलेशिया जानेहरुको लागि ३७ स्वास्थ्य संस्थाले सिण्डिकेट खडा गरि स्वास्थ्य परिक्षण गरिरहेका छन् ।  जसको लागि प्रति व्यक्ति स्वास्थ्य परीक्षण शुल्क ४ हजार ५ सय लिइएको छ । मलेशियाको लागि अनलाईन रजिष्ट्रेशन शुल्क छुट्टै ३० अमेरिकी डलर गरी कुल लागत ७ हजार ५ सय एक व्यक्तिको स्वास्थ्य परिक्षणको शुल्क लिदै आइएको हो ।  यो शुल्क महङगो भएको कारण कम शुल्कमा वैदेशिक रोजगारीमा जाने व्यक्तिहरुको स्वास्थ्य परिक्षण गराउने अन्य स्वास्थ्य संस्थाहरु पनि भएकेले त्यस्ता स्वास्थ्य संस्थालाई जिम्मेवारी दिईनु पर्ने एसोसियसनको माग छ ।  वैदेशीक रोजनगारीमा जानेहरुको स्वास्थ्य परिक्षण टिचिङ अस्पताल, शुक्रराज अस्पतालमा बुझ्दा करिब २ हजार ५ सय र  श्रम तथा रोजगार मन्त्रालयमा सुचिकृत अन्य मेडिकल संस्थाहरुमा ३ हजार खर्च लाग्ने जानकारी प्राप्त भएकोले त्यस्ता अस्पताबाट सेवा उपलब्ध गराउनु पर्ने एसोसिएशनको माग रहेको छ ।   एसोसिएशनले स्वास्थ्य परिक्षणको विभिन्न बाहानामा सिण्डिकेट खडा गरि नेपाल भित्रै बेरोजगार यूवाहरुलाई आर्थिक भार पार्ने संस्थाहरुलाई बिस्थापित गर्नु पर्ने माग समेत गरेको छ ।   
