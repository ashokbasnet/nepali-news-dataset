काठमाडौं महानगरले  पायो १२ करोड २१ लाख मालपोत कर

काठमाडौं– काठमाडौं महानगरपालिकाले जिल्ला समन्वय समितिबाट गत वर्षसम्मको मालपोत करवापत्को १२ करोड २१ लाख ६८ हजार ४ सय ९९ रुपैयाँ ६९ पैसा पाएको छ । मंगलबार समितिको सभाकक्षमा आयोजित कार्यक्रममा जिल्ला समन्वय समितिका प्रमुख शिवसुन्दर राजवैद्यले महानगरका प्रमुख विद्यासुन्दर शाक्यलाई उक्त रकमको चेक हस्तान्तरण गरेका हुन् ।चेक हस्तान्तरणपछि बोल्दै समन्वयन समितिका प्रमुख राजवैद्यले गत वर्षसम्मको मालपोत करवापतको रकम महानगरपालिकालाई बुझाइएको बताए । उनले परिवर्तित व्यवस्थाबमोजिम नागरिकका चाहना पूरा गराउन कानुनी अडचन रहेको पनि स्पष्ट पारे ।काठमाडौं महानगरकाका प्रमुख विद्यासुन्दर शाक्यले आफूले पाएको जिम्मेवारी पूरा गरेर मात्रै लक्ष्यमा पुग्न सकिने बताए । उनले कामै गरेर जनताका आकांक्षालाई सम्बोधन गर्ने प्रतिवद्धता समेत दोहो¥याए । महानगरलाई प्रदान गरिएको यो रकम आर्थिक वर्ष २०६७÷०६८ देखि २०७३÷०७४ सम्मको हो । यसमा जिससबाट महानगरलाई प्राप्त हुनुपर्ने रजिष्ट्रेसन शुल्क र महानगरले जिससलाई प्रदान गर्नुपर्ने मालपोत करको २५ प्रतिशत रकम समायोजन गरिएको छ । समायोजनअघि जिल्ला समन्वय समितिले महानगरलाई दिनु पर्ने कूल १४ करोड ९ हजार ६ सय २० रुपैयाँ ७० पैसाबाट महानगरले संकलन गरेर समितिलाई दिनुपर्ने मालपोत करको २५ प्रतिशत अर्थात् १६ लाख ७१ हजार ८१ पैसा, साविक जिल्ला विकास समितिले महानगरलाई २०७२ असार २९ गते उपलब्ध गराएको १ करोड ५० लाख रुपैयाँ घटाइएको छ । यस कामका लागि गत पौष १७ गते जिल्ला समन्वय समितिको योजना अनुगमन तथा प्रशासकीय अधिकृत घनश्याम तिमल्सिनाको संयोजकत्वमा ३ सदस्यीय कार्यदल गठन गरिएको थियो । साविक जिल्ला विकास समितिलाई मालपोतबाट प्राप्त भएको रजिष्टे«शन शुल्क र काठमाडौं महानगरपालिकाले संकलन गरेको मालपोत कर बाँडफाँडमा रकम एकिन गर्ने जिम्मेबारी पाएको कार्यदलको सदस्यमा महानगरका आन्तरिक लेखा परीक्षण शाखा प्रमुख गोपाल प्रसाद पोखे्रल र जिल्ला समन्वय समिति काठमाडौंकी कम्प्युटर अधिकृत एवम् सूचना अधिकारी सीता कार्की थिए । कार्यदलले बुझाएको प्रतिवेदन दुवैतर्फबाट अनुमोदन भएपछि रकम हस्तान्तरण भएको हो । 
