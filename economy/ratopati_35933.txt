प्रदेश महोत्सवमा आकर्षण बन्यो हेलिकप्टर सफारी

उदयपुर– उदयपुरमा जारी पहिलो प्रदेश महोत्सवमा हेली सफारी प्रति दर्शकको आर्कषण बढेको छ । पहिलो प्रदेश महोत्सव तथा कृषि औद्योगिक ब्यापार मेलाको अवसरमा ल्याइएको हेलिकप्टर सफारी सफारी गर्न स्थानीय महोत्सव अवलोकनकर्ताले रुचाएका हुन् । त्रियुगा उद्योग वाणिज्य संघले प्रभु एयरसँग सहकार्य गरी सोमबारदेखि जिल्ला सदरमुकाम र स्थानीय पर्यटकीय क्षेत्रको उडान सुरू गरेको छ ।जिल्ला सदरमुकाम गाईघाट सिटी अवलोकन र पर्यटकीय क्षेत्र रौता पोखरीको अवलोकनका लागि ल्याइएको हेलिकप्टरमा चढ्ेनहरूमध्ये अधिकाँश सदरमुकाम गाईघाट क्षेत्रका रहेको उद्योग बाणिज्य संघले जनाएको छ । सोमबार अबेर आइपुगेको हेलीकप्टरमा १२ फ्लाईटमा ३६ जनाले अवलोकन गरे भने मंगलबार २१ फ्लाईटमा ६३ जनाले हेली सफारी गरेको त्रियुगा उद्योग बाणिज्य संघको अध्यक्ष गजेन्द्र भगतले बताए । ‘हामीले मंगलबार दिनभर फ्लाईट सञ्चालन गर्ने सोचेका थियौ तर हावा चलेकाले फ्लाईट स्थगित गरेका छौ ।’ उनले भने ‘बुधबार हामी करिब ४० फ्लाईट सञ्चालन गर्ने योजना रहेको छ ।’हेलिकप्टरमा बालबालिकादेखि बृद्धबृद्धासम्मले उडान गरेका छन् । उदयपुरको रौता क्षेत्रको गरिमामय साख बनाउनको लागि आन्तरिक तथा बाह्रय पर्यटकहरुको आकर्षण र महत्व सिर्जना बढाउन हेलीको उडान गरिएको अध्यक्ष भगतले बताए । महोत्सवमा जिल्लाको बिभिन्न उद्यमी व्यापारीहरुको मौलिक पहिचान बनाउने स्टलहरु समेत रहेको उनले बताए । प्रतिव्यतिm ५ हजार तिरेर हेलीबाट रौता पर्यटकीय क्षेत्र घुमाइएको हो । एक पटकमा ३ जनाले हेली सवार गर्न पाउने छन् ।  
