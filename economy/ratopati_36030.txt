बैंक अफ काठमाडौं र एभरेष्ट इन्स्योरेन्सबीच सम्झौता

काठमाडौं– बैंक अफ काठमाडौं लिमिटेड र एभरेष्ट इन्स्योरेन्स कम्पनीबीच बैंकासुरेन्स सेवा सम्बन्धी सम्झौता भएको छ । बैंक अफ काठमाडौंका बजार व्यवस्थापन विभागका प्रमुख रितेश लामिछाने र एभरेष्ट इन्स्योरेन्सका नायव महाप्रवन्धक प्रदिपमोहन धौभडेलले आज उक्त सम्झौतापत्रमा हस्ताक्षर गरेका हुन् ।ती दुई वित्तिय संस्थाबीच उक्त सम्झौता भएसँगै विभिन्न प्रकारका वीमा सेवा, बिमा शुल्क भुक्तानी, बीमा लेख लिने र बीमा दाबी भुक्तानी सहज रुपमा प्राप्त गर्न जनाइएको छ । ती सेवाहरु बैंक अफ काठमाडौं सबै शाखाहरुबाट प्राप्त गर्न सक्ने जनाइएको छ ।  
