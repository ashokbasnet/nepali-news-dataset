काठमाडौंको सिभिल मलमा अष्ट्रेलियन फेयर आयोजना हुँदै

काठमाडौं– शुक्रबार राजधानीमा स्टडी इन अष्ट्रेलियन फेयर–२०१८ आयोजना हुने भएको छ । एजुकेशन पार्कले उच्च शिक्षा अध्ययनका लागि अष्ट्रेलिया जान चाहने विद्यार्थीहरुका लागि लक्षित गर्दै उक्त कार्यक्रमको आयोजना गर्न लागेको हो । काठमाडौंको सुन्धारा स्थित सिभिल मलमा हुने उक्त फेयरमा अष्ट्रेलिया, अमेरिका, युके, न्युजिल्यान्ड लगायतका देशमा अध्ययन गर्न चाहाने विद्यार्थीहरुका लागि शैक्षिक परामर्श दिने जनाइएको छ । एजुकेसन पार्कका कार्यकारी निर्देशक बिराज पाण्डेका अनुसार फेयरमा अष्ट्रेलियाका प्रतिष्ठितत २० भन्दा बढी कलेज तथा युनिभर्सिटीका प्रतिनिधिहरुले अष्ट्रेलियाको उच्चशिक्षा, शैक्षिक वातावरण, करियर, तथा नीति नियमबारे प्रत्यक्ष जानकारी तथा परामर्श प्रदान गर्ने छन् ।विद्यार्थीको क्षमताअनुसार कलेज तथा युनिभर्सिटीले अन द स्पोट विभिन्न स्कलरसिप प्रदान गर्न सक्ने छ । साथै फेयरमा सहभागि विद्यार्थीहरुका लागि विभिन्न स्किमको व्यवस्था  समेत गरिएको उनले जानकारी दिए ।
