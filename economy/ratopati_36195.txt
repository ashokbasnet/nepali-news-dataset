दक्षिण पूर्वी एसियामा ओपोको स्थान दोस्रो

काठमाडौं– दक्षिण पूर्वी एसियाली क्षेत्रमा बार्षिक स्मार्टफोन शिपमेन्ट्सका आधारमा ओपोले दोस्रो स्थान सुनिश्चित गर्न सफल भएको छ । मार्केट रिसर्च फर्म ईन्टरनेशनल डाटा कर्पोरेशन (आईडीसी)द्वारा प्रेशित ताजा रिपोर्र्टका अनुसार सन् २०१७मा २९% प्रतिशतको ‘डबल डिजिट’ बृद्धिदर दर्ता गर्दै ओपोले उक्त स्थान हासिल गरेको हो ।‘क्वाटर्ली मोबाइल फोन ट्र्याकर’मा इन्डोनेसिया, मलेसिया, म्यानमार, फिलिपिन्स, थाइल्याण्ड र भियतनाम लगायत बजारहरु समावेश गरिएको जनाइएको छ ।  सन् २००९ मा पहिलो अन्तर्राष्ट्रिय बजारका रुपमा थाइल्याण्डमा स्थापनासँगै ओपोले स्थानीय उपभोक्ताको चाहना अनुरुपका उत्पादनहरु उपलब्ध गराउँदै यस क्षेत्रमा तीब्र बृद्धिदर हात पार्दै आएको कम्पनीको दाबी छ । ओपोको स्थानीयकरण योजनाअनुसार कम्पनीले यूवा उपभोक्ताहरुको चाहना बुझ्दै तिनलाई सुन्दर तथा फेशनेबल डिजाइनमा नव प्रबर्तनात्मक अत्याधुनिक प्रबिधिले सुसज्जित उत्पादन उपलब्ध गराउँदै आएको छ । प्रयोगकर्तालाई ब्यक्तिगत तवरमा ब्यूटिफिकेशन उपलब्ध गराउन उद्योगमै पहिलोपटक ‘एआई ब्यूटी रिकग्निशन’ प्रविधिसहित सार्वजनिक गरिएको एफ सिरिज अन्तर्गतको सेल्फी एक्स्पर्ट एफफाइभ यूवाहरुमाझ अत्यधिक लोकप्रिय प्रमाणित भइसकेको समेत कम्पनीले बताएको छ । कम्पनीद्वारा सार्वजनिक उद्योगकै पहिलो मध्ये आधुनिक फुल स्क्रिन एफएचडी+डिस्प्ले र सहज फेसियल अनलक प्रविधि पनि पर्छन् । भविष्यमा पनि कम्पनीले आफ्ना नयाँ उत्पादनका माध्यमबाट प्रयोगकर्ताहरुलाई निरन्तर नवप्रबर्तनात्मक अनुभव पस्कँदै यस क्षेत्रका प्रयोगकर्ता माझ आफ्नो स्थान अझ सुदृढ बनाउने योजना बनाएको दाबी गरेको छ । 
