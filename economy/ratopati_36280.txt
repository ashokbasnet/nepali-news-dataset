रिलाईन्स लाईफ इन्स्योरेन्सको शाखा ललितपुरमा पनि

ललितपुर– रिलाईन्स लाईफ इन्स्योरेन्स लिमिटेडले शुक्रबारबाट ललितपुरको लगनखेलमा पनि शाखा विस्तार गरेको छ । कम्पनीले ललितपुरको लगनखेलस्थित कर्मचारी संचय कोषको भवनमा  नयाँ शाखा विस्तार गरेको हो । शुक्रबार एक कार्यक्रमका बीच शाखा विस्तार गर्दै कम्पनीका अध्यक्ष ताराचन्द केडियाले व्यवसाय विस्तार गर्न शाखा विस्तारको कामलाई उच्च प्राथमिकता दिइएको स्पष्ट पारे । कम्पनीले चैत्र मसान्त भित्र १६ वटा शाखा विस्तार गर्ने योजना पनि सार्वजनिक गरेको छ ।कम्पनीले २०७४ साल मंसीर १ गतेबाट विमा सेवा सुभारम्भ गरेको थियो । जीवन विमा व्यवसायलाई फराकिलो पार्दै लैजाने कम्पनीको योजना छ ।  कम्पनीका अध्यक्ष केडियाले यस आर्थिक वर्षको अन्त्यसम्म २५ वटा शाखा संचालनमा ल्याउने लक्ष्य लिइएको बताए ।
