नेपाल सिइओ सम्मेलनको तयारी अन्तिम चरणमा

 काठमाडौँ– नेपालमै पहिलो पटक आयोजना गरिएको नेपाल सिइओ सम्मेलनको तयारी अन्तिम चरणमा पुगेको छ ।  नेपाल सिइओ समिट तथा अवार्ड २०१८ कार्यक्रमको सम्पूर्ण तयारी अन्तिम चरणमा पुगेको आयोजकले जनाएको हो ।अगामी फाल्गुण ३० गते काठमाडौँको होटल सोल्टीमा हुने कार्यक्रमा नेपाल लगायत १७ देशका करिब ३ सय अर्थ तथा ब्यवसाय जगतमा कृयासिल तथा सफल सिईओ, चेयरपर्सन, डाइरेक्टर तथा म्यानेजिङ डाइरेक्टरहरुको सहभागी रहने आयोजकले जनाएको छ । अवार्ड तथा बिदेशबाट आउने पाहुनाको ब्यवस्थापन र स्वागतका लागि तयारी भइरहेको जनाइएको छ ।  कार्यक्रममा सहभागी हुन नेपालका बिभिन्न जिल्लाबाट सहभागीको आवेदन आउने क्रम जारी रहेकाले अनलाईन रजिस्टे«न केही दिनसम्मका लागि खुल्ला राखिने आयोजकले जनाएकोे छ ।पपुलर सिइओ अफ दि इयरका  लागी भोटिङ्ग कार्य चलिरहेको र भोटिङ्ग फाल्गुन ३० गते साँझ ६ बजेसम्म गर्न सकिने ब्यवस्था मिलाइएको  र अनलाईन भोटिङ्ग ५० प्रतिशत तथा मोवाइल भोटिङ्ग ५० प्रतिशत  गरि सर्वाधिक भोट पाउने ब्यक्तिलाई अवार्ड प्रदान गरिने पद्मा मिडिया गु्रपका कार्यकारी निर्र्देशक डम्बर शाहले जानकारी दिए ।अर्थ बजारमा अहिले पपुलर सिइओ अफ दि इयर बिधाका लागि नेपाल बिद्युत प्राधिकरणका प्रबन्ध निर्देशक कुलमान घिसिङ्गदेखि उद्योगी ब्यवसायी उपेन्द्र महतो तथा सफल बैंकर्स अनिल शाह लगायतकोे प्रतिस्पर्धाले चर्चा पाइरहेको छ । अन्य ५ विधाको अवार्डका लागि भने जूरी कमिटीले छनौट कार्य गरिरहेको छ ।आफुलाई मन परेको व्यक्तिलाई अनलाईनमा https://nepalceosummit.com/ceopopularchoice/ गई भोट गर्न सकिनेछ र एस.एम.एस. मार्फत CEO स्पेस छोडी भोट गर्न चाहेको नोमिनिको कोड टाईप गरि ३३००१मा एस.एम.एस. गर्न सकिनेछ । साथै कार्यक्रममा सहभागी हुन http://nepalceosummit.com/participation/ नाम दर्ता गर्न सकिनेछ ।
