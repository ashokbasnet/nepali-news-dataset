संघको निर्णय खुल्ला बजार बिरुद्धको अभ्यासः एनआइसी एसिया बैंक

काठमाडौं– एनआइसी एसिया बैंकले नेपाल बैंकर्स संघले आफुबिरुद्ध अन्तर कारोबार रोक्ने निर्णयलाई खुल्ला बजारबिरुद्धको अभ्यास भन्दै उक्त कदमको कडा विरोध गरेको छ । एनआइसी एसिया बैंकले बचत र मुद्धती खातामा ब्याज बढाएको भन्दै बैंकर्स संघ लगायतका संस्थाहरुले विरोध गरेपछि उक्त बैंकले खुल्ला बजार बिरुद्धको अभ्यास भन्दै उक्त प्रतिक्रिया दिएको हो ।एनआइसी एसिया बैंकले  मुद्धति निक्षेपमा १२ प्रतिशत र बचतमा १० प्रतिशतसम्म नयाँ ब्याजको प्रस्ताव गरेपछि संघ र उक्त बैंकबीच वाकयुद्ध सुरु भएको हो । संघले एनआइसी एसिया बैंकसहितको बैठकले बचतमा ८ र मुद्धति निक्षेपमा ११ प्रतिशत भन्दा बढी ब्याज नदिने निर्णय भएको जनाउँदै आएको छ भने एनआइसीले बैंकले यसलाई  राष्ट्र बैंकले नियमन गर्ने विषय भएकोले आफ्नो बैंकिङ कारोबारलाई निरन्तरता दिने जनाएको छ । \संघको शुक्रबार बसेको बैठकले एनआइसीसँग  कुनै प्रकारको अन्तर बैंक कारोबार नगर्ने निर्णय गरेको छ ।  राष्ट्र बैंकले भने एनआइसीको यो कदमलाई उसको आफ्नो आन्तारिक मामला भएकोले बोल्न नमिल्ने बताएको छ ।    
