रिलाइन्स लाईफ इन्स्योरेन्सले थप ४ बीमा योजना संचालनमा ल्याउने

काठमाडौं– रिलाइन्स लाइफ इन्स्योरेन्सले सुरुवात बाट ३ वटा जीवन बीमा योजना संचालनमा ल्याएकोमा  निकट भविष्यमा  थप ४ बीमा योजना संचालनमा ल्याउने भएको छ । कम्पनीले जीवन बीमा व्यवसाय फराकिलो पार्न नेपालभर शाखा तथा उप – शाखा विस्तारलाई प्राथमिकतामा राखेसँगै पृथक किसिमको शाखा खोल्ने सोचको नमुनाको रुपमा प्रथम शाखा पाटनमा स्थापना गरिएको छ । कम्पनीले चैत मसान्त भित्र १६ वटा शाखा विस्तार गर्ने र यस आर्थिक वर्षको अन्त्यसम्ममा नियमक निकायको स्विीकृति लिई करिब २५ वटा शाखा खोल्ने लक्ष्य लिएको छ ।कार्तिक २६ गते बीमा समितिबाट  संचालन अनुमति प्राप्त गरि यही मङ्सिर १ गतेबाट कृष्ण टावर, नयाँ बानेश्वर स्थित आफ्नो प्रधान कार्यालयबाट सेवा सुभारम्भ गरेको कम्पनीका अध्यक्ष ताराचन्द केडिया र संचालकमा पवन कुमार अग्रवाल, भरत कुमार तोडी, पवन कुमार अग्रवाल, र सुन्दर प्रसाद कँडेल रहेका छन् । कम्पनीका प्रमुख कार्यकारी अधिकृतमा प्रवीण रमण पराजुली रहेका छन् ।   
