सेञ्चुरी बैंकद्वारा निःशुल्क स्वास्थ्य शिविरको आयोजना

काठमाडौं–सेञ्चुरी कमर्सियल बैंकले सातौं वार्षिकोत्सवको उपल्यक्षमा मिति शुक्रबार बैंकको प्रधान कार्यलय पुतलीसडकमा निःशुल्क स्वास्थ्य शिविर तथा रक्तदान कार्यक्रम सञ्चालन गरेको छ ।  बैंकको संस्थागत सामाजिक उत्तरदायित्व अन्तर्गत सञ्चालित शिविरमा सामान्य स्वास्थ्य परीक्षणका साथसाथै आखां, मुटु, अर्थो तथा ग्यास्ट्रो सम्बन्धी स्वास्थ्य परीक्षण पनि गरिएको थियो ।  बालबालिकाहरु देखि लिएर वृद्धवृद्धाहरुसमेतको सहभागी उक्त शिविरमा १०० जनाभन्दा बढीको निः शुल्क स्वास्थ्यपरीक्षण गरिएको बैंकले जनाएको छ ।   रक्तदान कार्यक्रमा पनि ७० जनाभन्दा बढीको सहभागी थियो । उक्त कार्यक्रममा बैंकको अध्यक्ष राजेश कुमार श्रेष्ठ तथा बैंकका संञ्चालकहरु, का.मु. प्रमुख कार्यकारी अधिकृत शेयरधनीहरु, कर्मचारी तथा ग्राहकहरुको उपस्थिती थियो ।                         
