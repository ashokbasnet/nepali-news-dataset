माछापुच्छ्रे बैंकको सल्यान शाखाद्धारा निःशुल्क स्वास्थ्य शिविर सञ्चालन

काठमाडौं–माछापुच्छ्रे बैंक लिमिटेडले संस्थागत सामाजिक उत्तरदायित्व अन्र्तगत सारदा नगरपालिका १५ स्थित माल्नेटा सल्यानमा निःशुल्क स्वास्थ्य शिविर सञ्चालन गरेको छ । उक्त स्वास्थ्य  शिविरमा ५ सय ३० भन्दाबढी बिरामीले स्वास्थ्य परिक्षण गराई करीव पाँच लाख बराबरको निःशुल्क औषधी समेत लिएका छन् ।  कार्यक्रम कान्तिपुर सामुदायिक अस्पतालको सहकार्यमा भएको थियो । यस बैकले नेपाल अधिराज्यभर छरिएर रहेका आफ्ना शाखा कार्यालय मार्फत देशको सामाजिक, आर्थिक, शैक्षिक तथा खेलकुद लगायतका क्षेत्रको बिकासमा उल्लेख्य योगदान गर्दै आएको छ ।  पोखराबाट २०५७ सालमा बैंकीङ्ग कारोवार शुरु गरेको यस बैकको कुल शाखा संख्या ५६, एक्स्टेन्सन काउण्टर १  का साथै आफ्नै एटिएमको संख्या ७३ रहेको छ ।  ६ अर्ब ५९ करोड ८७ लाख चुक्ता पुँजी रहेको यस बैकले २०७३ साल चैत्रमसान्त सम्ममा ५८ अर्ब ४८ लाख निक्षेप परिचालन गरी ५३ अर्ब ५८ लाख कर्जा प्रवाह गरेको छ भने सो अवधिमा १ अर्व ५१ लाख खुद मुनाफा आर्जन गरेको छ ।  
