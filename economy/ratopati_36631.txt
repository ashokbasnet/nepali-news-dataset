बैंकर्स संघद्वारा सिण्डिकेट खडा, विवाद समाधानको पक्षमा एनआइसी एसिया बैंक

–बैंक तथा वित्तीय संस्था ऐनले बैंक तथा वित्तीय संस्थाहरु एक आपसमा मिली वित्तीय कारोबारमा कुनै किसिमको एकाधिकार वा अन्य कुनै किसिमको नियन्त्रित अभ्यास कायम गर्न पाइने छैन । #आफूले नाजायज लाभ लिने नियमतले वित्तीय क्षेत्रको प्रतिस्पर्धात्मक वातावरणमा कृत्रिम अवरोध खडा हुने कुनै किसिमको कार्य गर्न, #बैंक तथा वित्तीय संस्थाले गर्न नहुने भनी राष्ट्र बैंकले समय समयमा तोकेका अन्य कार्य गर्नव्यवस्थापिका–संसदले गत साल पारित गरेको बैंक तथा वित्तीय संस्था ऐन, २०७३ मा रहेको व्यवस्था हो यो ।  मुलुकभित्र हरेक क्षेत्रका एकाधिकार र कार्टेलिङ रहेको कुरा आम संस्कृति जस्तै बनेको छ । खुला बजारको दुहाई दिएर एकाधिकार कायम गर्ने मामिलामा पछिल्लो दिनमा बैंक तथा वित्तीय संस्था पनि उत्तिकै संलग्न देखिन थालेका छन् ।वाणिज्य बैंकहरुको छाता संगठन नेपाल बैंकर्स संघको एकाधिकारमा सहमति नजनाउँदा एनआइसी एसिया बैंकलाई बाहेक गर्ने र कारोबार नै नगर्ने निर्णयमा अरु बैंक पुगेका छन् । खुला बजारमा हरेक कुराको निर्णय गर्न स्वतन्त्र छाडिन्छ तर सहमतिको नाममा एकाधिकार कायम गरेर नमान्नेलाई कारवाही गर्ने प्रणालीको विकास गरिएको छ । यातायातमा एकाधिकार, बजारमा व्यापारीको एकाधिकार, तरकारी बजारमा पनि एकाधिकार, जताततै एकाधिकार र कार्टेलिङको संयन्त्र खडा गरिएको छ । त्यस्तै संयन्त्रको पछिल्लो कडी बनेको छ बैंक तथा वित्तीय संस्थाको भद्र सहमतिको नाममा खडा गरिएको एकाधिकार ।कारण जे सुकै भएपनि सरकारको नीति र नियम विरुद्ध गएर बैंकहरुको छाता संगठन नेपाल बैंकर्स संघले एनआइसी एसियालाई कारवाही गर्नेसम्मको धम्की दिएको छ । एनआइसी एसियालाई संघबाट एक्ल्याउने र रिङ आउट गर्ने प्रयास गरिएको छ । जुन गतिविधि खुला बजारको मूल मर्म र भावना विपरित समेत रहेको छ ।यसरी सुरु भयो विवाद बजारमा अत्याधिक तरलाको अभाव देखिएपछि बैंक तथा वित्तीय संस्थाले व्याजदर बढाउन प्रतिस्पर्धा नै सुरु गरे । कसले कति बढी निक्षेप जम्मा गर्ने भन्ने प्रतिस्पर्धाका बीच बैंकहरु आफ्नो सापेक्षतामा व्याजदर तय गर्न थाले । तर, गत बिहीबार एनआइसी एशिया बैंकले बचत १० प्रतिशत र मुद्दतीमा १२ प्रतिशत व्याज दिने भन्दै सार्वजनिक सूचना प्रकाशित गर्यो र विज्ञापन पनि सुरु गर्यो ।पछिल्लो दिनमा एनआइसी एसिया बैंकले बजार विस्तारका लागि अनेकन प्रयास गरिरहेको छ । त्यो उसको व्यवसायिक धर्म भित्र नै पर्दछ । तर एक साता अघि संघले बैंकहरुले बचतमा ८ प्रतिशतभन्दा बढी ब्याज नदिने  निर्णय गर्यो ।   खुला बजारमा त्यही निर्णय सबैले मान्नुपर्छ भन्ने थिएन र हुने कुरा पनि भएन । एनआइसी एसियाले आफ्नो निर्णय नमानेको भन्दै संघका पदाधिकारी आक्रोशति भए र एनआइसी एसियासँग कुनै पनि कारोबार नगर्ने निर्णयमा पुगे ।संघले त्यतिमात्रै नभई केही दिन अघि मात्रै मुद्दती निक्षेपमा ११ प्रतिशत भन्दा बढी व्याज नदिने निर्णय समेत गरिसकेको थियो ।  एकाधिकार कायम गर्ने निर्णयलाई संघले भद्र महमतिको जलप लगाउने गरेको छ । जुन खुला बजारको सरासर उल्ल्घंन हो र कानुनी राज्यको बैंकरहरुले यसलाई भद्र सहमति भन्ने गरेका छन् । विगतमा पनि यस्तो मर्म विपरितको व्यवहार समेत हो ।आइतबार बिहानै आयो यस्तो निर्णय घटना क्रम त्यतिमा मात्रै सिमित रहेन । आइतबार विहान पुन २७ वटै बैंकका प्रमुख कार्यकारी अधिकृतको बैठक बस्यो । उक्त बैठकले निर्णय भन्दै सार्वजनिक गर्यो र भन्यो ‘एनआइसी एशिया बैंकसँग कुनै पनि बैंकले कुनैपनि प्रकारका कारोबार गर्दैन ।’  नेपालमा बैंक तथा वित्तीय संस्थाको नियमक निकायको रुपमा नेपाल राष्ट्र बैंक रहेको छ । तर पछिल्लो दिनमा बैंकमा यसो गर, उसो गर भन्दै बैकर्स संघ नै नियमक निकाय जस्तो गरी प्रस्तुत हुन थालेको छ । यो खुला बजारको मूल मर्म हो कि एकाधिकार र कार्टेलिङको अर्को रुप हो । यसबारेमा कोही पनि बताउन चाहँदैनन् ।के भन्छ बैंकर्स संघ ? एकाधिकार कायम गर्ने निर्णयलाई संघले भने अस्वीकार गरेको छ । ‘हामीले एकाधिकार कायम गरेकै होइनौ । प्रणाली बसाउन खोजेका हौ’,संघका एक पदाधिकारीको भनाइ छ ।तर संघका अध्यक्ष ज्ञानेन्द्र ढुंगाना एनआइसी एशिया बैंकले ‘सिस्टमेटिक रिस्क’ निम्त्याउने गतिविधि गरेकाले अरु बैंकलाई कारोबारमा ध्यान दिन मात्रै भनेको बताउँछन् । आइतबार दिनभर जसो नै प्रमुख बैंकका प्रमुख कार्यकारी अधिकृत र संघका पदाधिकारीबीच एनआइसी एसिया बैंकको विषयलाई लिएर छलफल भयो । तर छलफलमा के भयो भन्ने बारेमा भने उनीहरु कुनै पनि जानकारी दिन तयार छैनन् । बैंक तथा वित्तीय क्षेत्रमा सुशासन कायम गर्न, नागरिकको निक्षेपको सुरक्षालगायतका विषयमा नेपाल राष्ट्र बैंकले कडा नीति अख्तियार गर्दा बैंकर्स संघको एउटै बोली हुन्छ , राज्यले खुला बजार अर्थतन्त्रको मूल मर्मत विपरित गएर व्यवहार गर्यो ।राष्ट्र बैंकका कतिपय सुधारमुखी कार्यक्रम समेत लागू गर्न संघले दिएको छैन । बजारलाई नियन्त्रण गर्न खोजेको उनीहरुको आरोप रहने गर्दछ । डा युवराज खतिवडा गर्भनर हुँदा संघका पदाधिकारीले नै खुला बजार अर्थतन्त्र विपरित गएर केन्द्रीय बैंकले निर्णय गरेको भन्दै आपत्ति मात्रै जनाएन आन्दोलन गर्ने धम्की समेत दिएको थियो ।तर पछिल्लो पटक एनआइसी एसिया बैंकको सन्दर्भमा भने संघले गरेको निर्णय खुला बजार अर्थतन्त्रको मान्यता विपरित रहेको छ भन्न संघ तयार छैन ।संघका अध्यक्ष ढुंगाना आफूहरु खुला बजार अर्थतन्त्रको पक्षपाती नै रहेको जिकिर गर्छन् । भद्र सहमति पालना नगरेको भन्दै त्यस्तो निर्णय गर्नुपरेको संघको एकोहोरो जिकिर छ । राष्ट्र बैंक माैन बैंकहरुले एकाधिकार कायम गरेको विषयमा जानकारी लिन नेपाल राष्ट्र बैंकका डेपुटी गर्भनर र प्रवक्तालाई सम्पर्क गर्ने प्रयास गरियो । तर उनीहरु यस विषयमा आफूहरुले कुनै निर्णय नगरेको र कुनै जानकारी नआएको भन्दै बोल्न अस्वीकार गरे । उनीहरुले कुनै जानकारी आएपछि केन्द्रीय बैंकको तर्फबाट के गर्ने भन्ने विषयमा आवश्यक छलफल हुन सक्ने मात्रै बताए । राष्ट्र बैंकका प्रवक्ता राजेन्द्र पण्डित सम्पर्कमा नै आउन चाहेनन् ।यसो भन्छन् –एनआइसी एसिया बैंकका डेपुटी सिइओ व्याजदर निर्धारणमा बैंकहरु स्वतन्त्र छन् । व्याजदरकै कारण अर्थतन्त्रमा समस्या आउने भएमा नियमक निकायको रुपमा रहेको नेपाल राष्ट्र बैंकले नै आवश्यक निर्णय गर्छ र एक्सनमा उत्रिन्छ । तर बैंकर्स संघ नियमक निकायको रुपमा प्रस्तुत भएको धेरैको भनाइ छ ।एनआइसी एसिया बैंकले बैंकर्स संघको एकाधिकार तोड्ने हिम्मत गरेको भन्दै उसको प्रशंसा समेत भएको छ । बैंक तथा वित्तीय संस्था ऐनको प्रावधान विपरित गएर कुनै पनि बैंक तथा वित्तीय संस्थाले सामूहिक रुपमा एकाधिकार कायम गर्न पाउँदैनन् ।तर एनआइसी एसिया बैंक आफै यो विषयलाई थप तन्काउने पक्षमा रहेको छैन । उसले वार्ता र सहमति मार्फत नै समस्याको निरुपण होओस् भन्ने चाहेको देखिन्छ ।त्यसको अर्थ एकाधिकार तोडेर वाहवाही पाएको एनआइसी एसिया पुनः एकाधिकार र कार्टेलिङको पक्षमा जान लागेको त होइन भन्ने संशय पनि देखिएको छ ।एनआइसि एसिया बैंक  डेपुटी सिइयो सुधिरनाथ पाण्डे आफूहरु निरन्तर छलफलमा रहेको बताउँछन् । भन्छन् ‘ नागरिकको निक्षेपसँग जोडिएको विषय भएकाले विवाद लम्ब्याएर थप समस्या खडा गर्ने पक्षमा हामी छैनौ । समस्या समाधानकै पक्षमा छौ ।’ उनले व्याजदर तय गर्ने सवालमा बैंक स्वतन्त्र भएपनि नागरिकको निक्षेपको चिन्ता सबै क्षेत्रबाट भएपछि आफूहरु विवाद चर्काउने पक्षमा नरहेको बताए । उनले थप अगाडि भने ‘ एकाध दिनमा यो विवाद मिल्छ भन्ने मलाई लाग्छ ।’तर सोही बैंकका अर्का एसिस्टेन्ट सिइओ  रोशन न्यौपानेले व्याजदर निर्धारणमा बैंकहरु स्वतन्त्र भएको भन्दै बैकर्स संघको निर्णय आफूहरुलाई मान्य नभएको बताएका थिए । उनले सार्वजनिक रुपमा नै एकाधिकार नमान्ने बताएका थिए ।
