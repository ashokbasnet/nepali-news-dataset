कुमारी बैंकमा अत्याधुनिक कोर बैंकिङ सफ्टवेयर सुरुवात

काठमाडौं–कुमारी बैंकले हाल सञ्चालनमा रहेको कोर बैंकिङ सिष्टम परिवर्तन गरी अत्याधुनिक सफ्टवेयर फिनाकल ९ँष्लबअभि ज्ञण्।द्द।ज्ञढ० प्रयोगमा ल्याएको छ । फिनाकल प्रविधिको पछिल्लो संस्करणको प्रयोग गर्ने पहिलो नेपाली बैंक कुमारी बैंक नै भएको बैंकले दावी गरेको छ । अत्याधुनिक बैकिङ्ग सेवा पु¥याउने उद्देश्यका साथ कुमारी बैंक लिमिटेडले नयाँ कोर बैंकिङ्ग सफ्टवेयर खरिद गर्नका लागि विश्व प्रख्यात सूचना प्रविधि कम्पनी इन्फोसिस इण्डियासँग फिनाकल–१०.२.१९ कोर बैंकिङ्ग अत्याधुनिक पछिल्लो संस्करणको सफ्टवेयर खरिद गर्ने सम्झौता गरेको थियो । ग्राहकलाई आधुनिक, गुणस्तरिय तथा सुरक्षित सेवा दिने उद्देश्यले यस्तो नयाँ प्रविधि भित्रयाएको जनाएको छ । देशमा बैंकिङ्ग क्षेत्रमा नयाँ प्रविधि भित्रयाउँन कुमारी बैंकले अग्रणी भूमिका निर्वाह गर्नुका साथै उक्त  बैंकले नेपालमा सवैभन्दा पहिले इन्टरनेट बैंकिङ्गको सुरुवात पनि गरेको थियो । फिनाकल प्रविधि संसारभरी चलन चल्तीमा रहेको उच्चस्तरीय बैंकिङ्ग सफ्टवेयर मध्ये एक हो । हाल फिनाकल सफ्टवेयर विश्वका ४५ वटा देशहरुमा प्रयोग भईरहेको छ । नेपालमा आधुनिक प्रविधियुक्त यस्तो सफ्टवेयरको प्रयोग सन् १९९६ देखि हुँदै आएको छ । हाल नेपालमा ११ वटा बैंकहरुले यो सफ्टवेयरको प्रयोग गरेका छन् । हाल कुमारी बैंकले ७४ शाखा तथा २ वटा एक्सटेन्सन काउन्टर सहित ५७ एटिमवाट गा्रहकहरुलाई सेवा प्रदान गरिरहेको छ ।   
