महिला दिवसको सन्दर्भमा एशियन पेन्ट्सको ‘शक्तिरुपेण संस्थिता’

काठमाडौं–एशियन पेन्ट्स नेपालको सक्रियतामा अन्तर्राष्ट्रिय महिला दिवस २०१८ का अवसरमा आयोजित “शक्तिरुपेण संस्थिता” भव्यताका साथ सम्पन्न भएको छ ।  एशियन पेन्ट्सको प्रयासमा आयोजना गरिएको कार्यक्रमको उद्देश्य सामाजिक विभेदविरुद्ध आवाज उठाएका र विपन्नता भएकाहरुको जीवनस्तर उकास्नमा संघर्ष गरेका महिलाहरुलाई सम्मान गर्दै उनीहरुको योगदानको कदर गर्नु रहेको बताइएको छ ।  कार्यक्रममा मनिषा कोइराला, इन्दिरा राना मगर र अस्मीना रञ्जित निर्णायक रहेका थिए । निर्णायक मण्डलीले दिएको अन्तिम निर्णयका आधारमा पुरस्कार वितरण गरिएको थियो । पुरस्कृत हुनेहरुमा शान्ति फाउण्डेसनको तर्फबाट सन्जमाया तामाङले डायमण्ड अवार्डका साथ नगद रु.१,००,००० नगद पुरस्कार प्राप्त गरेकीछन् । यस्तै ओरेक नेपालकी कमला दनुवार र रक्षा नेपालकी मुना नेपाली स्वर्ण अवार्डको पुरस्कारबाट सम्मानित भइन् । त्यस्तैं रजत अवार्डद्वारा पौरखी नेपालकी मन्जु गुरुङ, नारी सचेतना केन्द्र नेपालकी प्रतिभा सुवेदी र महिला फाउण्डेसन नेपालकी रेणु शर्मा पुरस्कृत भएका छन् । यसैगरी शिवानी क्षेत्री, शशिदेवी भट्ट, शारदा रिजाल र सिर्जना अधिकारीलाई क्रमशः नगद पुरस्कार रु.२५ हजारका साथै ताम्र अवार्ड प्रदानगरिएको थियो ।  
