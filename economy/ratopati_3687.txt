म्यानपावर व्यवसायीको क्षेत्रीय भेलाः व्यवसायी र कामदारको हितमा लड्ने प्रतिवद्धता

काठमाडौं–म्यानपावर व्यवसायीको छाता संस्था नेपाल वैदेशिक रोजगार व्यवसायी संघको २५ औं साधारण सभा नजिकिंदै गर्दा व्यवसायीले अवका नेतृत्व व्यवसायी र कामदारको हितमा लड्न सक्ने प्रतिवद्धता बोकेको व्यक्ति हुनुपर्नेमा जोड दिएका छन् ।  संघको नेतृत्व कमजोर हुँदा व्यवसायी मुद्धाहरु ओझेलमा पर्ने तथा बढीभन्दा वढी अवसर भएका स्थानमा नेपाली युवालाई रोजगारीमा पठाउन नीतिगतरुपमा चुक्नु परेको भन्दै व्यवसायीले सक्षम नेतृत्व आवश्यक रहेको बताएका हुन् ।  संघको निर्वाचनको पूर्व सन्ध्यामा संयुक्त व्यवसायी समूहले गरेको ललितपुरमा गरेको क्षेत्रिय भेलामा अधिकाशं वक्ताले संघमा सक्षम नेतृत्व पुगेपनि टीमको अभावमा काम गर्न नसकेको र पुरातनवादी व्यक्तिहरुले नै नेतृत्व लिदाँ व्यवसायी र कामदारका मुद्धा ओझेलमा पर्ने गरेको बताए । ललितपुर क्षेत्रका व्यवसायी लक्षित भेलामा संघका पूर्व अध्यक्ष बलबहादुर तामाङले संघको नेतृत्व सक्षम, नेतृत्वदायी र इमान्दार बन्नुपर्नेमा जोड दिए । उनले विगतमा आफुले व्यवसायी र कामदारको पक्षमा वकालत गर्दा दुवै पक्षको हित नहानेले विरोध गरेको स्मरण गर्दै अव बहुमत सहितको टीम संघमा जानुपर्ने बताए ।  निर्वाचन परिचालन मुल समितिका संयोजक सरोजकुमार पोखरेलले प्रगतिशिल व्यवसायीहरुले दुवै पक्षको समग्र हितमा काम गर्ने भन्दै व्यवसायीक एकतामा जोड दिए । उनले संघलाई समयानुकुल अगाडी बढाउन अग्रगामी सोच भएको व्यक्तिको आवश्यकता रहेको जनाए ।  संयुक्त व्यसायीक समूहवाट अध्यक्षको उम्मेदवार बनेका रोहन गुरुङले वर्तमान नेतृत्व आरोप पत्यारोप सिमित भएको र व्यवसायीक हितमा काम गर्न नसकेको स्पष्ट पारे । उनले समयानुसार संघलाई आधुनिक प्रविधीमैत्री वनाउने र व्यवसायी र कामदारलाई संघले आवश्यकता अनुसार सेवा सुविधा उपलव्ध गराउन योजना बनाएको बताए । उनले आफ्नो समूह संघको पुर्नसंरचना गर्दै सक्षम नेतृत्व दिन तयार रहेको समत जनाए ।  यसतै, वरिष्ठ उपाध्यक्षका उम्मेदवार रामप्रसाद भान्तनाले सवैको साझा संस्थाका रुपमा संघलाई अघि वढाउनुपर्नेमा जोड दिए । भेलामा संघको आगामी कायृकालका लागि द्वितिय उपाध्यक्षका लागि उम्मेदवारी दिएकी सुवर्ण श्रेष्ठ, तृतीय उपाध्यक्षका उम्मेदवार  शुक्र पाख्रिन, महासचिवका उम्मेदवार नरेश गेलाल लगायतले बोलेका थिए । कार्यक्रममा अधिकाशं म्यानपावर व्यवसायीले संघलाई गतिशिल वनाउनुपर्नेमा जोड दिए ।     
