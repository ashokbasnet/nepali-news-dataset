रारा पुग्न रारा एडभेन्चरले ल्यायो आकर्षक प्याकेज

काठमाडौं– रारा पर्यटन बिकास समिति तथा रारा एडभेन्चरले आन्तरिक तथा बाह्य पर्यटकहरूका लागि आकर्षक टुर प्याकेजको ब्यवस्था गरेको छ । पर्यटकहरूको सुबिधाका लागि सस्तो र सहज प्याकेजको ब्यवस्था गरेको रारा पर्यटन बिकास समितिका अध्यक्ष तथा रारा एडभेन्चरका प्रबन्ध निर्देशक देविकृष्ण रोकायले बताए ।लामो समयदेखि राराको बिकासको लागि निरन्तर लागि परेका अभियन्ता रोकायाले ब्यवसायीकमात्रै नभएर समग्र कर्णालीको पर्यटन र बिकासका आधारहरू तय गर्न राराको प्रचारप्रसार गर्न आवश्यक रहको बताए । यस्ता छन् आकर्षक प्याकेज रारा पर्यटन बिकास समितिले काठमाडौबाट रारा पुग्न चाहनेलाई हवाई  सडकमार्गको व्यवस्था गरेको छ । हवाईमाध्यामबाट २ रात ३ दिन र ३ रात ४ दिनको टुर प्याकेज तय गरेको छ । त्यस्तै सडकबाट जिपमा ६ रात ७ दिनको टुर प्याकेज र नेपालगन्ज सुर्खेतबाट पनि एकैसाथ २ रात ३ दिन र ३ रात ४ दिनको टुर प्याकेज तय गरेको छ । स्थलमार्गबाट ४ रात ५ दिनको टुर प्याकेज घोषण गरेको अध्यक्ष रोकायले बताए । पर्यटकहरुलाई रारा मुर्मा होमस्टेमा स्थानीय परिकारका स्वाद लिनुका साथै घोडा सयर,डुंगा सयर र स्थानीय रूड गाइडको ब्यवस्था गरिएको छ ।  रारा तालको नजिकै रहेको मुर्मा गाँउ र  राराको पुरा दृश्याअवलोकन अपिसैपाल हिमाल, काञ्जिरोवा,सिस्ने हिमाल कोइकी हिमाल बढिमालीका , खप्तड केहि भुभाग र तिब्बतियन क्षेत्रको दृश्य अबलोकन गर्न सकिनेछ । रारा एडभेन्चरले आफ्नै पहलमा निरन्तर नेपालगन्ज र सुर्खेतबाट हवाई सेवा समेत सुरू गरेको जनाएको छ ।  रारामा के छ आकर्षण ?वरिपरि जंगलको बीचमा रहेको राराको भ्रमणमा आउनेहरु घण्टौं समय बितेको पत्तो पाउँदैनन् । रारा तालको एक फन्को लगाउन पाँच घन्टा बढि समय लाग्छ । समुद्री सतहदेखि २९९० मिटर उँचाइमा रहेको रारा तालपछि मुर्मा गाउँ आकर्षाणका रुपमा रहेको छ । जुन समुन्द्री सतहबाट ३७७० मिटर उचाँइमा रहेको छ । यो स्थानबाट मौसम सफा भएको समयमा मध्य र सुदूर पश्चिमाञ्चलका ६ वटा जिल्लाका भूभागहरु देख्न सकिने स्थानीयको भनाई छ । बिश्वकै अग्लो स्थानमा माछा पाईने एकमात्र ताल रारातालमा बिश्वमा कुनैपनि ठाँउमा नपाइने स्नो ट्राउट माछा पाइन्छ । रारा जानका लागि वर्षभरि नै उपयुक्त मानिए पनि खासगरी हिउँद महिनामा रमाइलो दृश्य देख्न सकिने भएकाले पर्यटकको रोजाई यहि समय हुने गर्छ । हिउँदमा हिउमा चिप्लेटी खेलेर आनन्द लिन सकिने तथा बर्षायाममा राराताल वरिपरी फुलेका फुलहरूको मनमोहकतासँग पर्यटकहरुले रमाउन सक्नेछन् ।त्यसो त २०२० सालामा रारा पुगेका तत्कालिन राजा महेन्द्रले  राराको सुन्दरतासंग मोहित भएर कविता लेखेका नै थिए– रारा कि अप्सरा ! यसरी पुग्ने राराराराका अभियान्ता रोकाया भन्छन्–रमाइलो गर्न आउँदा कतिपयले बिभिन्न किसिमका झन्झट खेप्नुपर्ने हुनसक्छ । त्यसको कारण हो, रारा आउनुभन्दा अगाडि यसबारे सूचना नलिने र आवश्यक तयारी नगर्ने । कतिपयले रारा जानलाई जहाजको टिकट पाइँदैन भन्ने गुनासो गरेको समेत पाईन्छ  । यसकालागि  अग्रीम टिकट बुकिङ गरे कुनै समस्या हुदैन । त्यसको सम्पुर्ण तयारी र जानकारी रारा एडभेन्चरले दिन्छ ।’ रारा एडभेन्चरसँग सम्पर्क गरे रारा यात्रा असहज नहुने रोकायको भनाई छ । उनले रारा पुग्नका लागि हवाई र बसयात्रा गरी दुई वटा विकल्प रहेको भन्दै पश्चिम नेपालको प्रवेशद्वार नेपालगञ्जको विमानस्थल राझाबाट मुगुको ताल्चा विमानस्थलसम्म जहाजमा जान सकिने र त्यहाँबाट तीन घण्टा पैदल हिँडेपछि रारा तालको किनार पुगिने उनले सुनाए । त्यस्तै अर्को विकल्पका रुपमा सुर्खेतबाट मुगु सदरमुकाम गमगढीसम्म सार्वजनिक बस पनि चल्ने भन्दै रारा जाने यात्रुलाई सस्तो र सुर्लभ प्याकेजमा आरमदायी यात्रा गराउने रोकायाले जनाए ।   
