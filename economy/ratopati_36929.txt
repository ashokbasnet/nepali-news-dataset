सेञ्चुरी बैंकको सातौं वार्षिक साधारणसभा सम्पन्न

काठमाडौं– सेञ्चुरी कमर्सियल बैंकले आफ्नो सातौं साधारणसभा सम्पन्न गरेको छ । बैंकका अध्यक्ष राजेशकुमार श्रेष्ठको अध्यक्षतामा बुधबार सो बैंकको साधारणसभा सम्पन्न भएको हो । साधारणसभाले शेयरधनीहरुलाई हाल कायम रहेको चुक्ता पूँजीको ५ प्रतिशत बराबरको बोन शेयर बितरण गर्ने र ५ प्रतिशत लाभांश वितरण गर्ने प्रस्ताव समेत पारित गरेको छ । यो बोनश शेयर जारी गरेपछि अब उक्त बैंकको चुक्ता पूँजी ८ अर्ब ६ करोड पुगेको जनाइएको छ ।उक्त बैंकको आव २०७४/७५ को पुस मसान्तसम्म यस बैंकले कुल निक्षेप रु. ५२.१७ अर्व र कर्जा रकम रु. ४७.०२ अर्व परिचालन गरी रु. ३९.२७ करोड सञ्चालन मुनाफा र रु. ३२.५१ करोड खुद मुनाफा आर्जन गरेको जनाइएको छ ।  बैंकले काठमाडौं उपत्यकामा ११ शाखाहरु र ५ वटा एक्स्टेन्सन काउन्टर र उपत्यका बाहिर ८२ शाखाहरु र ३ वटा एक्स्टेन्सन काउन्टर साथै १० वटा शाखारहित बैंकिङ्ग गरी जम्मा १११ स्थानबाट कारोबार सञ्चालन गरिरहेको आज जारी विज्ञप्तिमा जनाइएको छ ।   
