महिला उम्मेदवारसँग म्यानपावरका कुरा : द्वितीय उपाध्यक्षकी उम्मेदवार सुबर्ण श्रेष्ठका यस्ता छन् एजण्डा

काठमाडौं–बिगत लामो समयदेखि वैदेशिक रोजगार व्यवसायीका रुपमा कार्यरत सशक्त महिला पात्र हुन् सुवर्ण श्रेष्ठ । मदिना इन्टरनेशनल सर्भिसेज प्रालिकी सञ्चालक श्रेष्ठ यो क्षेत्रमा स्थापित युवा महिला व्यवसायी मध्ये परिचित समेत छिन् ।मुलुकमा बढ्दो वेरोजगारीले समाजमा पारेको समस्यालाई मध्य नजर गरेर यो क्षेत्रमा हात हालेकी उनले अहिलेसम्म हजारौ युवालाई वैदेशिक रोजगारीमा पठाइसकेकी छिन् ।  वैदेशिक रोजगार क्षेत्र सधै सुरक्षित, व्यवस्थित र मर्यादित हुनुपर्नेमा जोड दिने श्रेष्ठ एक शिक्षित युवा महिला व्यवसायीका रुपमा गनिन्छिन् । यसअघि वैदेशिक रोजगार व्यवसायी संघको सचिव समेत भइसकेकी उनी यस पटक भने संघमा संयुक्त व्यवसायीक समूहवाट द्वितीय उपाध्यक्षको उम्मेदवार बनेकी छिन् । करिव ८ सय ५० वैदेशिक रोजगार व्यवसायीको छाता संस्था संघमा नेतृत्वको दावी गरिहेकी श्रेष्ठसँग नेतृत्वमा पुग्ने के छ त एजेण्डा ? उनले रातोपाटीसँग वुँदागत रुपमा आफ्ना एजेण्डा यसरी प्रस्तुत गरेकी छिन् ।  तपाईको उम्मेदवारी किन ?  –बैदेशिक रोजगार ब्यबसायलाई एउटा गर्विलो ब्यबसायको रुपमा स्थापित गर्न  –ब्यबसायीले आफ्नो छाता संगठनका रुपमा संघ आफ्नै हो भन्ने महशुस हुनेगरि काम गर्न  – ब्यबसायीले भोग्दै आएका समस्या र चुनौतीलाई नीतिगत रुपमै समाधान गर्न  – संसोधनको प्रक्रियामा रहेको वैदेशिक रोजगार ऐनको प्रस्तावित मस्यौदालाई ब्यबहारिक,  ब्यबसायी मैत्री  बनाउन  – बैदेशिक रोजगारमा जाने कामदारको जिम्मेवारी र कर्तब्यलाई ऐनमा नै ब्यबस्थापन गर्न  –राहदानी लिनु अगाडि नै अभिमुखीकरण तालिमको व्यवस्था गर्न  – आबश्यक मुलुकहरुमा बजार प्रर्वधन गर्न सहजताका लागि जब फेयर तथा भ्रमण आयोजना गर्न  – एजेन्टको ब्यबस्थापन गर्न र यसका बिकृती हटाउन  – विभिन्न सरकारी तथा गैरसरकारी  निकायसंग समन्वय गरि सीप बिकासको तालिम दिन –दुई देशबीच श्रम सम्झौता गराउन पहल गर्दै संस्थागतरुपमा घरेलु कामदार पठाउने व्यवस्था ल्याउन पहल गर्न  –व्यवसायीहरुको हरेक पहलको साथी बन्न, सम्पूर्ण महिला ब्यबसायीको सशक्तिकरणका लागि आवाज वुलन्द गर्न   
