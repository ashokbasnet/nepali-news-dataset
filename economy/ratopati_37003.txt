ह्वावे नोभा टु आई फोन धेरैको रोजाइमा

काटमाडौं‘– ह्वावेको नोभा टु आई नोभेम्बर महिनामा लन्च भएदेखि नै धेरैको रोजाईमा परेको छ । कम्पनीका अनुसार ह्वावेको नोभा टु आई नोभेम्बर २०१७ देखि अहिलेसम्मको ४ महिनामा ५० हजार युनिट बिक्री भएको छ । नोभा टु आई आफ्नो विधाको सबैभन्दा रुचाइएको स्मार्टफोन बन्न सफल भएको छ ।काठमाडौंका विभिन्न बजारका ग्राहकरुको प्रतिक्रियाअनुसार यो फोन आफ्नो फोटोग्राफी र शानदार फुलभ्यु डिस्प्लेका कारण सबैभन्दा रुचाइएको स्मार्टफोन बनेको हो । नेपाली बजारले ह्वावेको नोभा टुआईको दुवैतर्फ भएको डुअल क्यामराहरुलाई निकै मन पराएका छन् । ब्लर ब्याकग्राउण्डका साथ यसले Bokeh इफेक्ट दिन्छ र उत्कृष्ट सेल्फीका लागि यसमा स्मार्ट सेल्फी टोनिङ फ्ल्यास  छ । नोभा टुआई नेपालको एक मात्र स्मार्टफोन हो, जसमा ४ वटा क्यामराको साथ स्लीम बेजल डिस्प्ले छ, जुन उत्कृष्ट छ । २ वटा (13MP/2MP)  अगाडिको र (16MP/2MP) पछाडीको क्यामराहरु भएको नोभा 2i ले मिड–रेन्ज विधामा आफ्ना सबै समकालीन प्रतिस्पर्धीहरुलाई पछाडि पार्दै नेपाली बजारमा आफ्नो विधामा सर्वाधिकमा बिक्री हुने स्मार्टफोन बनेको छ । काठमाडौं उपत्यकाका विक्रेताहरुका अनुसार नोभा टुआईप्रति उपभोक्ताको आकर्षण बनेको छ ।
