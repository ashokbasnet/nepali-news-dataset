तुलसीराम गौतम प्रमुख कार्यकारी अधिकृत पदमा नियुक्त

काठमाडौं– सेन्चुरी बैंकको रिक्त प्रमुख कार्यकारी अधिकृत पदमा बैशाख १९ गते (२ मे, २०१८) देखि लागु हुने गरी तुलसीराम गौतमलाई  नियुक्त गर्ने गरी बुधबार सम्झौता भएको छ ।गौतमले नेपाल बैंकबाट बैंकिङ्ग सेवा प्रारम्भ गरी सोमा १३ वर्ष, नेपाल इण्डोसुइज बैंकमा ७ वर्ष, नेपाल एस्.बी.आई बैंकमा कर्जा प्रमुख भई १० वर्ष र माछापुच्छ्रे बैंक मा प्रमुख कार्यकारी अधिकृतको रुपमा रही ४ वर्ष काम गरेका थिए । गौतमले त्रिभुवन विश्व विद्यालयबाट मार्केटिङ्ग र वित्त विषयमा स्नातकोत्तर गरेका छन् ।   गौतमको अनुभवबाट सेन्चुरी बैंकले विशिष्ट पहिचान बनाउनुका साथै थप प्रगति गर्ने विश्वास लिएको छ । बैंकले काठमाडौं उपत्यकामा ११ शाखाहरु र ५ वटा एक्स्टेन्सन काउन्टर र उपत्यका बाहिर ८२ शाखाहरु र ३ वटा एक्स्टेन्सन काउन्टर साथै १० वटा शाखारहित बैंकिङ्ग गरी जम्मा १११ स्थानबाट कारोबार सञ्चालन गरिरहेको छ ।   
