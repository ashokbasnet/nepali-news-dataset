कार्गो प्रवन्ध शुल्क बृद्धि फिर्ता लिन माग

काठमाडौँ । त्रिभुवन अन्तर्राष्ट्रिय बिमानस्थल नेपाल नागरिक उड्डयन कार्यालयको स्वामित्वमा रही नेपाल पारवहन तथा गोदाम व्यवस्था कम्पनी लिमिटेडबाट संचालित एअर कार्गो बिल्डीड्डबाट आयातनिर्यात गरिने माल सामानहरुको कार्गो प्रवन्धशुल्क बृद्धि गरिएकोमा नेपाल चेम्वर अफ कमर्सले गम्भीर ध्यानाकर्षण भएको जनाएको छ । नेपाल पारवहन तथा गोदाम व्यवस्था कम्पनीलिबाट २०७४ चैत्र १ गते देखि लागु हुने गरी जारी भएको सूचनाप्रति चेम्वरले आपत्ति जनाएको हो । नेपालको निजी क्षेत्रको कुनै पनि प्रतिनिधिमूलक संस्थासंग परामर्श तथा समन्वय नगरी एकतर्फी ढंगले शुल्क वृद्धि गरिएको र प्रस्तुत शुल्क वृद्धिले निर्यात व्यापार घटिरहेको अवस्थामा निकासी हुने वस्तुमा लागत वृद्धि हुन गइ अन्तर्राष्ट्र्यि वजारमा नेपाली मालवस्तुको प्रतिस्पद्र्धात्मक क्षमतामा हस हुने भइ ब्यापार घाटा अझ बढ्न जाने च्याम्बरको भनाई छ ।चेम्बरले उक्त शुल्क वृद्धि अबिलम्व फिर्ता लिन वा निजी क्षेत्रको सुझाव प्रतिवेदनलाइ समेटी समय सापेक्ष सुधार गर्न सरोकारवाला सवै निकायहरुलाइ आग्रह गरेको छ ।चेम्बरद्वारा जारी विज्ञप्तिमा भनिएको छ – उक्त शुल्क वृद्धिले नेपालको उद्योग तथा व्यापार क्षेत्रमा समेत दुरगामी नकारात्मक प्रभाव पर्ने र आमउपभोक्तालाइ पनि गम्भिर असर पर्ने छ ।शुल्क बृद्धिले चेम्वरलगायत सरोकारवाला निजी क्षेत्रको सुझावहरु पनि सम्वोधन हुन नसकेकाले नेपाल चेम्वर अफकमर्स गम्भीर आपत्ती प्रकट गर्दै उक्त शुल्क वृद्धि अबिलम्व फिर्ता लिन वा निजी क्षेत्रको सुझाव प्रतिवेदनलाइ समेटी समय सापेक्ष सुधार गर्न सरोकारवाला सवै निकायहरुलाइ आग्रह गर्दछ ।यसअघि चेम्वरबाट बिगतमा सरोकारवाला सवै निकायहरुको छलफल गरी निजी क्षेत्रको सुझाव तत्कालीन पर्यटन तथा नागरिक उड्डयन मन्त्रीसमक्ष र यस सम्वन्धमा गठित कार्गो प्रवन्ध सेवा दस्तुर सम्वन्धी उपसमितिका संयोजकलाई सुझावहरु प्रस्तुत गरेको थियो ।   
