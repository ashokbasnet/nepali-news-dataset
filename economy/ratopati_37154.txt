मुक्तिनाथ बैंकको प्रमुख कार्यकारी अधिकृतमा पोखरेल नियुक्त

काठमाडौं– मुक्तिनाथ विकास बैंक संचालक समितिको बैठकले प्रमुख कार्यकारी अधिकृत पदमा नायब प्रमुख कार्यकारी अधिकृतका रुपमा कार्यरत प्रद्युम्न पोखरेललाई नियुक्त गरेको छ ।  पोखरेललाई आगामी चार वर्षको लागि नियुक्त गरेको उक्त बैंकले जारी गरेका विज्ञप्तिमा उल्लेख छ । विभिन्न बाणिज्य बैंकहरुमा लामो समय अनुभव बटुलिसेकाका बाणिज्य शास्त्रमा स्नातकोत्तर गरेका छन् । सन् १९९१ म नबिल बैंकबाट आफ्नो बैंकिङ्ग क्यारियर सुरु गरेका उनले करिब १९ वर्ष नबिल बैकका विभिन्न विभागहरुको जिम्मेबारी बहन गर्दै सन् २०१० देखि सन् २०१६ सम्म मेघा बैंक नेपाल लिमिटेडमा सहायक महाप्रबन्धकका रुपमा कार्यरत रहेका थिए । त्यसयता उनी मुक्तिनाथ बैंकको नायब प्रमुख कार्यकारी अधिकृतका रुपमा कार्यरत थिए ।बैंक स्थापनादेखि नै प्रमुख कार्यकारी अधिकृत रहेका भरतराज ढकालको कार्यकाल २०७५ को बैशाख मसान्तमा समाप्त हुनेभएपछि पोखरेललाई प्रमुख कार्यकारी अधिकृतका रुपमा नियुक्त गरिएको पोखरेलको कार्यकाल २०७५ जेष्ठ १ गते देखि लागु हुनेछ ।  
