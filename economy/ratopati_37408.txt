यती एयरलाइन्स–तारा एयरले सगरमाथा क्षेत्र सरसफाईका लागि १०० टन फोहोर एयरलिफ्ट गर्ने

काठमाडौं–यती एअरलाईन्स–तारा एयरले खुम्बु पासाङ ग्रामिण नगरपालिका, सगरमाथा प्रदूषण नियन्त्रण समिति, हिमालय क्लव र संयुक्त राष्ट्र विकास कार्यक्रमसँगको साझेदारीमा प्राकृतिक रुपमा नष्ट नहुने १०० टन फोहोर मैला एयरलिफ्ट गर्ने प्रक्रिया औपचारिक रुपमा सुरुवात गरेको छ । यो अभियान एअरलाइनको २००८ देखि सुरु गरिएको सगरमाथा क्षेत्रमा फोहोर व्यवस्थापन र पर्यावरण जागरण प्रति केन्द्रित सीएसआर कार्यक्रमको निरन्तरता भएको एयरलाइन्सले जनाएको छ । शनिबार लुक्ला एयरपोर्टमा एक उद्घाटन कार्यक्रम आयोजना गर्दै, एअरलाइन्सले अभियानको फेरि निरन्तरता दिइएकाे जानकारी दियो ।  सो क्रममा  सगरमाथा क्षेत्रका विभिन्न सङ्कलन केन्द्रहरूमा जम्मा भएका फोहोरको मात्रा र तिनलाई व्यवस्थित गर्न तोकिएको मापदण्डको विषयमा जानकारी गराइएको थियो ।  शनिबार नै एयरलाइन्सले पहिलो उडान भर्दै करीब ५००० किलो फोहोर एयरलिफ्ट गरेको जनाएको छ । यती एअरलाइन्स–तारा एअरले विशेषतः जिम्मेवार खपत र उत्पादन (एसडीजी १२), जलवायु परिवर्तन (एसडीजी १३), जैविक विविधताको खपत (एसडीजी १५) र साझेदारी (एसडीजी १७) सम्बन्धित दिगो विकास लक्ष्य (एसडीजी) प्रतिकोआफ्नो प्रतिवद्धताको रूपमा सगरमाथा क्षेत्रबाट २०१८ मा १०० टन फोहोर हटाउने महत्वाकांक्षी उद्देश्य तय गरेको छ । सङ्कलन गरिएका फोहोर रिसाइकल गर्न काठमाडौँ पुर्याइने जनाइएको छ । एसपिसिसिसँगको सम्झौता अन्तर्गत सगरमाथा प्रदूषण नियन्त्रण समिति (एसपीसीसी) नामक एक स्थानीय पर्यावरणीय संरक्षण सङ्गठन र हिमालय क्लब लुक्लाले सगरमाथा क्षेत्रमा फोहोर सङ्कलनका लागि समन्वय गर्दछन् भने ब्लू वेस्ट टुभ्यालु, नामक काठमाडौँको रिसाइक्लिङ कम्पनीले फोहोर रिसाइकल गर्दछ । सङ्कलन भएका फोहोरमा प्रायः बियरका खाली बोतल र क्यान, खाली खाद्म सामाग्रीका टिन र ट्रेकिङका उपकरणहरु रहेका छन् ।“हाम्रो एअरलाइन्सको तर्फबाट हामी एसपीसीसी, हिमालयन क्लब, ब्लू वेस्ट टु भ्यालु तथा यस अभियानमा संलग्न अन्य संस्थाहरूप्रति धन्यवाद व्यक्त गर्दछौँ । हामीलाई सामाजिक रुपमा अझ जिम्मेवार बनाउन हाम्रो प्रयासमा उनीहरूको मार्गदर्शन र समर्थनको लागि युएनडीपी प्रति आभारी छौँ। हामीलाईपर्यावरण संरक्षणको यस पहलमा साथ दिनुहुने मिडियालाई पनि धन्यवाद दिन चाहन्छौँ”, यती एअरलाईन्स–तारा एअरका प्रमुख कार्यकारी अधिकृत उमेश चन्द्र राईले भने,  “हामी आशा गर्दर्छौँ कि यस्तोसहयोगी प्रयासहरूले हाम्रो ग्रहको दुर्वलप्राकृतिकअवस्थाको सुरक्षामा सफलताको लागि नेतृत्व गर्नेछ र भावी पिडीहरूले त्यसको आनन्द उठाउनेछन्।”अभियानमा साथ दिएकोमा  यती एयरलाईन्स–तारा एयरलाई धन्यवाद दिँदै खुम्बु पासाङ ल्हामु ग्रामीण नगरपालिकाका अध्यक्ष तथा एसपीपीसीका उपसभापति निम दोर्जी शेर्पाले यस सहयोगले सगरमाथा क्षेत्रको संरक्षण र दिगो पर्यटन प्रचार गर्न धेरै मद्दत पुग्ने बताए ।  यस्ता गतिविधिहरूले नैतिक र जिम्मेवार व्यवसाय संस्कृतिको प्रचार गर्न मद्दत गर्ने नेपालका लागि संयुक्त राष्ट्र संघका स्थानीय संयोजक तथा यूएनडीपीका स्थानीय प्रतिनिधि  वालेरी जुलियान बताइन् ।   
