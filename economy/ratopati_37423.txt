अर्थमन्त्री डा. खतिवडा र नेपाल व्यवस्थापन संघका पदाधिकारीहरुबीच भेट

काठमाण्डौ । नेपाल व्यवस्थापन संघको १८ औं प्रवन्ध समिति तथा च्याप्टरका प्रतिनिधीहरुको टोलीले अर्थमन्त्री डा. युवराज खतिवडाको कार्यकक्षमा भेटी संघको तर्फबाट सफल कार्यकालको शुभकामना सहित बधाई ज्ञापन गरेको छ । दश सदस्यीय टोलिको प्रतिनिधित्व संघका सभापति सुशिल भट्टले गरेका थिए । भेटका क्रममा अर्थमन्त्रीबाट देशको समसामयिक परिस्थितिप्रति चासो व्यक्त गर्दै आप्mनो कार्यकालमा राम्रो कुराहरुलाई मात्र प्रश्रय गर्ने धारणा राखे ।  अर्थमन्त्रीले भने–‘नेपालको वर्तमान संघिय संरचनामा नेपालव्यवस्थापन संघले सरकारलाई सघाउनको लागि आप्mनो कार्यक्षेत्र विस्तार गरी प्रान्तिय संरचनामा समेत नेपाल सरकारको नीतिनिर्माण र वकालतको माध्यमबाट सरकारलाई सघाउनुपर्छ ।’सरकारलाई सघाउनकोलागि आवश्यक जनशक्ति सहितको विज्ञहरुलाई परिचालन गरी वर्तमान अवस्थामा देखिएका नीतिगत अस्पष्टता, वित्तिय साक्षरता र वित्तिय योजना लगायतका अन्य विभिन्न विषयमा सरकार संघसँग सहकार्य गर्न इच्छुक रहेको उनको भनाई छ । संघका सभापति सुशिल भट्टले वर्तमान परिप्रेक्ष्यमा नेपाल व्यवस्थापन संघले आप्mनो दायरालाई फराकिलो बनाउँदै लगेको र विभिन्न प्रदेशहरुको सामाजिक–आर्थिक विकासमा संघले महत्वपूर्ण भूमिका निर्वाह गर्नसक्ने विश्वास व्यक्त गर्दै त्यसको थालनी स्वरुप संघको ३७औं राष्ट्रिय व्यवस्थापन अधिवेशनमा सोसियो इकोनोमिक डेभलपमेण्ट इन द फेडरल स्ट्रक्चर विषयमा वृहत छलफल गरेको बताए । उनले प्रदेश सातमा त्यस क्षेत्रको श्रोत साधनको पहिचान र विकासको सम्भाव्यता माथि गहन छलफल गरी स्रोत परिचालन र विकासको मार्गदिशा तयार गरीरहेको अर्थमन्त्रीलाई जानकारी गराए । संघका सभापतिले नेपाल सरकारका सम्बन्धित मन्त्रालयहरु, युएनडिपी र अन्यविकास साझेदारहरुसँग समेत सरकारको नीति तथा कार्यक्रमलाई सघाउ पु¥याउने गरी वर्षभरीनै आप्mना कार्यक्रमहरु केन्द्रित रहने अर्थमन्त्रीलाई जानकारी गराउनुभयो । यसको थालनी स्वरुप नेपाल सरकारका विभिन्न मन्त्रालयहरुबाट नलेज पार्टरको रुपमा सहकार्य गरिरहेको र युएनडिपीले पनि संघले आयोजना गरेका कार्यक्रमहरुमा उपस्थिति जनाईसकेको अर्थमन्त्रीलाई जानकारी गराए । छिट्टै युएनडिपीसँगको सहकार्यका लागि प्रारम्भिक चरणको भेटघाट हुन गइरहेको अर्थमन्त्रीलाई जानकारी गराए । संघका सभापतिबाट संघले आगामीदिनमाविभिन्न क्षेत्रको म्यानेजमेण्ट क्यापासीटी इण्डेक्स तयार गर्नको लागि पूर्वतयारीमा लागेको र त्यसलाई मूर्तरुप प्रदानगर्ने धारणा राखेको संघका कार्यकारी निर्देशक यादवप्रसाद पौड्यालले जानकारी दिएका छन् ।  
