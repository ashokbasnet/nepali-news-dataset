कन्सट्रक्सन सोलुसनलाई दक्षिणपुर्व एसियाकै उत्कृष्ट डिलरको सम्मान

काठमाडौँ । हुण्डाई कन्सट्रक्सन इक्विपमेन्ट इण्डियाले नेपालको लागि अधिकृत डिलर कन्सट्रक्सन सोलुसन प्रा.लिलाई दक्षिणपुर्वी एसियाकै उत्कृष्ट डिलरको पदवीबाट सम्मानित गरेको छ । थाईल्याण्डको पटाया १० देखि १३ मार्चमा भएको  हुण्डाई कन्सट्रक्सन इक्विपमेन्टको नवौँ वार्षिक डिलर भेलामा कन्सट्रक्सन सोलुसन प्रा.लि. नेपाललाई सन् २०१७/२०१८ मा नेपालमा हुण्डाई कन्सट्रक्सनको निर्माण सम्बन्ध सामानहरुको विक्री तथा प्रवद्धनमा गरेको योगदान वापत उक्त पुरस्कार प्रदान गरेको हो । उक्त सम्मान ग्रहण कन्सट्रक्सन सोलुसन प्रा.लि का तर्फबाट सन्दिप शारदा र आकाश गोल्छाले गरेका थिए ।चार दिन भेलामा यस क्षेत्रका विभिन्न देशका डिलरहरुको उपस्थिति थियो ।  
