विराटनगरमा एभरेष्ष्ट बैंकको नयाँ भवन उद्घाटन

मोरङ– एभरेष्ट बैंकले विराटनगरमा नयाँ भवन उद्घाटन गरेको छ । आज मुख्यमन्त्री शेरधन राईले उक्त बैंकको बिराटनगर शाखाको नवर्निमित भवनको उद्घाटख गरेका हुन् । भवन उद्घाटन कार्यक्रममा प्रदेश नं १ का गृह तथा कानुन मन्त्री हिक्मतकुमार कार्की, अर्थ तथा योजना मन्त्री इन्द्रबहादुर आङबो, बैंक सञ्चालक समितिका सदस्यहरु, प्रमुख कार्यकारी अधिकृत सोमेश्वर सेठ, स्थानीय वाणिज्य संघका पदाधिकारीहरु, सुरक्षा निकायका प्रतिनिधिहरु, स्थानीय तथा सामाजिक संघ संस्थाका प्रतिनिधिहरु तथा बैंकका अन्य बरिष्ठ पदाधिकारीहरुको पनि उपस्थिति थियो ।   एभरेष्ट बैंकले हाल आफ्ना ८० वटा शाखाहरु, ७ एक्सटेन्सन काउन्टर, २८ राजस्व संकलन काउन्टर र ११३ एटिएम तथा बृहत बाह्य सन्जाल मार्फत उत्कृष्ट सेवाहरु प्रदान गर्दै आइरहेको छ ।   
