भैरहवा अन्तर्राष्ट्रिय विमानस्थलको काम तत्काल सुरु हुने

काठमाडौं– सरकारले भैरहवा अन्तर्राष्ट्रिय विमानस्थल निर्माणको कामलाई तत्काल सुचारु गराउने भएको छ ।  नवनियुक्त संस्कृति, पर्यटन तथा नागरिक उडड्यनमन्त्री रविन्द्र अधिकारीले भैरहवा अन्तर्राष्ट्रिय विमानस्थल निर्माणको कामलाई तत्काल अघि बढाउने प्रतिबद्धता ब्यक्त गरेका हुन् । त्यसका लागि विमानस्थलमा देखिएको समस्या बुझ्न आफैं स्थलगत निरीक्षणमा जाने पनि मन्त्री अधिकारीले बताए ।मंगलबार न्यूज एजेन्सी नेपालसँग संक्षिप्त प्रतिक्रिया दिँदै उनले पोखरा विमानस्थलको काम भइरहेको र त्यसलाई अझै प्रभावकारी ढंगले अघि बढाउने प्रतिबद्धता पनि ब्यक्त गरे  । मन्त्री अधिकारीले देशका विभिन्न भागमा आवश्यक्ता अनुसार विमानस्थल निर्माणको कामलाई अघि बढाउने योजना समेत सुनाए । मन्त्री अधिकारीले पाईलटहरुको अभाव हुन नदिने प्रतिबद्धता पनि ब्यक्त गरे ।उनले बाह्य उडान मात्रै भर्न चाहने पाईलटहरुलाई आन्तरिक उडान अनिवार्य गर्नुपर्ने व्यवस्था गरे तत्काललाई पाईलटको अभाव नहुने पनि स्मरण गराए । मन्त्री अधिकारीले पाईलटहरुसँग समयसीमा तोकेर सेवा अवधि तोक्ने योजना पनि सुनाए । 
