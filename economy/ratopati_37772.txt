डिस्टिलरीकोे दुर्गन्धले सुनवलबासी हैरान : सर्वसाधारणको स्वास्थ्यमा असर

नवलपरासी– लुम्बिनी चिनी मिलको डिस्टिलरीबाट निस्कने दुर्गन्धले सुनवलबासी हैरान भएका छन् । पश्चिमी नवलरासीको सुनवल १ मा रहेको लुम्बिनी चिनी मिलले संचालन गरेको डिस्टिलरी उद्योगको प्रदुषणले सुनवल बजार प्रदुषित र प्रभावित बनेको हो । उद्योगले डिस्टिलरीको विकारयुक्त पानी कुनै निश्चित क्षेत्रमा  व्यवस्थापन नगरि सोमनाथ खोलामा मिसाउँदा बजारमा प्रदुषण फैलिएको हो । दुर्गन्धले बजार प्रदुषित भएसँगै सर्वसाधारणको स्वास्थ्यमा समेत नाकारात्मक असर पर्न थालेको स्थानीय सन्तोष पौडेलले गुनासो गरे । पौडेलका अनुसार डिस्टिलरीको दुर्गन्धले श्वासप्रश्वास क्रियामा कठिनाई भैरहेको छ  भने दुर्गन्ध सहन नसकेर रातदिन मास्क लगाएर बस्नुपर्ने बाध्यता छ । डिस्टिलरीको प्रदुषणले नगरपालिकाको वडानम्बर १, ४, ६ प्रत्यक्ष रुपमा प्रभावित छन् । जुनसुकै बाटोबाट सुनवल प्रवेश गरेपनि दुर्गन्धले नाक छोपेर हिड्नुपरेको स्थानीयले बताएका छन् । प्रदुषणले स्थानीय बासिन्दाको स्वास्थ्यमा असर पर्नुकासाथै खोलाको जलचरण पनि नष्ट हुदै गएको छ ।  प्रदुषण न्युनिकरण गर्न सुनवल नगरपालिकाले पटकपटक लुम्बिनी चिनी मिल उद्योगलाई पत्राचार गरेपनि उद्योगले अटेरी गर्दै बेवास्ता गरिरहेको छ । वि.स २०४३ सालमा स्थापित भएको उक्त मिल व्यवसायी मनिष कुमार अग्रवालले २५ वर्षका लागि लिजमा लिएका हुन् । सरकारको समन्वयमा चिनियाँ सरकारले अतिव्यस्थित र आधुनिक मेसिन जडान गरि मिल संचालनमा ल्याएर सरकारलाई हस्तान्तरण गरेको थियो । घोलो खोलोबाहेक करिब ९० विगाहा क्षेत्रफमा फैलिएको उक्त उद्योगमा हजाराै‌ रुखहरु थिए जसलाई मिल संचालक अग्रवालले मासिसकेका छन् । त्यस्तै उद्योगमा भएका राम्रा र बहुमुल्य मेसिनपनि विक्री गरिसकेको स्थानीइको भनाई छ । दुई महिना अघि संचालक अग्रवालको मृत्यु भएपछि मिल बन्द भएपनि  डिस्टिलरी भने चालु रहेको छ ।
