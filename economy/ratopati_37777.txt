जनता बैंकको ‘जनता सुरक्षा बचत खाता’ सञ्चालन, ७ प्रतिशत ब्याज

काठमाडौं– जनता बैंक नेपालले आकर्षक बीमा सुविधासहितको बचत योजना अन्र्तगत ‘जनता सुरक्षा बचत खाता’ संचालनमा ल्याएको छ । यो बचत योजना  २०७४ चैत्र ७ गते देखि लागु भएको बैंकले जनाएको छ । सेवा बजारमा उपलब्ध विभिन्न प्रकारका सुविधाहरुलाई मध्यनजर गरी निक्षेप ग्राहकहरुलाई अधिकतम लाभ पु¥याउने उद्देश्यले जनता सुरक्षा बचत खाता सञ्चालन गरेको यो योजनामा न्यूनतम निक्षेप रु. दशहजारमा खाता खोल्न सकिने जनाइएको छ ।त्यस्तै वार्षिक ७ प्रतिशत ब्याज त्रैमासिक रुपमा उपलब्ध गराइने, बचतकर्तालाई रु. १० लाख सम्मको दुर्घटना बीमा, अस्पताल भर्ना हनु पर्दा रु. १ लाख सम्मको उपचार खर्च र भर्ना नभई उपचार गर्दा रु. हजारको सम्मको उपचार खर्चको बीमा गरिएको छ । बचतकर्तालाई लकर सुविधामा वार्षिक ५० प्रतिशत छुट दिइएको योजनामा अन्य खाताहरुमा जस्तै एटिएम, एवीवीएस इन्टरनेट बैंकिङ, मोवाइल बैंकिङलगायतका सुविधा रहेका छन् ।सबै उमेर समूहका ग्राहकहरुले शाखा कार्यालयबाट जनता सुरक्षा खाता खोलेर योजनामा सहभागी हुन सक्नेभएपनि ग्राहकले खाता खोल्दा भर्ने नियमित फारामको अतिरिक्त बीमा सम्बन्धि छुट्टै फाराम पनि भर्नु पर्नेछ । यो बचत योजना नेको इन्स्युरेन्सको सहकार्यमा ल्याइएको बैंकले जनाएको छ ।   
