मौलिक भौतिक संरचना निर्माण गरौंः उपराष्ट्रपति पुन

काठमाडौं–उपराष्ट्रपति नन्दबहादुर पुनले नेपाली मौलिकतामा आधारित भएर भौतिक संरचना निर्माण गर्नुपर्नेमा जोड दिएका छन् ।  उपराष्ट्रपति पुनले भौतिक संरचना भूकम्पप्रतिरोधी हुनैपर्नेतर्फ पनि इन्जिनियरहरुको गम्भिर ध्यानाकर्षण गराए ।बुधबार ईन्जिनियरहरुको राष्ट्रिय सम्मेलनलाई काठमाडौंमा उदघाटन गर्दै उनले हरेक संरचना निर्माणगर्दा पर्यटकलाई आकर्षित गर्ने खालका संरचना डिजाईन गर्नुपर्ने आवश्यक्ता पनि औंल्याए । उपराष्ट्रपति पुनले गाउँ गाउँमा विकासको लहर ल्याउनका लागि जलविद्युत, कृषि, पर्यटन, भौतिक पूर्वाधारको विकास गर्नुपर्ने पनि स्मरण गराए । उपराष्ट्रपति पुनले देशलाई आर्थिक समृद्धिमा लैजाने जिम्मेवारी ईन्जिनियरहरुको काँधमा आएको धारणा समेत राखे  ।
