शुक्रबारदेखि राष्ट्रिय औद्योगिक बस्तु तथा प्रविधि प्रर्दशनी हुने

काठमाडौं– आगामी शुक्रबारदेखि काठमाडौंको भृकुटीमण्डपमा ‘राष्ट्रिय औद्योगिक बस्तु तथा प्रविधि प्रर्दशनी’ हुने भएको छ ।  नेपाल सरकार, घरेलु तथा साना उद्योग विकास समितिले बुधबार काठमाडौंमा पत्रकार सम्मेलन गरी आगामी शुक्रबारबाट राष्ट्रिय औद्योगिक बस्तु तथा प्रविधि प्रर्दशनी गर्न लागिएको जानकारी गराएको हो । स्वदेशी बस्तुको उपयोग गर्दै मुलुकलाई समृद्ध बनाउने उद्देश्यका साथ प्रर्दशनी आयोजना गर्न लागिएको समितिका कार्यकारी निर्देशक नविनकुमार झाले जानकारी दिए । प्रर्दशनीमा उत्कृष्ट उद्यमीहरुलाई पुरस्कृत गर्ने कार्यक्रम पनि तय गरिएको छ ।  ५ दिनसम्म चल्ने प्रर्दशनीमा ३ सय भन्दा बढि स्वदेशी उत्पादनका स्टलहरु रहनेछन । प्रधानमन्त्री केपी शर्मा ओलीले उदघाटन गर्नुहुने प्रर्दशनीमा करिव ५ लाखले अवलोकन गर्ने तथा ८ करोड बढिको कारोबार हुने अपेक्षा पनि गरिएको छ ।
