आर्थिक कुटनीतिलाई जोड दिन चेम्बरको आग्रह

 काठमाडौं– नेपाल चेम्वर अफ कमर्शले आर्थिक कुटनीतिलाई जोड दिन आग्रह गरेको छ ।  बुधबार चेम्बरका अध्यक्ष राजेशकाजी श्रेष्ठ नेतृत्वको प्रतिनिधिमण्डलले परराष्ट्र मन्त्री प्रदीप कुमार ज्ञवालीसँंग सिंहदरवारमा भेटी आर्थिक कुटनीतिलाई अगाडि सार्न माग गरेको हो । भेटघाटमा अध्यक्ष श्रेष्ठले नेपालका सवै प्रदेशहरु पर्यटनका हिसावले सम्भावनायुक्त रहेकोले नेपाल आउने पर्यटकलाई लामो समय नेपालमै वस्ने वातावरण बनाउन सरकारको ध्यानाकर्षण गराए । त्यसक्रममा चेम्बर प्रतिनिधिहरुले दुई देशवीचको व्यापारलाई प्रवद्र्धन गर्न तातोपानी, कोरलालगायतका नाकाहरुलाई व्यवस्थित बनाउने पहल गर्न सुझाव दिएका थिए । जवाफमा मन्त्री ज्ञवालीले आर्थिक विकास सरकारको पहिलो उद्देश्य रहेको भन्दै त्यही अनुसार विदेशी कुटनीतिलाई अगाडि वढाइरहेको जानकारी दिए ।  टोलीमा चेम्वरका निवर्तमान अध्यक्ष सुरेश कुमार वस्नेत, उपाध्यक्षहरु दीपककुमार मलहोत्रा, ईच्छाराज तामाङ्गलगायतका चेम्वरका पदाधिकारी तथा कार्यसमितिका सदस्यहरु सहभागी रहेका थिए ।  
