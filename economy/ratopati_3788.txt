माछापुच्छ्रे बैंकद्धारा बृहत निःशुल्क आँखा शिविर सञ्चालन

काठमाडौं–माछापुच्छ्रे बैंक लिमिटेडले संस्थागत सामाजिक उत्तरदायित्व अन्र्तगत  तनहुँको देवघाटस्थित गलेश्वर आश्रममा बृहत निःशुल्क आँखा शिविर सम्पन्न गरेको छ। उक्त स्वास्थ्य शिविर मार्फत १६३ भन्दा बढी बिरामीको आँखा परिक्षण गराइएको थियो । ४९ जना बिरामीलाई निःशुल्क चस्मा वितरण गरीएको उक्त कार्यक्रममा बिभिन्न आवश्यक औषधी समेत निःशुल्क वितरण गरीएको थियो । त्यसैगरी, उक्तशिविर मार्फत छानिएका १२ जना विरामीको भरतपुर आँखा अस्पतालमा निःशुल्क मोतियाबिन्दु अपरेशन पनि  गरीएको थियो ।  बैकले नेपाल अधिराज्यभर छरिएर रहेका आफ्ना शाखा कार्यालय मार्फत देशको सामाजिक, आर्थिक, शैक्षिक तथा खेलकुद लगायतका क्षेत्रको बिकासमा उल्लेख्य योगदान गर्दै आएको छ । पोखराबाट २०५७ सालमा बैंकीङ्ग कारोवार शुरु गरेको  बैकको कुल शाखा संख्या ५६, एक्स्टेन्सन काउण्टर १  का साथै आफ्नै एटिएमको संख्या ७३ रहेको छ ।  ६ अर्ब ५९ करोड ८७ लाख चुक्ता पुँजी रहेको बैकले २०७३ साल चैत्रमसान्त सम्ममा ५८ अर्ब ४८ लाख निक्षेप परिचालन गरी ५३ अर्ब ५८ लाख कर्जा प्रवाह गरेको छ भने सो अवधिमा १ अर्व ५१ लाख खुद मुनाफा आर्जन गरेको छ ।  
