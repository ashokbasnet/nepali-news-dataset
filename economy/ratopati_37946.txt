लगानीकर्तालाई निराश बनाउँदै बन्द भयो साताको अन्तिम सेयर कारोबार

काठमाडौं–साताको अन्तिम कारोबार पनि लगानीकर्तालाई निराश बनाउँदै बन्द भएको छ । लगातार घटेको सेयर बजारले तत्काल रिबाउन्स (पुनः पुरानै लयमा फर्कने) हुने संकेत देखाएको छैन ।यद्यपि, कारोबार रकममा भने बृद्धि भएको छ । अघिल्लो (बुधबार) दिन  ३७ करोड ८३ लाख रुपैयाँ बराबरको  सेयर कारोबार भएकोमा आज (बिहिबार) ४३ करोड ८२ लाख रुपैयाँ बराबरको सेयर कारोबार भएको हो ।  बिहिबार बजार १०.६३ अंकले घटेर १२२०.४४ अंकमा पुगेर बन्द भएको  हो । १५८ कम्पनी सामेल भएको आजको कारोबारमा  सबै समुहमा गिरावट आएको छ ।  सबैभन्दा बढी बिमा समुह १२०.७ अंकले घटेको छ ।  होटल समुह ५९.४५ अंकले घट्दा प्रशोधन तथा उत्पादन तर्फ ३३.०६ अंकले ओरालोे छ ।  समग्रमा नेप्से परिसुचक ०.८६ प्रतिशतले ओरालो लागेको छ ।  इन्सुरेन्स समुह सबैभन्दा बढी घटेपनि नेपाल लाइफ इन्सुरेन्सको कारोबार भने सबैभन्दा बढी (४ करोड ७१ लाख भन्दा रुपैयाँ भन्दा बढी) भएको छ । रकमको आधारमा अघिल्लो कारोबारमा पनि नेपाल लाइफ इन्सुरेन्सनै अग्रस्थानमा थियो । दोस्रोमा नबिल बैंकको १ करोड ९५ लाख रुपैयाँ बराबरको कारोबार भएको छ भने तेस्रो बढी कारोबारमा १ करोड ८९ लाख रुपैयाँ बराबरको नेपाल इन्भेष्टमेन्ट बैंकको कारोबार भएको छ ।    
