सिटिजन्सद्वारा बाल विकास समाजलाई  आर्थिक सहयोग  प्रदान

काठमाडौं–सिटिजन्स बैंक इन्टरनेशनलले बाल विकास समाजलाई १ लाख ५० हजार रुपैयाँ आर्थिक सहयोग गरेको छ ।  करिब २५ वर्ष देखि बाल अधिकारबाट वञ्चित भएका नेपाली बालबालिकाहरुको चौतर्फी विकाश गर्ने उदेश्यका साथ स्थापित बाल विकास समाजलाई बैंकले सो सहयोग गरेको हो ।  हरेक वर्ष बैंकले आफ्नो बार्षिक उत्सवको उपलक्ष्यमा सामाजिक रूपान्तरणका लागि कार्य गर्ने संस्थालाई आर्थिक सहयोग उपलब्ध गराँउदै आएको छ । बैंकले आफ्नो एघारौ वर्ष प्रवेशमासंस्थालाई आर्थिक सहयोग गरेको हो ।   बैंकका  प्रमुख कार्यकारी अधिकृत राजन सिंह भण्डारीले एक लाख पचास हजारको चेक संस्थाको कोषाध्यक्ष श्री सुरेन्द्र ढकाललाई  हस्तान्तरण गरेका हुन कार्यक्रमलाई सम्बोधन गर्दै बैंकका प्रमुख कार्यकारी अधिकृत भण्डारीले  मानिसमा उद्यमशिलताको  विकाश हुनु नितान्त आवस्यक रहेको बताए । सो अवसरमा बालबालिकाहरुले सांस्कृतिक कार्यक्रम समेत प्रस्तूत गरेका थिए । 
