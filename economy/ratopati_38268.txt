सनराइज बैंकद्धारा स्वास्थ्य र दुर्घटना बीमाबारे छलफल

मकवानपुर–सनराइज बैंक हेटौडा शाखाले आफ्ना ग्राहकको स्वास्थ्य तथा दुर्घटना बीमा र अन्य इलेक्ट्रोनिक बैंकिङ्ग  सुविधा सम्बन्धीछलफल गरेको छ । कार्यक्रममा बचतकर्ताहरुले अस्पताल भर्ना भई स्वास्थ्य उपचार गराउँदा लाग्ने खर्च १ लाख रुपैयाँ नबढ्ने गरी आफ्नो बचत खाताको वार्षिक औषत मौज्दातको २५ प्रतिशत वा बिल रकममध्ये जुन न्युन हुन्छ सो रकम दाबी गर्न पाउने कार्यक्रममा जानकारी दिइएको थियो । त्यस्तै सोही कार्यक्रममा ग्राहकहरुले खाता खोलेको पहिलो दिनबाटै स्वास्थ्य उपचार बीमा सुविधाको उपयोग गर्न पाउने व्यवस्था गरिएको जानकारी गराइयो । सम्झौता सगै बचत खाताका ग्राहाकहरुले दुर्घटना साथै स्वास्थ्य बिमा सुविधा पाउने भएका छन् । ग्राहाकको स्वास्थ्य बिमाका लागी बैकले शिखर ईन्सुरेन्स कम्पनीसँग  सम्झौता गरेको छ । स्वास्थ्य बिमा रकम दावि गरेको ७ दिन भित्र पाउने व्यवस्था समेत गरीयको छ । कार्यक्रममा हेटौडा शाखाका शाखा प्रबन्धक सुदर्शन खतिवडा र रिलेसनसिप म्यानेजर प्रद्युम्न आचार्यले स्वास्थ्य बिमा र ईलेक्ट्रोनिक बैकिङ सेवाका बारेमा जानकारी गराएका थिए । केन्द्रीय कार्यलयका प्रतिनिधीद्वय संज्ञा श्रेष्ठ र किरण श्रेष्ठले सहभागिहरुलाई सहजिकरण गरेका थिए । कार्यक्रममा करिव १०० जना उद्योगी, व्यवसायी, शिक्षक, विद्यार्थी, विभिन्न सघं संस्थाका प्रतिनिधी, पत्रकार,  ग्राहक लगाएत स्थानीयहरुको सहभागिता रहेको थियो ।  
