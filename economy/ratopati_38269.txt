सरकारको बजेट महोत्सवमा लगानी,  नागरिकको असन्तुष्टि

पूर्णबहादुर खड्का, सुर्खेत–पछिल्लो समय कर्णाली प्रदेशमा मेला महोत्सवमा आकर्षण बढेको छ । विगतमा एदाकदामात्रै हुने महोत्सव अहिले प्रत्यक स्थानीय तहमा हुन थालेको छ । पछिल्लो समय एउटै गाउँ तथा नगरपालिकामा २÷३ वटा सम्म महोत्सव हुने गरेका छन् ।स्थानीय कला संस्कृति, कृषि तथा पर्यटनको मुख्य नारालाई भजाएर लाखाँै रकमको कारोवार गर्छन् । तर, अहिलेसम्म मेला महोत्सवबाट आएको रकम कुनै पनि क्षेत्रमा लगानी गरेको भने देखिदैँन ।  मेला महोत्सवमा स्थानीयस्तरका कला संस्कृतिले स्थान नपाउने र कृषि प्रर्दशनी, पर्यटकीय क्षेत्रको प्रचारप्रसार नाममा मात्र सिमित हुने आमसर्वसाधारणको गुनासो छ ।  सरकारको बजेट महोत्सवमा लगानी नीजि क्षेत्रको अलवा स्थानीय सरकार समेत मेला, महोत्सव आयोजना गर्न हौसिएको पाइएको छ । गाउँ तथा नगरपालिका र वडा कार्यालयले समेत महोत्सवको आयोजना गर्ने लहर चलाउन थालेका छन् । प्रदेशस्तरिय महोत्सव सकिएको महिना दिन नहुदै सुर्खेतमा बराताल गाउँपालिकाले यही चैत २३ देखि महोत्सवको आयोजना गर्ने भएको छ । जसका लागि गाउँपालिकाले २० लाख भन्दा बढी रकम लगानी गर्न लागेको अध्यक्ष तेजबहादुर बस्नेतले जानकारी दिए । पर्यटकीय क्षेत्रको प्रचारप्रसार गर्न भन्दै महोत्सव आयोजना गर्न लागिएको उनी बताउँछन् । जाजरकोटमा महोत्सव सञ्चालनका लागि गाउँपालिकाले ५० र नगरपालिकाले १÷१ लाख दिने प्रतिवद्धता गरेका छन् । जसमध्ये केही नगरपालिकाले २ लाख भन्दा बढी रुपैयाँ पनि दिईसकेको उद्योग वाणिज्य संघ जाजरकोटका अध्यक्ष कर्णबहादुर खत्रीले जानकारी दिए । यता सुर्खेतका विभिन्न स्थानमा भएको महोत्सवमध्य गुर्भाकोट नगरपालिकामा माघि मेला वडा कार्यालयले नै गरेको छ । सो मेला झण्डै १४ लाख खर्च गरेर आयोजना गरेको थियो । नगरपालिकाले समेत अन्य स्थानमा आयोजना गरिएको महोत्सवलाई ५० हजार रुपैयाँ सहयोग गरेको नगरप्रमुख हस्त पुनले बताए ।   नागरिकको असन्तुष्टी  स्थानीय सरकारले मेला महोत्सवका लागि बजेट दिन नहुने आमनागरिकको भनाई छ । आयोजक र विचौलीयाले रजाँई गर्ने भन्दै सरकारको बजेट दुरुपयोग हुने बताएका छन् ।  सुर्खेतका व्यापारी रहमान अनसारीले महोत्सवमा सरकारले लगानी गर्नु भनेको पानीमा बालुवा हाले सरह हुने बताए । ‘महोत्सवको लगानिले जनतालाई फाईदा छैन् ।’ उनले भने,‘आयोजकलाई र मेलाका विचौलियाहरुलाई पोस्याउने मात्रै हुन्छ केही फाईदै छैन् ।’   कला संस्कृति र पर्यटन क्षेत्रमा टेवा पुग्छ : अध्यक्ष शाही प्रदेश उद्योग वाणिज्य महासंघ कर्णालीका अध्यक्ष पदमबहादुर शाहीले महोत्सव विशेष गरेर स्थानीयस्तरको कला, संस्कृती संरक्षण र पर्यटन क्षेत्रमा टेवा पु¥याउँने उद्देश्यले आयोजना हुने गरेको बताए । पर्यटन क्षेत्रको प्रचार प्रसार हुने, पहिचान झल्काउने, विभिन्न घरेलु उत्पानहरु प्रदर्शन हुने, आर्थिक कारोवारमा वृद्धि हुने उनको भनाई छ । महोत्सवले अहिले तत्कालै केही विकास नदेखिए पनि विस्तारै प्रदेशको समृद्धिमा सहयोग पुग्ने उनको दावि छ । महोत्सवबाट अहिलेसम्म केही गर्न नसकिएको भन्दै प्रदेशस्तरीय महोत्सवको रकमले महासंघको भवन बनाउने उनले बताए ।   झण्डै २ दर्जन महोत्सव  प्रदेशको राजधानी सुर्खेतमा असोज देखि यता ६ वटा मेला, महोत्सव भईसकेको छन् भने, १ महोत्सव हुने तयारीमा छ । प्रदेशस्तरिय औद्योगिक व्यापार पर्यटन, तथा कृषि महोत्सव २०७४, कृषि व्यापार तथा सांस्कृतिक माघि महोत्सव, खरिगैरा महोत्सव, होलीको अवसर पारी फागु महोत्सव समेत गुर्भाकोटमा नगरपालिकामा आयोजना भईसक्यो । यता रमाईलो दशै औशी खेलकुद महोत्सव भेरीगंगा नगरपालिका गरी ६ वटा मेला, महोत्सव सम्पन्न भएका हुन् । अझै बराताल गाउँपालिका सुर्खेतले आगामी २३ बाट आयोजना गर्ने तयारीमा छ । यो गाउँपालिकाले पनि २० लाख रुपैया लगानि गरेर कृषि तथा पर्यटन क्षेत्रको प्रवर्धन गर्ने योजनाका साथ आयोजना गर्ने भएको हो ।सुर्खेतमा मात्रै नभएर जाजरकोटमा समेत २ वटा महोत्सव आयोजना भईसकेका छन् । यहाँ पनि उही कृषि तथा पर्यटन क्षेत्रको प्रचार प्रसार गर्ने नारा सहित ‘दोस्रो जाजरकोट महोत्सव कृषि, पर्यटन तथा व्यापार मेला २०७४’ र अर्काे माछा महोत्सव समेत सम्पन्न भएको छ ।  दैलेखमा पनि दैलेख सांस्कृतिक महोत्सव सम्पन्न भैसकेको छ । जिल्लाका ४ नगरपालिकाले सहयोग गरेका थिए ।  त्यस्तै, रुकुमको चौरजहारी नगपालिकामा समेत माइकी दर्का मेला महोत्सव २०७४ सम्पन्न भएको छ भने यता सल्यान समेत महोत्सव सकिसकेको छ ।  कालिकोटमा समेत प्रथम पचाल झर्ना महोत्सव २०७४ आयोजना गर्न लागिएको छ । नयाँ वर्षको अवसरमा बैशाखमा सञ्चालन हुने भएको हो । 
