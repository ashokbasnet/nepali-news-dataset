खिम्ती–२ जलबिद्युत आयोजना निर्माण गरिने

काठमाडौ – ४८.८० मेगावाट क्षमताको  खिम्ती २ जलबिद्युत आयोजना निर्माण हुने भएको छ ।   सानिमा बैंकसहित विभिन्न नौ वटा बाणिज्य बैकहरुको लगानीमा सो आयोजना निर्माण हुन लागेको आइतबार राजधानीमा आयोजित पत्रकार सम्मेलनमा जानकारी दिइयो ।  आयोजना निर्माण गर्न सिभिल वर्क्स, हाइड्रो मेकानिकल्स, इलेक्ट्रोमेकानिकल वर्क्स र ट्रान्समिसन लाइनसम्बन्धी कार्य इपीसी–एफ मोडलमा  निर्माण गर्न ८ करोड ८० लाख अमेरिकन डलरमा सम्झौता भइसकेको पत्रकार सम्मेलनमा जानकारी दिइयो ।   खिम्ती २ जलविद्युत आयोजना निर्माण सम्झौता नेपालका नीजिक्षेत्रबाट लगानी भएका आयोजनाहरु मध्ये सबै भन्दा ठूलो आयोजना भएको बताइएको छ ।   यो आयोजना सम्पन्न भएपछि वार्षिक अनुमानित आम्दानी प्रथम बर्ष रु. १४० करोड र वार्षिक ३ प्रतिशतका  दरले ८ पटकसम्म बढ्दै जादा नवौ बर्षमा रु १७४ करोड सम्म पुग्ने अनुमान गरीएको छ । 
