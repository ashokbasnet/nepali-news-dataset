सांग्रिलाको हकप्रद भोलिबाट लिलामीमा

काठमाडौं–सांग्रिला डेभलपमेन्ट बैंकले ९ लाख १ हजार ९९७.५० कित्ता हकप्रद चैत १३ गते (भोली) देखि लिलामीमा बिक्रि गर्ने भएको छ । बैंकले संस्थापक समुहतर्फको ३ लाख ९२ हजार ७७२.५० कित्ता र सर्वसाधारण समुहतर्फको ५ लाख ९ हजार २२५ कित्ता सेयर लिलामीमा बिक्रि गर्न लागेको हो ।  लगानीकर्ताले न्युनतम १०० रुपैयाँलाई आधार मानेर बोलपत्र पेश गर्नुृ पर्नेछ ।यस लिलामीको सेयरका लागि चैत २० गतेसम्म आवेदन दिन सकिनेछ ।  बिक्रि प्रबन्धक प्रभु क्यापिटल कमलादी, सांग्रिला बैंकको केन्द्रिय कार्यालय बालुवाटार र शाखा कार्यालय पोखरा, बुटवल, नारायणगढ, नेपालगंज, सुर्खेत, अत्तरिया र घोराहीमा  आवेदन भर्न र बुझाउँन सकिनेछ । यस्तै प्रभु बैंकको शाखा कार्यालय विराटनगर, विरगंज र धनगढीबाट पनि आवेदन भर्न र बुझाउन सकिनेछ । बैंकले पुष १७ गतेदेखि माघ २९ गतेसम्म १ करोड ८ लाख ९७ हजार ७९८.५० कित्ता हकप्रद सेयर बिक्रि खुला गरेको थियो । यसमा ९९ लाख ६५ हजार ८०१ कित्ताका लागि मात्र आवेदन परेपछि बैंकले अहिले बाँकी नबिकेको हकप्रद लिलामीमा ल्याउन लागेको हो । १ अर्ब ३५ करोड ८४ लाख ७४ हजार ७५० रुपैयाँ चुक्ता पुँजी रहेको साँग्रिलाले पुँजी बृद्धिकै लागि हकप्रदको साहारा लिएको हो । लिलामीको सेयर बिक्रिपछि बैंकको चुक्ता पुँजी २ अर्ब ४४ करोड ५२ लाख रुपैयाँ पुग्नेछ ।    
