किरण सुज मेनुफेक्चरद्धारा गोल्डस्टार जुत्ता हस्तान्तरण

काठमाडौं– नेपाल एम्बुलेन्स सर्भिसमा कार्यरत इमर्जेन्सी मेडिकल टेक्निसियन्स् (EMT) र बाहन चालकहरु (ड्राइभर)लाई किरण सुज मेनुफेक्चरले गोल्डस्टार जंगल बुट जुत्ता हस्तान्तरण गरेको छ । उक्त हस्तान्तरण यही मिति २०७४ चैत ९ गते शुक्रबारका दिन नेपाल एम्बुलेन्स सर्भिसको कार्यालय कालिकास्थान डिल्लिबजारमा, किरण सुज मेनुफेक्चरका मार्केटिङ एण्ड ब्राण्डिङ, निर्देशक विदुशी राणाले नेपाल एम्बुलेन्स सर्भिसका उपाध्यक्ष रञ्जित आर्चायलाई हस्तान्त्रण गरेका थिए ।  गोल्डस्टारले उत्पादन गर्ने स्तरीय जुत्ताहरु मध्येकै एक जंगल बुट ४४ जोर हस्तान्तरण गरे । एम्बुलेन्समा सेवा दिने क्रममा निकै कठिन ठाउँमा समेत पुगेर सेवा दिनुपर्ने कारणले उक्त जुत्ता उपयोगी हुने विश्वास लिइएको छ । गोल्डस्टारका जंगल बुट हिलो र चिप्लोमा नचिप्लीने निकै उपयोगी बुट रहेको कम्पनीको दाबी रहेको छ । हस्तान्त्रण पछि किरण सुज मेनुफेक्चरका मार्के्टिङ एण्ड ब्राण्डिङ, निर्देशक विदुशी राणाले भने– ‘नेपाल एम्बुलेन्स सर्भिससँग जोडिन पाएकोमा हामी निकै खुसी छौं । यो एउटा सानो प्रयास हो, भोलिका दिनमा हामी अझै राम्रोसँग सहकार्य गर्दै अगाडी बढ्ने छौं ।’नेपाल एम्बुलेन्स सर्भिसका उपाध्यक्ष रंजित आर्चायले भने– ‘गोल्डस्टारसँगको सहकार्यले हाम्रा इमर्जेन्सी मेडिकल टेक्निसियन्स् र चालकहरुलाई निकै नै सहयोग पुग्ने छ । भोलिका दिनमा यो सहकार्य अझै बिस्तार हुने हामीले विस्वास लिएका छौं ।’  
