जीवन उपयोगी शिक्षा प्रदान गर्ने उद्देश्यले खुल्यो ‘वर्ल्ड स्कुल’

काठमाडौं– जीवन उपयोगी शिक्षा प्रदान गर्ने उद्देश्यले आवास (छात्राबास) सुविधा सहितको अन्तर्राष्ट्रिय स्तरको स्कुल सञ्चालनमा आएको छ । भक्तपुरको सूर्यविनायक नगरपालिका – ७, गुन्डुमा वल्र्ड स्कुल सञ्चालनमा ल्याइएको हो । स्कुलका प्रमुख कार्यकारी डा. राजेन्द्र कुमार घिसिङ्गले स्कुलले राष्ट्रिय पाठ्यक्रममा आधारित कक्षा १ देखि १२ सम्मको आधारभूत र माध्यमिक शिक्षा प्रदान गर्नुका अलावा ए लेभलको अध्यापन गराउने जानकारी दिए । तर शैक्षिक सत्र २०७५ मा भने कक्षा १ देखि ५ सम्मको लागि मात्र भर्ना खुला गरिएको उनले बताए । यस्तै  कक्षा ११ र ए लेभलको कक्षाहरू शैक्षिकसत्र २०७६ बाट मात्र सुरू उनको भनाई छ । उनका अनुसार गुन्डुमा करीब ५५ रोपणी जग्गामा स्कुल फैलिएको छ भने ३००,००० वर्गफिट बराबरको भौतिक संरचनाको हाल निर्माण कार्य भइरहेको छ । पहिलो चरणको निर्माण कार्य लगभग सकिएको छ  भने दोस्रो चरणको निर्माण कार्य आगमी एक वर्षमा सम्पन्न गर्ने  स्कुलको योजना रहेको छ । सम्पूर्ण निर्माण कार्य पूरा भएपछि विभिन्न तह गरि करीव १,२०० विद्यार्थीले उक्त स्कुलमा अध्ययन गर्नेछन् भने ३८० जना छात्रछात्राहरूको आवास गृह तयार हुनेछ । स्वीमिङ पुल सहितको अतिरिक्त क्रियाकलाप भवनमा करिब १५ भन्दाबढी विभिन्न अतिरित क्रियाकलापहरू जस्तै नृत्य, संगीत, मार्सल आर्टस्, लाउन टेनिस, नाटक, फाइन आर्ट, इन्डोर मन्टिपपोस कोर्ट, फुटसल, आदिको सुविधा रहेको छ । सेमिनार, विविध सांस्कृतिक कार्यक्रमका लागि दुईवटा हालहरूको निर्माण भइसकेको छ भने करिव ६०० जना क्षमताको अडिटोरियम पनि दोस्रो चरणमा निर्माण हुने बताइएको छ ।  उपयुक्त शिक्षण संस्थाको अभावमा हरेक वर्षसयौंको सङ्ख्यामा नेपाली अभिभावकहरूले आङ्खना बच्चाहरुलाई मुलुकबाहिर लानुपर्ने स्थितिलाई अन्त्य गर्न स्कुल सहयोगी हुने घिसिङको विस्वास छ ।  उनले भने, ‘ देशभित्रै अन्तर्राष्ट्रिय स्तरको सुविधा सम्पन्न विद्यालय भवन, सुरक्षित एवम् उपयुक्त शैक्षिक वातवरणमा विद्यार्थीहरूलाई व्यवहारिक, समाज तथा जीवन उपयोगी शिक्षा प्रदान गर्ने उद्देश्यले काठमाडौ वल्र्ड स्कुल यस वर्षदेखि सञ्चालनमा आएको हो ।’ विज्ञानर प्रविधिले ल्याएको परिवर्तनलाई आत्मसात गर्ने तथा भविष्यमा आउने चुनौतिलाई सामना गर्न सक्ने दक्ष जनशक्ति उत्पादनका लागि स्कुलले आधुनिक शिक्षण विधिमा जोड दिने समेत उनले बताए । ‘विद्यार्थीहरूलाई विभिन्न अतिरिक्त क्रियाकलापमा संलग्न गराउने र विद्यार्थीहरूलाई सानैदेखि आङ्खनो कार्यप्रति आफै जिम्मेवार हुन सिकाउने, समाजप्रति उत्तरदायी बनाउने तथा दया, करुणा, भाइचाराको अभिवृद्धि गर्नेर एकअर्का प्रतिको सम्मानलाई आत्मसात गर्न निरन्तर रूपमासमाजिक सेवामालगाउने जस्ता योजनाहरू स्कुलले राखेको छ’, उनले भने, ‘विद्यार्थीहरूलाई कुनै कुरा सिकाउने भन्दा पनि आफैले नया“ विषय वा कुरा कसरी सिक्ने भन्ने कुरामा स्कुलले जोड दिएको छ ।’       स्कुलले अध्यापनको लागि अन्तर्राष्ट्रिय रूपमा ख्याति प्राप्त बेलायतको इन्टरनेसनल प्राइमरी करिकुलम (आइपिसि) को शिक्षण विधिलाई प्राथमिक तहमा र इन्टरनेसनल मिडिल एर्स करिकुलम (आइएमवाइसि) माध्यामिक तहमा अपनाउने समेत बताइएको छ ।   
