राष्ट्रिय औद्योगिक प्रर्दशनीमा ४ करोडको कारोबार

काठमााडौं– काठमाडौंको भृकुटीमण्डपमा आयोजना गरिएको ‘२९ औं राष्ट्रिय औद्योगिक बस्तु तथा प्रविधि प्रर्दशनी’ मा करिब ४ करोडको कारोबार भएको छ ।  प्रर्दशनीको अन्तिम दिन सोमबारसम्म सो प्रर्दशनीमा करिब ४ करोड बराबरको आर्थिक कारोबार भएको नेपाल घरेलु तथा साना उद्योग विकास समितिकी उपनिर्देशक विमला धितालले जानकारी दिइन् ।प्रर्दशनीमा ३ लाख ७५ हजार भन्दा बढीले अवलोकन गरेका छन् । वर्षैपिच्छे अवलोकनकर्ताहरुको संख्या बढने गरेको बताइएको छ । नेपाल सरकार, घरेल तथा साना उद्योग विकास समितिको आह्वानमा आयोजना गरिएको ५ दिने प्रर्दशनी स्वदेशी वस्तुलाई प्रबद्र्धन गर्ने उद्देश्यका साथ आयोजना गरिएको हो । प्रर्दशनीमा उत्कृष्ट उद्यमीहरुलाई सम्मान पनि गरिएको थियो ।नेपालका हरेक वर्ष राष्ट्रिय औद्योगिक बस्तु तथा औद्योगिक प्रर्दशनी हुँदै आएको छ ।
