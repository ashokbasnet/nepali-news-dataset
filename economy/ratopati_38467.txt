सिद्धार्थ बैंकको उदयपुरको बेल्टार र मोरङको विराटचोकमा नयाँ शाखा

मोरङ– सिद्धार्थ बैंकले उदयपुरको बेल्टार र मोरङको विराट चोकमा आफ्नो नयाँ शाखा विस्तार गरेको छ । सिद्धार्थ बैंकले सोमबार ती दुई स्थानमा नयाँ शाखा विस्तार गरेको हो । बेल्टार शाखाको उद्घाटन उदयपुर क्षेत्र नम्बर १ का सांसद विमल कार्की र चौदन्दिगढी नगरपालिकाका मेयर खगेन्द्र राईले गरे भने विराटचोक शाखाको उद्घाटन सुन्दर हरैंचा नगरपालिकाका मेयर शिवप्रसाद ढकाल र बैंकका सञ्चालक नरेन्द्रकुमार अग्रवालले गरेका थिए ।बैंकका ती दुबै शाखाहरुबाट अन्य शाखाहरुबाट जस्तै गा्रहकहरुले सबै प्रकारका निक्षेप तथा कर्जा कारोवार सुविधा, रकम भुक्तानी लगायत सम्पूर्ण बैंकिङ्ग सेवा प्राप्त गर्न सक्नेछन् । साथै यी शाखाहरुबाट स्थानीय स्तरमा बैकिङ्ग पहुँच बढ्न गई स्थानीय बचत परिचालन, उद्यमशीलताको वृद्घि जस्ता आर्थिक गतिविधि बढ्ने र यी स्थानका व्यवसायी तथा सर्वसाधारणले बैंकले प्रदान गर्दै आएको उच्चस्तरीय सेवाबाट लाभान्वित हुने विश्वास बैंकले लिएको छ । बैंकले हालै देशभर १०० वटा शाखा (३ एक्स्टेन्सन् काउन्टर सहित), ९९ शाखारहित बैंकिङ्ग सेवा, , १०८ एटिएम र ६८७ पिओस मेसिन मार्फत् उच्चस्तरिय बैैकिङ्ग सेवा प्रदान गर्दै आएको छ । आर्थिक वर्ष २०७४/०७५ को फाल्गुण मसान्तसम्म बैंकले कुल निक्षेप रु. ८७ अर्ब ५७ करोड र कर्जा लगानी रु.७९ अर्ब २९ करोड गरेको छ भने सोही अवधीमा बैंकले रु. १ अर्ब १३ करोड खुद मुनाफा आर्जन गर्न सफल भएको बैंकद्वारा सोमबार जारी विज्ञपितमा जनाइएको छ ।     
