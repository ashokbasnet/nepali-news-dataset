‘पूँजीको व्यवस्थापन गर्न नजान्दा समस्या लम्बियो’

बैंकहरुमा देखिएको लामो समयदेखिको लगानीयोग्य रकमको  अभाव अझै समाधान हुन सकेको छैन । रकम नभएर बैंकहरुले ऋण दिन नसकेको अवस्था छ । यता बैंकहरुले ऋण दिने पैसा नभएर निक्षेप तान्न अपनाउने महङ्गो ब्याजदरमा पनि लगाम लागेको छ ।तत्काल बचतमा ८ र मुद्दतीमा ११ प्रतिशतभन्दा माथि जान पाउने अवस्थामा बैंकहरु छैनन् । कारण बैंकहरुबीच भएको ब्याजदर नबढाउने सहमति । सहमतिकै कारण ब्याजदर बढाएको एनआइसी एसिया र अग्रिम ब्याज भुक्तानी योजना ल्याएको नबिल बैंकले आफ्ना योजनाहरु समेत फिर्ता लिनुपरेको छ ।सरकारले विकासे खर्च बढाउँला र रकम बैंकिङ प्रणालीमा आउँला भनेर बैंकर्सहरु कुरेर बसेका छन् । यता महालेखा नियन्त्रकको कार्यालयको तथ्याङ्कले चैत १२ गतेसम्म पुँजीगत खर्च जम्मा ३०.१३ प्रतिशत मात्र भएको देखाउँछ । यति लामो समयसम्म समस्या चलिरहँदा नियामक राष्ट्र बैंक र अर्थमन्त्रायले समाधानतर्फ ठोस कदम चाल्न सकेका छैनन् । लामो समयसम्मको लगानीयोग्य रकमको समस्या, समाधानका उपाय, ब्याजदरमा लगाम,  लगायतका विषयमा केन्द्रित रहेर सानिमा बैंकका प्रमुख कार्यकारी अधिकृत भुवन दाहालसँग रातोपाटीका लागि एलिजा उप्रेतीले गरेको कुराकानीको अंश :पछिल्लो समय बैंकहरु ब्याजदर निर्धारणमा दुई खेमामा देखिए । अहिले सबैले एउटै ब्याजदर बनाउनुपर्ने बाध्यात्मक परिस्थिीति सृजना गरिएको छ । यता, सर्वसाधारण ब्याजदर कार्टेलिङ भयो भनेर विरोध गरिरहेका छन् । यसलाई कसरी लिनुभएको छ ?हामी नेपाल बैंकर्स संघका सबै सदस्य स्वतन्त्र र खुला बजारमा विश्वास गर्छौ । तपाईले जुन कार्टेलिङ भनिरहनु भएको छ  म त्यसलाई कार्टेलिङ भन्दिन । ब्याजदर कार्टेलिङ तथा नियन्त्रणको पक्षमा हामी कोही पनि छैनौँ ।कार्टेलिङ गर्नु भनेको आफ्नो फाइदाको लागि हो । बैंकको नाफा बृद्धिकै लागि कार्टेलिङ हो । अहिले निक्षेपको बृद्धि एकदम कम छ यस्तो बेलामा कर्जालाई सकेसम्म नियन्त्रण गर्नुपर्छ । लगानीमा एग्रेसिभ नहुनु भनेर हामीलाई सुझाएको हो । निक्षेपकर्ताले इन्फ्लेसन रेटभन्दा मेरो रिटर्न बढी हुनुपर्यो भन्छ । अहिले इनफ्लेसन दर ५ प्रतिशतको हाराहारीमा छ । जब निक्षेपको दर उच्च हुन्छ त्यसको सिधा असर ऋणीलाई पर्छ । जुनसुकै देशमा ब्याजदर कम हुँदा उद्यमीलाई काम गर्न सजिलो हुन्छ । अर्थतन्त्रको लागि उच्च ब्याजदर राम्रो होइन । नियामक नेपाल राष्ट्र बैंक र नेपाल बैकर्स एसोसियसन  (एनबीए) का अध्यक्ष बीच जथाभावी व्याज नबढाउने सहमति भएपछि ब्याजदर केही समय नबढाउँन सहमत भएका हुन् बैंकहरु । निक्षेपमा जति ब्याज बढाएपनि नयाँ निक्षेप आउने नदेखिएपछि ऋण दिन पनि कम गर्नुपर्छ भनेर सोही अनुसार अघि बढेका छौ । निक्षेपमा ब्याजदर स्थिर राखेपछि निक्षेपकर्ताले आफ्नो बचतको प्रतिफल पाउनबाट बञ्चित त भए नी ?निःसन्देह १५ प्रतिशत पाउने ठाउँमा ११/१२ पाउँदा कम हुन्छ  । तर,  के बिर्सनु भएन भने ११ प्रतिशत ब्याजदर पनि नराम्रो होइन । इन्फ्लेसन रेट भन्दा ब्याजदर कम भएको भए बदमासी भयो भन्न मिल्थ्यो ।नयाँनिक्षेप बढ्न नसकेको अवस्थामा तथा इन्फ्लेसनदर कम भएको अबस्थामा बेस रेट बढेर अर्थतन्त्रलाई प्रभावकारी नबनाउला भनेर तत्काल ब्याजदर नबढाउन सुझाव दिएको हो ।नयाँनिक्षेप बढ्न नसकेको अवस्थामा तथा इन्फ्लेसनदर कम भएको अबस्थामा बेस रेट बढेर अर्थतन्त्रलाई प्रभावकारी नबनाउला भनेर तत्काल ब्याजदर नबढाउन सुझाव दिएको हो । नयाँ निक्षेप बढ्न नसक्ने अवस्थामा भएको व्यवसाय  सबै मिलेर बाँडीचुडी गर्ने कि हारालुछ गर्ने भन्ने हो । हारालुछ गर्दा भुइँमा खस्न पनि सक्छ, बाडीँचुडी गर्दा सबैको भागमा पर्छ  । वास्तवमा ब्याजदर नियमनमा राष्ट्र बैंकले सर्कुलर ल्याएको भए यो इस्यु नै हुँदैन थियो । एनबीएले भनेको भएर कार्टेलिङ भएको जस्तो लागेको हो । नेपाल राष्ट्र बैंकलाई ब्याजदर नियमन गर्ने अधिकार छ । आगामी असारसम्म राष्ट्र बैंकले रिफाइनान्स गर्दिनुपर्ने हो । अब सरकारले असारमा औसत कति पैसा निकासी हुन्छ भन्ने बारे विश्लेषण गर्नुपर्यो । हाम्रो अनुभवले के देखाउँछ भने असारमा  १ खर्ब रुपैयाँ बैंकमा डिपोजिट बढ्छ । साना ऋण दिएपनि ठूला ऋण दिएका छैनौँ । पहिलो ६ महिनामा ९ अर्ब ऋण बढाएका थियौँ भने यो तीन महिनामा २ अर्ब पनि ऋण बढेको छैन । निक्षेप बृद्धि कम छ भनेर ऋणमा नियन्त्रण गरेका हाँै । अझै केही समय यस्तै रहला  ।तरलता अभाव लामो समयसम्म समाधान हुन सकेको छैन, किन होला ?नेपाल जस्तो विकासशील राष्ट्रमा फण्डको अभाव हुनु कुनै नौलो विषय होइन । देशमा विकासको काम गर्न धेरै बाँकी छ । नेपालको फण्डले पुग्ने अवस्था पनि देखिँदैन । सरकारसँग अहिले झण्डै ३  खर्ब रुपैयाँ छ । यसमा मैले केन्द्रीय सरकारमात्र भन्न खोजेको होइन केन्द्रिय र स्थानीय गरेर ३ खर्ब पैसा छ । सरकारसँग पैसा हुने तर बैंकसँग लगानी गर्ने रकम छैन । सिसिडी रेसियो (कर्जा/पुँजी/निक्षेप अनुपात) ७९ प्रतिशत पुगेको कारणले अर्थात ८० पुगेपछि ऋण दिन पाइँदैन भनेर ७८ पुग्ने वित्तिकै बैंकहरुले ऋण लगानीमा नियन्त्रण गर्न थाल्छन् । यसले गर्दा बैंकहरु टाइट भए । यसमा अर्थमन्त्रालय र राष्ट्र बैंकले ध्यान दिनुपर्ने कुरा हो । हामीसँग ऋण लिन आइरहेका हुन्छन् तर बैंकसँग खासै पैसा छैन । यो सरकारसँग भएको रकम असारमा खर्च हुन्छ । त्यतिबेला बैंकको सिसिडी रेसियो घटेर ७५/७६ मा आउँछ । पुसमा सरकारको ढुकुटीमा गएर पैसा थुप्रने र असारमा बैंकमा गएर पैसा थुप्रने अर्थात् पुस र असार बीचको मिसम्याच प्रायः देखिन्छ । राष्ट्र बैंक र अर्थमन्त्रालयले कोअर्डिनेसन गरेर समाधान गर्न सक्ने थिए । विगतको तथ्याङ्क हेर्नुहुन्छ भने सन् २०१० जनवरीमा पनि तरलता अभाव भएको थियो । त्यतिबेला अहिलेसम्मकै सबैभन्दा ठूलो समस्या थियो । ब्यालेन्स अफ पेमेन्ट पनि नेगेटिभ थियो । त्यो बेला पनि १४/१५ प्रतिशत निक्षेपको ब्याजदर पुगेकै हो । सन् २०१३ र २०१५ मा अलिअलि समस्या भयो । २०१७ मा पनि त्यस्तै थियो । २०१८  मा पनि समस्या उस्तै छ । यहाँ जहिले पनि निक्षेपको भन्दा ऋणको बृद्धि बढी हुन्छ । तर, अहिले आएको समस्या पूँजीको व्यवस्थापन गर्न नजानेर भएको हो । २/४ माहिना देखि ऋण ठप्प जस्तै छ कहिले सम्म नयाँ ऋणीले ऋण नपाउने ?तपाईंले भनेजस्तै २/४ महिना यतादेखि नयाँ ऋण गएको छैन । एकदमै अपवादबाहेक हामीले ऋण दिएका छैनौँ । साना ऋण दिएपनि ठूला ऋण दिएका छैनौँ । पहिलो ६ महिनामा ९ अर्ब ऋण बढाएका थियौँ भने यो तीन महिनामा २ अर्ब पनि ऋण बढेको छैन । निक्षेप बृद्धि कम छ भनेर ऋणमा नियन्त्रण गरेका हाँै । अझै केही समय यस्तै रहला  ।बैंक त खोल्नु भनियो तर सञ्चालन जोखिम निकै बढ्नेवाला छ । जे जे भएपनि देशको लागि गर्नुपर्छ भनेर हामी लागिपरेका छौ । तीन वटा सरकारी बैंक छन् उनीहरुलाई पनि जान प्रोत्साहन गर्नुपर्छ ।  सबै स्थानीय तहमा बाणिज्य बैंक पुर्याउने सरकारको लक्ष्य छ तर अझै कतिपय स्थानीय तहमा बैंक जान खोजिरहेका छैनन् । सरकारको लक्ष्य पूरा गर्न तपाईंहरुको सहयोग कसरी रहला अब ? सबै स्थानीय तहमा बैंक पुग्यो भने हामी नै खुसी हुन्छौ । जति पहुँच बढ्यो बैंकिङको गहिराई उत्तिनै बढ्ने हो । तर समस्या कहाँनेर छ भने जहाँ बाटो छैन, बिजुली छैन, सुरक्षा छैन त्यहाँ बैंक कसरी पुग्न सक्छ ? बैंक खोल्ने भनेपछि सरकारले सुविधा पुर्याउनुपर्यो । व्यवसायिकरुपमा उपयुक्त ठाउँमा बैंक आफै जान्छ, बैंकलाई जाउ भन्नै पर्दैन । नाफा हुन्छ भनेपछि बैंक आफै जान्छ । जहाँ  नाफा हुदैन त्यहाँ यस्तो इन्सेन्टिभ दिन्छौँ भनेर सरकारले योजना ल्याउनुपर्छ । हाम्रो सानिमा बैंककै कुरा गर्नुहुन्छ भने अझै पनि कति ठाउँमा कार्यालय राख्न घर पाएका छैनौँ । काम गर्ने जनशक्ति  छैन ।  एक ठाउँमा शाखा खोल्यौँ अब चार ठाउँमा खोल्ने प्रक्रियामा छ । बैंक त खोल्नु भनियो तर सञ्चालन जोखिम निकै बढ्नेवाला छ । जे जे भएपनि देशको लागि गर्नुपर्छ भनेर हामी लागिपरेका छौ । तीन वटा सरकारी बैंक छन् उनीहरुलाई पनि जान प्रोत्साहन गर्नुपर्छ ।  भनेपछि सरकारले यो आवमा सबै स्थानीय तहमा बैंक पुर्याउन लिएको नीति सफल नहुने देखिएको हो ?सबै स्थानीय तहमा बैंक जान्छन् तर एकै वर्षमा अपेक्षा गर्नुभएन ।  सरकारले तोकेका पाँच वटा स्थानीय तहमा यो वर्ष सानिमा बैंक पुग्छ । एक वर्षमा शाखा खोल्ने क्षमता १० वटा छ । सरकारले एकै वर्षमा अर्को १५ वटा खोल भन्दैछ । यसमा क्षमता पुग्दैन । राज्यको यो योजना नै बढी महत्वाकाँक्षी भयो की भन्ने लाग्छ । केही समय दिनुपथ्र्यो । हामी त क्रमशः लागिरहेका छौ । २÷३ वर्षमा सबै स्थानीय तहमा बैंक पुग्छ । अब तेस्रो त्रैमास पनि सकिन लागेको छ । यो पटक सानिमाको बित्तिय अवस्था कस्तो रहला ?अहिलेको बैंकको बिजनेसको बारेमा सबैलाई थाहा छ । बैंकहरुले ऋण बढाउन नसकेको अवस्था अब तेस्रो त्रैमासमा देखिन्छ । तर सोचे अनुरुप नाफा नभएपनि नराम्रो नहोला भन्नेमा विश्वास छ । तपाई सानिमामा दोस्रो कार्यकालमा हुनुहुन्छ, यो कार्यकालमा के छ योजना ?बैंक राम्रो भएको छ । हामी सबैभन्दा कान्छो अर्थात २८ औ नम्बरको बैंक हौँ । अहिले बैंकको मुख्य प्यारामिटर उत्कृष्ट १० भित्रै छ । हामी सबै नियम कानुन पछ्याइरहेका छौ । खराब कर्जामा हामी सबैभन्दा न्युन छौ । गत पाँच वर्षदेखि यसलाई मेन्टन गरिरहेका छौँ । कर्पोरेट गर्भनेन्स राम्रो छ । अहिलेको राम्रो कामलाई निरन्तरता दिन्छौ । हामीसँग व्यक्तिगत निक्षेप धेरै छ । लगानीमा सन्तुलन कायम गरेका छौ । ग्राहकमैत्री सेवामा अझ केन्द्रित हुन्छौ । कर्मचरीलाई दक्ष बनाउदै ग्राहकलाई राम्रो सेवा दिँदै लगानीकर्तालाई राम्रो प्रतिफल दिने हो । हाम्रो अहिले ५८ शाखा छ ।  
