ग्रीन डेभलपमेन्ट बैंक, ललितपुर फाइनान्स, सिनर्जी फाइनान्स र जानकी फाइनान्स लिमिटेड पनि अब बिद्युतीय प्रणालीमा

काठमाडौं– बैंक वित्तीय संस्थाहरुलाई अन्तर बैंक विद्युतीय भुक्तानी (NCHL-IPS) प्रणालीमा आबद्ध गराउँदै लाने क्रममा नेपाल क्लियरिङ्ग हाउस लिमिटेड र केही वित्तिय संस्थाहरुबीच सम्झौता भएको छ । सम्झौता गर्नेहरुमा ग्रीन डेभलपमेन्ट बैंक,ललितपुर फाइनान्स,सिनर्जी फाइनान्स र जानकी फाइनान्स लिमिटेड  रहेका छन् । उनीहरुसंग अन्तरबैंक विद्युतीय भुक्तानी प्रणाली (NCHL-IPS) सेवा सम्बन्धि भिन्दाभिन्दै सम्झौता गरिएको हो । ।उक्त सम्झौतामा नेपाल क्लियरिङ्ग हाउस लिमिटेडका तर्पmबाट प्रमुख कार्यकारी अधिकृत नीलेशमान सिंह प्रधान र ग्रीन डेभलपमेन्ट बैंकका तर्फबाट प्रमुख कार्यकारी अधिकृत बैकुण्ठराज तिम्सिना, ललितपुर फाइनान्सका तर्फबाट प्रमुख कार्यकारी अधिकृत सुरेन्द्रबहादुर न्हुच्छे प्रधान, सिनर्जी फाइनान्सका तर्फबाट प्रमुख कार्यकारी अधिकृत विनितमणि उपाध्याय र जानकी फाइनान्सका तर्फबाट प्रमुख कार्यकारी अधिकृत रजनिशकुमार सिंहले हस्ताक्षर गरेका छन् । यो सम्झौतासँगै अब नेपाल क्लियरिङ्ग हाउस लिमिटेडले ती बैंक  र वित्तीय संस्थाहरुलाई अन्तरबैंक विद्युतीय भुक्तानी सेवा संचालनको लागि (NCHL-IPS) प्रणालीउपलब्ध गराउनेछ ।
