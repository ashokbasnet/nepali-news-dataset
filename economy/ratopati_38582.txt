सुजुकी सेलेरियो टेस्ट राइड अभियानको तेश्रो महिना पूरा

काठमाडौं– सुजुकीका चार पाङ्ग्रे सवारी साधनको नेपालका लागि आधिकारिक बिक्रेता तथा सीजी होल्डिंगको अटोमोटिभ विभाग सीजी मोटोकर्पले राष्ट्रव्यापी सुजुकी सेलेरियोकोे टेस्ट राइड अभियान सञ्चालन गरेको छ । कावासोती, हेटौँडा, बीरगञ्ज, जनकपुर, विर्तामोड, बुटवल, भैरहवा, जीतपुर र दाङ्गमा टेस्ट राइड कार्यक्रम सम्पन्न गर्दै सो अभियानको तेस्रो महिना पूरा भएको हो ।कम्पनीका अनुसार तेस्रो महिनामा ५ सय १७ टेस्ट राइड सञ्चालन भएको छ र ग्राहकको उत्साह सकारात्मक रहेको छ । नेपाली परिवारलाई खरिदअघि नयाँ अनुभव दिलाउने कम्पनीको उद्देश्य हालसम्मको ग्राहकको प्रतिक्रियासँगै पूरा हुँदै आएको कम्पनीको दाबी छ ।सेल्स, मार्केटिङ र स्ट्रेटजीका डीजीएम सिराज पन्तले भने, “हामी हालसम्म प्राप्त भएको प्रतिक्रियासँग धेरै विश्वस्त छौं र यसरी नै अभियानको दोस्रो चरणमा जारी राख्ने आशा गर्दछौँ । ”सो कार्यक्रमसँगै सेलेरियो “द पर्फेक्ट फेमिली कार” को गत पुस महिनामा टेस्ट राइड अभियानसँगै प्रारम्भ भएको जनाइएको छ ।  जसमार्फत ग्राहकहरुलाई प्रत्येक टेस्ट राइडमा उपहार प्रदान गरिएको र एक भाग्यशाली ग्राहकले १ लाखको क्यासब्याक प्राप्त गरेको कम्पनीको दाबी छ । 
