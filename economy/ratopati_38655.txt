साल्ट ट्रेडिङ सेयरधनीलाई भन्यो–नगद लाभांश लिन बैंक खाता अद्यावधिक गर्नुस्

काठमाडौं–साल्ट ट्रेडिङले  १० प्रतिशत नगद लाभांशका लागि आफ्ना सेयरधनीलाई बैंक खाता अद्यावधिक गर्न निर्देशन दिएको छ ।   साल्ट ट्रेडिङको फागुन २२ गतेको साधारण सभाले सेयरधनीलाई १० प्रतिशत नगद लाभांश दिने प्रस्ताव पारित गरेको थियो ।  सोही लाभांश सम्बन्धीत सेयरधनीको बैंक खातामा राखिदिन कम्पनीले बैंक खाता अद्यावधिक गर्न भनेको हो ।   डिम्याट खाता खोलेका सेयरधनीले सम्बन्धित निक्षेप सदस्य (डिपी) मा गएर नेपाल क्लियरिङ हाउस अन्र्तगत कुनै पनि आइपिएस प्राप्त बैंक तथा वित्तिय सँस्थामा रहेको खाता नम्बर अद्याबधिक गराउनुपर्नेछ । खाता अद्यावधिक गराउँदा बैंकको शाखा समेत उल्लेख गर्नुपर्नेछ ।  सेयर डिम्याट नगरेका सेयरधनीले तत्काल सेयर प्रमाणपत्र अभौतीक गरी बैक खाता अद्याबधिक गराउनुपर्नेछ ।   साथै, माघ ८ गतेसम्म धितो बन्धक राखेर कर्जा लिएका सेयरधनीको नगद लाभांश भने सम्बन्धित बैंक तथा वित्तिय संस्थाको नो अब्जेक्सन लेटर आएपछि मात्र बैक खातामा जम्मा गरिदिने कम्पनीले जनाएको छ । कम्पनीले गत वर्षको कमाईबाट १० प्रतिशत नगद लाभांश दिएको हो ।                                                                                                                                                                                                                                                                                                                                                                                                                                                                                                                                                                                                                                                                                                             
