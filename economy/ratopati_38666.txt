बुटवल पावर कम्पनीको एफपिओ बाँडफाँड, कतिले पाए ?

काठमाडौं–बुटवल पावर कम्पनीको (बिपिसी)एफपिओ बाँटफाँड भएको छ । २९ लाख २ हजार  २ सय ७६ कित्ताका लागि आवेदन परेकोमा प्रक्रिया पुर्याएर आवेदन दिएका सबैले पाएका छन् । यस एफपिओमा परको ७ सय ५८ वटा आवेदन भने रीत नपुगेकाले रद्द भएको बिक्रि प्रबन्धकले जनाएको छ ।  बिपिसीले गत माघ १६ गतेदेखि १९ गतेसम्म २ अर्ब ४ करोड ४५ लाख ८१ हजार रुपैयाँ बराबरको ४० लाख ८१ हजार कित्ता एफपिओ निष्काशन गरेको हो । सबै बिक्रि नभएपछि फागुन १५ गतेसम्म म्याद थपिएको थियो ।  थप मयादमा पनि १२ लाख २१ हजार ८३० कित्तामा आवेदन नपरेपछि यो सेयर प्रत्याभुतीकर्ताले नै स्विकारेका छन् । यस एफपिओको मूल्य प्रतिकित्ता ५०१ रुपैयाँ तोकिएको थियो ।             
