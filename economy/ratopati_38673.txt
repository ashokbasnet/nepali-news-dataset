ओली सरकारलाई जापानले गर्ने सहयोग यस्ता छन्

काठमाडौं–केपी ओली नेतृत्वको सरकारलाई जापानले विभिन्न क्षेत्रमा सहयो गर्ने भएको छ । वन तथा वातावरणमन्त्री शक्तिबहादुर बस्नेतसँगको भेटमा नेपालका लागि जापानी राजदूत ओगावा मासासिले सहयोगको क्षेत्रवारे जानकारी दिएका हुन् ।  भेटमा राजदूत मासासिले मन्त्री बस्नेतलाई जापान सरकारका तर्फबाट कार्यकाल सफलताको शुभकामना व्यक्त गर्दै वन तथा वातावरण संरक्षणका क्षेत्रमा थप सहकार्य गर्न जापान तयार रहेको प्रतिबद्धता जनाए ।राजदूत मासासिले गत वर्ष सम्पन्न भएका विभिन्न निर्वाचनमा बाम गठबन्धनको विजय भएको र केन्द्र तथा सात प्रदेशमध्ये ६ वटा प्रदेशमा बाम गठबन्धनको बहुमतको सरकार बनेकाले नेपाल लामो राजनीतिक अस्थिरताबाट मुक्त भएकामा खुसी व्यक्त गरे ।पछिल्लो १० वर्षमा नेपालमा १२ जना नेता प्रधानमन्त्री बनेको स्मरण गर्दै उनले  आफ्नो चार वर्षे कार्यकालमा मात्र ६ जना प्रधानमन्त्रीसँग भेटघाट भएको बताए ।  ‘अब त्यो अवस्थाको अन्त्य भएको छ’, राजदूतले भने, ‘मेरो विचारमा यो सरकार लामो समय रहनेछ, अब नेपालले पहिलेजस्तो राजनीतिक अस्थिरता भोग्नुपर्दैन ।’ राजदूत मासासिले राजनीतिक अस्थिरता अन्त्यसँगै नेपाल आर्थिक विकास र समृद्धिको बाटोमा प्रवेश गरेको र वर्तमान केपी ओली नेतृत्वको सरकारले अघि सारेको विकास र समृद्धिको योजनामा जापान सक्दो सहयोग गर्न तयार रहेको प्रतबिद्धता जनाए । राजदूत मासासिले चुरे संरक्षण र तराई मधेसमा वर्षा याममा हेरक वर्ष आउने बाढी÷पहिरोका कारण हुने गरेको धनजनको क्षति रोक्ने कार्यमा जापान सरकार सहयोगका लागि तयार रहेको बताए ।यस्तै काठमाडौं उपत्यकामा दैनिक रुपमा उत्पादन हुने फोहोर मैला व्यवस्थापन चुनौतीपूर्ण बन्दै गएको चर्चा गर्दै उनले हाल जापानमा प्रयोग भइरहेको फोहोर जलाउने प्रविधि नेपालमा ल्याउन सुझाव दिए ।जापानमा हाल प्रयोगमा रहेको उक्त प्रविधिमार्फत फोहोर जलाउँदा वातावरण प्रदूषणसमेत नहुने र उर्जा शक्तिसमेत उत्पादन हुने उनको भनाइ थियो । भेटमा राजदूत मासासिले मन्त्री बस्नेतलाई जापान भ्रमणको निम्ता पनि दिए । मन्त्री बस्नेतले जापानले वन तथा वातावरण संरक्षणसहित नेपालको विभिन्न क्षेत्रमा लामो समयदेखि स्वार्थरहित साझेदारका रुपमा सहयोग गर्दै आएकामा उच्च प्रशंसा गर्दै आगामी दिनमा थप सहयोगको अपेक्षा गरे । जनस्तरमा समेत जापान नेपालको असल मित्र भएको उल्लेख गर्दै विगतमा जापानले गर्दै आएको सहयोगले निरन्तरता पाउने विश्वास व्यक्त गरे । मन्त्री बस्नेतले नेपालको वन तथा वातावरण क्षेत्रको संरक्षण गर्नु नेपालको मात्र नभई विश्व वातावरण संरक्षणमा समेत योगदान पु¥याउनुपर्ने अन्तर्राष्ट्रिय दायित्वबारे नेपाल जानकार रहेको र त्यसमा काम गर्न प्रतिबद्ध रहेको जनाए ।नेपाल लामो राजनीतिक अस्थिरताको दुस्चक्रबाट भर्खरैमत्र मुक्त भएको बताउँदै मन्त्री बस्नेतले राजनीतिक अस्थिरता अन्त्यसँगै अब मुलुकको एक सूत्रीय अभियान विकास र समृद्धिमार्फत जनता सुखी बनाउने रहेको स्पष्ट गरे । अब केही समयमै एमाले र नेकपा माओवादी केन्द्रबीच पार्टी एकीकरणको औपचारिक घोषणा हुने र केपी शर्मा ओली नेतृत्वको वर्तमान गठबन्धन सरकारले बहुमतको सरकारको स्वरुप लिने चर्चा गर्दै मन्त्री बस्नेतले सरकारको अबको ध्यान शान्ति, स्थिरता र विकास भएको स्पष्ट गरे । मन्त्री बस्नेतले वर्तमान सरकार लोकतन्त्रका विश्वव्यापी मान्यताहरुलाई आत्मसात गर्दै विश्वसमुदाय समक्ष प्रतिबद्धता जनाए । मन्त्री बस्नेतले आफ्नो मन्त्रालयले युवाहरुको सक्रिय सहभागितामा वन÷वातावरण संरक्षणका क्षेत्रमा काम गर्ने र वनलाई उद्यमशीलतासँग जोड्ने र राष्ट्रिय अर्थतन्त्रमा उल्लेख्य योगदान गर्ने नीतिका साथ सरकार अघि बढेको जनाए ।चुरे संरक्षण नेपालको राष्ट्रिय गौरवको आयोजना भएको उल्लेख गर्दै बस्नेतले उक्त कार्यमा जापान सरकारको सहयोगको अपेक्षा गरे ।  
