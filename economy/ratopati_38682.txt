आइएम अटोमोटिभसद्धारा  २ थान  युएम बाइक शत्रु गते टिमलाई हस्तान्तरण

काठमाडौं– आइएम अटोमोटिभसद्धारा  २ थान  युएम बाइक शत्रु गते टिमलाई हस्तान्तरण गरिएको छ । अटोमोटिभ्सले प्रख्यात हास्यकलाकार  किरण केसीमार्फत उक्त बाइक शत्रु गते टिमलाई हस्तान्तरण गरेको हो । बाइक हस्तान्तरण कार्यक्रमका प्रमुख अतिथि किरण केसीले युएम बाइकसँगको साझेदारीले अझै लामो यात्रा तय गर्ने  बताए । उनले भने, हामीले चलचित्रमार्फत पनि यस ब्राण्डलाई प्रोमोट गरेका छौं र यस बाईकको कार्य क्षमतामा पनि उत्कृष्ट रहेको पाएका छौ । कलाकार केसीले व्यक्तिगत रुपमा पनि उक्त बाइक छिट्टै खरिद गर्ने दाबी गरे ।  शत्रु गतेको निर्माण मह सञ्चारको ब्यानरमा भएको हो । उक्त चलचित्रमा चर्चित कलाकारहरु मह जोडी  (मदनकृष्ण श्रेष्ठ तथा हरिबंश आचार्य), दिपकराज आचार्य, दिपाश्री निरौला, राजाराम पौडेल, किरण के.सी, प्रियंका कार्की, पौल शाह, आँचल शर्मा लगायतका कलाकारहरुको अभिनय रहेको छ । उक्त चलचित्र चैत्र ९ गतेदेखि अधिराज्यभरको चलचित्र घरहरुमा प्रदर्शन भइराखेको छ ।  
