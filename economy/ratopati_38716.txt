शुरुदेखि नै अस्थिर बनेको सेयर बजारमा २.९० अंकको गिरावट

काठमाडाै-बुधबार निकै अस्थिर देखिएको सेयर बजार अन्तमा २.९० अंकले घटेर बन्द भएको छ । बजार १२०४.८१ बिन्दुमा आएर रोकिएको हो । १२१६.३९ अंकसम्म पुगेको बजार कारोबारको अन्तमा घटेर बन्द भएको हो ।अर्थमन्त्रालयले जारी गर्ने श्वेतपत्रमा सेयर बजारबारे धेरै विषय समेटिने आशमा उत्साहीत बनेका लगानीकर्ता अन्तमा निराश देखिए ।  बुधबार स्वेतपत्र जारी हुने नहुने विषय नै अन्यौल बन्यो ।  यो दिन १६२ कम्पनीको ५१ करोड ४१ लाख रुपैयाँ बराबरको सेयर कारोबार भएको छ ।बैंकिङ समुह, विकास बैंक समुह, उत्पादन तथा प्रशोधन र अन्य समुहमा केही सुधार देखिए पनि बाँकी सबै राताम्मे देखिए ।  उत्पादन तथा प्रशोधन १४.७२ अंकले बढ्दा बैंकिङ समुह २.९३ अंकले बढेको छ भने अन्य समुहतर्फ २.८७ अंकले  बढेको छ ।  यता बिमा समुहतर्फ ९१.४१ अंकले घटेको छ । माइक्रोफाइनान्स तर्फ २९.०९ अंकले घटेको छ । यो दिन युनिलिभर नेपालको सबैभन्दा बढी २ करोड ५८ लाख भन्दा बढीको सेयर कारोबार भएको छ भने दोस्रो बढी कारोबार हुनेमा नेपाल बैंक (२ करोड ४८ लाख) भन्दा बढीको कारोबार भएको छ ।       
