दाङको तुलसीपुरमा मुक्तिनाथ विकास बैंकको नयाँ शाखा

दाङ– मुक्तिनाथ विकास बैंकले तुल्सीपुरमा नयाँ शाखा विस्तार गरेको छ । उक्त शाखाको दाङ क्षेत्र नम्बर ३ का सांसद हिराचन्द्र केसीले उद्घाटन गरेका हुन् । उद्घाटन कार्यक्रममा बोल्दै सांसद केसीले यस क्षेत्रमा वित्तीय संस्थाहरु बीच प्रतिस्पर्धा धेरै भएतापनि  यस विकास बैंकको सेवा र वित्तीय आँकडा राम्रो देखिएकोले सबैले खाता खोली कारोबार गर्न अनुरोध गरेका थिए । उनले अबको अबको राष्ट्रिय एजेण्डा आर्थिक समृद्धिको भएको हुनाले मुक्तिनाथ विकास बैंकजस्ता वित्तीय संस्थालाई तुलसीपुरमा स्वागत गर्न पाउँदा खुसी भएको र सफलताको शुभकामना व्यक्त गरे ।कार्यक्रममा बैंकका प्रमुख कार्यकारी अधिकृत भरतराज ढकालले उपस्थित सम्पूर्णलाई धन्यवाद दिंदै  आफ्नो बैंक उत्कृष्ट सेवा प्रदान गर्न सधैं प्रतिबद्ध  रहेको बताए । हाल बैंकले अबलम्बन गरेको मोडेल हाम्रो देशको आवश्यकता रहेकोले सोही बमोजिम यस विकास बैंकले योगदान दिने र सो मा सबैको सहयोग र साथ दिन अनुरोध गरेका थिए ।  कार्यक्रममा  उक्त कार्यक्रममा बैंकका कम्पनी सचिव डण्डपानी ढकालले स्वागत मन्तव्य तथा बैंकका क्षेत्रीय प्रबन्धक बाबुराम ढकालले बैंकको वर्तमान अवस्था र भावी योजनाबारे बताएका थिए ।  कार्यक्रममा तुलसीपुर उप.म.न.पा.की उप–मेयर माया शर्मा आचार्य, निवर्तमान मेयर ढुण्डीराज लामिछाने, तुलसीपुर उद्योग बाणिज्य संघका बरिष्ठ उपाध्यक्ष रामप्रसाद चालीसे, रेडियो तुलसीपुर तथा न्युज २४ टेलिभिजनका समाचार सम्पादक सुशिल बस्नेत, समाजसेवी शेशुराम भण्डारी तथा प्रजातान्त्रिक उद्योग बाणिज्य संघका अध्यक्ष जनक खराल लगायतले शुभकामना मन्तव्य राखेका थिए ।
