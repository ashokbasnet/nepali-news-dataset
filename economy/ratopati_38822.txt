सीतारामको कुलेश्वरमा बिक्री केन्द्र

काठमाडौं– सीताराम दूध प्रालिले राजधानीको कुलेश्वरमा बिक्री केन्द्र सञ्चालनमा ल्याएको छ । बिक्री केन्द्रको बिहिबार विशेष कार्यक्रममा बीच ब्राण्ड एम्बेस्डर  कलाकार दिपाश्री निरौला र जितु नेपालले उद्घाटन गरेका हुन् ।यसअघि अन्य विक्रेतालाई मात्रै दूध बिक्री वितरण गर्दै आएको सीताराम प्रालिले पहिलो पटक आफ्नै बिक्री केन्द्र स्थापना गरेको हो । कार्यक्रममा सीताराम गोकुल मिल्सका प्रबन्ध निर्देशक सुमित केडियाले नेपाली बजारमा दूधको माग बढ्दै गएकोले कम्पनी आफैले बिक्री केन्द्र खोलेको बताए । सीताराम दूध डेरीले राजधानीका मुख्य स्थानमा विक्रि केन्द्र खोल्दै जाने लक्ष लिएको छ ।
