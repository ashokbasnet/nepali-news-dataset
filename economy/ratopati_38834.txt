नेप्से दोहोरो अंकले बढ्दा कारोबार भने बढ्न सकेन

काठमाडौं–साताको अन्तिम कारोबारको दिन (बिहिबार) सेयर बजारमा हरियाली देखिएको छ । यद्यपि कारोबार रकममा भने उत्साह देखिएन । बिहिबार नेप्से परिसुचक १५.४८ अंकले बढेर १२२०.२९ बिन्दुमा पुगेर रोकिएको छ ।   तर, कारोबार रकममा भने गिरावट आएको छ । बिहिबार १६४ कम्पनीको  ३८ करोड ७१ लाख रुपैयाँ बढीको सेयर कारोबार भएको छ ।  यो दिन ट्रेडिङ र व्यापार बाहेक सबै समुहमा हरियाली छाएको छ ।  आज सबैभन्दा बढी बिमा समुहतर्फ ६६.५५ अंकले बढेको छ ।  यता जलविद्युत समुहतर्फ ४१.६ अंकले बढ्दा विकास बैंक तर्फ २०.४५ अंकले बढेको छ ।   ट्रेडिङ तर्फ ३.०४ अंकले घटेको छ भने अन्य समुहमा ०.३ अंकको गिरावट आएको छ ।  आज सबैभन्दा बढी मेगा बैंकको ३ करोड ६४ लाख भन्दा बढी रुपैयाँको सेयर कारोबार भएको छ । दोस्रोमा नबिल बैंकको १ करोड ८३ लाख र तेस्रोमा कुमारी बैंकको १ करोड ५९ लाख रुपैयाँ भन्दा बढीको सेयर कारोबार भएको छ । 
