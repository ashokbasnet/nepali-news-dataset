शुक्रबारबाट अर्गानिक कृषि मेला सुरु हुने

काठमाडौं–अर्गानिक कृषि उत्पादनमा जोड दिन आह्वान गर्दै शुक्रबारबाट ‘दोस्रो राष्ट्रिय अर्गानिक कृषि मेला’ सुरु हुने भएको छ । विहिबार काठमाडौंमा पत्रकार सम्मेलन गरी मेलाबारे जानकारी गराइएको हो । ललितपुरको दरबार क्षेत्र संग्राहलयमा ४ दिनसम्म चल्ने मेलामा पाँचथर जिल्लामा उत्पादित अर्गानिक कृषि बस्तुहरुको प्रर्दशनी हुनेछ । राज्यलाई अर्गानिक कृषि बस्तुको उत्पादनका लागि निजी क्षेत्रसँग सहकार्य गर्न सन्देश दिन पनि मेला आयोजना गरिएको मेला आयोजक समितिकी संयोजक शान्ता बास्कोटा कोइरालाले जानकारी दिए । मेलामा पाँचथर जिल्लामा उत्पादित अर्गानिक कृषि बस्तुहरुको प्रर्दशनी हुनेछ ।अर्गानिक कृषि बस्तुहरुको ५० वटा भन्दा बढी स्टल रहने मेलाको संयोजन पाँचथरस्थित कञ्चनजंगा टी स्टेट एण्ड रिसर्च सेन्टरको संयोजनमा आयोजना गर्न लागिएको हो । सेन्टर नेपालको पहिलो अर्गानिक चिया उत्पादन गर्ने उद्योगको रुपमा स्थापित छ ।  
