सल्यानमा मुक्तिनाथ विकास बैंकका एकैसाथ ३ वटा शाखा बिस्तार

सल्यान– मुक्तिनाथ विकास बैंकले सल्यान जिल्लामा एकैसाथ आफ्ना ३ वटा शाखा विस्तार गरेको छ । बैंकले सल्यानको थारमारे, लुहाम र श्रीनगरमा आफ्नो शाखा विस्तार गरेको हो ।  बुधवारका सल्यानको त्रिवेणी गाँउपालिका वडा नं. ६, लुहामस्थित लुहाम शाखाकोउद्घाटन गरिएको छ । सो शाखाको त्रिवेणी गाउँपालिकाका अध्यक्ष मानबहादुर डाँगीले उद्घाटन गरे । त्यस्तै बागचौर नगरपालिकामा २ मा रहेको थारमारे शाखा कार्यालयको पनि उद्घाटन गरिएको छ । उक्त शाखाको सोही नगरपालिकाका मेयर लोकमान बुढाथोकीले उद्घाटन गरेका थिए । त्यस्तै सो बैंकले शारदा नगरपालिका वाड नं १ मा रहेको श्रीनगरमा पनि शाखा विस्तार गरेको छ । उक्त शाखा कार्यालयको उद्घाटन शारदा नगरपालिकाका मेयर सुरेश अधिकारीले गरेका थिए । उद्घाटन कार्यक्रममा सल्यान जिल्ला प्रशासन प्रमुख प्रमानन्द घिमिरे, उद्योग वाणिज्य संघका अध्यक्ष वीरबहादुर चलाउने र छत्रेश्वरी गाउँपालिका अध्यक्ष सन्तोष के.सी. लगायतले शुभकामना मन्तव्य राखेका थिए । तीनवटै कार्यक्रमहरु बैंकका प्रमुख कार्यकारी अधिकृत भरतराज ढकालको अध्यक्षता सम्पन्न भएका थिए । 
