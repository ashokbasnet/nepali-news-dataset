अब नेपाल टेलिकमले  ऋण दिने

काठमाडौं–नेपाल टेलिकमले व्यालेन्स सापटी लिन पाउने सेवा संचालन गरेको छ । टेलिकमले शुक्रबारबाट मोवाईलमा व्यालेन्स सापटी पाउने सेवा संचालनमा ल्याएको हो । शुक्रबार काठमाडौंमा एक कार्यक्रमकाबीच संचार तथा सूचना प्रविधि राज्य मन्त्री गोकुल बास्कोटाले सेवाको शुभारम्भ गरे ।   ‘नमस्ते क्रेडिट’ नाम दिइएको सो सेवा लिनका लागि मोवाइलको म्यासेज बक्समा status टाइप गरी १४७७ मा पठाउनुपर्ने हुन्छ । यो सुविधा अन्तरगत ५ रुपैयाँदेखि ४० रुपैयाँसम्मको क्रेडिट टक टाईम को सुविधान प्रदान हुने टेलिकमले जनाएको छ ।  सेवा लिन नचाहनेहरुले stop  टाईप गरी १४७७ मा एसएमएस पठाउन सक्ने व्यवस्था पनि गरिएको छ ।  व्यालेन्स सकिएर फोन काटिने समस्या आउन नदिन टेलिकमले ‘नमस्ते क्रेडिट सेवा’ संचालनमा ल्याएको हो ।  कार्यक्रममा बोल्दै सञ्चार तथा सूचना प्रविधि राज्यमन्त्री बास्कोटाले नेपाल टेलिकमले ढिलै भएपनि राम्रो कामको सुरुवात गरेको भन्दै प्रशंशा गरे ।  उनले  ग्राहकहरुलाई विश्वसनीय र गुणस्तरीय सेवा प्रदान गर्न नेपाल टेलिकमले अझ धेरै मेहनत गर्नुपर्नेतर्फ पनि सचेत गराए । राज्यमन्त्री बास्कोटाले टेलिकमलाई आक्रमक बजार प्रवद्र्धन नीति अन्तरगत अघि बढन पनि निर्देशन दिए । 
