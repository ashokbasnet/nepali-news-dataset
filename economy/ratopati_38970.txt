जनता बैंकद्वारा एकैसाथ ८ वटा शाखा विस्तार

काठमाडौं– जनता बैंक लिमिटेडले एकैसाथ ८ वटा शाखाबाट कारोबार सुरु गरेको छ ।  सो बैंकले  काठमाडौंको महाराजगञ्ज शाखादेखि बर्दियाका भुरीगाउँ शाखासम्म आठवटा शाखा विस्तार गरेको हो ।विस्तार भएका नयाँ शाखाहरुमा रामपुर शाखा, रामपुर न.पा. ५, पाल्पा, टिकापुर शाखा, टिकापुर न.पा. १, कैलाली, वालिङ शाखा, वालिङ न.पा. ८, स्याङ्जा, महाराजगंज शाखा, काठमाडौं महानगरपालिका ३, काठमाडौं ग्वार्को शाखा, ललितपुर महानगरपालिका ८, ललितपुर नयाँमिल शाखा, तिलोतमा न.पा. ५, रुपन्देही दुम्किबास शाखा, बिनयी त्रिवेणी गाउँपालिका १, नवलपरासी भुरीगाँउशाखा, ठकुरबाबा न.पा.वडा नं. १, बर्दिया रहेका छन् । माथि उल्लेखित शाखामध्ये रामपुर, टिकापुर र वालिङ शाखाको कारोवार २०७४ चैत्र १५ गते देखि र बाँकी ५ शाखाको कारोबार आज २०७४ चैत्र १६ गते देखि शुभारम्भ गरिएको हो । यी नयाँ शाखा बिस्तारसँगै १०६ पुगेको पुगेको छ भने काठमाडौं उपत्यकामा १७ शाखाहरु रहेका छन् । यस अतिरिक्त बैंकले३३ शाखा रहित बैंकिङ्ग, २ सीमित बैंकिङ्ग ईकाइ, ३ एक्सटेन्सन काउन्टर र ६९ एटिएमबाट सेवा प्रदान गरिरहेको  छ ।  बैंकको हाल रु. ५३ अर्ब २४ करोड निक्षेप र रु. ४९ अर्ब ८२ करोड कर्जा कारोवार रहेको जनाइएको छ । 
