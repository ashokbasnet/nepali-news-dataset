संसदमा अर्थमन्त्रीको ‘निराशाजनक’ भाषण, के-के भने ?

काठमाडौं– अर्थमन्त्री युवराज खतिवडाले मुलुकको अर्थव्यवस्था अत्यन्त निराशाजनक रहेको बताएका छन् । उनले पूँजी निर्माणका क्रियाकलापहरु सुस्त रहेको तथा राज्यले प्रदान गर्नुपर्ने आधारभुत सेवाहरुको गुणस्तर कमजोर रहनु, उत्पानमुखी भन्दा वितरण बजेट तर्जुमा गरिनु तथा बजेट अनुशासन उलंघन भएका कारण राज्यको ढुकुटी रितो हुँदै गएको पनि बताएका छन् । शुक्रबार मुलुकको अर्थ व्यवस्थाबारे संसदलाई जानकारी गराउँदै अर्थमन्त्री खतिवडाले निराशाजनक अर्थव्यवस्थालाई माथि उकास्न संघीय सरकार सफल हुने आशा भने कायमै रहेको बताएका छन् । सुशासन र सम्बृद्धिको नारासहित गठन भएको बाम गठबन्धनको सरकारले निराशाजनक अर्थव्यवस्थालाई सुधार गर्न स्पष्ट नीति नियम बनाएर  कार्यन्वयन तहमा लैजानुपर्ने बताएका छन् । विगत एक दशकको औशत आर्थिक बृद्धिदर चार प्रतिशत रहनुलाई अर्थमन्त्री खतिवडाले अत्यन्त निराशाजनक भनेका छन् । जवकी छिमेकी मुलुक भारत र चीनमा यहि समयमा यो आर्थिक बृद्धि दर ८ र ९ प्रतिशत रहेको छ । कमजोर भौतिक पुर्वधार कमजोर पुर्वधारका कारणले आर्थिक कृयाकलाप संकुचित भएको अर्थमन्त्री खतिवडाको ठहर छ । ‘भौतिक पुवाृधारको अवस्था कमजोर छ । भौतिक पुर्वाधाारको अभावमा सामाजिक विकासमा भएको लगानीको अपेक्षित प्रतिफल लिन सकिएको छैन’ अर्थमन्त्रीले भने ‘नियमित भौतिक पुर्वाधारको विस्तारको अवस्था र गुणस्तर दुवै कमजोर छ यसले विकासमा प्रभाव पारेको छ ।’राष्ट्रिय आयोजना र बहुबर्षिय आयोजनाहरुको पनि ठेक्कापट्टाको समयसीमा अनुसार काम सम्पन्न नभएको उनले बताएका छन् । विकास निर्माणमा मौलाउदै गएको दण्डहिनता र अनियमितताले सम्पुर्ण शासकीय प्रणालीलाई नै चुनौति दिइरहेको अर्थमन्त्रीको भनाई छ । वित्तिय सेवाको पहुँच न्यून मुलुकमा वित्तिय सेवाको पहु्ँच न्युन छ । ग्रामिण तथा पिछडिएको क्षेत्रमा अपेक्षित रुपमा पुग्न सकेको छैन । कुल ७५३ स्थानीय तहमध्ये ३७९ तहमा बैकिङ क्षेत्र पुग्न सकेको छैन । पुगेका वित्तिय संस्थाहरुको पनि नियमन रसुपरिवेक्षण गर्न सकिएको छैन । निक्षेपको व्याजदर उच्च छ । विमाको दायरामा १० प्रतिशत परिवार आउन सकेका छैनन् । अनौपचारिक विमा सेवाको दायरा फराकिलो भएको छ । वित्तिय सेवा प्रवाह प्रतिश्पर्धी हुन सकेको छैन । पछिल्लो समय तरलतामा चाप बढ्दै गएकाले निक्षेपको व्याजदर उच्च भएको छ । जसले गर्दा कृषि, पर्यटन, लगायतका क्षेत्रमा लगानी नै नहुँने जोखिम देखा परेको छ । लघुवित्त संस्थाहरुको कारोवार बढेपनि संस्थागत स्थायित्वमा प्रश्न उठ्न थालेको छ ।पुँजी बजार सतहीनेपालको पुँजी बजार सहतही बन्नुका साथै संकुचित छ । यो वजारमार्फत पुँजीबजार सुधार गर्न नीतिगत व्यवस्था गर्न जरुरी भएको अर्थमन्त्रीको भनाई छ । अर्थतन्त्रमा पुँजीबजार शसक्त माध्यम भएपनि लगानीको न्युनता र बढ्दो बजारले सेयर बजार प्रभावित भएको छ । गत आर्थिक बर्षमा व्यापार घाटा नौ खर्व थियो चालु आवको ७ महिनामै ६ खर्व १४ अर्व पुगिसेको छ । बस्तु निर्यातले कुल बजेटको ७ प्रतिशतमात्र धान्न सकेको छ । निर्यातको आधार पनि संकुचित हुदैछ । समग्र अर्थतन्त्र आयातमुखि बनेको छ । नेपालले उत्पादन गर्नसक्ने आधारभुत खाद्यन्न आयात बृद्धि हुदै जानु चिन्ताको विषय बनेको छ ।विप्रेशण बृद्धिदर रोकिने अवस्थामाविपे्रशण आप्रवाहको बृद्धिद्धर रोकिने स्थितिमा पुगेको छ । पछिल्ला बर्षहरुमा सुन्य अवस्थामा पुगेको छ ।  पछिल्लो समय चालु घाटा र सोधान्नत्र घाटा बढेको छ । विदेशी मुद्रा संचिति गर्न सुधार अवाश्यक छ ।  चालु खर्चको आकार बढेको छ । श्रोत एकिन नभई बजेटबाहिर गएर खर्च गर्ने र विनियोजित बजेट खर्च नहुने तथा लागत भन्दा कयौगुणा बढाउने प्रचलन छ । यसले विकास निर्माणमा प्रभाव परेको छ । संविधान बमोजिम जेठ १५ मा बजेट सार्वजनिक गर्ने गरिएपनि त्यसको समुचित प्रयोग र व्यवस्थापन हुन सकेको छैन । पुँजीगत खर्च राजश्व बृद्धिमा ठोस कदम अभावपुँजीगत खर्च बढाउन सरोकारवाला निकायबाट ठोस कदम चालिएको छैन । राष्ट्र सेवक कर्मचारीहरुको निवृतिभरणमा ठुलो धनरासी बृद्धि हुदै गएको छ । आर्थिक गतिविधिहरु अपेक्षित विसतार हुन नसकेको र सवै आर्थिक कृयाकलाप औपचारिक प्रणलीमा ल्याउन नसक्नुको कारण करको दायरा साँघुरो भएकाले हो । राजश्व प्रणली प्रगतिशिल र नतिजामुखि छैन । राजश्व प्रशासनको कृयाशीलता कमजोर छ । आन्तरिक उपभोग र आयात राजश्वमा प्रतिविम्बित हुन सकेको छैन ।सवै करदातालाई करको दायरामा ल्याउन सकिएको छैन । मुल्य अभिबृद्धि करको कार्यान्वयन प्रभावकारी भएको छैन । राजश्व चुहावट अनुसन्धान तथा नियन्त्रण गर्न गठन भएका निकायहरुको काम प्रभावकारी देखिदैन । कानुनी उपचारर भन्दा पर गएर उपचार खोज्ने प्रवृति बढेको छ । बैदेशिक सहायता परिचालनमा पनि विसंगति बढेको छ । सहायता लिने परियोजनाको गहन अनुसन्धान हुने गरेको छैन । गत ५ बर्षमा बैदेशिक सहायताको रकम ५१ प्रतिशतमात्रै खर्च भएको छ ।बैदेशिक सहायता बजेटमा आएन बैदेशिक सहायताबाट संचालन भएका अधिकांश आयोजना समयमा सम्पन्न भएका छैनन ।बैदेशिक सहायतको ठुलो हिस्सा बजेट प्रणालीमा नै आउने गरेको छैन । भुकम्पपछिको पुननिर्माणको गति सुस्त छ । भुकम्प गएको तीन बर्षवित्दा १५ प्रतिशत मात्रै नीजि आवास निर्माण भएका छन् भने सार्वजनिक सम्पति विद्यालय, पुरातात्विक मठमन्दिर ५० प्रतिशत भन्दा पुननिर्माण हुन सकेका छैनन् । पुननिर्माणका लागि घोषणा भएको विदेशी सहायता पुर्ण परिचालन भएको छैनन् । सम्झौता अनुसार १६ प्रतिशत मात्रै प्राप्त भएको छ । जसले गर्दा पुननिर्माणका लागि थप श्रोतको खोजी गर्नुपर्ने अवस्था आएको छ । नीजि आवस पुननिर्माणमा मात्रै थप एक खर्व परिचालन गर्नुपर्ने भएको छ । अपवाद बाहेक मुलुकका आयोजनाहरु समयमै पुरा हुन सकेका छैनन् । वितरणमुखि सार्वजनिक संस्थानहरु प्रष्ट नीति र मापदण्डविना ञ्चालन भइरहेका छन् । नीजिकरण भएका संस्थानहरु उदेश्यअनुरुप सञ्चालन नहुँदा त्यसवाट रोजगार र उत्पादन दुवै घटेको छ । संस्थानहरुमा विगतमा पुँजी बृद्धि गर्ने निर्णय कार्यान्वयन हुन सकेको छैन । योजनामा होडढबाजी छ । राज्यको ढुकुटी खालि छ । प्रशासनिक खर्च बृद्धि भएको छ ।दीर्घकालिन आयको समुचित व्यवस्थापन हुन सकेको छैन ।  उत्पादन लागत र व्यापार घाटा बढेको छ । दोहोरो अंकको ब्यापार घाटा छ ।रोजगारीमुलक क्षेत्रमा आय बढाउनुपर्नेछ ।  उद्योग क्षेत्र प्रतिश्पर्धी हुन सकेका छैनन् ।मुलुक अनौधिकीकरणबाट गुज्रेको छ । श्रमवजारमा थपिने ५ लाखलाई नेपालमै रोजगार दिने ब्यवस्था गर्न चुनौतिपुर्ण छ । लामोे समयदेखिको राजनीतिक अस्थिरता र त्यसैको उपजको रुपमा रहेको अस्थिर सरकारको श्रृङखला समाप्त भई मुलकमा ताजा जनादेशसहितको ३ चौथाई माथिको बहुमतको सरकार अहिले बनेको छ । अवसर पनि छन् जनचाहाना अनुरुप आर्थिक सामाजिक रुपान्तरणको कार्यदिशामा अघि बढ्न आवाश्यक्ता अनुसार नयाँ नीति तर्जुमा गर्ने र प्रभावकारी कार्यन्वयन गर्ने अवसर यो सरकारलाई छ । सरकारका नीति, प्राथमिकता र कार्यक्रमहरुलाई कृषक, उद्योगी व्यापारी लगायत सवै क्षेत्रका नागरिकको सहयोग र सहभागितामा कार्यन्वयन गर्ने अवसर पनि प्राप्त भएको छ । जनताको भरोसा र अपेक्षालाई आत्मसाथ गर्दै अघि बढ्न सरकारलाई मौका मिलेको छ । आन्तरिक द्वन्द्व र  त्यसले पार्ने प्रभावबाट जनता सचेत हुदै शान्तिको पक्षमा उभिएका छन् अव यसको लाभ सरकारले लिन पाउनुपर्नेछ । विगत डेढ दशकदेखि जनप्रतिनिधिविहिन भएको स्थानीय तहमा ३५ हजार जनप्र्रतिनिधि निर्वाचित भएका छन् । प्रदेश तहमा निार्वचित भई अधिकार सम्पन्न सरकार प्रदेश र स्थानीइ तहमा बनिसकेका छन् ।  यसबाट आर्थिक सम्बृद्धिको जग तलैबाट प्राप्त गर्ने अवसर प्राप्त भएको छ ।नेपालको जनसंख्यामा युवा शक्तिको बाहुल्यता रहेकाले त्यसको लाभ लिने अवसर पनि सरकारलाई प्राप्त छ ।  विदेशी मित्र राष्ट्रहरु र साझेदारहरु अहिले नेपाललाई थप सहयोग गर्न इच्छुक छन् ।यो बढ्दो आवद्धताले मुलुकलाई आर्थिक सम्बृद्धिमा लैजाने अवसर प्राप्त भएको छ । आशा गर्न सकिने क्षेत्रकेही पुर्वाधारमा भएका लगानीको उपलव्धतालाई उपयोग गर्दै अघि बढ्न सक्ने अवसथा आएको, शिक्षित एवं दक्ष जनशक्तिके विकास भएको, सुचना प्रविधिको विकासले फड्को मारेको, सरकारी एवं नीजि क्षेत्रबीच सहकार्य बढ्दै गएको, सामुदायिक सहकारी, गैरआवासीय साझेदारले समेत विकासप्रति साझेदार गर्न इच्छा देखाएकोले मुलुकको आर्थिक सम्बृद्धि गर्न सकिने आधार तयार भएको छ ।   
