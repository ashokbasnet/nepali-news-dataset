नबिल बैंकको प्रमुख कार्यकारी अधिकृतमा श्रेष्ठ नियुक्त

काठमाडौं– नबिल इन्भेष्टमेण्ट बैंकको प्रमुख कार्यकारी अधिकृतमा सबिर बादे श्रेष्ठ नियुक्त भएका छन् । कम्पनीको ६८ औं सञ्चालक समितिको बैंठकले श्रेष्ठलाई प्रमुख कार्यकारी पदमा नियुक्त गरेको हो । विगत २ बर्षदेखि उनी नबिल इन्भेष्टमेन्ट बैकिङ्ग लिमिटेडमा प्रमुख–इन्भेष्टमेन्ट बैंकिङ्गको जिम्मेवारीमा रहेका थिए । श्रेष्ठले लण्डनबाट ACCA गरेका छन् भने काठमाण्डौ युनिभर्सिटीबाट EMBA गरेका छन् उनले ६ बर्ष लण्डनमा रहेको विश्वको ५ औं ठूलो अडिट फर्म BDO International Ltd. मा TAX, Finance मा रहेर कार्य गरेका छन् भने नबिल आउनुअघि उनले NIBL क्यापिटलमा ३ बर्ष सिनियर म्युच्यूअल फण्ड म्यानेजरको रुपमा समेत काम गर्नुभएको कम्पनीले जनाएको छ ।
