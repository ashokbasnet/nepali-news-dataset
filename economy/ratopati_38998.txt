पञ्चकन्या ग्रुप र सहरी विकास तथा भवन निर्माण विभागबीच अन्तरक्रिया सम्पन्न

काठमाडौं– पञ्चकन्या ग्रुपले सहरी विकास तथा भवन निर्माण विभागका प्रतिनिधिहरुसँग एक अन्तरक्रिया कार्यक्रम सम्पन्न गरेको छ । उक्त कम्पनीले आफ्ना विभिन्न उद्योगद्वारा उत्पादित निर्माण सामाग्रीहरुको बारे जानकारी गराउने उद्देश्यले सो कार्यक्रम सम्पन्न गरेको हो ।  राजधानीमा आयोजित उक्त कार्यक्रममा आप्mना उत्पादनका बारे गुणस्तर र प्रविधिक पक्ष र भावी योजनाको बारेमा अन्तरक्रिया गरिएको थियो ।  उक्त कार्यक्रममा पञ्चकन्या ग्रुपका कार्यकारी निर्देशक उज्जल कुमार श्रेष्ठद्धारा उद्योगका उत्पादनहरु बारेमा  प्रस्तुति राखेका थिए । गु्रपका सेल्स एण्ड मार्केटिङ्ग म्यानेजर शम्भु कर्णले कम्पनीको लाइट गेज स्टिल स्टक्चरको (एलजिएस) विषयमा बोलेका थिए भने कम्पनीका सेल्स म्यानेजर हर्कबहादुर थापा मगरले एचडिईपी, पिभीसी, पिपिआर र सिपिभिसी पाइप विषयमा जानकारी दिएका थिए ।कार्यक्रममा सहरी विकास तथा भवन निर्माण विभागका उपमहानिर्देशक शिवहरी शर्मा लगायतको विशेष उपस्थितिमा भएको उक्त कार्यक्रममा उद्योगले उत्पादन गरेको विभिन्न पाइप, प्लास्टिक, डन्डी, फिटिङ सामाग्री र ती सामाग्रीहरुको गुणस्तरीयताबारे छलफल गरिएको थियो ।  कार्यक्रममा पञ्चकन्यका  निर्देशक उदिप श्रेष्ठले धन्यवाद मन्तव्य राखेका थिए ।   
