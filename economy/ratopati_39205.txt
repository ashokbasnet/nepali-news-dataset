अन्तर्राष्ट्रिय औद्योगिक व्यापार मेला हुने

काठमाडौं– आगामी बैशाख १४ गतेदेखि काठमाडौंको भृकुटीमण्डपमा ‘१४ औं अन्तराष्ट्रिय औद्योगिक व्यापार मेला तथा घरेलु उद्योग महोत्सव’ आयोजना हुने भएको छ ।  नेपाल घरेलु तथा साना उद्योग महासंघले आईतबार काठमाडौंमा पत्रकार सम्मेलन गरी मेला आयोजना गर्न लागिएको जानकारी गराएको हो । पत्रकार सम्मेलनमा बोल्दै महासंघका अध्यक्ष श्यामप्रसाद गिरीले स्वदेशी बस्तुको उत्पादनलाई अन्तराष्ट्रिय स्तरमा प्रवद्र्धन गर्ने उद्देश्यका साथ यस वर्ष पनि मेला आयोजना गरिएको जानकारी दिए । मेलामा सार्क राष्ट्रले पनि स्टल राख्नेछन् ।५ दिनसम्म चल्ने मेलामा २ सय ५० वटा भन्दा बढि स्टल रहनेछन् । मेलामा २ लाखभन्दा बढिले अवलोकन गर्ने र ७ करोड बराबरको आर्थिक कारोबार हुने अपेक्षा गरिएको छ ।
