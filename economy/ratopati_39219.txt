सेयर बजारमा २४ अंकको गिरावट, ३१ करोडको कारोबार

काठमाडौँ । आइतबार सेयर बजारमा २४.०५ अंकको गिरावट आएको छ ।  समग्रमा १.९७ प्रतिशतले घटेको बजार ११९६.२४ बिन्दुमा आएर अडिएको छ । १५७ कम्पनीको ३१ करोड २३ लाख रुपैयाँ बढीको सेयर कारोबार भएको छ ।आज सबै समुहमा गिरावट आएको छ । सबैभन्दा बढी बिमा समूहतर्फ १४८.७७ अंकको गिरावट आएको छ भने जलविद्युततर्फ ३७.१४ अंकले घटेको छ । शुक्रबार अर्थमन्त्रीले श्वेतपत्र जारी गर्दै सेयर बजारलाई सतही भनेपछि त्यसको असर आइतबारको बजारमा देखिएको  छ ।यसदिन सबैभन्दा बढी स्टान्डर्ड चार्टड बैंकको १ करोड ७० लाख रुपैयाँ बढीको सेयर कारोबार भएको छ भने  दोस्रोमा नबिल बैंकको १ करोड ४४ लाख रुपैयाँको सेयर कारोबार भएको छ ।     
