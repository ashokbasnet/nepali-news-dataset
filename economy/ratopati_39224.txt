इलाममा सिद्धार्थ बैंकको तीन शाखारहित बैंकिङ्ग सेवा सुरु

इलाम– इलाममा सिद्धार्थ विकास बैंकले एकैसाथ तीनवटा शाखारहित बैंकिङ सेवा सुरु गरेको छ । बैंकले दुर्गम जिल्लाका ग्रामीण क्षेत्रमा वित्तिय पहुँच पुर्याउने उद्धेश्यले तीन स्थानमा शाखारहित बैंकिङ सेवा सुरु गरेको हो । बैंकले सुर्योदय नगरपालिका १ को गोर्खेबजार, लक्ष्मीपुरको सुकेपोखरी र गोदकको नारायाणचोकमा ती शाखाहरु बिस्तार गरेको हो ।  गोर्खे बजार शाखारहित बैंकिङ्ग सेवाका उद्घाटन सुर्योदय नगरपालिका–०१ का वडा अध्यक्ष श्री राज कुमार सेराङ्ग , लक्ष्मीपुर शाखारहित बैंकिङ्ग सेवाका उद्घाटन सुर्योदय नगरपालिका–१३ का वडा अध्यक्ष श्री धन बहादुर राई र गोदक शाखारहित बैंकिङ्ग सेवाका उद्घाटन इलाम नगरपालिका–१० का वडा जेष्ठ नागरिक श्री टेक बहादुर घिमिरेले गरेका छन् । शाखारहित सेवाबाट देशका विभिन्न ग्रामीण क्षेत्रका बासिन्दाले स्थानीय स्थरमै सहज रुपमा बैंकिङ्ग सेवा लिन सक्ने कुरामा बैंक बिस्वस्थ रहेको छ ।३ वटा शाखारहित बैंकिङ्ग सेवासहित  हालै बैंकले देशभर १०० वटा शाखा (३ एक्स्टेन्सन् काउन्टर सहित), ९९ शाखारहित बैंकिङ्ग सेवा, , १०८ ATM र ६८७ POS मेसिन मार्फत् उच्चस्तरिय बैैकिङ्ग सेवा प्रदान गर्दै आएको छ । आर्थिक वर्ष २०७४/०७५ को फाल्गुण मसान्तसम्म बैंकले कुल निक्षेप रु. ८७ अर्ब ५७ करोड र कर्जा लगानी रु.७९ अर्ब २९ करोड गरेको छ भने सोही अवधीमा बैंकले रु. १ अर्ब १३ करोड खुद मुनाफा आर्जन गर्न सक्षम भएको छ ।
