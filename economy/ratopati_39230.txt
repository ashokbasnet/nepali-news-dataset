भिभोको भि–नाइन स्मार्ट फोन बजारमा

काठमाडौं–भिभो कम्पनीले भि–नाइन स्मार्ट फोन बजारमा ल्याएको छ । आज काठमाडौंको सोल्टी होटोलमा आयोजित एक कार्यक्रममार्फत सो कम्पनीले भि नाइन स्मार्टफोनको अनावरण गरेको हो । कम्पनीका अनुसार सो स्मार्ट फोनमा फुलभ्यू डिस्प्ले र ९० प्रतिशत स्क्रिन– टु–बडी अनुपात रहेको छ, जसले पर्फेक्ट सट दिने जनाइएको छ ।  कम्पनीका अनुसार भि–नाइन उत्कृष्ट डिजाइन भएको स्मार्ट फोन हो, जसबाट पर्फेक्ट सट लिन सकिन्छ र एआई पावरको माध्यामबाट पर्फेक्ट भ्यू प्रदान गर्दछ । कम्पनीका अनुसार भिभोको एआई फेस ब्युटी प्रविधि करिब दश लाख अनुहारका फोटोहरुको व्यापक डाटा बेस प्रयोग गरी तयार पारिएको छ, जसका कारण भि नाइनको एआईले प्रयोगकर्ताको उमेर, लिंग, छालाको रङ, बनावट साथै लाइटिङ वातावरण पत्ता लगाउन सक्छ । त्यस्तै यसले इन डिस्प्ले फिङ्गर प्रिन्ट स्क्यानिङ प्रविधि पछ्याउँदै एडभान्स्ड मेशिननर्निङको प्रयोगबाट विशिष्ठ एआई–पावर मोबाइल अनुभव प्रदान गर्दै एआई फेस ब्यूटी एआई स्मार्ट इन्जिन र एआई सेल्फीलाइटिङ जस्ता सुविधाहरु बढाउँछ । कम्पनीका अनुसार भीआई नाइनले ग्राहकहरुको मोबाइल क्यामेराको आवश्यकतालाई बुझेर स्वचालित रुपमा कुनै पनि वातावरण पर्फेक्ट सट निर्माण गर्दछ । कम्पनीद्वारा जारी विज्ञप्तिमा भनिएको छः ‘हामी युवा ग्राहकहरु माझ बजारमा भि नाइनको एआई पावर चिनाउन उत्सुक छौ, एआईको मुख्य भूमिकाको साथमा हामी विश्व बजारमा धेरै ग्राहकहरुलाई अहिलृेसम्मकै सबैभन्दा सजिलो पर्फेक्ट सट लिई आफुलाई व्यक्त गर्ने प्रेरणा दिन सक्छौ भन्ने कुरामा विश्वस्त छौ । साथै फुल भ्यू डिस्प्ले ग्राहकहरुलाई पर्फेक्ट भ्यू प्रदान गर्दछ, जसले हरेक प्रकारका फोटोग्राफिक क्षणहरुको अनुभव गराउँछ ।’
