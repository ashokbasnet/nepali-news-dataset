पहिलोपटक राष्ट्रिय आर्थिक गणना गरिंदै

काठमाडौं– नेपालमै पहिलोपटक देशव्यापी रुपमा राष्ट्रिय आर्थिक गणना सुरु हुने भएको छ । राष्ट्रिय योजना आयोगले वैशाख २ गतेदेखि राष्ट्रिय आर्थिक गणना सुरु गर्न थालेको हो  ।  उक्त अभियान ७७ वटै जिल्लाका आर्थिक गणना कार्यलयको नेतृत्वमा सुरु गरिन थालिएको जनाइएको छ । राष्ट्रिय आर्थिक गणना, २०७५ जिल्ला आर्थिक गणना कार्यालय काठमाडौं र नेपाल चेम्बर अफ कमर्शको संयुक्त आयोजनामा आइतबार राजधानीमा भएको गोष्ठीमा यसबारे जानकारी दिइएको हो । काठमाडौंका प्रमुख जिल्ला अधिकारी एवं जिल्ला आर्थिक गणना समन्वय समितिका अध्यक्ष केदारनाथ शर्माले नेपालमै पहिलोपटक नयाँं वर्षको सुरुवातसँंगै गणनाको काम सुरु हुने जानकारी दिए ।  वैशाख १ गते शनिबार परेकाले देशैव्यापी रुपमै बैशाख २ गते आइतबारदेखि काम सुरु हुने उनंले जानकारी दिए ।    
