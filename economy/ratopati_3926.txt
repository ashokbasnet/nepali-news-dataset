कलाकारलाई छिन्नलता सम्मान र पुरस्कार

काठमाडौँ – छिन्नलता गीति पुरस्कार गुठीले २०७३ को ‘छिन्नलता गीत विशेष सम्मान’ गायन विधामा माधवलाल श्रेष्ठ र सङ्गीत विधामा मणिकमल क्षेत्रीलाई दिएको छ । सम्मानका साथ जनही रु ५०–५० हजार समेत रहेको छ । त्यस्तै गीत रचना तर्फ धनेन्द्र विमल, संगीत तर्फ टीका भण्डारी र गायन तर्फ शिशिर योगी समेत सम्मानित भए । यो पुरस्कार राशी पनि  जनही रु ५० हजार रहेका छ ।  त्यस्तै छिन्नलता नवप्रतिभा सम्मान मीना निरौला पोख्रेललाई प्रदान गरियो । सम्मानका साथ रु ३५ हजार रहेको छ ।  पुरस्कार समारोहमा अतिथिका रुपमा पुगेका नेकपा (एमाले)का अध्यक्ष केपी शर्मा ओलीले नेपाली भाषा, कला र साहित्य समृद्ध रहेको बताउँदै गाउँ घरमा घाँस काट्दा, मेलापात जाँदा तथा विभिन्न चाडपर्वमा गाइने लोकगीतको इतिहास ४०० वर्ष पुरानो रहेकाले यसको अनुसन्धान गर्नुपर्ने बताए । गुठीका संरक्षक ज्योति राज्यलक्ष्मी शाह सिंहले विसं १९८० मा जन्मनुभएका रमोलादेवी शाह छिन्नलता नेपाली गीत संगीतको क्षेत्रमा कहिल्यै नअस्ताउने तारा रहेको बताए । यो पुरस्कारबाट हालसम्म १८९ जना पुरस्कृत भएका छन् ।   
