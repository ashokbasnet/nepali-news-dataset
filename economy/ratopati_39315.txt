सिटिजन्स बैंकले दियो कुलेश्वर माविलाई १ लाख ५० हजार

काठमाडौं– सिटिजन्स बैंक इन्टरनेश्नलले कुलेश्वर माविलाई १ लाख ५० हजार आर्थिक सहयोग गरेको छ । बैंकले योर पार्टनर फर प्रोग्रेस भन्ने नारालाई मध्यनजर गर्दै उक्त विद्यालयलाई सहयोग गरेको हो ।  उक्त बैंकले हरेक वर्ष आफ्नो बार्षिक उत्सवको उपलक्ष्यमा सामाजिक रुपान्तरणका लागि कार्य गर्ने एक संस्थालाई आर्थिक सहयोग उपलब्ध गराउँदै आएको छ ।सोही अभियान अन्तर्गत कुलेश्वर माविलाई आर्थिक सहयोग गरिएको बैंकले जनाएको छ । बैंकका प्रमुख कार्यकारी अधिकृत राजनसिंह भण्डारीले एकलाख पचास हजारको चेक विद्यालयका प्राचार्य एसके नेपाललाई हस्तान्तरण गरेका थिए । विद्यालयका प्राचार्य एसके नेपालले उक्त रकम फर्निचर किन्नका निम्ति प्रयोग गर्ने बताएका छन् । कार्यक्रमलाई सम्वोेधन गर्ने क्रममा बैंकका प्रमुख कार्यकारी अधिकृत भण्डारीले मानिसमा उद्यमशिलताको  विकाश हुनु नितान्त आवश्यक रहेको बताउँदै सामुदायिक विद्यालयहरु आर्थिक रूपले आत्मनिर्भर भए मात्र गुणस्तरीय शिक्षा प्रदान गर्ने सक्ने कुरामा जोड दिए । कार्यक्रममा उपस्थित बालबालिकाहरुले बैंकले गरेको सहयोगले अन्धकारमय जीवनमा सिटिजन्स बैंक प्रगति र उन्नतिको प्रकाश बनेर आएको कुरा व्यक्त गर्दै खुशियाली जाहेर गरेका थिए ।  
