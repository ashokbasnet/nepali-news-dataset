आशा लघुवित्त वित्तीय संस्थाका ४ शाखा स्थापना

काठमाडौं–आशा लघुवित्त वित्तीय संस्था लिमिटेडले आफ्नो ४ वटा शाखा कार्यालय स्थापना गरेको छ । आशा लघुवित्तले तानसेन–पाल्पा, बेलौरी–कञ्चनपुर, कलुवापुर–कञ्चनपुर  र गल्छी– धादिङमा शाखा स्थापना गरेको हो ।  गल्छी शाखाको उद्घाटन संस्थाका संस्थापक तथा पुर्व प्रमुख कार्यकारी अधिकृत रमेशसिंह खड्काले गेका हुन् । कार्यक्रममा संस्थाका अध्यक्ष रामबहादुर पाण्डे र विभागीय प्रमुख जीवन खनाल र रविन खतिवडाकाको उपस्थिति रहेको थियो । सो कार्यक्रममा बैंक तथा वित्तीय संस्थाका प्रतिनिधि, प्रहरी, शिक्षक, समाजसेवी, स्थानिय, संस्थाका महिला सदस्यको उपस्थिती रहेको थियो । यस राष्ट्रिय स्तरको वित्तिय संस्थाले न्यून आय भएका तथा बिपन्न वर्गका महिलालाई विभिन्न आय आर्जनको व्यवसाय सञ्चालन गर्न उनीहरुको घरदैलोमा लघुवित्त सेवा पु¥याउने तथा प्रत्येक घर परिवारलाई उद्यमि बनाउनको लागी सरल, सहज रुपमा विना धितो कर्जा लगानी गर्ने छ ।
