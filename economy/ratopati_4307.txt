निगमले भुटान एयरलाइन्सको जहाज ल्याउन नपाउने

काठमाडौं–नेपालले भुटान एयरलाइन्सको जहाज भाडामा ल्याउन नपाउने भएको छ । आफ्नो जहाज विग्रिएर मर्मतका लागि सिंगापुर लैजानु परेपछि नेपाल वायुसेवा निगमले भुटान एयरलाइन्सको जहाज ४५ दिनका लागि लजमा ल्याए आफ्नो गन्तव्यमा उडान भर्ने तयारी गरेको थियो ।  तर, कानुनी अस्पष्टताका कारण नागरिक उड्डयान प्राधिकरणको ऐनमा भएको खरिद  लिजमा लिने सम्वन्धी व्यवस्थाका कारण यो जहाज लिन नपाउने भएको हो । ऐनमा १५ बर्षभन्दा पुरानो जहाज लिजमा लिन नपाउने व्यवस्था रहेको जनाइएको छ । तर, भुटान एयलाइन्सले भने निगमले आब्हान गरेको टेन्डरमा १७ बर्ष देखि आफुले उडान भर्दै आएको जहाज लिजमा दिने तयारी गरेको जनाइएको छ ।  निगम स्रोतका अनुसार तीन पटकको टेन्डर आब्हानमा भुटान एयरलाइन्सले एउटा विमान लिजमा दिने तयारी गरेको थियो । तर, भुटान एयरलाइन्सले आफ्नो १७ वर्ष पुरानो एयरबस ए–३१९ लिजमा दिने जनाएको थियो । प्राधिकरणले पनि कानुनमा भएको अस्पष्टताका कारण प्राधिकणले यो जहाज लिजमा लिने निर्णयमा अनुमति दिने कामको लागि मन्त्रालयनै फाइल पठाएको छ ।  अहिले पर्यटन मन्त्रालय मन्त्री विहीन भएकाले पनि तत्काल कुनै डिसिजन हुने अवस्था छैन । सोही कारण सचिव शंकरप्रसाद अधिकारी पनि निर्णय नलिई विदेश भ्रमणमा गएको र अव मनत्री नियुक्त नहुँजेलका लागि भुटानको जहाज लिजमा ल्याउने व्यवस्था टुंगिएको निगमका अधिकारीले बताए ।  निगमले दिल्ली, दोहा र क्वालालम्पुरको रुटमा यो जहाज उडाउने तयारी समेत गरेको थियो । तर, अव जहाज ल्याउन तत्काल सम्भव नभएपछि निगमलाई १२ करोड भन्दावढी नोक्सानी हुने  त्यस क्षेत्रमा जाने कामदार तथा विद्यार्थीलाई समस्या पर्ने जनाइएको छ । निगमले भुटान एयरलाइन्ससँग प्रति घण्टा ३ हजा ८ सय ५० डलरमा जहाज भाडामा लिन लागेको थियो ।   
