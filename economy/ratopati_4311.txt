हंशराज हुलासचन्दको नयाँ शोरुम टाँडी र निजगढमा

काठमाडौं–हंशराज हुलासचन्द एण्ड कम्पनी प्राइभेट लिमिटेडले सुविधा सहितको शोरुम निशास मोटर्स बकुल्लर–८, टाँडी, चितवन र नित्यम ट्रेडर्स निजगढ बारामा संचालनमा ल्याएको छ ।  नेपालमा सबैभन्दा अधिक बिक्री हुने र अधिक विश्वास गरिएको अटोमोबाइल ब्राण्ड मध्येको हंशराज हुलासचन्द एण्ड कम्पनी प्राइभेट लिमिटेड  बजाज, पल्सर मोटरसाइकलको नेपालकालागि अधिकृत बितरक हो ।  हंशराज हुलासचन्द एण्ड कम्पनी प्राइभेट लिमिटेडले आफ्नो कार्यलाई थप बढाउँदै पूर्ण सुविधा सहितको नयाँ शोरुम निशास मोटर्स बकुल्लर–८, टाँडी र नित्यम ट्रेडर्स  निजगढ बारामा  संचालनमा ल्याएको जनाएको छ । हंशराज हुलासचन्द एण्ड कम्पनी प्राइभेट लिमिटेड आफ्ना ग्राहकका लागि उनीहरुले खरिद गरेको सामाग्रीको अधिकतम मूल्य भूक्तान गर्न प्रतिबद्ध रहेको जनाएको छ । नयाँ शोरुमले ग्राहकलाई बाइकको स्पेयर पार्टस तथा एसेसरिज खरिदका लागि सहज बनाउने जनाइएको छ ।  यसैको माध्यमबाट हंशराज हुलासचन्द एण्ड कम्पनी प्राइभेट लिमिटेडले आफ्नो बिक्रीलाई थप सशक्त बनाउन सहयोग पुग्ने जनाइएको छ । नयाँ शोरुम कम्पनीका  डिपुटी महाप्रबन्धक योगेन गुरुङले गरेका हुन् । ‘हामी टाँडी र निजगढमा नयाँ शोरुम संचालन भएको घोषणा गर्दा निकै खुशी छौं,  गुरुङले भने, ग्राहकको बढ्दो मागका कारण हामीलाई टाँडी र निजगढमा नयाँ शोरुम स्थापना गर्न उत्साहित बनाएको हो, जसले ग्राहकलाई विभिन्न फाइदा दिने छ ।’   
