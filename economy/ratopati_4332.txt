२५ सय खाता खोले एक करोड ५० लाख ऋण

काठमाडों–नेपाल राष्ट्र बैंकले सार्वजनिक गरेको नयाँ मौद्रिक नीति अनुसार बैंक तथा वित्तिय क्षेत्रको पहुँच नपुगेको क्षेत्रमा बैंक खाता खोलेमा एक करोड ५० लाख सम्म र्निव्याजी ऋण उपलव्ध गराउने व्यवस्था गरेको छ ।  राष्ट्र बैंकले आज मौद्रिक नीति सार्वजनिक गर्दै ग्रामिण क्षेत्रमा २ हजार ५ सय खाता खोलाए त्यस्तो बैंकलाई एक वर्षसम्म एक करोड ५० लाख रुपैयाँ र्निव्याजी ऋण उपलव्ध गराउने व्यवस्था गरेको हो ।  बैंक तथा वित्तिय संस्था ग्रामिण क्षेत्रमा पु-याउने रणनीति अनुसार केन्द्रिय बैंकले यो नीति लिएको हो । ग्रामिण क्षेत्रमा बैंक तथा वित्तिय पहुँच विस्तार गर्ने सरकारको रणनीतिलाई थप सहयोग गर्नेगरि मौद्रिक नीतिमा यो व्यवस्था भएको हो ।   
