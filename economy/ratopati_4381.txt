विज्ञापन रहित नीति रद्द गर्न माग

काठमाडौं–सरकारले विज्ञापन रहित नीति २०७३ को कार्यान्वयन गर्ने तयारीमा रहेको भन्दै त्यसलाई रद्द गर्न सरोकारवालाले माग गरेका छन् ।  नेपालमा प्रशारण भई आएका ९५ प्रतिशत विज्ञापन सहितका विदेशी च्यानल हेको र तीनलाई विज्ञापन रहित नीति ठिक नभएको भन्दै उनीहले सो निीति रद्द गर्न माग गरेका हुन् ।  नेपाल केवल टेलिभिजन महासंघ,  नेपाल केवल टेलिभिजन व्यवसायी महासंघ डिस होम नेपाल तथा डिजिटल सिष्टम अफ नेपाल प्रालि (विदेशी स–शुल्क च्यानल वितरक) ले सूचना तथा सञ्चार मन्न्त्रालयका सचिव समक्ष सो नीति रद्द गर्नुपर्ने भन्दै ज्ञापनपत्र बुझाएका हुन् । भारतीय प्रशारक फोरमले नेपालको लागि क्लिन फिड उपलब्ध गराउन नसकिने जानकारी गराएको भन्दै नेपालका लागी अलग्गै फिड तयार गरी प्रशारण गर्न सम्भव नै नहको जनाइएको छ । विज्ञापन रहित नीति, २०७३ लागु गरिएमा नेपाली डीटीएच कम्पनी तथा केबल कम्पनीहरु बन्द नै हुने जनाइएको छ । विज्ञापन रहित नीति, २०७३ लागु गरीएमा यस क्षेत्रमा लगानी भएको अरबौ रुपैयाँको लगानी खेर जाने उनीहरुले जनाएका छन् । 
