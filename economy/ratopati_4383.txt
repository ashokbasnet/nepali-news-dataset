सर्लाहीको कविलासीमा सेञ्चुरी बैंकको शाखारहित सेवा सुरु

काठमाडौं– सेञ्चुरी कमर्सियल बैंक लिमिटेडले सेवामा थप विस्तार गर्दै कबिलासी– ९, गैर सर्लाहीबाट शाखारहित बैंकिङ्ग सेवा सुरु गरेको छ ।बैंकले यसअघि भोजपुर, कैलाली, मोरङ, खोटाङ्ग, रौतहट, कञ्चनपुर, बर्दिया र धनकुटा जिल्लाको विभिन्न १४ स्थानबाट शाखारहित बैकिङ्ग सेवा प्रदान गदै आएको छ ।   बैंकले हाल ५३ वटा शाखा, ३४ वटा एटीएम्, १५ वटा शाखारहित बैंकिङ्ग र ५ वटा एक्सटेन्सन् काउन्टरबाट ग्राहकवर्गसमक्ष बैकिङ्ग सेवा प्रदान गर्दै आइरहेको छ ।  निकट भविष्यमा सगरमाथा फाइनान्स, अल्पाइन डेभलपमेन्ट बैंक तथा सेती फाइनान्सको प्राप्ती पश्चात् सेञ्चुरी बैंकको कुल शाखा कार्यालय करिब ९० वटा भई बैंकको सेवा अझ बढी विस्तार हुनेछ ।   
