भिबोर सोसाइटी र लुम्बिनी फाइनान्सको एकीकृत कारोवार सुरु

काठमाडौं – नेपाल राष्ट्र बैंकबाट राष्ट्रियस्तरको ‘ख’ वर्गको इजाजतपत्र प्राप्त भिबोर सोसाइटी डेभलपमेन्ट बैंकर लुम्बिनी फाइनान्स एण्ड लिजिङ्ग कम्पनी गाभिई लुम्बिनी विकास बैंकको नामबाट एकिकृत कारोवार सुरु भएको छ । दरवारमार्ग स्थित होटल डेल अन्नपूर्णमा भएको क्रार्यक्रममा नेपाल राष्ट्र बैंकका गभर्नर डा.चिरंजीवि नेपालले लुम्बिनी विकास बैंकको उद्घाटन गेका हुन् । गाभिए पश्चात बनेको लुम्बिनी विकास बैंकको केन्द्रीय कार्यालय साविक भिबोर सोसाइटी डेभलपमेन्ट बैंकको केन्द्रीय कार्यालय रहेको स्थान काठमाडौंको डिल्ली बजारमा रहेको छ । विकास बैंकको संचालक समिति हाल ६ सदस्यको रहेको छ भने, समितिको अध्यक्षमा सुशिल राज पराजुली छन् । यसैगरी बैंकको प्रमुख कार्यकारी अधिकृतको जिम्मेवारी साविक भिबोर सोसाइटी डेभलपमेन्ट बैंकका प्रमुख कार्यकारी अधिकृत झलक प्रसाद खनालले सम्हाल्ने जनाइएको छ । गाभिए पश्चात बनेको लुम्बिनी विकास बैंकको तत्काल चुक्ता पुँजी २ अर्ब ८८ लाख पुगेको छ भने ३६ करोड ३० लाख पूँजी समायोजन जगेडा कोषमा रहेको छ । मर्ज सम्पन्न भए लगत्तै चुक्ता पूँजीको १० प्रतिशतका दरले हकप्रद शेयरजारी गरि नेपाल राष्ट्र बैंकको निर्देशन अनुसारको चुक्तापूँजी पु¥याइने जनाइएको छ । यसैगरी गाभिए पछि संस्थाको कुल निक्षेप १७ अर्व, कर्जा १५ अर्व ५८ करोड पुगेको छ । देशभर ४९ वटा शाखा संजाल तथा १२ वटा आफ्नै एटिएमबाट २१ जिल्लामा बैंकिङ्ग सेवा सुविधा उपलव्ध हुने जनाइएको छ । 
