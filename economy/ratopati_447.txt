भिबोर सोसाईटी विकास बैंकमा तनाव : पुरानो समस्या बल्झाएर आन्दोलन

काठमाडौं– एच एण्ड बी बैंकमा विगतमा भएको ‘गुड फर पेमेन्ट’ (जीएफपी) चेक भुक्तानी काण्डले फेरी नयाँ रुप लिएको छ । विगतमा यहि समस्याले गर्दा एचएण्डबी बैंक चल्न नसक्ने अवस्थामा पुगेर नाम परिवर्तन गर्दै मर्जरमा गएर अहिले भिवोर सोसाइटी विकास बैंकको नाममा कारोवार गरिरहेको छ ।  सोही बैंकमा विगतमा एच एण्ड बी बैंक कुलेश्वर शाखामा भएको ‘गुड फर पेमेन्ट’ (जीएफपी) काण्डलाई लिएर केही व्यक्तिले बैंकका विरुद्ध आन्दोलन थालेका छन् । सो घटनाको पीडित संघको संयोजक ज्ञानेन्द्र केसीले लगायतले बै.कमा आन्दोलन थालेपछि अहिले अर्को तनाव आएको हो ।  ततकालिन कुलेश्वर शाखाका प्रमुख निरज नेपाल यहि काण्डमा  नख्खु जेलमा सजाय भोगिरहेका छन् । ततकालिन अवस्थामा  सर्बसाधारणले जम्मा गरेको करिव एक अर्व पाँच करोडको गुटफर पेमेन्ट काण्डमा उनी नौ वर्षको लागि जेलमा परेका हुन । उक्त काण्डपछि राष्ट्र बैंकले संचालक समितिलाई कारवाही गरी नयाँ समिति बनाएको थियो । त्यसपछि बैंकले आफ्नो नाम परिवर्तन गरी सोसाईटी विकास बैंकको नामबाट कारोबार शुरु ग¥यो । हाल उक्त सोसाईटी विकास बैंक र भिबोर विकास बैंक मर्ज भई भिबोर सोसाईटी विकास बैंकको नाममा कारोबार गरिरहेको हो । सो घटनामा बैंकले पीडितलाई ६० प्रतिशत भुक्तानी गरिसकेको जनाएको छ । बैंकले चेक धारकवीच विभिन्न मितिमा छmफल भई चेक धावकहरुले कवुलियतनामा गरे बमोजिम बैंकले आफ्नो दायीत्वको भुक्तानी गरिसकेको भन्दै विज्ञप्ति जारी गरेको छ ।  तर, पीडितका नाममा आन्दोलन सुरु भएपछि बैंकले शान्पिूर्ण रुपमा काम गर्न नपाएको जनाएको छ । पीडितका तर्फवाट गरिएको भनिएको आन्देलनमा विगतमा भुक्तानी भएको ६० प्रतिशत मात्र रहेकाले बाँकी ४० प्रतिशत माग भएको छ । उनीहरुले पुनरावेदन अदालत पाटनले पीडितहरुको बाँकी रकममा १० प्रतिशत ब्याँज थप गरी भुक्तानी गर्न आदेश जारी गरिसकेको अवस्थामा पनि बैंकले भुक्तानी गर्न आनाकानी गरेको वताएका छन् । राष्ट्र बैंकले पनि  पटक–पटक निक्षेपकर्ताको रकम १० प्रतिशत ब्याँज सहित भुक्तानी गराउन आदेश दिदै आएको र  उक्त आदेशको पनि पालना नगरी बैंकले पीडितमाथि झन पिडा थपेको आरोप लगाएका छन् । 
