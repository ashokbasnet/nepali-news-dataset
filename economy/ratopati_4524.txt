एनएमबि बैंकको डलरकार्डमा समितिभेज अस्पतालमा छुट

काठमाडौं–एनएमबि बैंकको अन्तर्राष्ट्रिय भिजा डलर कार्डका ग्राहकले अब थाइल्यान्डको बैंकक स्थित समितिभेज अस्पतालमा उपचार गराउँदा बिशेष परार्मश सेवा सहित अस्पतालको सम्पूर्ण शुल्कमा पाँच प्रतिशत छुट पाउने भएका छन् । बैंकले समितिभेज अस्पतालका नेपाल स्थित प्रतिनिधि स्पिडवे फ्रेईट सर्भिसेससँग छुट तथा परार्मश सेवाको सम्झौता गरेको हो । यस सम्झौता बमोजिम एनएमबि बैंकका अन्र्तराष्ट्रिय भिजा डलर कार्डका ग्राहकहरुले स्पिडवे फ्रेईट सर्भिसेजबाट अस्पताल, यात्रा तथा बसाई सम्बन्धी जानकारी, डाक्टरसँगको समय मिती मिलाउनको साथै उपचार खर्चमा समेत ५ प्रतिशतको छुट प्राप्त गर्न सक्नेछन् । ग्राहकलाई लाभान्वित हुने गरि केही अत्तिरिक्त सुविधा दिने उद्देश्यले यो योजना ल्याएको बैंकले जनाएको छ । 
