पुँजी बजार ओर्लियो : ६९ करोडको कारोवार

काठमाडौं–साताको दोस्रो दिन पुँजी बजार ८.९३ अंकले झरेको छ । एक सय कम्पनीको सेयर कारोवार भएको आज वजार एक हजार ५ सय ७५.२२ अंकमा झरेर रोकिएको छ ।  आज २८ लाख ६५ हजा ९२ कित्ता किनवेच भएको वजारमा ६९ करोड ३५ लाख ९७ हजार ५ सय ४१ रुपैयाँको कारोवार भएको छ । बैकिङ समूहको सूचक ८.७५ अंकले घटेको आज होटल समूहको सूचक १५.०८, विकास बैंक समूहको सूचक ११.५४, जलविद्युत समूहको सूचक १६.५३ अंकले ओरालो लागेको छ ।  फाइनान्स समूहको सूचक ३.०७ अंकले घटेको आज बीमा समूहको सूचक ५९.६३ र अन्य समूहको सूचक ४.०४ अंकले घटेको छ । आज उत्पादनमुलक समूहको सूचक मात्रै ५५.७५ अंकले बढेको छ । अन्य समूहको सूचक भने सवै रातो भएका छन् ।   
