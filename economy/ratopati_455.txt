विश्वज्योति मार्टमा मोवाइल किन्दा २५ प्रतिशतसम्म छुट

काठमाडौं–विश्वज्योति मोवाइल मार्टले स्थापनाको पहिलो बार्षिकोत्सवका अबसर पारेर मोवाइल सेटमा २५ प्रतिशतसम्म छुटको योजना ल्याएको छ । मार्टका प्रबन्ध निर्देशक प्रकाश महर्जनले हरेक मोवाइलको खरिदमा ७ देखि २५ प्रतिसतसम्म छुट दिइने बताए ।  उनले हरेक २ महिनामा ग्राहकलाई बम्पर उपहारसमेत प्रदान गरिने जानकारी दिए । उनका अनुसार हरेक दुई महिनामा खोलिने बम्पर उपहारमा टिभी, फ्रिज, भ्याकुम क्लिनर, स्ट्यान्ड फ्यान, घडीलगायतका दर्जनौ उपहार छन् ।  राजधानीको जमलस्थित विश्वज्योति मलमा खोलिएको मोवाइल मार्टमा अन्तर्राष्ट्रिय ख्यातिप्राप्त मोवाइल ब्रान्ड सामसुङ, आइफोन, लेनोभो, जेडटिइ, लाभा, ओप्पो, जिओनीलगायतका ब्रान्डका स्मार्टफोन उपलब्ध छन् । उक्त मोवाइल मार्टले यस बर्षभरि पुरानो मोवाइलसँग नयाँ साट्ने मेगा एक्स्चेन्ज अफरसमेत ल्याएको छ ।  विश्वज्योति मोवाइल मार्टले हरेक मोवाइलको खरिदमा २ बर्षको वारेन्टीसमेत उपलब्ध गराउने जनाएको छ । बजारमा हरेक मोवाइल कम्पनीले १ बर्षको मात्र वारेन्टी उपलब्ध गराउँदै आएका छन् । विश्वज्योति मोवाइल मार्टले कम्पनीको वारेन्टीमा थप १ बर्ष गरेर दुई बर्ष वारेन्टी दिन थालेको प्रबन्ध निर्देशक महर्जनले जानकारी दिए ।  
