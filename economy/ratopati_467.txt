पुँजी बजार ४ दशमलव ६३ अंकले बढ्यो

काठमाडौं–साताको तेस्रो दिन आज नेपालको पुँजी बजार ४ दशमलव ६३ अंकले बढेको छ । अघिल्लो दिन ९ दशमलव ९७ अंकले ओर्लिएको बजार आज भने वढेको हो ।  यो वृद्धिसँगै बजार एक हजार ५ सय ८५ दशमलव १५ अंकमा उक्लिएको छ । एक सय ४३ कम्पनीको ९ लाख १८ हजार ३ सय ४८ कित्ता सेयर किनवेच भउको वजारमा ४९ करोड २ लाख ७५ हजार ७ सय १० रुपैयाँको कारोवार भएको छ ।  आज उत्पादनमुलक समूह वाहेक अन्य सवै समूहको सूचक हरियो भएका छन् । बैकिङ समूहको सूचक ३ दशमलव ६३, होटल समूहको सूचक १७ दशमलव ७९, विकास बैंक समूहको सूचक २ दशमलव ०७ अंकले वढेको नेपाल स्टक एक्सचेन्जले जनाएको छ । यस्तै, जलविद्युत समूहको सूचक १३ दशमलव ३२ अंकले वढेको आज फाइनान्स समूहको सूचक १ दशमलव ४४, बीमा समूहको सूचक १४ दशमलव ६९ र अन्य समूहको सूचक ८ दशमलव १ अंकले बढेको छ । आज उत्पादनमुलक समूहको सूचक भने ७ दशमलव ६३ अंकले घटेको नेप्सेले जनाएको छ । 
