सात दिन भित्र लेखा परीक्षण गर्न नागरिक लगानी कोषलाई निर्देशन

काठमाडौं–महालेखा परीक्षकले सातदिन भित्र नागरिक लगानी कोषको लेखापरीक्षण गर्न निर्देशन दिएका छन् । लामो समयदेखि कोषले आफ्नो लेखा परीक्षण नगराएको भन्दै महालेखा परीक्षकले यस्तो निर्देशन दिएका हुन् ।  महालेखा परीक्षकले लामो समयदेखि कोषको लेखा परीक्षण नहुनु गम्भि विषय भएको भन्दै कोषका अध्यक्षलाई यसतो निर्देशन दिएका हुन् । यस्तै, महालेखा परीक्षकले बीमा समितिका अध्यक्ष, कार्यकारी प्रमुख लगायतसँग छलफल गर्दै राष्ट्रिय बीमा संस्थानको लोखा परक्षिण नहुनु गम्भिर भएको बताए ।  उनले कानुन बमोजिम अनुगमन कार्यलाई प्रभावकारी वनाउन र लेखा परीक्षण गर्न निर्देशन समेत दिए । महालेखा परीषकले भदौ भित्र संस्थानको लेखा परीक्षण सक्न निर्देशन दिएका छन् । 
