पाल्पा महोत्सवबाट ६८ लाख ४९ हजार  बढी बचत

पाल्पा–पाल्पा महोत्सब २०७३ को आम्दानी खर्च सार्वजनिक भएको छ । पाल्पा उद्योग वाणिज्य संघले आज तानसेनमा एक कार्यक्रमको आयोजनागरी गत फागुन १२ देखि २२ सम्म भएको पाल्पा महोत्सवको आम्दानी खर्च सार्वजनिक गरेको हो ।  कुल १ करोड ४३ लाख ९४ हजार ४ सय १५ रुपैयाँको कारोबार भएकोमा ७५ लाख ५४ हजार ६ सय २६ खर्च र ६८ लाख ४९ हजार ७ सय ८८ वचत भएको संघका अध्यक्ष मोहनप्रसाद श्रेष्ठले जानकारी दिए ।  महोत्सवबाट भएको बचतबाट संघको बहुउद्देश्यीय भवन निर्माणका लागि ४० प्रतिशत, पर्यटन प्रवद्र्धनमा १५, सचिवालय व्यवस्थापनमा ३० प्रतिशत, स्वर्ण महोत्सवका लागि १० र टुँडिखेलको स्तरोन्नतिका लागि ५ प्रतिशत खर्च गरिने अध्यक्ष श्रेष्ठले बताए ।   
