सेयर बजार करिव १० अंकले बढ्यो

काठमाडौं– साताको दोस्रो दिन ८.९३ अंकले झरेको सेयर बजार म‌गलबार भने ९.७९ अंकले उकालो लागेको छ । एक सय ४९ कम्पनीको १९ लाख ३० हजार ७ सय ४२ कित्ता सेयर किनवेच भएको म‌गलबार ९९ करोड ६३ लाख ३० हजार ४ सय ५४ रुपैयाँको सेयर कारोवार भएको छ ।   म‌गलबार बजार एक हजार ५ सय ८५.०१ अंकमा पुगेको छ । मंगलबार सबै समूहको सूचक हरियो भएका छन् । बैंकिङ समूहको सूचक ७.९५ अंकले वढेको म‌गलबार होटल समूहको सूचक ३५.२८ अंकले उकालो लागेको छ ।   यस्तै, विकास बैंक समूहको सूचक १३.४८ अंकले वढेको मंगलबार जलविद्युत समूहको सूचक १५.८, फाइनान्स समूहको सूचक ७.५२ र बीमा समूहको सूचक ६०.७९ अंकले वढेको छ । उत्पादन मुलक समूहको सूचक ०.६८ अंकले वढेको म‌गलबार अन्य समूहको सूचक भने २.३१ अंकले वढेको नेपाल स्टक एक्सचेन्जले जनाएको छ । 
