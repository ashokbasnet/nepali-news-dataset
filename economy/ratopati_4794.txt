४० करोडको आइपीओ निष्कासन गर्दै डिस होम

काठमाडौं–डिस होम (टेलिभिजन प्रदायक कम्पनी) ले ४० करोड रुपैयाँ बरावरको सार्वजनिक सेयर (आइपीओ) निष्कासन गर्ने भएको छ । अहिले २ अर्ब रुपैयाँ चुक्ता पुँजी भएको कम्पनले त्यसको २० प्रतिशत आइपीओ निष्कासन गर्ने जनाएको हो ।  यो कम्पनीमा ५३ प्रतिशत स्वदेशी र ४७ प्रतिशत विदेशी लगानी रहेको छ । सूचना प्रविधी क्षेत्रको पहिलो पब्लिक कम्पनी डिस होम गत असार १८ गते कम्पनी रजिष्ट्रारको कार्यालयमा प्राइभेट कम्पनीवाट पब्लिक कम्पनीमा दर्ता भएको हो ।  कम्पनीले यस अघिनै धितापत्र वोर्डवाट आइपीओ जारी गर्न स्वीकृती लिएको जनाइएको छ । यो स्याटलाइट माध्यमवाट च्यानल डाइरेक्ट टू होम (डीटीएच) प्रणालीमा टेलिभिजन सेवा प्रदायक कम्पनी हो । 
