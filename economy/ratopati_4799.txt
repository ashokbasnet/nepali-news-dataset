एलसी डकुमेन्ट छुट निति कायमै राख्न उद्योगीको माग

  बिराटनगर – नेपाल राष्ट्र वैंकले लागू गरेको एलसी डिस्काउन्ट  (छुट) गर्न नपाउने व्यवस्थाले उद्योग व्यवसायमा  थप समस्या ल्याएको  उद्योग संगठन मोरङले जनाएको छ । उद्योग संगठन मोरङका कार्यबाहक अध्यक्ष भीम घिमिरेले नेपालका कुनैपनि वैंकले युसान्स आयात प्रतित पत्रको कागजात (एलसी डकुमेन्ट)   डिस्काउन्ट गर्न पाउने छैनन भन्ने राष्ट्र बैकको व्यवस्थाले उद्योग व्यवसाय क्षेत्रमा  थप मार थपेको  बताएका हुन । उद्योग संगठन मोरङले  बिज्ञप्ती जारी गर्दै  विभिन्न आरोह अवरोहको सामाना गर्दे जसोतसो संचालनमा रहेका उद्योग, व्यवसाय क्षेत्रले चर्को व्याज दर र तरलता अभाव झेलेर भएपनि   देशको राजश्व, रोजगारी र आर्थिक विकासमा टेवा पु¥याउदै आएको तर एलसी डिस्काउन्ट नपाउने व्यवस्थाले शिथिल हुँदै गएको उधोग व्यवसायलाई थप शिथिल बनाउने काम गरेको जानकारी गराएका छन ।  कार्यबाहक अध्यक्ष घिमिरेले  उद्योग , व्यवसायको पुर्नजीवनका लागि सरकारले सहज  नीति तर्जुमा गर्दै प्रवद्र्धनात्मक नीति अवलम्वन गर्न आग्रह गरेका छन ।     बर्तमानमा वैंक र विक्तिय संस्थाले कर्जामा १४ प्रतिशत सम्म व्याज लिईरहेको   अवस्थामा एलसी डिस्काउन्ट गर्न नपाउँदा  उद्योग व्यवसायको उत्पादन लागत वढ्न गई प्रतिष्पर्धात्मक क्षमता घटने र उपभोक्त्तामा मार बढने दाबी उद्योग संगठन मोरङको छ ।   राष्ट्र बैक  केन्द्रिय कार्यालय, विदेशी विनिमय विभागले २३ असारमा  परिपत्र गरि एलसी  कागजातमा डिस्काउन्ट नपाउने निति सबै बाणिज्य बैकहरुमा लागू गरेको उद्योग संगठन मोरङलाई पनि  जानकारी गराएको थियो ।बाणिज्य बैकहरुले  एलसी डिस्काउन्टमा  मनोमानी गर्दै फाइदाकालागि दोहोरो भुमिका देखाउन थालेको भन्दै  राष्ट्र बैकले नियन्त्रण मुखी भुमिका खेल्न एलसी डिस्काउन्ट गर्न नपाउने निर्देशन जारी गरेको हो ।     
