युवासँग म्यानपावरका कुरा : यस्ता छन् ईश्वर जिसीका एजेण्डा

काठमाडौं–नैपाल वैदेशिक रोजगार व्यवसायी संघको निर्वाचन यतिवेला निक्कै चर्चामा छ । संघको असार ३० गते हुने २५ औं साधारणसभा तथा यो निर्वाचनमा म्यानपावर व्यवसायीहरु दुई छुट्टा छुट्टै प्यानल बनाएर चुनावी मैदानमा उत्रिएका छन् । यो पटक दुवै समूहवीच कडा चुनावी प्रतिश्पर्धा देखिएको छ ।  यहि चुनावी मैदानमा अक्सफोर्ड इन्टरनेशनलका सञ्चालक तथा युवा व्यवसायी ईश्वर जिसी पनि सचिव पदको दौडमा देखिएका छन् । विगत १२ बर्षदेखि म्यानपावर व्यवसायको क्षेत्रमा सक्रिय जिसी शिक्षित युवा व्यवसायीका रुपमा पनि परिचित छन् । एक कार्यकाल संघको सदस्य भइसकेका उनी अहिले रोहन गुरुङ नेतृत्वको संयुक्त व्यवसायीक समूहवाट सचिव पदमा उम्मेदवार बनेका छन् । व्यवसायीवीच मिलनसार र क्षमतावान व्यक्तिका रुपमा हेरिएका जिसीका के छन् त चुनावी एजेण्डा ? रातोपाटीसँगको कुराकानीमा यसरी प्रस्तुत गरे ।  तपाईको उम्मेदवारी किन ? वैदेशिक रोजगार क्षेत्र आफैमा सम्मानित, मर्यादित, व्यवस्थित, सुरक्षित हुन जरुरी छ । यो पेशालाई सम्मानित पेशाको रुपमा विकास गर्ने र सेवामुलक उद्योगका रुपमा लैजानु पर्छ भन्ने उद्देश्यले मैले केही एजेण्डा लिएर चुनावी मैदानमा उत्रिएको छु ।  मेरा पहिलो एजेण्डा संघलाई प्रविधीमैत्री वनाउने हो भने संघ मार्फतनै समस्याको समाधानका लागि लविङ गर्ने संघमा नीतिगत सुधार गर्दै सरकार र व्यवसायीवीचको दुरी कम गर्न आवश्यक नीतिगत सुधारमा जोड वैदेशिक रोजगारीमा जाने कामदारको समस्या सुनुवाईका लागि पहल गर्ने, हेल्प डेक्स स्थापना संघको सचिवालयदेखि व्यवसायीको संघप्रतिको धारणामा आमुल परिवर्तनका लागि संस्थागत रुपमा काम गर्ने नेतृत्वलाई व्यवसायी, कामदार र सारोकारवालाका पक्षमा नीतिगत रुपमा पारदर्शी निर्णय गराउन सहयोग गर्ने नेपाली कामदारलाई आकर्षक नयाँ गन्तव्यको खोजी गरि रोजगारीमा पठाउन संघ मार्फत पहल कदमी लिने दक्ष कामदार उत्पादन गर्न आधाभूत सीपको विकास गर्दै सरकार र संघको समन्वयमा सिपमुलक केन्द्र स्थापनामा जोड दिने विदेश जाने र गएर आएकाको तथ्याङ्क अध्यावधी गरि सवैको पहुँचमा जानकारी पु¥याउने व्यवसायीक एकता कायम गर्ने संघलाई राजनीतिक छायाँवाट टाढा राख्ने, व्यवसायीलाई पेशा व्यवसायमा राजनीति नगर्न उत्प्रेरित गर्ने यो पेशालाई आम जनमानसमा सम्मानपूर्वक पेशाका रुपमा विकास गर्न सवै व्यवसायीको पहल कदमीमा संघले नेतृत्व लिने र नेतृत्वलाई सघाउने  
