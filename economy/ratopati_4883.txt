लुम्बिनी बिकास बैंकको चन्द्रावतीमा शाखा

काठमाडौं–लुम्बिनी बिकास बैंक लिमिटेडले ‘ग्रामिण क्षेत्र बैंकिङ्ग अबको प्राथमिकता’ अन्तर्गत बहुसंख्यक जनता   (ग्राहक) लाई बैंकिङ्ग सेवा पुर्याउने घोषित नीति अनुरुप तनहुँको भानु नगरपालिका स्थित  वडा नं. १३ चन्द्रावतीमा आफ्नो ५०औं शाखा स्थापना गरेको छ ।  उक्त शाखाको उद्घाटन नेपाल राष्ट्र बैंकका निर्देशक राजेन्द्र पण्डितले गरेका हुन् । स–साना निक्षेप परिचालन तथा कृषि एंव साना ब्यवसायमा कर्जा लगानी गरि त्यस भेगका बासिन्दामा बैंकिङ्ग सेवाको पहुँच अभिबृद्धि गर्ने उद्धेश्यका साथ उक्त शाखालाई सञ्चालनमा ल्याइएको जनाइएको छ ।  यस विकास बैंकले उक्त शाखा कार्यालयबाट विभिन्न प्रकारका निक्षेप तथा कर्जा सुविधाका साथै एवीवीएस, मोवाइल बैकिङ लगायतका बैंकिङ्ग सेवाहरु उपलब्ध गराउँदै आफ्नो सेवालाई आधुनिकीकरण र परिमार्जन गर्दै लगेको जनाएको छ ।  बैंकको केन्द्रीय कार्यालय काठमाडौंमा रही देशका विभिन्न भागमा रहेका यस शाखा सहित कुल ५० वटा शाखा सञ्जाल र १२ वटा एटीएमबाट आफ्नो बैकिङ्ग सेवा प्रदान गर्दै आएको छ ।   
