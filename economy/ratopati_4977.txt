राष्ट्रिय वाणिज्य बैकको चार शाखा स्थापना

काठमाडौं– राष्ट्रिय वाणिज्य बैक लिमिटेडले बुधबार र बिहीबार गरि चारवटा शाखा कार्यालय स्थापना गरेको छ । बैकले बुधबार मात्रै विभिन्न जिल्लामा तीनवटा कार्यलय स्थापना गरेको हो । रावा बैंकले बुधबार झापाको झापा गांउपालिका–२ स्थित झापाबजार, सिन्धुलीको कमलामाई न.पा.–११ स्थित भिमान र रुपन्देहीको गैंडहवा गांउपालिका–६ मा शाखा कार्यालय स्थापना गरेको हो । त्यस्तै नवलपरासी जिल्लाको विनयी त्रिवेणी गांउपालिका–६ मा विहिबार शाखा कार्यलय संचालनमा ल्याएको छ । यो समेत बैंकको शाखा कार्यालय संख्या  १७९ वटा पुगेको छ ।  त्यस्तै बैंकका ब्रान्चलेस बैंकिङ्ग सेवा संख्या ९२ वटा, एटिएम संख्या १३० वटा र मोवाइल बैंकिङ्ग सेवा ३ लाख भन्दा बढि ग्राहकले प्रयोग गरिरहेको जनाइएको छ । २०७३ चैत मसान्त सम्ममा बैंकले १ खर्ब ३५ अर्ब निक्षेप संकलन गरी १ खर्ब १ अर्ब कर्जा लगानी गरेको र सोही अवधिमा बैंकले २ अर्ब ७ करोड खुद मुनाफा आर्जन गर्न सफल भएको छ ।            
