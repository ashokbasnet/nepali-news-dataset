आईएमईको १७ औँ वार्षिकोत्सव सम्पन्न

काठमाडौं, (पानीपोखरी) – रेमिटेन्स कम्पनी आईएमईले आफ्नो स्थापनाको १७ औँ वार्षिकोत्सव भब्यताका साथ मनाएको छ । उसले ‘१७औँ वार्षिकोत्सव नयाँ प्रविधिको’ भन्ने मूलनाराका साथ विविध कार्यक्रमका साथ सम्पन्न गरेको छ । समारोहमा आईएमई लिमिटेडका प्रबन्ध निर्देशक हेमराज ढकाल र प्रमुख कार्यकारी अधिकृत सुमन पोखरेलले शुभकामना व्यक्त गरेको थियो भने, अध्यक्ष चन्द्र प्रसाद ढकाल नेपाल उधोग वाणिज्य महासंघको उपाध्यक्ष एवम् रोजगारदाता परिषद्को सभापतिको हैसियतले अन्तर्राष्ट्रिय श्रम सम्मेलनको १०६ औँ अधिवेशनमा भाग लिन जेनेभा गएकाले भिडियो मार्फत शुभकामना सन्देश  प्रस्तुत गरेको थियो । कम्पनीको सत्र वर्षे यात्रामा निरन्तर सेवालिुने सेवाग्राहीहरू मध्ये विदेशबाट पैसा पठाउने १७ र नेपालमा प्राप्त गर्ने १७ गरी कूल ३४ जना सेवाग्राहीहरुलाई सिस्टममा आधारित रहेर ‘लक्की ड्र’ मार्फत विजेता घोषणा गरिएको थियो ।  विजेताघोषणा कार्यक्रमको उद्घाटन गर्दै प्रबन्धनिर्देशक हेमराज ढकालले आईएमईका सेवाग्राहीहरुलाई धन्यबाद ज्ञापन गरिएको थियो भने,   सेवालाई अझै परिष्कृत र प्रविधि मैत्री बनाउदै लैजाने प्रतिबद्धता जनाइएको छ । स्थापना देखि नैे रेमिटेन्स सेवालाई प्रत्येक नेपालीको पहुँच सम्म पु¥याउन प्रतिबद्व कम्पनीले सेवा शुभारम्भको १७औँ वर्षसम्ममा नेपालका शहरी तथा ग्रामिण क्षेत्रलाई समेट्ने गरी  १सय ५५ आईएमई सेन्टर सहित ७५ जिल्लाका ६हजार एकसयभन्दा बढी सव–एजेन्ट र बैंक तथा वित्तीय संस्थाका शाखा मार्फत सेवा प्रदान गरिरहेको छ ।  
