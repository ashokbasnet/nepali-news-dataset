अग्नि ग्रुपद्वारा एपीएफलाई जर्सी प्रदान

काठमाडौं– अग्नि ग्रुपका तर्फबाट अर्जुन शर्माले एपीएफ प्रमुख सिंह बहादुर श्रेष्ठलाई आगामी सिजनको लागि आवश्यक पर्ने १ हजार १ सय २८ थान जर्सी तथा ट्रयाक प्रदान गरेका छन् ।  विगत देखिनै अग्नि ग्रुप नेपाल एपीएफ क्लबको फुटबल खेल प्रवद्र्धनको लागि अग्नी इन्कर्पोरेटेड प्रालि (महिन्द्रा) ले प्रायोजन गर्दै आएको छ ।  अग्नि ग्रुपले उक्त टिमलाई ५ वर्षको लागि प्रायोजन गरेको छ । यस अवस्थामा अग्निले एपीएफ क्लवलाई वर्षभरि आवश्यक पर्ने खेल सामग्री निरन्तर उपलब्ध गराउँदै आएको छ ।  नेपालमा खेलकुदको विकासमा अग्नि ग्रुपको प्रायोजनसँगै सकारात्मक प्रभाव परेको छ भने यो एपीएफ क्लबले समग्र देशको खेलकुद विकारमा उत्तरदायी एवं जिम्मेवारीपूर्ण भूमिका खेल्दै आएको छ । अग्नि ग्रुपले आफ्नो सामाजिक उत्तरदायी भूमिका अन्तर्गत यसपटक आफूलाई नेपाली खेल जगत्मा केन्द्रित गराएको छ ।  राष्ट्रिय लिगमा मात्र केन्द्रित नभई खेलकुदको जरैदेखि विकास गर्नमा अग्नि केन्द्रित रहेको छ । अग्निको यस कदमले गर्दा नेपाली फुटब तथा फुटबलका फ्यानलाई विशेष फलदायी भएको छ । 
