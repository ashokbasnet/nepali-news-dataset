एफडब्लुसीएमएसको लोगोमा अनाधिकृत प्रचार

काठमाडौं–मलेसियाको एफडब्लुसीएमएस कम्पनीको लोगो अनाधिकृत रुपमा प्रयोग भएको खुलासा भएको छ । नेपालका केही म्यानपावर व्यवसायीले वैदेशिक रोजगार व्यवसायीको चुनावमा अनावश्यक प्रचार गर्न सो कम्पनीको लोगो प्रयोग गरि १२ वटा म्यानपावर कम्पनी मलेसिया कामदार पठाउन छनोटमा परेको हल्ला फैलाएका थिए ।  मलेसिया स्थित सो कम्पनी सूचना प्रकाशित गर्दै आफ्नो लोगो प्रयोग गरेर केही व्यक्तिले अनावश्यक भ्रम सृजना गरेको भन्दै आफ्नो सम्पत्तिको दुरुपयोग गरेकोमा गम्भिर ध्यानाकर्षण भएको जनाएको छ । उसले आफ्ना नाम जोडेर गरिएको दुस्प्रचारप्रति गम्भिर हुदै अनुसन्धान गर्ने जनाएको छ ।  सो कम्पनीले अहिले नेपालका ६ सय ७० म्यानपावर कम्पनीलाई कामदार लिने सूचीमा राखेको छ । तर, चुनावको पूर्व सन्ध्यामा केही डिजिटल न्युज पोर्टल  पत्रिकामा सो कम्पनी नेपालका १२ वटा मात्र म्यानपावर कम्पनी छनोट गरेको सूचना प्रकाशित भएको थियो । चुनावका एक समूहले आफ्नो वचश्व कायम गर्न यस्तो सूचना प्रकाशित गरेको महासचिवका उम्मेदवार नरेश गेलालले वताए ।  व्यवसायीलाई भ्रमको खेती गर्न यस्तो गलत प्रचार गरिएको भन्दै उनले यसको छानवीन हुने पनि बताए । सम्वन्धित मलेसियन कम्पनीले नै आपत्ती जनाएपछि सहस्य वाहिर आएको हो । संघको उम्मेदवार समेत रहेका र चर्चित म्यानपावर कम्पनीको नाम जोडेर समाचार आएपछि व्यवसायी आक्रोशित भएका हुन् ।   
