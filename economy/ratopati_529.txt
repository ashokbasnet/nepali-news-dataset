नवलपरासीका ४ छोटी भन्सारको बिजोग छ अवस्था

परासी - नवलपरासीको ४ छोटी भन्सार कार्यालयको अवस्था बिजोग छ । भैरहवा भन्सार कार्यालयद्धारा संचालित नवलपरासीका ५ छोटी भन्सार कार्यालय मध्ये ४ छोटी भन्सारको अवस्था यतिबेला दयनिय बनेको छ । भन्सार कार्यालहरु विभिन्न भौतिक संरचना र पुर्वाधारको अभावमा दयनिय अवस्थामा पुगेका छन् । -४ वटै भन्सार कार्यालयलाई मोटरसाईकलको सुविधा मात्र काट्ने अधिकार दिइएको छ ।  -न त्यहाँ सुरक्षाको खासै राम्रो व्यवस्था छ न, अन्य सामानकोे भन्सार काटने अधिकार ।  -जिल्लाको विषुनपुरा, भुजहा, झुल्नीपुर र त्रिवेणीका ४ वटै भन्सारमध्ये कुनै भाडाको कोठा बनेका छन् ।  कुनै गण्डकको जिर्ण भवनमा बसीरहेको छ ।  -यस भन्सार कार्यालयलाई कार्यालय सहयोगीहरुले व्यवस्थापन गर्दै आएका छन् । -महेसपुर भन्सार जिल्लाको मुख्य नाकाको रुपमा स्थापित छ ।  -जिल्लाभरकै सामानको निकासी पैठारी यसै नाकाबाट हुदै आएको छ ।  -महेसपुर भन्सारले विगतका वर्षको तुल्नामा यसवर्ष राजस्वमा बृद्धि ल्याएको छ ।  महेसपुर भन्सार कार्यालयले आर्थिक वर्ष २०७३÷०७४ जेठ १५ गतेसम्म कुल राजस्व ४ करोड, ९३ लाख ५६ हजार ४ सय २२ संकलन गरेको छ । जसमा भन्सार भन्सार पैठारी महसुल तर्फ २ करोड, ३८ लाख, ७० हजार ५६, कृषि सुधार शुल्क तर्फ ७५ लाख ६६ हजार १ सय ७९, पैठारी सेवा दस्तुर तर्फ ७ लाख, ९४ हजार, अन्तशुल्क २ लाख, २७ हजार ८ सय ६९ र मुल्य अभिबृद्धि कर १ करोड, ६८ लाख ९८ हजार ३ सय १८ राजस्व संकलन भएको भन्सार कार्यालयले जनाएको छ ।
