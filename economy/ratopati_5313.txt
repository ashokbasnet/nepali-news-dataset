घरेलु तथा साना उद्योग  रौतहटबाट राजश्व संकलनमा वृद्धि

संजय मिश्रारौतहट– घरेलु तथा साना उधोग कार्यालय रौतहटले यस आर्थिक वर्ष उलेखनीयरुपमा राजश्व संकलनमा वृद्धि गरेको छ । उक्त कार्यालयले गत बर्षको तुुलनामा यस आर्थिक वर्षमा ४४ प्रतिशतले राजश्व संकलनमा वृद्धि गरेको हो ।   आर्थिक बर्ष २०७२/७३ मा घरेलुु तथा साना उद्योग कार्यालय रौतहटले बिभिन्न शिर्षकमा करिव ७१ लाख राजश्व संकलन गरेको थियो ।  यस आर्थिक वर्ष ०७३/०७४ मा बृद्धि भई  एक करोड २७ लाख ४४ हजार तीन सय १० रुपैयाँ राजश्व संकलन हुुँदा ४४ प्रतिशत राजश्व वृद्धि भएको घरेलु तथा साना उद्योग कार्यालयले जनाएको छ ।  यस आर्थिक वर्षको जेठ मसान्तसम्ममा वाणिज्य तथा प्रशासन तर्फबाट ८१ लाख दुुई हजार पाँचसय ६० रुपैया राजश्व संकलन भएको छ ।  त्यसैगरी उद्योग प्रशासन तर्फ  ४६ लाख ४१ ह्जार सातसय ५० गरी कुल एककरोड २७ लाख ४४ हजार तिनसय १० राजश्व संकलन भएको घरेलु तथा साना उधोग कार्यालय रौतहटका कार्यालय प्रमुख जयकान्त झाले बताए ।   वाणिज्य तर्फ प्राइवेट फर्म आठसय ४२ ,उधोग पाँचसय ६० , प्राइवेट फर्म पाँचसय ४१, साझेदारी १४ र प्रालि पाँच दर्ताबाट सो राजश्व संकलन भएको प्रमुख  झाले बताए ।   यस आर्थिक वर्षमा गाविस ब्रहमपुरीमा सिलाईकटाई, गौर नगरपालिकामा व्युटिसियन, गाविस हथियाहीमा सिलाइ कटाई ,जयनगरमा चुरा लहठी, कारागारमा हाउस वायरिङ, गरुडा नगर पालिकामा मैनवती तालिम गरी एकसय ७८ जनालाई रोजगारमुलक तालिम दिएको  घरेलुु तथा साना उद्योगले जनाएको छ  ।
