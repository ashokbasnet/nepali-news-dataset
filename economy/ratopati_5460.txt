देवः विकास बैंक १२ औं बर्षमा

काठमाडौं – देवः विकास बैंक लि.आज ११ औं बर्ष पूरा गरी १२ औं बर्षमा प्रवेश गरेको छ । सो अवसरमा बैंकले रक्तदान कार्यक्रम गरेको छ ।  नेपाल रेडक्रस सोसाइटीको सहयोगमा ब्लड डोनर्स एशोसियशन नेपालको सहकार्यमा सम्पन्न भएको उक्त कार्यक्रममा ५० जना भन्दाबढीले रक्तदान गरेका छन् । बैंकका कर्मचारी लगायत स्थानीय स्वय्मसेवी रक्तदाताको समेत उत्साहजनक सहभागिता रहेको जनाइएको छ । बैंकको ११ वर्षको कारोवार सफलतापूर्वक सम्पन्न हुँदा आव २०७३÷७४ मा बैंकले १० अर्ब ४१ करोड निक्षेप संकलन तथा ९ अर्ब ५८ करोड कर्जा लगानी गरी ४५ करोड ३९ लाख अपरिष्कृत संचालन मुनाफा आर्जन गर्न र निष्क्रिय कर्जाको अनुपात १.२४ प्रतिशत कायम राख्न सफल भएको जानकारी दिइएको छ ।   
