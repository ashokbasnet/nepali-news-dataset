रियल स्कूल अफ नेपालको सातौं क्षेत्रीय फाइनल विर्तामोडमा सम्पन्न

काठमाडौं – रियल स्कूल अफ नेपाल २०१७ अन्तर्गत सातौं क्षेत्रीय फाइनल पूर्वाञ्चलको विर्तामोडमा सम्पन्न भएको छ । यस प्रतियोगिताबाट विजयी विद्यालय लिटल फ्लावर्स इङ्गिलस स्कूल घोषित भएको छ ।  विजयी विद्यालयका सहभागी विद्यार्थी अतिथि अधिकारी, दिक्षा सिटैला, विधान राउत, रिन्जि तामाङ, इच्छ्या बन्साल र नियोन शोर्पा छन । विजयी विद्यार्थीहरुले काठमाडौंमा सम्पन्न हुने रियल स्कूल अफ नेपाल २०१७ को अन्तिम चरणको प्रतियोगितामा अन्य विजयी विद्यालयका विद्यार्थीहरुसँग प्रतिस्पर्धा गर्नेछन् । त्यस्तै सिनियर समुह र जुनियर समुहका क्रियाकलापको विजेताहरुमा सिनियर समुहमा एक्सटेम्पोर रिचा गिरि, प्यारागन एकेडेमी, डान्समा आनन्द कन्डेल, चिल्डे«न इन्भारोमेन्ट स्कूल र फुटबल जगलिङमा विधान राउत, लिटल फ्लावर्स इङ्गिलस स्कूल रहेका छन् ।  जुनियर समुहमा पेन्टिङमा इच्छ्या बन्साल, लिटल फ्लावर्स इङ्गिलस स्कूल, (थ्री) ३ मिनेट टु फेममा श्रुती बुठाथोकी, प्यारागन एकेडेमी र स्कोर द रियल गोलमा युगल कुँवर, एभरेष्ट बोर्डिङ्ग हाई स्कूल छन् ।  यससँगै प्रतियोगिताको सातौ क्षेत्रिय (फाईनल) प्रतिस्पर्धा अन्त्य भएको जनाइएको छ । आठौं क्षेत्रिय (फाईनल) प्रतिस्पर्धा जुलाई १८, २०१७ मा पूर्वाञ्चलको विराटनगरमा हुने जनाइएको छ ।  विगत दुई वर्षदेखि शुरुवात भएको २५ हजार रुपैयाँ बराबरको छात्रवृत्तिलाई यसपालि पनि निरन्तरता दिंदै आरम्भ पोखरेल(छात्र) र अंगिता गुरुङ (छात्रा) लाई प्रदान गरेको आयोजकले जनाएको छ । 
