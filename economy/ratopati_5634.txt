कर छली तथा असुली अनियमितता छानविन गर्न यस्तो उपसमिति गठन

काठमाडौं – व्यवस्थापिका संसदको अर्थ समितिले कर छली तथा कर असुली अनियमितता छानबिन गर्न उप– समिति नै गठन गरेको छ ।समितिको सोमबार बसेको बैठकले कर छली तथा कर असुली अनियमितता छानवीन गर्न नौं सदस्यीय उप–समिति गठन गरेको हो । उप समितिलाई १ महिना भित्र सम्बन्धित निकायसँग छलफल गरी कर छली तथा कर असुलीमा भएको अनियमितता रोक्न सुझावसहितको प्रतिवेदन बुझाउने कार्यादेश पनि दिइएको छ ।बैठकले उपसमितिलाई आफ्नो कार्यविधि आफै बनाउने अधिकार पनि प्रत्यायोजन गरेको छ । कर छली र कर असुलीमा भएको अनियमितता नियन्त्रण गर्न आवश्यक सुझाव दिने कार्यादेशसहित उपसमिति गठन गरिएको समितिका सभापति प्रकाश ज्वालाले जानकारी दिए । उपसमितिमा गौरा प्रसाई, जगदिश्वरनरसिंह केसी, दीपक प्रसाद कुइकेल, रत्न शेरचन, शक्ति बस्नेत, सुरेन्द्र पाण्डे, शेरबहादुर तामाङ, श्रीकान्ति पार्सी र श्रीप्रसाद जबेगू रहेको छ ।  कर प्रशासनमै सुधार ल्याउने गरी आवश्यक सुझाव तय गर्न उपसमिति गठन गरिएको पनि सभापति ज्वालाले स्पष्ट पारे । अरवांैको भ्रष्टाचार गरेको अभियोगमा कर फस्र्यौंट आयोगका पदाधिकारीविरुद्ध विशेष अदालतमा मुद्दा दायर भएपछि अर्थ समितिले त्यसलाई नियन्त्रण गर्न सुझाव तयार पार्न उपसमिति गठन गरेको हो । अर्थ समितिले कर फस्र्यौट ऐन, २०३१ तत्काल खारेज गर्न पनि सरकारलाई निर्देशन दिएको छ । बैठकमा समितिका सदस्यहरुले कर फस्र्यौट आयोग आफै गैरकानुनी भएको उल्लेख गर्दै आपत्ति जनाएका थिए । उनीहरुले कर प्रशासनलाई जवाफ बनाउन पनि आवश्यक नीति निर्माण गर्नुपर्ने आवश्यक्तामा पनि जोड दिएका छन । अर्थ समितिले कर असुलीमा भएको अनियमितता तत्काल रोक्न अर्थ मन्त्रालयलाई पटक पटक सचेत गराउँदै आएको छ ।
