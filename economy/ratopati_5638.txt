ठूला आयोजनामा लगानी गर्न भारतीय राजदुतसँग नेपाल चेम्बरको  यस्तो आग्रह

काठमाडौं  – नेपाल चेम्वर अफ कमर्सले नेपालका लागि भारतीय राजदूत मन्जिभ सिंह पुरीकोे स्वागतमा आयोजित कार्यक्रममा नेपाल र भारत दुवै देशको आर्थिक विकासका लागि दुई देश बीचको सहकार्यलाई अझ बढी मजबुत वनाउनु पर्नेमा जोड दिइएको छ । उक्त कार्यक्रममा नेपाल चेम्वर अफ कमर्सका अध्यक्ष राजेश काजी श्रेष्ठले उद्योग, पर्यटन, जलविद्युत लगायत नेपालका ठूल्ठूला आयोजनाहरुमा लगानीका लागि भारत सरकारसँंग आग्रह  गरे । दुवै देशको आर्थिक विकासका लागि दुई देशबीचको सडक, रेल्वे सञ्जाललाई मुख्य सहरहरुसम्म पुग्ने गरी परियोजनाहरु बनाउनु पर्नेमा विशेष जोड दिए । नेपालका लागि भारतीय राजदूत पुरीले नेपाल अवसर नै अवसर भएको मुलुक भएको बताए ।जलविद्युत, पर्यटन लगायत विकासका लागि पूर्वाधार विकासको ठूलो भूमिका रहने बताउनु हुँंदै दुवै देशले पूर्वाधार विकासमा जोड दिनुपर्ने बताए  । साथै नेपाल र भारत वीचको सदियौं देखिको मित्रतालाई अझ मजबुत बनाउनु पर्ने बताए ।   उक्त कार्यक्रममा चेम्वरका पदाधिकारीहरु तथा कार्यसमितिका सदस्यहरुको सहभागिता रहेको थियो ।   
