अनाथ असाय वालवालिकालाई हिमालयन बैंकको सहयोग

काठमाडौ–हिमालयन बैंक लिमिटेडले बुढानीलकण्ठ–६, टुसालस्थित अनाथ असहाय बाल सुधार संघका बालबालिकालाई सहयोग प्रदान गरेको छ । बैंकले सहयोग स्वरुप बाल सुधार संघमा रहेका २८० जना बालबालिकालाई विद्यालय पोशाक तथा जुत्ता प्रदान गरेको हो । बैंकको उक्त सहयोग आफ्नो संस्थागत सामाजिक उत्तरदायित्व कार्यक्रम अन्तर्गतको हो  । बैंकका तर्फवाट बैंकका प्रमुख व्यवस्थापक बिपिन हाडाले बालबालिकालाई उक्त सहयोग हस्तान्तरण गरेका हुन् ।  बाल सुधार गृहका संचालक प्रजापति नेपालीले बैंकले गरेको यस सहायता प्रति कृतज्ञता प्रकट गर्दै आगामी दिनहरुमा समेत बाल गृहलाई बैंकको सहयोग जारी रहने विश्वास ब्यक्त गरे ।  देशका विभिन्न स्थानका अनाथ तथा असहाय बालबालिकाहरुलाई उक्त बाल सुधार संघले आश्रय तथा शिक्षा प्रदान गर्दै आईरहेको छ ।   
