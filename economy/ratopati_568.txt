चार दिनदेखि सुनको भाउ स्थिर

काठमाडौं–नेपाली बजारमा यो साता सुरु भएपछि सुनको भाउमा कुनै परिवर्तन भएको छैन । विगत चार दिनदेखि बजारमा सुनको भाउ एउटै मुल्यमा कारोवार भइरहेको छ ।  नेपाल सुनचाँदी व्यवसायी महासंघका अनुसार अन्तर्राष्ट्रिय वजार भाउका आधारमा नेपाली बजारमा सुनको भाउ निर्धारण हुन्छ । सोही अनुसार यो साता सुरु भएपछि वजारमा सुनको भाउ स्थिर छ । आज पनि वजारमा सुनको भाउ प्रतितोला ५४ हजार ८ सय रुपैयाँ छ ।  यो साता सुनको भाउ स्थिर रहेपनि चाँदीको भाउमा भने तलमाथि भइरहेको महासंघले जनाएको छ । तर, मंगलबार र बुधबार भने चाँदीको भाउमा पनि कुनै परिवर्तन छैन । चाँदी प्रति तोला ७ सय ५५ रुपैयाँमा कारोवार भइरहेको छ ।   
