रियल स्कूल अफ नेपाल बिराटनगरमा

काठमाडौं– रियल स्कूलअफ नेपाल २०१७ अन्तर्गत आठौ ंक्षेत्रीय फाइनल पूर्वाञ्चलको विराटनगरमा सम्पन्न भएको छ । यस प्रतियोगिताबाट विजयी विद्यालय बाल कल्याण विद्या मन्दिर घोषित भएको छ ।   विजयी विद्यालयका सहभागी विद्यार्थी ससाङ्क कश्यप, आर्या थापा, प्रज्जवल दुलाल, स्वप्निल राई, रिदमी मन्डल र उत्तम तामाङ्ग हुन् । विजयी विद्यार्थीले काठमाडौंमा सम्पन्न हुने रियल स्कूलअफ नेपाल २०१७ को अन्तिम चरणको प्रतियोगितामा अन्य विजयी विद्यालयका विद्यार्थीसँग प्रतिस्पर्धा गर्नेछन् ।त्यस्तै सिनियर समुह र जुनियर समुहका क्रियाकलापको विजेतामा  सिनियर समुहवाट एक्सटेम्पोरमा स्नेहा कोइराला सेक्रेड हार्ट इङ्गलीस स्कूल, डान्समा ग्रिष्मा थापा मगर यूरेका रेसिडेन्सियल सेकेन्डरी स्कूल र फुटबल जगलिङमा सञ्जिभ घतराज इटहरी नोबल ऐकेडेमी छन् । यस्तै, जुनियर समुहमा पेन्टिङमा शैलेश अग्रवाल यूरेका रेसिडेन्सियल सेकेन्डरी स्कूल, (थ्री) ३ मिनेट टु फेममा रञ्जन कट्वाल प्यारागन ऐकेडेमी हाईयर सेकेन्डरी स्कूल र स्कोर द रियल गोलमा उत्तम तामाङ्ग बाल कल्याण विद्या मन्दिर छन् । यस सँगै प्रतियोगिताको आठौं क्षेत्रिय (फाईनल) प्रतिस्पर्धा अन्त्य भएको छ ।   
