मुल्य बृद्धि घट्यो, हिमाल, पहाड भन्दापनि काठमाडौं सस्तो !

काठमाडौं–यो आर्थिक बर्षमा मुल्य वृद्धि घटेको छ । नेपाल राष्ट्र बैंकले सार्वजनिक गरेको चालु आर्थिक बर्षको ११ महिनाको मुलुकको वर्तमान आर्थिक स्थिति अनुसार यो बर्ष मुल्यवृद्धि २.८ प्रतिशत रहेको छ । गत आर्थिक बर्षको सोही अवधीमा भने मुल्य वृद्धि ११.१ प्रतिशत रहेको थियो ।  केन्द्रिय बैंकका अनुसार यो बर्ष तरकारीको मुल्यमा १६.३, दलहन तथा गेडागुडीका मुल्यमा १७.५ घीउ तथा तेलको मुल्यमा १ प्रतिशतले कमी आएको छ । गत बर्षको उच्च मुल्य आधारमा मुल्य  आपुर्ती व्यवस्थापनमा आएको सुधाले नै यस बर्ष मुल्य वृद्धि कम भएको केन्द्रिय बैंकले जनाएको छ ।  राष्ट्र बैंकका यो बर्षपहाडमा ४ प्रतिशत, तराईमा ३.१ प्रतिशत, हिमालमा १.८ प्रतिशत र काठमाडौं उपत्यकामा १.४ प्रतिशत मुल्य वृद्धि रहेको छ । अघिल्लो बर्षको सोही अवधीमा पहाडमा १२ प्रतिशत, तराईमा ९.५, हिमालमा १०.२ प्रतिशत र काठमाडौं उपत्यकामा १३ प्रतिशत मुल्य वृद्धि रहेको थियो । राष्ट्र बैंकका अनुसार यो बर्ष हिमाल, पहाड र तराईभन्दा काठमाडौं उपत्यका सवैभन्दा सस्तो रहेको छ ।  यो अवधीमा चिनी तथा चिनीजन्य पदार्थमा ११.५ प्रतिशत र मदिाजन्य पेय पदार्थमा भने १०.८ प्रतिशत मुल्य वृद्धि भएको छ । समिक्षा अवधीमा गैर खाद्य मुद्रास्फिती ५.८ छ । यो अघिल्लो महिना १०.५ प्रतिशत थियो ।   
