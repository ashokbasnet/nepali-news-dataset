झिनो अंकले घट्यो बजार, कारोवार रकम एक अर्व १८ करोड

काठमाडौं– साताको तेस्रो दिन दोहोरो अंकले उक्लिएको बजार बुधबार भने झिनो अंकले घटेको छ । बुधबार बजार १.१४ अंकले झरेर एक हजार ६ सय ३७.२७ अंकमा अडिएको छ ।   एक सय ५५ कम्पनीको १६ लाख ९२ हजार १ सय ७० कित्ता सेयर किनवेच भएको बुधबार एक अर्ब १८ करोड ३१ लाख ८६ हजार १ सय ४६ रुपैयाँको कारोवार भएको छ । बजार घटेपनि रकम भने अर्ब माथि नै छ ।   बुधबर बैकिङ समूहको सूचक २.७७, बिकास बैंक समूहको सूचक ४.७१, जलविद्युत समूहको सूचक ३.१९, फाइनान्स समूहको सूचक ७.०९, उत्पादनमुलक समूहको सूचक २.६४ र ‘अन्य’ समूहको सूचक ०.५८ अंकले घटेको छ । होटल समूहको सूचक १०.३४ अंक र बीमा समूहको सूचक ५१.९६ अंकले बढेको छ ।   
