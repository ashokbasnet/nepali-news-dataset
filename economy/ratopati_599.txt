झिनो अंकले ओर्लियो पुँजी बजार

काठमाडौं–साताको चौथो दिन पुँजी बजार झिनो अंकले घटेको छ । आज वजार ० दशमलव ६६ अंकले घटेको हो । एक सय ४८ कम्पनीको ९ लाख ४८ हजार ८ सय ४ कित्ता सेयर खरिद विक्रि भएको आज ५८ करोड ८१ लाख ९ हजार ६ सय ६ रुपैयाँको कारोवार भएको छ ।  आज बैकिङ समूह, जलविद्युत र बीमा समूह वाहेक अन्य समूहको सूचक रातो भएको छ । बैकिङ समूहको सूचक १ दशमलव १७ अंकले वढेको छ भने जलविद्युत समूहको सूचक ८ दशमलव ०३ र बीमा समूहको सूचक १९ दशमलव १७ अंकले वढेको हो ।  आज होटल समूहको सूचक २९ दशमलव ०७, बिकास बैंक समूहको सूचक ३ दशमलव ०६, फाइनान्स समूहको सूचक २ दशमलव ४४, उत्पादनमुलक समूहको सूचक ३४ दशमलव ३४ र अन्य समूहको सूचक ५ दशमलव ७९ अंकले झरेको नेपाल स्टक एक्सचेन्जले जनाएको छ । अघिल्लो दिन बजार ४ दशमलव ६३ अंकले बढेको थियो । 
