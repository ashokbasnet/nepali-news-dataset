ज्योती बिकास बैंकका थप दुई शाखा

काठमाडौं–ज्योति विकास बैंकले आफ्ना थप दुई शाखा सुरु गरेको छ ।  बैंकले जोरपाटी तथा भक्तपुरको च्याम्हासिंहबाट एटिएम सेवा सञ्चालनमा ल्याएको हो ।  यस सेवाबाट बैंकका ग्राहक लगायत एससीटी सदस्य बैंकका एटिएम कार्डबाट नगद झिक्न सकिने छ । यी दुई एटिएम सहित बैंकले जम्मा १४ वटा एटिएमबाट देशका विभिन्न स्थानहरुमा सेवा प्रदान गर्दै आईरहेको छ । बैंकले निकट भविष्यमा अन्तराष्ट्रिय कम्पनी भीषासंग आवद्घ भई थप सेवा विस्तार गर्दैछ । बैंकका प्रमुख कार्यकारी अधिकृत कृष्ण बहादुर कुँवरका अनुसार बैंकले आगामी बर्ष पनि अन्य  शाखाहरुमा एटिएम सेवा विस्तार गरी बैंकिङ्ग सेवालाई सहज र सरलिकृत गर्दै लाने योजना छ ।  राष्ट्रिय स्तरको यस विकास बंैकले देशभर ३२ वटा शाखा संजाल र १ एक्स्टेन्सन काउण्टर मार्फत बैङ्किङ सेवा प्रदान गरिरहेको छ भने निकट भविष्यमा थप ९ शाखा विस्तार गर्ने योजना रहेको छ ।
