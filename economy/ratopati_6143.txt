खाद्य बस्तु आयात गर्दा बिभाग र मन्त्रालयबाट अनुमति लिने व्यवस्थाले सास्ती

मोरङ–कुनैपनि खाद्य बस्तु अयात गर्दा बिभाग र मन्त्रालयबाट अनुमति लिनुपर्ने बाध्यकारी नियम लागू भएपछि आयातकर्ताहरुले सास्ती पाउनु परेको गुनासो गरेका छन् । सकारले यही असारदेखी बिदेशबाट खाद्यबस्तु अयात गर्दा अनिवार्य बैक मार्फत एलसी खोली  बिभाग र मन्त्रालयबाट अनुमति लिनुपर्ने नियम लागू गराएपछि  आयातकर्ताहरुले  पटक पटक काठमाण्डो धाउनुपर्दा हदैसम्मको सास्ती खेप्नुपरेको गुनासो गरेका हुन ।  आयातकर्ताहरुले अनुमतिलाई क्षेत्रियस्तरमा अधिकार प्रत्योजन गरेर खाद्यबस्तु आयात कार्यलाई सहज बनाउन पनि माग गरेका छन् । मोरंग व्यपार संघका अध्यक्ष पवन सारडाले खाद्य बस्तु आयतमा गरेको व्यवस्थाले थोरै खाद्य बस्तु आयात गर्नपनि व्यपारीहरुले एलसी खोल्नैपर्ने र अनुमतिका लागि काठमाण्डौ धाउनुपर्ने अबस्था सृजना भएको बताए ।  बिराटनगर भन्सार नाकाबाट धान चामल , दलहन , तेलहन देखी मासु , तरकारी र अनेकौ तैयारी खाद्य बस्तुहरु र कच्चा सामग्रीहरु आयात हुने गरेका छन् । सरकारले लागू गरेको व्यवस्थाले सबै साना व्यपारीहरुले एलसीखोल्न पर्ने र अनुमतिका लागि काठमाण्डौ धाउनुपर्ने अबस्था आएको व्यपारीहरुको गुनासो छ ।  बिराटनगर भन्सार एजेन्ट संघका अध्यक्ष बिजेन्द्र परासरले हाल खाद्य बस्तु भन्सार जाँच पास गराउँदा खाद्य कार्यालयले परिक्षण  गरेको कागजातले मात्र नभएर बिभाग र मन्त्रालयबाट अनुमति लिएको कागजात पनि आवश्यक पर्ने गरेको बताए ।   १९ जेठ २०७४ मा राष्ट्र बैकले बैकमार्फत एलसी खोलेर आयात गर्ने खाद्य बस्तुहरु अनिवार्य रुपमा बिभाग र मन्त्रालयबाट अनुमति लिएको हुनुपर्ने निर्देशन वाणिज्य बैकहरुलाई गरेको थियो । त्यसपछि १ असारदेखी खाद्य बस्तु आयात गर्न र एलसी खोल्न  बिभाग र मन्त्रालयको अनुमति आवश्यक परेको हो ।  क्षेत्रिय खाद्य अनुसन्धान तथा गुण नियन्त्रण कार्यालय बिराटनगरका  प्रमुख प्रमोद कोइरालाले  लागू भएको व्यवस्था झन्झटिलो भएको आम गुनासो आएपछि आफुले अधिकार प्रत्यायोजना गराउनकालागि बिभागलाई सुझाव दिइसकेको बताए । उनले भने ,– ‘सेवा झन सहज र स्थानिय तहबाटै हुनुपर्ने समयमा काठमाण्डौ धाएर अनुमति लिने काम सास्ती पुर्ण नै हो यसबारे बिभागले चासो देखाइसकेको छ ।’ 
