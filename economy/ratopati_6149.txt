टाटाको मार्कोपोलो अल्ट्रा इटहरी पुग्यो

काठमाडौं –नेपालका लागि टाटा गाडीको एकमात्र आधिकारिक बिक्रेता सिप्रदी ट्रेडिङ्गले टाटा मोटर्स्द्वारा उत्पादित एलसीभी सेगमेन्टको मार्कोपोलो अल्ट्रा (एलपीओ ७.५ टी ३४एस) बसको इटहरीमा उद्घाटन गरेको छ ।  एक कार्यक्रममा सिप्रदी ट्रेडिङ्गको ईटहरी शाखाले हिमशिखर यातायात एण्ड ट्राभल टुर्स् लाई १० वटा गाडी औपचारिक साँचो हस्तान्तरण गरि उद्घाटन गरेको हो ।  यी गाडी उत्कृष्ट र सुविधासम्पन्न कम्पनी निर्मित बडी भएका छन् । अत्यन्तै रुचाइएको लोकप्रिय यो गाडी नेपालको पूर्वी भेगमा ठूलो संख्यामा सञ्चालित छन् । शुक्रबार देखि विराटनगरबाट काँकडभिट्टाा र धरानबाट काँकडभिट्टासम्म सेवा संचालनमा आउने यस गाडीमा ससिी टीभी, डेस्टिनेशन वोर्ड, एलईडी टीभी, युपीएस लगायतको सुविधा छ । हिमशिखर यातायात एण्ड ट्राभल टुर्स्का अध्यक्ष मनोज कुमार प्रधानले अहिलेको प्रतिस्पर्धी समय र यात्रुवर्गको इच्छा चाहनालाई मध्यनजर गर्दै निश्चित एवं तोकिएको समयमा गन्तव्य सम्म पु¥याइने र यात्रुवर्गलाई शिष्ट र मर्यादित व्यवहार गरिने गरि यी गाडी सञ्चालन हुने बताएका छन् ।  उक्त साँचो हस्तान्तरण कार्यक्रममा सिप्रदी ट्रेडिङ्ग प्रालिका सीओ राजेश प्रसाद गिरीले सिप्रदीको उद्देश्य गाडी बिक्री गर्नु मात्र नभई बिक्री पछिको सेवा सुविधा उपलब्ध गराई उच्च ग्राहक सन्तुष्टी हाँसिल गराउनु रहेको बताए ।   
