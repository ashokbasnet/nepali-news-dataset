नवलपरासी महेसपुर भन्सारको राजस्वद्वारा  ६ करोड राजश्व संकलन

परासी–महेसपुर छोटी भन्सार कार्यालय नवलपरासीले एक वर्षमा करिब ६ करोड रुपैयाँ राजस्व संकलन गरेको छ ।  कार्यालयले आर्थिक वर्ष २०७३÷०७४मा विभिन्न शिर्षकबाट गरि कुल ५ करोड, ८९ लाख, ६२ हजार ८ सय ७८ रुपिया राजस्व संकलन गरेको तथ्याङ्क सार्वजनिक गरेको छ  । भन्सार कार्यालयको तथ्याङ्क अनुसार कार्यालयबाट हुने भन्सार पैठारी दस्तुर तर्फ २ करोड, ८४ लाख, १३ हजार १ रुपिया राजस्व संकलन भएको छ भने कृषि सुधार शुल्क तर्फ ९३ लाख १८ हजार ८६६, पैठारी सेवा दस्तुर तर्फ ११ लाख, ८८ हजार, ५ सय, अन्तशुल्क तर्फ २ लाख, ८५ हजार, ३१६, मुल्य अभिबृद्धि कर तर्फ १ करोड, ९७ लाख, ५७ हजार १९५ गरि कुल ५ करोड, ८९ लाख ६२ हजार ८७८ रुपिया राजस्व संकलन भएको छ । महेसपुर भन्सार भैरहवाँ भन्सार कार्यालयको मातहतमा संचालन रहेपछि महेसपुर नाका जिल्लाको मुख्य नाकाको रुपमा स्थापित छ जुन नाकाबाट मात्र स–साना परिमाणमा मालसमानको निकासी पैठारी हुदै आएको छ । जिल्लामा विषुनपुरा, भुजहवाँ, झुल्नीपुर र त्रिवेणी गरि अझै पनि ४ वटा स–साना भन्सार कार्यालयहरु छन् तर यि नाकाहरुबाट मालसमानहरुको निकासी पैठारी हुदैन । यि नाकाहरुबाट मोटरसाईकलहरुको सुविधा काटने काम गरिदै आइएको महेसपुर भन्सार कार्यालयले जनाएको छ ।     भन्सारले विगतका वर्षहरुको तुल्नामा यसवर्ष बढि राजस्व संकलन भएको दावी गरेको छ । कार्यालयले यसवर्षको श्रावण महिनामा ६२ लाख, १९ हजार ६०२, भदौमा ८१ लाख, ८० हजार, ६३०, असोजमा ७१ लाख, २६ हजार ३१, कार्तिकमा ४२ लाख, ७३ हजार, ९४५, मंसिरमा २९ लाख, ३४ हजार ५३०, पुषमा २६ लाख, ३५ हजार, ८२८, माघमा २९ लाख, ७६ हजार, ४७६, फागुनमा ४१ लाख, ८४ हजार, ७४५, चैत्रमा ४२ लाख, ९८ हजार ६२६, बैशाखमा ६५ लाख, ७४ हजार ६५८, जेष्ठमा ५२ लाख, ६१ हजार ५७२ र असारमा ४२ लाख, १ हजार, ८८४ रुपिया राजस्व संकलन गरेको जनाएको छ जसमध्ये सबै भन्दा बढि राजस्व भदांै महिनामा उठेको छ । विशेषगरि यस नाकाबाट चामल, खाद्यान्न, कपडा लत्ता, कागज, भाँडाकुडा, फुटकर घरायसी सामान, हार्डवेयर, राँगा भैसी, र अस्थायी सवारी साधानको निकासी पैठारी हुने गरेको छ । 
