अर्थमन्त्री– व्यवसायी भेटघाट

काठमाडौं–नेपाल समुद्रपार निकासी पैठारी संघको प्रतिनिधी मण्डलले अर्थमन्त्री ज्ञानेन्द्र बहादुर कार्कीसँग भेटघाट गरेको छ ।  प्रतिनिधिमण्डलले अर्थमन्त्रीसँग भारतले भर्खरै लागू गरेको वस्तु तथा सेवा कर नेपाल निर्यात हुने वस्तुमा नलगाउन सरकारको तर्फबाट आवश्यक पहल गर्न आग्रह गरेको छ ।साथै प्रतिष्ठित एवं ठूलो मात्रामा कर तिर्ने व्यवसायीका लागि व्यावसायिक पासपोर्ट जारी गर्नेतर्फ सरकारले पहल गर्नुपर्नेमा जोड दिइएको छ ।  अर्थमन्त्री कार्कीले व्यावसायिक क्षेत्रका अवरोध हटाई सहजीकरण गर्ने तर्फ आफू सकारात्मक रहेको भन्दै निजी क्षेत्रको सुझाव अनुसारनै अघि बढ्ने बताएका छन् । 
