एफएनसीसीआईले नयाँ नेतृत्व पाएको १०० दिन पुग्यो

काठमाडौं–निजी क्षेत्रको छाता संस्था नेपाल उद्योग बाणिज्य महासंघ (एफएनसीसीआई) मा नयाँ नेतृत्व चयन भएको एक सय दिन पुरा भएको छ । महासंघको गत सय दिन अघि भएको साधारणसभावाट पहिलो पटक महिला नेतृत्व चयन भएको थियो । महासंघको स्थापना भएको ५० औं बर्ष पुरा हुँदा भवानी राणा महासंघको पहिलो महिला अध्यक्ष भएकी थिइन् । गत बर्ष महासंघको विद्यान संसोधन गरि बरिष्ठ उपाध्यक्ष स्वत अध्यक्ष बन्ने व्यवस्था भएपछि राणा अध्यक्ष चयन भएकी थिइन् ।  आईतबार महासंघले नयाँ नेतृत्व चयन भएको एक सय दिन पुगेको अवसरमा केही नयाँ कार्यक्रम समेत सार्वजनिक गरेको छ । महासंघले एफएनसीसीआई प्रेसिडेन्ट कप २०÷२० क्रिकेट आयोजना गर्ने, उत्पातिको प्रमाणपत्र अनलाईन सिस्टमवाट गर्ने लगायतका घोषणा गरेको छ ।  महासंघकी अध्यक्ष भवानी राणाले यी कार्यक्रम गर्ने तय भएको बताइन् । यस्तै, महासंघले सरकारी निकायसँगको समन्वय साझेदारीमा मेला आयोजना गर्ने लगायतका थुप्रै कार्यक्रम तय भएको बताइन् । 
