ठूला विद्यालयका विद्यार्थी नयाँ अन्वेषण गर्न विदेश भ्रमणमा

यूलेन्सका ४२ विद्यार्थीलाई अमेरिका भ्रमणको अवसरकाठमाडौं– काठमाडौंका ठूला विद्यालयले पाठ्यक्रमकै अंशका रुपमा विद्यार्थी भ्रमणमा लगानी गर्न थालेका छन् । सर्वाधिक प्रतिक्षारत वार्षिक अन्तर्राष्ट्रिय भ्रमण कार्यक्रमका रुपमा आफ्ना विद्यार्थीलाई अमेरिका भ्रमणमा लैजादा यूलेन्स स्कुलले हर्ष ब्यक्त गरेका छन् ।  यूलेन्स स्कूलमा अध्ययनरत ४२ हाईस्कूल विद्यार्थीहरु जुलाई २१ देखि अगष्ट ४ सम्म अमेरिका भ्रमणमा जाँदैछन् । भ्रमणमा रहेका विद्यार्थीले न्यूयोर्क, ओरल्यान्डो, मियामी, वासिङगटन डिसी लगायत स्थानको भ्रमण गर्नेछन् ।   यो भ्रमणको मुल उद्देश्य विद्यार्थीहरुलाई नासाको रकेट स्पेस कार्यक्रमबारे ज्ञान दिने तथा अमेरिकाका विभिन्न स्थानको भ्रमण गरी त्यहाँको संस्कृति जान्ने अवसर प्रदान गर्नु हो ।विद्यार्थीहरुले नासा केन्नेडी स्पेस सेन्टर, स्मिथसोनियन म्यूजियम अफ नेशनल हिष्ट्री, यूएन हेडक्वाटर, वाल स्ट्रिट, म्याडम टूसाउड व्याक्स म्यूजिम लगायत स्थानको भ्रमण तथा अवलोकन गर्ने जानकारी दिइएको छ ।  
