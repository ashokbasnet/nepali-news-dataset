अनलाइनवाट टेलिकमको डाटा प्याकेज खरिद गर्न सकिने

काठमाडौं–नेपाल टेलिकमले उपलब्ध गराएका विभिन्न डाटा प्याकेज अब अनलाइनको माध्यमबाट नेपाल टेलिकमको वेबसाइटबाटै खरिद गर्न सकिने भएको छ । अफर डट एनटीसी डट एनइटी डट एनपीमा  लग अन गर्नु पर्ने टेलिकमले जनाएका छ ।  यो लगइन पछि आफूले प्रयोग गर्ने जीएसएम वा सीडीएमए मोबाइलका विभिन्न डाटा प्याकेजहरु छनोट गर्नु पर्ने र  विभिन्न डाटा प्याकेजको मूल्य र समयावधि समेत त्यहीँ देख्न सकिने टेलिकमले जनाएको छ । ग्राहकले आफ्नो मोबाइल नम्बर र पीयूके नम्बर राख्नुपर्ने जनाइएको छ । पीयूके नम्बर थाहा पाउनका लागि १४१५ मा एसएमएस गर्न सकिन्छ ।  सबै विवरण भरेर बाइ डाटा प्याक बटन थिचेपछि ग्राहकको मोबाइलमा आवश्यक डाटा प्याकेज उपलब्ध हने र यसका लागि मोबाइलमा आवश्यक ब्यालेन्स आवश्यक हुने जनाइएको छ ।  नेपाल टेलिकमको डाटा प्याकेज आफ्नो मोबाइलमा  स्टार १४१५ ह्याच डायल गरेर पनि लिन सकिन्छ । त्यसैगरी १४१५ मा एसएमएस पठाएर पनि डाटा प्याकेज लिन सकिने टेलिकमले जनाएको छ । तर ग्राहकको सुविधाका लागि अहिले अनलाइन माध्यमबाट समेत डाटा प्याकेज लिन सकिने व्यवस्था गरिएको हो । यसबाट ग्राहक वर्गलाई डाटा प्याकेज लिन थप सहज हुने जनाइएको छ ।  नेपाल टेलिकमले हाल जीएसएममा रेगुलर, नाइट र फेसबुक डाटा प्याकेजको रुपमा विभिन्न अफर उपलब्ध गराएको छ । त्यसैगरी सीडीएमए सेवामा रेगुलर र नाइट डाटा प्याकेज उपलब्ध छ ।   
