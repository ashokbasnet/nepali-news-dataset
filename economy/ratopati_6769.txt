एनआईसी एशिया बैंकद्वारा शैक्षिक सामाग्री हस्तान्तरण, रक्तदान कार्यक्रम सम्पन्न

काठमाडौं–एनआईसी एशिया बैंक लिमिटेडले आफ्नो सेवाको १९ बर्ष पार गरी २० आंै वर्षमा प्रवेश गरेको उपलक्ष्यमा बालबालिकाकालागि आवश्यक शैक्षिक सामाग्री एवं खाद्य समाग्री वितरण गरेको छ । आफ्नो सामाजिक उत्तरदायित्व अन्र्तगत ललितपुरको भैसेपाटी स्थित अनाथ बाल बाटिका संघमा आश्रीत विभिन्न दुर्गम जिल्लाबाट आश्रय लिएका बालबालिकालाई बैंकले शैक्षिक सामाग्री तथा खाद्य सामाग्री वितण गरेको हो । साथै, सोहि अवसर पारेर बैंकले थापाथली स्थित आफ्नो रजिष्टर्ड कार्यालय भएको भवनमा रक्तदान कार्यक्रम गरेको छ । सो अवसरमा करिब १ सय ५० जना रक्तदाताले रक्तदान गरेका छन् ।  बैंकले हालै देश भरि फैलिएको आफ्नो शाखा संजाल मार्फत देशको विभिन्न स्थानहरुमा करिब ८ हजार विरुवा रोपेको जनाएको छ । यस्तो वृक्षारोपणबाट वातावरणीय सन्तुलन र हरियाली कायम गर्न थप योगदान पुग्ने विश्वास पनि बैंकले लिएको छ ।
