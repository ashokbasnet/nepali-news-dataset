एनसेलले ल्यायो ‘वानप्लान’ : सुलभ दरमा डेटा, भ्वाइस र एसएमएसको कम्बो प्याक

काठमाडौं–एनसेल प्राइभेट लिमिटेडले सुलभ दरमा गुणस्तर सेवा प्रदान गर्ने आफ्नो प्रतिबद्धता बमोजिम आकर्षक साप्ताहिक ‘वानप्लान’ कम्बो प्याक ल्याएको छ । यस अन्तर्गत एनसेलका सबै ग्राहकले सुलभ दरमा भ्वाइस, डेटा, एसएमएस र योण्डर म्युजिक सेवाको मजा एकै प्याक मार्फत लिन सक्ने छन् ।   बिहीबार (असार १) देखि लागु हुने वानप्लान प्याक एनसेलका सबै प्रिपेड र पोष्टपेड ग्राहकका लागि मान्य हुनेछ । यसका साथ–साथै यो योजना अन्तर्गत प्याक सुचारु गर्ने ग्राहकले एक हप्तासम्म योण्डर म्युजिक एपमा निःशुल्क अनलाइन गीत संगीतको मजा लिन सक्ने जनाइएको छ । वानप्लान योजना अन्र्तगत, एनसेलका ग्राहकले आफ्नो आवश्यकता अनुसार वानप्लान १५०, वानप्लान ३०० र वानप्लान ५०० गरी तीन वटा प्याकहरु लिन सक्नेछन् । वानप्लान १५० प्याकमा ग्राहकले एक हप्ताको प्याक १ सय ५० रुपैयाँमा लिएर ५ सय एमबी डेटा, एक सय मिनेट अन नेट टक टाइम र २ सयवटा अन नेट एसएमएस सेवा लिन सक्ने कम्पनीले जनाएको छ । त्यस्तै वानप्लान ३०० अन्तर्गत ग्राहकले ३ सय रुपैयाँमा १ हजार ५ सय एमबी डेटा, ३ सय मिनेट अन नेट टक टाइम र ६ सय वटा अन नेट एसएमएस पाउने छन्् ।त्यसैगरी, ग्राहकले वानप्लान ५ सय अन्तर्गत मात्र ५ सयमा ३ हजार  एमबी डेटा, ६ सय  मिनेट अन नेट टक टाइम र १ हजार २ सयवटा अन नेट एसएमएस सेवा प्राप्त गर्नेछन् । वानप्लान योजना अन्तर्गत कुनै पनिप्याक सुचारु गरेका ग्राहकले एक हप्तासम्म योण्डर म्युजिकमा निःशुल्क अनलाइन गीत सुन्न सक्ने कम्पनीले जनाएको छ । योण्डर म्युजिकएप १५ हजार भन्दाबढी नेपाली गीत संगीत सहित २ करोड भन्दाबढी गीत समावेश गरिएको डिजिटल म्युजिक लाइब्रेरी हो । वानप्लान प्याकका शुल्क सबै कर सहित रहेको  र प्याक सुचारु भएको दिनदेखि एक हप्ताको लागिमान्य हुनेछ । ‘डेटाको साथै भ्वाइस र एसएमएस सेवाको बढ्दो मागलाई संबोधन गर्नका लागि हाम्रा ग्राहक माझ यी कम्बो प्याक ल्याउन पाउदा हामी खुसी छौ, यसले ग्राहकलाई थप लाभ प्रदान गर्नेछ,’ कम्पनीका कर्पोरेट संवाद विज्ञ मिलन शर्माले भने । वानप्लान प्याकले दिने लाभबाट फाइदा लिनकालागि ग्राहकले एस्ट्रिक्स १७१२३ ह्यास डायल गरी त्यसपछि अंग्रजी अंक ४ (फोर) थिचेर आफ्नो आवश्यकता अनुसारको प्याक सुचारु गर्न सक्नेछन् । ग्राहकले आफ्नो आवश्यकता अनुसार प्याकहरु जति पटक पनि कुनै पनि वानप्लान प्याक सुचारु गर्न सक्ने जनाइएको छ ।  प्याक अन्र्तगत प्राप्त सेवाहरु एक हप्ताको समयसीमा भित्रै प्रगोग गरी सक्नु पर्नेछ । यो अफर लागु भएको दिन देखि ३० दिनको लागि मान्य हुनेछ ।   
