एनआईसी एसिया बैंकले मनायो २० औँ वार्षिकोत्सव (फोटो फिचर)

काठमाडौं - एनआईसी एसिया बैंकले आफ्नो २० औं वार्षिक उत्सव भव्यताकासाथ मनाएको छ ।राजधानीमा बुधबार आयोजित एक समारोहमा बैंकका प्रमुख कार्यकारी अधिकृत लक्ष्मण रिसाल र बैंकको ‘ब्रान्ड एम्बेसडर’ तथा अभिनेत्री मनिषा कोईराला सहित बैंक तथा वित्तीय क्षेत्रका लब्ध प्रतिष्ठित व्यक्तिहरु, उद्योगी, ब्यापारी र ठुलो मात्रामा पत्रकारहरुको उपस्थिति रहेको थियो ।नेपाल राष्ट्र बैंकको मर्जर नीतिलाई आत्मसाथ गर्दैे बैंक अफ एशिया नेपालसँग २०७० असार १६ गते मर्जरमा गएपछि एनआईसी एशिया बैंकको नाममा कारोवार थालेको हो ।एनआईसी एशिया बैंक यहि महिना देखि स्थापनाको १९ औं बर्ष पूरागरि २० औं बर्षमा प्रवेश गरेको छ । बि.स. २०५४ साउन ५ गते क्षेत्रिय बैंकका रुपमा विराटनगरबाट ‘नेपाल ईण्डष्ट्रियल एण्ड कमसियल’ बैंकको नाममा यो बैंकले आफ्नो बैंकिङ यात्रा सुरु गरेको थियो ।
