पुँजी बढाउन एभरेष्टलाई हकप्रदको साथ

काठमाडौं–एभरेष्ट बैंकले आफ्नो चुक्ता पुँजी वढाउन हकप्रद जारी गर्ने भएको छ । बैंकले आगामी असार १८ गतेवाट एक अर्ब ५० करोड ८८ लाख ८७ हजार रुपैयाँको हकप्रद सेयर विक्रि गर्न लागेको हो ।  अहिले ४ अर्ब ५२ करोड ६४ लाख रुपैयाँ चुक्ता पुँजी रहेको बैंकले हकप्रद जारी गरेपछि भने ६ अर्ब ३ करोड ५३ लाख चुक्ता पुँजी पुग्ने जनाएको छ । असार मसान्तभित्र जसरी पनि ८ अर्ब चुक्ता पुँजी पु¥याउनुपर्ने वाध्यकारी व्यवस्था अनुसार एभरेष्टले ठूलो संख्यामा हकप्रद जारी गर्न लागेको हो ।  बैंकले ३ ः १ अनुपातमा जारी गरेको सेयर असार ६ गतेसम्म सेयर किनेका सेयरधनीले खरिद गर्न सक्नेछन् । हकप्रदका लागि बैंकले एनआईवीएल क्यापिटललाई निस्कासन तथा विक्रि प्रवन्धक तोकेको छ । यो सेयर साउन २२ गतेसम्म भर्न सकिने जनाइएको छ ।   
