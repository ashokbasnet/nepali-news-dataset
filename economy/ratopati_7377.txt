सामसुङको दशैं योजनाः बिदेश जाने अवसर

काठमाडौं–सामसुङ इलेक्ट्रोनिक्सले ‘उत्सवको उमंग विदेशमा भेटौं आफ्नासँग’ योजना ल्याएको छ ।  दशैंमा बिदेशमा रहेकालाई स्वदेश आउन नपाए विदेशमै आफन्तसँग दशैं मनाउन यो योजना प्रस्तुत गरेको जनाइएको छ । साउन ८ गतेदेखि साउन ३० गतेसम्म यो योजना लागू हुने कम्पनीले जनाएको छ ।  योजना अवधिभर सामसुङ आउटलेटबाट कुनै पनि सामसुङ स्मार्ट फोन खरिद गर्नु पर्ने जनाइएको छ । आफूले खरिद गरेकै आउटलेटबाट फारम लिनु पर्ने र त्यो फारममा आवश्यक विवरण भरी ‘बिदेशमा कसलाई र किन भेट्न चाहनुहुन्छ’ भन्ने आफ्नो मनको कथा लेख्नुपर्ने जनाएको छ । आवश्यक विवरण र कथा लेखिसके पछि योजना अवधि भित्र सोही स्थानमा राखिएको ड्रपबक्समा खसाल्नु पर्ने कम्पनीले जनाएको छ ।  प्राप्तभएका कथा मध्येबाट छनौट गरी उत्कृष्ट ५ कथाले ४ दिन ३ रातको मलेसिया, कतार, साउदी अरेबिया, युएइवा दक्षिण कोरियामा गई आफ्नासँग सँगै दशैं मनाउने अवसर पाउने जनाइएको छ । योजना समाप्त भएको ७ दिनपछि भदौ ५ गते नजिता प्रकाशित गरिने कम्पनीले जनाएको छ । 
