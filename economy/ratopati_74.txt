यस्तो रह्यो नेपाल चेम्बर अफ कमर्सको विभिन्न राजदुतसँगको भेट

नेपाल चेम्वर अफ कमर्सले विभिन्न देशका लागि तीन जना नेपाली राजदूतहरुसँंग बुधबार राजधानीमा गरेको छ । आयोजित उक्त छलफल कार्यक्रममा नेपाल चेम्वर अफ कमर्सका अध्यक्ष राजेश काजी श्रेष्ठले छिमेकी मुलुकहरुले गरिरहेको लोभ लाग्दो आर्थिक उन्नतिबाट नेपालले पनि सिक्नु पर्ने विचार राखेका थिए । श्रीलंकाका लागि नेपाली राजदूत डा विश्वम्भर प्याकुरेल, बंगलादेशका लागि नेपाली राजदूत डा चोपलाल भुसाल र म्यानमारका लागि नेपाली राजदूत भीम उदाससँंग दुईपक्षीय आर्थिक विषयका सम्वन्धमा भएको छलफलमा चेम्वर अध्यक्ष श्रेष्ठले छिमेकी देशहरुसँंगको व्यापार बृद्धिका लागि सहयोगी भूमिका खेल्न राजदूतहरुसँंग आग्रह गरे । साथै, उनले नेपालमा लगानीको वातावरणका लागि पहल गर्न पनि उनीहरुसँग विशेष आग्रह गरे । श्रीलंकाका लागि नेपाली राजदूत विश्वम्भर प्याकुरेल, बंगलादेशका लागि नेपाली राजदूत डा. चोपलाल भुसाल, म्यानमारका लागि नेपाली राजदूत भीम उदासले नेपालमा लगानीको वातावरण बनाउन आफूहरु लागिपर्ने बताए । साथै नेपालमा पर्यटक भित्राउन पनि आफूहरु सक्रिय रहेको बताए ।आर्थिक बृद्धिका लागि व्यापार मेलाको आवश्यकताबारे चर्चा छलफलमा चर्चा भएको थियो ।
