एनएमबी बैंकको नाफा एक अर्ब ५१ करोड

काठमाडौं–एनएमबी बैंकले गत आर्थिक बर्षमा एक अर्ब ५१ करोड रुपैयाँ नाफा आर्जन गरेको छ । यो नाफा अघिल्लो आवको तुलनामा ३५.५४ प्रतिशत बढी हो ।  ब्याज आम्दानीमा भएको प्रगतिका कारण बैंकको नाफा बढेको हो । बैंकको कुल सञ्चालन मुनाफा भने एक अर्ब ९८ करोड रुपैयाँ छ । बैंकले गत आवमा ७३ अर्ब २२ करोड निक्षेप संकलन गरि ६१ अर्ब २१ करोड रुपैयाँ ऋण प्रवाह गरेको छ ।  बैंकले सो आवमा २ अर्ब ५६ करोड रुपैयाँ ब्याज आम्दानी गरेको छ । यो ब्याज आम्दानी अघिल्लो आवको तुलनामा २७.५६ प्रतिशतले बढी हो । 
