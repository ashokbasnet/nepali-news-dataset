एनएमबि माइक्रोफाइनान्सको कृषि मुल्य श्रृंखलामा आधारित तालिम

काठमाडौं– एनएमबि माइक्रोफाइनान्सले उन्नति परियोजना अन्तर्गत वित्तीय पहुँच बृद्धि गर्ने उदेश्यले पूर्ब क्षेत्रका शाखाहरुमा काम गर्ने कर्मचारीहरुलाई वित्तीय सेवा सम्बन्धी तालिम प्रदान गरेको छ । उक्त तालिमको सुनसरीमा प्रमुख कार्यकारी अधिकृत तिर्थ रत्न कोनाजोले शनिवार उद्घाटन गरेका छन् ।  कार्यक्रममा तालिमको औचित्य माथि प्रकाश पार्दै प्रमुख कार्यकारी अधिकृत कोनाजोले वित्तीय संस्थाको पहँुच देशभर पुर्याउने लक्ष्यका साथ वित्तीय संस्थाले काम गर्दै आएको दावी गरे ।एनएमबि माइक्रोफाइनान्सले हाल देशभर ६७ वटा शाखा तथा उपशाखाहरु खोली ६०,००० भन्दा बढी सदस्यहरुलाई समुहमा आबद्ध गरी वित्तीय सेवा प्रदान गरेको जनाएको छ ।देशका अधिकांश भूभागहरु ग्रामिण क्षेत्रले ओगटेको र सो क्षेत्रका आर्थिक, सामाजिक, सांस्कृतिक रुपमा पछाडी परेका महलिाहरुको जीवनस्तर उकास्नका लागि कर्मचारीहरुलाई प्रदान गरिएको तालिमले कृषि उद्यमी तथा सरोकारवालाहरुलाई सहयोग पुग्ने बताए । तालिम आइतबार सकिनेछ ।   
