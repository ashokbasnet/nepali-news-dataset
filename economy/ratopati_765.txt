पञ्चकन्या ग्रुपद्वारा  एक महिने प्लम्बर तालिम सम्पन्न

काठमाडौं – पञ्चकन्या ग्रुपले आफ्नो व्यवसायिक सामाजिक उत्तरदायित्व अन्तर्गत प्लम्बर तालिमको काठमाडौंमा सम्पन्न गरेको छ । यही जेठ ३ गतेदेखि असार १ गतेसम्म संचालित प्लम्बर तालिममा ५७ जनाले तालिम लिएका थिए ।  सहभागीहरुलाई जापानको सुप्रसिद्ध कम्पनी सेकीसुइको अगुवाईमा भारतको स्टारलाईन कम्पनीबाट आएका दक्ष प्रशिक्षकहरुद्वारा अन्तर्राष्ट्रिस्तरको प्लम्बर तालिम उपलब्ध गराइएको छ ।  देशमा बढ्दै गएको बेरोजगारी समस्या हल गर्न र दिनहू“जसो विदेशिने युवाहरुलाई यस्ता तालिमले स्वदेशमा नै रोजगारी सिर्जना गर्न केही हदसम्म सहयोगी हुने आयोजकको दावी छ । साथै आम युवाहरुको चाहना पनि स्वदेशमै सीप सिकेर केही गर्ने उद्धेश्य पुरा गर्न र दक्ष प्लम्बरको कमीलाई परिपुर्ति गर्न यो तालिम धेरै सफल देखिन्छ ।सहभागीलाई निःशुल्क रुपमा तालिम उपलब्ध गराइएको र तालिम पश्चात् आवश्यक पर्ने टुल–किट समेत दिइएको थियो । साथै सहभागीहरुको लागि तालिम अवधीभर आवश्यक सामान, औजार, स्टेशनरी र चिया–खाजाको समेत निःशुल्क व्यवस्था गरिएको थियो । तालिम पश्चात् सहभागीहरुलाई ग्रुपले राम्रो रोजगारीको लागि प्रवद्र्धन गर्ने छ भने उनीहरुलाई भविष्यमा चाहिने तालिमको प्रमाण–पत्र र परिचय–पत्र प्रदान गरिएको छ । यसैगरी उनीहरुको उज्ज्वल भविष्यको लागि इन्टरनेटमा व्यक्तिगत विवरण राखी प्रचार–प्रसार गरिने छ ।पञ्चकन्या ग्रुपले सोही प्रकारको तालिम चाडै नै पूर्वी तथा पश्चिमी नेपालमा उपलब्ध गराउन लागेको र सो कार्यको तयारी अन्तिम चरणमा पुगिसकेको समेत जनाएको छ । साथै पञ्चकन्याले आफ्नो व्यवसायिक सामाजिक उत्तरदायित्व अन्तर्गत विभिन्न सामाजिक कार्यहरु गर्दै आएको छ ।   
