टाटाको एसहुपर टिपर नेपाली बजारमा

काठमाडौं– सिप्रदी ट्रेडिङ प्रालिले टाटा मोटर्सको एस हुपर टिपर नेपाली बजारमा ल्याएको छ । नेपाल ल्याएको सो टिपरको आइतबार भव्य कार्यक्रमबीच उद्घाटन गरिएको छ । कार्यक्रममा सिप्रदी ट्रेडिङ प्रा.लिका प्रमुख संचालन अधिकृत राजेश प्रसाद गिरीले बढ्दो शहरीकरण, जनसंख्याको चाप, पूराना तथा साँघुरा सडक भएको देशमा फोहोरमैला सहज रुपमा संकलन गर्न र व्यवस्थापन गर्न एस होपर टिपर भरपर्दो विकल्प रहेको जानकारी गराए । कार्यक्रममा फोहोर मैला व्यवस्थापन संघका पदाधिकारी लगायत टाटा मोटर्सको प्रतिनिधिको उपस्थिति रहेको थियो । बलियो डिजाईन र मजबुत लिन्केजेसहरु भएको यो गाडीले ८५–९० डिग्रीसम्म ढल्काएर फोहोरमैला अर्को गाडीमा खन्याउन सक्ने बताइएको छ ।   
