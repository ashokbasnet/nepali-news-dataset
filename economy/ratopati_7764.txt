सुनसरी मोरङ औद्योगिक करिडोरको निर्यातमा निरन्तर ह्रास

बिराटनगर – सुनसरी मोरङ औद्योगिक करिडोरबाट दोस्रो र तेस्रो मुलुकमा  हुँदै आएको   निर्यातमा निरन्तर ह्रास आइरहेको छ ।   बिराटनगर स्थित  उत्पत्तिको प्रमाणपत्र जारी गर्ने कार्यालयका अनुसार बिगत चार बर्षदेखि सुनसरी मोरङ औद्योगिक करिडोरबाट हुने उत्पादित औद्योगिक  बस्तुको दोस्रो र तेस्रो मुलुकमा हुदै आएको निर्यातमा निरन्तर ह्रास आइरहेको हो ।   उत्पत्तिको प्रमाणपत्र जारी गर्ने कार्यालयका अनुसार सुनसरी मोरंग औद्योगिक करिडोरवाट आर्थिक बर्ष २०७०।०७१ मा भारतमा १८ अर्ब ९९ करोड ९० लाख ३२ हजार र तेस्रो मुलुकतर्फ १ अर्ब १७ करोड १ लाख ४२ हजार रुपैया बरावरको उत्पादित बस्तु निर्यात भएको थियो । आर्थिक बर्ष २०७१।०७२ मा भारतमा १६ अर्ब ९६ लाख ८८ हजार र तेस्रो मुलुकतर्फ १ अर्ब ३ करोड ४३ लाख रुपैया वरावरको मालबस्तु निर्यात भएको थियो । यसैगरि आर्थिक बर्ष २०७२–०७३ मा भारतमा ११ अर्ब ९१ करोड ३९ लाख र तेस्रो मुलुकतर्फ ८३ करोड २५ लाख ४६२ रुपैया वरावरको मात्र औद्योगिक बस्तु निर्यात भएको थियो । आर्थिक बर्ष २०७३।०७४ मा सुनसरी मोरंग करिडोरबाट भारतमा १२ अर्ब ३५ करोड २ लाख १० हजार वरावर र तेस्रो मुलुकतर्फ ६७ करोड १० लाख २१ हजार रुपैया बरावरको मात्र मालबस्तु निर्यात भएको छ । दोस्रो र  तेस्रो मुलकु निर्यात हुँदै आएको दाल , जुट , चिया , गार्मेन्ट , साबुन , प्लास्ष्टिक कुर्सी , अदुवा , वाईण्डिंग वायर , राईस ब्राण्ड आयल , मार्वल , कर्कतपाता आदि औद्योगिक बस्तुको निर्यात बिभिन्न कारणले ह्रवात्तै घटेको छ । जुट , प्लाष्टिक , साबुन , भेजिटेबल आयल लगायतका औंद्योगिकउत्पादनहरु भारतीय बस्तुसँग प्रतिस्पर्धा गर्न नसक्दा निर्यात ठप्प भएका हुन् । भारतले लगाउने बिभिन्न नयाँ नयाँ करले गर्दा बस्तुहरुले बिदेशी उत्पादनसँग प्रतिस्र्धा गर्न नसकेका हुन् । सुनसरी मोरंग औद्योगिक करिडोरबाट पाइप , ब्रससिट , कपर , जीआइ पाइप , वायर , गार्मेन्ट , लेदर , नुडल्स , प्लाष्टिका बस्तु र अन्य बिभिन्न उत्पादनहरु भारत निर्यात हुँदै आएका छन । यसैगरि गार्मेन्ट , लेद , नुडल्स  , मिक्स मसाला , चिया , जडबुटि आदि बस्तुहरु तेस्रो मुलुक निर्यात हुँदै आएका छन । तेस्रो मुुलुक निर्यात हुने बस्तुहरु मध्ये चिया घटेको छ भने गार्मेन्ट र छाला सबैभन्दा धेरै निर्यात हुने गरेको छ। उद्योगीहरुका अनुसार सुनसरी मोरंग औद्योगिक करिडोरमा रहेका उद्योगहरु एकपछि अर्को बन्दहुदै जानु , भएका पनि रुग्ण अबस्थामा चल्नु र धेरै उत्पादित बस्तुहरुले बिदेशी उत्पादनसँग  प्रतिस्पर्धा गर्न नसक्नु अनि बिदेशी मुलुकहरुले बिभिन्न नयाँ करहरु थापरेर निर्यातमा अवरोध पुरयाउनु  आदि बिभिन्न कारणले निर्यातमा कमी आएको हो ।सुपारी र अदुवाको निर्यात ठप्प निर्यात हुँदै आएको कृषी जन्य बस्तुहरुमा भारततर्फ बन्दाकोभी , कुचो , तोरीको पीना , रुद्राक्ष , भारततर्फ निर्यात हुदै आएको छ । चिया चाँही भारत र तेस्रो मुलुक दुबै निर्यात हुँदै आएको छ । यो बर्ष बिराटनगर नाकाबाट भारततर्फ ८८ करोड ४६ लाख ९५ हजार रुपैया वरावरको कृषी जन्य सामग्री निर्यात भएको उत्पत्तीको प्रमाणपत्र जारी गर्ने कार्यालयको तथ्यांङक छ ।  भारततर्फ निर्यात हुँदै आएको अदुवा र सुपारीको निर्यात भने ठप्प रहेको छ । तीन बर्षदेखि कर्कतपाताको निर्यात ठप्प नेपालमा गएको महाबिनाशकारी भुकम्पपछि नेपालबाट कर्कतपाताको निर्यात तेस्रो मुलुकमा ठप्प भएको छ । सुनसरी मोरंग औंद्योगिककरिडोरमा रहेको आरती स्ट्रिप्सले उत्पादित कर्कतपाता स्वदेशमै खपत गराउनुपर्ने नियम लागेपछि तेस्रो मुलुक निर्यात हुँदै आएको निर्यात ठप्प भएको हो ।  
