भदौ १६ देखि तेस्रो सराङकोट महोत्सव हुने

कास्की– पर्यटनका लागि सुन्दर नगरी पोखरा पुगेका संसार भरका नागरिकहरु सराङकोट नपुगी फर्कीए भने उनीहरु अधुरै रहन्छन् । पोखरा र वरिपरिको हिमाली दृश्यलाई सुन्दर सेतुले जोड्ने बिम्व नै मानिन्छ सराङ्गकोट । बाहिरबाट सबैले चिनेको सराङ्गकोटको भित्री अन्तर्य संसारभर फैलाउन तेस्रो सराङ्गकोट महोत्सव हुने भएको छ ।  महोत्सव आगामी भदौ १६ गतेदेखि २५ गतेसम्म सञ्चालन हुने भएको हो । सराङ्गकोट टोल विकास संस्थाको मूख्य आयोजना तथा सराङ्गकोट समाज सेवा युवा क्लब,स्मृति युवा क्लब र सराङ्गकोट पर्यटन विकास समितिको सहआयोजनामा महोत्सव तयारी सुरु गरिएको आयोजकले जनाएको छ । महोत्सवमा रत्यौली,गित प्रतियोगित,पर्यटक दौड प्रतियोगित, दुना टपरी गाँस्ने प्रतियोगिता, प्यारा ग्लाईडिङ र जिप फ्लायरलगायत विशेष आकर्षण रहने आयोजकले जनाएको छ ।   
