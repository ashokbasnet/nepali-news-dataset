थाई एयरवेजको रक्तदान तथा कार्डियो हेल्थ चेक–अप कार्यक्रम सम्पन्न

 काठमाडौं – थाई एयरवेज इन्टरनेश्नल पब्लिक कम्पनी लि. ले श्रावण १६ गतेका दिन रक्तदान तथा कार्डियो हेल्थ चेक–अप कार्यक्रमको आयोजना सम्पन्न गरेको छ ।  दरबारमार्ग स्थित अन्नपूर्ण होटलमा सम्पन्न उक्त कार्यक्रमलाई थाई एयरवेजले १९९२ को घटनालाई स्मरण गर्दै यस सिएसआर कार्यक्रमलाई हरेक वर्ष आयोजना गर्दै आएको छ । थाई राजदूत भकावत तान्स्कुल प्रमुख अथिति रहेको उक्त कार्यक्रममा म्याडम चम्पुनत तान्स्कुलले उनको साथ दिएको थियो ।  उक्त कार्यक्रममा १ सय २० जनाभन्दा बढी व्यक्तिहरुले रेड क्रस सोसाइटीका लागि रक्तदान गरेका थिए । अधिकतम संख्यामा उपस्थित सहभागीहरुलाई शहीद गंगालाल राष्ट्रिय हृदय केन्द्रका दक्ष तथा अनुभवी टोलीद्वारा सामान्य स्वास्थ्य र कार्डियो हेल्थ चेक–अप गरिएको थियो । त्यहाँ उपस्थित व्यक्तित्व तथा रक्तदान गर्नेहरुमा ट्राभल एजेन्ट, जनमानस, शुभ–चिन्तकका साथै थाई एयरवेजका परिवारहरुको समेत सहभागिता रहेको थियो । सहभागी व्यक्तित्वहरुलाई खानपिनको व्यवस्थाका साथै मायाको सौगात प्रदान गरिएको थियो ।   
