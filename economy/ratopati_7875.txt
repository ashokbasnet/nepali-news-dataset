सराङकोटले बोलायो सबैलाई

पोखरा - सुन्दर पर्यटकीय नगरी पोखरा पुग्ने जो कोही पर्यटक सराङ्गकोट नपुगी फर्कीए भने उनीहरुको यात्रा अधुरै रहन्छ । पोखरा र वरिपरिको हिमाली दृश्यलाई सुन्दर सेतुले जोड्ने बिम्व हो सराङ्गकोट ।सराङ्गकोटलाई बाहिरबाट त धेरैले चिनेका छन् । तर सराङकोटको भित्री अन्तर्य फैलाउन सराङ्गकोट महोत्सव हुँदैछ । सराङ्गकोटले सबैलाई फेरि निम्तो गर्दैछ ।  -तेस्रो सराङ्गकोट पर्यटन महोत्सव भदौ १६ देखि २५ गतेसम्म सञ्चालन हुँदैछ । -सराङ्गकोट टोल विकास संस्थाको मूख्य आयोजना तथा सराङ्गकोट समाज सेवा युवा क्लब,स्मृति युवा क्लब र सराङ्गकोट पर्यटन विकास समितिको सह आयोजनामा महोत्सव तयारी सुरु गरिएको छ । -महोत्सवमा २ लाख पर्यटक भित्र्याउने लक्ष्य आयोजकको छ । सराङ्गकोट नेपालको पश्चिमाञ्चल विकास क्षेत्रको गण्डकी अञ्चल, कास्की जिल्लामा अवस्थित पर्यटकीय गाउँ हो । -यहाँका ऐतिहासिक तथा धार्मिक पर्यटकीय स्थलहरू भुमे कालिका मन्दिर, चिसाखोला वेदविद्याश्रम, वाहकोट देवीको मन्दिर, वागेश्वरी मन्दिर, पदेंली शिव मन्दिर आदि हुन । -सराङ्गकोट भ्यूटावर, चण्डीको डिल (पाराग्लाईडिङ), मेथलाङ डाँडा, वाहाकोट (पाराग्लाईडिङ), खपौदी र राताडाँडा आदि मूख्य पर्यटकीय आर्कषण हुन । -सराङ्गकोटबाट पोखरा र अन्नपूर्ण तथा फिष्टेल हिम शृखला को रमाइलो दृष्यावलोकन गर्न सकिन्छ । -महोत्सवमा रत्यौली गित प्रतियोगिता, पर्यटक दौड प्रतियोगिता, दुना टपरी गाँस्ने प्रतियोगिता लगायतका अन्य प्रतियोगिता तथा सांस्कृतिक झाँकीहरु पनि प्रदर्शन हुनेछ ।   
