बोल्न र सुन्न नसक्नेका लागि टेलिकमको सहुलियत दरमा भिडियो कल सेवा

काठमाडौं–  अपांगता भएका (बोल्न र सुन्न नसक्ने) व्यक्तिहरुलाई सहुलियत दरमा भिडियो कल सेवा उपभोग गर्न नेपाल टेलिकमले आग्रह गरेको छ ।  टेलिकमका अनुसार     यो सेवा लिनका लागि शारीरिक अपाङ्गता भएका व्यक्तिहरुले महिला, बालबालिका तथा समाज कल्याण मन्त्रालय, समाज कल्याण परिषदबाट जारी भएको परिचय पत्र (रातो कार्ड) सहित एकप्रति फोटो र आफ्नो नागरिकताको प्रतिलिपि पेश गर्नुपर्नेछ । यी सबै सेवाका लागि आफूलाई पायक पर्ने नेपाल टेलिकमको काउन्टरमा सम्पर्क राख्न टेलिकमले जनाएको छ ।                   गत वर्षको असार ३१ गतेदेखि उपलब्ध गराइएको सेवाबाट हालसम्म  ७ हजार ८४ जना लाभान्वित भएको टेलिकमले जनाएको छ  ।  टेलिकमले संस्थागत सामाजिक उत्तरदायित्व अन्तर्गत बोल्न र सुन्न नसक्ने व्यक्तिहरुका लागि सहुलियत दरमा सो सेवा सुरु गरेको हो भने  सेवाको महसुल प्रतिमिनेट ५० पैसा (करबाहेक) तोकिएको छ ।   
