नेपाल–चीनको संयुक्त लगानीमा सिमेन्ट उद्योग सन् २०१८ देखि

काठमाडौँ – होङ्सी–शिवम् सिमेन्ट प्रालि, नेपाली–चीनको संयुक्त लगानीमा स्थापना भएको कम्पनी, ले सन् २०१८ को मार्चदेखि सिमेन्ट उत्पादन शुरु गर्ने तयारी गरेको छ ।नेपालमा उत्पादन शुरुवात गरेसँगै यो देशको सबैभन्दा ठूलो सिमेन्ट फ्याकट्री बन्नेछ । एक दिनमा यसबाट ६ हजार टन सिमेन्ट उत्पादन हुने बताइएको छ ।कम्पनीका निर्देशक शिव रत्न शारदाले सोमबार सिन्ह्वासँग कुरा गर्दै निर्माण प्रक्रिया द्रुत गतिमा अघि बढिरहेको बताउँदै अर्को वर्षको मार्चबाट उत्पादन शुरु गर्ने बताए ।फ्याक्ट्री नवलपरासीमा निर्माण हुँदैछ भने यसको खानी पाल्पामा रहेको छ ।कम्पनीका अधिकारीहरुले त्यहाँबाट उत्पादीत सिमेन्ट भारत, चीन र अन्य देशहरुमा पनि निर्यात गर्ने योजना बनाएका छन् । केही वर्षभित्र कम्पनीले उत्पादन क्षमता बढाएर १२ हजार टन पुर्याउने लक्ष्य राखेको छ ।  
