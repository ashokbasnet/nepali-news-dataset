महालेखाले यसबर्ष ५ हजार अर्बको लेखा परिक्षण गर्ने

काठमाडौं–महालेखा परीक्षक टंकमणि शर्मा दंगालले गत आर्थिक बर्षको ५ हजार अर्ब रुपैयाँ बराबरको लेखापरीक्षण गर्ने बताएका छन् ।  काठमाडौंमा बुधबार आयोजित नेपाल सरकारका लेखा उत्तरदायी अधिकृतहरुसँग आर्थिक बर्ष २०७३÷०७४ को लेखा परिक्षण योजना सम्बन्धी अन्र्तक्रिया कार्यक्रममा बोल्दै महालेखा परीक्षक शर्माले यसबर्षदेखि नयाँ मोडालिटी बनाएर लेखा परिक्षण गर्न लागेको जानकारी दिए ।  मुख्य सचिव राजेन्द्र किशोर क्षेत्री सहित विभिन्न मन्त्रालय कर्मचारी सहितको छलफलमा उनले ३ चरणमा लेखा परिक्षण गर्दै माघ अन्तसम्म काम सकेर चैतमा राष्ट्रपतिलाई प्रतिबेदन बुझाउने कार्ययोजनाका साथ काम शुरु गरेको बताए ।  लेखा परिक्षण कार्य शूरु भएकोले महालेखाले पत्र पठाएको ३५ दिनभित्र सम्पूर्ण विवरण उपलब्ध गराउन उनले निर्देशन समेत दिएका छन् ।  लेखापरिक्षणका लागि महालेखा परिक्षकको कार्यालयले कर्णालीका पाँच जिल्ला सहित अन्य ५ उच्च पहाडि जिल्लामा ४५ जना लेखा परिक्षकको टोली खटाइसकेको छ । साथै काठमाडौ उपत्यकाका तिन जिल्लाका सरकारी कार्यालयको लेखापरिक्षणको काम पनि शुरु गरेको छ । यसका लागि ४ सय ५० लेखापरिक्षक खटिएका छन् ।  पहिलो चरणमा गएका लेखा परिक्षकले असोजको पहिलो हप्ताभित्र लेखापरिक्षण सक्ने, दशैतिहार लगतै दोश्रो चरणको लेखा परिक्षण शूूरु गर्ने र पौषदेखि माघको अन्तिमसाता भित्र देशभरका सरकारी कार्यालयको लेखा परिक्षण सम्पन्न गर्ने कार्ययोजनाका साथ अघि बढेको उनले  बताए ।  यसबर्ष ५ हजार ५ सय संस्थाको लेखापरिक्षण गरिने योजना बनाइएको छ । जसमा ५ हजार ४ सय सरकारी कार्यालय, सार्वनजनिक संस्थान कार्यालयहरु र ७ सय ४१ स्थानीय तहको लेखापरिक्षण गरिने भएको छ । यसबर्ष सरकारी कार्यालयको ५ हजार अरब र सार्वजनिक संस्थानका २५ सय अर्व रुपैयाँ बराबरको लेखा परिक्षण गरिन लागिएको हो ।  धार्मिक संस्थाको पनि लेखापरिक्षण गरिने   महालेखा परिक्षकको कार्यालयले यसबर्षदेखि धार्मिक संस्थाहरुको पनि लेखा परिक्षण शूरु गर्ने भएको छ । देशका बढी भेटी तथा दानबाट आर्थिक आम्दानी गरेका धार्मिक संस्थाले अपारदर्शी ढंगले काम गर्ने, उनीहरुको आम्दानी र खर्चमाथि कसैले निगरानी नराख्ने हुँदा धार्मिक संस्थाको आर्थिक अपचलन बढेकाले धार्मिक संस्थाको पनि लेखापरिक्षण गर्न लागिएको महालेखा परिक्षक दंगालले बताए ।  विकास निमार्ण कार्यको पनि लेखा परिक्षण गरिने  महालेखा परिक्षकको कार्यालयले यस बर्षदेखि आर्थिक गतिबिधीको मात्र लेखा परिक्षण नगरेर रकम खर्च भएका विकास निर्माणका कामहरु, सेवा प्रवाहको अवस्थाको पनि लेखा परिक्षण गर्ने भएको छ । सेवा प्रवाह र विकास निमार्णको अवस्था र प्रभावकारितालाई पनि आधार बनाएर लेखापरिक्षण गरिने दंगालले जानकारी दिए । उनले भने–‘कुन शीर्षकमा के का लागि खर्च भएको हो, त्यसको प्रभावकारीवता र गुणस्तरीयताबारे पनि हामीले लेखा परिक्षण थाल्दैछौँ । फाइनान्सियल मात्र नभएर नन फाइनान्सियल अडिट पनि अघि बढाँउदैछौं ।’ यसको पक्रिया पहिलो चरणको लेखापरिक्षणबाटै शूरु गरिएको छ । विकास निर्माणका काममा अनियमितता, बजेट विनियोजन, खर्च लगायतका बिषयमा हिनामिना गरिएको छ भने संवन्धित क्षेत्रमा सार्वजनिक सूचना जारी गरेर लेखापरिक्षण गर्ने तयारी गरिएको छ ।  स्थानीय तहको लेखा परिक्षणका लागि महालेखा परिक्षकको कार्यालयले महानगरपालिका र उप–महानगरपालिका कार्यालयमै पुगेर लेखा परिक्षण गर्ने भएको छ भने नगरपालिका र गाँउपालिकाको संबन्धित स्थानीय तहको जिल्ला समन्वय समित मार्फत लेखा परिक्षण गर्ने तयारी गरेको छ ।  ५ सय ३० अर्बको लेखा परिक्षण गर्न बाँकी  महालेखा परिक्षकले २ हजार ९ सय युनिकका ५ सय ३० अर्व रुपैयाँको लेखा परिक्षण गर्न बाँकी रहेको बताएको छ । जसअन्र्तगत अधिकांश सार्वजनिक संस्थानहरुको लेखा परिक्षण हुन नसकेको हो । नागरिक लगानी कोष, विमा संस्थान, नेपाल पर्यटन बोर्ड, पश्ुपति क्षेत्र विकास कोष लगायत धेरै सार्वजनिक संस्थाहरुको लेखा वपरिक्षण हुन नसकेको महालेखाले जनाएको छ । यी निकायमा बर्षौदेखि लेखा परिक्षण नसकेको र यी निकायहरुमा पनि लेखा परिक्षण कार्य अघि बढाइने भएको हो ।  लेखा परिक्षण नगरी सरुवा बढुवा नगर्न आग्रह  यसैबिच महालेखा परिक्षक दंगालले लेखा परिक्षण सम्पन्न नगरी कार्यालय प्रमुख तथा लेखा प्रमुखको सरुवा नगर्न मुख्य सचिव तथा सचिवहरुलाई आग्रह समेत गरेका छन् । उनले भने–‘कम्तिमा आन्तरिक लेखा परिक्षण सम्पन्न नभएसम्म कार्यालय प्रमुख र लेखा प्रमुखलाई छोड्नु हुँदैन् । एकठाँउमा काम बिगार्ने अनि आर्थिक बर्ष शूरु हुने र सकिने बेला सरुवा भएर अर्को ठाँउमा पुग्ने कर्मचारीहरु छन् । उनीहरुलाई लेखा परिक्षण गराएर मात्र छोड्नुस् ।’ कार्यक्रममा मुख्य सचिव राजेन्द्र किशोर क्षेत्रीले लेखा परिक्षणबाट आय ब्ययको खर्चको हिसाव भन्दा पनि त्यसबाट के प्रगति भयो वा भएन भन्ने कुरालाई औलाउनु महत्वपूर्ण भएको बताए । यस्तै लेखा परिक्षण सम्पन्न नभई कार्यालय प्रमुखको सरुवा रोक्नु उपयुक्त हुने तर्क गरे ।  मुख्य सचिव क्षेत्रीले आफुले केही समय उपराष्ट्रपति कार्यालयमा काम गरेको स्मरण गर्दै राष्ट्रपति तथा उपराष्ट्रपतिको कार्यालयमा लेखा परिक्षण हल्का रुपको हुने बताए । त्यहाँ अनावश्यक रुपमा नक्कली बिल भरपाई हुने समस्या रहेको उनको भनाई थियो । यस्तै कम मुल्यमा ठेक्का पार्ने र निर्माण व्यवसायीहरु भाग्ने समस्याका कारण पनि निमार्णका कामहरु पछि परेको मुख्य सचिव क्षत्रीले बताए ।           
