महिन्द्रा टु व्हीलरको बिक्रेता सम्मेलन सम्पन्न

काठमाडौं – महिन्द्रा टु व्हीलरको नेपालका लागि आधिकारिक बिक्रेता अग्नी ग्रुप अन्तर्गत अग्नी मोटो इन्कले डिलर मिट आयोजना गरेको छ ।  यहि साउन १५ गतेदेखि दुइ दिन सम्म कार्यक्रम पोखराको सांग्रिला होटेलमा सम्पन्न भएको  भएको थियो ।  उक्त डिलर मिटमा नेपालभरका महिन्द्रा बाइकका बिक्रेताहरुको उपस्थति रहेको थियो । तीन दिने लामो सम्मेलन सफलताका साथ सम्पन्न भएको आयोजकले जनाएको छ ।  कार्यक्रममा ब्रान्डको बिकासको लागि अहिलेसम्म भएका उपलब्धिहरु माथि मुल्यांकन र आगामी बर्षका लागि अपनाउनु पर्ने रणनीति अनि अवसर र सम्भाव्यताका बारेमा छलफल गरिएको थियो ।उक्त सम्मेलनमा नेपाल अधिराज्यभरिका डिलरहरु र भारतको महिन्द्रा एण्ड महिन्द्राका कन्ट्री म्यानेजरको सहभागिता रहेको थियो । यस अवसरमा विभिन्न विधामा उत्कृष्ट भएका डिलरहरुलाई अवार्ड समेत दिइएको थियो ।  
