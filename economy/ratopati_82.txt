पुँजी बजार दोहोरो अंकले घट्यो

नेपालको पुँजी बजार आज दोहोरो अंकले घटेको छ । सरकारले आगामी आर्थिक वर्षका लागि वजेट प्रस्तुत गर्ने पूर्व सन्ध्यामा वजारमा भने गिरावट आएको छ । आज वजार १४ अंकले घटेको हो । यो गिरावटसँगै बवार एक हजार ६ सय १५ दशमलव ५८ अंकमा ओर्लिएको छ । एक सय ४८ कम्पनीको १४ लाख ७६ हजार ८ सय १३ कित्ता सेयर किनवेच भएको वजारमा ७५ करोड ६० लाख १७ हजार ५ सय ८८ रुपैयाँको कारोवार भएको छ । आज होटल र ‘अन्य’ समूह वाहेक सवै समूहको सूचक घटेका छन् । आज बैकिङ समूहको सूचक १७ अंकले घटेको छ भने विकास बैंक समूहको सूचक १७ दशमलव ४ अंकले घटेको छ । यस्तै, जलविद्युत समूहको सूचक २७ दशमलव ८४, फाइनान्स समूहको सूचक ७ दशमलव ३४, बीमा समूहको सूचक १३४ दशमलव ३ अंक र उत्पादनमुलक समूहको सूचक ३६ दशमलव ९३ अंकले घटेको नेपाल स्टक एक्सचेन्जले जनाएको छ । आज होटल समूहको सूचक १३ दशमलव १५ र अन्य समूहको सूचक २५ दशमलव ७४ अंकले वढेको नेप्सेले जनाएको छ ।
