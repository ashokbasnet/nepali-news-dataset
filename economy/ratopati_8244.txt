सिटी एक्सप्रेसको सहकार्यमा रिमाललाई राष्ट्रिय सङ्गीत पुरस्कार

 काठमाडौं–भक्तराज आचार्य सङ्गीत प्रतिष्ठान र  सिटी एक्सप्रेस मनी ट्रान्सफरको सहकार्यमा यसवर्षको भक्तराज आचार्य राष्ट्रिय सङ्गीत सम्मान २०७४ वरिष्ठ गायक तथा नाट्यकर्मी हरिप्रसाद रिमाललाई प्रदान गरिएको छ ।  कार्यक्रममा सिटी एक्सप्रेस मनी ट्रान्सफरद्वारा वरिष्ठ गायक तथा नाट्यकर्मी रिमाललाई नगद ५० हजारसहित सम्मानपत्र हस्तन्तरण गरिएको थियो । रिमाल अस्वस्थ्यताका कारण उपस्थित हुन नसकेकाले सो पुरस्कार तथा सम्मानपत्र  उनकी पत्नी कल्याणी रिमालले ग्रहण गरेकी थिइन् ।  यस्तै  सो क्रमा भक्तराज आचार्य अन्तर्राष्ट्रिय सङ्गीत पुस्कार २०७४ भने वरिष्ठ संगतिकार चन्द्रराज शर्मालाई प्रदान गरिएको थियो ।  कार्यक्रममा  कम्पनीका प्रबन्ध निर्देशक चन्द्र टण्डनले आगामी दिनमा पनि सिटी एक्सपे्रस मनी ट्रान्सफरले यस प्रकारका गायक तथा नाट्य क्षेत्रकासाथै विभिन्न प्रकारका सामाजिक कार्यमा सहयोग गर्ने प्रतिवद्धता व्यक्त गरे ।  कम्पनीले “सेवा नै परम धर्म हो ” भन्ने सिद्धान्तको अनुशरण गर्दै विभिन्न सामाजिक क्रियाकलाप गर्दै आएको छ ।  नेपालबाट रोजगारी लगायत विभिन्न पेशा व्यवसायका लागि विदेशमा गएका नेपालीहरुले आर्जन गरेको रकम नेपालमा रहेका आफन्तहरुले सरल तथा सहज रुपमा प्राप्त गर्न सकुन भन्ने अभिप्रायले विसं २०६४ सालमा  सिटी एक्सप्रेस मनी ट्रान्सफरको स्थापना भएको थियो भने छोटो समयै यो एक प्रतिष्ठित कम्पनी बन्न सफल भएको छ । 
