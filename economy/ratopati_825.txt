तोलामा २ सय घट्यो सुन

 काठमाडौं–नेपाली बजारमा शुक्रबार सुनको भाउ तोलामा २ सय रुपैयाँ घटेको छ । अघिल्लो दिन तोलामा ५४ हजार ७ सय रुपैयाँ रहेको सुनको भाउ आज भने ५४ हजार ५ सयमा झरेको हो ।  नेपाल सुनचाँदी व्यवसायी महासंघका अनुसार यो साता चार दिनसम्म स्थिर रहेको सुनको भाउ बिहीबार सामान्य घटेको थियो । यस्तै, आज पनि तोलामा २ सय रुपैयाँ घटेको महासंघले जनाएको छ । आज चाँदीको भाउ पनि तोलामा ५ रुपैयाँ कम भएको छ । आज चाँदी प्रतितोला ७ सय ५० रुपैयाँ छ भने हिजो ७ सय ५५ रुपैयाँ थियो ।    
