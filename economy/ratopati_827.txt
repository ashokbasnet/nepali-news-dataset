माथिल्लो कर्णालीमा इन्भेष्टमेण्ट बैंकको एक्सटेन्सन काउण्टर

 सुर्खेत– माथिल्लो कर्णाली जलविद्युत आयोजना स्थल अछाम–दैलेखको डाँवमा नेपाल इन्भेष्टमेण्ट बैंकले एक्सटेन्सन काउण्टर सञ्चालनमा ल्याएको छ । आयोजना प्रवद्र्धन कम्पनी जीएमआरले प्रभावित क्षेत्रका बासिन्दालाई जग्गाको मुआव्जा वितरण गर्ने तयारी गरेसँगै बैंकले बिहीबार दैलेखको आठवीस नगरपालिका–१, डाँवमा आधुनिक प्रविधि सहितको एक्सटेन्सन काउण्टर सञ्चालनमा ल्याईएको हो ।  बैंकको नयाँ एक्सटेन्सन काउण्टरको उद्घाटन गर्दै सुर्खेत शाखा प्रबन्धक कृष्णराज जोशीले एक्सटेन्सन काउटरबाट धितो राखेर लिने ऋण बाहेक अरु सबै सेवाहरु उपलब्ध रहने  जानकारी दिए । जीएमआरले माथिल्लो कर्णाली जलविद्युत आयोजना क्षेत्रका प्रभावितलाई मुआव्जा वितरण बैंक मार्फत नै गर्नुपर्ने कानूनी  प्रावधान रहेकाले त्यहाँ बैंकको एक्सटेन्सन काउण्टर खोलिएको उनी बताउँछन् । बैंकिङ सेवा सेवाको पहुँचबाट टाढा रहेका अछाम र दैलेखका सेवाग्राहीलाई एक्सटेन्सन काउण्टरबाट प्रत्यक्ष लाभान्वित हुने उनको विश्वास छ ।  बैंकले यसअघि कालिकोटको मान्ममा समेत एक्सटेन्सन काउण्टर सञ्चालनमा ल्याएको थियो । छिट्टै नेपाल इन्भेष्टमेन्ट बैंकले सुदुरपश्चिमका डोटी र अछाममा २ वटा नयाँ शाखा सञ्चालनमा ल्याउन लागेको उनको भनाइ छ । उनले सुदुरपश्चिम क्षेत्रका बासिन्दालाई वित्तिय सेवा पु¥याउने उद्देश्यले असार १ गतेदेखि ती दुई जिल्लामा बैंकका नयाँ शाखा सञ्चालनमा ल्याउन लागेको जानकारी दिए ।  नेपाल इन्भेष्टमेन्ट बैंकले बैंकिङ सेवा पुग्न नसकेका स्थानहरुमा शाखारहित बैंकिङ सेवाको माध्यमबाट आधारभुत बंैकिङ सेवा पु¥याउने नीति अवलम्वन गरेको छ । बैंकले ४८ शाखा र एउटा एक्सटेन्सन काउण्टर, मार्फत आफ्ना ग्राहकहरुलाई सेवा प्रदान गर्दे आईरहेको छ । हाल बैंकको चुक्तापूँजी आठ अर्ब ७५ करोड रहेको छ । बैंकले चैत मसान्तसम्म एक खर्ब १८ अरब निपेक्ष संकलन गरेको छ भने १ खर्ब १ अरब रुपैयाँ लगानी गरेको छ । त्यस्तै बैंकले चैतमसान्तसम्म दुई अर्ब ४६ करोड नाफा समेत कमाएको छ ।  
