कर्जा मिनाहासहित वीमा रकम हस्तान्तरण

कास्की– ‘जनता बैंकमा होइन, बैंक जनतामा जानु पर्दर्छ’ भन्ने मुल नाराका साथ आधुनिक बैंकिङ्ग, लघुवित्त र सीमित बैंकिङ्ग संचालन गर्ने मुक्तिनाथ विकास बैंकले कर्जा लिएका दुई सदस्यका परिवारलाई जनही ५ हजारका दरले क्रियाखर्च वापत सहयोग गरेको छ । बैंकको लघुवित्त डेस्क कार्यालय पृथ्वीचोकबाट लघुवित्त कर्जा अन्तर्गत रु १ लाख लिएका पोखरा लेखनाथका गंगामाया कामी र सारदा सुनारको मृत्यु भएपछि मृतकका परिवारलाई बैंकका क्षेत्रीय कार्यलय प्रमुख बाबुराम ढकालले सो रकम हस्तानरण गरेका हुन् । दिवङ्गत कामीले बैंकलाई तिर्न बाँकी सावा तथा व्याज ४१ हजार ६ सय ६२ तथा सुनारले रु ८ हजार ३ सय २६ समेत बैंकले मिनाहा गरेको छ ।   
