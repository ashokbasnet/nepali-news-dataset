मोबाइल व्यवसायको क्षेत्रमा नौलो अवधारणासहित ईजी मोबाइल केयर सञ्चालनमा

काठमाडौं–राजधानीको सुन्धारास्थित  सिटिसी मलको चौथो तल्लामा बिहिबारदेखि  ईजी मोबाइल केयर सञ्चालनमा आएको छ ।  मोबाइलको सम्पूर्ण हेरचाह (केयर) गर्ने उद्धेश्यका साथ कम्पनी सञ्चालनमा ल्याइएको हो ।  मोबाइल व्यवसायको क्षेत्रमा नौलो अवधारणा सहित शुरु गरिएको  मोबाइल बिक्री तथा सर्भिस सेवाले नेपाली ग्राहकहरुलाई नयाँ अनुभव प्रदान गर्ने कम्पनीले जनाएको छ ।  कम्पनीले ग्राहकहरुको चाहना र ईच्छा बमोजिम मोबाइल बिक्रीका साथै सर्भिस पनि प्रदान गर्नेछ भने मोबाइल सेल्सका लागि अनलाइन पनि संचालन गरेको छ । जसमा अनलाइनबाटै मोबाइल किन्न सकिनेछ । यसको लागि ईजीमोबाइलकेयर डटकममा लगईन गरेर मोबाइल अनलाइन बाटै किन्न सकिने कम्पनीको भनाई छ ।  यस्तै कम्पनीले ग्राहकलाई अधिकतम सुविधा दिनका लागि अनलाइन र अफलाइन दुबैमा  ५० हजार भन्दा कम मूल्यको मोबाइल किन्दा २० प्रतिशत डाउन पेमेन्ट गरेपछि मोबाइल घर लान सकिने व्यवस्था गरेको छ ।  यसमा ग्राहकले आफैंले ६ महिना, ९ महिना र १२ महिनाको मासिक किस्ताबन्दी मध्ये एक छनौट गरेर शुन्य प्रतिशत शुल्क भुक्तानी गर्न सक्ने इजी मोबाइल केयरका अध्यक्ष सञ्जित पौडेलले जानकारी दिए ।  त्यसैगरि  ५० हजार भन्दा अधिक मूल्य रहेको मोबाइल फोन किन्दा ३० प्रतिशत डाउन पेमेन्ट गरेपछि मोबाइल घर लान सकिने व्यवस्था गरिएको पनि उनले बताए ।  यसमा  ग्राहकले आफैंले ६ महिना, ९ महिना र १२ महिनाको मासिक किस्ताबन्दी मध्ये एक छनौट गरेर शुन्य प्रतिशत शुल्क भुक्तानी गर्न सक्ने उनको भनाई छ ।  यस्तै कुनैपनि ग्राहकले रु. ५० हजार भन्दा माथि मूल्य भएको स्मार्टफोन किन्दा एउटा स्मार्टफोन निशुल्क उपहार प्राप्त गर्नेछ भने रु.५ हजार देखि रु. ५० हजार भन्दा कम मूल्य भएको फोन खरिद गर्दा एउटा फिचर फोन निशुल्क उपहार प्राप्त गर्न  सक्नेछन् । सो सुविधा लिनको लागि ग्राहकहरुको तोकिएको बैंकमा खाता हुनुपर्नेछ भने सो बैंकबाट प्राप्त हुने क्रेडिट कार्डमार्फत कम्पनीबाट सिधै मोबाइल किन्न सकिनेछ । त्यसरी किनेको फोन सेटहरुमा थप १ वर्षको वारेन्टि दिइने आकर्षक अफर कम्पनीले ल्याएको छ । यस्तै नेपाल टेलिकमसँगको सहकार्यमा हरेक मोबाइलको खरिदकर्तालाई विशेष डाटा प्याक दिने योजना पनि कम्पनीले ल्याउन लागेको छ ।  यस्तै क्लासिक टेक प्रालिसँगको सहकार्यमा कम्पनीबाट मोबाइल किन्दा क्लासिक टेकको इन्टरनेट सेवा ३ महिनाको प्याकेजमा १ महिनाको सेवा निःशुल्क प्राप्त सकिनेछ ।  यस्तै कम्पनीले चक्रपथ भित्रका ग्राहकहरुले फोन बिग्रेको जानकारी पाए पिकअप एण्ड ड्रप सुविधा निशुल्क प्रदान गर्ने, सर्भिस सेन्टरमा ३० मिनेट भित्र रिपेयर गर्ने रिपेयर गरेपछि ३० दिनको रिपेयर वारेन्टी दिईने, फोनको निशुल्क भ्यालूएसन गर्ने लगायतका सुविधा पनि दिने जनाएको छ ।  बिहिबार एक कार्यक्रममार्फत कम्पनीको उद्घाटन गरिएको थियो भने कार्यक्रममा महानायक राजेश हमाल सिटीसी मलका अध्यक्ष ईच्छाराज तामाङ नेपाल टेलिकमकी प्रबन्ध निर्देशक कामिनी राजभण्डारी,  बैंकर्स  अनिल केसरी शाह मोबाइल इम्पोटर्स एसोसिएसनका दिपक मलहोत्रा, क्लासिक टेमन चिफ मार्केटिङ अफिसर  प्रविण श्रेष्ठ लगायतको सहभागिता रहेको थियो ।  सो अवसरमा बोल्दै ईजी मोबाइल केयर प्रा.लि.का अध्यक्ष संजित पौडेलले मोबाइल बजारमा अझैपनि ग्राहकहरुले चाहे अनुसारको सेवा सुविधा नपाएको हुँदा ग्राहकहरुलाई सस्तो मुल्यमा स्तरीय मोबाइल बिक्री र सर्भिस दिने लक्ष्य लिएको बताए ।   
