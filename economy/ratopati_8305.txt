फर्कियो लेगो बिल्डिङ्ग कार्यक्रम

काठमाडौं– लेगोको आधिकारिक बिक्रेता म्याभरिक प्रालिको द फन स्टेसनले पुन: लेगो बिल्डिङ्ग कार्यक्रमको आयोजना गर्ने भएको छ । द फन स्टेसनले उक्त कार्यक्रम अगस्ट ५ र १२ मा क्रमशः सिटि सेन्टर र लाबिम मलमा आयोजना गर्ने जनाएको छ । बालबालिकाहरुको एक दिनको थकाइ मेटाइ,मनोरञ्जन गराउने उद्धेश्यले आयोजना गरिन लागेको उक्त कार्यक्रममा अभिभावक र बालबालिकाहरुलाई सिर्जनात्मक कलाको प्रोत्साहन गर्न र लेगोको रमाइलोपन अनुभव गर्नको लागि आमन्त्रण गरेको छ । यस कार्यक्रममा बालबालिकाहरुले बिना कुनै शुल्क लेगो बनाउन र विभिन्न प्रतियोगितामा सहभागी भई पुरस्कार र प्रमाणपत्र समेत हासिल गर्न सक्नेछन् । 
