धितोपत्र बोर्ड सदस्यलाई आचारसंहिता लागू

काठमाडौं– नेपाल धितोपत्र बोर्डले धितोपत्र बजारमा सुशासन कायम गर्ने उद्देश्यले बोर्डका कर्मचारीहरुको लागि आचारसंहिता लागू गरेको छ । बोर्डले नेपाल धितोपत्र बोर्ड सदस्यको आचरसंहिता २०७४ बनाई आचारसंहिता लागू गरेको हो ।   आचारसंहिताले बोर्ड सदस्यहरु सुशासित भएमात्र समग्र बजारमा सुशासन कायम गर्न सकिने मान्यताको विकास गर्ने बोर्डले जनाएको छ । अचारसंहितामा आफ्नो कार्यकालमा बोर्डबाट अनुमतिपत्र प्राप्त संस्थाको संस्थापक शेयरमा लगानी गर्न तथा आफ्नो कार्यकालमा दोश्रो बजारमा धितोपत्र खरिद बिक्री गर्न नपाउने व्यवस्था छ ।   सात बुँदे आचारसंहितामा बोर्ड सदस्यले आफूले प्रतिनिधित्व गरेको संस्थाको अतिरिक्त बोर्डवाट अनुमतिपत्र प्राप्त धितोपत्र व्यवसायी, सूचीकृत सङ्गठित संस्था वा धितोपत्रदर्ता तथा निष्काशन प्रक्रियामा रहेका सङ्गठित संस्थामा सञ्चालक, सल्लाहकार तथा पारिश्रमिक पाउने गरी पूर्णकालिन पदाधिकारीको रुपमा रहन नपाउने ब्यवस्था छ ।   
