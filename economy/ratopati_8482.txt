टाटा मोटर्सको कार मेला सिजन–५ काठमाडौंमा शुरु

लक्की जोडीलाई थाइल्याण्ड ट्रिपको अफर काठमाडौं– टाटा मोटर्स्को नेपालकालागि एकमात्र आधिकारिक वितरक सिप्रदी ट्रेडिङ्गले वार्षिक रुपमा आयोजना गर्दै आइरहेको टाटा मोटर्स् कार मेला शुक्रबार काठमाडौंको नक्साल बैङ्केटमा शुरु भएको छ । उक्त मेला २०१७ को अगस्ट ६ सम्म दिउँसो १ बजेदेखि बेलुकी ८ बजेसम्म संचालन हुने आयोजकले जनाएको छ । आफ्नो वर्गको अन्य कार्यक्रमहरुमध्ये सबैभन्दा उत्कृष्ट मानिएको यस कार मेलाले हरेक वर्ष ग्राहक तथा दर्शकहरुबाट धेरैभन्दा धेरै सकारात्मक प्रतिक्रियाहरु पाइरहेको छ । वार्षिक रुपले आयोजना गरिने हुनाले ग्राहकहरु यस सिजनको पर्खाइमा रहेर आकर्षक अफरहरुका साथ टाटाका कारहरु खरिद गर्ने सिप्रदीले जनाएको छ । उक्त मेलाको उद्घाटन टाटा मोटर्स्को नेपालका लागि कन्ट्री म्यानेजर, अजित सिंह र सिप्रदी ट्रेडिङ्गका जनरल म्यानेजर, प्रविन खतिवडाले संयुक्त रुपमा गरेका थिए ।  कार मेला सिजन ५ को मुख्य आकर्षणहरुमा टाटा प्यासेन्जर गाडीहरुको बृहत प्रदर्शनी, एक्सचेन्ज सुविधा, अन द स्पट फाइनान्स र बीमा सुविधा, टेस्ट ड्राइभ लगायतविभिन्न सांगितिक एवं मनोरञ्जनात्मक कार्यक्रमहरु रहेको जनाएको छ ।  उक्त मेलाअवधिभर ग्राहकहरुलाई गाडी खरिद गर्दा ४ लाखसम्म नगद छुट, आकर्षक उपहारहरु, एक्स्चेन्जमा एउटा फ्रिवास कुपन, हरेक टेस्ट ड्राइभमा २ वटा मुभी टिकट, निःशुल्क पूर्ण तथा थर्ड पार्टी बीमा सुविधा र बुकिङ्गमा एक लक्की जोडीलाई थाइल्याण्ड ट्रिपको अफर प्रदान गरिने कुरा कम्पनीले जानकारी गराएको छ ।  विशेष गरी कारका पारखीहरुका लागि लक्षित गरेर आयोजना गरिएको यो कार मेलामा निःशुल्क प्रवेशको व्यवस्था गरिएको छ । यस वर्ष उक्त मेलामा ३ हजार भन्दा बढी दर्शकहरुको उत्साहजनक सहभागिता रहने कुरामा कम्पनी आशावादी रहेको छ ।   
