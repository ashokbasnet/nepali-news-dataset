सयाम् इन्ष्टिच्युट अफ हेयर डिजाइनले मनायो रजत जयन्ती

काठमाडौं– सौन्दर्यकला प्रशिक्षणमा ख्याति प्राप्त सयाम् इन्ष्टिच्युट अफ हेयर डिजाइन एण्ड ब्युटी केयर २५ वर्ष पूरा गरी २६ वर्षमा प्रवेश गरेको छ । २५ वर्ष पूरा गरेको अवसरमा इन्ष्टिच्युटले शुक्रबार एक समारोह आयोजना गरी रजत जयन्ती मनाएको छ ।    सयाम् इन्ष्टिच्यूट अफ हेयर डिजाइन एण्ड व्यूटी केयर प्राविधिक शिक्षा तथा व्यवसायी तालिम परिषद् (सिटिइभिटी) बाट मान्य ताप्राप्त नेपालको पहिलो प्रशिक्षण संस्था हो । २०४९ सालमा स्थापित इन्स्टिच्युटले आयोजना गरेको रजतजयन्ती समारोहमा विद्यार्थीहरुको सहभागितामा विभिन्न रोचक तथा आकर्षक कार्यक्रम गरिएको थियो ।   समारोहको उद्घाटन माननीय उप–प्रधान तथा शिक्षा मन्त्री गोपाल मान श्रेष्ठले गरेका थिए । रजतजयन्ती समारोहमा यस इन्स्टिच्युट बाट तालिमप्राप्त स्वदेश तथाविदेश भरिका सयौं सौन्दर्यकला व्यवसायी विधार्थीको बृहत् सहभागिता थियो ।   सयाम् इन्स्टिच्युट अफ हेयर डिजाइन एण्ड ब्युटी केयर सौन्दर्य प्रशिक्षणम मुलुककै अग्रणी संस्थाहो । सौन्दर्य प्रशिक्षणमा सिटिइभिटीबाट मान्यता पाउने पनि यो नै मुलुकको पहिलो संस्था हो । थाइल्यान्डबाट सौन्दर्यकला प्रशिक्षण प्राप्त ४० वर्षको अनुभवी कमला श्रेष्ठले सयाम् स्थापना गरेका हुन् । श्रेष्ठकै अगुवाइमा सन् २०६४मा सौन्दर्यकला व्यवसायी संघ, नेपालसमेत स्थापना भएको छ ।   
