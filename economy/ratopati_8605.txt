पुरानो कारसँग रेनोको नयाँ कार एक्सचेन्ज अफर

काठमाडौं –नेपालमा रेनोको आधिकारिक बितरक, एडभान्स अटोमोबाईल प्रा लि (विशाल समूहको सहायक) ले रेनो कार प्रेमीहरुका लागि रेनो एक्सपेरियन्स शुरु गरेको छ । एक्सपेरियन्स  आइतबारसम्म चल्नेछ ।   ‘‘एक्सचेन्जमा दम छ, एक्साइटमेन्ट फुल अन छ’’ भन्ने ट्यागलाईनका साथ अटोमोबाइल ग्राहकहरुलाई ध्यानमा राखेर आयोजना गरिएको कार्निभलमा पुरानो कार प्रयोगकर्ताहरुले रेनोको नयाँ कारका साथमा एक्सचेन्ज गर्न सक्ने कम्पनीले जनाएको छ ।  रेनोको क्विड, डस्टर र लजी मोडलहरुमा एक्सचेन्ज उपलब्ध रहेको छ । अभियानले आर्थिक वर्षभरीका लागि सडक कर फ्री, स्पट फाइनान्स, तुरुन्त मुल्यांकन र एक्सचेन्ज, आकर्षक क्यास डिस्काउन्टका साथै ५ वर्षसम्मको बिस्तारीत वारेन्टी जस्ता आकर्षक अफरहरु पनि उपलब्ध गराएको छ ।  अभियान आजसम्म बुटबल र बिर्तामोडमा आयोजना हुँदै छ । साथसाथै अर्को अभियान श्रावण २२ गतेदेखि २४ गतेसम्म भैरहवा र बिराटनगर, श्रावण २५ गतेदेखि २७ गतेसम्म दाङ र नारायणघाटमा तथा श्रावण २८ गतेदेखि ३० गतेसम्म धनगढी र पोखरामा आयोजना हुनेछ ।  
