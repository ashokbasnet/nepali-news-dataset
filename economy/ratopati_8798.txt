टाटा मोटर्स् कार मेला सिजन ५ सम्पन्न

  काठमाडौं – नेपालका लागि टाटा मोटसर््को आधिकारिक वितरक सिप्रदी टेडिङ्ग प्रा.लि.द्वारा २०७४ श्रावण २०–२२ गतेसम्म काठमाडौंको नक्सालमा आयोजना गरिएको ३ दिने ‘टाटा मोटर्स् कार मेला सिजन ५’ आइतबार सम्पन्न भएको छ । उक्त मेलामा २५सय भन्दा बढी दर्शकहरुले अवलोकन गरेको कम्पनीले जनाएको छ । सो कार मेलामा अवलोकनकर्ताहरु टाटाका विभिन्न कारहरुबारे जानकारी लिई टेस्ट ड्राइभ लगायत मनोरञ्जनात्मक कार्यक्रममा सहभागी भएको कम्पनीले जनाएको छ । आयोजक सिप्रदी टे«डिङ्ग प्रा. लि.का अनुसार सो कार मेलामा उपस्थित दर्शकहरुमध्ये ६ सय ८० भन्दा बढीले टाटाका विभिन्न मोडलका कारहरु टेस्ट ड्राइभ गरे भने सय जनाले टाटाको गाडीे खरिदका लागि बुकिङ्ग जनाएको छ । साथै तीनसयभन्दा बढी सहभागी दर्शकहरुले एक्स्चेन्जको लागि आफ्नो पुरानो गाडीको मूल्याङ्कन गराएका थिए । उक्त मेलामा कलाकारहरुद्वारा साल्सा डान्स, बेली डान्स साँगितिक कार्यक्रम लगायत अन्य विभिन्न मनोरञ्जनात्मक प्रस्तुतीहरु दिएका दिए । साथै शनिबार अपरान्ह नेपालका चर्चित हाँस्य कलाकार जितु नेपालले आफ्नो प्रस्तुतीद्वारा दर्शकहरुलाई  भरपूर मनोरञ्जन प्रदान गरेका थिए । साथै मेलाका अन्य आकर्षणहरुमा टाटा प्यासेन्जर गाडीहरुको प्रदर्शनी, एक्स्चेन्ज सुविधा, अन द स्पट फाइनान्स सुविधा, पेन्ट बल, फुड स्टल, बी–बोईङ्ग, नेल आर्ट, फेस पेन्टिङ्ग, हुभरबोर्ड डान्स र पुरस्कार वितरणलगायतका कार्यक्रमहरु रहेका थिए । 
