हुण्डीको डरलाग्दो कनेक्सन, कोरियाबाट यसरी फस्टाउँदैछ कारोबार

लिलु डुम्रे काठमाडौं–  रोजगारीको आकर्षक गन्तब्य दक्षिण कोरियामा ३५ हजार को हाराहारीमा नेपाली कामदार रहेका छन् । २०१७  का लागि दक्षिण कोरिया   सरकारले  कामदारहरुको बेसिक तलब  एक लाख २० हजार रुपया निर्धारण गरेको छ । अधिकांश कम्पनीमा अतिरिक्त समय पनि काम गर्नुपर्ने हुँदा मासिक डेढ लाख रुपयाँ  बढी आर्जन गर्नेहरुको संग्ख्या उल्लेख्य छ । तर मासिक प्राप्त हुने पारिश्रमिकको अधिकांश  रकम अबैध बाटोबाट र न्युन रकम बैंकिंग प्रणालीबाट नेपाल  भित्रिने गरेको   छ । नेपाल सरकार, राष्ट्र बैंक तथा कोरिय स्थित नेपाली दूतावासको पहलकदमी प्रयाप्त हुन नसक्दा हुण्डी व्यवसाय मौलाई रहेको छ ।  बैंकिङ प्रणालीबाट भन्दा हुण्डीमार्फत रकम स्थानान्तरण गर्दा क्षणिक लाभ हुनाले युवाहरु हुण्डी तिर आकर्षित छन् ।  एक लाख रुपयाँ  रेमिट्यान्स गर्दा  दुइ देखि  पाँच हजार रुपयाँ हुण्डी र बैंकमा अन्तर पर्दछ । हुुण्डी मार्फत थप रकम प्राप्त हुने  कारण कामदारहरु अवैधानिक बाटो रोजिरहेका छन् । दक्षिण कोरियाबाट बार्षिक ४३ अर्ब रेमिट्यान्स नेपाल भित्रन्छ । कामदारहरुको आर्जनको दुइ अर्ब  रकम बैकिंग वा बैधानिक बाटोबाट नेपाल आइपुग्छ ।  कमाईको ठुलो हिस्सा अर्थात् ४१ अर्ब हुण्डी मार्फत नेपाल भित्रिएको बताइन्छ । बैंकहरुका अनुसार  गत शुक्रबारका लागि बैंकमार्फत रेमिट्यान्स कारोबार गर्दा ११  लाख २३  हजार वन बराबर एक लाख रुपयाँ नेपाल आइपुग्ने थियो  । जबकी सोहि दिन हुण्डी संचालकहरुले १० लाख ८०  हजार वनमा रकम उठाईरहेका थिए । उक्त अन्तर करिब चार हजार रुपयाँ बराबर हो  । सोहि दिनको लागि नेपाल राष्ट्र बैंकले एक डलर बराबर  १०१ .६० रुपयाँको विनिमय दर निर्धारण गरेको थियो । हुण्डी संचालकहरुले अमेरिकी डलर ,कोरियन वन र नेपाली रुपयाको विनिमय दरको अनुसार प्रत्येक दिनको हुण्डी दर तय गर्ने गर्दछन् । कोरियन ब्यापारीको सहयोगमा उठाईएको रकम चिनिया ब्यापारीसंग समन्वय गरि कारोबार हुने गरेको एक हुण्डी संचालकले जानकारी दिए । हुण्डी कारोबारी फरार र पक्रने क्रम निरन्तर हुण्डी संचालकले आफ्नो बैंक खाता प्रयोग गरेको पाइदैन । केहि कामदारहरुलाइ  रकमको प्रलोभन देखाई  उनिहरुको बैंक खाता प्रयोग गरिरहेका हुन्छन् । कार्यावधि सकिएर नेपाल रहेका  केहि व्यक्तिको बैंक एटिएम पनि हुण्डी कारोबारीले चलाएका छन् । दश महिना अघि एक हुण्डी कारोबारी ५२ वटा एटिम कार्ड सहित कोरियाली प्रहरीले पक्राउ गरेको थियो । अवैध कारोबार गरेको अभियोगमा उनलाई जेल चलान गरिएको छ  । हुण्डी संचालकले  दर्जनौ बैंक खाता प्रयोग गरेका हुन्छन । हुण्डी कारोबारको शंकामा प्रहरीले केहि नेपालीलाई केरकार गरी छोडेको छ । डेढ बर्ष अघि तीन करोड रुपयाँ रकम उठाई एनआरएन कोरियाका सचिव सोगेन्द्र घले फरार भए । तीन बर्ष अघि  बुफेंगमा रेस्टुरेन्ट गर्ने एक हुण्डी करोडौ ठगि गरि फरार अस्वस्थामा मृत्यु भयो । त्यस्तै  दुइ बर्ष अघि देखि सुवनमा पसल गर्ने अर्का एक हुण्डी संचालकले  नेपाली कामदारको करौडौ रकम खाएर सम्पर्क बिहिन भएका छन् । अवैध कारोबारले गर्दा पिडितहरु पनि मौन रहने गरेका छन । एक हुण्डी कारोबारीका अनुसार  सम्पर्क बिहिन हुनुमा केहि प्रतिशत आफ्नै नियत र धेरै  कारण माथिल्लो तहको चिनिया हुण्डी संचालकले रकम लिएर  सम्पर्कमा नरहनुले हो । संस्थाहरुको पद धारण गरेका केहि ब्यक्ति तथा ब्यापारीहरु पनि हुण्डीमा संलग्न रहेको चर्चा चल्ने गर्छ । साथै कतिपय रेस्टुरेन्ट संचालकहरु पनि अवैध कार्य हुण्डीमा संलग्न रहेको सुनिने गरेको छ ।      इपिएस मार्फत रोजगारीका लागि जाने युवाहरु पनि संलग्न उपल्लो तहको हुण्डी कारोबारीको मातहत रहेर इपिएस मार्फत गएका केहि युवाहरु पनि हुण्डी कारोबारमा सक्रिय छन् । रोजगारीका लागि पुगेका युवाहरु माध्यम व्यक्ति बनेर दलाली गरेका हुन्छन् । इपिएस मार्फत गएका कामदारहरु अबैध कार्य हुण्डीमा संम्लग्न  भएको जानकारी इपिएस कार्यलयलाइ नभएको निर्देशक बाबुराम खतिवडाले बताए । कहाँ जान्छ हुण्डीको लागि उठाइएको  रकम ? दक्षिण कोरियामा हुण्डीका लागि उठाईएको अधिकांश रकम चीन जाने गरेको छ । उक्त रकम न्यून बिजकीकरण गरिं नेपाल आयात गरिने समानका लागि खर्च गरिन्छ । अवैध व्यापारका लागि उक्त रकम प्रयोग गरिन्छ । आफ्नो मुलुक छोडेर बिदेशको स्थायी बसोबास गर्नेहरुका लागि पनि हुण्डी रकम प्रयोग हुनेछ ।हुण्डी कारोबारीसँग नजिक रहेका ब्यापारीले  थोरै रकमको एल सि खोलेर लाखौको समान आयात गर्छन । तर राजस्व कम तिर्छन् जसले गर्दा अधिकांश रकम करको दयरा बाहिर रहने हुँदा भ्याट र आम्दानी करमा छली हुन्छ । अवैधानिक रकम आपराधिक कार्यका लागि पनि प्रयोग हुनसक्छ । चीनबाट सामान आयात गर्ने ब्यापारीले नेपाली रकम हुण्डी कारोबारीलाई  दिएर चीनबाट सामान आयात गर्न सक्छन् ।     प्रभावकारी हुन सकेनन् बैंकहरु बैंकिंग प्रणालीबाट रकम पठाउदा दोहोरो शुल्क पनि लाग्ने हुँदा कामदारले   हुण्डीको बाटो रोज्नु अर्को कारण रहेको छ ।  कोरियाली  बैंकले ५ देखि आठ  हजार वन  र नेपालमा रेमिट्यान्स शुल्क ५ डलर पनि कटौती गर्ने हुनाले हुण्डी कारोबारीले थप प्रश्रय पाएका छन् । झन्डै आधा दर्जन क बर्गका बैंकले रेमिट्यान्स कारोबार गर्ने गरि कोरियाली बैंकहरुसंग सम्झौता गरेका छन् । तर तिनीहरुको प्रभावकारिता १०  प्रतिशत भन्दा कम  छ । सनराइज बैंकका कोरिया प्रतिनिधि प्रविन आचार्यले करिब नौ हजार कामदारहरुको खाता खोलिएकोमा त्यसको ४० प्रतिशतले मात्रै रेमिट्यान्स कारोबार गरेको बताए । नबिल बैंकका कोरियास्थित कर्मचारी बिदुर निन्ग्लेखुले मासिक नौ सय नियमित ग्राहक भएको बताए । उक्त संग्ख्या कामदार संगै आइएनजीओ ,दुतावास र बिद्याथीहर्रुको पनि  हो ।सनराइज बैंकले एकतर्फी मात्रै सेवा शुल्क लिएको आचार्यले दाबी गरे । कोरिया प्रवेश गर्ने अधिकांशको नबिल र ग्लोबल आइएमई बैंकमा खाता रहेको छ तर रकम ति खातामा बैंक मार्फत आएको अति न्यून  छ । ग्लोबल आइएमइ बैकका कोरियास्थित बैंक कर्मचारी नबिन सुबेदीले मोबाइल एप मार्फत नेपालमा रहेको खातामा सिधै रकम स्थानान्तरण गर्न सकिने हुँदा सेवाग्राहीलाइ सहज भएको बताए । आम्दानीको स्रोत देखाउनका साथै कर्जाका लागि पनि बैकिङ प्रणालीबाट रकम बिप्रेषण गर्दा कामदारहरुलाइ दिर्घकालिन लाभ हुने बैंक कर्मचारीहरु बताउँछन् । कृषि कामका लागि कोरिया रहेका टिका यात्रीले दुतावास देखि प्रधानमन्त्री कार्यालयसम्मलाई पत्र लेखि हुण्डी नियन्त्रण गर्न आग्रह गरेको जानकारी दिए । उनले भने –दुतावासले ध्यान दिएको जानकारी  छैन । राष्ट्र बैंकका डेपुटी गर्भनरको अध्यक्षतामा  विप्रेषण अध्ययन समिति गठन भएको अवगत भएको तर समितिमा मात्रै सिमिति हुने हो कि भनि आशंक व्यक्त गरे । नेपाल  र कोरियाका विप्रेषण सम्झौता भएका बैंकहरु नबिलसँग  केइबि (कोरियन एक्सचेंज बैंक ) सिद्धार्थसँग  केइबि ग्लोबल आइएमईसँग  कुकमिन र  आइबिके एनएमबिसँग  कुकमिन सानिमासँग  हाना एभरेस्टसँग  उरी नेपाल इन्भेस्टमेन्टसँग  कुकमिन रास्ट्रिय वाणिज्यसँग  कुकमिन सनराइजसँग आइबिके प्रभुसँग आइबिके  
