आधा दर्जन बिकास बैंकको यस्तो छ नाफा

काठमाडौं – वाणिज्य बैंकले आफ्नो नाफामा गरेको प्रगतिसँगै बिकास बैंकले पनि गत आर्थिक बर्षमा नाफामा वृद्धि गरेका छन् । बिकास बैंकहरुले ब्याज आम्दानी बढाएपछि नाफा समेत बढेको हो । कैलाश विकास बैंकले गत आर्थिक बर्षमा ५० करोड २६ लाख रुपैयाँ नाफा कमाएको छ । बैंकले अघिल्लो आर्थिक बर्षमा ३३ करोड २८ लाख रुपैयाँ नाफा गरेको थियो । बैंकले गत आव सम्ममा १७ अर्ब १७ करोड निक्षेप संकलन गरी १५ अर्ब ४ करोड रुपैयाँ कर्जा लगानी गरेको छ । बैंकको चुक्त पुँजी सो आवसम्म आइपुग्दा २ अर्ब २९ करोड रुपैयाँ पुगेको छ । यस्तै, सोही आवमा लुृम्विनी विकास बैंकले ३७ करोड ६९ लाख रुपैयाँ नाफा कमाएको छ । बैंकले पनि गत आवसम्म आइपुग्दा १७ अर्ब ९२ करोड रुपैयाँ निक्षेप संकलन गरि १५ अर्ब ६३ करोड रुपैयाँ कर्जा प्रवाह गरेको छ । गत आवमा ज्योती विकास बैंकले पनि आफ्नो नाफा बढाएको छ । बैंकले गत आवमा २६ करोड १८ लाख खुद नाफा आर्जन गरेको हो । अघिल्लो आवमा बैंकले १५ करोड १९ लाख रुपैयाँ नाफा कमाएको थियो । बैंकले गत आवमा खुद ब्याज आम्दानी ५० करोड ९५ लाख रुपैयाँ गरेको छ । बैंकले गत आवसम्म १० अर्ब ५१ करोड निक्षेप संकलन गरि ९ अर्ब १३ करोड रुपैयाँ कर्जा लगानी गरेको छ । बैंकको चुक्ता पुँजी २ अर्ब १२ करोड रुपैयाँ छ । यस्तै, सिन्धु विकास बैंकले गत आवमा ३ करोड ७२ लाख रुपैयाँ नाफा कमाएको छ । बैंकले एक अर्ब ९० करोड रुपैयाँ निक्षेप संकलन गरि एक अर्ब ३९ करोड रुपैयाँ कर्जा प्रवाह गरेको छ । यस्तै, सांग्रिला डेभलपमेन्ट बैंकले गत आर्थिक बर्षमा ३४ करोड ३७ लाख रुपैयाँ नाफा कमाएको छ । बैकले सो आवमा ७१ करोड २४ लाख खुद ब्याज कमाएको थियो । यस्तै, गत आवमा राप्ती भेरी विकास बैंकले एक करोड ४७ लाख रुपैयाँ नाफा कमाएको छ । बैंकको एक अर्ब ४ करोड निक्षेप र ८५ करोड ७९ लाख रुपैयाँ कर्जा लगानी छ ।  
