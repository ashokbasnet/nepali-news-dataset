पुँजी बजार २.८९ अंकले बढ्यो

काठमाडौं–साताको दोस्रो दिन पुँजी बजार २.८९ अंकले बढेको छ । एक सय ५९ कम्पनीको ३९ लाख ४२ हजार ८० कित्ता सेयर खरिद विक्रि भएको आज ९४ करोड ६० लाख ८३ हजार ३ सय ३२ रुपैयाँको कारोवार भएको छ ।  आज बजार एक हजार ६ सय ६७.९४ अंकमा पुगेको छ । बैकिङ, जलविद्युत र उत्पादनमुलक समूहको सूचक घटेको आज अरु समूहको भने सूचक वढेका छन् । आज बैकिङ समूहको सूचक ०.५२ अंकले घटेको छ भने जलविद्युृत समूहको सूचक १०.५३ र उत्पादनमुलक समूहको सूचक ३.४४ अंकले घटेको छ ।  यस्तै, सोमबार होटल समूहको सूचक १९.६५, बिकास बैंक समूहको सूचक ४.११, फाइनान्स समूहको सूचक १३.९, बीमा समूहको सूचक ३.३९ र अन्य समूहको सूचक १३.८८ अंकले बढेको नेपाल स्टक एक्सचेन्जले जनाएको छ ।   
