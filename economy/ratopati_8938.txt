स्ट्याण्डर्ड चार्टर्ड नेपालले हातमा एसिया बेष्ट इम्प्लोएर ब्राण्ड अवार्ड २०१७

काठमाडौं – स्ट्याण्डर्ड चार्टर्ड बैंक नेपालले एसिया बेष्ट इम्प्लोएर ब्राण्ड अवार्ड २०१७ द्धारा सम्मानित भएको छ । यस अवार्डको आठौं संस्करण सिंगापुरमा एक कार्यक्रम बीच अगस्ट १ २०१७ मा सम्पन्न गरिएको थियो । इम्प्लोएर ब्राण्डिङ इन्स्टिच्युट, वल्र्ड एचआडी कंग्रेस र रणनीतिक साझेदारहरुद्वारा हरेक वर्ष प्रदान गरिने सो अवार्ड नेपालको तर्फबाट सिंगापुरको स्ट्याण्डर्ड चार्टर्ड बैंकले ग्रहण गरेको थियो । इतिहास र व्यवस्थापनमा स्नात्तकोत्तर गरेका, ८ वर्षभन्दा बढी अनुसन्धानको अनुभव हासिल गरेका एशियाका स्वतन्त्र प्रोफेसनल व्यक्तिहरुको एक समुहले प्रत्येक राष्ट्रमा उत्कृष्ट रोजगारदाताका सम्बन्धमा बेग्ला बेग्लै अनुसन्धान गरेका थिए र उक्त अध्ययन उपर निर्णायक मण्डलका वरिष्ठ नेताहरु, अनुसन्धानकर्ताहरु र विज्ञहरुले निर्णय गरेका थिए ।   विजेताहरुको छनौट एच आरमा ती संस्थाहरुले अपनाएका रणनीतिक योजना, त्यो योजनाको कार्यान्वयन, व्यवसायिकरण र संस्थाको सुदृढ भविष्यका लागि अपनाइएका नीतिहरु सहितको समग्र दूरदृष्टिलाई आधार बनाइएको थियो ।स्ट्याण्डर्ड चार्टर्डले यस वर्ष पहिले नै इयुरोमनि बाट युरोमनि अवार्डस् फर एक्स्लेन्स २०१७ र ग्लोबल फाइनान्सबाट बेष्ट डिजिटल बैंक अर्वाड २०१७ पनि प्राप्ता गरिसकेको छ । 
