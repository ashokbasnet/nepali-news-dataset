लुम्बिनी विकास बैं नुवाकोटमा अवस्थित शाखा कार्यालय स्थानान्तरण

काठमाडौं – लुम्बिनी विकास बैंक लिमिटेडको नुवाकोट जिल्ला, खड्गभन्ज्याङ्ग गाविसमा अवस्थित शाखा कार्यालयलाई सोही जिल्लाको बिदुर नगरपालिका, देवीघाटमा स्थानान्तरणको बिधिवत् उद्घाटन कार्यक्रम आज सम्पन्न भएको छ ।बैंकले ग्राहकवर्गलाई थप सहज एवं सरल बैंकिङ्ग कारोबार गर्न सुबिधा मिलोस भन्ने हेतुले सम्पुर्ण भौतिक पुर्वाधारयुक्त रहेको देविघाटमा शाखा कार्यालय स्थानान्तरण गरिएको जनाएको छ ।उक्त शाखा स्थानान्तरण कार्यक्रमको बिधिवत् समुद्घाटन बैंक संचालक समितिका अध्यक्ष श्री सुशिल राज पराजुलीूले गरेका थिए । उक्त अवसरमा अध्यक्षले उद्घाटन मन्तव्यका क्रममा समस्त नुवाकोटवासीबाट हालसम्म पाएको सहयोग तथा सद्भाव प्रति हार्दिक आभार प्रकट गर्दै आगामी दिनमा पनि यसै गरि बैंक प्रति सहयोग र सद्भाव कायमै रहने अपेक्षा गरे ।बैंकको हाल कायम रहेको बृहत शाखा सञ्जालको माध्यमद्वारा सरल तथा गुणस्तरीय बैंकिङ्ग सेवाबाट ग्राहक महानुभावहरु थप लाभान्वित हुने धारणा समेत व्यक्त गरे । उक्त समुद्घाटन कार्यक्रममा स्थानीय वडा अध्यक्षले उद्योग वाणिज्य महासंघ नुवाकोटका अध्यक्षलगायत अन्य गन्यमान्य ब्यक्तिहरुको उपस्थिति रहेको थियो ।
