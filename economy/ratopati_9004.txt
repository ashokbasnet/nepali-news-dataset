यामाहाको नयाँ मोटसाइकल नेपाली बजारमा आउँदै

काठमाडौं– यामाहा मोटरसाइकलको नेपालकालागि आधिकारिक विक्रेता एमडब्लु इन्टरप्राइजेजले नेपाली बजारमा यामाहाको नयाँ मोटरसाइकल ल्याउने भएको छ । कम्पनीले यामाहाको २५० सीसीको एफजी–२५ नेपाली बजारमा ल्याउने जनाएको हो ।  कम्पनीका अनुसार आफ्नो चर्चित एफजी सिरिजको डिजाइन लाइनमा यो मोटरसाइकल नेपाली बजारमा ल्याउने जनाएको हो । यसमा अत्याधुनिक प्रविधि सहित एयर कुल्ड, ४ स्ट्रोक, एसओएचसी, २ भल्भ, सिंगल सिलिण्डर र २४९ सीसीको शक्तिशाली इन्जिन जडित छ ।  यो मोटरसाइकल नेपाली उपभोक्ताले रुचाउने जनाइएको छ । वातावरणमैत्री यो मोटसाइकल नविनतम प्रविधियुक्त रहेको कम्पनीले जनाएको छ ।   
