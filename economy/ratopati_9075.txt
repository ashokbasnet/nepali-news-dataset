प्रभु क्यापिटलको मोबाईल एप्स सेवा

काठमाडौं–प्रभु क्यापिटलले आफ्नो सेवा सम्बन्धी जानकारी गराउने उद्देश्यले मोबाईल एप्स ल्याएको छ । आफ्नो लगानीका बारेमा छिटो तथा सरल तरीकाबाट लगानीकर्तालाई जानकारी दिन यो सेवा सु गरेको हो ।  यो सेवा हालमा एन्ड्रोईड मोबाईल प्रयोगकर्ताले डाउनलोड गरी उपयोग गर्न सक्ने प्रभु क्यापिटलले जनाएको छ । यसवाट हितग्राही खाता खोलेका लगानीकर्ताले आप्mनो शेयर विवरण अनलाईनमा हेर्न मिल्ने, कारोबार बारे जानकारी लिन सक्ने लगायत आईपीओ तथा एफपीओको नतीजा र परेको शेयर लगायत कम्पनीको बोनश तथा हकप्रद शेयर खातामा जम्मा भए नभएको बारे जानकारी लिन सकिने जनाइएको छ ।  हितग्राहीले दिएको अभौतिक निवेदन तथा कागजातमा कुनै किसिमको त्रुटि भई सम्बिन्धित शेयर रजिष्ट्रारबाट फिर्ता आएमा सो को जानकारी पनि यसै सुबिधा मार्फत लिन सक्ने जनाइएको छ । प्रभु क्यापिटलले शेयर रजिष्ट्रारको सेवा दिईरहेको कम्पनीहरु सम्बन्धी प्रकाशित सुचना, जारी हकप्रद शेयरमा आफुले भर्न पाउने कित्ताबारे जानकारी तथा आफूले पाउने बोनश शेयरमा लाग्ने कर रकम सम्बन्धमा समेत जानकारी लिन सकिने जनाइएको छ । साथै,नेपाल स्टक एक्सचेन्जको वेबसाईट पनि हेर्न सकिने प्रबन्ध गरिएको प्रभु क्यापिटलले जनाएको छ ।   
