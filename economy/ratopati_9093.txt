एसियन पेन्ट्सलद्धारा आर्किटेक्चर स्टुडेण्ट्स डिजाइन विजेताहरु घोषणा

काठमाडौं – अखिल नेपाल आर्किटेक्चर स्टुडेण्ट्स डिजाइन प्रतियोगिता २०१६–२०१७ को आरम्भ यसै वर्ष २०७४ साल वैशाख २३ गतेबाट गरिएको थियो । जसमा नेपालका सम्पूर्ण आर्किटेक्चरल कलेजका २०६८ ब्याचका २९ जना विद्यार्थीहरुले सहभागीता जनाएका थिए ।समाजको भविष्यका नायकहरुको सम्मानमा एसियन पेन्ट्सद्वारा कर्पोरेट सामाजिक उत्तरदायित्व कार्यक्रम अन्तर्गत गरिएको कम्पनीले जनाएको छ । प्रतियोगितामा एक्मी इन्जिनियरिङ कलेज, इन्जिनियरिङ अध्ययन संस्थान पुल्चोक क्याम्पस, काठमाण्डु इन्जिनियरिङ कलेज, नेपाल इन्जिनियरिङ कलेज, हिमालय कलेज अफ इन्जिनियरिङ, ख्वपः इन्जिनियरिङ कलेज र कान्तिपुर इन्टरनेशनल कलेजका विद्यार्थीहरुको सहभागीता रहेको थियो । प्रतियोगीहरुलाई प्रोजेक्ट अन्तर्गत दशरथ रंगशाला, त्रिपुरेश्वरमा रहेको अन्तर्राष्ट्रिय कभर्ड हलको डिजाइन गर्ने जिम्मेवारी दिइएको थियो ।सहभागी २९ विद्यार्थी मध्ये १५ जनालाई अघिल्लो चरणका लागि छनौट गरिएको थियो र ती १५ जना विद्यार्थीहरुले निर्णायक मण्डल समक्ष आफ्नो परिकल्पना र धारणाहरु प्रस्तुत गरेका थिए । निर्णायक मण्डलमा आर्क समाजमा प्रसिद्ध व्यक्तित्वहरु आर्किटेक्ट अरुणदेव पन्त, आर्किटेक्ट सुमन नन्द बैद्य, आर्किटेक्ट सरोश प्रधान, आर्किटेक्ट तिलोत्तमा बस्याल, इन्जिनियर अरुण उपाध्याय र आर्किटेक्ट साहिदी जोशी रहेका थिए ।  उपराष्ट्रपति नन्द बहादुर पुनज्यूको समुपस्थितिबीच होटल याक एण्ड यति, दरबारमार्गमा आयोजित एक भव्य समारोहको आयोजना गरी विजेताहरुको घोषणा गरिएको थियो । प्रस्तुत १५ वटा परिकल्पनाहरु मध्ये निर्णायक मण्डलले छनौट गरेको उत्कृष्ट ५ परिकल्पनाका प्रथम, द्वितीय, तृतीय र सान्त्वना पुरस्कारका विजेताहरुको घोषणा यही ८ अगस्ट २०१७ मा गरिएको हो । उक्त प्रतियोगिताका विजेताहरु यस प्रकार रहेका छन्प्रथम पुरस्कार विजेता काठमाडौँ इन्जिनियरिङ कलेजका श्री श्रवण ठकुरी द्वितीय पुरस्कार विजेता    आइओइ पुल्चोक क्याम्पसकी सुश्री श्रृंखला खतिवडा  तृतीय पुरस्कार विजेता    आइओइ पुल्चोक क्याम्पसका श्री गोविन्द प्रसाद मैनाली  सान्त्वना पुरस्कार विजेता काठमाडौँ इन्जिनियरिङ कलेजका श्री प्रदिप मर्हजन सान्त्वना पुरस्कार विजेता नेपाल इन्जिनियरिङ कलेजका श्री रुस्तम लामा  
