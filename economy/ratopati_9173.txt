तोलामा तीन सय महंगियो सुन

काठमाडौं–नेपाली बजारमा बुधबार सुनको भाउ तोलामा ३ सय रुपैयाँ महंगो भएको छ । अघिल्लो दिन तोलामा एक सय रुपैयाँ बढेको सुनको भाउ आज फेरी ३ सय रुपैयाँ वृद्धि भएको हो ।  नेपाल सुनचाँदी व्यवसायी महासंघका अनुसार आज बजारमा सुन प्रतितोला ५४ हजार ४ सय रुपैयाँमा कारोवार भइरहेको छ । अघिल्लो दिन छापावाल सुनको भाउ प्रतितोला ५४ हजार एक सय रुपैयाँ थियो ।  महासंघका अनुसार आज चाँदीको भाउ पनि तोलामा १० रुपैयाँ बढेको छ । आज वजारमा चाँदी प्रतितोला ७ सय ३५ रुपैयाँमा कारोवार भइरहेको छ ।   
