कृषि बिकास बैंकको नाफा २ अर्ब ७७ करोड

काठमाडौं–कृषि बिकास बैंकले गत आर्थिक बर्ष २०७३÷०७४ मा २ अर्ब ७७ करोड रुपैयाँ नाफा आर्जन गरेको छ । बैंकले ब्याज आम्दानीमा गरेको प्रगति र खराव कर्जाको अनुपात घटाएका कारण सो नाफा भएको हो ।  बैंकले गत आवमा ११ अर्ब रुपैयाँ ब्याज आम्दानी गरेको छ । यस्तै, निक्षेपकर्तालाई ४ अर्ब रुपैयाँ ब्याज पनि भुक्तानी गरेको छ । बैंकले गत आवमा खराव कर्जा ४.३६ प्रतिशतवाट घटाएर २.९७ प्रतिशतमा झारेको छ ।  गत आवमा आईपुग्दा बैंकले कूल ९९ अर्ब ९५ करोड रुपैयाँ निक्षेप संकलन गरि ८८ अर्ब २९ करोड रुपैयाँ ऋण प्रवाह गरेको छ । बैंकको प्रति सेयर आम्दानी ३४.५८ रुपैयाँ छ ।   
