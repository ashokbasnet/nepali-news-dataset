पुँजी बजारमा ६.२२ अंकको गिरावट

काठमाडौं–नेपालको पुँजी बजारमा बुधबार ६.२२ अंकको गिरावट आएको छ । यो संगै बजार १६६१.७२ अंकमा झरेको छ ।  एक सय ५९ कम्पनीको २८ लाख ३२ हजार ४ सय ४५ कित्ता सेयर किनवेच भएको बजारमा ९१ करोड ६२ लाख ४१ हजार ७ सय ३२ रुपैयाँको कारोवार भएको छ । आज होटल र बीमा समूह वाहेक अन्य सवै समूहको सूचक रातो भएका छन् ।  आज बैकिङ समूहको सूचक ६.४८, बिकास बैंक समूहको सूचक १२.७२, फाइनान्स समूहको सूचक ३.७, उत्पादनमुलक समूहको सूचक २५.१४ र अन्य समूहको सूचक १.४५ अंकले आरालो लागेका छन् । यस्तै, आज होटल समूहको सूचक १.३५ र बीमा समूहको सूचक ८.७१ प्रतिशतले बढेको नेपाल स्टक एक्सचन्जले जनाएको छ ।   
