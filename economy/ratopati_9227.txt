तिब्बत एअरलाईन्सको चेङदु काठमाडौं सिधा उडान सुरु

काठमाडौं–तिब्बतको ल्हासा स्थित तिब्बत एअरलाईन्सले साउन २४ गतेवाट चेङदु– काठमाडौंको सिधा नियमित उडान सञ्चालन गरेको छ ।  एअरलाईन्सको प्रारम्भिक उडान नम्वर टीभी ९८९९ चेङदु सुनाग्लीउ अन्तराष्ट्रिय विमानस्थलबाट स्थानिय समय अनुसार साँझ १८:१६ मा प्रस्थान गरी काठमाडौंको त्रिभुवन अन्तराष्ट्रिय विमानस्थलमा स्थानिय समय अनुसार साँझ १९स्१५ मा अवतरण भएको थियो । यस्तै, फर्कने उडान टीभी ९९०० काठमाडौं त्रिभुवन अन्तराष्ट्रिय विमानस्थलबाट स्थानिय समय अनुसार साँझ १९:२५ मा प्रस्थानगरि चेङदुको विमानस्थलमा अर्को दिन बिहान ०० स्५० मा अवतरण हुने जनाइएको छ ।  शुरुमा साताका चार दिन, प्रत्येक सोमबार, मँगलबार, बिहिबार र शानिबार उडान गर्नेछ । तिब्बत एअरलाईन्सले यात्रुहरुको सुविधालाई ध्यानमा राख्दै ८ वटा विजनेश क्लास र १२० वटा इकोनोमी क्लास, जम्मा १२८ सिट भएको एअरबस ए-३१९ विमानबाट सेवा प्रदान गर्ने जनाएको छ ।  तिब्बत एअरलाईन्सले नेपालमा यात्रुको सिट आरक्षण गर्न र टिकट बेच्न तथा कार्गो ढुवानी गर्न हिमालय एअरलाईन्सलाई आफ्नो आधिकारिक बिक्रेता नियुक्त गरेको छ ।   
