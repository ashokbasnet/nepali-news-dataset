जयअम्बे र टंकप्रसादबीच सम्वन्ध नरहेको दावी

काठमाडौं– ‘जयअम्बे बचतको बदमासी: १० करोडको जग्गा डेढ करोडमै लिन खोज्दै’ शीर्षकमा मंगलबार रातोपाटीमा प्रकाशित समाचार सत्य नभएको सम्वन्धित पक्षले दावी गरेको छ ।   समाचारमा उल्लेख गरिएका विषयवस्तु र घटनाक्रम सत्य नभएको भन्दै सहकारीका सञ्चालकका रुपमा उल्लेख गरिएका नविन वस्नेत,  शैलेन्द्रकुमार श्रेष्ठ र कविन वस्नेतले सो समाचारमा सत्यता नरहेको दावी गरेका हुन् । उक्त समाचारमा सहकारीको नाम जोड्न नमिल्ने भन्दै सम्वन्धित तीनै जनाले संयुक्त रुपमा सहकारीवाट निज टंकप्रसादको नाममा कुनै रकम लगानी नै नभएको दावी गरेका हुन् ।   उनीहरुले सहकारीवाट पीडित भनिएका टंकप्रसादको वैंकमा रहेको धितो फुकुवा गर्न नविन वस्नेतले १ करोड ५० लाख लगानी गरेको र सो रकम सहकारीवाट नभएर व्यत्तिगत रुपमा भएको जनाएका छन् । साथै, नविन वस्नेत सहकारीको सदस्य नै नरहेको र वस्नेतले व्याजलिने भनी लगानी गरेको जनाएका छन् ।  बैंकसँगको मिलापत्र पछि टंकप्रसाद र उनका सम्पुर्ण परिवारले नै भेटी ‘ तपाईको रकम सावाँ व्याज तिर्न हाम्रो आयस्ता नभएकोले नसक्ने हुँदा वरु उक्त घर जग्गाको मोल राखि तपाई नै खरिद गरी लिनुहोस् वरु अरुलाई भन्दा केहि सस्तोमा नै दिनेछौ’ भनी दिइएको आरोपित तीनै जनाले संयुक्त रुपमा जारी विज्ञप्तिमा उल्लेख छ । साथै, टंकप्रसादले सो जग्गामा पहिला लिएको रकममा ३ करोड थप मागेको र ३ करोड नभएर २ करोड ११ लाख ८० हजारमा कुरा टुङ्गिएको आरोपितले जनाएका छन् ।   घर जग्गा राजीनामा गरीदिएपश्चात हाल दैनिक रुपमा उक्त घर जग्गाको दर भाउ वृद्धि हुँदै गएपछि टंकप्रसादले वद्नियत चिताई दुःख दिन मुद्धा पेशीमा राख्न नै नदिने, पेशीमा चढे पनि हटाउने गरी हाल कारबाही अगाडि वढाउन समेत अल्मल्याइरहेको उनीहरुको दावी छ ।   
