१५ बाणिज्य बैंकको ब्याज आम्दानी ३६ अर्ब बढी

चालु आर्थिक बर्षको तेस्रो त्रैमासिक अवधीसम्म नेपालका ‘क’ बर्गका १५ वाणिज्य बैंकले ३६ अर्ब रुपैयाँ भन्दावढी खुद ब्याज आम्दानी गरेका छन् । चालु आवको चैत सम्मको ९ महिना अवधीमा बैंकको खुद ब्याज आम्दानी गत आवको तुलनामा निक्कै वढेको छ ।  बैंकले ब्याज आम्दानी बढेपछि नाफा समेत बढाएका छन् । नेपाल राष्ट्र बैंकले आगामी असार मसान्त सम्ममा बैंक तथा वित्तिय संस्थालाई चुक्ता पुँजी पु¥याउन निर्देशन दिएपछि नाफा वढाउने, ब्याज आम्दानी वढाउने र एक अर्कामा मर्ज गर्ने काममा बैंक तथा वित्तिय संस्था सक्रिय रुपमा लागेका छन् । यो निर्देशन अनुसार वाणिज्य बैंकले चुक्ता पुँजी ८ अर्ब पु¥याउनु पर्छ । तर, अहिले धेरै बैंकको चुक्ता पुँजी त्यती पुग्ने अवस्था देखिदैन । चुक्ता पुँजी कम भएपनि ब्याज आम्दानीमा भने बैंकले वृद्धि गरेका छन् । यो अवधीमा नेपाल राष्ट्र बैंक, नेपाल बैंक, नविल बैंक, इन्भेष्टमेन्ट बैंकले राम्रो ब्याज आम्दानी गरेका छन् । ९ महिना अवधीमा राष्ट्रिय वाणिज्य बैंकले ४ अर्ब ६७ करोड, नेपाल बैंकले ४ अर्ब ७ करोड नविल बैंकले ४ अर्ब ८ करोड र इन्भेष्टमेन्ट बैंकले ३ अर्ब ४७ करोड खुद ब्याज आम्दानी गरेका छन् । यस्तै, यस अवधीमा हिमालयन बैंकले २ अर्ब ७७ करोड, ग्लोवल आइएमई बैंकले २ अर्ब ४५ करोड रुपैयाँ खुद ब्याज आम्दानी गरेको छ । यस्तै, नेपाल एसवीआई बैंकले २ अर्ब १९ करोड रुपैयाँ, प्रभू बैंकले एक अर्व ९५ करोड रुपैयाँ, एनआइसी एसिया बैंकले १ अर्ब ८४ करोड ब्याज आम्दानी गरेको छ । साथै, सिद्धार्थ बैंक एक अर्व ८६ करोड, सनराइज एक अर्व ६१ करोड, माछापुच्छ«े बैंकले एक अर्ब ७५ करोड, बैंक अफ काठमाडौं लुम्विनीले एक अर्व ९३ करोड, जनता बैंकले ७४ करोड र सेञ्चुरी बैंकले ७७ करोड रुपैयाँ खुद ब्याज आम्दानी गरेका छन् ।
