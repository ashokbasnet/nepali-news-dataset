हजयात्रीलाई खुसीको खवर, प्रभु बैंकले दियो डलर र रियाल सटही सुविधा

काठमाडौं–साउदी अरबको मक्का मदिना जाने हजयात्रीका लागि प्रभु बैंकले अमेरिकी डलर र साउदी रियाल सटही सुविधा दिएको छ । मुस्लिम समुदायको पवित्र धार्मिक तिर्थस्थल साउदीको मक्का मदिना जानेलाई बैंकले यो सुविधा उपलब्ध गराएको हो ।  बैंकले बुधबारवाट नै १० दिन सम्मका लागि अमेरिकी डलर तथा साउदी रियाल सटही गर्न सक्ने सुविधा उपलब्ध गराएको जनाएको छ । यो सुविधा हजयात्रीले राजधानीको घण्टाघर स्थित काश्मिरी मस्जिदवाट लिन पाउने छन् ।  गृह मन्त्रालयवाट स्वीकृती लिएर हजयात्रामा जाने एक हजार २ सय ५० हजयात्रीले प्रति व्यक्ति एक हजार ७ सय अमेरिकी डलर तथा सो वरावरको साउदी रियाल सटही सुविधा लिन सक्ने बैंकले जनाएको छ । बैंकवाट हजयात्रीले अन्य सुविधा पनि लिन सक्ने जनाइएको छ ।   
