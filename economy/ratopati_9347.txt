एकै दिन तोलामा ५ सय महंगियो सुन

काठमाडौं–नेपाली बजारमा बिहीबार सुनको भाउ तोलामा ५ सय रुपैयाँ महंगो भएको छ । अघिल्लो दिन तोलामा ३ सय रुपैयाँ बढेको सुनको भाउ आज फेरी ५ सय रुपैयाँ बढेको हो ।  नेपाल सुनचाँदी व्यवसायी महासंघका अनुसार आज बजारमा छापावाल सुन प्रतितोला ५४ हजार ९ सय रुपैयाँ पुगेको छ । अघिल्लो दिन प्रतितोला ५४ हजार ४ सय रुपैयाँमा कारोवार भएको थियो ।  अन्तर्राष्ट्रिय बजारमा सुनको भाउमा आएको परिवर्तनका कारण नेपाली बजारमा पनि सुन महंगिएको महासंघले जनाएको छ । आज चाँदीको भाउ पनि उक्लिएको छ । महासंघका अनुसार आज चाँदी प्रतितोला ७ सय ५० रुपैयाँमा कारोवार भइरहेको छ । अघिल्लो अघिल्लो दिन चाँदीको भाउ प्रतितोला ७ सय ३५ रुपैयाँ थियो । आज चाँदी तोलामा १५ रुपैयाँले महंगिएको हो ।  नेपाली महिलाको प्रमुख चाड हरितालिका तीज नजिकिँदै गर्दा सुनको भाउ क्रमश उकालो लागेपछि उपभोक्ता भने मारमा परेका छन् । तीजको पूर्व सनध्यामा नेपाली बजारमा सुनको कारोवार बढी हुने गरेको छ ।   
