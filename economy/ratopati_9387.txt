कलर्सका दुई नयाँ स्मार्ट फोन बजारमा

काठमाडौं–नेपालको एक अग्रणी मोबाइल कम्पनी कलर्स मोबाइलले नेपाली बजारमा दुई नयाँ मोबाइल सेट पि४५ र पि५५ ल्याएको छ । यी दुई नयाँ सेटले हाल बजारमा पाइने उही मूल्य बराबरका मोबाइलको दाँजोमा उत्कृष्ट सेल्फि फोटो खिच्ने जनाइएको छ ।  कलर्स मोबाइलका प्रमुख कार्यकारी अधिकृत सञ्जय अग्रवालले हरेक मोबाइल सेटमा जडित क्यामराको गुणस्तर उत्कृष्ट हुनु पर्ने भन्दै कलर्स मोबाइलले मोबाइलका उपभोक्तामा सेल्फि फोटोको लागि पि४५ र पि५५ मोबाइल सेट प्रस्तुत गरेको बताए ।  पि ४५ मोबाइलको पछाडी पट्टि ५ मेगा पिक्सल क्षमताको क्यामरा र अगाडी पट्टि २ मेगा पिक्सलको क्यामरा जडान गरिएको छ भने पि ५५ मा पनि दुवै भागमा प्mल्यास सहित यही गुणस्तरका क्यामरा रहेका छन् । यसका अलावा यी सेटको प्याकेजिङ डिजाइन पनि अनुपम रहेका छन् ।  उत्पादनका प्याकेजिङहरुमा नेपालका स्मारकको चित्रलाई आकर्षक तवरले सजाइएको कम्पनीले जनाएको छ । यी सेटहरुको मुल्य पि ४५ को ६ हजार ९ सय ९५ पैयाँ र  पि ५५ सेल्फिको मुल्य ७ हजार ५ सय ९५ रुपैयाँ छ । 
