गरिब तथा बिपन्न वर्गलाई सहुलियत दरमा ऋण

परासी– बैक अफ काठमाण्डु नेपालले गरिब तथा बिपन्न समुदायहरुलाई सहुलियत दरमा ऋण उपलब्ध गराउने भएको छ । गरिब तथा बिपन्न वर्गको जिवनस्तर उकास्न र सामाजिक उत्तरदायीत्व निर्वाह गर्न बैंकले ति समुदायलाई सहुलियत व्याजदरमा ऋण उपलब्ध गराउने जनाएको छ ।  नवलपरासीको बर्दघाट नगरपालिकामा आयोजित पत्रकार सम्मेलनमा बंैकको गतिविधिबारे जानकारी गराइएको हो । घरेलु तथा साना उद्योग एवं व्यवसायकोको प्रकृति हेरि गरिब तथा विपन्न वर्गलाई न्युनतम १० हजारबाट चार लाख रुपैयाँसम्म सहुलितय ब्याजदरमा ऋण उपलब्ध गराईने ऋण शाखा प्रमुख गणेश लम्सालले जानकारी दिए ।  देशभरी कुल ४० जिल्लामा ७५ वटा शाखा रहेको यस बैक अफ काठमाण्डुको चुक्ता पुजी कुल करिब ६ अर्ब  रहेको बताइएको छ ।
