गुराँस लाइफ इन्स्योरेन्स कम्पनी लिमिटेडको हकप्रद निष्काशन प्रबन्धक नियुक्त

काठमाडौं–गुराँस लाइफ इन्स्योरेन्सले हाल कायम चुक्ता पुँजीको ८ प्रतिशतका दरले बोनश शेयर जारी भए पश्चात हुन आउने चुक्ता पुँजीको ५० प्रतिशत (२ः१) को अनुपातमा हकप्रद शेयर जारि गर्न  लक्ष्मी क्यापिटल मार्केटस लिमिटेडलाई निष्काशन प्रबन्धक नियुक्त गरेको छ । आज गुराँस लाइफ इन्स्योरेन्स कम्पनी लिमिटेडको प्रधान कार्यालय तीनकुने काठमाडौंमा भएको एक समारोहमा गुराँस लाइफ इन्स्योरेन्स कम्पनी लिमिटेडको तर्फबाट कम्पनीका प्रमुख कार्यकारी अधिकृत शंकर प्रसाद दाहाल र निष्काशन प्रबन्धक लक्ष्मी क्यापिटल मार्केटस लिमिटेडको तर्फबाट निष्काशन प्रबन्धकका प्रमुख कार्यकारी अधिकृत राजीव सापकोटाले सम्झौता पत्रमा हस्ताक्षर गरेको कम्पनीले जनाएको छ ।   
