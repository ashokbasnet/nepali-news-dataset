टिभीएसको ‘स्ट्राइकर १२५’ मोटरसाइकल सार्वजनिक

काठमाडौं–टिभीएसले स्ट्राइकर–१२५ मोटरसाइकल बिहीबार राजधानीमा सार्वजनिक गरेको छ । नक्सालस्थित आफ्नै सोरुममा टिभीएसका व्राण्ड एम्बासडर तथा नायक निखिल उप्रेती, जगदम्बा मोटर्सका प्रवन्ध निर्देशक साहिल अग्रवाल, भाइस प्रेसिडेन्ट दिलिप अग्रवालले संयुक्त रुपमा नयाँ वाइक सार्वजनिक गरेका हुन् ।  यो मोटरसाइकल राइडमा सहज खालको र स्टाइलिस रहेको कम्पनीको भनाइ छ । ट्युवलेस टायर भएको यो मोटसाइकलमा एलईडी टेल ल्याम्पस्को फिचर्स रहेको छ ।  शक्तिशाली इन्जिन रहेको यो मोटरसाइकलको इन्जिनले १०.८ एनएमको टर्क उत्पादन गर्ने, ४ स्पीड म्यानुअल ट्रान्समिसन रहेको कम्पनीले जनाएको छ । एक सय १७ केजी तौल रहेको यो मोटरसाइकल १०७७ एमएमको उचाई  २ हजार एमएम लामो छ ।१४.५ लिटर फ्युल ट्यांक रहेको यो मोटरसाइकल ३ वटा कलमा उपलब्ध छ । यसले ६७ किलोमिट प्रतिघण्टाको माइलेज दिने जनाइएको छ । 
