प्रभु बैंकका ग्राहकहरुलाई टर्किस एयरलाइनसमा विशेष छुट

काठमाडौँ । प्रभु बैंक लिमिटेड र टर्किस एयरलाइन्सबीच प्रभु बैंक लिमिटेडका ग्राहकहरुलाई टर्किस एयरलाइन्स मार्फत् हवाइ यात्रा गर्दा लाग्ने टिकट मूल्यमा विशेष सहुलियत उपलब्ध गराउने सम्बन्धी सम्झौता सम्पन्न भएको छ । उक्त सम्झौता पश्चात् प्रभु बैंक लिमिटेडका क्रेडिट कार्ड होल्डर, वेल्थ कस्टमर र प्रिभिलेज कस्टमरहरुले टर्किस एयरलाइन्सबाट विश्वको जुनसुकै मुलुकमा हवाई यात्रा गर्दा टिकटमा विशेष सहुलियत प्राप्त गर्नेछन् भने थप लगेजको सुविधा समेत प्राप्त गर्न सक्नेछन् । यो सुुविधा प्राप्त गर्नको लागि टर्किस एयरलाइन्सबाट हवाई यात्रा गर्नको लागि टिकट खरिद गर्दा सम्बन्धित ग्राहकले प्रभु बैंक लि.बाट जारी गरिएको क्रेडिट कार्ड, वेल्थ कार्ड र प्रिभिलेज कार्ड मध्ये कुनै पनि कार्ड पेश गर्नु पर्नेछ । यस सम्बन्धी थप जानकारी बैंकको वेवसाइटबाट प्राप्त गर्न सकिनेछ ।   
