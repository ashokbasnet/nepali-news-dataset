सुनको भाउ तोलाको ५५ हजार ५ सय पुग्यो

काठमाडौं–नेपाली बजारमा सुनको भाउ प्रतितोला ५५ हजार ५ सय रुपैयाँ पुगेको छ । गत साताको शुक्रबार तोलामा ५ सय रुपैयाँ बढेर ५५ हजार ४ सय रुपैयाँ पुगेको सुनको भाउ आज फेरी एक सय रुपैयाँ बढेको हो ।  नेपाल सुनचाँदी व्यवसायी महासंघका अनुसार गत साताको बिहीबार सुन प्रतितोला ५४ हजार ९ सय रुपैयाँमा कारोवार भएको थियो । यस्तै, शुक्रबार ५ सय रुपैयाँ बढेर ५५ हजार ४ सय रुपैयाँ पुगेको थियो ।  अन्र्ताष्ट्रिय बजारमा अमेरिकी डलरको भाउ कमजोर हुदै गएको  सुनका भाउ भने बढ्दै गएको जनाइएको छ । नेपाली महिलाहरुको प्रमुख चाड तीज नजिकिँदै गर्दा सुनको भाउ बढेपछि उपभोक्ता भने मारमा परेका छन् । तीजको मौसममा गहगहनाको अत्यधिक कारोवार हुने गरेको छ ।   
