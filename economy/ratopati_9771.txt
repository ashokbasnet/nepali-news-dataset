हिमालयन बैंकले २ अर्ब १७ करोड कमाउँदा जनता बैंकको नाफा ६४ करोड

काठमाडौं– हिमालयन बैंकले पनि गत आवमा २ अर्ब १७ करोड रुपैयाँ नाफा गरेको छ । बैंकले अघल्लो आवमा भने एक अर्ब ९३ करोड रुपैयाँ नाफा आर्जन गरेको थियो ।  बैंकले गत आवमा ९२ अर्ब ८८ करोड निक्षेप संकलन गरि ७७ अर्ब ६५ करोड कर्जा प्रवाह गरेको थियो । बैंकले ब्याज आम्दानीमा सुधार र खराव कर्जाको रेसियो घटाएको छ ।  यस्तै, जनता बैंकले गत आर्थिक बर्षमा ६४ करोड रुपैयाँ नाफा आर्जन गरेको छ । अघिल्लो आवमा १३ करोड रुपैयाँ नाफा कमाएको जनता बैंकले आफ्नो नाफा करिव ५ गुणाले बढाएको हो ।  बैंकले गत आवमा ४८ अर्ब ५७ करोड रुपैयाँ निक्षेप संकलन गरि ४५ अर्ब ६५ करोड रुपैयाँ कर्जा लगानी गरेको छ । बैंकले गत आवमा ब्याज आम्दानी बढाएकाले नाफा समत बढेको हो । 
