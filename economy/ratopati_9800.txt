वाईवाईले जित्यो मार्की अवार्ड

काठमाडौं– वाईवाई नूडल्सले भारतको ख्याती प्राप्त ‘मार्की अवार्ड २०१७’ प्राप्त गरेको छ । मूम्वईमादि एडभरटाईजिङ क्लबद्वारा आयोजित विशेष समारोहमा भारतीय वस्त्र, सूचना एवं प्रसारण मन्त्री स्मृती इरानीले उक्त अवार्ड सिजी कर्प ग्लोबलका कार्यकारी निर्देशक बरुण चौधरीलाई प्रदान गरेकी हुन् ।  भारतीय बजारमा वाईवाईलाई यो सफलता प्राप्त गरेको हो । वाईवाई अहिले भारतीय नूडल्स बजारमा दोसं्रो सशक्त ब्राण्ड हो । छोटो समयमा भारतीय उपभोक्ताको मन जित्न सफल यो ब्राण्डलाई भारतमा तिब्र गतिमा विस्तार भईरहेको छ ।  हाल वाईवाईले भारतीय नूडल्स बजारको २७ प्रतिशत हिस्सा ओगट्छ । वाईवाई नूडल्सका अतिरिक्त अहिले भारतीय बजारमा ‘वाईवाई सिटी’ पनि उत्तिकै लोक प्रियबन्दै गईरहेको जनाइएको छ । अवार्ड वितरणका लागि आयोजित समारोहमा प्रशारण मन्त्री इरानीले अवार्ड विजेता वाईवाईलाई बधाई दिइन् । वाईवाईले भारतका अन्य चर्चित ब्राण्डहरूसँगको प्रतिस्पर्धामा आफुलाई अब्बल सावित गर्दै अवार्ड जित्न सफलभएको जनाइएको छ । 
