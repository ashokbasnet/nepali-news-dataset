स्ट्याण्डर्ड चार्टर्डका कर्मचारीले पाउने सुविधा बढ्यो

काठमाडौं–स्ट्याण्डर्ड चार्टर्ड बैंकले बैंकमा कार्यरत आमाबुवाको फाइदाका लागि प्रदान गर्दै आएको विदाको सुविधामा वृद्धि गरेको छ । बैंकको परिवार–मैत्री संस्कार एवं एडप्टको लागि केन्द्रित बैंकको एक हिस्सा स्वरुप र जनशक्तिको परिवर्तित आवश्यकतामा साथ दिन सूविधा वढायएको बैंकले जनाएको छ । महिलाकर्मचारीले सुत्केरी हुँदा पाउँदै आएको ९० दिनको सुत्केरी विदाको अवधि बढाएर अब २० हप्ता पु¥याएको छ भने यस अवधिमा उनीहरुले पूरै तलब प्राप्त गर्ने जनाइएको छ । यस्तै पुरुष कर्मचारीहरुले पनि पिता बनेको अवस्थामा २ हप्ताको तलबी विदा पाउने भएका छन् ।  यसभन्दा अघि उनीहरुले १ हप्तामात्र विदा पाउँदै आएका थिए । यसैगरी बैंकले बच्चा एडप्ट गर्दा हालदिंदै आएको २ दिनको विदाको सुविधा पनि बढाएर २ हप्ता पु¥याएको बैंकले जनाएको छ ।बैंकमा कार्यरत कर्मचारीलाई थप लाभ प्रदान गर्न गरिएको परिमार्जित नीतिले बैंकलाई समेत फाइदापुग्ने विश्वास लिइएको छ । यस्तो नीतिले कर्मचारीहरु प्रोत्साहित हुने र उनीहरु आफ्नो जिम्मेवारी पूरा गर्न कटिबद्ध रहने जनाइएको छ । 
