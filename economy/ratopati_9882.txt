दोहोरो अंकले घट्यो पुँजी बजार

काठमाडौं – नेपालको पुँजी बजार आईतबार ११.४० अंकले ओरालो लागेको छ । एक सय ६० कम्पनीको १९ लाख ६० हजार ६ सय ११ कित्ता सेयर किनवेच भएको आज ८० करोड १८ लाख ३२ हजार १६ रुपैयाँको कारोवार भएको छ ।  आज बजारमा बैकिङ समूहको सूचक ९.१६ अंकले घटेको छ भने होटल समूहको सूचक ५४.५८, बिकास बैंक समूहको सूचक १८.५१ र जलविद्युत समूहको सूचक २१.८२ अंकले घटेको नेपाल स्टक एक्सचेन्जले जनाएको छ ।  आज बीमा समूहको सूचक १०४.३७ अंकले घटेको छ भने अन्य समूहको सूचक ०.८६ अंकले ओरालो लागेको छ । आज फाइनन्स समूहको सूचक ८.५४ र उत्पादनमुलक समूहको सूचक १६.२९ अंकले वढेको छ ।   
