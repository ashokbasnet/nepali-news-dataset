रुपन्देहीको मणिग्राममा लक्ष्मी बैंकको  शाखा

काठमाडौं–लक्ष्मी बैंकले रुपनदेहीको मणिग्राममा आफ्नो नयाँ शाखा सञ्चालनमा ल्याएकोे छ ।  भैरहवा र बुटवल पश्चात् बैंकको यो क्षेत्रमा तेस्रो शाखा स्थापना गरेको हो ।  मणिग्राम शाखा जोगीकुटिबाट स्थानान्तरन भएको हो । जोगीकुटिमा कारोबार गर्ने ग्राहकलाई बुटवल शाखाबाट सेवा उपलब्ध गराईने बैंकले जनाएको छ ।लक्ष्मी बैंकको शाखा संजाल ६९ पुगेको छ । यस्तै, ३ हस्पिटल सेवा काउन्टर, ८८ एटिएम, २ हजार ५ सय भन्दाबढी रेमिटेन्स् ४ सय भन्दाबढी मोबाईल एजेन्टहरु पुगेको छ । यी शाखाका साथ लक्ष्मी बैंकले आफ्नो सेवा अझ सुदृढ र व्यापक बनाउने विश्वास राखेको छ ।यस शाखाको विस्तारसँगै बैंकले ग्राहकलाई उनीहरुकै रोजाईको माध्यम शाखा कार्यालय, इन्टरनेट बैंकिङ्ग र मोवाईल फोन मार्फत बैंकिङ्ग सेवा प्रादन गरी शहरी तथा अर्ध शहरी क्षेत्रमा आफ्नो ब्राण्ड तथा ग्राहक अनुभवलाई अझ सशक्त पार्ने नीति अनुरुप महत्वपूर्ण फड्को मार्ने विश्वास बैंकले लिएको छ ।  
