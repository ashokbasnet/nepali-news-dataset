तोलामा एक सय सस्तियो सुन

काठमाडौं–नेपाली बजारमा सोमबार सुनको भाउ तोलामा एक सय रुपैयाँ सस्तो भएको छ । अन्तर्राष्ट्रिय बजारमा सुनको भाउ बढेपछि निरन्तर बढ्दै गएको सुनको भाउ आज भने एक सय रुपैयाँ सस्तो भएको हो ।  नेपाल सुनचाँदी व्यवसायी महासंघका अनुसार आज बजारमा सुनको भाउ प्रति तोला ५५ हजार ४ सय रुपैयाँ छ । अघिल्लो दिन सुनको भाउ प्रतितोला ५५ हजा ५ सय रुपैयाँ थियो । यस्तै आज चाँदीको भाउ पनि तोलामा ५ रुपैयाँ घटेर ७ सय ५५ रुपैयाँमा कारोवार भइरहेको छ । 
