चलचित्र 'लखपति माग्ने' को घोषणा

काठमाडौँ। हेटौडा मूभी मेकर्स टिम र ड्रिम वल्र्ड अफ फिल्म मेकर्सले निर्माण गर्न लागेको चलचित्र ‘लखपति माग्ने’को घोषणा गरिएको छ । आज आयोजित एक समारोहकाबीच कार्यक्रमकी प्रमुख अतिथी तथा नेपालकै प्रथम नायिका भूवन चन्दले ‘लखपति माग्ने’को नाम लोकार्पण गरेकी हुन् ।

समारोहमा चन्दले चलचित्र ‘लखपति माग्ने’को निर्देशक सवनम मुखीयालाई शुभकामना दिँदै नाम नै युनिक भएकोले दर्शक समक्ष जान सजिलो हुने बताइन् ।

कार्यक्रममा बोल्दै बरिष्ट निर्देशक लक्ष्मीनाथ शर्माले निर्देशक सवनम मुखीया जुझारु व्यक्तित्व भएको भन्दै शुभकामना दिए ।  
सवनम मुखीयाको लेखन/निर्देशनमा ‘लखपति माग्ने’ बन्न लागेको हो ।

भदौं पहिलो सातादेखी फ्लोरमा जाने बताइएको ‘लखपति माग्ने’मा अहिलेसम्म कमलमणी नेपाल एवं निरु खड्का कलाकारका रुपमा छनौट भएका छन् भने अन्यको छनौट भइरहेको छ ।

चलचित्रमा सन्तोष श्रेष्ठको संगीत एवं शान्तिप्रियको गीत रहने छ । चलचित्र हाँस्यरसमा आधारित रोमान्टिक हुने लेखक निर्देशक सवनम मुखीयाले बताइन् । चलचित्रका निर्माता नरेन्द्र महर्जन तथा प्रकाशचन्द्र महर्जन हुन् ।
