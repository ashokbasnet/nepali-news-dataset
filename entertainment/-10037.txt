पल र पूजाको अभिनित म्युजिक भिडियो सार्वजनिक

काठमाण्डौँ । नेपाली चलचित्र म यस्तो गीत गाउँछुबाट किन आजकल तिम्रो मन मैलो भो गीत सार्वजनिक भएको छ । गीतमा पल शाह र पूजा शर्माको रोमान्टिक अभिनय रहेको छ । 

अम्बिका शर्माको शब्द रहेको गीतमा अर्जुन पोखरेलको सुमधुर स्वर समावेश छ। लय तथा शब्द पनि अर्जुन पोखरेलकै समावेश छ । 
पल र पूजासँगै सरोज खनाल, रुपा राना, राजाराम पौडेल, मोहन निरौलाको अभिनय रहेको चलचित्र म यस्तो गीत गाउँछुबाट यसअघि भन्छु आज बोलको गीतले राम्रो चर्चा कमाएको छ । चलचित्र म यस्तो गीत गाउँछुको प्रदर्शन यही असार ३० मा हुँदैछ ।
