तारेभीरको दोस्रो गीत अब युटुबमा

काठमाडौँ । गत शुक्रबारबाट रिलिज भएको चलचित्र तारेभीरको दोस्रो गीत सार्वजनिक गरिएको छ । तारेभीरको सुसाईमा बोल रहेको उक्त गीत युटुब मार्फत सार्वजनिक गरिएको हो ।

गीतमा विष्णु चेमजोङको स्वर रहेको छ । यस्तै निर्देशक प्रेम सुब्बाको शब्दमा सनुप पौडेलले संगीत भरेका छन् ।

साथै चलचित्र तारेभीर आज पाँचौ दिनमा प्रवेश गरिसकेको छ । पाँचौ दिनसम्म आइपुग्दा पनि चलचित्र हेर्न आउने दर्शकहरुको कमी भने भएको छैन ।

प्रेम सुब्बाको निर्देशन एवम डि.के देवानले निर्माण गरेको यो चलचित्रमा रेखा फागो, विष्णु चेम्जोङ र नविन कार्कीको मुख्य भूमिका रहेको छ ।
