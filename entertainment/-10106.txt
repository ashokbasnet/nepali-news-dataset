श्रीदेवीको खुलासा : छोरी जान्ह्वीले बलिउड डेब्यू हैन विहे गरुन् 

मुम्बई । बलिउड स्टारका छोराछोरीले आमाबुबाकै पदचापलाई पछ्याउनु नौलो कुरा होइन । कतिपय स्टारका छोराछोरी अहिले आफैँ स्टारकै रुपमा स्थापित पनि भईसकेका छन् ।

यसै क्रममा अभिनेत्री श्रीदेवीकी छोरी जान्ह्वी कपुर पनि बलिउडमा डेब्यू गर्ने तयारीमा छिन् । उनी फिल्म 'स्टुडेन्ट अफ द इयर'को सिक्वेलमा देखिनेछिन् । यद्यपी उनकी आमा श्रीदेवी भने छोरीले फिल्म खेलेको भन्दा विहे गरेर घर बसाएको हेर्न इच्छुक छिन् । जान्ह्वी अहिले २० वर्ष मात्र पुगेकी छिन् ।

एक अन्तर्वार्ताको क्रममा श्रीदेवीले भनेकी छिन् - 'फिल्म इन्डष्ट्री खराब छैन किनकी म पनि यसको हिस्सा हुँ । तर एक अभिभावकको नाताले म यो चाहन्छु कि जान्ह्वीले फिल्म खेलेको भन्दा विहे गरेको उचित हुन्छ । '

छोरीहरुको खुशी नै आफ्नो खुशी भएको बताएकी श्रीदेवीले जान्ह्वी अभिनेत्री बन्दा पनि आफूलाई गर्व हुने बताएकी छिन् । केही दिन पहिले अभिनेता सैफ अलि खान पनि छोरी साराको बलिउड डेब्यूलाई लिएर खुशी नभएको खबर बाहिरिएको थियो । 

    
        
             

                 
                         
                                योग गुरुलाई कंगना रनावतले दिइन २ करोडको गुरु दक्षिणा                             


                         
                         
                                डा. बाबुराम भट्टराईको योग पोज (फोटोफिचर)                             


                         
                         
                                गृहमन्त्री भन्छन्: 'सरकारले सबैलाई न्याय गर्छ'
