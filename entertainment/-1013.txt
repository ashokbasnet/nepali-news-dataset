 अलिशा राई अभिनित यो गीतले साइँलीलाई पछार्‍यो   

ठमेल बजार गीत चर्चित भएसँगै अलिशा राईको अभिनय रहेको अर्को गीत नाई मलाई थाहा छैन नेपाल यु-ट्युब ट्रेन्डको पहिलो नम्बरमा रहन सफल भएको छ ।

यसअघि ट्रेन्डीङको पहिलो नम्बरमा रहेको साइँली गीतलाई पछि पार्दै नाई मलाई थाहा छैन पहिलो स्थानमा आएको हो । उक्त गीतमा कार्टुन्ज क्रियशन र अलिशा राइको धमाकेदार नृत्य रहेको छ । टेक नारायण भण्डारीको सुन्दर शब्द समाबेश गीतमा गायिका टीका प्रसाईं र सन्जिब पराजुलीको मन छुने स्वर रहेको छ ।

दुइ दिन अघि यु-ट्युबमा रिलिज भएको यो म्युजिक भिडियो अहिले नेपालको यु-ट्युब ट्रेन्डमा पहिलो नम्बरमा परेको हो। गायकद्वयको सँग सँगै अल्बममा समावेस यो गीत दुइ दिन भित्रै यु(ट्युबमा सर्वाधिक हेरिएको भिडियो बन्न सफल भएको छ ।
