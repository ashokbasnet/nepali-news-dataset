पहिलो पटक गुरुसँग एउटै पर्दामा देखिदै दिपक दीपा

काठमाडौँ । कलाकार दिपकराज गिरी र दीपाश्री निरौला पहिलो पटक महजोडीसँग पर्दामा देखिने भएका छन्। महजोडीलाई गुरु मान्ने दिपक र दीपाले यस अघि कुनै कामपनि सँगै गरेका थिएनन्।

तर चन्दागिरी हिल्सका लागि बनाइन लागिएको टेलिभिजन विज्ञापनले उनीहरुलाई सँगै काम गर्ने मौका प्रदान गरेको हो। राजधानीमा आयोजना गरिएको पत्रकार सम्मेलनमा सञ्चारकर्मीसँग कुराकानी गर्दै दिपक र दीपाले आफ्ना गुरुहरुसँग पछाडि उभिन पाउनु पनि आफ्ना लागि निकै ठूलो गौरवको कुरा भएको बताए।

अहिलेसम्म महजोडीसँग ठूलो पर्दामा काम गर्ने मौका नपाएपछि यो विज्ञापनले सँगै देखिने मौका प्रदान गरेको उनीहरुको भनाइ छ।
