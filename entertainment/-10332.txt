यसरी चुलियो प्रेमगीत-२ को चर्चा, उतारचढाव हुँदै पुग्यो ट्रेन्डिङको शीर्ष स्थानमा

काठमाडौँ । नेपाली चलचित्र प्रेमगीत-२ को ट्रेलर निकै उतारचढाव हुँदै यूट्युब ट्रेन्डिङको पुन शीर्ष स्थानमा पुगेको छ।

दक्षिण अमेरिकी मुलुकबाट धेरै नै डिस्लाइक प्राप्त गरेपछि प्रेमगीत-२ को ट्रेलर शीर्ष स्थानमा उक्लिन सफल भएको हो । जुन डिस्लाइकलाई यसअघि नै निर्माण कम्पनी आसुसेन फिल्मसले आपत्तिपूर्ण भनिसकेको छ । ‘ट्रेन्डिङको अर्थ दर्शकले हामीलाई रुचाएका छन् र इन्गेज छन्’ डेब्यु अभिनेता एवं निर्माता सन्तोष सेनले भने । 

साउन १३ गते प्रदर्शनमा आउन लागेको यो चलचित्र नेपालसहित विश्वका विभिन्न मुलुकमा रिलिज एक साथ प्रदर्शन हुँदैछ।

प्रदीप खड्का, अश्लेषा ठकुरी, सन्तोष सेन, कैलाश कट्वाल, राजाराम पौडेल अभिनित सिनेमालाई रामशरण पाठकले निर्देशन गरेका हुन् । यसको रेड स्टुडियोमा धमाधम सम्पादन भैरहेको छ ।
