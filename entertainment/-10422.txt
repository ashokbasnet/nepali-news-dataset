ट्युबलाइटले भेट्टायो बाहुबलीको एक दिनको कमाइ 

मुम्बइ । सलमान खानको फिल्म ट्युबलाइटले ब्लकबस्टर फिल्म बाहुबलीको एक दिनको कमाइसँग बराबरी गरेको छ । सलमानको यो फिल्म इदको अवसर पारेर रिलिज भएको थियो । 

तर, ट्युबलाइटलाई बाहुबलीको एक दिनको कलेक्सन बराबरी गर्न दुई दिन लागेको छ । बाहुबलीले एक दिनमा औसत ४१ करोडको व्यापार गरेको थियो । ट्युबलाइटले पहिलो दिनमा २१.१५ करोडको व्यापार गरेकोमा शनिबार २१.१७ करोडको व्यापार गरेर बाहुबलीको एक दिनको कमाइसँग बराबरी गरेको हो । ४३५० स्क्रिनमा रिलिज भएको यो फिल्मलाई अत्याधिक आलोचना गरिएको छ ।
