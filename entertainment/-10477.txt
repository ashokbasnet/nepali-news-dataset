सलमानले खुलासा गरे विवाहका विषयमा ठूलो खुलासा

मुम्बई। सलमान खान पछिल्लो समय आफ्नो नयाँ फिल्म ‘ट्यूबलाइट’ बाहेक अर्को विषयलाई लिएर चर्चामा छन्। एक चर्चित पत्रिकालाई दिएको एक अन्तर्वातामा सलमानले विवाह र गर्लफ्रेण्डका विषयमा खुलेर कुरा गरेका छन्। सलमानका अनुसार विवाह एक बकवास हो। ‘मेरालाई विवाह पैसा खर्च गर्ने भन्दा अरु केही पनि होइन,’ सलमानले भनेका छन्।

आनीबानीका विषयमा सोधिएको प्रश्नमा  सलमानले भनेका छन्, ‘म अहिले पनि त्यही सलमान हुँ। म अहिले पनि रिक्सामा बस्छु र साइकिलिङ गर्छु।’ उनले कुनै समय आफू चौतफी आलोचनाको सिकार भएको उल्लेख गर्दै आफूले सो विषयमा कहिल्यै कोहीसँग केही कुरा नगरेको बताए।

भारतीय संचारमाध्यमका अनुसार जुन २०१६ मा सलमान खानले एक रियालिटी शो ‘सारेगामापा’ मा सलमानले विवाहकालागि आफू तयार रहेको बताएका थिए। तर उनी प्यारका विषयमा भने अभागी नै रहेका छन्। सलमानले सो कुरा त्यतिबेला भनेका हुन् जतिबेला उनकी एक फ्यानले सलमानलाई विवाहका विषयमा सोधेकी थिइन्। 

अगस्ट, २०१६ मा आफ्ना भाइ सोहेल खानको निर्देशनमा बनेको फिल्म ‘फ्रिकी अली’ को प्रमोशन कार्यक्रममा सलमानले विवाह र यौन आफ्नो जीवनमा नभएको उल्लेख गरेका थिए। ‘म विवाहपछि मात्रै यौन सम्पर्कमा विश्वास गर्छु,’ सलमानले भनेका थिए। यसअघि सलमानले करण जोहरको शो ‘कफी विथ करण’ मा सलमानले आफूलाई भर्जिन रहेको बताएका थिए। 

गत वर्ष नोभेम्बरमा सलमान र उनकी गर्लफ्रेन्ड युनिया वन्तुरबीच विवाह हुने सार्वजनिक भएको थियो। त्यतिबेला सलमानले १८ नोभेम्बरमा विवाह गर्ने चर्चा चलेको थियो।  १८ नम्बर सलमानका लागि किन पनि खास दिन हो भने त्यही  दिन सलमानका बुवा सलीम खान र आमा सुशीला चरक (सलमा) बीच विवाह भएको थियो। उनकी बहिनी अर्पिताले पनि गत वर्ष आयुष शर्मासँग विवाह गरेकी थिइन्। 

सलमान र उनकी पूर्व प्रेमिका संगीता बिजलानी एकसमय गहिरो प्रेममा परेका थिए। ८० को दशकको अन्तिममा सलमान सो प्रेमलाई लिएर चर्चामा थिए। संगीता सलमानको परिवारसँग निकै नजिक थिइन्। यी दुईबीच विवाह हुने चर्चासमेत चलेको थियो। २७ मे १९९४ तारिख थियो,सलमान र संगीता निटक हुन थालेका थिए। तर त्यही बेला सोमी अली सलमानको जिन्दगीमा आइन र उनको संगीतासँगको सम्बन्ध टुट्यो।
