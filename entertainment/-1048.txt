आलिया भट्टको ज्यान लिने धम्की दिने को हुन्, र कारण के?

काठमाडौं । भारतीय चलचित्र निर्माता महेश भट्टलाई फोन गरी श्रीमती सोनी राजदान र छोरी भट्टलाई मार्ने धम्की दिने व्यक्ति पक्राउ परेका छन् ।

आरोपित सन्दिप साहू नाम गरेका व्यक्तिलाई यूपी प्रहरीले लगनऊबाट पक्राउ गरेको हो ।

उनलाई थप अनुसन्धानका लागि मुम्बई लगिएको छ ।


प्रहरीका अनुसार यूपीको लखनऊमा बसोबास गर्दै आएका सन्दिप साहू टिभी सिरियलमा कामको खोजीमा मुम्बई आउने जाने गर्दथे ।

तर, मुम्बई जस्तो शहरमा पनि कुनै काम नमिलेपछि उनले इन्टेरनेटमा निर्माता महेश भट्टको नम्बर खोजी श्रीमती र छोरीलाई मार्ने धम्की दिएको भारतीय संचार माध्यमले जनाएको छ ।

पक्राउ परेका व्यक्तिले यसअघि निर्माता भट्टलाई ५० लाख फिरौती नदिए श्रीमती सोनी राजदान र छोरी आलिया भट्टलाई मार्ने धम्की दिएका थिए ।

यो घट्ना फेब्रुअरी २६ तारिखको हो । प्रहरीले भने बुधबार राति एफआईआर दायर गरेको थियो ।

साथै सो व्यक्तिले निर्माता भट्टलाई ह्वाटस एपमा म्यासेज गर्दै यस कुरालाई सामान्य रुपमा नलिन चेतावनी समेत दिएका थिए ।
