त्रिकोणात्मक प्रेम कथामा आधारित चलचित्र सायद-२ को ट्रेलर सार्वजनिक 

काठमाडौँ । यही असार ३० मा प्रदर्शनमा आउन लागेको चलचित्र सायद २ को अफिसियल ट्रेलर सार्वजनिक भएको छ। ट्रेलर सार्वजनिक भएको चलचित्रमा त्रिकोणात्मक प्रेम कथा रहेको निर्माण पक्षले जनाएको छ।

अहिलेका युवाहरुमा हुने प्रेम सम्बन्धलाई मनोरञ्जनात्मक तवरले ट्रेलरमा प्रस्तुत गरिएको छ। पुष्पराज न्यौपानेको निर्देशन तथा सुनिल रावलको निर्माणमा बनेको यस चलचित्रको प्रचार प्रसार अघि बढेको छ।

पछिल्लो समय ब्लकबस्टर हुन् सफल चलचित्र ‘सायद’को सिक्वेल फिल्म हो। चलचित्रमा कलाकारहरु सुशील श्रेष्ठ, स्यारोंन श्रेष्ठ, अमृत ढुंगाना, कुशल पाण्डे, सुनिल रावल, सुशील सिटौला, निशा कार्की, रुबिना श्रेष्ठ, बुद्धि लाल मगरलगायतको मुख्य अभिनय छ।

चलचित्रमा राजु बिक्रम थापाको सिनिमेटोग्राफी, दिर्घ खड्काको सम्पादन, गोबिन्द राई र बिक्रम स्वाँरको करियोग्राफी, अस्त महर्जनको द्वन्द समावेश छन्।
