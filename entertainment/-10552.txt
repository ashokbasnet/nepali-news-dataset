सुनिल थापा अब 'शेर बहादुर'

काठमाडौँ । नेपाली चलचित्र क्षेत्रका चर्चित अभिनेता सुनिल थापा अब 'शेर बहादुर' बन्ने भएका छन् ।

लामो समयपछि पुनः चलचित्रमा आउन लागेका सुनिल थापा शेर बहादुर नामक चलचित्रको मुख्य भुमिकामा देखिन लागेका हुन् । चलचित्र 'शेर बहादुर'को आज राजधानीमा एक कार्यक्रमको आयोजना गरी शुभमुर्हत गरिएको हो । शुभमुहुर्तमा कलाकार हरिवंश आचार्यको पनि उपस्थिती रहेको थियो ।

आर. राजवंशीले निर्देशन गर्न लागेको यो चलचित्रमा अभिनेता सुनिल थापासँगै, कर्मा, मेनुका प्रधान र रविन्द्र झाको समेत मुख्य भुमिका रहनेछ ।

चलचित्रलाई गौरी शंकर धुन्जु र धिरज राजवंशीले संयक्त रुपमा निर्माण गर्न लागेका हुन् । चलचित्रको ९० प्रतिशत छायांकन एउटै
छतमुनि गरिनेछ भने १० प्रतिशत आउट डोर छायांकन हुने निर्माण युनिटले बताएका छन् ।
