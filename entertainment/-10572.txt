'प्रेमगीत २' : हास्न जान्दैनन् 'प्रेम' र 'गीत' 

काठमाडौँ । यतिखेर फिल्म 'प्रेमगीत २' को प्रमोशनमा व्यस्त छन् नायक प्रदिप खड्का अनि डेब्यू नायिका अश्लेसा ठकुरी । प्रदिप र अश्लेसासँग मंगलबार डिसीनेपाल डटकमले गरेको अन्तर्वार्तामा एक रहस्य खुलेको छ ।

फिल्ममा प्रेम र गीतको भुमिकामा देखिएका प्रदिप र अश्लेसा दुवैलाई हास्न आउँदैन अर्थात खुलेर हास्न नसक्ने स्वीकार गर्छन् । सधैँ मुस्कुराएको देखिने नायक प्रदिप मुस्काउन आउँछ तर खुलेर हास्न नआउने बताउँछन् ।

उता नायिका अश्लेसालाई 'प्रेमगीत २' मा काम गर्दा सबैभन्दा धेरै हास्न कठिन भएको बताउँछिन् । डबिङमा हास्न गाह्रो भएपछि दुई दिन डबिङ नै रोकिएको अश्लेसा बताउँछिन् ।साउन १३ गतेदेखि अलनेपाल रिलिज हुने 'प्रेमगीत २' लाई रामशरण पाठकले निर्देशन गरेका हुन् ।

यो सिक्वेल पनि 'प्रेमगीत' जस्तै एउटा ब्राण्डको रुपमा स्थापित हुनेमा ढुक्क रहेको प्रदिप बताउँछन् । फिल्मको ट्रेलरले युट्युबमा बराबर जस्तो लाईक र डिसलाईक पाएको छ । यद्यपी युट्युब ट्रेन्डिङको नम्बर वानमा भने 'प्रेमगीत २' को ट्रेलर पुग्न सफल भएको थियो ।
