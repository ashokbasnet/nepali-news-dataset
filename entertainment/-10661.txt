'कृ' को फस्ट लुक : अनमोललाई चिन्नै गाह्रो 

काठमाडौँ । फ्लोरमा जानु अगावै देखि चर्चामा रहेको चलचित्र 'कृ' को फस्ट लुक सार्वजनिक भएको छ । 

लुक्स बाहिरीने डरले लामो समयदेखि मिडियाबाट टाढै बसेका नायक अनमोल केसीलाई पोष्टरमा देख्न सकिन्छ । बुधबार सार्वजनिक गरिएको पोष्टरमा अनमोलले शरीर बनाउनका लागि गरेको वर्कआउटको परिणाम देखिएको छ । 

२० लाख पारिश्रमिक लिएर 'कृ' मा अभिनय गरेका अनमोलले यहि चलचत्रिका लागि विभिन्न ट्रेनिङ समेत लिएका थिए । चलचित्रमा अनमोलको जोडी डेब्यू गर्ल अदिती बुढाथोकीसँग बाँधिएको छ । चलचित्रको प्रदर्शन कात्र्तिक ३ देखि हुनेछ । 

अनमोलको लुक गोप्य राख्न छायांकन स्थलमा निर्माण युनिटलाई निकै कठिन परेको थियो । उसो त अहिले पनि यो चलचित्र छायांकनकै क्रममा छ । 

चलचित्रलाई सुरेन्द्र पौडेलले निर्देशन गरिहेका छन् । चलचित्रमा भुवन केसी र सुवास गिरीको संयुक्त लगानी रहेको छ ।
