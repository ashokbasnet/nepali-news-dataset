सुपरहिट चलचित्र देश-परदेश पुनः निर्माण हुँदै

काठमाडौँ । नेपाली कथानक चलचित्र देश–परदेशको आज शुभमुर्हत गरिएको छ । राजधानीको तीनकुनेमा आयोजित एक कार्यक्रममा चलचित्रको शुभमुर्हत गरिएको हो ।

चलचित्र राजु गिरी प्रोडक्शन र सोनी फिल्मसको संयुक्त प्रस्तुतीमा बन्न लागेको निर्माण पक्षले जनाएको छ । राजु गिरीको निर्देशनमा बन्न लागेको यस चलचित्रमा पल्पसा डंगो, रश्मी भट्ट, प्रेम सोनी, सारिका केसी, सुरविर पण्डित, गोपाल कुइकेल, शेरबहादुर गुरुङ लगायतको मुख्य भुमिका रहने बताइएको छ ।

असार २२ गतेबाट फ्लोरमा जाने यस चलचित्रमा रामेश्वर हुमागाँइको छायांकन रहने छ ।  याद रहोस् देश–परदेश एक दशक भन्दा अगाडि निर्माण भएको चलचित्र हो ।

नायक धिरेन शाक्यको यो चलचित्रले निकै राम्रो व्यापार पनि ग-यो । अब, यही नाम सापटी लिएर निर्देशक राजु गिरीले चलचित्र निर्देशन गर्ने भएका हुन् ।
