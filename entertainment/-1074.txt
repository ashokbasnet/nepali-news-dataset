 समस्याको पीडामा एक्लै रोएका शेरेले अहिले हजारौँ दर्शक हँसाउछन्

काठमाडौँ । एउटा समान्य परिवारको व्यक्ति कलाकार बन्ने सपना बोकेर करिब १५ वर्ष अघि काठमाडौँ पसे। काठमाडौँमा आफ्नो कोही नहुँदा उसलाई यही काठमाडौँ विरानो लाग्न थाल्यो । समस्याले सताउदै गयो र पीडामा एक्लै बसेर धेरै रोए। आज त्यही व्यक्ति जसले दर्शकलाई हँसाएका छन्। यो कथा हो हाँस्य कलाकार शेरबहादुर गुरुङ अर्थात शेरेको।

टेलिश्रृङ्खलाबाट पर्दामा देखिएका शेरबहादुरले गोरखा पल्टन, दुलही, परदेशी पुरानो पुस्ता लगायतका चलचित्रसँगै धेरै कमेडी म्युजिक भिडियोमा अभिनय गरिसकेका छन्। उनले अभिनय गरेको चलचित्र दर्पण छाँया-२ यही फागुन २७ गतेदेखि देशभर प्रदर्शनमा आउन लागेको छ। उनी अहिले यो चलचित्रको प्रमोशनमा समेत व्यस्त देखिएका छन्। १४ वर्षअघि धेरै आम्दानी गर्न सफल बनेको चलचित्र दर्पण छाँयाको सिक्वेलमा दर्पण छायाँ-२ निर्माण भएको हो। यो चलचित्रको निर्देशन तुलसी घिमिरेले गरेका छन्।

यो चलचित्रमा कलेज केटाको भूमिका निभाएका छन् शेरबहादुरले । यसमा उनी कलेजमा धेरै वर्ष फेल भएका विद्यार्थीको भूमिकामा देखिएका छन्। यो चलचित्रमा आफूले गरेको अभिनयले दर्शकको मन छुने उनको अपेक्षा छ।


मेरो आँसुमा दर्शकको हाँसो
हास्य क्षेत्रमा काम गरिरहँदा मलाई एउटा चलचित्रमा रुनु परेको थियो। चलचित्र गोरखा पल्टनमा सुरु देखि नै उनको भूमिका कमेडियन थियो । सुरु देखिनै उनको अभिनयमा हाँसोको मज्जा लिइरहेका दर्शकले आँसुमा पनि हाँस्न छोडेनन्। चलचित्र गोरखा पल्टनको अन्तिम समयमा नायिकाको निधनको अभिनय थियो । त्यस उनीको आँसु झरेको थियो। उनी भछन्, मेरो सोच थियो कि यो आँसुले दर्शकलाई रुहाँउछ तर त्यसो भएन्। किनकी मेरो आँसुमा पनि हाँसोका अभिनय देखिएको रहेछ। त्यसबाट बल्ल आफैलाई थाहाँ भयो मेरो अभिनय हाँस्य क्षेत्रमा मात्रै उत्कृष्ट हुन्छ। आँसुमा पनि मैले दर्शकलाई हाँसो दिन सक्ने रहेछु भन्ने थाहाँ भयो। त्यसपछि म कमेडी भूमिकामा बढी देखिन थाले।


प्रेरणा मदन कृष्ण र हरिवंश
बाल्यकालमा कलाकार मदन कृष्ण श्रेष्ठ र हरिवंश आचार्यको अभिनयले निकै प्रभावित पारेको उनी बताउ छन्। बाल्यकालमा रेडियो नेपालबाट प्रसारण हुने नाटकमा दुबैको नाटक सुनेपछि आफूपनि यस्तै बन्छु भन्ने भूतले सताएको थियो उनलाई। बाल्य कालको सपना पुरा गर्न विवाहपनि कलाकारीतामा प्रवेश गरेका उनी काठमाडौँ छिरेपछि स्ट्रेज कार्यक्रमसँगै पहिलो पटक नेपाल टेलिभिजनबाट प्रसारण हुने टेलिश्रृङ्खला थोरै भए पुगिसरीबाट पर्दामा देखिए। त्यसपछि विभिन्न टेलिश्रृङ्खलासँगै चलचित्र र कमेडी म्युजिक भिडियोमा काम गर्ने मौका पाए। अहिले खाली हात बस्नु नपरेको उनको भनाइ छ। कामका अफरहरु आइराखेका छन्। यही महिनादेखि छायांकनमा जान लागेको चलचित्र सुत्केरीमा पनि मेरो मुख्य भूमिका रहने छ, उनले भने ।


अरुको काम देखेर डाहा लाग्छ
अरुले हँसाएको, अरु नाचेको देखेर उनलाई पनि त्यही काम गर्न मन लाग्छ रे। मधेसबाट आएका व्यक्तिले देखाएको जादूले उनलाई खुल्दुली जगायो। त्यसपछि उनी एक्लैले त्यस्ता हातका सफाइ अर्थात जादू गर्ने तरिका खोज्न थाले । अन्तत उनी सफल भएरै छोडे। किन की त्यो जादू भनेकै हातको सफाइ मात्र रहेछ। अलिकती ध्यान दिने हो भने जादूपनि अरु सबैले सजिलै गर्न सक्ने उनी बताउछन्। अहिले स्ट्रेज कार्यक्रममा जादूसँगै कमेडी गर्न पाउँदा छुट्टै मज्जा आउँछ, उनी भन्छन्, त्यसैले अरुलाई असर नपर्ने गरी अरुको काममा डाहा गर्यो भने सफता पाइदो रहेछ। त्यसैले म मनि अरुलाई असर नपर्ने गरी अरुको काममा डाहा गर्छु ।

अभिनयमा वास्तविकता खोज्ने प्रयास
आफूले गरेको अभिनयमा वास्तविकता खोज्ने प्रयास गरेको उनी बताउछन् । सुरुसुरुमा क्यामेराको अगाडि जाँदा डरको महशुस हुन्थ्यो । त्यसैले निर्देशकले भने अनुसारकै अभिनय गर्थेँ। तर अहिले बानी भइसकेकाले वास्तविता देखाउने प्रयास गर्छु। उनले हास्दै भने, मनैदेखि कथाको वास्तविकतासँगै आफूलाई उभ्याउन खोज्छु । कथाको वास्तविकतालाई मनैदेखि आत्मसाथ गर्यो भने अभिनय गर्न पनि धेरै रमाइलो हुन्छ।

विवाहपछि कलाकारीता
उनको विवाह सानैमा भएछ । त्यो बेला प्रेम गर्न आउँदैन थियो। त्यसैले मागी विवाह गरेँ । विवाह पछि मात्रै मेरो श्रीमतीसँग प्रेम भयो । विवाह पनि नै कलाकारीतामा लागे। मेरो काममा उनको सधै साथ रह्यो । कहिलै कुनै ठाउँमा गुनासो रहेन्। आज उनको कारणले गर्दा पनि मलाई यहाँसम्म आउन ठूलो सहयोग रह्यो । अहिले कुनै पछुतो छैन्। हाम्रो सम्बन्ध निकै राम्रो छ। नौँ कक्षामा पढ्ने एउटा छोरा पनि छ। मेरो अभिनय देखेर उसले पनि विभिन्न कार्यक्रमहरुमा आफ्नो कला प्रस्तुत गर्ने गर्दछ। दर्शकबाट पनि राम्रो प्रतिक्रिया आउने गरेका छन्। उनले खुलेरै आफ्नो प्रसङ्ग सुनाए।

(कलाकार शेरबहादुर गुरुङसँग गरेको कुराकानीका आधारमा डिसी नेपालले तयार पारेको सामाग्री)
