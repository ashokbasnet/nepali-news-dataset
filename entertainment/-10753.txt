यस्तो छ गायक शिव परियारलाई दर्शक स्रोताले रुचाउनुको रहस्य (भिडियोसहित)

काठमाडौँ । यो वर्ष पनि दुई वटा गीत ल्याएर स्रोता माझँ आउन लागेको गायक शिव परियारले सफल कलाकार बन्नुको रहस्य खुलाएका छन्। 

'पिउदिन भन्दा भन्दै पिलायो साथीलेु','बेहोसपछि होसमा आउँदाु', 'लगायौ मायाु 'जस्ता चर्चित गीतबाट स्रोताको दिलमा बस्न सफल गायक परियारले अब आउने गीतले पनि दर्शकको मन जित्नेमा आफु विश्वस्त भएको बताए। 


डिसी नेपालसँग कुराकानी गर्दै गायक परियारले अहिलेका युवा पुस्ताको माग र रुचिको विषयलाई धरातलमा राखेर गीत गाएमा दर्शकले मन पराउने बताए।

अर्को प्रसंगमा गायक परियारले कलाकारहरु स्रोता तथा दर्शकका चेला भएकाले दर्शकसामु जहिले पनि झुक्नु पर्ने तर्क गरे। उनले भने, स्रोता तथा दर्शक हाम्रा लागि  भगवान् हुनुहुन्छ। हामीले उहाँको सम्मान गर्न सक्छौ भने मात्र उहाँहरुबाट सम्मान पाउन सक्छौँ।

उनले आफु सफल हुनुमा दर्शक, स्रोताको ठूलो हात रहेको भन्दै समयको माग सँगै कला दिन सक्नु नै सफल कलाकारको दायित्व रहेको पनि औल्याए।
