नेपाली चलचित्र तुइनको अमेरिकामा प्रिमियर शो

काठमाण्डौँ। नेपालमा शुटिंग गरिएको चलचित्र तुईन को अमेरिकाको राजधानी वाशिंगटन डिसीमा प्रथम प्रदर्शन प्रिमियर शो गरिएको छ।  

धादिंग जिल्लाको त्रिशुली नदीमा झोलुङ्गे पुलको अभाबमा फलामको डोरी तुईन मा झुन्डिएर त्रिशुली नदी तर्नुपर्ने बाध्यताको कथामा आधारित चलचित्र तुईन सृजना उप्रेतीले निर्माण गरेकी हुन्।  

चलचित्रको मुख्य पत्र १५ बर्षिय बालकको आमाको भूमिकामा सृजना उप्रेतीले अभिनय गरेकी छन्

अमेरिकाको राजधानी वाशिंगटन डिसी नजिकै भर्जिनियाको फल्स चर्च स्थित ल्होमेन्स थियटरमा चलचित्र तुईन को प्रथम प्रदर्शन प्रिमियर शो सम्पन्न गरियो।  

एमाले अध्यक्ष के पी शर्मा ओली प्रधानमन्त्री बनेपछी मन्त्रिपरिषद्को पहिलो बैठकले नेपालमा तुईन भएका सबै ठाउँमा झोलुङ्गे पुल बनाईदिने भनेर सरकारले घोषणा गरेर पनी तुईन मा झुन्डिएर नदी तर्नुपर्नी समस्या हट्न नसकेको सन्दर्भमा नायीका तथा निर्माता सृजना उप्रेतीले यो तुईन चलचित्र बनाएकी हुन्।  

स साना बालबालिकाहरु दिनहुँ तुईन् मा झुण्डिएर बिद्यालय जाने आउने गरेको मार्मिक कथा समाहित तुईन चलचित्र अमेरिकाको विभिन्न शहरहरु लगायत अन्य देशहरुमा पनि पर्दर्शन हुने नायीका तथा निर्माता सृजना उप्रेतीले डिसीनेपाल डट कम लाई बताईन्।   

वाशिंगटन डिसीमा तुईन चलचित्र प्रदर्शनको संयोजन कृष्ण भण्डारीले गरेका थिए ।
