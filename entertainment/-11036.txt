देश दौडाहमा प्रदिप र अश्लेषा

काठमाडौँ। बहुप्रतिक्षित चलचित्र प्रेमगीत २ को टिम अहिले व्यापक प्रचारप्रसारमा व्यस्त छन्। प्रेमगीत २ कै लागि अहिले उनीहरु देशव्यापी कन्सर्टमा निस्किएका हुन् ।

गत शुक्रबार दमौलीबाट सुरु भएको कन्सर्ट पोखरा, नेपालगंजमा पनि आयोजना भइसकेको छ। उक्त कन्सर्टहरुमा प्रेमगीत २ को टिमलाई दर्शकहरुले राम्रै साथ दिएका थिए।

कन्सर्टमा रात तथा झरी नभनी दर्शकहरुको बाक्लो जमातले उपस्थिती जनाएको देख्न सकिन्छ। यो चलचित्र आउँदो साउन १३ गतेबाट देशभर प्रदर्शन हुनेछ।

प्रचारप्रसारकै लागि यस चलचित्रको टिम अब पूर्वतिर लागेको बताइएको छ। दर्शकहरुको यस्तो क्रेज देख्दा प्रेमगीत २ ले राम्रो साथ पाउने आकलन गर्न सकिन्छ।

चलचित्रमा नायक प्रदिप खड्का र डेब्यु नायिका अश्लेषा ठकुरीको मुख्य भुमिका रहेको छ। उनीहरुले दुई प्रेमी प्रेमीकाको रुपमा अभिनय गरेका छन्।
