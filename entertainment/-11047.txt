शोभितको 'बाबुकान्छा' मंसिर १५ मा आउँदै

काठमाडौँ। गत असार एक गते शुभमुर्हत गरिएको चलचित्र 'बाबुकान्छा'को प्रदर्शन हुने मिति तय गरिएको छ। 

शोभित बस्नेतको निर्देशनमा बन्न लागेको यो चलचित्रको आज पोष्टर सार्वजनिक गर्नुकासाथै रिलिज मिति पनि तय गरिएको हो। 
चलचित्रलाई आउँदो मंसिर १५ गते रिलिज गरिने निर्माण पक्षले जानकारी दिएको छ।

सलोन बस्नेतको ब्यानर अनि सलिना बस्नेतको निर्माणमा बन्न लागेको यस चलचित्रमा सलोन बस्नेत, ऋतिक शाही, करिष्मा श्रेष्ठ, नीर शाह, सरोज खनाल, राजाराम पौडेल, सम्राट सापकोटा, लय सङ्ग्रौला, गीता अधिकारी, सुशान्त अधिकारीको अभिनय रहनेछ। 

चलचित्र बाबुकान्छाबाटै दुई कलाकार आश्विन ज्ञवाली र ज्योत्सना महर्जनले चलचित्र क्षेत्रमा डेब्यु गर्दैछन्।

चलचित्रमा बाबुकान्छाको भुमिकामा भने सलोन बस्नेतले अभिनय गर्नेछन्। बाबु श्रेष्ठको छांयाकन रहने चलचित्र बाबुकान्छाको शुटिङ काठमाडौँ, चितवन र दुबईमा समेत हुनेछ।
