'ग्याङस्टर ब्लुज'को ट्रेलरमा आशिरमान र आनाको रोमान्स

काठमाडौँ। युवा कलाकारहरुले भरिपूर्ण चलचित्र 'ग्याङस्टर ब्लुज'को ट्रेलर सार्वजनिक गरिएको छ। बुधबार राजधानीमा एक कार्यक्रमको आयोजना गरी चलचित्रको ट्रेलर सार्वजनिक गरिएको हो।

चलचित्र ग्याङस्टर ब्लुजमा आशिरमान देशराज जोशी, आना शर्मा, संयम पुरी रोजिना शाही, प्रमोद अग्रहरी, अनुपम शर्मा र रामबाबु गुरुङ लगायतको मुख्य अभिनय रहेको छ।

हेमराज बि.सीको कथा अनि निर्देशनमा बनेको यो चलचित्रबाट नायक आशिरमान देशराज जोशीले नेपाली चलचित्र क्षेत्रमा डेब्यु गर्दैछन्।  

यस्तै हेमराज बि.सी र सरोज न्यौपानेको संयुक्त लगानीमा निर्माण भएको यस चलचित्रमा माया-प्रेम र एक्सन दुवै मिसावट गरिएको निर्माण पक्षले जनाएको छ। चलचित्र आउँदो भदौं २ गतेबाट प्रदर्शन हुँदैछ।
