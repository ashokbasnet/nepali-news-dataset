चलचित्र ‘२ रुपैयाँ’ : ‘कुटुमा कुटु’ पछि आयो नयाँ गीत- ‘टल्क्यो जवानी’

काठमाडाैं । ‘कुटुमा कुटु सुपारी दाना’ गीतबाट चौतर्फी वाहवाही बटुलेको चलचित्र ‘२ रुपैयाँ’को नयाँ क्लब गीत ‘टल्क्यो जवानी’ सार्वजनिक भएको छ। क्लब गीतका रूपमा चित्रित गरिएको यो गीतमा चलचित्र ‘२ रुपैयाँ’ का प्रमुख कलकारहरू आशिफ शाह र निश्चिल बस्नेतका साथै मिस तामाङ २०१२ सुमी मोक्तान फिचर भएकी छिन्।

यो गीतमा कलाकारहरू आशिफ शाह र निश्चल बस्नेत आफैँले नै स्वर दिएका छन्, भने गायिका मीना निरौला रहेकी छिन्। गीतका सङ्गीतकार रोशन थापा हुन् भने गीतको रचना एकतारे र सुरज शाही ठकुरीले गरेका हुन्। गीतको संयोजन राजन ईशानले गरेका हुन्। 

गीतका सम्पादक लोकेश बज्राचार्य रहेका छन् भने छाँयाकार हरि हुमागाईँ हुन्। गीतलाई कविराज गहतराजले कोरियोग्राफी गरेका हुन्। चलचित्र असिम शाहले निर्देशन गरेका हुन्।
वाहवाही लुटेको ‘कुटुमा कुटु’ पछि निश्चल बस्नेत आए ‘टल्क्यो जवानी’ मा (भिडियो)
