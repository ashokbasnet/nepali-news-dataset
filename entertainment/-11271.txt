गायकबाट नायक बन्दै सन्तोष खड्गी

काठमाडौँ। युवा गायक, लेखक एवं मोडल सन्तोष खड्गी अब भने नायक बन्ने भएका छन्। उनले बेवि आई लभ यु नाम रहेको चलचित्रबाट नायकको रुपमा डेब्यु गर्न लागेका हुन् ।

स्रोतका अनुसार उक्त फिल्मको अहिले छायांकन सकेर सम्पादन कार्य भइरहेको छ। यो फिल्मको रिलिज मिति नतोकिएपनि दशैं अघि नै रिलिज हुने बताइएको छ।

चलचित्रलाई सिर्जना परियार र शिव न्यौपानले निर्माण गरेका हुन्। जनक पाण्डेले निर्देशन गरेको यस चलचित्रको स्क्रिप्ट भने सन्तोष खड्गीले नै लेखेका हुन्। 

याद रहोस् सन्तोष खड्गीले गाएको गीत कान्छि मायालु केही हप्ता अगाडि मात्र सार्वजनिक भएको थियो। सो गीतमा उनको अभिनय पनि छ ।जसबाट उनले राम्रै चर्चा पाए। उक्त गीतमा अहिलेका चर्चित कार्टुन्ज क्रुले नृत्य गरेका छन्।
