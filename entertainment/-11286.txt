यसरी हुँदैछ चलचित्र 'म यस्तो गीत गाउँछु'को प्रचारप्रसार

काठमाडौँ। नेपाली चलचित्र क्षेत्रमा अहिले चलचित्रको प्रचार प्रसार विभिन्न तरिकाले भइरहेको छ। चलचित्रकै प्रचारप्रसारका लागि निर्माण पक्षहरुले अहिले विभिन्न तरिकाहरु अपनाइरहेका छन्।

कसैले देशव्यापी कन्सर्ट गर्दै आफ्नो चलचित्रको प्रचारप्रसार गरिरहेका छन् भने कसैले प्र्याङ्क समेत गरेको पाइएको छ। यस्तै आउँदो  शुक्रबारबाट प्रदर्शनमा आउन लागेको चलचित्र म यस्तो गीत गाउँछु को अहिले व्यापक प्रचार प्रसार भइरहेको छ।

प्रचारप्रसारकै लागि अहिले कलाकारहरु चितवन पुगेका छन्। शनिवार दिउँसो कलाकारहरु सरोज खनाल, पुजा शर्मा, पल शाह हात्तिमा चढेर चलचित्रको प्रचारप्रसारमा व्यस्त देखिए।

यस्तै उनीहरुलाई साथ दिन कलाकार शोभित बस्नेत पनि प्रचारप्रसारमा सहभागि थिए। चलचित्र आउँदो असार ३० गतेबाट प्रदर्शनमा आउन लागेको हो।

जसमा पूजा शर्मा, पल शाह, सरोज खनाल, रुपा राना, राजाराम पौडेल, मोन निरौला, विक्रम सेन, अर्जुन गुरुङलगायत कलाकारहरुको मुख्य अभिनय रहेको छ। चलचित्रका वितरक गोपाल कायस्थ हुन्।

सुदर्शन थापाको निर्देशन रहेको चलचित्रमा सञ्जय लामाको छायांकन रहेको छ। चलचित्रलाई सुदर्शन र पूजाले संयुक्त निर्माण गरेका हुन्।
