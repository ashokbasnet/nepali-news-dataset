'धुर्मुस सुन्तली' अभिनित छोटो चलचित्र ‘हरियो बिल्ला’को ट्रेलर रिलिज

काठमाण्डौँ । नेपाली हाँस्यब्याङ्ग्य क्षेत्रका चर्चित हाँस्यकलाकार धुर्मुस सुन्तली उर्फ सिताराम कट्टेल र कुन्जना घिमिरे निर्देशित छोटो चलचित्र हरियो बिल्लाको ट्रेलर सार्बजनिक भएको छ। 

नेपाली सामाजिक कथाबस्तु बोकेको छोटो चलचित्र २ मिनेट २६ सेकेण्ड लामो रहेको छ । यस चलचित्र ट्रेलरमा सरसफाई र पारिवारीक प्रेम कथालाई समेटिएको छ । 

कमेडि जनरामा निर्माण भएको चलचित्र ग्रामिण खानेपानि तथा सरसफाई कोषका लागि शुभ मिडिया होमले निर्माण गरेको हो । नेपालमा देखिएको सरसफाईको समस्यालाई चलचित्रमा प्रस्तुत गरिएको छ। दिपक आचार्यको लेखन रहेको चलचित्रमा धुर्मुस सुन्तलीले निर्देशन गरेका हुन् ।

 हरियो बिल्लामा सिताराम कट्टेल, कुन्जना घिमिरे, कमलमणी नेपाल, अनिता बैजु, जानुका केसी, यादव देवकोटा, सुरज सुनुवार, इन्द्रजित चौलागाँई, बिनोद राई, पल्पसा ढंगोल, लेखान्त भुसाल लगायतका कलाकारहरुको अभिनय रहेको छ । 

 नेपालका केही बिकट ठाउँहरुमा अझै पनि सरसफाईको चेतना पुगिनसकेको हुनाले आफुहरुले यस छोटो सिनेमा निर्माण गरेको धुर्मुस सुन्तलीले जानकारी दिए । 

'धुर्मुस सुन्तली'को हरियो बिल्लोको ट्रेलर यस्तो छ :
