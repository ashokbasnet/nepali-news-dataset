किन रित्तै फर्काइयो कपिलको शोमा गएका शाहरुखलाई ?

काठमाडौं। ‘द कपिल शर्मा शो’मा अतिथि भएर गएका किंग खान शाहरुखलाई सुटिङ नगरी रित्तै फर्काइएको छ । फिल्म ‘जब ह्यारी मेट सेजल’को प्रमोशनका लागि शाहरुख कपिलको शोमा पुगेका थिए । 

शाहरुखले कपिलकै शो कमेडी नाइट विथ कपिलमार्फत फिल्म चेन्नाइ एक्सप्रेसको प्रमोशन गरेका थिए । कपिलको अहिलेको ‘द कपिल शर्मा शो’को पहिलो एपिसोडमा पनि आफ्नो फिल्म फ्यान को प्रमोशनको लागि शाहरुख नै आएका थिए । तर, अहिले शाहरुखलाई किन रित्तै फर्काइयो त ? 

कपिल रक्तचापको समस्याका कारण अस्पताल भर्ना भएकोले सुटिङ नै रद्द गर्नुपरेको बताइएको छ । उनलाई उच्च रक्तचापको समस्या देखिएको शोको प्रोडक्सन युनिटले जनाएको छ । सुटिङका लागि शाहरुखसँगै अभिनेत्री अनुष्का शर्मा पनि पुगेकी थिइन् । अहिले भने उपचारपछि कपिल डिस्चार्ज भएको र सुटिङ सकेसम्म छिटो हुने बतायएको छ । कपिलको आगामी शोमा शाहरुख र अनुष्काले आफ्नो फिल्म ‘जब ह्यारी मेट सेजल’को प्रमोशन गर्दैछन् ।
