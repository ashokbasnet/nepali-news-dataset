पल र पुजा काठमाडौँको चक्कर लगाउँदै

काठमाडौँ। नायक पल शाह र नायिका पुजा शर्मा काठमाडौँ रिङ रोडको परिक्रमा गर्ने भएका छन्। असार २९ गते बिहिवारका दिन म यस्तो गीत गाउँछुका नायक पल शाह र नायिका पुजा शर्मा सहित फिल्मको टोलीले चक्रपथ परिक्रमा गर्ने भएको हो।
 
नेपाल दर्शन टेलिभिजनले सञ्चालन गर्न लागेको  नेपाल दर्शन आईडलको प्रमोशनका लागि पल र पुजा रिङ रोड घुम्ने छन्। यसले गर्दा पल र पुजालाई आफ्नो फिल्मको प्रमोशन गर्ने अवसर त मिल्ने छ नै । सँगै नेपाल दर्शन आईडलको पनि प्रचार हुनेछ । 
 
काठमाडौँमा मंगलबार नेपाल दर्शन आईडलको घोषणा कार्यक्रममा यस्तो कुराको जानकारी गराईएको हो । उक्त घोषणा कार्यक्रममा पल र पुजासँगै निर्देशक सुर्दशन थापा पनि पुगेका थिए ।
 
पल, पुजा र सुर्दशन सबैले नेपाल दर्शन आईडलको सफलताको शुभकामना पनि दिए । नेपाल दर्शन आईडलका विजेतलाई पाँच लाख नगद पुरस्कार दिईनेछ ।
