तोडियो गंगनम स्टाइलको २ वर्षदेखिको रेकर्ड

काठमाडौं। युट्युबमा सर्वाधिक हेरिएको भिडियोको रुपमा दुई वर्षदेखि रेकर्ड होल्ड गरिरहेको भिडियो गंगनम स्टाइलको रेकर्ड तोडिएको छ । कोरियाली गायक साइ को यो रेकर्ड अहिले आएर विज अलिफाको गीत ‘सि यु अगेन’ले तोडेको हो ।

साइ को गीत गंगनम स्टाइल २०१२ को जुलाइ १५ मा अपलोड गरिएको हो । यो भिडियो अहिलेसम्म २ अर्ब ८९ करोड ६० लाख भन्दा बढी पटक हेरिएको छ । तर, अहिले आएर विज खलिफाले गंगनम स्टाइलको सर्वाधिक हेरिएको रेकर्ड तोडेको हो । सि यु अगेन अहिलेसम्म २ अर्ब ९० करोड १९ लाखभन्दा बढी पटक हेरिएको छ । विज खलिफाको सि यु अगेन २०१५ को अप्रिल ६ मा अपलोड भएको थियो ।
