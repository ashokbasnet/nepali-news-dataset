उपत्यकाको अधिकांश हलमा 'म यस्तो गीत गाउँछु' शो हाउसफुल

काठमाडौँ । आजबाट प्रदर्शनमा आएको चलचित्र 'म यस्तो गीत गाउँछु' ले पहिलो दिनमै धमाका मचाउन सफल भएको छ । उपत्यकाका अधिकांश हलहरुमा चलचित्र 'म यस्तो गीत गाउँछु' शो हाउसफुल भएको निर्देशक सुदर्शन थापाले जानकारी दिए ।

यस्तै उपत्यका बाहिरका हलमा पनि 'म यस्तो गीत गाउँछु' राम्रै चलेको उनले बताए । सोही चलचित्रको हल रिपोटिङका लागि हामी पनि राजधानीको जय नेपाल हलमा पुग्यौं ।

बिहान ९ बजेबाट सुरु भएको उक्त चलचित्रको शो हेर्न आउने दर्शकहरुको घुँइचो नै लागेको थियो । चलचित्र सकिएपछि दर्शकहरुको प्रतिक्रिया लिन नायिका पुजा शर्मा पत्रकार नै बनेर हलमा पुगिन् ।

त्यसपछि नायिका पुजा शर्माले डिसीनेपालसँग कुराकानी गर्दै दर्शकहरुले चलचित्र निकै मन पराएको र राम्रो प्रतिक्रिया आएको बताईन् ।

दर्शकको प्रतिक्रिया लिन नायक पल शाह र निर्देशक सुदर्शन थापा पनि पुगेका थिए । चलचित्रका वितरक गोपाल कायस्थ हुन्। चलचित्रमा पल र पूजासँगै सरोज खनाल, रुपा राना, राजाराम पौडेल, मोहन निरौला, शोभित बस्नेत लगायतको अभिनय रहेको छ ।
