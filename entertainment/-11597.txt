कमेडियन भारतीको बिहे पक्का 

मुम्बई। कमेडियन भारती सिंहको बिहे पक्का भएको छ । पछिल्लो समय कपिल शर्माको शोमा देखिन थालेकी भारती पछिल्लो समय प्रोफेसनल भन्दा पनि पर्सनल कुराले चर्चामा आएकी हुन् । भारतीले आफ्ना ब्वायफ्रेण्ड हर्ष लिम्बचियासँग बिहे गर्न लागेकी हुन् । 

हालै भारतीले आफ्नो बिहेको लागि ३० नोभेम्बर र ३ देखि ६ डिसेम्बरको बीचको साइत निकालिएको खुलासा गरेकी हुन् । छिटै यीमध्ये कुनै एक दिन निश्चित गरी बिहे गरिने उनले बताइन् । अहिले बिहेको तिथि सबै साथीहरु र परिवारका सदस्यहरुको अनुकूल पार्नेबारे बिचार विमर्श भइरहेको उनको भनाइ छ । उनले आफ्नो बिहेको लागि तयारी सुरु भइसकेको पनि खुलासा गरेकी छिन् ।
