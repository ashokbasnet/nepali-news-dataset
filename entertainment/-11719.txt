गायिका मधु क्षेत्रीको तीज कोशेली 'पातै फरर'

काठमाडौँ ।  गायिका मधु क्षेत्रीले तीज गीत पातै फरर लिएर आएकी छन् । आशिष म्युजिक प्रा.लिले बजारमा ल्याएको यो गीतमा मधुले नै कम्मर मर्काएकी छन्। 

उनलाई आश्विन मगरले अभिनयमा साथ दिएका छन् । भद्र वलीको शब्द÷सङ्गीत रहेको गीतको भिडियोलाई बासु बरालले छायाँकन गरेका छन् भने राजेश कुमारले सम्पादन गरेका छन्। 


थुप्रै गीत मार्फत दर्शक-स्रोताको मन जित्न सफल मधुको केही महिना मधुको ‘ब्युटी ब्युटी छ'ले राम्रै चर्चा पाएको थियो । पछिल्लो समय तीज गीतमा विकृति आएको भन्दै उनले यसको मर्म र भावना अनुसार गीत बजारमा ल्याउनु पर्ने बताइन। ‘मैले यसैलाई मध्यनजर गर्दै पातै फरर... बजारमा ल्याएकी हुँ’, उनले भनिन्। 

गत ७ वर्षदेखि नेपाली गीत-सङ्गीतमा आफ्ना क्रिएशनहरु दिँदै आएकी मधुले बलराम राजवंशी, प्रकाश गुरुङसँग यससम्बन्धी अध्ययन गरेर नै यो क्षेत्रमा होमिएकी हुन्। सुदूरपश्चिम कैलालीको चौमालामा बुबा पदमसिंह र पदमादेवी सिङ्गालको कोखबाट जन्मेकी मधुले सबै खाले गीत गाउने गरेकी छन्।
