अष्ट्रेलियामा गायक सत्यराज आचार्यले गरे प्रेमीकालाई यस्तो आग्रह

काठमाडौँ । लोकप्रिय गायक सत्यराज आचार्यको ‘मधुशाला’ एल्बममा समावेश गरिएको ‘नचलाउ मलाई’ गीतको म्युजिक भिडियो सार्वजनिक भएको छ। किरण कँडेलद्वारा संगीत संयोजन गरिएको उक्त गीतका गीतकार तथा संगीतकार पनि गायक सत्यराज आचार्य नै हुन्।

अष्ट्रेलियामा छायांकन गरिएको उक्त म्युजिक भिडियोको निर्देशन सुरेन्स फोटोग्रँफीको नामले अष्ट्रेलियाको नेपाली समुदायमा परिचित सुरेन श्रेष्ठले गरेका हुन्। दश महिनामा १० वटा भिडियो निर्माण गरेको उक्त टिमको यो भने आठौ म्युजिक भिडियो हो, जसमा स्वयम सुरेन श्रेष्ठले नै अभिनय गरेका छन भने निशा श्रेष्ठले अभिनयमा डेब्यू गरेकी छिन्।


हरेक म्युजिक भिडियोमा सामाजिक सन्देश दि“दै आएको उक्त टिमको यो भिडियोमा भने एउटा सानो असमझदारीले पनि प्रेम सम्बन्धमा वाधा पुर्याउन सक्छ र समयमै कुराकानी मार्फत सुल्झाउनु पर्छ भन्ने भावना समेटिएको छ।

उक्त गीतको भिडियोको छायांकन टेक बयलकोटीले गरेका हुन् भने निशान घिमिरे यो भिडियोका सम्पादक हुन्। म्युजिक भिडियोमा सिड्नी, अष्ट्रेलियास्थित लक्ष्मी होम लोनलाई पनि फिचर गरिएको छ। उक्त भिडियोको निर्माण स्याट प्रो (सुरेन्स फोटोग्राफी एन्ड टिम) ले  गरेको  हो।

यो म्युजिक भिडियो बिन्ध्यवासिनी म्युजिकको च्यानलबाट प्रिमियर गरिएको हो। स्मरणरहोस्, सत्यराज आचार्यको ‘मधुशाला’ एल्बम विश्वकै पहिलो ऐतिहासिक एल्बम हो, जसमा एकै जना श्रष्टाले स्वर, संगीत तथा शब्द रचना गरेका छन्।
