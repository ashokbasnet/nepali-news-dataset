यस्तो छ चलचित्र संरक्षणको नयाँ गीत 'सम्झनाको सारङ्गी'(भिडियो)

काठमाडौँ। राजनीति र अपराध लगायतको विषयलाई आधार बनाएर बनेको चलचित्र संरक्षणको दोस्रो टिजर सार्वजनिक भएको छ। आज राजधानीको बि.एस.आर मुभिजमा पत्रकार सम्मेलनको आयोजना  गर्दै चलचित्रको दोस्रो टिजर र गीत पनि सार्वजनिक गरिएको हो।

सम्झनाको सारङ्गी बोल रहेको यो गीतमा सौगात मल्ल र अशिष्मा नकर्मीबीचको प्रेम कथालाई प्रस्तुत गरिएको छ।

चलचित्रको निर्माण टिमले पहिलो टिजर जस्तै दोस्रो ट्रेलरले पनि दर्शकको मन जित्नेमा कुनै आशंका नरहेको विश्वास व्यक्त गरेको छ।

चलचित्र यही आउँदो साउन २७ गतेबाट प्रदर्शनमा आउँदैछ। पुणेन्द्रु झाले निर्देशन गरेको यो चलचित्रलाई प्रदिप कुमार उदय, नरेन्द्र महर्जन, नन्दु श्रीवास्तव र स्वेता शाहले निर्माण गरेका हुन्।

चलचित्रमा निखिल  उप्रेती, सौगात मल्ल, मलिना जोशी, अशिष्मा नकर्मी, कामेश्वर चौरासिया लगायतको मुख्य भूमिका छ।
