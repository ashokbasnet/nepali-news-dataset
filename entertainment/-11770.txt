६ युवतीलाई बन्धक बनाएर यौनसम्बन्ध राखेको आरोपमा मुछिए यी कलाकार

एजेन्सी । चर्चित हलिउड गायक आर केलीमाथि ६ युवतीलाई बन्धक बनाएको आरोप लागेको छ। त्यसमा एक १७ वर्षीया किशोरीलाई समेत बन्धक बनाइएको उनीमाथि आरोप छ। 

उनले महिलालाई बन्धक बनाएर आनन्द लिने गरेको त्यहाँको गोप्य स्रोतलाई उदृत गर्दै अन्तर्राष्ट्रिय सञ्चारमाध्यमले जनाएका छन्। ती युवतीलाई बाहिरी दुनियाँमा कुनै सम्पर्क गर्न नदिने गरेको समाचारमा उल्लेख छ। 

ती युवतीले कुन समयमा खाने, कुन समयमा सुत्ने भन्ने बारे सबै उनीले नै अनुमति दिने गरेका थिए। त्यस बाहेक युवतीलाई यौनसम्पर्कका लागि बाध्य पार्ने गरेको र उक्त भिडियो साथीहरुलाई पठाउने गरेको समेत उनीमाथि आरोप लागेको छ। 

यो खबर प्रकाशित भएपछि उनले उक्त अरोप सबै झुटो भएको दावी गर्दै आएका छन्। उनीसँग काम गर्दै आएका तीन व्यक्तिले उनीमाथि उक्त आरोप लगाएको समाचारमा जनाइएको छ। 

उनीमाथि यसअघि पनि बाल यौनदुराचारको आरोप लागेको थियो।
