पुराना भाकाको लहर चलाएएको तीज गीत (भिडियो सहित)

यस बर्षको तीजमा गायक गायीका तथा सर्जकहरुले पुरानो भाकालाई अग्र स्थानमा राखेर आफ्ना मौलिक तीज गीत भन्दै बजारमा सार्बजनिक गरेका छन् । 

त्यसो त यो बर्ष पुराना भाका बजारमा आउनुको मुख्य पाटो गत बर्ष चर्चा बटुलेको पुरानो भाका भँगेरी चरी  थियो जसले नेपाली सांगीतिक बजारमा तहल्का मच्चाएको थियो ।  

गत बर्ष २ ओटा भँगेरी चरी आपसमा जुधेका थिए- ओम ज्ञवालीको भँगेरी चरी र शिलु भट्टराई र कृष्ण बाबुको भँगेरी चरीले बजारमा तहल्का पिटेका थिए ।  

युटुबमा करिब १३ लाखले हेरिसकेको सिलु भट्टराई र कृष्ण बाबुको भँगेरी चरी प्राबिधिक कारणले अहिले युटुबबाट  हटाइएको छ भने ओम ज्ञवालीको भँगेरी चरी युटुबमा देख्न सकिन्छ ।  गत बर्ष चर्चा आउनाले पनि पुरानो भाका दर्शकको रोजाई ठानी यो वर्ष धेरै भन्दा धेरै गायक गायीकाहरुलाई पुरानो भाका ल्याउन भ्याई नभ्याई भयो । 

त्यसो त नेपालमा रहेका नामी कलाकारले पनि आफ्नो सिर्जना बिर्सिएर पुरानो भाका बजारमा ल्याउन तम्सिए तर यो वर्ष धेरैको भाका जुध्न गएको कारणले पनि अर्को समस्या सिर्जना भएको सर्जक बताउछन् ।
