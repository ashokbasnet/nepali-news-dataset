यी हुन् कपिल शर्माकी दिदी जसले गरिन् कपिलको स्वास्थ्यबारे गम्भीर खुलासा

मुम्बई। यसअघि सुटिङमा आएका शाहरुख खानलाई सुटिङबिना फर्काएका कपिल शर्माले फेरि फिल्म ‘मुबारकां’का अनिल कपुरसहितको टोलीलाई रित्तै फर्काएका छन् । फिल्मको प्रमोसनका लागि कपिलको शोमा आएका मुबारकांका अनिल कपुरसहित अर्जुन कपुर, इलियाना डिक्रुज, अथिया शेट्टी चार घण्टा पर्खेपछि रित्तै फर्किएका हुन् । 

कपिलको स्वास्थ्य ठिक नभएका कारण सुटिङ रोक्नुपरेको थियो । मुबारकांको टिमलाई कपिल आफैंले अर्को कुनै दिन सुटिङ गर्ने भनेर फर्काएका थिए । टिम फर्किएपछि दर्शकहरुले कपिललाई अनप्रोफेशनल भएको आरोप लगाएका छन् । तर, कपिलकी दिदी पूजा देवगनले गम्भीर खुलासा गरेकी छिन् । 

पूजाका अनुसार कपिल अहिले डिप्रेसनसँग जुधिरहेका छन् । उनका अनुसार कपिलमा स्वास्थ्यसम्बन्धि अरु पनि समस्याहरु छन् । तर, उनले यसबारे परिवारलाई केही पनि नबताएको जानकारी दिइन् । अघिल्लो हप्ता कपिलमा सुगर र ब्लड प्रेसरकार समस्या देखिएपछि उनी अस्पताल पुगेका थिए ।
