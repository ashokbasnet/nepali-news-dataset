चर्चित सिरियल नागिनकी कलाकार आशकाको विवाहको मिति तय 

एजेन्सी । चर्चित सिरियल नागिन २ मा  अभिनय गरेकी आशका गोराडियाले विवाह गर्न लागेकी छन्। 

सन् २०१६ डिसेम्बरमा आफ्ना प्रेमी ब्रेट गोबरसँग इन्गेजमेन्ट गरेकी आशकाको विवाहको मिति तय भएको हो। उनले शुक्रबार इन्स्टाग्राममा प्रेमीसँगको तस्वीर सार्वजनिक गर्दै डिसेम्बर ३ मा विवाहको मिति तय भएको घोषणा गरेकी हुन्। 

अमेरिकामा भेट भएका ब्रेट र आशका भेट भएको केही समयपछि प्रेममा परेका थिए। दुबैले आशकाको गृह नगर अहमदाबादमा विवाह गर्न लागेको भारतीय सञ्चारमाध्यमले जनाएका छन्।
