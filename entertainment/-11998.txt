सधै मजाकका पात्र बन्ने यी युवक यसरी बने सुपरस्टार  

एजेन्सी । चलचित्रको पर्दामा देखिनका लागि अभिनय सँगसँगै अनुहार पनि राम्रो हुनु पर्छ भन्ने धेरैको मान्यता छ। तर बंगलादेशका अभिनेता अशरफुल अलोम सईदको हकमा भने यो सुत्र लागु भएन्। 

सधै सबैको मजाकको पात्र बन्ने गरेका सईदले आफ्नो कालो वर्णका कारण धेरै भेदभाव झेल्नु पर्यो। तर उनको वर्णले उनको कलालाई  भने रोकेन र आज सुपरस्टारका रुपमा परिचित बनाएको छ। 

बंगलादेशका यी सुपरस्टार सईदलाई अहिले हिरो अलोमले चिन्ने गरेका छन्। उनी बंगलादेशको बोगरा भन्ने ठाउँमा रहने यी सुपरस्टारले ५०० भन्दा बढी भिडियोमा काम गरिसकेका छन्। अमोलमे जुन भिडियोमा काम गर्छन् त्यो भिडियोको गीत पनि उनी आफैले काम लेख्ने गर्दछन्। उनले काम गरेका भिडियोमा सबै सुन्दरी युवतीले काम गर्दै आएको भारतीय मिडिया आजतकले लेखेको छ। 

अलोम पहिले सिडी पसलमा काम गर्थे। त्यसपछि उनले सेटेलाइट टिभी कलेक्शन सुरु गरेका थिए। त्यसपछि उनले म्युजिक भिडियो बनाउने काम गरे। पहिले पहिले उनको भिडियो निकै मजाकमा उडाइयो। तर उनले आफ्नो काम कहिलै रोकेनन्। उनले अन्तमा सफलता पाएरै छोडे। 

अहिले उनको साथमा सेल्फी खिच्नेको निकै भिडि लाग्ने गर्छ भने उनको फलोअर्स पनि निकै बढेको छ। उनीसँग भेट गर्नका लागि उनका फ्यान घण्टौँ कुर्ने गरेको समाचारमा उल्लेख छ।
