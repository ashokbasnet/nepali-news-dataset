सुपरस्टार नै तानिए लागूऔषधको मुद्दामा

हैदराबाद। भर्खरै दाजु गुमाएका तेलुगु अभिनेता रवि तेजा अबैध ड्रग्सको कारोबारको मुद्दामा तानिएका छन्, उनीसँगै अभिनेत्री चर्मी कौर पनि यो मुद्दामा तानिइन् । बिग बोस तेलुगुको पहिलो संस्करणकी सहभागी तेलुगु अभिनेत्री मुमैथ खान पनि ड्रग्सको अवैधानिक कारोबारको मुद्दामा तानिएकी छिन् । 

उनीहरुसहित फिल्म इण्डष्ट्रीका १२ जनालाई सोसम्बन्धि सोधपुछका लागि हाजिर हुन आउन आदेश दिइएको छ । पछिल्लो महिना मुम्बइमा ठूलो परिमाणमा ड्रग्सको अवैध कारोबारको पर्दाफास भएको थियो । अब मुमैथ २७ जुलाइका दिन बिग बोसको घर छोडेर हैदराबाद सोधपुछका लागि पुग्नुपर्ने छ । मुमैथले सलमानसँग फिल्म लकी र संजय दत्तसँग फिल्म मुन्नाभाइ एमबीबीएसमा काम गरिसकेकी छिन् । ड्रग्सका अबैध कारोबारी केल्भिन मास्क्रेनसको कल डाटामा यी सबैको नम्बर भेटिएपछि उनीहरुलाई सोधपुछमा लागि बोलाइएको बतायएको छ ।
