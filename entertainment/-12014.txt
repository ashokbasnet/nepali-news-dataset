किन मिडियासँग मुख लुकाउँदै छिन् सैफ अली खानकी छोरी ?

मुम्बइ। पछिल्लो समय सैफ अली खानकी छोरी सारा अली खान केही दिनअघि मुख ढाकेर बाहिर निस्किइन् । पछिल्लो समय उनी मिडियासँग लुक्न थालेकी छिन् । यसले धेरैको मनमा प्रश्न उठाएको थियो । तर, अहिले यी सबै प्रश्नको जवाफ भेटिएको छ । 

सैफपुत्री सारा आफ्नो पहिलो फिल्मको लागि तयार छिन् । उनको पहिलो फिल्म केदारनाथको आगामी अगष्टदेखि सुटिङ सुरु हुँदैछ । यो फिल्ममा सारा सुशान्त सिंह राजपुतको अपोजिट रोलमा देखिनेछिन् । फिल्मको धेरैजसो भाग केदारनाथमै सुटिङ हुनेछ । सुटिङमा उनकी आमा अमृता सिंह पनि छोरीसँगै रहनेछिन् । 

यही फिल्ममा आफ्नो लुक्सलाई लिएर सारा सिरियस भएको बतायएको छ । उनले फिल्म रिलिज हुनुभन्दा अगाडि आफ्नो लुक्स बाहिर नआओस् भन्नका लागि मिडियासँग मुख छोपेर प्रस्तुत भएकी हुन् । फिल्मको सुटिङका लागि झण्डै २ महिना लाग्ने बताइएको छ ।
