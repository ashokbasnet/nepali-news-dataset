पूर्व मिस नेपाल उषा खड्गी अब निर्माता बन्ने

काठमाडौँ। नेपाली चलचित्र आउँदै जाँदै बन्ने भएको छ। पूर्व मिस नेपाल उषा खड्गीले निर्माण गर्न लागेको उक्त चलचित्रको आज पत्रकार सम्मेलन गरी घोषणा गरिएको हो।

उनले यसै चलचित्रबाट नेपाली चलचित्र क्षेत्रमा निर्माताको रुपमा डेब्यु गर्न लागेकी हुन्। कमेडी र रोमान्स जनरामा बन्न लागेको यस चलचित्रलाई उनकै श्रीमान जि.पी तिमल्सिनाले निर्देशन गर्न लागेका हुन्।

चलचित्रमा अन्य दुई जनाको पनि लगानी रहने उनले जानकारी दिए। निर्देशक तिमल्सिनाले बताएअनुसार चलचित्रको सुटिङ पोखरा, काठमाडौ, चितवन तथा पश्चिम नेपालको विभिन्न रमणीय स्थल साथै केही सिन भने अष्ट्रेलियामा समेत हुनेछ।

करिब एक करोडको बजेटमा बन्न लागेको चलचित्रलाई सामिप्य तिमल्सिनाले लेखेका हुन्। साथै तिहारपछि छायांकन सुरु गर्न लागिएको चलचित्रलाई नयाँ वर्ष २०७५ सालमा रिलिज गरिने जनाइएको छ।

यस चलचित्रका लागि भने कलाकार तय नभएको तर छनौट कार्य अन्तिम चरणमा पुगेको निर्देशक जि.पी तिमल्सिनाले बताए।
