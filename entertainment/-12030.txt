व्यापक प्रचारप्रसारमा चलचित्र 'रुद्र' टिम

काठमाडौँ। आउँदो शुक्रबारबाट प्रदर्शनमा आउन लागेको चलचित्र रुद्रको निर्माण टिम अहिले व्यापक प्रचारप्रसारमा व्यस्त छन्।
प्रदर्शन मिति साउन १३ नजिकिएसँगै रुद्रका टिम अहिले प्रचारप्रसारमा लागेका हुन्। 

प्रचारप्रसारकै क्रममा शनिवार रुद्रका टिम उपत्यकाको विभिन्न हलमा पुगेका थिए। त्यहाँ पुग्दा उनीहरुलाई दर्शकले राम्रै साथ दिए। चलचित्रले केही दिनअघि मात्रै पिजी प्रमाण पत्र समेत पाइसकेको छ। 

यो पटक एक्सन किङ निखिल उप्रेतीले दर्शकलाई नयाँ स्वाद चखाउने भएका छन्। चलचित्रमा निखिल उप्रेती पहिलो पटक दर्शकसामु खलनायक पात्रको रुपमा देखिन लागेका हुन्। निखिल उप्रेती आफैंले निर्माण गरेको यो चलचित्रमा सारा र विश्व शर्माको मुख्य भूमिका रहेको छ।

रामजी लामिछानेको निर्देशनमा बनेको यस चलचित्रमा रोयदिप श्रेष्ठ, जितेन लामा, भाष्कर ओली, गोपाल कायस्थ, ज्याक श्रेष्ठ, अनिल पाण्डे लगायतका कलाकारहरुको समेत अभिनय छ। प्रेम कथामा आधारित रुद्रमा खलपात्रको भूमिकामा रहेका निखिल उप्रेतीको धमाकेदार एक्सन रहेको छ।
