यी हुन् आफ्ना सन्तानको फोटो करोडौंमा बेच्ने सेलिब्रेटीहरु

एजेन्सी। हलिउड अभिनेत्री एन्जेलिना जोलीले आफ्ना जुम्ल्याहा सन्तानको फोटो झडै १ अर्ब ४५ करोड नेपाली रुपैयाँमा बेचिन् । उनले आफ्ना सन्तान नक्स लियोन र विविन मार्कलिनको पहिलो फोटो पिपुल्स म्यागजिनलाई बेचेकी थिइन् । उनका यी सन्तानको जन्म २००८ मा भएको थियो । 

उनीजस्तै यस्ता अरु पनि सेलिब्रेटी छन् जसले आफ्ना सन्तानको फोटो करोडौंमा बेचेका छन् । गायिका र अभिनेत्री जेनिफर लोपेजले पनि आफ्ना जुम्ल्याहा सन्तानको पहिलो फोटो झण्डै ६० करोड नेपाली रुपैयाँमा पिपुल्स म्यागजिनलाई नै बेचेकी थिइन्  । यिनका दुई छोरा डेभिड र एमीको जन्म पनि २००८ मै भएको थियो । 

अभिनेता म्याथ्यु म्याकनहे र उनकी पत्नी क्यामिला एल्वेसले पनि आफ्ना सन्तान लेवि एल्वेसको फोटो ओके म्यागजिनलाई झण्डै ३० करोड नेपाली रुपैयाँमा बेचेका थिए । एन्जोलिना जोलीले नै आफ्ना अर्का पतितर्फका पहिलो सन्तानको फोटो झण्डै ४० करोड रुपैयाँमा हेलो म्यागजिनलाई बेचेकी थिइन् । 

अभिनेत्री जेसिका अल्वाले आफ्नी छोरी मेरी वार्रनको पहिलो फोटो झण्डै १५ करोड नेपाली रुपैयाँमा बेचिन् । उनले फोटो ओके म्यागजिनलाई बेचेकी थिइन् । गायिका क्रिष्टिना एगुइलेराले आफ्ना छोरा म्याक्स लिरोन ब्याटम्यानको फोटो पिपुल्स म्यागजिनलाई झण्डै १५ करोड रुपैयाँमा बेचेकी थिइन् । टिभी एक्ट्रेस निकोल रिचीले आफ्नी छोरी हार्लो म्याडेनको फोटो झण्डै १० करोड रुपैयाँमा बेचेकी थिइन् । एक्ट्रेस एना निकोल स्मिथले आफ्नी छोरी ड्यानिलिन बिरकहेडको फोटो झण्डै २० करोड रुपैयाँमा ओके म्यागजिनलाई बेचेकी थिइन् ।
