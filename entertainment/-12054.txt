शाहरुखले भने ‘मर्ने बेला छोराछोरीलाई सम्पत्ति छोड्दिन’

मुम्बइ। शाहरुख खानले आफू मर्दा छोराछोरीलाई सम्पत्ति छोडेर नजाने बताएका छन् । बलिउडमा किंग खानको रुपमा परिचित शाहरुखले आफ्ना सन्तानलाई घर भने छोड्ने बताए। उनले आफ्ना सन्तानको लागि राम्रो शिक्षा र घरबाहेक अरु केही पनि नछोड्ने बताएका हुन् । शाहरुख ३ सन्तानका पिता हुन् ।

एक न्यूज च्यानललाई दिएको अन्तरवार्तामा शाहरुखले भने ‘हामी मध्यमवर्गीय मान्छे हौं । हामीलाई धेरै पैसाको बिल्कुल चाह छैन । म र गौरी मान्छौं पैसालाई राम्रो जिन्दगी बाँच्नमा खर्च गर्नुपर्छ ।’ शाहरुखले अगाडि भने ‘मैले कत्ति पनि पैसा जोखाएको छैन । जे जति कमाएँ त्यो सबै फिल्म बनाउँदा र अन्य जरुरी काममा खर्च गरें ।’ शाहरुखका अनुसार मुम्बइ आउनुभन्दा पहिले उनको घर थिएन । त्यसैले उनले सन्तानलाई घर छोड्न चाहन्छन् । त्यसबाहेक सन्तालाई राम्रो शिक्षा दिन चाहन्छन् ।  

शाहरुख बन्छन् ‘हामी र हाम्रा सन्तान आफ्नो हिसाबले सादा जीवन बाँच्छौं । हामीले उनीहरुको आवश्यकता पूरा गर्छौं तर हामीसँग यति धेरै पैसा छैन कि उनीहरुलाई वर्षाबाट बचाउन सकौं ।’ शाहरुखमा जेठा छोरा आर्यनको जन्म १९९७ मा भएको थियो । आर्यन छिट्टै बलिउडमा डेब्यू गर्दैछन् । छोरी सुहाना २००० मा जन्मिएकी हुन् । २०१३ मा कान्छा छोरा अबरामको जन्म भएको हो ।
