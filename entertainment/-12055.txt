अक्षय कुमारले विश्वकपमा उल्टो झण्डा हल्लाएपछि...

एजेन्सी। महिला विश्वकप क्रिकेटको फाइनल हेर्न पुगेका अक्षय कुमारले आफ्नो देशको झण्डा उल्टो समाएर हल्लाएपछि उनको निकै आलोचना भएको छ । सामाजिक संजालमा अक्षयको झण्डा समात्ने स्टाइललाई लिएर प्रयोगकर्ताहरुले निकै व्यङ्ग्य गरेका छन् । 

आइतबार इङल्याण्डको लर्डस रंगशालामा भारत र इङ्ल्याडबीच विश्वकपको फाइनल भइरहेको थियो । इङ्ल्याण्डमै आफ्नो फिल्मको सुटिङका क्रममा रहेका अक्षय खेल हेर्न लर्डस मैदान पुगेका थिए । त्यहाँका फोटोहरु उनले आफ्नो सोसल एकाउण्टमा शेयर गरेका छन् । फाइनल खेल इङल्याण्डले ९ रनले जितेको थियो ।
