मैत्रिपूर्ण भलिबल खेलमा फिल्म 'भुँईमान्छे' बिजयी

काठमाडौँ । ललितपुरको जावालाखेलमा आईतबार भएको चलचित्र पत्रकार तथा भुँईमान्छे टोलीबीच भएको मैत्रिपूर्ण खेलमा भुँईमान्छे टोली ३–१ को सेटमा बिजयी भएको छ । मैत्रीपूर्ण खेलमा कलाकार रमेश बुढाथोकी, नायिका सिपोरा गुरुङ, सहिन प्रजापति, तारा केसी, नारायण न्यौपाने लगायत शैली थिएटरका कलाकार तथा निर्माता रोहिणी भट्टराई पनि सहभागी थिए ।

’भूईँमान्छे’ चलचित्रका साहयक निर्देशक सुबास सुवेदीका अनुसार चलचित्रमा अभिनय गर्ने अन्य कलाकार बादल भट्ट, रामबाबु रेग्मी, शसांक बोहोरा, सौरभ ढकाल, सानु ताम्राकार, हरि यादव, पुष्कर गुरुङ्ग, नविन श्रेष्ठ र आदी सुटिङ्का कारण खेलमा सहभागी हुन सकेनन् । 

भदौ २ रिलिज डेट फिक्स भए सँगै भुईमान्छेको टिमलाई फिल्म प्रचार प्रसार गर्न भ्याई–नभ्याई भएको छ । पोस्टमार्टम गर्ने व्यक्तिको कथामा बनेको ‘भूईँमान्छे’ फिल्ममा कथा, पटकथा, सम्वाद नवराज बुढाथोकीको रहेको छ । दैनिक रुपमा अस्पतालहरुमा लाशको पोष्ट मार्टममा खट्ने व्यक्तिको मनोविज्ञान र यो प्रकारको जीवनमा आईपर्ने आरोह अवरोहको यथार्थ कथालाई फिल्मले पस्किएको छ ।

चलचित्रलाई विदुर पाण्डेले खिचेका हुन् भने, यसको सम्पादनको काम गम्भिरराज कर्णिकार र मधुसुदन सञ्जेलले गरेका हुन् । चलचित्रमा अर्जुन पोखरेल र देवेन्द्र राई संगीतकार छन् । चलचित्रको गीतलाई महेश पौड्याल र दयाराम पाण्डेले लेखेका हुन् । त्यस्तै शिव परियार, प्रमोद खरेल, दौंलत राई र जुना प्रसाईले गीत गाएका छन् ।

नृत्य निर्देशनको काम कमल राई र कविराज गहतराजले गरेका छन् भने द्वन्द निर्देशन अष्ट महर्जनले गरेका छन् । चलचित्रका प्रमुख निर्माता रोहिणी भट्टराई हुन् । सहायक निर्मातामा निरुपा राज्य लक्ष्मी थापा र हरि यादव रहेका छन् । चलचित्रको वितरण श्रीराम बालाजी फिल्मस्का तर्फवाट सुनिल मानन्धरले गर्नेछन् ।
