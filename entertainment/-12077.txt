मनोज कुमार नभएको भए अमिताभ बच्चन हुँदैनथे

मुम्बइ। बलिउड अभिनेता मनोज कुमारले आज ८० औं जन्मदिन मनाइरहेका छन् । कमैलाई मात्र थाहा छ – अमिताभ बच्चनलाई अहिलेको अवस्थामा पुर्याउन मनोज कुमारको ठूलो भूमिका छ । यदि मनोज कुमारले नरोकेको भए अमिताभ बच्चन ४३ वर्ष पहिले नै बलिउड छोड्ने तयारीमा थिए । 

अमिताभ बच्चनले सात हिन्दुस्तानी फिल्मबाट बलिउड डेब्यू गरेका थिए । तर, उनको सात हिन्दुस्तानी मात्र नभइ त्यसपछिका फिल्म पनि लगातार फ्लप हुँदै गए । लगाताल फ्लप फिल्मबाट दिक्क भएर अमिताभ बलिउड मात्रै होइन मुम्बई नै छोडेर जाने तयारीमा थिए । तर, मनोज कुमारले उनलाई रोके र आफ्नो फिल्म रोटी कपडा और मकान मा रोल दिए । अमिताभको पहिलो हिट फिल्म जंजीर हो तर उनले जंजीरभन्दा पहिल्यै रोटी कपडा मकान साइन गरिसकेका थिए । रिलिजका हिसाबले भने जंजीर एक वर्ष पहिल्यै रिलिज भयो ।
