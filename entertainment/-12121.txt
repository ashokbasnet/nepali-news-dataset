कपिल शर्माले आफ्नो ज्याला घटाएर आधा पुर्याउदा सुनीलको दोब्बर 

एजेन्सी । विमानभित्रै जुत्ता प्रहारको प्रकरणबाट विवादमा तानिएका कपिल शर्माले आफ्नो ज्याला घटाएका छन् भने सुनील ग्रोवरले ज्याला बढाएर दोब्बर पुर्याएका छन्। 

कपिल शर्मासँगको झगडापछि द कपिल शर्मा शो छोडेर हिँडेका सुनील ग्रोवरलाई लगातार शो का लागि अफरहरु आउने गरेको भारतीय सञ्चारमाध्यमले जनाएका छन्। सुनीललेयतिबेला स्ट्रेज शो र अफिसिय कार्यक्रमलाई बढी प्राथमिकतामा राखेका छन्।

सुनील ग्रोवरले पहिले एक एपिसोडका लागि ७ देखि ८ लाख रुपैयाँमा ज्याला लिने गरेका थिए भने अहिले बढाएर १३ देखि १४ लाख सम्म पुर्याएका छन्। 

मिडिया रिर्पोटलाई आधार मान्ने हो भने कपिलको शो बाट च्यानलको हरेक वर्ष ११० करोडको कमाई हुने गरेको छ भने कपिल शर्माले एक एपिसोडका लागि ८० लाख रुपैयाँ लिदै आएका थिए भने अब उनले घटाएर ४० लाख रुपैयाँ लिने भएका छन्।
