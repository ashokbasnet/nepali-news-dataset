लागुऔषध कारोबारमा संलग्न रहेको आरोपमा मुछिइन् सलमानकी यी हिरोइन

एजेन्सी । करिब १६ वर्षदेखि बलिउड चलचित्रमा काम गर्दै आएकी कलाकार मुमैत खानमाथि लागुऔषध कारोबारमा संलग्न रहेको आरोप लागेको छ। 

बलिउडका चर्चित स्टार सलमान खान तथा सञ्जय दत्तसँग काम गरिसकेकी मुमैतसहित भारतको विशेष अनुसन्धान टोली एसआइटीले अन्य ११ जना लागुऔषध कारोबारीमा संलग्न रहेको बताएको भारतीय सञ्चारमाध्यमले जनाएका छन्। 

मुमैत सलमान खानको बिग बास मा समेत देखिने भएकी थिइन्। तर लागुऔषध कारोबारमा संलग्न रहेको आरोपमा मुछिएपनि उनी बयानका लागि हैखराबाद जाने त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्। 

पछिल्लो १६ वर्षदेखि मुमैतले बलिउड तथा साउथ इण्डियन चलचित्रमा काम गर्दै आएकी थिइन्। उनी बाहेक कलाकार चार्मी कौर, रवी तेजा, नवदीप, तरुण, सुब्बुराज, नन्दू र चिन्नाको नाम समेत लागुऔषध कारोबारमा मुछिएको छ।
