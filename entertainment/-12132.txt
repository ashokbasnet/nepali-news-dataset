बन्द हुँदै द कपिल शर्मा शो !

मुम्बइ। कमेडियन कपिल शर्माको ‘द कपिल शर्मा शो’ बन्द हुने अवस्थामा पुगेको छ । सोनी टिभीले पछिल्लो समय कपिल शर्मासँग भएको सम्झौता नवीकरण गर्नेतर्फ कुनै चासो देखाएको छैन । शो निरन्तर टिआरपीमा तल झरिरहेको अवस्थामा कपिलको स्वास्थ्यमा पनि समस्या देखिएपछि सोनी टिभी यो शो बन्द गर्ने मुडमा पुगेको छ । 

च्यानल र कपिलबीचको सम्झौता २०१७ अप्रिलमा सकिइसकेको छ । त्यसपछि अहिलेसम्म कुनै पनि डिल भएको छैन । शो बन्द हुने मुख्य कारण कपिलको स्वास्थ्यलाई मानिएको छ । पछिल्लो डेढ महिनाको अवधिमा कपिल ३ पटक सेटमै बेहोस भइसकेका छन् जसका कारण प्रमोसनका लागि आएका स्टारहरु खाली हात फर्कनुपरेको छ । 

हालै फिल्म मुबारकांको प्रमोसनका लागि आएका अनिल कपुर, अर्जुन कपुर लगायतको टिम सुटिङबिना नै फर्किनुपरेको थियो । यसअघि जब ह्यारी मेट सेजलको प्रमोसनका लागि हाएका शाहरुख खान, अनुष्का शर्मा, परेश रावल पनि खाली हात फर्किएका थिए । अहिले कपिल शर्मा शोको टिआरपी टप टेनमा पनि छैन । यो शो कुनै बेला टिआरपीको टपर थियो ।
