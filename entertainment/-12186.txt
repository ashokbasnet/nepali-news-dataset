पत्रकारलाई गालीगलौज गरेको भन्दै अभिनेत्री केसीसँग स्पष्टिकरण माग

काठमाडौँ। चलचित्र पत्रकार संघ नेपालले चलचित्र निर्मात्री तथा अभिनेत्री सुस्मिता केसीसँग तीन दिनभित्र स्पष्टीकरण दिन माग गरेको छ।

सामाजिक संजाल फेसबुकबाट चलचित्र पत्रकार संघका कार्यकारी सदस्य उत्सव रसाइलीलार्ई गाली बेइज्जत गरेको भन्दै संघले केसीसँग स्पष्टीकरण माग गरेको हो।

संघका सचिव वैकुण्ठराज पराजुलीले मंगलबार विज्ञप्ति जारी गरी तीन दिनभित्र स्पष्टिकरण नदिए केसीका समाचार बहिष्कार गर्ने चेतावनी दिएका समेत दिएका छन्। 

संघका अनुसार अभिनेत्री केसीले यसअघि पनि संघका साधारण सदस्य स्वस्तिका चिलुवाललाई भौतिक आक्रमणको धम्की दिएकी थिइन्।
