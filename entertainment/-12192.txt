'विन्दास लाइफ'को पहिलो रोमान्टिक गीत सार्वजनिक(भिडियो) 

काठमाडौँ । चलचित्र ‘विन्दास लाइफ’ को पहिलो गीत सार्वजनिक भएको छ। गीतलाई केही दिन अघि युट्युव मार्फत सार्वजनिक गरिएको हो। 
गीतमा नायक प्रथम खड्का र चिरन अधिकारी र सपना लामिछानेको अभिनय रहेको छ।

यस्तै गीतमा शान्ति प्रियको शब्द, अर्जुन पोखरेलको संगीत तथा दुर्गा खरेल र के बस्नेतको स्वर रहेको छ। राजु गिरी प्रोडक्शन प्रस्तुत ‘विन्दास लाइफ’ फूल अन लभ स्टोरी चलचित्र रहेको नायिका सपनाले बताएकी छिन्। एक विन्दास केटीको चरित्र आफूले निर्वाह गरेको बताउने सपना फिल्मले सकारात्मक रिजल्ट दिनेमा आशावादी छिन्। 

सृजना बरालको कोरियोग्राफी रहेको गीतलाई युट्युवमा हेर्ने दर्शकले राम्रो लागेको भनि प्रतिक्रिया दिएका छन्। उक्त चलचित्र आगामी पौष २१ गते प्रदर्शनमा आउने निर्माण युनिटले जनाएको छ।

विन्दास लाइफ’ मा रामेश्वर हुँमागाईको छायांकन, राजिन भूजेलको पटकथा तथा संवाद र सुवास देवकोटाको सम्पादन रहेको छ। चलचित्रमा लगानी शंकर गिरी, काजल गिरी र रिया गिरीले संयुक्त रुपमा गरेका छन्।
