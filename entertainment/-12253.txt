कपिल शर्मा 'शो' मा फर्किए, के गर्लान शाहरुख ?

एजेन्सी । विरामी भएर स्ट्रेजमै लडेका कपिल शर्मा केही दिनको आरामपछि फेरि शो को छायांकनमा फर्किएका छन्। 

अहिले उनको स्वास्थ्यमा निकै सुधार भएको भारतीय सञ्चार माध्यमले जनाएका छन्। शाहरुख खानलाई शो को छायांकनमा बोलाएका कपिल अचानक बेहोस भएपछि शाहरुख त्यसै फर्किएका थिए। शाहरुख चलचित्र हैरी मेट सेजलको प्रमोशनका लागि कपिलको शोमा आउने पक्का भएको थियो।
 
कपिल छायांकनमा फर्किएपछि अब शाहरुखलाई शो मा बोलाउलान वा नबोलाउलान भन्ने बारे यतिबेला आम चासोको विषय बनेको छ। शाहरुखलाई बोलाएका कपिल बिरामी नभएर अर्को चलचित्रको छायांकनमा व्यस्त भएको भन्ने पनि समाचार प्रकाशित भएका थिए। तर उक्त कुराको पुष्टी भने हुन सकेको थिएन्।
