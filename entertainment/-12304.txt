गायक डेभिड शंकरको नयाँ गीति एल्बम सार्वजनिक

काठमाडौँ। गायक डेभिड शंकरको करिव नयाँ गीति एल्बम सार्वजनिक भएको छ। पछिल्लो समय पाश्र्र्व गायनमा निकै व्यस्थ गायक शंकरले करिव ७ वर्ष पछि आफ्नो जन्मदिनको अवसर पारेर राजधानीमा एक कार्यक्रमको आयोजना गरि दोस्रो एल्वम ‘इन्टिमेट’ सार्वजनिक गरेका हुन्। कार्यक्रममा वरिष्ठ गायक प्रेमध्वज प्रधान, संगीतकार राजु सिंह, महेश खड्का, विकाश चौधरी, लोक गायक तुलसी पराजुली पत्रकार डब्बु क्षेत्री गितकार शंकर अधिकारी धायाल लगायतको उपस्थितीमा एल्वम विमोचन भएको थियो।

कार्यक्रममा गायक डेभिडको एल्बममा समाबेश ‘आइकम बिकम’ बोलको गीतको भिडियो सहित गीतको भाव बोल्ने डकुमेन्ट्री समेत देखाईएको थियो। उक्त डकुमेन्ट्री र म्युजिक भिडियो फराज अर्पणले निर्देशन गरेका छन् भने गायक स्वयमको शब्द, संगित र अभिनय रहेको छ।

एल्बममा पाँचवटा गीत समावेश गरिएको छ। ‘म तिम्रो यादमा रुन पनि नसक्ने’ बोलको गीतमा डम्बर नेपालीको शब्द र संगित रहेको छ, भने ‘तिम्ले सुनेउ र के’ मा शब्द र संगित फराज अर्पणको रहेको छ। त्यस्तै ‘आज आफ्नै जिन्दगी’ मा विकास चौधरीको संगित छ भने शब्द शंकर अधिकारी घायलको रहेको छ । भने ‘आइकम बिकममा’ भने शब्द संगित गायक स्वम कै रहेको छ।

अन्तिम गीत ‘छम् छम् पाउजुको तालैमा’ मा विकास चौधरीको संगित छ भने पुरन थापाको शब्द रहेको छ। त्यस्तै ‘छम् छम् पाउजुको तालैमा’ बोलको भिडियो भिमफेदि गाइजको साथमा चाडै नै छायांकन हुने गायक शंकरले जानकारी दिएका छन्।
