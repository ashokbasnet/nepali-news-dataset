कलाकार इन्दर कुमारको हृदयघातबाट निधन, सलमानसँग थियो घनिष्टता 

एजेन्सी । बलिउड अभिनेता सलमान खानका नजिकका साथि तथा कलाकार इन्दर कुमारको निधन भएको हो।
 
४४ वर्षीय इन्दरको हृदयघातबाट मध्यराति निधन भएको पारिवारीक स्रोतलाई उदृत गर्दै भारतीय सञ्चारमाध्यमले जनाएका छन्। उनको आफ्नै घर अर्थात मुम्बईको अन्धेरीमा निधन भएको समाचारमा जनाइएको छ। 

इन्दर कुमारले ९० को दशकमा कलाकारिता सुरु गरेका थिए। उनले अक्षकुमार र सलमानसँग पनि काम गरिसकेका छन्। उनले चलचित्र भन्दा टेलिभिजन सिरियलमा बढी काम गरेका थिए। पछिल्लो समय उनले चलचित्र फटी पडी है यार को छायांकन गरिरहेका थिए। उनको आजै अन्तिम संस्कार गरिने सामाचारमा जनाइएको छ।
