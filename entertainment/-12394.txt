कपिललाई फेरि आपत, भारतीले पनि साथ छोड्ने

मुम्बइ। केही दिन अघिमात्र ‘द कपिल शर्मा शो’मा आएकी कमेडियन भारती सिंहले कपिलको शो छोड्ने भएकी छिन् । आफ्नो पुरानो टिमका साथीहरुले साथ छोडेपछि संकटमा परेका कपिललाई भारतीले पनि साथ छोडेपछि झनै आपत पर्ने भएको छ । भारतीको आफ्नै कमेडी शो आउने भएपछि उनले कपिलको शो छोड्ने भएकी हुन् । 

कपिलको शो सुरु हुनुभन्दा अगाडि नै भारतीले अर्को शो ‘कमेडी दंगल’ साइन गरिसकेकी थिइन् । उनले कपिललाई पनि यसबारे बताएकी थिइन् । भारती कपिलको शो मा अझै दुई भागसम्म देखिनेछिन् । एक अंग्रेजी वेबसाइटलाई दिएको अन्तरवार्तामा भारतीले भनेकी छिन् ‘म कपिलको शोमा तबसम्म मात्र हुन्छु जबसम्म मेरो शो कमेडी दंगल अनएयर हुँदैन ।’ कमेडी दंगल अगष्टमा सुरु हुँदैछ ।
