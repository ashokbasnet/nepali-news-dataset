साथीको अन्तिम विदाइमा किन गएनन् सलमान ?

मुम्बइ। आफ्ना नजिकका मित्र इन्दर कुमारको अन्तिम विदाइमा सलमान खान देखिएनन् । शुक्रबार साँझ वर्सोवा श्मशान भूमिमा इन्दर कुमारको अन्तिम संस्कार गरिएको थियो । शुक्रबार सलमान मुम्बइमै थिए तर उनी किन गएनन् भन्ने कुरा अझैसम्म सार्वजनिक भएको छैन । इन्दर कुमारको अन्तिम विदाइका लागि सीमित सेलिब्रेटी मात्रै पुगेका थिए । 

सलमानले इन्दर कुमारलाई आफ्नो भाइजस्तै मान्थे । उनले इन्दरको करिअर बचाउनको लागि कहीँ प्यार ना हो जाए, तुमको न भूल पाएंगे, वान्टेड जस्ता फिल्ममा काम दिलाएका थिए । इन्दर कुमारको मृत्यु बिहीबार राति सुतिरहेको अवस्थामा भएको थियो । डाक्टरले उनलाई ह्दयाघात भएको बताएको उनकी पत्नी पल्लवीले मिडियालाई बताएकी थिइन् ।
