रुद्रप्रिया’को अडियो गीत रिलीज 

काठमाडौँ । रेखा थापाको फिल्म ‘रुद्रप्रिया’को गीत ‘रुमाल चिनो देउ’को अडियो रिलिज भएको छ । कार्तिक २ गतेबाट प्रदर्शनमा आउने भनिएको चलचित्रको अडियो गित रिलीज भएको हो ।

गीतमा राजनराज सिवाकोटीको संगीत छ भने स्वर संगीतकार सिवाकोटी र गायिका मेलिना राईको छ । अडियो गीत अहिले रिलिज गरिएको र यसको भिडियो यही साउन १८ गते रिलिज हुने बताइएको छ ।

 

रुद्रप्रियामा सात वर्षपछि रेखा थापा र आर्यन सिग्देलले मुख्य भूमिकामा स्क्रिन शेयर गर्नेछन् । यस चलचित्रका निर्देशक सुदिप बबी भुसाल हुन् भने निर्माता सरस्वती थापा र रनेश एमके पौडेल रहेका छन् ।
