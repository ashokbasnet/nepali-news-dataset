लोकप्रियता बढाउन भन्दै ‘बिगबोस’मा यस्तो तयारी

मुम्बइ। टेलिभिजन रियालिटी शो बिगबोसको लोकप्रियता बढाउन भन्दै यस वर्ष नयाँ प्रयोग गर्न थालिएको छ । रिपोर्टमा जनाइएअनुसार यस वर्ष प्रतियोगीहरुलाई बिग बोसको घरमा जोडी बनाएर पठाइनेछ । रमाइलो कुरा त यसरी हुने सबै जोडी एउटै परिवारका सदस्य हुनेछन् । 

यस वर्षको ११ औं सिजन सलमान खानको अन्तिम सिजन भएको बताइएको छ । यस वर्ष शोमा नयाँ ट्वीस्ट ल्याउने भन्दै तयारी गरिएको पारिवारिक जोडीमा सदस्यहरु दिदीभाइ, दाजुबहिनी, बाबुछोरा, आमाछोरी वा पती पत्नी पनि हुन सक्नेछन् । एकै परिवारका दुई सदस्य हुँदा शोको टिआरपी बढ्ने निर्माण पक्षले अनुमान गरेको छ । सिजन ११ को प्रोमो केही दिनमै आउने बतायएको छ । रिपोर्टमा जनाइएअनुसार सलमान खानले आज यो शोको प्रोमो सुटिङ गरिरहेका छन् । तर यसबारे आधिकारिक जानकारी छैन ।
