छोरालाई बचाउन काखमा बोकेर यसरी दौडिए शाहरुख

मुम्बइ । आफ्ना कान्छा छोरा अबरामलाई बचाउन पिता शाहरुख खानले काखमा बोकेर दौडिएको तस्वीर पछिल्लो समय इन्टरनेटमा निकै भाइरल भइरहेको छ । यो घटना युएइबाट फर्कने क्रममा मुम्बइ इन्टरनेशनल एयरपोर्टमा भएको हो ।

पछिल्लो समय शाहरुख आफ्नो फिल्म ‘जब ह्यारी मेट विथ सेजल’को प्रमोशनको क्रममा छन् । यही सिलसिलामा उनी अबुधाबी गएका थिए । त्यहाँबाट फर्कने क्रममा शाहरुख कान्छा छोरा अबरामको साथमा एयरपोर्टमा देखिए । अबराम पिताको काखमा सुतिरहेका थिए । शाहरुखसँग फिल्मी हिरोइन अनुष्का शर्मा पनि सँगै थिइन् । 

एयरपोर्टमा जहाजबाट बाहिर निस्किँदा कान्छा छोरा अबरामलाई काखमा लिएर निस्किएका शाहरुख मिडियालाई देअ‍ेर झस्किए । उनले छोरालाई क्यामेराबाट बचाउन काखमा बोकेर दौडिए । यस्तो घटना पहिलोपटक भएको होइन । यसअघि पनि पटक पटक शाहरुखले छोरा अबरामलाई मिडियाको नजरबाट बचाउँदै आएका छन् । एयरपोर्टमा शाहरुख, अनुष्कासँगै जया बच्चन, गौहर खान पनि देखिएका थिए ।
