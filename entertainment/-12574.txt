भदौ ८ मा रिलिज हुँदै ‘हामी शरणार्थी’

काठमाडौँ। हामी शरणार्थीे चलचित्र भदौ ८ गते रिलिज हुने भएको छ । चलचित्रको निर्माण युनिटले काठमाडौंमा पत्रकार सम्मेलन गर्दैै रिलिज मितिबारे जानकारी दिएको हो । चलचित्रको कथावस्तु भुटानबाट भागेर नेपाल आएका शरणार्थीको जीवनमा आधारित रहेको बताइएको छ । निर्माण पक्षका अनुसार शरणार्थीले भोग्नुपर्ने दुःख कष्टलाई चलचित्रले प्रस्तुत गर्नेछ । 

चलचित्रको पोस्टरमा देखिएअनुसार नायिका शिल्पा पोखरेलले दुई बच्चालाई बोकेको साथै दुई अन्य तस्बीर पनि रहेको छ । तर पत्रकार सम्मेलनमा भने नायिका शिल्पाको अनुपस्थिति रहेको थियो । नायिका पोखरेलले आफू छायांकनमा व्यस्त रहेकाले पत्रकार सम्मेलनमा उपस्थित हुन नसकेको बताइन् । 

चलचित्रमा मुख्य कलाकारको रुपमा नायिका शिल्पा पोखरेल, नायक जीवन भट्टराई, अर्जुनकुमार पोखरेल, प्रकाश भण्डारी र प्रकाश शिवाकोटीको संयुक्त लगानी साथै, उत्तमजंग लिम्बूको संगीत, कमल राइको नृत्य, हिमाल केसीको एक्सन, बैजु सिंहको पटकथा तथा संवाद, सौरभ लामाको छायांकन छ । चलचित्र नारी प्रधान रहेको बताइएको छ ।
