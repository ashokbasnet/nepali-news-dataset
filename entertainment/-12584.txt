यता उठ्यो पिताको अर्थी, उता छोरीले काटिन् ‘बर्थ डे’ केक

Photo: www.bhaskar.com
                                
                                        
                        एक दिन अघि पिताको मृत्यु भयो । तर, उनकी छोरीलाई यसबारे थाहै दिइएन । चर्चित अभिनेता भएका कारण उनको मृत्युको खबर भाइरल भइसकेको थियो तर उनकी छोरीलाई यसबारे जानकारी नहोस् भनेर कुनै सूचना उपलब्ध हुन दिइएको थिएन किनकि भोलिपल्ट उनको जन्मदिन थियो । 

तीन दिनअघि मृत्यु भएका बलिउड अभिनेता इन्दर कुमारकी छोरीले पिताको मृत्युको खबर नै नपाइ जन्मदिन मनाइन् । उनका यी फोटोहरु उनकी आमा सोनल करियाले फेसबुकमा शेयर गरेकी थिइन् । फोटोमा उनकी छोरी खुशी जन्मदिन मनाउँदै गरेकी देखिन्छन् । २८ जुलाइमा अभिनेता इन्दर कुमारको मृत्यु भएको थियो । त्यसको भोलिपल्ट अर्थात आइतबार उनको दाहसंस्कार गरियो । सोही दिन उनकी छोरीको जन्मदिन परेको थियो । 

सुरुमा अञ्जानमै फोटो अपलोड भएको भए पनि त्यसको केही समयपछि नै जन्मदिन मनाइरहँदाका यी फोटोहरु हटाइएका छन् । फोटो हटाइनुभन्दा अगाडि नै भारतीय समाचार साइट www.bhaskar.com ले यी फोटोहरु डाउनलोड गरिसकेको जनाएको छ । साइटले आफ्नो टिमले फोटो हटाइनुभन्दा पहिल्यै डाउनलोड गरिसकेकोमा यसबारे बुझ्न सोनलको परिवारलाई फोन सम्पर्क गरेपछि फोटो हटाइएको दावी गरेको छ ।

भास्करको समाचार हेर्न यहाँ क्लिक गर्नुहोस् ।
