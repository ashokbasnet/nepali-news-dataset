तीजका लागि गजल लिएर आए गायक थानेश्वर गौतम

काठमाडौं— गायक थानेश्वर गौतमको तीजका लागि गजल सार्वजनिक भएको छ । सालैजो, रोइला, पञ्जेबाजा शैलीका गीतमा आफ्नो प्रस्तुती दिइसकेका गौतमले यसपालिको तीजको लागि गजल लिएर आएका हुन् । उनले पहिलो पटक गजल शैलीमा तीज गीत गाएका छन् । 

‘आफु त तीजमा पनि गजल गाइन्छ’ शीर्षकको उक्त गजलको म्युजिक भिडियो हालै सार्वजनिक भएको छ । गजलका शब्दहरु प्रभा बर्तौलाद्वारा रचना गरिएका हुन् भने संगीत गायक गौतमकै छ । 


भुवन स्याङबोद्वारा निर्देशित उक्त गजलको म्युजिक भिडियोमा नयन डिसी तथा बिनिताले आकर्षक नृत्य गरेका छन् ।
