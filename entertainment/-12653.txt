इन्दर कुमारपछि फेरि अर्का अभिनेताको हर्ट एट्याकले मृत्यु

मुम्बइ। बलिउड अभिनेता इन्दर कुमारको हर्ट एट्याकले मृत्यु भएको चार दिनपछि नै अर्का अभिनेताको पनि मृत्यु भएको छ । उनको मृत्यु पनि हर्ट एट्याककै कारण भएको बताइएको छ । कन्नड अभिनेता ध्रुव शर्माको ३५ वर्षको उमेरमा मृत्यु भएको हो । 

ध्रुवको कुनै स्वास्थ्य समस्या थिएन । शनिबार उनी अचानक घरमै ढलेका थिए । त्यसपछि उनलाई अस्पताल भर्ना गरिएको थियो । अस्पतालमै उनको मृत्यु भएको हो । ध्रुवका मातापिताका अलावा पत्नी र दुई छोरी छन् । ध्रुवको मृत्युको खबरपछि प्रियमणि, रितेश देशमुख, अफताब शिवदासानी, विक्रान्त सन्तोष, हंसिका पुनाचा लगायतका स्टारहरुले ट्वीटरमार्फत श्रद्धाञ्जली दिएका छन् ।
