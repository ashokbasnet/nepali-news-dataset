‘बाहुबली’को फिल्मबाट ‘देवसेना’ आउट, यस्तो छ कारण

हैदराबाद। ‘बाहुबली’ फिल्मबाट निकै चर्चित प्रभास र अनुष्का शेट्टीको जोडी अर्को फिल्ममा लगभग निश्चित भइसकेको थियो । तर अन्तिम समयमा ‘देवसेना’ अर्थात अनुष्का फिल्मबाट आउट भएकी छिन् । फिल्म ‘साहो’मा पुनः यही जोडी दोहो¥याउने गरी निर्देशकले तयारी गरेका थिए । तर, अचानक प्रभासकी हिरोइन फेरिएकी छिन् । 

अब यो फिल्ममा प्रभासको अपोजित रोल श्रद्धा कपुरले गर्ने बताइएको छ । पछिल्लो समय सार्वजनिक रिपोर्टका अनुसार यो रोलका लागि श्रद्धा कपुरको नाम निश्चित भइसकेको छ । यसअघि पनि यो रोलको लागि श्रद्धा कपुरको नाम चर्चामा थियो तर पारिश्रमिकको कारणले कुरा मिल्न सकेको थिएन । अचानक अनुष्काको तौल फिल्मको रोलको लागि अनफिट भएपछि श्रद्धालाई नै कन्फर्म गरिएको बताइएको छ । 

यो फिल्मका लागि पहिले सोनम कपुर, कट्रिना कैफ, दीपिका पादुकोण, तमन्ना भाटिया लगायतको नाम पनि चर्चामा थियो । तर बाहुबलीको चर्चाका कारण निर्माण पक्षले अनुष्का शेट्टीलाई रोजेको थियो । अनुष्काको तौल केही बढी भएको र यो रोलको लागि सुहाउने नभएपछि हिरोइन फेर्नुपरेको निर्माण पक्षले बताएको छ ।
