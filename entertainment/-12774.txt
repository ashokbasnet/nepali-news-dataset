यी हुन् सुनिल शेट्टीका छोराकी गर्लफ्रेण्ड, सलमानले फिल्ममा ल्याउँदै

मुम्बइ। पछिल्लो समय सुनिल शेट्टीका छोरा अहान शेट्टी डेब्यू फिल्मको विषयमा चर्चामा छन् । उनलाई फिल्ममा छिट्टै लञ्च गर्ने घोषणा सुपरस्टार सलमान खानले गरेका हुन् । यही चर्चाका बीचमा अहान आफ्नी पूर्व गर्लफ्रेण्डका साथमा देखिएपछि अर्को चर्चा चलेको छ । 


अहान हालै आफ्नी पूर्वप्रेमिका तानिया श्राफसँग भेटिएका थिए । आहान र तानिया स्कुलदेखि नै एक अर्कासँग नजिक थिए । यी दुई करिब ४ वर्षसम्म रिलेशनमा रहेपछि ब्रेकअप भएको बताइएको थियो ।  तर, अहिले करिब २ वर्षपछि यी दुई सँगै देखिएका हुन् । तानिया बिजनेसम्यानकी छोरी हुन् र उनी लण्डनमा बस्छिन् । उनको अमिताव बच्चनकी नातिनी नव्या, जावेद जाफरीको छोरी अलावियासँग राम्रो मित्रता रहेको बताइएको छ । अहिले आहान र तानियालाई सँगै देखिएपछि यिनीहरुबीचको सम्बन्ध फेरि सुरु भएको अनुमान गरिएको छ ।
