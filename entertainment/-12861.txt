कपिल–सुनिलपछि अब कृष्णा–सुदेशको झगडा, बोलचाल बन्द

मुम्बइ। कपिल शर्मा र सुनिल ग्रोवरको झगडा सेलाउन नपाउँदै अर्को चर्चित कमेडियन जोडी टुटेको छ । निकै चर्चामा रहेका दुई कमेडियन कृष्ण अभिषेक र सुदेश लहरीको झगडा परेपछि दुईबीच बोलचाल नै बन्द भएको भारतीइ संचारमाध्यमले जनाएका छन् । 

कमेडीको नयाँ शो ‘द ड्रामा कम्पनी’का कारण उनीहरुबीच झगडा भएको बताइएको छ । यी दुईले सँगै काम गरेको कमेडी शोमा कृष्णाले बढी स्थान र चर्चा पाएपछि सुदेश असन्तुष्ट भएको बताइएको छ । सुदेश यो शोमा आफ्नो भूमिकालाई लिएर पनि खुसी छैनन् । यही कुरालाई लिएर केही दिन अघि प्रेस मिटमा पनि यी दुईबीच ठूलै बहस भएको थियो । 

रिपोर्टका अनुसार यी दुईबीच बोलचान बन्द भएको छ । ‘ड्रामा कम्पनी’लाई कृष्णाको शोको रुपमा प्रस्तुत गरिएको भन्दै सुदेश असन्तुष्ट रहेका छन् । झगडा भएको कुरालाई सुदेश आफैंले पनि स्वीकार गरिसकेका छन् । कृष्णाले आफूले सुदेशबाटै कमेडी सिकेको बताउँदै उनको धेरै इज्जत गर्ने बताएका छन् । पछिल्लो समय सुदेशसँग कुरा गर्नु पर्दा उनका म्यानेजरलाई फोन गर्नुपरेको भने कृष्णाले खुलाएका छन् ।
