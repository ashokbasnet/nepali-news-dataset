अभिनेता दिलिप कुमार आईसीयूमा भर्ना 

एजेन्सी । बलिउड अभिनेता दिलिप कुमारलाई स्वास्थ्यमा समस्या देखिएपछि आईसीयूमा भर्ना गरिएको छ। 

उनको क्रिएटिनिनको मात्रा बढेको र हेमोग्लोबिनको मात्रा कम रहेको उपचारमा संलग्न चिकित्सकले जनाएका छन्। उनलाई डायलेसिस गर्नु पर्ने बताइएको भारतीय सञ्चारमाध्यमले जनाएका छन्। 

बुधबार अचानक स्वास्थ्यमा खराबी आएपछि उनलाई लिलावती अस्पतालमा भर्ना गरिएको थियो। पहिले उनलाई आईसीयूमा राखिएको थिए तरपछि स्वास्थ्यमा केही सुधार आएकापछि विशेष वार्डमा सारिएको भएपनि उनको स्वास्थ्य फेरि विर्गिदै गएपनि आईसीयूमा भर्ना गरिएको पारिवारीक स्रोतलाई उदृत गर्दै भारतीय सञ्चारमाध्यमले जनाएका छन्। 

केही समयदेखि उनको मृगौलाले राम्रोसँग काम नगरेको बताइएको छ भने यूरिन पनि निकै कम मात्रामा रहेको चिकित्सकले बताएका छन्।
