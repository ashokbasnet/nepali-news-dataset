अनमोल पछि हट्दा रेखालाई फाइदा 

काठमाडौँ । चलचित्र 'कृ' आखिर तिहारमा पनि प्रदर्शन नहुने पक्का भएको छ। तिहारमा प्रदर्शन हुने भनिएको चलचित्र 'कृ' को प्रदर्शन मिति पर धकेलिएसँगै नायिका रेखा र नायक आर्यनको मुख्य भुमिका रहेको चलचित्र 'रुद्रप्रिया'लाई फाइदा पुग्ने भएको छ।

 

तिहारको अबसर पारेर कात्तिक ३ गते चलचित्र 'कृ' को प्रदर्शन मिति तय गरिएपनि चलचित्रको छायांकन नसकिएपछि चलचित्र निर्माण पक्षले प्रदर्शन मिति पछि सारेको हो। नायिका रेखाले यसै मौकाको फाइदा उठाउँदै कात्तिक ३ गते आफ्नो चलचित्र 'रुद्रप्रिया' प्रदर्शन गर्ने घोषणा गरेकी छन्। 

 

चलचित्र 'कृ' मा अनमोल केसी, अदिती बुढाथोकीसँगै अनुप बिक्रम शाहिको मुख्य भुमिका छ भने चलचित्र 'रुद्रप्रिया'मा रेखा थापा, आर्यन सिक्देलको मुख्य भुमिका रहेको छ।
