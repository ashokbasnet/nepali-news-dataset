कल्पवृक्षको अंग्रेजी संस्करण सार्वजनिक

काठमाडौं। नेपाल बैंक लिमिटेडका अध्यक्ष जनार्दन आचार्यद्वारा लिखित संस्मरणात्मक पुस्तक कल्पवृक्षको अंग्रेजी संस्करण ‘कल्पवृक्ष (द वीश फुलफिलिङ ट्री)’  सार्वजनिक भएको छ। सो पुस्तकको शनिबार पूर्व अर्थमन्त्री महेश आचार्यले एक समारोहका बीच सार्वजनिक गरे।

बानेश्वर भिमसेनगोला स्थित श्री सत्यसाई केन्द्रमा नियमित भजत तथा सत्सङग समारोहमा पुस्तक सार्वजनिक गर्दै पूर्वमन्त्री महेश आचार्यले लेखकले साईबाबालाई कल्पवृक्षका रुपमा चित्रित गरेको उल्लेख गर्दै प्रस्तुत पुस्तक हरेक उमेर र वर्गका व्यक्तिहरुका लागि प्रेरणादायी पुस्तक भएको बताए।

कार्यक्रममा पुस्तकका लेखक जनार्दन आचार्यले साइलिला समेटिएको संस्मरणात्मक पुस्तक कल्पवृक्ष सन् २०१० मा प्रकाशित भएकोमा अंग्रेजी संस्करणको पनि माग भएकोले सात वर्ष पछि अंग्रेजी संस्करण प्रकाशन गरेको बताए। कल्पवृक्षको अंग्रेजी संस्करणको सम्पादन मुकुन्द अर्यालले गरेका हुन भने स्नेहा शर्माले अंग्रेजी भाषामा अनुवाद गरेकी हुन्।
