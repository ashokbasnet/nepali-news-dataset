एभरेष्ट फेसन होमले मीस टीन वल्र्डको आयोजना गर्ने 

काठमाडौं । मीस तामाङ र मीस नेश्नल आयोजना गर्दै आइरहेका एभरेष्ट फेसन होमले यस पटक मीस टीन वल्र्ड गर्ने भएको छ। 

आगामी भाद्र ३१ गते शनिवार फाइनल कार्यक्रम गरिने यस प्रतियोगिताको शनिवार पहिलो अडिसन सम्पन्न भएको छ। घण्टाघर स्थित जुजुबा लङ एण्ड बार पबमा आयोजित उक्त अडिसनमा १३ जना सहभागी रहेका थिए । सहभागीहरुमा डिनी तामाङ, लुइसा गुरुङ, रोमी तामाङ, रीतिका लामा, पार्वती तामाङ, रुचि वज्राचार्य, निलम अधिकारी, प्रतिमा राउत, अदिती विडारी, अस्मिता खनाल, विभूती गौतम, सञ्चिता श्रेष्ठ र पूजा सिंह रहेका थिए। 

अडिसनमा चलचित्र विकास बोर्डका सदस्य अभिनेता उत्तम केसी, र्याक गायक निर्णय श्रेष्ठ, नायिका तथा मोडल दिपाशा बिसी, कलाकार खगेश रन्जितकार, सञ्चारकर्मी अर्जनबहादुर तामाङ र मीस नेश्नल विजेता श्वेता श्रेष्ठले निर्णायकको भूमिका निभाएका थिए।

दोस्रो अडिसन लगतै विविध विषयमा प्रतिष्पर्धीहरुलाई कक्षा एवं तालिम सञ्चालन गरिने एभरेष्ट फेसन होमका अध्यक्ष रन्जिता लामा बताइन।
