छक्का पन्जा-२ को फस्ट लुक सार्वजनिक 

काठमाडौँ । चलचित्र छक्का पन्जा-२ को 'फस्ट लुक' सार्वजनिक भएको छ । गएको वर्ष छक्का पन्जा उत्तकृट चलचित्र बनेको थियो। मित्रत्रा दिवसको अबसर पारेर निर्देशक दिपाश्री निरौलाले चलचित्रको फस्ट लुक सार्वजनिक गरेकी हुन्। चलचित्रको पोस्टरमा चलचित्रमा मुख्य भूमिकामा रहेका जति कलाकार सबैको फोटो अटाएको छ । 

चलचित्रमा दीपकराज गिरी, केदार घिमिरे, जितु नेपाल, शिवहरी पौडेल, वुद्धि तामाङ, प्रियंका कार्की, किरण केसी, बर्षा राउत, निश्चल बस्नेत लगायतका कलाकारहरुको पनि मुख्य भूमिका रहेको छ। चलचित्रको पहिलो भागमा नदेखीएकी अभिनेत्री स्वस्तिमा खड्का र अभिनेता स्वरूपपुरुष ढकाल यो चलचित्रको मुख्य कलाकारको रुपमा रहेका छन्।
 

चलचित्रको पटकथा तथा संवाद दीपकराज गिरी, केदार घिमिरे, जितु नेपाल र अभिमन्यू निरवीले लेखेका हुन्। दीपक-दीपाको प्रस्तुतीमा तयार भएको यो चलचित्रमा जितु नेपाल, केदार घिमिरे, ताराचन्द्र चापागाँई, सुमन गिरीको लगानी रहेको छ। असोज ११ गतेबाट देशव्यापी प्रदर्शनमा चलचित्र आउदैछ ।
