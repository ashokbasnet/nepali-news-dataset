एक करोडभन्दा बढीले हेरे 'आई लभ यु'

काठमाडौँ। सिताराम कट्टेल (धुर्मुस), कुञ्जना घिमिरे (सुन्तली) र पल शाहलाई फिचरिङ गरिएको गीत आई लभ युलाई एक करोडभन्दा बढीले युटुबमा हेरेका छन्। यो समाचार तयार पार्दासम्म भिडियोलाई १ करोड ५६ हजार भन्दा बढि पटक हेरिसकिएको छ।

सोही अवसर पारेर आइतबार राजधानीमा एक कार्यक्रमको आयोजना गर्दै केक काटी खुशीयाली मनाइएको छ । डेढ बर्ष अघि सार्वजनिक भएको उक्त गीतलाई सरोज ओली र इन्दिरा जोशीले गाएका हुन्।

गीतमा बसन्त सापकोटाको संगीत तथा दिनेश थपलियाको शब्द रहेको छ। गीतबाट अहिलेसम्म ९ लाख भन्दा बढि कमाई भएको गायक सरोज ओलीले जानकारी दिए।  

कलाकार तथा सञ्चारकर्मीको उपस्थितीमा भएको कार्यक्रममा कलाकारहरुले एक करोड भ्यु पुगेको अवसरमा शुभकामना दिए। याद रहोस् हालसालै सार्वजनिक भएको गायक सरोज ओलीको 'आइ लभ यु २' को 'जता जता पिरतीको बाटो' गीत पनि अहिले निकै चर्चामा छ।

जुन चारदिनदेखि ट्रेन्डिङ नम्बर वानमै पर्न सफल भएको छ । जसमा अहिले युट्युबमा चर्चित बनेको ग्रुप ‘कार्टुन्ज क्रु’ लाई फिचरिङ गरिएको छ।
