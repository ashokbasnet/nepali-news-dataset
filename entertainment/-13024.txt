बन्ने भयो केकी र अनुपको 'हुर्रे'

काठमाडौँ। चलचित्र हुर्रेको आइतबार घोषणा गरिएको छ। राजधानीमा पत्रकार सम्मेलन गरी उक्त चलचित्रको घोषणा गरिएको हो। द याक्का इन्टरटेनमेन्टको प्रस्तुतीमा बन्न लागेको यस चलचित्रलाई यम थापाले निर्देशन गर्न लागेका हुन्।

चलचित्रमा अनुप विक्रम शाही, केकी अधिकारी, राजाराम पौडेल, प्रकाश घिमिरे, विजय बराल, अंकित खड्का, संगीता नापीत र उपदेश तिमील्सेनाको मूख्य अभिनय छ। 

डार्क कमेडी जनराको यस चलचित्रलाई सोनम लामा व्लोन र छिरिङ् दोर्जे लामाले निर्माण गर्न लागेका हुन्। शिव ढकालको छायांकन रहने चलचित्रमा कालि प्रसाद बास्कोटा, राजन राज शिवाकोटीको संगीत रहनेछ।

यस्तै राजेन्द्र थापा र कालि प्रसाद बास्कोटाको शब्दलाई मिलन अमात्य, राजन राज शिवाकोटी र कालि प्रसाद बास्कोटाले नै गाउनेछन्। साथै विक्रम स्वारको नृत्य निर्देशन र रोशन भट्टराईको द्धन्द्ध रहने यो चलचिलाई चन्दन दत्तले सम्पादन गर्नेछन्। चलचित्र भदौंबाट फ्लोरमा जानेछ।
