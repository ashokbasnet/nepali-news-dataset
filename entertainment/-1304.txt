विवाह नै नगरी करण बने जुम्ल्याहा सन्तानका बाबु

मुम्बई। बलिउड निर्माता एवं निर्देशक करण जोहर अहिले पनि अविवाहित हुन्। उनी हाल ४४ वर्षका भएका छन्। तर विवाह गरेका छैनन्। तै पनि करण दुई बच्चाका बाबु बनेका छन्।

भारतीय संचारमाध्यमका अनुसार फेब्रुअरी ७ मा सरोगेसीबाट दुई बच्चा जन्मिएका छन्। करणलाई एक छोरा र एक छोरी प्राप्त भएको छन्। आफू दुई बच्चाको बाबु भनेको करणले सार्वजनिक गरेका छैन्। संचारमाध्यमका अनुसार करणले छोराको नाम यश र छोरीको नाम रुही राखेका छन्। करणको बुवाको पनि यश नै हो। करणले आफ्नो छोराको नाम बुवाको नामबाट राखेको संचारमाध्यमले उल्लेख गरेका छन्। करणका दुवै बच्चा फेब्रुअरी सातमा जन्मिएका थिए।

संचारमाध्यमका अनुसार शुक्रबार करणले दुवै बच्चाको जन्म दर्ता गराएका छन्। करणले बच्चाको बुवाको नाममा आफ्नो नाम लेखेका छन्। तर आमाको नाममा भने केही पनि लेखिएको छैन। 

करणले एक विज्ञप्ति जारीगरी भनेका छन्, ‘म आफ्नो जीवनमा दुई जना पाहुना आएको कुरा बताउन पाउँदा धेरै खुशी महशुस गरिरहेका छु। रुही र यश मेरा बच्चा र मेरो संसार हुन्।’

आफू दुई सन्ताको बाबु भएर निकै खुशी भएको उल्लेख गर्दै करणले मेडिकल साइन्सको चमत्कारले म निकै उत्साहित छु।’ उनले आफू बाबु भन्नु अगाडि मानसिक, शारीरिक र भावनात्मक रुपले तयार भएको उल्लेख गरेका छन्।
