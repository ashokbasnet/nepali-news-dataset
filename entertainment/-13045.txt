बलिउडका २ र नेपाली २ चलचित्र एकसाथ भिड्दै

काठमाडौँ । यस बर्षको तिहारमा २ वटा नेपाली चलचित्रको भिडन्त हुने पक्का भएको छ । यो भिडन्तमा नायिका रेखा थापा अभिनित चलचित्र 'रुद्रप्रिया' र नायक रमेश उप्रेतीले निमार्ण गर्ने चलचित्र ऐश्वर्यको भिडन्त हुने भएको हो । 

नायक अनमोल केसी अभिनित चलचित्र 'कृ' पनि सोही दिन रिलीज हुने कुरा भएता पनि कृ को छायांकन नसकिएका कारण चलचित्र 'कृ' लाई पछाडि सारिएको हो । चलचित्र 'कृ' पछाडी सारेपछि नायिका रेखा थापाले सोही दिनलाई रिलीज मिती तोकेकी हुन् । चलचित्र 'ऐश्वर्य' टिमले पनि कात्तिक ३ गतेलाई नै रिलिज मिति तोकेको हो । 

नेपाली चलचित्र सँगै सोही दिन बलिउडका २ बटा चलचित्र पनि चल्ने भएका छन् । बलिउडका २ बटा चलचित्रले गर्दा रेखा लाई र रमेशलाई कतै घाटा त हुने होइन भन्ने डर पनि रहेको छ । हुनत अहिले नेपाली चलचित्र राम्रो बन्ने हो भने बलिउडका चलचित्रले कुनै असर नगरेको कुरा अबगत नै छ । 

तर पनि बलिउडका चर्चित अभिनेता आमिर खान अभिनित चलचित्र 'सिक्रेट सुपरस्टार' र रोहित सेट्टीको कमेडी चलचित्र 'गोलमाल अगेनले केही हद सम्म घाटा पक्कै लाग्नेछ । चलचित्र रुद्रप्रियलाई रेखाले निर्माण गर्दैछन् भने चलचित्र एश्वर्यलाई रमेश उपे्रतीले निर्माण गर्दै छन् । यी दुबै चलचित्र कात्तिक ३ गते अलनेपाल रिलीज हुदैछ ।
