प्रभासको विवाहका बारेमा बहिनीले खोलिन मुख 

एजेन्सी । सफल चलचित्र 'बाहुबली'का अभिनेता प्रभासको विवाहको विषयले पछिल्लो समय निकै चर्चा पाउने गरेको छ। 

विवाहका लागि आएका कयौँ प्रभाव समेत उनले अस्वीकार गरेका छन्। धेरैको विवाह प्रस्ताव अस्वीकार गरेका प्रभावले अनुष्का शेट्टीसँग विवाह गर्ने योजना बनाएको समेत खबर बाहिरीएका थिए। तर उक्त खबरलाई दुबै जनाले अस्वीकार गरेका थिए। 

पछिल्लो समय प्रभासको विवाहका बारेमा उनीकी बहिनी प्रगतीले मुख खोलेकी छन्। उनले दाजु प्रभासको विवाहका लागि तयारी थालेको समेत बताएकी छन्। 

भारतीय सञ्चारमाध्यमका अनुसार प्रभासकी जेठी बहिनी प्रगतिले भनेकी छन्, 'दाजुको विवाहको खबरले हामी निकै उत्साहित छौँ, हामीले विवाहको तयारी समेत सुरु गरिसकेका छौँ । तर उहाँको विवाह कुन समयमा हुन्छ भन्ने बारे भने मलाई थाहा छैन्।'
