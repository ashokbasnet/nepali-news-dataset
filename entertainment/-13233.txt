शाहरुखको चलचित्रले कमायो सय करोड, सबै भन्दा कमजोर ब्यापार कसरी ?

काठमाडौँ ।  चलचित्र 'जब ह्यारी मेट सेजल'ले वर्ल्डवाइड सय करोडभन्दा बढी ब्यापार गरेको छ। 

इम्तियाज अलीको निर्देशनमा बनेको चलचित्र 'जब ह्यारी मेट सेजल' दुई अपरिचित ह्यारी र सेजलको कथामा आधारित चलचित्र हो । यस चलचित्रमा बलिउड सुपरस्टार शाहरूख खान र अनुष्का शर्मा छन्। यो चलचित्रले भारतमा राम्रो व्यापार गर्न नसकेपनि विदेशमा भने राम्रो कमाइ गरेको छ। 
 
नायिका अनुष्कासँग साहरुखको यो तेस्रो चलचित्र हो । यस अघि यी दुईले 'रब ने बना दी जोड़ी' र 'जब तक है जान' चलचित्रमा सँगै काम गरिसकेका छन्। 

यो चलचित्रले घरेलु बक्स अफिसमा प्रदर्शनको पहिलो दिन १५.२५ करोड, दोस्रो दिन १५, तेस्रो दिन १५.५० र चौँथो दिन अर्थात्, रक्षा बन्धनको दिन ७.१७ करोड व्यापार गरेको छ। चलचत्रिले घरेलु बजारमा प्रदर्शनको चारदिनमा ५२.९० करोडको व्यापार गर्‍यो।

शाहरुख खानको होम प्रोडक्शन कम्पनी रेड चिलिज इन्टरटेन्मेन्टको व्यानरमा निर्माण गरेको यस चलचित्रमा शाहरुखले एक पंजाबी पर्यटन गाइडको भूमिका निर्वाह गरेका छन्, भने अनुष्का एक गुजराती यूवतीको भूमिकामा देखिएकी छिन् ।
