टिका पहारी ३७ वर्षपछि लाटीको छोरोमा 

काठमाडौँ । नाटक क्षेत्रबाट चलचित्रमा प्रबेश गरेको कलाकारको नाम हो टिका पहारी । उनले धेरै नाटकमा काम गरिसकेका छन् । उनले नाटकमा काम गर्न छाडेको लगभग ३७ बर्ष भैसकेको थियो। तर उनी फेरी अहिले नाटकमा प्रवेश गदैछन् । उनले गर्न लागेको नाटकको नाम हो 'लाटीको छोरा' । उनी यस अघि नेपालमा सायद नाटकको भविष्य नदेखेर होला भारत छिरेका थिए।

भारतमा उनले बलिउडका थुप्रै चल्तीका कलाकारसँग पनि काम गरिसकेका छन्। उनले नेपाली नाटकिय क्षेत्रमा पुर्याएको योगदान अतुलनिय छ । विश्राम लिएको ३७ वर्षपछि फेरि उनी नाटकमा प्रवेश गर्न लाग्दा दर्शकमा उत्साह देखिएको छ। लाटिको छोरामा एक सुन्दर गाउँ हुन्छ, जहाँ घुम्दा घुम्दै लाटि आएपुग्छे र लाटी त्यहि गाउँमा बस्न थाल्छे ।

केही महिनापछि लाटी गर्भवति भएको खबर फैलिन्छ । तब सुरु हुन्छ लाटीको छोराको कथा। बाँकी सबै कथा बुझ्नको लागि भने दर्शक नाटक घरसम्म पुग्नु पर्ने हुन्छ । समाजमा थुप्रै लाटा लाटीको कथा कति मार्मिक हुन्छ भन्ने कुरा यस नाटकले देखाउन खोजिएको छ। नाटक मा थुप्रै पात्र मध्ये गाउँको नेताको भूमिकामा पहाडीलाई देख्न पाइने छ।

नाटकमा रामप्रसाद शर्मा, सन्दिप पौडेल, कुन्दन थारु , कुशल पाण्डे, प्रकाश दाहाल, रोशन सुवेदी, राजन काफ्ले, पशुपति राई, सुदिप खतिवडा, आयन खड्का, मिलन कार्की मेलिन पराजुली लागायतका कलाकारको भूमिका रहनेछ। सबै पात्रले आफ्नो भूमिका पुरै निष्ठाका साथ निभाएका छन्। नाटकमा किसन, सम्यक र नवीनको संगीत रहेको छ। निर्देशक सुलक्षणले यस अघि बोक्सीको घर, बिलगेट्स पण्डित, मिलक टि, र सलेदो नाटक लेखिसकेका छन्।
