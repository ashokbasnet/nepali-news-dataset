अक्षय कुमारले निर्देशकलाई थर्काएपछि...

मुम्बइ। शुक्रबार रिलिज भएको अक्षय कुमारको फिल्म ‘ट्वाइलेट एक प्रेम कथा’का निर्देशक श्रीनारायण सिंहलाई अक्षय कुमारले थर्काएको खुलासा भएको छ । अक्षयले निर्देशक सिंहलाई फिल्मको सुटिङको क्रममा नराम्रोसँग थर्काएको निर्देशक सिंह स्वयंले खुलासा गरेका छन् । 


निर्देशक सिंहका अनुसार त्यतिबेला फिल्मको सुटिङ मथुरामा गरिँदै थियो । सुटिङको लागि टिम दिल्लीबाट मथुरा जाँदै थियो । त्यही क्रममा सुटिङका अन्य सदस्य एउटा बाटो गए अक्षय अर्कै बाटो गए । बाटोको राम्रोसँग ज्ञान नहुँदा अक्षयलाई सुटिङस्थल पुग्न ६ घण्टा ढिलो भयो । त्यसपछि सुटिङस्थल पुगेका अक्षयले बाटोको सही जानकारी नदिएको भन्दै निर्देशक सिंहलाई निकै झपारेका थिए ।
