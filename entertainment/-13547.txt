तराई झरेर बाढी पीडितको सहयोगमा धुर्मुस, यस्तो देखियो हृदयविदारक दृष्य

काठमाडौँ । पछिल्लो समय सामाजिक सेवामा सक्रिय बनेका धुर्मुस सुन्तली यतिबेला तराई झरेर बाढी पीडितको उद्धार तथा राहतमा सक्रिय बनेका छन्। 



सिताराम कट्टेल धुर्मुस र कुञ्जना घिमिरे सुन्तलीको धुर्मुस सुन्तली फाउण्डेशनले मंगलबार बेलुकी सामाजिक सञ्जालमा केही तस्वीर सार्वजनिक गरेका छन्। 



उनले पोस्ट गरेका हृदयविदारक तस्वीर देखेर उनको कामको चौतर्फी प्रशंसा भएको छ। बाढीका कारण एक सरो कपडा बाहेक केही नभएका कोशी बाँधको किनारमा अलपत्र परेका बाढी पीडितलाई धुर्मुसले बोकेर उद्धार गरेको तस्वीरमा देख्न सकिन्छ।  

महाभूम्पपछि ३ वटा एकिकृत नमुना बस्ती निर्माण गरेका धुर्मुस सुन्तलीले पछिल्लो समय नमुना नेपाल निर्माणको सुरु गर्ने तयारी गरेका छन्।
