"ए मेरो हजुर-२" को तेस्रो गीत 'उकालीमा जाँदा' भयो सार्वजनिक(भिडियो)

काठमाडौँ। चलचित्र ए मेरो हजुरको तेस्रो गीत सार्वजनिक भएको छ। उकालीमा जाँदा बोल रहेको गीतलाई बिहीबार राजधानीमा पत्रकार सम्मेलन गरी सार्वजनिक गरिएको हो।

बसन्त सापकोटाको शब्द तथा संगीत रहेको यस गीतलाई गायक राजेश पायल राई र इन्दिरा जोशीले गाएका हुन्। 
चलचित्रको दुई वटा गीत भने यसअघि नै दर्शकमाझ आइसकेको छ । यसअघि फिल्मको ‘कसम हो’ र किनीदेउ न साइला दाई’ बोलको गीत सार्वजनिक भएको थियो। 

भदौ १६ गतेबाट अलनेपाल रिलिज हुन लागेको  फिल्म ‘ए मेरो हजुर-२’ लाई नायिका झरना थापाले निर्देशन गरेकी हुन्। चलचित्रमा साम्राज्ञीराज्य लक्ष्मी शाह, सलिनमान बानिया, सलोन बस्नेत, अम्बर सुवेदी, अनुभव रेग्मी, बुद्धि तामाङ, वील्सन बिक्रम राई लगायतका कलाकारले अभिनय गरेका छन्।

सुहाना इन्टरटेनमेन्टको ब्यानरमा सुनीलकुमार थापाले निर्माण गरेको चलचित्रको कथा हरिहर अधिकारीले लेखेका हुन्। साथै फिल्मको पटकथा सामीप्यराज तिमल्सेना लेखेका हुन् भने चलचित्रमा बसन्त अधिकारी सहायक निर्देशकको रुपमा रहेका छन्।
