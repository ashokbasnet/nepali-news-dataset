"नीरफूल"मा दयाहाङ र रेखा थापा एकसाथ देखिदैं

काठमाडौँ। चलचित्र नीरफूलमा नायक दयाहांग राई र नायिका रेखा थापा एकसाथ देखिदैछन्। फूलमान वलको निर्देशनमा बनिरहेको चलचित्र "नीरफूल"को ७० प्रतिशत छांयाकन सकिएको छ। राजधानीमा बिहीबार पत्रकार सम्मेलन गरी निर्माण पक्षले सो कुराको जानकारी दिएको हो। ३० प्रतिशत भने बाँकी रहेको बताइएको छ।

सेलो प्रोडक्शनको प्रस्तुती रहेको चलचित्रमा माया केसी, चन्द्र माया तामाङ, दिनेश श्रेष्ठ, उदय लामा र दिनेश लम्तरी मगरको संयुक्त लगानी रहेको छ। यस्तै प्रमोद कार्कीले खिचेको यस चलचित्रमा दयाहांग राई, रेखा थापाको साथमा शान्ति वाईवा, जिग्मे छयोईकी घिसिंग, पुस्कर गुरुङ, बुद्धि तामांग सरोज अर्याल आदि कलाकारहरुले अभिनय गरेका छन्।

नीरफूल भूकम्पले छिन्नभिन्न पारेको एउटा परिवारको कथामा आधारित चलचित्र हो। जसमा धादिङ, रुवी भ्यालीको सुन्दर सामाजिक, सांस्कृतिक र भौगोलिक अवस्थिति हुँदै फिल्मले भूकम्पपछिको काठमाडौँको स्थितीलाई पनि चित्रण गरिएको जनाइएको छ।
