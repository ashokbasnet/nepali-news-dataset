सलमान भर्सेज शाहरुखः जान्नुहोस् कसको स्टारपावर के कारणले कति बलियो ?

मुम्बइ। बलिउडमा तीन खान सलमान, शाहरुख र अमिरले ३० वर्षदेखि कैयौं परिवर्तन ल्याएका छन् । सलमान र शाहरुखका पछिल्ला फिल्म फ्लप हुँदा यिनीहरुको जीवनको सुनौलो समय समाप्त हुन लागेको अनुमान गर्न थालिएको छ । अमिरका फिल्मले भने अहिले पनि राम्रो बिजनेस गरिरहेका छन् । यस्तोमा शाहरुख र सलमानमध्ये कसको कुन पक्ष बलियो छ भन्ने विषयमा निकै चर्चा हुने गर्छ । 

सम्पत्तिको कुरामा सलमान शाहरुखभन्दा निकै पछि छन् । अहिले शाहरुखको कूल सम्पत्ति चार हजार करोड भएको अनुमान गरिन्छ भने सलमानको कूल सम्पत्ति १ हजार ५ सय करोड छ । किंग अफ रोमान्स शाहरुख पछिल्लो समय निकै संघर्ष गरिरहेका छन् । उनका फिल्मको बक्स अफिस कलेक्सनले पनि यही देखाउँछ । तर उनले अप्ठ्यारो परिस्थितिमा पनि आफ्नो स्टारपावर भने कायमै राखेका छन् । 

लोकप्रियताको कुरामा भने सलमान शाहरुखभन्दा कम छैनन् । यही लोकप्रियताका कारण सलमानको फिल्मको टिकटको लागि निकै लामो लाइन लाग्ने गर्छ । युवाहरु उनका सबैभन्दा ठूला प्रशंशक हुन् । आफ्नो सिंगल स्टाटस र क्रिमिनल केसका कारण सलमा मिडियामा चर्चामा रहिरहन्छन् । उनको पछिल्लो फिल्म ट्युबलाइट भने फ्लप रह्यो जसका कारण उनले वितरकहरुलाई पैसा फिर्ता दिनुपर्ने स्थिति आयो । 

सलमान फिल्मी ब्याकग्राउण्डबाट आएका हुन् । उनलाई बलिउडका करिअर बनाउन शाहरुखको तुलनामा कम संघर्ष गर्नु प¥यो । उनले एक्टिङको सुरुवात बीवी हो तो ऐसी फिल्ममा सपोर्टिङ एक्टरको रुपमा गरेका थिए । १९८९ मा मैने प्यार कियामा उनले मुख्य भूमिकामा डेब्यू गरेका हुन् । १९९४ मा फिल्म अन्दाज अपना अपना र हम आपके हैं कौनबाट उनले स्टारडम पाएका हुन् । सलमानले सुरुबाटै राजश्री प्रोडक्सन्सको साथ पाए । 

शाहरुखको जन्म यस्तो परिवारमा भएको थियो जसको बलिउडसँग कुनै नाता नै थिएन । फिल्मी करिअरको सुरुवात उनले फिल्म दिवानाबाट गरेका हुन् । उनको यो फिल्म सुपरहिट थियो । ठूला स्टार बन्ने सिलसिला शाहरुखको जीवनमा तीन चरणमा भएको छ । उनले पहिचान १९९२ को फिल्म दिल आशना है बाट बनाएका हुन् । बाजीगर फिल्मले यही वर्ष उनलाई राम्रो अभिनेताको रुपमा चिनायो । दिलवाले दुल्हनिया ले जाएंगे ले उनलाई सुपरस्टार बनाइदियो ।
