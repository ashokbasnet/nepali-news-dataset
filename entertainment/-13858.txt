जब टिभीकी एक्ट्रेसले बबी देओललाई कुटिन्

मुम्बइ। अभिनेता बबी देओललाई उनकी हिरोइन समीक्षा भटनागरले कुटेको रहस्य खुलेको छ । आउँदै गरेको फिल्म पोस्टर ब्वायजको सुटिङका क्रममा बबीलाई कुटेको कुरा स्वयं समीक्षाले खुलासा गरेकी हुन् । समीक्षा यसअघि टिभी एक्ट्रेस थिइन् । फिल्ममा भने उनी बबीकी पत्नीको भूमिकामा छिन् । 

समीक्षाले आफूले गल्तीले बबीलाई कुटेको बताएकी छिन् । फिल्ममा बबी रिसाउनुपर्ने सिनको सुटिङ हुँदै थियो  समीक्षा सिनमा यतिसम्म हराइन् कि उनले बबीलाई साँच्चै पिटिन् । यो क्रममा बबीको हातमा चोट पनि लागेको थियो । आफू नयाँ भएकोले यो घटनाले निकै डराएको भए पनि बबीले यसलाई सामान्य रुपमा लिएको समीक्षाले एउटा अन्तरवार्ताको क्रममा बताएकी छिन् ।
