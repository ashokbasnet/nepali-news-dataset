आमिर खानले सपरिवार हेरे छोराको अभिनय, बलिउडमा ल्याउने तयारी

मुम्बइ। बलिउडका ‘मिस्टर परफेक्सनिस्ट’ आमिर खानका छोरा जुनैद खान पनि अभिनयको दुनियामा आएका छन् । उनको पहिलो एक्ट पिता आमिरले सपरिवार हेरेका छन् । जुनैदले छिट्टै बलिउड प्रवेश गर्ने तयारी गरिरहेको बताइएको छ । 


२३ वर्षका जुनैदले पहिलोपटक बर्टोल्ट ब्रेख्तको प्लेबाट अभिनयको क्षेत्रमा डेब्यू गरेका हुन् । छोराको अभिनय हेर्न आमिर आउँदै गरेको फिल्म ठग्स अफ हिन्दोस्तानको लुकमा पुगेका थिए । उनीसँगै पत्नी किरण राव र छोरी इरा खान पनि सँगै थिए । आमिरसँगै फिल्म दंगलमा उनकी छोरी भएर काम गरेकी फतिमा सना शेख पनि एक्ट हेर्न पुगेकी थिइन् । फतिमा फिल्म ठग्स अफ हिन्दोस्तानमा आमिरको अपोजिट रोलमा देखिँदैछिन् ।
