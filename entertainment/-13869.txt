रातो डायरी सार्वजनिक

काठमाडौं। आख्यान विधा अन्तरगतको लघुकथा विधाको उन्नयनका लागि गएको लामो समयदेखि सक्रिय रहँदै आएको संस्था लघुकथा समाजले भदौ ४ देखि ६सम्म त्रीदिवशीय नवौं लघुकथा दिवस मनाउँदै छ। नवौं लघुकथा दिवसको पहिलो दिन, आइतबार समाजले एक कार्यक्रमको आयोजन गरी लघुकथाकार सीताराम नेपालको पहिलो लघुकथा संग्रह रातो डायरी सार्वजनिक गरेको छ।

विमोचन कार्यक्रमका प्रमुख अतिथि बरिष्ठ समालोचक प्राध्यापक मोहनराज शर्माले विमोचित कृति माथि आफ्ना विचार राख्दै लघुकथा लेखनका केही मूलभूत सैद्धान्तिक विषयहरुको चर्चा गरे। प्रा. शर्माले सानो लेख्दैमा त्यो लघुकथा नहुने भन्दै लघुकथाले पाठकलाई पूर्णतः प्रभावित पार्नुपर्नेमा जोड दिए।

वरिष्ठ नाट्यकर्मी अशेष मल्लले सिर्जनशील व्यक्तिका लागि साहित्यमा अथाह संभावना भएको उल्लेख गर्दै लघुकथामा भाव र शिल्प पनि पं्रचुर मात्रामा हुनुपर्ने बताए ।

प्राडा कपिल लामिछानेले विमोचित पुस्तकको साङगोपाङग चिरफार गर्दै संग्रहका लघुकथाहरु चुटकिला हुनबाट बचेको उल्लेख गरे । 
लघुकथा समाजका अध्यक्ष एवम् साहित्यकार श्रीओम श्रेष्ठ रोदनको सभापतित्वमा सम्पन्न सो कार्यक्रममा विमोचित लघुकथा संग्रहका लेखक सीताराम नेपाल, डा. पुष्करराज भट्ट, सुमन सौरभ र तुलसीहरु कोइरालाले आफ्ना विचार राखेका थिए ।
