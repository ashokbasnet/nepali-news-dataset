इन्स्टाग्रामले किन लगायो सुन्दर र चर्चित मोडलमाथि प्रतिबन्ध ?

एजेन्सी। अमेरिकाकी निकै चर्चित मोडल एला जोन्सनलाई लोकप्रिय सामाजिक संजाल इन्स्टाग्रामले प्रतिबन्ध लगाइदिएको छ । निकै कामुक र हट फोटो पोस्ट गरेको भन्दै इन्स्टाग्रामले एलामाथि प्रतिबन्ध लगाएको हो । एला लामो समयदेखि इन्स्टाग्राममा सक्रिय थिइन् । 

इन्स्टाग्राममा साढे चार लाख भन्दा बढी फलोअर भएकी एला रातारात आफ्नो बिकिनी फोटोका कारण इन्टरनेटमा निकै चर्चित भएकी थिइन् । त्यसपछि आफ्नो फलोअरका बीचमा चर्चामा रहिरहनको लागि उनले निरन्तर हट फोटोहरु पोस्ट गरिरहिन् । उनले आफ्ना धेरै बिकिनी फोटोहरु पनि अपलोड गरेकी छिन् । उनका उत्तेजक फोटोका कारण इन्स्टाग्रामले जनवरीदेखि उनको एकाउण्ट ब्लक गरेको थियो । 

त्यसपछि एलाले कुनै तरिकाले आफ्नो एकाउण्ड एक्टिभ गराएकी थिइन् । तर पछि पनि उनले यस्ता फोटो अपलोड गर्न नछोडेपछि इस्स्टाग्रामले उनलाई प्रतिबन्ध लगाइदिएको छ । अब एलाले ट्वीटरमा आफ्ना यस्तै फोटोहरु पोस्ट गर्न लागेकी छिन् ।
