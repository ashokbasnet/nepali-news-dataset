‘कथा काठमाडौंको’ निर्माणको तयारी

काठमाडौं । कथा व्यथालाई समेटेर चलचित्र ‘कथा काठमाडौंको’ बन्ने भएको छ । आहाना फिल्मको ब्यानरमा बन्ने चलचित्रको बुधबारदेखि छायांकन सुरु हुने निर्माण पक्षले जनाएको छ ।

चलचित्रमा फरक–फरक तीन जोडीको प्रेमको सन्दर्भलाई प्रस्तुत गरिने चलचित्रकी निर्देशक संगीता श्रेष्ठले जानकारी दिइन्। निर्देशक विजय राईको लगानीमा बन्ने चलचित्रमा नायिका प्रियंका कार्की, आयुष्मान देशराज जोशी, प्रमोद अग्रहरी, सञ्जोग कोइरालालगायतले अभिनय गर्नेछन् ।

चलचित्रबारे जानकारी दिन सोमबार काठमाडौंमा आयोजित भेटघाट कार्यक्रममा चलचित्र विकास बोर्ड अध्यक्ष राजकुमार राईले चलचित्रको सफलताका लागि शुभकामना दिए। चलचित्र सकेसम्म छिटो बजारमा ल्याउने निर्माण पक्षले बताएको छ ।
