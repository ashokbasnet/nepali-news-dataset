आइ लभ स्याम्पुः चलचित्र २ रुपैयाँको सुटिङ झलक (फोटो-भिडियो)

चलचित्र २ रूपैयाँको प्रोमोमा एउटा दृश्य दृशकको नजरमा गढेको छ। त्यो हो– ‘आइ लभ स्याम्पु’ वाला दृश्य।

त्यसो त “यसलाई सेल्फ-पि भन्छ मोरा”, “खुर्रर जाएगा, खुर्रर आएगा”, “थरि-थरिका दाह्री, त्यो दाह्रीवाला चैँ खै?” लगायतका डाइलग पनि प्रोमो हेर्ने दर्शकले याद गरेकै हुनु पर्छ।

भिडियोः



आगामी भदौ २३ गते प्रदर्शन मिति तोकिएको चलचित्र २ रुपैयाँ सुटिङका केही झलक यहाँ प्रस्तुत छन्। 

“कुटुमा कुटु” गीतबाट सर्वत्र वाह-वाही बटुली सबैभन्दा छोटो समयमा नै युट्युबमा १ करोड ७० लाखभन्दा बढी भ्युज पाएको चलचित्र २ रुपैयाँ कस्तो बनेको होला त भन्ने उत्सुकता एकातिर छ भने अर्कोतिर प्रेम-कथामा आधारित थुप्रै चलचित्रहरू प्रदर्शनमा आएको बेलामा दर्शकलाई छुट्टै स्वाद पस्किएर हाँसो र रमाइलोको वातावरण सिर्जना गरी दसैँलाई स्वागत गर्ने तयारीमा जुटेको छ २ रुपैयाँको टोलीले बताएको छ।

के छ त यो चलचित्रमा? कसरी सुरुवात भयो त चलचित्रको? र, कसरी आइपुग्यो २ रुपैयाँ आजको स्वरूपमा? पढौँ, २ रुपैयाँको कथा ।

२०७० मा कर्कश चलचित्रको प्रदर्शनको लगत्तै नै त्यो चलचित्रका निर्देशक तथा हाल २ रुपैयाँका कथाकार तथा कलाकार आशिफ शाहले २ रुपैयाँको खाका तयार गरिसकेका थिए । नेपालको तराइ भूभागमा कम रकमको नोटको पृथक नम्बरलाई प्रयोग गरी कारोबार गरिने कुरा शाहले सानै उमेरदेखि नै सुन्दै आएका थिए । त्यही तरिकालाई कथामा गाँसेर एउटा हास्यप्रधान चलचित्र बनाउँदा कस्तो होला भनेर उनले आफ्ना भाइ तथा चलचित्रका निर्देशक असिम शाहसँग सल्लाह गरे । असिम शाहले यस्तो कथामा रोमान्च र द्वन्द्व उत्कृष्ट रूपले देखाउन सकिने कुरामा विश्वालस राखे पछि “२ रुपैयाँ”को लेखन कार्य सुरु भएको थियो ।

आशिफ शाह भन्छन्, ‘कर्कश चलचित्रको प्रदर्शन पछि केही समयलाई छुट्टी लिन्छु भनेर लिएको समयमा नै मेरो दिमागमा २ रुपैयाँको कथा आएको हो । भाइसँग सल्लाह गरेँ । उसले पनि सहमति जनाए पछि हामीले निर्देशन भाइले गर्ने र मैले निर्माण सम्हाल्ने कुरा ठहर गर्यौँ ।’

चलचित्रको केन्द्रीय कथा-सार आशिफ शाहले निर्देशक तथा कलाकार निश्च।ल बस्नेहतसँग भेटेर सुनाए पछि उनीलाई नै यो चलचित्रको निर्माणमा संलग्न हुने आग्रह गरे । बस्नेथतको निर्माण कम्पनि ब्ल्याक हर्स र शाहको निर्माण कम्पनि जि टु वान पिक्चर्सले मिलेर नै २ रुपैयाँको निर्माण गर्ने घोषणा गर्यो  । घोषणा लगत्तै नै चलचित्रकर्मीहरू माझ यो चलचित्रको चर्चा चल्न सुरू भइसकेको थियो । 

निश्च ल बस्नेत भन्छन्, ‘आशिफ दाइले कथा सुनाउने बित्तिकै नै मैले आफूलाई जुरेलीको पात्रमा देखेँ । यदि मैले अभिनय गर्ने हो र प्रमुख पात्र नै बनेर अभिनय गर्ने हो भने म यस्तो खालको पात्र खेल्छु भन्ने सोच मेरो पहिल्यै नै थियो । दाइले त्यो पात्रका बारेमा सुनाउने बित्तिकै नै म अभिनय र निर्माण दुबैका लागि हौसिएँ ।’

कथाकार आशिफ शाहले चलचित्रको लेखनको सिलसिलामा नै सह-लेखकहरूमध्ये एकको भूमिका निर्वाह गर्न निर्देशक असिम शाहलाई अनुरोध गरे । चलचित्रको लेखन कार्यदेखि नै यसरी संलग्न भए पछि निर्देशक असिम शाहले पात्र, चरित्र, कथाको मोड र कथाको गतिलाई पूर्ण आत्मसात गरे । 

निर्देशक असिम शाह भन्छन्, ‘यो चलचित्रमा निर्देशकको मात्र भूमिका भइदिएको भए सायद मैले एक्सन र कट् बाहेक अरू केही गर्नु पर्दैनथ्यो होला । तर जुन समयदेखि २ रुपैयाँको जरा गाडिएको थियो, म त्यही बेलादेखि नै यसमा मल-जल गर्दै छु । त्यसैले यसमा मेरो मिहिनेत र लगनमात्र जोडिएको छैन, मेरो भावना र अन्तरङ्ग पनि जोडिएको छ।’

कलाकार बुद्धि तामाङ र विशेष भूमिकामा देखिएकी अभिनेत्री स्वस्तिमा खड्का यो चलचित्रसँग आबद्ध हुनुको पनि आफ्नै छुट्टै रमाइलो प्रसङ्ग छ । चलचित्रमा असईको भूमिकामा को रहने भनेर २ रुपैयाँको टोलीले खोजी गरिरहेकै थियो । कलाकार बुद्धि तामाङलाई कथा सुनाइए पछि उनी असईको भूमिकामा आफू ठीक हुन्छु होला त भन्ने कुरामा शङ्का गरिरहेका थिए । बुद्धि तामाङ भन्छन्, ‘आशिफजीले कथा सुनाउन्जेल पनि म आफू कुन चैँ भूमिकामा ठीक हुन्छु होला त भन्ने कुरा सोच्दै थिएँ । कथा भन्दै जानुभो, म सुन्दै गए । आफू कुन पात्रमा हुन्छु भन्ने सोचै आएको थिएन । अनि कथाको अन्त्य सुनाउनु भयो – साह्रै नै मजा लाग्यो । अनि आफैँ प्रश्नछ गरेँ – के मैले असईको भूमिका गर्ने हो?’

त्यसै गरी कुटुमा कुटु गीतका लागि को अभिनेत्री ठीक होला त भन्ने सोचमा थियो २ रुपैयाँ टोली । कुनै-कुनै अभिनेत्रीहरूसँग कुरा पनि चलिरहेकै थियो । चलचित्रको छलफलको क्रममा नै कलाकार आशिफ शाहले निश्चकल बस्नेतलाई आग्रह गरे, ‘घरमै मान्छे हुँदा-हुँदै हामी किन बाहिर खोज्दै छौँ? स्वस्तिमा भए भए हुन्न र?’ निश्चल बस्नेतलाई यो प्रस्ताव ठीक हो जस्तो लाग्यो र स्वस्तिमा खड्कासँग कुरा अगाडि बढ्यो । 

निश्चअल बस्नेत र स्वस्तिमा खड्काको जोडीले पनि गीतलाई चर्चा तिर डोर्या्उन धेरै मद्दत गरेको छ ।

निर्देशक असिम शाह भन्छन्, ‘चलचित्र २ रुपैयाँ कस्तो छ भन्ने प्रश्न को उत्तर सजिलो छ । हामीले यो चलचित्र मनैदेखि बनाएका हौँ । यसमा देखा पर्ने साना पात्र निर्वाह गर्ने कलाकारहरूले पनि धेरै नै मिहिनेत गर्नुभएको छ । समग्रमा चलचित्र मनोरन्जनात्मक बनेको छ । भदौ २३ देखि उता सिनेमाघरमा आउने दर्शकलाई भरपूर मनोरन्जन दिएरै पठाउनेछौँ भन्ने वाचा मेरो छ ।’
