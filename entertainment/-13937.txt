सविनाको डोली चढ्ने रहर (म्युजिक भिडियो)

काठमाडौँ । गायिका सविना अधिकारीको स्वर रहेको गीत हातैमा चुराको म्यूजिक भिडियो सार्वजनिक गरिएको छ। गायक तथा संगीतकार तुला पर्वतको संगीत रहेको गीतको रचना राजेन्द्र गौतमले गरेका हुन्।

गीतको भिडियोमा गायिका श्रृषा कुवर र अनिष मगर मोडल छन्। आफ्नो प्रेमीको कल्पना गर्दै हातमा चुरा पोते लगाउने, सिउँदोमा सिन्दुर सजाउने र डोली चढेर आफ्ना बेहुलालाई भेट्ने रहर साँचेकी युवतीको मनोभाव भिडियोमा दर्शाउन खोजिएको छ।

निर्देशक युवराज वाईवाले निर्देशन गरेको भिडियोलाई निशान घिमिरेले सम्पादन गरेका हुन्। उत्सब दाहालले छायांकन गरेको भिडियोमा राम अधिकारीको लगानी रहेको छ। गीतको एरेन्ज देबेन्द्र नेवाले गरेका हुन्। ड्रिम्स स्टुडियोमा रेर्कड गरिएको गीतलाई वाइड स्क्रिन मिडियाले बजार ब्यबस्थापन गरेको छ।

भिडियोः
