गर्भवती हुने बेलामा इशाले फेरि विवाह गर्ने 

मुम्बई। केही दिन यता देओल परिवारमा खुशीको माहोल छ। नहोस पनि कसरी ? यतिबेला इशा देओलको गर्तवती छन्। २७ अगस्टमा पूरै रीति रिजाससँग इशाको गोदभराइ गरिँदैछ। सोही अवसरमा इशा आफ्ना श्रीमान भरत तख्तानीसँग विवाहको माहोल जस्तै बनाउन चाहन्छिन्। 

गोदभराईको तयारी निकै तीव्र गतिमा जारी छ। सो कार्यक्रमकालागि इशाले खास तयारी गरेकी छन्। उनले आफ्नो विशेष कार्यक्रमकालागि डिजाइनर नीता लुल्लासँग विशेष प्रकारको रातो पहिरन डिजाइन गरेकी छन्। 

मुम्बई मिररको एक अन्तर्वातामा इशा देओलले भनिन्, ‘मेरो विवाहका क्रममा आमाले तिरुपतिबाट पण्डित बोलाउनु भएको थियो। जो केवल तमिलमा मन्त्री पढिरहेका थिए। त्यस कारण मेरा केही साथी र आफन्तले मन्त्रको अर्थ बुझेनन्।

यही कारण फेरि हामी पण्डितलाई बोलाएर विवाहको पूरै कर्म गर्न चाहन्छौं।’ यतिबेला इशा देओल घर नयाँ बच्चाको पर्खाइमा छन्। उनी आजकल इंस्टाग्राम जस्ता सामाजिक संजालमा निकै सक्रिय छन्।
