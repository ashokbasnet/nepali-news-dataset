सलमान खानपछि शाहरुख खानलाई लाग्यो करोडौंको झड्का

मुम्बई। किङ अफ रोमान्सका नामका चर्चित बलिउड अभिनेता शाहरुख खान भर्खर रिलिज भएको फिल्म ‘जब हैरी मेट सेजल’ मा असफल सावित भएको छ। भारतीय संचारमाध्यमका अनुसार सो फिल्मले आफ्नो लगानीसमेत उठाउन सकेको छैन। संचारमाध्यमहरुका अनुसार सो फिल्मबाट करोडौंको घाटा भएको छ।  शाहरुख खानको फिल्मको अवस्था पनि सलमान खानको फिल्म ‘ट्युबलाइट’ जस्तै भएको छ।

सलमानको फिल्मको घाटा ३५ करोड पुगेको थियो। अब त्यस्तै माग वितरकले खाहरुख खानसँग गरेका छन्। उल्लेखनीय छ, २०१७ मा ठूलो लगानीका धरै फिल्मले आफ्नो लागनीसमेत उठाउन सकेनन्।

शाहरुख खान फिल्म ‘जब हैरी मेट सेजल’ बाट नराम्ररी फसेको भारतीय संचारमाध्यमले उल्लेख गरेका छन्। फिल्मका वितरकले फिल्मबाट भएको घाटा पनि दाबी गर्न थालेका छन्। जब हैरी मेट सेजल बाट शाहरुख खानलाई ३० करोडको घाटा भएको छ। फिल्मको थियेट्रिकल र डिष्ट्रिब्यूशन राइट्स निकै महंगोमा बेचिएको थियो। किनभने यसअघिको शाहरुखको फिल्मले बस्क अफिसमा निकै राम्रो प्रदर्शन गरेको थियो। 

जब हैरी मेट सेजल ७० करोडमा निर्माण गरिएको थियो। यो फिल्मले अहिलेसम्म भारतमा ६१.०५ करोड रुपैयाँ मात्र उठाउन सकेको छ। 
जब हैरी मेट सेजल फ्लप भएपछि ती फिल्मका बारेमा पनि चर्चा हुन थालेको छ, जुन फिल्म ठूलो लगानीमा बनेका छन्। यसरी चर्चा गर्दा पहिलो नाम फिल्म रंगूनको आउँछ।  रंगून यो वर्षको पहिलो यस्तो फिल्म हो जो पहिलो ठूलो लगानीको पहिलो फिल्म हो।

त्यसपछि ठूलो लगानीका फिल्म फ्लप हुने सिलसिला सुरु भयो।  रंगून ८० करोड रुपैयाँमा निर्माण भएको थियो तर, फिल्मले जम्मा २३ करोड रुपैयाँ मात्र उठाउन सक्यो। 
 

राबता
सुशान्त सिंह राजपुत, कृति सैनन स्टारर फिल्म राब्ताको कमाइ केवल २४.५० करोडमा सीमित भयो। जवकि यो फिल्म ४० करोड रुपैयाँमा निर्माण गरिएको थियो।
 

जग्गा जासूस

रणबीर कपुर र कैटरिना कैफ अभिनित फिल्म जग्गा जासूस करिव सय करोड रुपैयाँमा निर्माण गरिएको थियो। तर यो फिल्मले बक्स अफिसमा ५३.३८ करोड रुपैयाँ मात्र कमाउन सक्यो। यो फिल्मले निकै ठूलो घाटा व्यहोरेको छ। 
 

ट्यूबलाइट

विगत केही वर्षदेखि सलमान खानले फिल्म निर्माणमा रुचि राखेका थिए। उनले निर्माण गरेको फिल्मले आजसम्म घाटा व्यहोर्नु परेको थिएन। तर ट्यूबलाइट बाट सलमानले ठूलो घाटा व्यहोर्नु पर्यो। यो फिल्म सय करोडको लगानीमा निर्माण भएको थियो भने यसले १२१ करोडको व्यापार गरेको थियो।
 

मुबारकां

फिल्म मुबारकां ७० करोडको बजेटमा निर्माण भएको थियो। यो कमेडी फिल्मलाई लगानी उठाउन निकै समस्या भएको छ। फिल्मले अहिलेसम्म ५१.१५ करोडको कमाइ गरेको छ।
