यी ५ कुरामा परिवर्तनसहित आउनेछ कौन बनेगा करोडपतिको नयाँ सँस्करण 

मुम्बइ। चर्चित रियालिटी शो ‘कौन बनेगा करोडपति’को नयाँ संस्करण ४ दिनपछि सुरु हुँदैछ । यो शोमा अहिलेको संस्करणमा ५ कुरामा परिवर्तन गरिएको छ । 

यस वर्षदेखि यो शोमा बढीमा ७ करोडसम्म जित्न सकिनेछ । अघिल्लो संस्करणमा ५ करोडसम्म जित्न सकिन्थ्यो । अब १ करोड जित्ने प्रतियोगीलाई त्यसपछि सिधै ७ करोडको प्रश्न सोधिनेछ । अब प्रतियोगीलाई सही जवाफ दिएपछि बैंकको चेक दिइने छैन । यो रकम सिधै प्रतियोगीको बैंक खातामा पठाइनेछ । 

अब यो शोमा कोही पनि सेलिब्रेटी आफ्नो फिल्मको प्रमोसनको लागि आउन पाउने छैनन् । यसअघि बलिउडका कलाकार फिल्मको प्रमोसनका लागि आउने गर्थे । प्रतियोगीलाई दिइने फोनोफ्रेण्ड परिमार्जन गरिएको छ । अब प्रतियोगीले फोन नभइ भिडियो कल गर्न सक्नेछन् । 

शोमा जोडीदार नामको अर्को लाइफलाइन थपिएको छ । अब प्रतियोगीले आफ्नो कोही साथीलाई आफूसँगै शोमा लैजान पाउनेछन् जसले केही प्रश्नमा प्रतियोगीलाई सहयोग गर्नेछ ।
