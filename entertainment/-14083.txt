चर्चित अभिनेता नवाजुद्दीनको चलचित्र प्रदर्शनमा आउनुअघि नै लिक 

एजेन्सी । बलिउड अभिनेता नवाजुद्दीन सिद्दीकीको चलचित्र 'बाबुमोशाय बन्दुकबाज' भोलीदेखि प्रदर्शनमा आउँदैछ । तर प्रदर्शन हुनु अघि नै उक्त चलचित्र अनलाइनबाट लिक भएको छ। 

कडा मेहनतका साथ निर्माण गरेको उक्त चलचित्र प्रदर्शनमा आउनुअघि बाहिरीएपछि निर्माता निराश देखिएका छन्। उक्त चलचित्र लिंक भएपछि बक्स अफिस कलेक्शनमा ठूलो असर पर्ने देखिएको छ। यसअघि पहिले पनि नवाजुद्दीनको चलचित्र 'माझी द-माउन्टेन' अनलाइबाटै लिक भएको थियो। 

नवाजुद्दीनलाई बलिउड क्षेत्रमा शक्तिशाली तथा अब्बल अभिनेताका रुपमा परिचित छन्। ४३ वर्षीया नवाजुद्दीन सामान्य किसानका छोरा हुन्। उनी आफ्नै मेहनतबाट चलचित्रमा प्रवेश गरेर दर्शनमाझ राम्रो छाप छोड्न सफल बनाएका छन्।
