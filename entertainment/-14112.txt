हास्य सिरियल 'के जमाना आ' अब एपिवान टेलिभिजनबाट प्रसारणमा आउने

काठमाडौँ । हास्य सिरियल 'के जमाना आ' अब एच.डी. क्वालीटीमा हेर्न पाइने भएको छ । नेपालको पहिलो एच.डी.च्यानल एपिवानबाट यो टेलिफिल्म साप्ताहिक रुपमा प्रसारणमा आउने भएको हो । 

टेलिफिल्मका लेखक तथा निर्देशक सिपी पुडासैनीले एपिवान टेलिभिजनसँग कार्यक्रम प्रसारणका लागि एग्रिमेन्ट भएको जानकारी दिए । उनले छिट्टै प्राइम टाइममा शृङ्खला दर्शकले हेर्न पाउने बताएका छन् ।

छोटो समयमा दर्शकमाझ रुचाइएको यो टेलिफिल्ममा सिपी पुडासैनी, गणेश बहादुर एसी, केशव सापकोटा, सम्झना आचार्य, नरबहादुर नेपाल, उमेश कुमार केसी लगायतका कलाकारको अभिनय हेर्न सकिन्छ । 

कलाकारितालाई नै आफ्नो मूल कर्मको रुपमा अघि बढाइ रहेका सिपीले दर्शकको पहिलो रोजाई हुने हिसाबले टेलिशृङ्खलामा मिहेनत गर्ने बताएका छन् । यस अघि यो शृङ्खला नेपाल टेलिभिजनबाट प्रसारणमा आउने गथ्र्यो ।
