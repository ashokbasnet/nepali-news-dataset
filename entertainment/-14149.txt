अम्बानीको पार्टीमा सलमानसँग भेट्ने संजय दत्तको स्टाइल चर्चामा

मुम्बइ। गणेश चतुर्थीको अवसरमा भारतीय उद्योगपति तथा रिलायन्स ग्रुपका मालिक मुकेश अम्बानीले घरमा भव्य पार्टी आयोजना गरेका थिए । पार्टीमा बच्चन, खान र कपुरसम्मका बलिउड हस्तीहरु पुगेका थिए । अमिताभ बच्चन छोरा अभिषेक, बुहारी ऐश्वर्या र नातिनी आराध्यासँग पुगेका थिए भने आमिर खान पत्नी किरण र छोरा आजादसँग पुगेका थिए । 

पार्टीमा संजय दत्त र सलमान खानको भेट्ने स्टाइल निकै चर्चामा छ । उनीहरु पार्टीमा भेटेको देख्दा उनहिरुबीच कुनै मतभेद नभएको बुझिन्थ्यो । २०१६ मा संजय दत्त जेलबाट बाहिर आएपछि संजय र सलमानबीच मतभेद भएको खबर मिडियामा आएका थिए । त्यतिबेला संजय जेलमा हुँदा सलमानले संजय बाहिर आएपछि पार्टी दिने चर्चा थियो । पछि संजय जेलबाट निस्किँदा सलमानले पार्टी दिनु त परको कुरा उनी संजयसँग् भेट्न पनि चाहन्नन् भन्ने कुरा पनि मिडियामै देखिए । तर पार्टीको माहेल हेर्दा त्यो मतभेद बाहिरी चर्चा मात्रै भएको देखिन्थ्यो ।
