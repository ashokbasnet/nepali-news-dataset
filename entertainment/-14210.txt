१५ वर्षपछि सलमान र ऐश्वर्या सँगै 

मुम्बई। जब ऐश्वर्या राय र सलमान खान कुनै पनि कार्यक्रममा सँगै देखिन्छन्, उनका फ्यानलाई उनीहरुबीचको प्रेमको सम्झना आउने गर्छ। कुनै समय यस्तो थियो, सलमान खान ऐश्वर्या रायप्रति फिदा थिए र उनीहरुबीचको माया प्रेमको चर्चा हुने गथ्र्यो। बलिउड सुपरस्टार सलमान खान  र ऐश्वर्या रायबीचको लभ स्टोरी यस्तो स्टोरी हो, जसलाई मानिसहरुले चाहेर पनि भुल्न सक्दैनन्।

गणेश चर्तुर्थीको अवसरमा सलमान र ऐश्वर्या फेरि एकपटक सँगै देखिएका छन्।  उनीहरुलाई सँगै देखेर उनीहरुबीच विगतको लभ स्टोरी मानिसको दिमागमा ताजा भयो। ब्रेकअप पछि  उनीहरु एउटै कार्यक्रममा कमै देखिन्छन्। कहिले काँही सँगै देखिएपनि उनीहरुबीचको विगतको सम्झना सबैको मनमा ताजा हुन्छ। 

गणेश चतुर्थीको अवसरमा  मुकेश अम्वानीको घरमा एक पार्टीको आयोजना गरिएको थियो। सो अवसरमा भगवान गणेशले १५ वर्ष पहिला ब्रेकअप भएको जोडीलाई एउटै छतमुनी ल्याइदिए।  सो अवसरमा सलमान खान, ऐश्वर्या राय, आराध्या, अमिताभ बच्चन, जया बच्चन, करिश्मा कपुर तथा संजय दत्तसहित कयौं बलिउड सुपरस्टारको उपस्थिति थियो। 

गणेश चतुर्थीको अवसरमा मुकेश अम्बानीको घरमा आयोजित कार्यक्रममा ऐश्वर्या आफ्नी छोरी आराध्या र पति अभिषेक बच्चनकासाथ पुगेकी थिइन्।
