जब मध्यरात राखी सावन्त र ग्रेट खली संगै भेटिए

पञ्जाब। चर्चित रेस्लर द ग्रेट खली र बलिउड अभिनेत्री राखी सावन्त मध्यरातको १२ बजे संखै देखिएपछि निकै हल्लाखल्ला भयो । बलिउडमा राखीका विभिन्न विवादास्पद कमेन्टहरुले निकै चर्चा पाएका बेला यो घटनाले पनि अत्याधिक विवाद सृजना गरेको थियो । 

केही दिनअघि राखी पंजाबको जालन्धरमा रहेको ग्रेट खलीको एकेडेमीमा गएर केही टिप्स लिन चाहेकी थिइन् । तर खलीको एकेडेमीअगाडि केही धार्मिक संगठनका व्यक्तिहरुले राखीविरुद्ध प्रदर्शन गरेपछि उनी सहजै त्यहाँ जान सकिनन् । राखीले केही दिनअघि रामायणका लेखक बाल्किमीको बारेमा टिप्पणी गरेकी थिइन् जसका कारण बाल्मिकी समाज उनीसँग रुष्ट थियो । 

राखीले मध्यरातमा खलीसँग प्रेस कन्फ्रेन्स राखिन् र आफूले गुनै गलत मनसायले टिप्पणी नगरेको बताइन् । उनले त्यहाँ आफू जुडो प्लेयर भएका कारण खलीसँग केही टिप्स लिन आएको बताइन् । आफ्नो टिप्पणीका कारण कसैको धार्मिक भावनामा ठेस पुगेको भएका भन्दै उनले माफी मागिन् ।
