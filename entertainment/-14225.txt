बहिनीको घरमा यत्रो उत्सव हुँदा किन आएनन् सलमान ?

मुम्बई। शनिबार बलिउड स्टार सलमान खानकी बहिनी अर्पिताको घरमा ठूलो उत्सव भयो । यो उत्सवमा सहभागी हुन धेरै स्टारहरु आए तर स्वयं सलमान खान भने बहिनीको घरमा पुगेनन् । उत्सवमा अन्य स्टारहरु सहभागी भइरहँदा सलमानको कमी महसुस भइरहेको थियो । 

शनिबार अर्पिताको घरमा गणेश विसर्जनको कार्यक्रम थियो । तर, यही समयमा सलमानको फिल्म टाइगर जिन्दा है को सुटिङ भएका कारण उनी आउन नपाएका हुन् । अहिले टाइगर जिन्दा है को सुटिङ अबुधाबीमा भइरहेको छ । गणेश उत्सवमा सहभागी हुनको लागि सलमान बहिनीको घरमा आएका थिए । तर, विसर्जन नहुँदै उनी सुटिङका लागि फर्किसकेका थिए ।
