अभिनेता दिपक पत्नीबाट पीडित, एउटै घरमा बस्छन् तर खान पाउदैनन्

एजेन्सी । चलचित्र जो जित वही सिकंदर, आशिकी जस्ता चलचित्रमा काम गरिसकेका बलिउड अभिनेता दिपक तिजोरीको विवाह सम्बन्ध निकै खराब देखिएको छ। 

उनको वैवाहिक सम्बन्ध कुनै चलचित्र भन्दा कम नभएको भारतीय सञ्चारमाध्यमले जनाएका छन्। केही समय उनलाई पत्न शिवानीले घरबाट बाहिर निकालि दिएकी थिइन्। 

उनले सम्बन्ध विच्छेदको माग गर्दै पति विरुद्ध मुद्दा समेत दर्ता गराएकी थिइन्। तर उनलाई सम्बन्ध विच्छेद गर्न नमिल्ने भएपछि उनका पति एउटै घरमा बस्छन् तर एउटा कोठामा मात्र बस्न उनकी पत्नीले उनलाई आदेश दिएकी छन्। उनकी पत्नी शिवानीले दिपक भन्दा पहिला अर्कैसँग विवाह गरेको खुलासा भएको छ। उनले पहिलो पतिसँग सम्बन्ध विच्छेद नलिइ दिपकसँग विवाह गरेका कारण कानुन अनुसार उनको सम्बन्ध विच्छेद गर्न नमिल्ने बताएको छ। 

सम्बन्ध विच्छेद गर्न नमिल्ने भएपछि पत्नी शिवानीले उनलाई एउटा कोठामा सिमित रहन भनेकी हुन्। एउटा कोठमा बस्दै आएका दिपकलाई उनले खान समेत बन्देज गरिदिएकी छन् भने कोठा सरसफाइ गर्न समेत कामदारलाई मनाही गरिदिएकी छन्। 

उनीहरुको अहिले २० वर्षीया छोरी पनि छिन्। उनले दिपकको कुनै अभिनेत्रीसँग प्रेम सम्बन्ध रहेको आशंका समेत गरेकी थिइन्। उनले केही समय पहिले दिपक विरुद्ध घरेलु हिंसाको मुद्दा दर्ता गराएकी थिइन्।
