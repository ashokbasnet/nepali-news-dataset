‘जीवनशैली' शोको लागि ५ मोडल छनोट,पोखरामा अडिसन हुने

काठमाडौं, । आरएनआर ग्रुपले आउँदो २२ सेप्टेम्बरमा पोखरामा भव्य फेसन शो आयोजना गर्दैछ ।

‘जीवनशैली’ नाम दिइएको उक्त फेसन शोका लागि मोडलहरुलाई पहिलो अडिसन राजधानीमा गरिएको छ । राजधानीमा गरिएको अडिसनमा ५० जना व्यवसायिक मोडलले आवेदन दिएका थिए, जसमध्ये ५ जना छनोट भएका छन् । राजधानीको पहिलो चरणको अडिसनमा फोटोग्राफर राजभाई सुवाल, मोडल विपना थापा, पत्रकार डब्बु क्षेत्री, फ्लाईटेकका निर्देशक नाजिर हुसैन लगाययत निर्णायक थिए ।


काठमाडौंपछि पोखरामा अडिसन लिइने आयोजकले जनाइएको छ । आयोजक संस्थाकी अध्यक्ष मञ्जु श्रेष्ठका अनुसार पोखरामा यही आउँदो आइतबार अडिसन लिइँदैछ । मोडलिङ क्षेत्रलाई प्रवद्र्धन तथा व्यवसायिक रुपमा विकास गर्नका लागि विभिन्न मोडलिङबारे इभेन्टहरु गर्दै आएको आरएनआर गु्रपले यसअघि राजधानीमा फेसन गर्दै आएको थियो । 


पोखरामा भने पहिलोपटक फेसन शो गर्न लागेको हो । शो पोखरास्थित होटल बाराहीमा हुने बताइएको छ ।
