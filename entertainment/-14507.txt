जब सलमानका फ्यानले उनकै अगाडि उनकै घरबाहिर बसेर रक्सी पिए

मुम्बइ। सलमान खान पछिल्लो समय आफ्ना फ्यानको विषयलाई लिएर निकै चर्चामा आएका छन् । केही दिनअघि सलमान आफ्नो घरबाट मर्निङ वाकका लागि निस्किँदा भएको घटनाले अहिले बलिउडमा निकै चर्चा पाएको छ । 

सलमान बिहानै मर्निङ वाकका लागि निस्किएका थिए । त्यही बेला उनको फ्यानको उक समूह उनीसँग आयो र सँगै सेल्फी खिच्न प्रयास गरे । तर सलमानका बडिगार्डले उनीहरुको कुरा अस्वीकार गर्दै उनीहरुलाई त्यहाँबाट हटाए । धेरै कोसिस गर्दा पनि सेल्फी लिन नपाएपछि ती युवकहरु त्यहीँ बसे । 

सलमान त्यहाँबाट अगाडि बढे । केही समयपछि उनी फर्किँदा पनि ती युवाहरु त्यहीँ थिए । उनीहरुले त्यहीँ बेन्चमा बसेर रक्सी र चुरोट पिउँदै थिए । सलमानले उनीहरुलाई देख्नासाथ उनीहरुको नजिक गएर लामै प्रवचन दिए । उनले ती युवाहरुलाई रक्सी र चुरोटले गर्ने हानीका बारेमा लामै प्रबचन दिएको बताइएको छ । ती युवाहरुले पनि सलमानको प्रवचन ध्यानपूर्वक सुने त्यसपछि चुरोटका बट्टा र रक्सीका बोतल त्यहीँ डस्टबिनामा फलिदिए ।
