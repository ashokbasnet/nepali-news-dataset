यी हुन् बलिउडमा सबैभन्दा बढी ‘बलात्कृत’ हुने अभिनेत्री, २७ वर्षको उमेरमै भयो मृत्यु

मुम्बइ। बलिउड फिल्ममा सबैभन्दा बढी बलात्कारको शिकार भएकी अभिनेत्री को होलिन् ? हाम्रो दिमागमा मुख्य भूमिकामा काम गर्ने अभिनेत्रीको नाम आउँछ । तर, बलिउडमा सबैभन्दा बढी बलात्कारका दृश्य दिने अभिनेत्री मुख्य नभइ सहायक रोलको लागि चर्चित छिन् । 

६० र ७० को दशककी चर्चित अभिनेत्री नाजिमाको नाममा बलिउडमा सबैभन्दा बढी बलात्कारका दृश्य दिएको रेकर्ड छ । उनले फिल्म बेइमानको लागि १९७२ मा बेस्ट सपोर्टिङ एक्ट्रेसको लागि मनोनयनमा परेकी थिइन् । २२ वर्षको उमेरमै निकै चर्चित बनिसकेकी नाजिमाले आफ्नो करिअरमा ३० भन्दा बढी फिल्ममा काम गरिन् । 

२७ वर्षको उमेरमै क्यान्सरका कारण उनको मृत्यु भएको थियो । नाजिमा आफ्नो निर्दोष देखिने अनुहारका कारण हिरोको बहिनीको रोल धेरै पाइन् । उनलाई त्यतिबेला बलिउडकी बहिनी भनेर पनि चिनिन्थ्यो । मुख्य भूमिकामा उनी एक मात्र फिल्ममा देखिएकी छिन् । उनी मुख्य भूमिकामा रहेको फिल्म दयार ए मदिना १९७५ मा रिलिज भएको थियो ।
