करिनाले खान्निन् सैफ अलीले बनाएको खाना, यस्तो छ कारण

मुम्बइ। बलिउड अभिनेत्री करिना कपुरले पति सैफ अली खानले पकाएको खाना नखाने गरेको खुलासा भएको छ । तर, सैफ खाना बनाउन नजान्ने भने होइनन् । सैफले बनाएको खानाले मोटोपना बढाउने भन्दै करिनाले त्यो खाना नखाने गरेकी हुन् । 

यो कुराको खुलासा हालू फिल्म ‘शेफ’को ट्रेलर लञ्च कार्यक्रममा भएको हो । यो फिल्ममा सैफले निकै चर्चित कुकको भूमिका गरेका छन् । तर, फिल्ममा जतिसुकै राम्रो शेफ भए पनि उनको खाना पत्नी करिनालाई मन पर्दैन । सैफले इटालियन खाना बनाउने गरेका छन् । आफूले घरमा पनि इटालियन खाना स्पैगटी बनाउने गरेको र यो आफूलाई निकै मन पर्ने खाना भएको सैफले बताएका छन् ।
