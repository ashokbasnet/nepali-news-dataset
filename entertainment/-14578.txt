नेपाल आइडल: आज नो एलिमेसन डे घोषणा

काठमाडौँ। एपी वान टेलिभिजनबाट प्रसारण भइरहेको नेपाल आइडलको आजको एपिसोडमा नो एलिमेशन डे घोषणा गरिएको छ। घोषणासँगै नेपाल आइडल टप ४ का सबै प्रतिस्पर्धीहरु सेफ भएका छन्।

टप ४ मा निशान भट्टराई, बुद्ध लामा, प्रताप दास, सागर आले प्रतिस्पर्धी रहेका छन्। जजले पावर प्रयोग गरेपछि शुक्रबार इलिमिनेसन डे भए पनि कुनै प्रतिस्पिर्धी बाहिरिएनन्। 

आज विश्वभरका दर्शकले ३७ लाख बढी भोट गरेका थिए। तर आजको भोट भने खेर जाने छैन।  यो हप्ता आएको भोट अर्को हप्ता आएको भोटमा जोडिएपछि मात्र चार जनाबाट एकजना बाहिरिने छन्।
