सञ्चारकर्मी गोपीकृष्ण ढुंगानाको यस्तो छ नयाँ गीत 

काठमाडौं। सञ्चारकर्मी गोपीकृष्ण ढुंगानाको गजलको म्युजिक भिडियो सार्वजनिक गरिएको छ। ‘तिम्रा लागि बोल रहेको गजलको म्युजिक भिडियो युट्युवमार्फत् सार्वजनिक गरिएको हो।
गीतमा अर्जुन पोखरेलको संगीत र भुवन रावत ‘क्षितिज’ को स्वर रहेको छ । गायक रावतको क्षितिजको लगानी रहेको यस म्युजिक भिडियोको एरेन्ज संगीतकार स्वयम्ले गरेका हुन्। उक्त म्युजिक भिडियोलाई डिभाइन म्युजिक’ ले तयार पारेको हो। 

विभोर पोखरेलको निर्देशनमा बनेको भिडियोमा सम्पदा बाँनिया र प्रमोद भारध्वजले अभिनय गरेका छन्। भिडियोलाई बलराम बुढाथोकीले छायांकन गरेका हुन्।  म्युजिक भिडियोको कथावस्तुबारे जानकारी दिँदै गजलकार ढुंगानाले भने, ‘स्वार्थी प्रेमीकाका लागि एउटा उदार प्रेमीले कस्तोसम्म त्याग गर्न सक्छ भन्ने भाव गजलमा छ।’
