चलचित्र बादशाहोको पहिलो दिनको कमाई अपेक्षा भन्दा बढी

एजेन्सी । चलचित्र बादशाहोको सुरूवाती व्यापार राम्रो देखिएको छ । लामो समयको अन्तरालमा अजय देवगन चलचित्र बादशाहोबाट पुनः चर्चा र सफलताको उचाइमा पुग्ने छनक देखिएको छ ।

चलचित्रले पहिलो दिनमै १२ करोडको कमाई गरेको छ । कतिपयले यो चलचित्रले खासै व्यापार नगर्ने पूर्वानुमान गर्दै निर्माण पक्षलाई तर्साएका थिए ।

चलचित्र बादशाहो भारतका २८०० स्थानसहित देशबाहिर ४४२ ठाउँमा रिलीज भएको थियो । सुरूमै आलोचकको निसानामा परेको यो चलचित्रले बक्स अफिसमा राम्रै हैसियत पाएको छ ।

अबको एक हप्ताको कमाइले निर्धारण गर्ने छ कि अजय बलिउडका बादशाहो बन्न सफल हुन्छन् वा हुदैनन् ।
