सलमानलाई टक्कर दिँदै साउथका ‘भिलेन’

मुम्बइ। साउथ इण्डियन फिल्म उद्योगका सबैभन्दा महंगा ‘भिलेन’ सुदिपले सलमान खानलाई टक्कर दिन लागेका छन् । आज जन्मदिन मनाइरहेका सुदिपले प्रकाश राजजस्ता भिलेनलाई समेत निकै पछाडि छोडिसेका छन् । सुदिपले अहिले एउटा फिल्मको लागि ६ करोड लिन्छन् जबकि प्रकाश राजले २ करोड लिने गरेका छन् । 


सुदिप ४४ वर्षका भए । २ सेप्टेम्बर १९७३ मा जन्मिएका सुदिप हिरोभन्दा भिलेनको रोलको लागि परिचित छन् । सुदिप अब सलमान खानको आउँदै गरेको फिल्म टाइगर जिन्दा है मा देखिँदैछन् । उनले फिल्ममा पाकिस्तानी खुफिया एजेन्सीका एजेण्ट जहीरको भूमिका गर्नेछन् । रिपोर्टका अनुसार फिल्ममा सलमान र सुदिपका थुप्रै एक्सन सिनहरु हेर्न पाइनेछ । केही महिला पहिले सुदिपलाई एउटा तमिल फिल्मको लागि ६ करोड अफर गरिएको थियो ।
