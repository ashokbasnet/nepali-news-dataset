नायिका बेनिशा हमालको प्रेम वियोगको कथा बाहिरियो

काठमाडौँ। नायिका बेनिशा हमालको प्रेम वियोगको कथा बाहिरिएको छ। जुन उनको वास्तविक जीवनको नभई गायक तथा संगीतकार तुला पर्वतको स्वर र संगीत रहेको गीत पिउिँदा पिउँदै फाट्यो जिन्दगीमा बेनिशाको असफल प्रेम कथालाई नजिकबाट देखाइएको छ।

गीतले चोखो माया भित्रको सर्मपणका भावनालाई नजिकबाट केलाएको छ । प्रेम प्राप्ती मात्रै होइन त्याग पनि हो भन्ने सन्देश दिन खोजेको गीतलाई निर्देशक युवराज वाइवाले निर्देशन गरेका हुन्।

गीतकार झकेन्द्र शर्माका शब्द शृजनामा तयार गीतको भिडियोमा अभिनयमा बेनिशालाई गायक तथा संगीतकार तुला पर्वत स्वयमले साथ दिएका छन्। निशान घिमिरेले सम्पादन गरेको भिडियोको छायांकन उत्सब दाहालले छायांकन गरेका हुन् भने किरण कँडेलको एरेन्ज रहेको छ। भिडियोलाई वाइड स्क्रिन मिडियाले बजार ब्यबस्थापन गरेको छ।
