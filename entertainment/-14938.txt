चलचित्र मंगलमको 'पर्ख पर्ख' गीत सार्वजनिक

काठमाडौँ। नवल नेपालको निर्देशनमा तयार भएको चलचित्र मंगलमको पहिलो गीत सार्वजनिक भएको छ। पर्ख पर्ख बोल रहेको गीतलाई बुधबार सार्वजनिक गरिएको हो। चलचित्रको फस्ट लुक पोष्टर पनि गत मंगलबार नै सार्वजनिक गरिएको थियो।

कविराज गहतराजको नृत्य निर्देशन रहेको यस गीतमा शिल्पा पोखरेल र पुष्प खड्काले नाचेका छन्। दिपक शर्माको शब्द र संगीत रहेको गीतमा कृष्ण काफ्ले र विन्दु परियारको स्वर दिएका छन्।

उक्त चलचित्रलाई वितरक गोपालकाजी कायस्थले वितरण गर्नेछन्। आउँदो असोज ११ गतेबाट प्रदर्शनमा आउने लागेको चलचित्रमा शिल्पा पोख्रेल, पुष्प खड्का, पृथ्वीराज प्रसाई, नीर शाह, मिथिला शर्मा लगायतका कलाकारहरुको मुख्य अभिनय छ। दिजेन्द्र शाक्य, साकार ओझा र ओम गुरुङले निर्माण गरेको फिल्ममा छविराज ओझा कार्यकारी निर्माता हुन्।
