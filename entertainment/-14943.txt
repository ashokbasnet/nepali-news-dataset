नेपाल आइडलः अघिल्लो हप्ताकै भोटिङका आधारमा एलिमेशन हुने

काठमाडौँ। एपी वान टेलिभिजनबाट प्रशारण भइरहेको नेपाल आइडलमा अघिल्लो हप्ताकै भोटिङको आधारमा एक जना प्रतिस्पर्धी आउट हुने भएका छन्। नेपाल आइडलले आफ्नो फेसबुक पेजमा स्टाटस लेख्दै यस्तो निर्णय गरेको हो।

सोही भोटिङका अनुसार भोली चार जना प्रतिस्पर्धी मध्ये एक जना शो बाट बाहिरिने छन्। यस्तै यो हप्ताको पहिलो शो आज राती ८ः४५ मा प्रशारण हुने स्टाटसमा उल्लेख गरिएको छ।

साथै आइडलले उक्त भोटको बिवरण भोलि नै अदालतमा उपलब्ध गराइने समेत जनाएको छ।

यसअघि नेपाल आइडलले करार ऐनको दफा ८७ उल्लंघन गरेको भन्दै अधिवक्ता यज्ञमणि न्यौपानले एपी वान च्यानलविरूद्ध मुद्दा हालेका थिए। टप ४ मा निशान भट्टराई, बुद्ध लामा, प्रताप दास, सागर आले प्रतिस्पर्धी रहेका छन्।
