नेपाल आइडलबाट सागर आले बाहिरिए

काठमाडौँ। नेपाली टेलिभिजनको इतिहासमै सर्वाधिक रुचाइएको एपीवान टेलिभिजनको प्रस्तुति गायन रियालिटी सो नेपाल आइडल प्रतियोगिताबाट आज सागर आले बाहिरिएका छन्।

उनी नेपाल आइडलको उत्कृष्ट ४ बाट बाहिरिएका हुन्। बाहिरिसँगै टप ३ मा बुद्ध लामा, प्रताप दास र निशान भट्टराई प्रवेश गरेका छन्।

सबैलाई रुवाउँदै नेपाल आइडलबाट सागर आलेले यसरी बिदा लिए (भिडियो)

अघिल्लो हप्ता जजहरुले पावर प्रयोग गरेर नो एलिमेशन घोषणा गरेपछि शो विवादमा मुछिएको थियो। जसकारण आज अघिल्लो हप्ताकै भोटिङका आधारमा एलिमेशन गरिएको हो। 

नेपाल आइडलजस्तो विख्यात स्टेजमा उभिएर उत्कृष्ट ४ सम्मको यात्रा तय गर्नु चानचुने विषय होइन। अब उपाधिका लागि फाइनलमा यी तीन प्रतिस्पर्धी  भिड्ने छन्।
