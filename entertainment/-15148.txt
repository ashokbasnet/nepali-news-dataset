पाँच वर्षमा तोडे बलिउड अभिनेता अक्षयले रेकर्ड 

एजेन्सी । बलिउड अभिनेता अक्षय कुमार अभिनित चलचित्र ‘राउडी राठोर’ सन् २०१२ मा प्रदर्शन भयो। उतिबेला बक्सअफिसमा १ सय ३१ करोड कमाएर उक्त चलचित्र अक्षयको सर्वाधिक कमाउने चलचित्र बन्यो।

५ वर्षसम्म अन्य अभिनेताका सिनेमाले क्रमस १ सय, २ सय, ३ सय करोड भन्दा धेरै कमाउँदै गए। तर, अक्षयका पाँच वर्षको बीचमा  प्रदर्शन भएको कुनै पनि चलचित्रले १ सय ३१ करोडको मार्क पार गर्न सकेनन्।

अन्तत: ‘राउडी राठोर’को रेकर्ड तोड्ने काम ‘ट्वाइलेट एक प्रेम कथा’ले गर्यो। यो चलचित्रलाई अघिल्लो चलचित्रको रेकर्ड तोड्न झन्डै एक महिना लाग्यो। भारतका केहि मल्टीप्लेक्समा दोस्रो महिनाको यात्रा तय गरेको ‘ट्वाइलेटएक प्रेम कथा’ले यो मितिसम्म आईपुग्दा १ सय ३३ दशमलव ६० करोडको व्यापारिक आँकडा छोएको छ।

अब अक्षय कुमारको सर्वाधिक कमाउनेचलचित्र ‘ट्वाइलेट एक प्रेम कथा’ बनेको छ । आलोचकबाट राम्रो प्रतिक्रिया पाएको यो चलचित्र जम्मा २४ करोडको बजेटमा निर्माण भएको हो । साथै २०१७ मा बलिउडको सर्वाधिक नाफा कमाउने चलचित्रमा पनि यहिँ हो।
