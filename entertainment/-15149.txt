जापानिज कलाकारले निर्देशन र अभिनय गरेको नेपाली चलचित्रको प्रिमियर 'शो' आज 

काठमाडौँ । बैशाख १२ गते गएको विनाशकारी भूकम्पको समयमा मानिसमा देखिएका संवेदना र माया प्रेमबारे बनाइएको चलचित्र 'माई लभ-प्रमिस फर काठमाडौं'को आज प्रिमियर 'शो' हुन लागेको छ। आउँदो मंसिर १५ गतेबाट देशव्यापी प्रदर्शनमा आउन लागेको यो चलचिलाई शिरीषको फूलका निर्देशक डा तोसिआकी ईतो (जापानिज निर्देशक) ले निर्देशन गरेका हुन्।

चलचित्रका बारेमा जानकारी दिन आइतबार आयोजना गरिएको पत्रकार सम्मेलनमा जापानीज कलाकारहरुले पनि आफ्नो अनुभव साटेका थिए। क्रियशन नेपालको निर्माणमा बनेको यो चलचित्रमा जापानका युईची हायदा, रिवोन मिजुतानी, सुईतारो माजाता, काजोतोसी थासाका, थामिया मोतो र नेपालका गनेश लामा, शितल श्रेष्ठ, चैत्यदेवी सिंह, मञ्जु श्रेष्ठ, चाँदनी लामा, राजु भुजु, बबि लिम्बु लगायत कलाकारहरुको मूख्य भूमिका रहेको छ। चलचित्रमा गौरी शंकर धुजुको छायांकन, दिनेश सुनामको संगीत, जापानी चलचित्रकर्मी थाक मिया मोतोको भिएफएक्स रहेको छ।

भूकम्पको समयमा कसरी संयमित हुने, कसरी पुनर्निमार्णमा लाग्ने र आफ्नो नजिकका मानीस बाहेक अन्य व्यक्तिमा कसरी माया प्रेम कसरी प्रकट गर्ने भन्ने विषयमा यो चलचित्र आधारित छ। यो चलचित्र महानगरपालिकासँग सम्बन्धित रहेकोले काठमाडौं महानगरपालिका वातावरण व्यवस्थापन विभाग र फिल्म क्रियशन नेपालको आयोजनामा राष्ट्रिय सभागृहमा सोमवार विशेष प्रदर्शनी गरिने भएको हो।
