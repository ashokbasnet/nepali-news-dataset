कमजोर बन्यो 'पोस्टर ब्वाइज'को कलेक्सन

एजेन्सी । बलीउड चलचित्र 'पोस्टर ब्वाइज'ले प्रदर्शनको दुई दिनमा कमजोर कलेक्सन गरेको छ। चलचित्रले दुई दिनमा भारतीय बक्स अफिसबाट कूल ४ करोड १५ लाख कलेक्सन गरेको ट्रेड एनालिस्ट तरण आदर्शले टुविट्मार्फत जानकारी दिएका छन्।

प्रदर्शनको पहिलो दिन १ कराड ७५ लाख कलेक्सन गरेको फिल्मले दोस्रो दिन २ करोड ४० लाख कमायो। पहिलो दिनको तुलानामा दोस्रो दिन फिल्मको कलेक्सन ३७।१४ ५ उच्च छ।

श्रेयस तलपडे निर्देशित यो चलचित्रमा सनी देओल, बबी देवल, श्रेयस तलपड़े ,सोनाली कुलकर्णी, समीक्षा भटनागर, भारती आचरेकर लगायतका कलाकारहरुको मुख्य भूमिका छ।

१५ करोडको लागतमा निर्माण भएको यो फिल्मले आफूलाई हिट सावित गर्न ३० करोड व्यापार गर्नुपर्छ। यो चलचित्र अहिले भारतका १२ सय स्क्रिनमा प्रदर्शन भैरहेको छ। लागतको हिसाबले कुरा गर्ने हो भने चलचित्रले बक्स अफिसमा ठिकठाक विजनेश गरेको छ।

अर्जुन रामपालको चलचित्र ड्याडीसँग एकसाथ प्रदर्शन आरम्भ गरेको पोस्टर ब्वाइजले दोस्रो हप्तामा प्रदर्शन भैरहेको अजय देवगन अभिनित फिल्म बादशाहोसँग पनि भिडन्त गरिरहेको छ।
