एर्पाेटमा दिपिकालाई देखेर प्रियंका भन्दै संचारकर्मी दौडिएपछि, दिपिका अलमल्ल 

एजेन्सी । बलिउड अभिनेत्री प्रियंका चोपडा र दीपिका पादुकोण हलिउड उद्योगमा प्रवेश गरेर चर्चामा आएका अभिनेत्रीहरु हुन् । यद्यपी, हलिउड अर्थात् अमेरिकामा प्रियंका निक्कै परिचित नाम बनेको छ । उनी हलिउडमा स्थापित हुँदैछिन् ।

हलिउडमा पाइला टेकेकी अभिनेत्री दीपिका पादुकोण अमेरिकाको लस एञ्जल्सको विमास्थलमा भेटिँदा रोचक माहाेल बन्यो । दीपिकालाई देख्ने बित्तिकै विमास्थलमा रहेका केही मिडियाकर्मीले उनलाई फलो गर्न लागे । केही मिडियाकर्मीहरु प्रियंका, प्रियंका भन्दै पछ्याईरहेका थिए, दीपिका यसलाई बेवास्ता गर्दै आफ्नो गाडीतर्फ बढिरहेकी थिइन् । तर, केहीले ‘कस्तो रह्यो ओस्कार अवार्ड ?’ प्रश्न गरेपछि दीपिका मुसुमुसु हासिन् ।

विदेशी मिडियाकर्मीले दीपिका र प्रियंकाबीच फरक छुट्याउँन सकेनन्, अथवा दीपिकाभन्दा प्रियंका नाम बढी चर्चित छ। प्रियंकालाई सायद देखेर नचिन्लान् तर नाम भने हलिउडमा चर्चित भइसकेको छ। यसको अर्थ दीपिकाले हलिउडमा आफ्नो नाम बनाउन अझै कडा मेहनत गर्न बाँकी रहेको बुझ्न सकिन्छ।
