चित्रकलालाई लक्ष बनाएर महिलाको जीवनलाई चित्रद्वारा प्रस्तुत गर्ने कलाकार

डीसी नेपाल - मानिसहरुमा यस्ता प्रतिभा हुन्छन् जो लुकाएर लुकिदैँन । यस्तो प्रतिभाको कसैले लुकाएर राख्छन् त कसैले त्यसलाई नै आफ्नो लक्ष बनाएर जिवनमा एक पहिचान बनाउन सफल रहन्छन् । 

यस्तै प्रतिभा भएका दुईजना हुनुहुन्छ जसले आफ्नो चित्रकलाको प्रतिभालाई आफ्नो लक्ष बनाएर अगाडी बढ्नु भएको छ । किशोर कुमार ज्योती र लिजा गैरे (न्यौपाने) जसले आफ्नो पढाई सँगसँगै चित्रकला प्रतिको रुचिलाई नै लक्ष बनाएर अगाडी बढ्नु भएको छ । 

चित्रकला भनेको यस्तो कला हो, जसलाई शब्दमा बर्णन गर्न सकिँदैन त्यसलाई चित्रबाट बयान गरिन्छ ।

 



काठमाण्डौको जोरपाटीमा जन्मिनु भएको किशोर कुमार ज्योती वाल्यकाल देखि नै चित्रकलाप्रति निकै अभिरुचि भएकोले सानैबाट चित्र कोर्ने, चित्रकला प्रतियोगितामा भाग लिएर थुप्रै पुरस्कार पनि जित्नु भएको छ । आफ्नै छुट्टै धारणाबाट चित्र कोर्ने किशोरको बिषेशता हो । चित्रकलामा प्रतिभाशाली भए पनि अनेक समस्याका कारण  पढाइ भने व्यवस्थापन संकायबाट आफ्नो स्नाकोत्तर शिक्षा हासिल गर्नु भएको हो । 



 

त्यस्तै स्याङजामा जन्मिई हाल काठमाण्डौको बालाजुमा बसोवास गर्नु भएकी लिजा गैरे पनि वाल्यकालदेखि नै चित्रकला प्रति निकै अभिरुचि राख्ने गर्नु हुन्थ्यो । उहाँ पनि व्यवस्थापन सकांयबाट स्नाकोत्तर सम्मको पढाइ पुरा गर्नु भएको छ ।  लिजाले दुई पटक नै 'आर्ट एण्ड क्रियशन प्रतियोगीता'मा क्रमश: दोश्रो र प्रथम स्थान हासिल गर्नु भएको छ । 

दुबै जनाले चित्रकलालाई आफ्नो लक्ष बनाएर अघि बढिरहरु भएको छ । चित्रकला प्रति अभिरुचि अनि प्रतिभा भएकोले प्रष्फुटन गर्न नेपालका चर्चित चित्रकार रोशन प्रधानसँग २/३ बर्ष देखि चित्रकला सम्बन्धि ट्रेनिंग लिईरहनु भएको छ ।

किशोर कुमार ज्योति र लिजा गैरे त्यसै ट्रेनिगं को शिलशिलामा भेट भएको हो । दुबै जना महिलाको जिवनको बारेमा फरक ढंगबाट चित्र कोर्ने बिषेशता नै उहाँहरुको पहिचान बनेको छ । 
आफ्नो चित्रकलाको प्रतिभालाई निरन्तरता दिन दुबैजना आगामी दिनहरुमा आर्टस् फिल्डमा नै सगै काम गर्ने योजना बनाउनु भएको छ ।
