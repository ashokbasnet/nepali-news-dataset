चलचित्र लिला आजबाट देशभर प्रदर्शनमा, के पाउला त सफलता ?

काठमाडौँ । चलचित्र लिला आजबाट देशभर प्रदर्शनमा आएको छ। बिहीबार राजधानीको गोंगवुस्थित विएसआर मुभिजमा प्रिमियर शो गरेको यो चलचित्रले राम्रै प्रतिक्रिया पाएको थियो। पत्रकार सम्मेलनमा चलचित्रका नायक राज कटुवाल, निर्देशक रमेश कोइराला, कार्यकारी निर्माता सिपी पौडेललगायतको उपस्थिती थियो।

उक्त शोमा चलचित्रकी मुख्य नायिका मलिना जोशीको अनुपस्थती रहेको थियो। यस अघि सार्वजनिक भएको यस चलचित्रको २ वटा गीतले पनि राम्रो प्रतिक्रिया पाएकोे थियो। सिनेदर्पण इन्टरटेमेन्टको ब्यानरमा निर्माण भएको यो चलचित्रका प्रस्तुतीकर्ता कृष्ण प्रसाद दंगाल हुन्।

रमेश कोइरालाले निर्देशन तथा लक्ष्मण बस्नेत, विमला घिमिरे(दंगाल) निर्माता रहेको यो चलचित्रको कथा लक्ष्मण बस्नेतकै छन्। चलचित्रमा मलिनासँगै, राज कटुवाल, सञ्चिता लुइटेल, ध्रव कोइराला, निस्तोज निरौला, देवीराम पराजुली (भोकलाग्यो), पंकज नेपाल, स्वानीका बास्तोला, जेएन घिमिरे, यादव बैरागी र बालकलाकार प्रियंसु सिंह क्षेत्री लगायतको अभिनय रहेको छ।
