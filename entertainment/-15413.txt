नाट मिस एयर होस्टेज फेमिना फाइनल हुँदै 

काठमाडौं। नर्दन लाइट एकेडेमी अफ एभिएशन एन्ड टेक्नोलोजी (नाट) को मुख्य प्रायोजनमा ‘नाटे मिस एयरहोस्टेज फेमिना’को फाइनल आगामी ५ असोजमा हुने भएको छ। 

विभिन्न चरणको छनौटपछि २० जना प्रतियोगी फाइलनमा पुगेको पत्रकार सम्मेलन गर्दै आयोजक विश्व मिडियाले जनाएको छ। व्यक्तित्व विकास, मोडेलिङ, एयर होस्टेज, सामाजिक कामका विषयमा प्रतियोगितामा सहभागीलाई विभिन्न चरणमा तालिम दिएको पत्रकार सम्मेलनमा विश्व मिडियाका कार्यक्रम संयोजक प्रहित कार्कीले जानकारी दिए।

‘यो प्रतियोगिताले क्याविन क्रुमा आफ्नो पेशा अभिबृद्धि गर्न इच्छुक समुहलाई उत्प्रेरित गराउने तथा विभिन्न तालिमका माध्यमबाट दक्षता हासिल गराउने कुरामा सहयोग पुग्ने नाट व्यवस्थापन र विश्व मिडिया व्यवस्थापनको विश्वास छ’, पत्रकार सम्मेलनमा भनिएको छ । 

नयाँ वानेश्वरस्थित नाट नेपालकै पहिलो अन्तर्राष्ट्रिय सम्बन्धनमा खोलिएको एभिएशन एकेडेमी हो जसले पहिलो पटक मिस एयरहोस्टेज फेमिनाको टाइटल स्पोन्सर गरेको छ । विजेतालाई गोमा एयरमा रोजगारीको अवसर प्रदान गरिने पत्रकार सम्मेलनका क्रममा बताइएको छ । त्यस्तै फस्र्ट रनरअपलाई थाइल्यान्डको टु वे टिकेट नेपाल एयरलाइन्सले प्रदान गर्नेछ भने नाटको ब्रान्ड एम्बेस्डरको जिम्मेबारी दिइने जनाइएको छ ।  

सेकेन्ड रनरअपलाई नाटमा रोजगारीको अवसर दिने र २ जना प्रतियोगिलाई म्युजिक भिडियोमा अनुबन्धन गरिने पत्रकार सम्मेलनका क्रममा जनाइयो ।

प्रतियोगीताका ५ जना सहभागीलाई अन्तर्राष्ट्रिय र आन्तरिक विमान कम्पनीमा रोजगारीका लागि अन्तरवार्ताको चरणसम्म पुराइने पनि अवगत गराउन चहान्छौं । ‘हामीले रकम भन्दा पनि व्यवाहारिक र जीवनभरी काम लाग्ने पुरस्कारको स्थापना थालेका हौं’, पत्रकार सम्मेलनमा कार्कीले भने,‘यो प्रतियोगीताले करिअर निर्माणमा सहयोग पुग्ने हामीले बुझेका छौं ।’ 

उत्कृष्ट २० प्रतियोगीसहित गरिएको पत्रकार सम्मेलनका क्रममा प्रशिक्षण र व्यक्तित्व विकासको तालिम दिइरहेकी एयर होस्टेज प्रिति तिमल्सिना थापाले कामप्रतिको लगाव, एयर होस्टेजमा हुनपर्ने गुणका बारेमा सिकाइएको बताइन् । ‘यस्तो प्रतियोगीताले व्यक्तित्व विकासमा सहजीकरण हुने बुझेका छौं’, उनले भनिन् । 

प्रत्येक प्रतियोगीबाट १७ हजार ५ सय फिस लिइएको र उक्त रकम प्रतियोगीको व्यक्तित्व विकास, क्यावि क्रु तालिम, ड्रेसअपमा खर्च गरिएको आयोजक विश्व मिडियाले जनाएको छ । 

प्रतियोगीलाई सामाजिक काममा सक्रियता रहने प्रशिक्षण अन्तर्गत रक्त अभाव रहेका बेला रक्तदान समेत गराइएको थियो । युथ फर ब्लडको सक्रियतामा पत्रकार सम्मेलन अघि रक्तदान गराइएको थियो । २० जना प्रतियोगीसहित ४२ जनाले रक्तदानमा सहभागीता जनाएका थिए ।
