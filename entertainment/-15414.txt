कसरी चल्छ काठमाडौँमा गुण्डाहरुको साम्राज्य ? 'सकस' को ट्रेलरमा यस्तो देखियो

काठमाडौँ । चलचित्र ‘सकस’को ट्रेलर र एक गीत सार्वजनिक भएको छ।

चलचित्र युनिटले काठमाडौँमा पत्रकार सम्मेलन गर्दै चलचित्रको गीत र ट्रेलर सार्वजनिक गरेको हो। पत्रकार सम्मेलनमा बोल्दै चलचित्रका निर्देशक एनबी महर्जनले यस चलचित्रले काठमाडौँमा गुण्डाहरुको राज कसरि चल्छ भन्ने कथालाई देखाउन खोजिएको बताए।

सुन्दर श्रेष्ठको निर्माणमा बनेको यस चलचित्रको गीत र ट्रेलरमा निर्माता श्रेष्ठ र अभिनेत्री सुष्मा कार्की, महिमा सिलवाल लगायत अन्य कलाकारको अभिनय छ।साथै अक्कल सिंह र दोभान फिल्मस् प्रा.लिको प्रस्तुती रहेको चलचित्रमा कृष्ण श्रेष्ठको छायाँकन, हिमाल केसीको द्वन्द्व, चेतन सापकोटाको सङ्गीत, कमल राई र समिर मियाको कोरियोग्राफी समावेश छन् भने चलचित्रमा मौनता श्रेष्ठको लेखन रहेको छ । 

यस चलचित्रमा सुन्दर, सुष्मा, महिमासँगै विल्सन विक्रम राई, रविन्द्र खड्का, श्याम राई लगायतका कलाकारको मुख्य भूमिका रहेको छ। सकसको ट्रेलर सार्वजनिक कार्यक्रममा चलचित्र कलाकार संघका अध्यक्ष रामकेशर बोगटी, रविन्द्र खड्का, दिनेश डिसीलगायतको उपस्थिती रहेको थियो।
