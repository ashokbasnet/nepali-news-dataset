'द कपिल शर्मा शो' फेरि सञ्चालनमा आउने, बन्द हुनुको कारण यसरी खोले कपिलले 

एजेन्सी । केही समयदेखि बन्द रहेको कमेडियन कपिल शर्माको 'द कपिल शर्मा शो' फेरि सञ्चालन हुने भएको छ। कपिल शर्माले अर्को महिनादेखि फेरि 'शो' सञ्चालन गर्ने बताएका छन्। 

कपिल शर्माले आफ्नो स्वास्थ्य ठिक नभएको भन्दै 'शो' लामो समयदेखि ब्रेक लगाएका थिए। अहिले कपिलले ब्याङ्लोरमा आफ्नो आयुर्वेदिक उपचार गराइरहेका छन्। अहिले उनको स्वास्थ्यमा सुधार आएको बताइएको छ। 

कपिलले एक अन्तर्वातामा भनेका छन्, 'मलाई राम्रो कमब्याकका लागि शरिर पनि स्वस्थ हुन आवश्यक थियो। डिसेम्बरको अन्तिमतिर म मुम्बई आउनेछु जसले पनि म र मेरो शो को बारेमा बोलेका छन् ती सबै गलत हुन्। मेरो शो फेरि सञ्चालन हुने छ। मैले पछिल्लो १० वर्षदेखि विना ब्रेक काम गर्दै आएको आएको थियो। म ब्लड प्रेसर, सुगर जस्ता समस्याबाट निकै पीडित भएकाले उपचारमा थिए।' 

कपिल शर्मा र सुनील ग्रोवरको झगडापछि 'शो' सुनीलसँगै शोका केही कलाकार 'शो' छोडेर गएका थिए। सुनीलले 'शो' छोडेदेखि कपिल शर्माको 'शो' मा अनेकौँ समस्या देखिएका थिए। त्यसैले सोनी टिभी च्यानले पनि 'शो' बन्द गराएको भन्ने खबर पनि सार्वजनिक भएको थियो।
