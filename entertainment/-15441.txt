नयाँ शो ल्याउँदै डाक्टर गुलाटी, कृष्णाको द ड्रामा कम्पनी बन्द हुने

मुम्बइ। द कपिल शर्मा शोमा ‘डाक्टर मशहुर गुलाटी’को नामले चर्चित कमेडियन सुनिल ग्रोवरले नयाँ कमेडी शो ल्याउने भएका छन् । छिट्टै उनको शो सोनी च्यानलमै आउनेछ । अहिले चलिरहेको कृष्णा अभिषेकको शो ‘द ड्रामा कम्पनी’ बन्द भइ त्यही ठाउँमा डाक्टर गुलाटीको शो आउने बताइएको छ । 

द ड्रामा कम्पनीकी प्रोड्येसर प्रिती सिमोसने यो कुराको पुष्टि गरेकी हुन् । उनले शो अफएयर हुने कुराको पुष्टि गर्दै भनिन् ‘हाम्रो शो यो महिनाको अन्त्यसम्म बन्द हुनेछ । यो शोको ठाउँमा के आउँछ भनेर म यत्तिकै भन्न त सक्दिन तर सोनी च्यानलले सुनिल ग्रोवरसँग कुनै नयाँ शोको योजना बनाइरहेको छ ।’ रिपोर्टका अनुसार नयाँ शोकी प्रोड्युसर पनि प्रिती नै हुनेछिन् ।
