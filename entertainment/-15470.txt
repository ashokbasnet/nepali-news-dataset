आमिर खानको नयाँ लुक्सले बलिउडमा हलचल !

एजेन्सी । बलिउड अभिनेता आमिर खानको नयाँ लुक्स सार्वजनिक भएको छ। उक्त लुक्समा उनी निकै भिन्न रुपमा देखिएका छन्। उनको लुक्सले बलिउड क्षेत्रमा हलचल पैदा गरेको छ। 

उनी पछिल्लो समय उनी चलचित्र ठग अफ हिदोस्तानको छायांकनमा व्यस्त छन्। उक्त चलचित्रका लागि बनाएको उनको लुक्सले सबैलाई अचम्मित बनाएको छ। यो अहिलेसम्मकै फरक लुक्स हो।

उनको लुक्स यति फरक छ जसलाई चिन्नै मुश्किल पर्दछ। लुक्सका लागि उनले नाक र कानमा समेत गहना लगाएका छन्। जसका लागि उनले कपाल समेत लामो बनाएका थिए। यो चलचित्रलाई हलिउड चलचित्र फाइरेट्स आफ क्यारिबियनको इण्डियन वर्जन मानिएको छ। 

यो चलचित्र अर्को ७ डिसेम्बरमा प्रदर्शन हुने बताइएको छ। यस चलचित्रमा आमिरसँगै अमिताभ बच्चन, कटरीना कैफ र दंगल कर्ल फातिमा सना शेखको मुख्य भूमिका रहेको छ। यस चलचित्रका लागि अमिरले २० किलो तौल पनि घटाएका थिए।
