झुत्रे हालतमा देखिए अमिर खान, बाहिरियो ‘ठग्स अफ हिन्दुस्तान’को नयाँ लुक

मुम्बइ। अमिर खान अहिले फिल्म ‘ठग्स अफ हिन्दुस्तान’को सुटिङमा व्यस्त छन् । फिल्ममा उनीसँगै बलिउडका महानायक अमिताभ बच्चन पनि मुख्य भूमिकामा हुनेछन् । यसका लागि अमिरले आफ्नो तौल पनि घटाएको बताइएको छ । 

हालै अमिरको सेटको एउटा फोटो बाहिरिएको छ जसमा उनी धुलोमैलो र फाटेको कपडामा झुत्रे हालतमा देखिएका छन् । अमिरले यो फिल्मका लागि पहिले नै आफ्नो नाक कान छेडिसकेका छन् । उनका यो लुकका पनि धेरै फोटो बाहिरिएका थिए जसमा उनी ना कानमा धातुका गहना लगाएका देखिएका थिए । फिल्ममा अमिर अमिताभसँगै कटरिना कैफ र फतिना सना शेख पनि मुख्य भूमिकामा छन् । फिल्म ७ नोभेम्बर २०१८ मा रिलिज हुनेछ ।
