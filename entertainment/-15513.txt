भोजपुरी फिल्मले बलिउडलाई उछिनेपछि...

मुम्बइ। बलिउडलाई भारतको सबैभन्दा ठूलो फिल्म उद्योग मानिन्छ । यो उद्योग भारतमा मात्र नभइ विश्वमै ठूलो उद्योग मानिन्छ । तर केही कुरामा भोजपुरी फिल्मले बलिउडलाई पनि उछिनेको छ । 
फिल्ममा हट सिनका कारण सधैं चर्चामा रहने बलिउडलाई अहिले भोजपुरी फिल्मले उछिन्न थालेको छ । भोजपुरी फिल्मका निर्देशकहरु यसलाई फिल्म हिट बनाउन गर्नेपर्ने बाध्यता बताउँछन् । हिरो हिराइन पनि कथाको माग भन्दै यस्ता सिन गर्न सधैं तयार रहन्छन् । बोल्ड सिनले फिल्म चर्चामा रहन्छ जसबाट उनीहरुले फाइदा पनि पाउँछन् । 
छिट्टै रिलिज हुन लागेको फिल्म जिला चम्पारण पनि पछिल्लो समय बोल्ड सिनकै कारण चर्चामा छ । फिल्ममा खेसारीलाल यादव र मोहिनी घोष तथा मनी भट्टाचार्य लिड रोलमा छन् । यो फिल्म रिलिजपूर्व नै बोल्ड दृश्यका कारण चर्चामा छ । यस्ता फिल्महरु धेरै छन् जो बोल्ड सिनका कारण चर्चामा छन् । फिल्म सिपाही अघिल्लो शुक्रबार रिलिज भएको हो । योसमा पनि निरहुआ र आम्रपालीको निकै बोल्ड दृश्यहरु समावेश छन् ।
