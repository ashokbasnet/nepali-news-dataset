यस्तो छ चलचित्र हिरोइजका कलाकार राणाको कला संघर्ष 

काठमाडौँ । संजोग राणा बिगत १५ बर्ष देखी चलचित्र क्षेत्रमा संघर्षरत संघर्षरत छन्। उनले काम गरेको चलचित्र हिरोइज प्रदर्शनको तयारीमा छ। नेपालको टप ३ अडियो कम्पनी असलम खानको ताल म्युजिकमा काम गर्दै गायक गायिकासँग चिनजान बढाउदै गएका राणाले २०५९ सालमा ए पण्डित बाजे चलचित्रमा कोरस नाच गरेका थिए।

आफ्नो १२ को परीक्षा नदिई नाच्न गएका राणालाई नारायण खनाल र भुवन अछामीले साथ दिएका थिए। कोरस डान्स गर्दै अभिनय कलालाई पूर्ण गर्नको लागि मुम्बईसम्म हानिएका संजोगले मुम्बई फिल्समा अभिनय र रेम्भो डिसवोजा ग्रुपमा स्टेज कार्यक्रम गर्दै हिन्दी सिरियल माइका, वक्तबतायगा कौन अपना कौन पराय र ‘जय मां विष्णु देवीमा’ असिस्टन्ट लगायतमा काम गरेर नेपाल फर्किएका राणाको डेब्यु फिल्म भने लुट कम्पनी हो। चलचित्र क्षेत्र नै घर भन्ने राणाको अन्तिममा रिलिज चलचित्र धुम २ सर्बाधिक रुचाइएको चलचित्र हो।

संजोग राणा ओझेलमै परेका कलाकार हुन तर किन ? भन्ने प्रश्न उठछ । त्यस्तै गरी रेलिमाई र लुटकम्पनी पनि दर्शकको रोजाइमा परेको चलचित्र हो। मेहनत र कर्मले नै भाग्य बनाउँछ भन्ने कुरामा विश्वास रख्ने राणा चलचित्र क्षेत्रमा राज्यको ध्यानाकर्षण नभएकोमा खल्लो महशुस गर्छन्। संजोग भन्छन ”नेपालमा चलचित्र क्षेत्र यदी साच्चि नै बलिउड जस्तो बनाउने हो भने सरकार र मिडियाले सबै कलाकारलाई उतिकै सम्मान व्यबहार गर्न जरुरी छ।” संजोग राणाको अब हिरोज चलचित्र चाडै नै प्रदर्शन हुँदैछ ।
