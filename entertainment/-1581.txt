एक हप्ताको लागि जेल जाँदै रणवीर कपुर 

एजेन्सी । संजय दत्तको बायोपिक फिल्ममा १३ केजी तौल बढाएका रणवीर कपुरले एक हप्ता जेलमा बिताउने भएका छन्। राजकुमार हिरानी निर्देशित फिल्ममा रणवीर संजय दत्तको भूमिका निभाउँदैछन् ।

भोपाल पुगेका रणवीर वास्तविक अनुभव लिनको लागि एक हप्ता त्यहाँको जेलमा बस्ने भएका हुन । अवैधानिक हतियार राखेको मुद्धामा संजय दत्तले वर्षौ पुने जेलमा सजाय कटाएका थिए ।

संजयका पिता सुनिल दत्तको भूमिकाको लागि परेश रावलको नाम अगाडि सारिएको छ । संजय दत्तको पहिलो गर्लफ्रेन्डको भूमिका सोनम कपुरले अभिनय गर्नेछिन् ।

संजय दत्तको आमाको भूमिका मनिषा कोइराला र अनुष्का शर्मा फिल्ममा एक पत्रकारको भूमिकामा देखिने छिन् । फिल्मको सुटिङ जनवरी देखि हुँदैछ।
