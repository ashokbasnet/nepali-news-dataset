चलचित्र सकसको पहिलो गीत सार्वजनिक

काठमाडौँ । चलचित्र सकसको पहिलो गीत 'बिस्तारै बिस्तारै सार्वजनिक' भएको छ । शहदेब ढुङ्गानाको शब्द चेतन सापकोटाको संगीतमा करुणा हमाल र राई नविनको स्वर रहेको गीतको भिडियोमा अभिनेता सुन्दर श्रेष्ठ र अभिनेत्री महिमा सिलवालको अभिनय छ । राजधानीमा मौलाउँदै गएको गुंडागर्दीलाई मुख्य विषय बनाए निर्माण गरिएको चलचित्रलाई एनवि मर्हजनले निर्देशन गरेका हुन् ।

सुन्दर श्रेष्ठ, महिमा सिलवाल, सुष्मा कार्की, रविन्द्र खड्का, श्याम राई लगायत कलाकारको मुख्य भुमिका रहेको चलचित्रको लेखन मौनता श्रेष्ठले गरेका छन् । गीतको भिडियोको कोरीयोग्राफी बिनोद सापकोटाले गरेका छन् ।

दोभान फिल्म्स प्रा.लि को ब्यानरमा अक्कल शिंह प्रस्तुतकर्ता रहेको सकसका निर्माता सुन्दर श्रेष्ठ हुन् । सहनिर्माताहरुमा सुवाश भट्टराई र खगेन्द्र डाँगी छन् । चलचित्रमा हिमाल केसीको द्धन्द,कृष्ण श्रेष्ठको छायांकन,चेतन सापकोटाको संगीत, कमल राई र समिर मिँयाको कोरीयोग्राफी रहेको छ ।
