पद्मावतीमा यस्ता देखिए शाहिद कपुर, बहिरिनासाथ भाइरल भयो फस्र्ट लुक

मुम्बइ। संजय लीला भंसालीको बहुप्रतिक्षित फिल्म पद्मावतीमा शाहिद कपुरको ‘लुक’ बाहिरिएको छ । फिल्ममा शाहिद महारावल रतन सिंहको भूमिकामा देखिँदैछन् । दिपिका पादुकोणको मुख्य भूमिका रहने फिल्ममा रणवीर सिंह पनि छन् तर उनको लुक अहिलेसम्म देखिएको छैन । 

शाहिदले आफ्नो फस्र्टलुकको फोटो आफैं शेयर गरेका हुन् । उनको यो फोटो बाहिरिएसँगै भाइरल भएको छ । फिल्म १ डिसेम्बरमा रिलिज हुँदैछ । फिल्ममा शाहिद महारानी पद्मावतीका पति चित्तोडका महाराजको भूमिकामा देखिँदैछन् । शाहिद र दिपीकाको लुक रिलिज भएसँगै अब रणवीर सिंहको लुकको प्रतिक्षा छ ।
