दुई सांगीतिक एल्बम एकैपटक रिलिज

काठमाडौं। दुई सांगीतिक एल्बम एकैपटक रिलिज भएका छन् । ‘शब्द सलोनी’ र ‘नुतन कृति’ नामका दुई एल्बमहरु राजधानीका एक विशेष कार्यक्रम गरी रिलिज गरिएका हुन् । शब्द सलोनीमा सङ्गीतकार सुनिल मास्केको एकल संगीत तथा गीतकार सरोज शाहको शब्द संग्रशित छन् । सम्गसँगै नूतन भुषालको ‘नूतन कृति’ को पनि लोकार्पण गरिएको छ । 
राजधानीमा एक विशेष कार्यक्रम गरि चर्चित गीतकार तथा चलचित्रकर्मी यादव खरेल, गीतकार दिनेश अधिकारी,गायक दिपक जंगम, दीप श्रेष्ठ, गीतकार एसपी कोईराला लगायतको हातबाट बिमोचन गरिएको हो । दुवै एल्बम भाईब्स कृयसनद्वारा बजारमा ल्याईएको हो ।
कार्यक्रममा दुवै एल्बमको एक एक ओटा भिडियो पनि देखाइएको थियो । दुवै भिडियोलाइ निर्देशन युवराज वाईवाले गरेका हुन् । दुवै एल्बमको बिषयमा कार्यक्रममा उपस्थित दिग्गज कलाकर्मीहरुले समिक्षा गरेका थिए । गीतकार सरोज शाह बैदेशिक रोजगार ब्यावसायमा सकृय छन भने नूतन प्रधान ईजरायलमा बसोबास गर्छिन।
