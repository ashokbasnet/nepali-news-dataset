आमा बन्नासाथ सेलिनाको जीवनमा यस्तो बज्रपात

मुम्बइ। तीन साताअघि जुम्ल्याहा बच्चा जन्माएकी बलिउड अभिनेत्री सेलिना जेट्लीको जीवनमा निकै ठूलो बज्रपात परेको छ । उनले १० सेप्टेम्बरका दिन दोस्रोपटक जुम्ल्याहा बच्चा जन्माएकी थिइन् । दुबइको अस्पतालमा आफूले जुम्ल्याहा बच्चा जन्माएको खबर उनले फेसबुकमार्फत शेयर गरेकी थिइन् । तर, उनको यो खुसी केही समयमै दुःखमा बदलिएको छ । 
उनका जुम्ल्याहा सन्तानमध्ये एकको हिजो मृत्यु भएको छ । सेलिनाले आफ्ना सन्तानको नाम अर्थुर र समशेर राखेकी थिइन् । तीमध्ये समशेरको मुटुको धड्कन निकै मन्द थियो । यही कारण उनको अस्पतालमा मृत्यु भएको हो । सेलिनाका यसअघि पनि जुम्ल्याहा बच्चा छन् ।
