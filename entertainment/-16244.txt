बिगबोस ११ः शो सुरु हुनै लाग्दा यी अभिनेत्रीले यस्तो विचित्र माग राखेपछि

मुम्बइ। निकै विवादित शो बिगबोसको ११ औं सिजन सुरु हुनुभन्दा पहिल्यै विवादित भएको छ । ११ औं सिजनको आइतबार ग्रयाण्ड प्रिमियर थियो । प्रिमियरमा आफ्नो पालो पर्खेर अभिनेत्री हिना खान आफ् भ्यानमा बसिरहेकी थिइन् । अचानक उनलाई भोक लाग्यो । 

भ्यानमा राखिएको खाना चिसो भइसकेको थियो । जसका कारण हिनाले बिगबोसकै टिम मेम्बरसँग माइक्रोवेभ ओभनको माग गरिन् । उनले खाना आफैं तताएर खान्छु भन्दै अर्को खाना पनि नभनी तताउने भाँडो त्यो पनि आफ्नो मेकअप भ्यानभित्रै मागेकी थिइन् । उनको यस्तो विचित्र मागले बिगबोसमा टिम मेम्बर सुरुमा त जिल्ल परे त्यसपछि उनीहरुले पनि ‘बिगबोसको घरमा कसैले कसैसँग कुनै माग राख्न नसक्ने’ जवाफ फर्काइदिए । शोको सुरुमै यस्तो विवाद भएपछि हिना बिगबोसको घरमा कसरी टिक्छिन् भन्ने चर्चा सुरु भएको छ । साथै शोको सुरुमै भएको यस्तो विवादले शोको छवि धमिलिने आशंका गरिएको छ ।
