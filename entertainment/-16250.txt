यस्तो छ गायक वीरकृष्ण लवटको नयाँ गीत "माया मेरी साह्रै राम्री"

काठमाडौँ। टोखा बजार बोलको गीत गाएर चर्चामा आएका गायक वीरकृष्ण लवटले आफ्नो नयाँ गीत दर्शकमाझ ल्याएका छन्। 

उनले माया मेरी साह्रै राम्री बोलको गीत दर्शकमाझ ल्याएका हुन्। विशेष गरेर मुस्ताङको मनै लोभ्याउने दृश्यहरमा छायांकन गरिएको यस गीतमा गायक लवटकै शब्द तथा संगीत रहेको छ। 

यस्तै किरण श्रेष्ठको निर्देशनमा बनेको यस गीतको भिडियोमा गायक वीरकृष्ण लवट र पुष्पा प्रजापतिको मुख्य अभिनय रहेको छ।

केही दिन अगाडि मात्रै युटुब र फेसबुक मार्फत सार्वजनिक गरिएको उक्त भिडियोमा यी दुईलाई सुजन, सेवन, श्री, र सुशीलले पनि साथ दिएका छन्।
