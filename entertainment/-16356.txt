नेपाली चलचित्र ‘२ रुपैयाँ’ अब साइप्रसको सिनेमा हलमा

रिङ्कु श्रेष्ठ

कुटुमा कुटु सुपारी दाना’ गीतबाट चौतर्फी वाहवाही बटुलेको नेपाली चलचित्र ‘२ रुपैयाँ’ साइप्रसमा प्रदर्शन हुने भएको छ ।

निश्चल बस्नेत, आशिफ शाह, मिस तामाङ २०१२ सुमी मोक्तान लगायतको धमाकेदार अभिनयले भरिएको चलचित्र २ रुपैयाँलाई ओमकार महतो उर्फ ओमी सुरी, रोजिना जोशी र डिपेन भण्डारीको समूहले संयुक्त रुपमा साइप्रसमा प्रदर्शन गर्न लागेका हुन् ।

यही अक्टुवर ८ तारिख आइतबारका दिन साइप्रसको निकोसिया शहरको डाइनिसस थियटरमा बिहान ११:३० बजे चलचित्र २ रुपैयाँ प्रदर्शन गर्न लागेको जानकारी आयोजकले गराएको छ ।

जन्मभूमीबाट टाढा रहेका नेपाली दिदीबहिनी तथा दाजुभाइहरुलाई महिनाको एक पल्ट भएपनि  नेपाली चलचित्र देखाएर मनोरन्जन प्रदान गर्ने उद्धेश्यका साथ अक्टुवर महिनामा यो चलचित्रको प्रदर्शन गर्न लागिएको जानकारी आयोजकले गराएको छ ।

साइप्रसमा पनि नेपाली चलचित्रको प्रचारप्रसार गर्ने र यहाँ बसोबास गरिरहेका नेपालीहरुलाई सिनेमाहलसम्म पुर्याएर नेपाली कथानक चलचित्र देखाउने उद्धेश्यका साथ आफूहरुले २ रुपैयाँको  प्रदर्शनको व्यवस्था मिलाएको समेत आयोजकको ठम्याई रहेको छ।

टिकटको लागि सम्पर्क व्यक्तिहरु:

ओमकार महतो (ओमी सुरी): 96563065

रोजिना जोशी: 96818254

दिपेन भण्डारी: 97838671

चलचित्र प्रदर्शन हुने स्थान:

 दियोनिसोस थिएटर, बसपार्क छेउमा रहेको
फ्राइडे रेस्टुरेन्ट नजिकै, निकोसिया
