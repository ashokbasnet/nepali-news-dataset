‘बिगबोस’का कारण सलमान संकटमा, प्रहरीमा यस्तो मुद्दा

मुम्बइ। रियालिटी शो बिगबोसका कारण बलिउड सुपरस्टार सलमान खान संकटमा परेका छन् । सलमानका विरुद्ध प्रहरीमा मुद्दा दर्ता गराइएको छ । अण्डरवल्र्ड डन दाउद इब्राहिमका ज्वाइँ भनिएका जुबैर खानले सलमानविरुद्ध मुद्दा दर्ता गराएका हुन् । 
जुबैर खान बिगबोस ११ बाट बाहिरिएका छन् । जुबैरले बिगबोसको घरमा निकै गालीगलौजपूर्ण शब्द प्रयोग गरेपछि उनी शोबाट बाहिरिएका थिए । शोबाट बाहिरिएसँगै जुबैर सलमानविरुद्ध खनिएका हुन् । उनले सलमानविरुद्ध धम्की दिएको उजुरी दर्ता गराएका छन् । जुबैरले यो उजुरी एन्टोप हिल प्रहरी चौकीमा दर्ता गराएका हुन् । जुबैरले शोबाट बाहिरिनासाथ सलमानविरुद्ध गम्भीर आरोप पनि लगाएका छन् । जुबैरले भने ‘बिइङ ह्युमनको नाममा उनले के गर्छन् सबै थाहा छ । इण्डष्ट्रीमा उनी कुन भाइ (डन) र कुन हिरोइनसँग के गर्छन् भन्ने सबै थाहा छ ।’ सलमानले जुबैरलाई बिगबोसमा निकै कडा जवाफ दिँदै उनी दाउदको ज्वाइँ नभएको भनेका थिए ।
