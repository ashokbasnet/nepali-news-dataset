अहिले यस्ता भए ७९ वर्षका कादर खान, सबैलाई चिन्छन् तर बोल्न सक्दैनन्

मुम्बइ। कैयौं बलिउड फिल्ममा फरक फरक भूमिकामा देखिएका पुराना कलाकार कादर खान ७९ वर्षका भए । अहिले उनी आफ्ना छोरा बुहारीसँग क्यानडामा बसेका छन् । अहिले वृद्ध कादर खान सहाराबिना हिँड्न सक्दैनन् र बोल्न समस्या हुन्छ । हालै उनकी बुहारी शाइस्ताले एक अन्तरवार्तामा आफ्ना ससुरालाई बोल्न समस्या हुने बताएकी थिइन् । उनका अनुसार कादरले चिन्न भने सबैलाई सक्छन् ।

कादर बोलेको आफू र छोरा सरफराजले मात्रै बुझ्ने गरेको शाइस्ताले बताएकी छिन् । उनको स्वास्थ्यमा त्यतिसारो समस्या नभए पनि उनको उमेरका कारण चिन्ता हुने शाइस्ताको भनाइ छ । कादरले आफ्नो करिअरको सुरुवात १९७२ मा फिल्म दागबाट गरेका हुन् । यसका अलावा उनका निकै धेरै हिट फिल्महरु छन् ।
