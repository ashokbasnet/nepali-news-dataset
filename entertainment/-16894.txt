"ऐश्वर्य" को मोफसल टुर सुरु, कार्तिक ९ गतेबाट रिलिज हुँदै

काठमाडौँ। आउदो कार्तिक ९ मा रिलिज हुने चलचित्र ’ऐश्वर्य’ ले मोफसल टुरको सुरुवात पोखराबाट गरेको छ। गीत र ट्रेलर दिएको हाईपलाई बढाउनुका साथै मोफसलका सञ्चारकर्मीसंग प्रत्यक्ष साक्षात्कार गर्ने उदेश्यका साथ टुरमा आएको निर्माण पक्षको भनाइ छ।

आइतबार बिहान पोखरामा कास्की चलचित्र पत्रकार संघको आयोजानमा सम्पन्न पत्रकार सम्मलेनमा चलचित्रका अभिनेता रमेश उप्रेती, प्रशान्त ताम्राकार, निर्मल शर्मासंगै अभिनेत्री दीपिका प्रसाईंको उपस्थिति रहेको थियो।

पोखराबाट सुरु भएको टुर चितवन हुदै हेटौडा पुगेर सकिने निर्माण पक्षको भनाइ छ। दिवाकर भट्टराईको लेखन तथा निर्देशनमा तयार भएको फिल्ममा केकी अधिकारी, अर्जुन श्रेष्ठ, केशव भट्टराई, अर्जुन जंग शाही लगायतको अभिनय रहेको छ।

संगीतकार अर्जुन पोखरेलको संगीत तथा शब्द रहेको तिमि रोएको पल गीतले पछिल्लो समय फिल्मलाई चर्चामा ल्याएको छ। यस गीतमा स्वर सुगम पोखरेल र अन्जु पन्तको रहेको छ।
