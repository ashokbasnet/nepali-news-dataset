हेमा मालिनीका कारण बर्बाद भएको थियो शाहरुखको सुहागरात, यस्तो भएको थियो त्यो रात

मुम्बइ। बलिउडका किंग खान शाहरुख खान र गौरी खानले आउँदो अक्टोबर २५ मा आफ्नो विवाहको २६ औं वर्ष पार गर्दैछन् । २५ अक्टोबर १९९१ मा उनीहरुले हिन्दू परम्परा अनुसार विवाह गरेका थिए । तर धेरैलाई थाहा छैन शाहरुखको विवाहको पहिलो रात उनीहरुले एक फिल्मको सेटमा काटेका थिए । 

यो सबै हेमा मालिनीको एक फोन कलको कारण भएको थियो । जुन दिन शाहरुख र गौरीको विवाह भएको थियो त्यही दिन हेमा मालिनीले उनलाई फोन गरिन् । फोनमा उनले शाहरुखलाई सुट्रिको लागि आउन सक्छौ भनेर सोधिन् । शाहरुखले सोचे हेमा मालिनीसँग भेट्नु गौरीका लागि निकै ठूलो सरप्राइज हुनेछ । गौरी पनि निकै उत्साहित थिइन् । शाहरुख गौरीलाई लिएर स्टुडियो पुगे । तर हेमा मालिनी त्यहाँ भेटिइनन् । असिस्टेंट डाइरेक्टरहरु त्यहाँ थिए जसले हेमा केही बेरमा आउने बताए । 

शाहरुख गौरीसँग एउटा कोठामा बसेर हेमाको प्रतिक्षा गर्न थाले । राती करिब ११ बजे शाहरुख गौरीलाई मेकअप रुममा छोडेर सुटिङका लागि गए । करिब २ बजेसम्म सुटिङ चल्यो तर हेमा अझैसम्म स्टुडियोमा पुगेकी थिइनन् । थाकेका शाहरुख मेकअप रुममा पुग्दा गौरी त्यहीँ एउटा कुर्सीमा निदाएकी थिइन् । त्यतिबेला शाहरुखको बलिउडमा स्थापित हुनका लागि निकै संघर्ष गरिरहेका थिए जसका कारण उनले यो सब सहेका थिए । हेमाले शाहरुखलाई आफ्नै निर्माण र निर्देशनमा बन्न लागेको फिल्म दिल आशना है को लागि अनुबन्धित गरेकी थिइन् । उनको बिहेको पहिलो रात यही फिल्मको सुटिङ थियो ।
