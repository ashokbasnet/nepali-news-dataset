बन्ने भयो चलचित्र "पसले"

काठमाडौँ। नेपाली चलचित्र पसले निर्माण हुने भएको छ। सामाजिक कथावस्तुमा आधारित उक्त चलचित्रको मंगलबार राजधानीमा शुभमुर्हत समेत गरिएको छ।

राजेन्द्रकुमार अर्यालको निर्देशनमा निर्माण गर्न लागिएको यो चलचित्रमा अधिकांश नयाँ कलाकारहरुको अनुहार
देख्न पाइने छ। चलचित्रको भने तिहारपछि मात्रै छायांकन सुरु गरिने निर्माण पक्षले बताएको छ। 

दीपेन्द्र कोइरालाको मुख्य भूमिका रहेको फिल्मका अन्य मुख्य कलाकार तय भैसकेका छैनन्। रामचन्द्र अधिकारी, विशाल पहाडी, टीकादेवी दाहाल, पुष्प लुइँटेल लगायतको अभिनय छ।

सञ्जय थापा र संजयप्रसाद चुँडालको संयुक्त निर्माण रहेको सिनेमालाई पोखरा, काठमाडौं र चितवनमा छायांकन गरिने भएको छ । राजेन्द्र थापाको छायांकन, सहदेव कोइराला र अमित चौधरीको संगीत हुनेछ । यसअघि यो कस्तो प्रेम, सीता, अन्यौल यात्रा, जिन्दगी, जस्ट फर यु र एक्सन निर्देशन गरेका अर्यालको यो सातौं प्रोजेक्ट हो ।
