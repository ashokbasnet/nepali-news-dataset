यस्तो छ कपिल शर्माको चलचित्र 'फिरङ्गी' को ट्रेलर

काठमाडौँ। भारतका चर्चित कमेडियन कपिल शर्माको चलचित्र 'फिरङ्गी' को ट्रेलर सार्वजनिक भएको छ। उक्त चलचित्रको मोसन पोस्टर भने यसअघि नै रिलिज भइसकेको छ।

ट्रेलरमा कपिल शर्मा अङ्ग्रेजको नोकरको भूमिकामा देखिएका छन्। जहाँ उनले एक बालिकालाई कथा सुनाइरहेको देख्न सकिन्छ।

ट्रेलरमा देखाइएका दृश्यअनुसार कपिल, सबै अंग्रेजहरु नराम्रो नहुने भन्दै त्यसलाई साबित गर्न लागिपरेको देख्न सकिन्छ। ट्रेलरमा मंगा नामको युवकको भूमिकामा देखिएका कपिल शर्मा कमेडियनकै रुपमा प्रस्तुत भएका छन्।

राजिभ धिङ्ग्राको निर्देशनमा निर्माण भएको यस चलचित्रमा कपिल शर्मा, इशिता दत्त, मोनिका गिल, एडवार्ड सोनेनब्लिक, कुमुद मिश्र लगायतका कलाकारहरुको मुख्य भूमिका छ। यो चलचित्र भने आउदो नोभेम्बर २४ तारिकमा रिलिज हुँदैछ।
