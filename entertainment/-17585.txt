यस्तो छ चलचित्र 'सुनकेसरी'को फस्ट लुक

काठमाडौँ। चलचित्र सुनकेसरीको फस्ट लुक सार्वजनिक गरिएको छ। सोमबार सार्वजनिक गरिएको फस्ट लुकमा नायिका ऋचा शर्मालाई निकै डरलाग्दो रुपमा देखाइएको छ। अर्पण थापाको निर्देशनमा बनेको उक्त चलचित्रलाई नायिका ऋचा शर्माले निर्माण गरेकी हुन्।

अष्ट्रेलियामा सम्पूर्ण छायांकन गरिएको चलचित्रमा ऋचा शर्मा, भीम न्यौपाने, रबिन्द्र झा लगायतका कलाकारको अभिनय छ।

तर चलचित्रको रिलिज मिति तय हुन बाँकी छ भने यसको सम्पादन कार्य भइरहेको निर्माण पक्षले जनाएको छ। यस्तै निर्माण पक्षका अनुसार यस चलचित्रलाई करिब २ करोडको लागतमा निर्माण गरिएको हो।
