चलचित्र 'फिर्के'को पोस्टरसँगै रिलीज मिति घोषणा

काठमाडौँ । चलचित्र फिर्के रिलिजको घोषणा भएको छ । चलचित्र युनिटले पुस १४ गतेलाई रिलिज मिति घोषणा गर्दै चलचित्रको पोस्टर रिलिज गरेको छ । चलचित्र इकु बाट इकु को नामले परीचित सुलेमान शंकरको प्रस्तुतिमा बनेको सो चलचित्रमा अर्पण थापा, सुलेमान शंकर, ऋचा शर्मा, क्रिष्टिना पौडेल, बिष्णु सापकोटा, अर्जुन गुरुङ्, उज्ज्वल भण्डारी, पुरन थापा लगायतका कलाकारहरुको अभिनय रहेको छ ।

चलचित्रलाई तितो सत्य, जिरे खुर्सानी लगायतका टेलिसिरियलमा 'बेमान'को नामले परिचित रवि डंगोलले निर्देशन गरेका हुन् । डंगोलले यस अघि ६ वटा नेवारी चलचित्र पनि निर्माण गरिसकेका छन् । चलचित्र इकु र इकु२ चलचित्रका निर्माता समेत रहेका सुलेमान शंकर सो चलचित्रमा फरक भुमिकामा प्रस्तुत भएका छन्। चलचित्रमा बिश्व नेपाली र सुवास भुषालको संगीतमा दुई गीत रहेका छन् ।

अष्ट महर्जनको द्वन्द्व निर्देशन रहेको ‘फिर्के’मा मित्र डि. गुरुङको सम्पादन तथा राम कुमार केसीको छायांकन रहेको छ । चलचित्रलाई काठमाण्डौ उपत्यकामा गोपाल कायस्थ र मोफसलमा एफ डि कम्पनीले वितरण गर्दैछन् भने चलचित्रका निर्माता ओमलाल गुरुङ् र राजेश श्रेष्ठ हुन् । चलचित्रमा अभिमन्यू निरबीको लेखन समाबेश गरिएको छ ।
