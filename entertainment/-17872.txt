माईनस १२ डिग्री तापक्रममा खिचियो पल र अँचलको नयाँ म्यूजिक भिडियो 

काठमाण्डौ। नायक पल शाह र नायिका आँचल शर्माको जोडी पछिल्लो समय निकै रुचाइएको छ । उनिहरुले सँगै केहि चलचित्र र थुप्रै म्यूजिक भिडियोमा अभिनय गरेका छन् । हालै पल र आँचल अभिनित नेपाली पप गीत चिटिक्कुको भिडियो सार्वजनिक गरिएको छ । 
मुस्ताङ्ग जिल्लाका बिभिन्न स्थानमा छायांकन गरिएको यो भिडियोमा  एक युवकले कल्पना गरेकी युवतीको कथा आधारित रहेको छ । नायक पलले आफुले सोचेकी युवतीको कल्पनामा हुन्छन् भने नायिका आँचल पलकी सपनाकी परी बनेकी छन् । सहदेव अर्यालले लेखेको यो गीतमा उदय राज पौडेलको स्वर, संगीत तथा संगीत संयोजन रहेको छ ।

माईनस १२ डिग्री तापक्रममा यो गीत छायांकन गरिएको थियो । गीतको भिडियोलाई अनिल कुमार मानन्धरले छायांकन गरेका छन् भने सम्पाक सुप्रिम पराजुली हुन् ।सो भिडियोलाई विकास सुबेदीले निर्देशन गरेका हुन् ।
