हलिउड चलचित्र 'ट्रिपल एक्स'को चौथो सिक्वेलमा पनि दिपिका

एजेन्सी । चलचित्र 'ओम शान्ति ओम'बाट बलिउडमा छिरेकी नायिका हुन् दिपिका पादुकोण । बलिउडमा भित्रिएसँगै सफलता पाउँदै गएकी दिपिकाले फछिल्लो समय फड्को मार्दै हलिउड पुगिन् । यही वर्ष उनी अभिनित हलिउड चलचित्र 'ट्रिपल एक्स रिर्टन अफ जेन्डर केज' रिलीज भएको थियो । यो चलचित्रबाट दिपिकाले राम्रै प्रशंशा पाइन् ।

यो सफलतासंगै दिपिकाको हलिउड यात्रा जारी रहने भारतीय मिडियाले जनाएका छन् । चलचित्र ट्रेड एक्सपर्ट बालाले ट्वीट्मार्फत दिएको जानकारी अनुसार 'ट्रिपल एक्स'को नयाँ सिक्वेलमा पनि दिपिका नै देखिनेछिन् ।

दिपिका यसअघि हलिउड अभिनेता विन डिजलसँग देखिएकी थिइन् । पुन: एक पटक उनीहरुको यो जोडीलाई ट्रिपल एक्सको चौथो पार्टमा देखिनेछ । चलचित्रमा दिपीकाको भूमिका अघिल्लो चलचित्रमा भन्दा फरक हुने बताइएको छ ।
