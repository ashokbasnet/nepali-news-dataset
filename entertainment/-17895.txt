पर्स हराएपछि जितु नेपालको हारगुहार ‘पैसा राख्नुस् कागजपत्र फिर्ता दिनुस्’

काठमाडौं। हास्य कलाकार जितु नेपालले हिजो साँझ आफ्नो पर्स हराएपछि फेसबुकमार्फत भेट्टाउनेलाई सन्देश लेखेका छन् । सन्देशमा उनले पर्स भेट्नेलाई त्यहाँ भएको सबै पैसा राखेर बाँकी कागजपत्र फिर्ता दिन आग्रह गरेका छन् । जितुले हिजो बेलुका पर्स हराएको जनाएका छन् । बेलुका ७ बजेतिर भक्तपुरको लोकन्थलीबाट अरनिको राजमार्गतर्फ जाँदै गर्दा पर्स हराएको उनले बताएका छन् । 

जितुले फेसबुकमा लेखेका छन् – मेरो हिजो बेलुका करीब ७ बजे तिर लुकन्थली हाईटबाट मेन रोड ( अरनिको हाई वे ) सम्म मोटरसाईकलमा जॉदा गोजीबाट पर्स खसेर हरायको हुदा अत्यन्तै चिन्तीत छु । पर्समा १०-१५ हजार जती रकम, र ड्राईभीगं लाईसन, atm कार्ड, मतदाता परीचय पत्र, लगायत एक पेन ड्राईभ सहीत अन्य कार्ड र परीचय पत्र समेत थियो, यो पर्स भेट्नु हुने जो कोही मानुभावलाईपनि काम लाग्ने भनेको पैसा मात्रै हो। त्यसैले जसले भटेको भयपनि पैसा बाहेक सबैको कुरा दिनु भयमा अत्यन्तै आभारी हुने थिय, भेट्नुहुने मानुभावले रेडीयो अडीयो नयॉ बानेश्वर, वा फोन नं ०१६६३२०५४ मा खबर गर्नुहोला। म भगवानसंग प्रथना गर्छु भेट्ने जो भयपनि दिउ दिउ लगाई देउ प्रभु। पर्समा भयको रकम पुरस्कार दिने छु। सबैको जानकारीको लागी सेर गर्दियर सहयोग गर्न पनि अनुरोध गर्छु please हजुरहरूलाई दुख दिन खोजेको हैन सारै नै आपत परेर हो ।अन्यथा न लिनु होला ।
