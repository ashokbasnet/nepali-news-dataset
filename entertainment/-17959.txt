'ह्याप्पी डेज'को नयाँ गीतमा प्रियंका र संजयको रोमान्स

काठमाडौ । चाम्स इन्टरटेनमेन्ट र लन्डन सिने आइको ब्यानरमा निर्माण हुन लागेको चलचित्र ह्याप्पी डेजको ३ वटा गीत र टिजर सार्वजनिक गरिएको छ । एउटा गीत यसअघि युटुबमा सार्वजनिक भइसकेको थियो । काठमाडौँको बिग मुभिजमा आयोजित कार्यक्रममा अर्को रोमान्टिक गीत सार्बजनिक गरिएको हो । नयाँ गीतमा प्रियंका कार्की र संजय गुप्ताको भरपुर रोमान्स र आकर्षक दृश्य समाबेश रहेको छ ।

निर्देशक मिलन चाम्सले उत्त क्रार्यक्रममा बोल्दै पैसा कमाउन बेलायत पुगेका एक नेपाली युवकले बैधानिक बसोबासका लागि गर्ने संघर्ष चलचित्रले प्रस्तुत गर्ने बताए । उनले मनोरञ्जन र यथार्थमा चलचित्र निर्माण भएको पनि बताए । चलचित्रमा रामकुमार केसीको छायांकन ताराप्रकाश लिम्बु र राजनराज शिवाकोटीको संगीत समाबेश रहेको छ ।

२ करोड ५० लाख लगानीमा बन्न लागेको फिल्मको छायांकन नेपाल, लन्डन, वेल्स इङ्ल्यान्ड र स्कटल्यान्डमा गरिएको हो । रोमान्टिक र ड्रामा जानरामा बनेको सो चलचित्र नेपालमा माघ १२गते र बेलायतमा नोभेम्बर १२ मा रिलिज हुनेछ । चलचित्रमा दयाहाङ राई, प्रियंक कार्की, संजय गुप्ता, विक्की जोशी, शिशिर राणा, रुपा पुन, रिकेश चाम्स, जेन बकलको अभिनय छ ।
