आर्यनलाई स्टाडम बचाउन आपत, साम्राज्ञीको साथ खोज्दै

काठमाडौं। नायक आर्यन सिग्देल अब नायिका साम्राज्ञी शाहसँग चलचित्र खेल्ने खबर बाहिरिएको छ । यो खबरले अहिले नेपाली सिने बजार तातिरहेको छ । पछिल्लो समय साम्राज्ञीका चलचित्र सुपरहिट रहेपछि आर्यनले उनको साथ खोजेको अड्कल काटिएको छ । साम्राज्ञीले अभिनय गरेका ३ वटा चलचित्र नै सुपर हिट भएका बेला आर्यनले उनैसँग चलचित्र खेल्न लागेको खबर बाहिरिँदा के अब आर्यनका लागि आफ्नो स्टाडम बचाउन साम्राज्ञीको साथको खाचो परेकै हो? भन्ने प्रश्न उब्जिएको छ ।

अहिले नायक आर्यनको चलचित्र जीवन खस्किँदो अबस्थामा छ । अब उनलाई पहिलेको जस्तो क्रेज पाउनका निम्ति सानोतिनो मेहनतले पुग्दैन भन्ने कुरा त केही समय पहिले रिलीज भएको चलचित्र रुद्रप्रियाले देखाइसकेको छ । ७ बर्ष सम्म रिसाएर पुन चलचित्रका लागि दोस्ती गरेका रेखा थापा र आर्यनको जोडीलाई दर्शकले सोचेको माया दिन सकेनन् ।

र चलचित्र सुपर फ्लप भयो । अब भने उनको यो नयाँ कदमले उनको करिअरलाई कता तिर लैजान्छ भन्ने कुरा आर्यन र साम्राज्ञीको यो नयाँ जोडीले बताउनेछ । के साम्राज्ञीले पारीश्रमिक धेरै पाएका कारण चलचित्र खेलेकी हुन् ? के आर्यनलाई आफ्नो स्टाडम बचाउनकै लागि साम्राज्ञीको साथ चाहिएको हो भन्ने कुरा भोलिका दिनले पक्कै बताउने छ ।
