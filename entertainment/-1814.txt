अरविंद स्वामीसँग काम गर्न प्रियामणिद्वारा अस्वीकार 

काठमाडौं। साउथ एक्ट्रेेस प्रियामणिले तामिल सुपरस्टार अरविंद स्वामीसँग काम गर्न अस्वीकर गरेर सबैलाई अचम्मित बनाइदिएकी छिन्। अरविंद स्वामीले साउथमा बाम्बेजस्तो हिट फिल्ममा काम गरिसकेका छन्। डाइरेक्टर सिल्वाले अरविंदलाई लिड रोलमा राखेर एउटा तमिल फिल्म बनाउन चाहेका थिए।  यो फिल्ममा अरविंदको अपोजित रोलका लागि उनले प्रियामणिसँग सम्पर्क गरेका थिए। 

तर, प्रियामणिले अरविंद स्वामीसँग काम गर्न ठाडै अस्वीकार गरेकी छिन्। आफ्नो भूमिकालाई कम महत्व दिइएको भन्दै उनले रोल अस्वीकर गरेको बताएकी छिन्। फिल्ममा उनलाई एक पुलिस अफिसरको रोल दिइएको थियो। अहिले उनले अस्वीकार गरेको चर्चा तमिल फिल्म इण्डष्ट्रीमा निकै चलेको छ। प्रियामणिले अहिले तामिल, तेलुगु र कन्नड फिल्ममा काम गरिरहेकी छैनन्। उनले अहिले मलायलम फिल्ममा केही एक्साइटिङ रोल मात्र गर्दैछिन्।
