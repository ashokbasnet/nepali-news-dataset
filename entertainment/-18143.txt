मिल्ने भए कपिल र डाक्टर गुलाटी, नयाँ कमेडी शो ल्याउने तयारी

मुम्बई। कमेडियन कपिल शर्मा र सुनिल ग्रोवरबीच झगडा भएपछि यी दुई निकै चर्चामा रहे । कपिलले आफ्नो व्यवहारप्रति पश्चाताप पनि गरे तर सुनिल फर्केर उनको शोमा आएनन् । तर अहिले यी दुवै मिलेर फेरि नयाँ कमेडी शो ल्याउने तयारी गरिरहेको खबर चर्चामा छ । 
एक चर्चित वेबसाइटका अनुसार कपिलले छिट्टै सुनिल ग्रोवरसँग मिलेर नयाँ कमेडी शो ल्याउँदैछन् । कपिल अहिले सुनिल क्यानडाबाट फर्कने प्रतिक्षा गरिरहेका छन् । कपिलले सुनिलसँग आफ्नो लामो समयदेखि भेटघाट नभएको तर च्याटमा कुराकानी गरिरहेको बताएका छन् । कपिलले अहिले आफू फिल्ममा यस्त रहेको र छिट्टै कमेडी शो ल्याउने तयारी गरिरहेको बताएका छन् ।
