कायस्थको लघुकथा संग्रह विमोचित

काठमाडौं। साहित्यककार मोहनबहादुर कायस्थको लघुकथा संग्रह ‘सुन त मुन्द्रे’ को बिहीबार राजधानीमा आयोजित एक कार्यक्रमका वीच विमोचन गरियो।

कार्यक्रमा समाजका अध्यक्ष श्रीओम श्रेष्ठ रोदन, डा. पुष्करराज भट्ट, धु्रव मधिकर्मी र लेखक मोहनबहादुर कायस्थले पुस्तकको संयुक्तरुपमा विमोचन गरे।

लघुकथा समाज नेपालको आयोजनामा सम्पन्न सो कार्यक्रममा लघुकथामाथि विमर्श पनि गरिएको थियो। लघुकथाको वर्तमान अवस्थितिका बारेमा लघु टिप्पणी गर्दै डा. पुष्करराज भट्टले पहिलेको तुलनामा आजका लघुकथा परिस्कृत हुँदै गएको र लघुकथाले सामाजिक विषयबस्तुलाई प्रस्तुत गर्दै आएको बताए।

विमोचित पुस्तकमाथि समीक्षात्मक टिप्पणी गर्दै लेखक धु्रव मधिकर्मीले कायस्थका लघुकथाले समाजका विविध घटनाहरु बोलेको उल्लेख गरे ।

समाजका अध्यक्ष श्रीओम श्रेष्ठको सभापतित्वमा सम्पन्न कार्यक्रममा लेखक मोहनबहादुर कायस्थ र तुलसीहरि कोइरालालेसमेत बोलेका थिए । लेखक कायस्थको ६४औं कृति ‘सुन त मुन्द्रे’ मा तीन सय तीन लघुकथाहरु समावेस रहेको छ ।
