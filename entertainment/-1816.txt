कंगनाले भनिन् :  शाहरुखसँग कहिल्यै काम गर्दिन 

काठमाडौं। करुण जौहरसँग आफ्नो विवादपछि कंगना नरौटले अर्को ठूलो फैसला लिएकी छिन्। उनले एउटा अन्तरवार्तामा भनिन् अब उनी कहिल्यै पनि शाहरुख खानसँग काम गर्ने छैनन्। उनले अब आफ्नै ब्राण्ड बनाउने बताइन्। स्मरणीय छ कंगनाले अहिलेसम्म अन्य दुई सुपरस्टार सलमान खान र अमिर खानसँग पनि काम गरेकी छैनन्। 

कंगनाले भनिन् ‘तीन खानसँग फिल्म गर्दा उनीहरुको छविले मेरो छवि डोमिनेट गर्छ। उनीहरुको छायाँमा हराउनुभन्दा म आफ्नै ब्राण्ड बनाउँछु। कंगना अहिले सिमरन नामक फिल्ममा काम गर्दैछिन्। फिल्ममा उनको बैंक लुट्ने युवतीको भूमिका छ। कंगना ती ए लिस्तर एक्ट्रेसमा पर्छिन् जसले तीन खानसँग अहिलेसम्म काम गरेकी छैनन्।
