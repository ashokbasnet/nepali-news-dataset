भाईरल भैदियोको भिडियो सार्वजनिक युटुबको तेस्रो स्थानमा

काठमाण्डौ। गायक, गीतकार तथा संगीतकार मानस राजको नयाँ गीत भाईरल भैदियोुको भिडियो सार्वजनिक भएको छ ।अहिले यो गीत युटुबको तेस्रो स्थानमा आएको छ ।  उत्त गीतमा एक युवतीलाई एकोहोरो माया गर्ने युवकले आफ्नो मनको कुरा नृत्य शैलीमा भनिरहेका छन् । मनको याद भाईरल भएको भन्दै युवतीको पछि पछि ति युवक देखिन्छन् । गीतमा आठ बर्षिया दीक्षा ठकुरीको  पनि नृत्य  छ ।

स्वर, शब्द तथा संगीत मानस राजको रहेको यस गीतको भिडियोलाई सबिन कार्की बिस्टुले तयार पारेका छन् । सबिनको लोभलाग्दो नृत्यसँगै उनि आँफैले निर्देशन तथा सम्पादन समेत गरेका छन् ।  यस गीतका एरेन्जर उदय राज पौडेल हुन् ।

धादिङ्की आठ बर्षिया दीक्षाले यसै भिडियोबाट नृत्यसँगै अभिनय शुरु गरेकी हुन् । उनले यसअघि केहि गीतका कभर भिडियोमा नृत्य गरेकी थिइन् । भिडियो रिलीजसँगै दीक्षाको प्रतिभाको तारिफ गरिएको छ ।गीतका गायक, रचनाकार तथा संगीतकार मानस राजले लेखेको पिरतीको छाता ओढाउँलाु बोलको चलचित्र रेशम फिलिलीुको गीत निकै चर्चित बनेको थियो । त्यस्तै, चलचित्र डायरीुको चर्चित ुमाया मायाुमा मानसको शब्द तथा संगीत थियो । 

मानसले रचना गरेका पचास बढि गीतहरुमा मोहन भुसाल, सनुप पौडेल, हेमन्त राना, काली प्रसाद बास्कोटा, अल्मोडा राना लगायतले स्वर दिईसकेका छन् ।
