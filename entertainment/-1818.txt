बाहुबली–२ को नयाँ पोस्टर सार्वजनिक, मार्च १६ मा ट्रेलर रिलिज हुँदै 

काठमाडौ‌ । निर्देशक एसएस राजमौलीले बहुप्रतिक्षित फिल्म बाहुबली द बिगिनिङको सिक्वेल बाहुबली द कन्क्लुजनको नयाँ पोस्टर सार्वजनिक गरेका छन्। नयाँ पोस्टरमा फिल्ममा कटप्पाको भूमिका निभाएर सत्याराजले बच्चा अवस्थाका बुहुबली अर्थात प्रभासलाई हातमा लिएर खेलाइरहेका छन्। 

पहिलो फिल्ममा कटप्पाले आफैंले बाहुबलीलाई मारेको खुलासा गरेपछि उनले बाहुबलीलाई किन मारे? भन्ने प्रश्न सबैको मनमा छ। पोस्टर सार्वजनिक गर्दै निर्देशक राजमौलीले लेखेका छन् – जुन बच्चालाई उनले पालेर हुर्काए उसैलाई अन्तिममा मारिदिए। फिल्मको ट्रेलर मार्च १६ मा रिलिज हुँदैछ। अहिलेसम्म बाहुबलीमा प्रभास, राण दागुबत्ती, अनुष्का शेट्टी र सत्यराजको भूमिकाको मात्र खुलासा भएको छ।
