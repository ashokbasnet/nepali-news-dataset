 मंसीर ४ देखि फ्लोरमा जाने 'भैरे' तीजमा रिलिज हुने हेर्नुस को को छन् कलाकार

सुरक्षा भट्टराई काठमाडौँ । चलचित्र 'भैरे'को शुभ मुहुर्त सम्पन्न भएको छ । चलचित्र मङ्सीर ४ गतेबाट फ्लोरमा जाँदै छ । कार्यक्रममा चलचित्रका सबै जसो कलाकारको उपस्थिति रहेको थियो । कार्यक्रममा नायिका सुरक्षा पन्तले एउटा सफल चलचित्र बन्ने र सोका लागि आफले भरपुर मेहनत गर्ने बताइन् । अर्की नायिका बर्षा सिवाकोटीले पनि चलचित्र राम्रो बनाउन आफुले जे जस्तो गर्नु परेपनि पछाडि नहट्ने बताइन् । नायक दयाहाङ राईले भने 'जे कुरा बोल्छ चलचित्रले बोल्छ ।' कार्यक्रममा दुई नायिकालाई भन्दा बढी अर्की नायिका जान्वीमा सबैको नजर अडिएको थियो । किनकि उनी यो जाडोको मौसममा पनि निकै हट अबतारमा प्रस्तुत भएकी थिइन् ।

सबैको आँखा उनले लगाएको पहिरनमा थियो । दुई नायिका भने निकै स्पिल पहिरनमा प्रस्तुत भएका थिए । दुई नायिकाका बिच हट केक जस्तो देखिएकी थिइन् जान्वी बोहोरा ।

चलचित्र एभरेष्ट सूर्य बोहोराको लेखन र निर्देशनमा बन्नेछ । चलचत्रिमा दयाका अलावा सुनिल थापा, विक्रान्त बस्नेत, सुरक्षा पन्त, वर्षा सिवाकोटी, वुद्धि तामाङ, अनुभव रेग्मी, जाहन्वी बोहोरा लगायतका कलाकारहरुको अभिनय रहनेछ । फिल्ममा दयाले भैरेको भूमिका निर्वाह गर्नेछन् । उनको जोडीको रुपमा सुरक्षा देखिँदैछिन् भने वुद्धिकी प्रेमिका वर्षा बन्नेछिन् ।

नेपालय सिनेमा इन्टरनेशनलको प्रस्तुतीमा बन्न लागेको यो चलचित्रका कार्यकारी निर्माता देवी माया अधिकारी हुन् । ‘भैरे’मा यम बराल, लेख बहादुर गुरुङ् (डेनिम) र रघु पुरी सह-निर्माता रहेका छन् । चलचत्रिमा कविराज गहतराजको नृत्य निर्देशन तथा सुर्य थोकर र चन्द्र पन्तको द्वन्द्व निर्देशन रहनेछ । ४० दिन छायांकन अवधि राखिएको ‘भैरे’ले गाउँको एक साधारण यूवकको कथा बोल्छ । फिल्ममा पटकथा तथा संवाद अभिमन्यू निरवी र दिनेश न्यौपानेको रहेको छ । आगामी तीजमा रिलिज लक्ष्य रहेको ‘भैरे’मा बसन्त सापकोटा, अर्जुन पोखरेल तथा यम बरालको संगीत रहनेछ । पुरुषोत्तम प्रधानले खिच्ने चलचित्रका निर्माताको रुपमा प्रेम प्रसाद पौडेल रहेका छन् ।
