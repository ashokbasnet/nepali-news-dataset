सञ्जयका लागि फिल्मको उत्कृष्ट नाम दिनेलाई 'आइफोन-सेभेन' उपहार

काठमाडौँ । सञ्जय दत्तको बायोपिकका लागि राजकुमार हिरानी एकातर्फ सुटिङ चाँडै नै सक्ने प्रयासमा छन् भने अर्कोतर्फ यो चलचित्रको नामका लागि निकै चिन्तित छन् ।

उनी यो चलचित्रको नाम साधारण राख्न चाहँदैनन् । उनले यसका लागि आफ्नो कार्यालयमा र चलचित्रको सेटमा एउटा सुझाव पेटिका राखेका छन्। जसले यो बायोपिकको लागि कुनै युनिक नाम मन परेको छ भने उनले आफ्नो नामसँगै चलचित्रको उचित नाम लेखेर उक्त पेटिकामा राख्न सक्छ।

राजकुमार हिरानीलाई यदि त्यो सुझाइएको नाम मन परेको खण्डमा त्यो व्यक्तिलाई हिरानीले ‘आइफोन-सेभेन’ अर्थात् ९० हजार भारतीय रुपैयाँ बराबरको उपहार दिनेछन्। यस चलचित्रका लागि सञ्जय दत्त आफैँ राम्रो र उत्कृष्ट नाम सोचिरहेका छन्। उनीसमेत आफ्नो बायोपिकको नामलाई लिएर उत्साहित छन्।
