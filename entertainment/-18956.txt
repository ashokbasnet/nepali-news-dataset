 गफाडी कान्छो बने पत्रकार शिवभक्ति 

काठमाडौँ । विगत ४ वर्ष देखि पत्रकारिता गर्दै आइरहेका पत्रकार श्यामहरि शिवभक्तिले हास्य टेलिफिल्ममा डेव्यु गरेका छन् । क्या जमाना आ टेलिफिल्मबाट अभिनयमा उनले हात हालेका हुन् ।  

पहिले देखीनै विभिन्न नेता तथा कलाकारको क्यारिकेचर गर्ने शिवभक्तिले उक्त शृङ्खलामा गफाडी कान्छोको भूमिका निर्वाहगर्ने भएका छन् । उनले आफ्नो चरित्रबारे खुलाउदै भने, "गफाडी कान्छो नेपाली समाजको युवा वर्गको प्रतिनिधित्व पात्र हो । जसले काम भन्दा बढि गफ गर्दछ । नेता देखि कलाकार सम्मको आवाज निकालेर व्यङ्ग्य हान्छ ।"
मंगलबार काठमाडौंको साँखु भन्दा ४ किलोमिटर टाढा रहेको पालुबारीमा शिवभक्तिलाई एक्सन कट गरिरहेका थिए ‘क्या जमाना आ’ का निर्देशक सिपी पुडासैनी ।दर्शकमाझ ‘धतुरे’ नामले परिचित पुडासैनी यस शृङ्खलाको लेखक समेत हुन् ।  ग्रामिण भेगमा सुट गरिएको यो टेलिफिल्ममा सिपी पुडासैनी, सम्झना आचार्य, केशव सापकोटा, गणेश बहादुर ए।सी, गोविन्द खतिवडा, श्यामहरि शिवभक्ति लगायतका कलाकारको अभिनय हेर्न सकिन्छ । 
मंसिर ६ गते बुधबार राति ९ बजे शृङ्खलाको पहिलो भाग एपिवानमा प्रसारण हुँदैछ । यस अघि यो टेलिफिल्म नेपाल टलिभिजनबाट प्रसारणमा आउने गर्दथ्यो । २२ वर्षिय पत्रकार शिवभक्ति फिल्मीकुरा डटकम र रेडियो मस्तीमा कार्यरत छन् ।
