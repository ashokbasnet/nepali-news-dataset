सलमानका कारण ऐश्वर्याले छोडेकी थिइन् ‘पद्मावती’

मुम्बइ। विवादका कारण प्रतिबन्धित नै हुने हो कि भन्ने अवस्थामा पुगेको फिल्म पद्मावतीको रिलिज मिति नै अनिश्चत भएको छ । अहिले फिल्म रिलिजको लागि तत्काललाई रोक लगाइएको छ भने पूरै बलिउड फिल्म रिलिजको पक्षमा उभिएको छ । 

फिल्मलाई संजय लीला भंसालीले निर्देशक गरेका हुन् । फिल्ममा दिपिका पादुकोण रानी पद्मावती, रणवीर सिंह अलाउद्दीन खिलजी र शाहिर कपुर महारावल राजा रतन सिंहको भूमिकामा छन् । तर फिल्म निर्माण पक्षले यी ३ लाई मुख्य भूमिकामा लिन सुरुमा रोजेको थिएन । सुरुमा रानी पद्मावतीको लागि ऐश्वर्या रायलाई रोजिएको थियो । तर फिल्ममा महारावल राजा रतन सिंहको भूमिकामा सलमान खानलाई लिन चाहेका कारण ऐश्वर्याले यो रोल अस्वीकार गरेकी थिइन् । ऐश्वर्या र सलमानबीच पछिल्लो समय सम्बन्ध ठिक छैन । 

महारावल रतन सिंहको रोलका लागि सलमान खानलाई रोजिएको थियो । तर सलमानले महारावलको रोलमा कुनै रुचि देखाएनन् । उनले अलाउद्दीन खिलजीको रोल गर्न चाहेका थिए तर निर्देशक भंसालीले सलमानलाई खिलजीको रोल दिन अस्वीकार गरे । यसबाहेक खिलजीको रोलका लागि सुरुमा अजय देवगनलाई रोजिएको थियो । तर, अजयसँग त्यतिबेला धेरै फिल्म थिए र समय थिएन । निर्देशक भंसालीलाई जतिबेला पनि अजयको आवश्यकता पर्ने अवस्थामा अजयले समय दिन नसक्ने भएपछि उनले यो रोल अस्वीकार गरे ।
