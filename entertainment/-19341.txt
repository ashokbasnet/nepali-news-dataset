ऋचा शर्माकै फिल्मको ‘प्रेसमिट’मा गएर ऋचाकै खोइरो खने दिपकले (भिडियोसहित)

काठमाडौं। छक्कापञ्जा फिल्मको विषयलाई लिएर हिरोइन ऋचा शर्मासँग विवाद चलिरहेका बेला फिल्मका निर्माता तथा कलाकार दिपकराज गिरीले ऋचाकै फिल्मको ‘प्रेसमिट’मा गएर उनैमाथि रिस पोखेका छन् । 

सुलेमान शंकर ‘इकु’को प्रस्तुतीमा बनेको फिल्म ‘फिर्के’को ट्रेलर रिलिज कार्यक्रममा अतिथि बनेर पुगेका दिपकले ऋचामाथि व्यङ्ग्य गर्दै ‘महिलाको शरीरभरि बियर खन्याउँदै नाच्नु महिला हिंसा हुँदैन ?’ भनी प्रश्नसमेत गरेका थिए । संयोगले यो कार्यक्रममा ऋचा उपस्थित थिइनन् । कार्यक्रममा अतिथिकै हैसियतमा पुगेका छक्कापञ्जाका अर्का कलाकार जीतु नेपालले पनि आफूहरुको आलोचनाप्रति व्यङ्ग्य गर्न भ्याए । 

भिडियोमा हेर्नुहोस् ऋचाप्रति दिपकको व्यङ्ग्य –



जीतु नेपालले के भने ? त्यो पनि हेर्नुहोस् –




कार्यक्रममा चलचित्र ‘फिर्के’ को ट्रेलर सार्वजनिक गरियो । यो फिल्मको निर्देशक रवि डंगोल ‘बेमान’ले गरेका छन् । पेट पाल्न सहर पसेको युवाको कथामा बनेको चलचित्र कमेडी जनरामा निर्माण भएको छ। नेपाल भाषाको चलचित्र निर्देशन र टेलिचलचित्र अभिनयमा सक्रिय रहेका रविको निर्देशनमा तयार चलचित्र पौष २१ गतेबाट रिलिज हुनेछ। ओमलाल गुरुङ् र राजेश श्रेष्ठ निर्माताको रुपमा रहेको चलचित्रमा अभिमन्यु निरभीको कथा रहेको छ। चलचित्रमा ऋचा शर्मा, अर्पण थापा, सुलेमान शंकर, कृष्टिना पौडेल, अर्जुन गुरुङ, उज्ज्वल पौडेल ‘उज्जु डार्लिङ’ लगायतको अभिनय रहेको छ।

र, अब हेर्नुहोस् ‘फिर्के’को ट्रेलर –
