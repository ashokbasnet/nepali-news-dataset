संसारकै शक्तिशाली व्यक्तिकी हट छोरी, पिताले नै दिन्थे यतिसम्म विवादित बयान

एजेन्सी। संसारकै सबैभन्दा शक्तिशाली मानिने व्यक्तिले आफ्नी छोरीको बारेमा निकै विवादित र अश्लील मानिने खालको बयान दिन्छ होला ? सामान्य अवस्थामा कुनै पिताले यस्तो नगर्ने अनुमान गरिन्छ । तर, अमेरिकी राष्ट्रपति डोनाल्ड ट्रम्पले भने आफ्नी छोरीको बारेमा यस्तो बयान दिइसकेका छन् । यद्यपि त्यतिबेला उनी यति शक्तिशाली पदमा भने थिएनन् । 

ट्रम्पकी छोरी इवांकाको बारेमा ट्रम्पले यस्तो विवादित बयान २००४ मा दिएका थिए । त्यतिबेला एक रेडियो कार्यक्रममा अतिथिको रुपमा पुगेका ट्रम्पको बयानले निकै चर्चा पाएको थियो । ‘होवर्ट स्टर्न रेडियो शो’मा ट्रम्पले स्टर्नसँग कुरा गर्दै जाँदा आफ्नै छोरीको स्तनको बारेमा कुरा निस्कियो । स्टर्नले ट्रम्पसँग ‘इवांका अहिले पहिलेभन्दा सेक्सी देखिएकी छिन् । के उनले ब्रेस्ट इम्प्लान्ट गरेकी हुन् ?’ भनेर सोधेका थिए । त्यतिबेला ट्रम्पले इवांकाले कुनै सर्जरी नगराएको बरु उनी पहिलेदेखि नै सेक्सी भएको बयान दिएर विवादमा आएका थिए । यसबाहेक एक टेलिभिजन शो ‘डाक्टर ओज’मा पनि ट्रम्पले ‘आफूले इवांकालाई किस गर्ने कुनै मौका नछोड्ने’ विवादित बयान दिएका थिए । 

पछिल्लो समय तीन दिनअघि इवांका भारत आएकी थिइन् । हैदराबादमा उनले ‘ग्लोबल इन्टरप्रेनरसिप समिट’मा भाग लिइन् । उनी यो कार्यक्रममा अमेरिकाको टिमलिडर थिइन् । यसबाहेक उनले कैयौं अन्तर्राष्ट्रिय कार्यक्रमहरुमा अमेरिकाको प्रतिनिधित्व गरिसकेकी छिन् । उनी राष्ट्रपति ट्रम्पकी छोरी मात्र नभइ उनकी सल्लाहकार समेत हुन् । यसबाहेक बिजनेस वुमन र मोडलको रुपमा पनि उनले पहिचान बनाइसकेकी छिन् । यसबाहेक इवांका लेखिका पनि हुन् । १९९७ मा इवांका सेभेन्टिन म्यागजिनको कभरमा देखिएकी थिइन् । यसै वर्ष उनले किस टिन युएस प्रतियोगिता होस्ट गरेकी थिइन् । इवांका ट्रम्पकी पूर्वपत्नी इवानातर्फकी छोरी हुन् ।
