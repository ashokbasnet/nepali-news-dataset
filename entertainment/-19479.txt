अजय देवगनका अनस्क्रिन छोरा र छोरीको बिहे, यहाँ मनाउँदैछन् हनीमुन

मुम्बइ। बलिउड सुपरस्टार अजय देवगनका अनस्क्रिन छोरा र छोरीले हालै बिहे गरेका छन् । उनीहरु आज हनीमुनका लागि सिंगापुर प्रस्थान गरेका छन् । अजयका अनस्क्रिन छोरा वत्सल सेठ र अनस्क्रिन छोरी इशिता दत्ताले बिहे गरेका हुन् । 
वत्सलले फिल्म ‘टार्जनः द वण्डर कार’मा अजयको छोराको रोल गरेका थिए । इशिताले फिल्म ‘दृश्यम’ मा अजयको छोरीको रोल गरेकी थिइन् । २०१६ मा टिभी शो रिश्तौं का सौदागर बाजीगरको सुटिङका बेला वत्सल र इशिता नजिकिएका थिए । यही शोबाट यी दुईको प्रेम सम्बन्ध सुरु भएको भए पनि यी दुईले आफ्नो सम्बन्धबारे बाहिर कसैलाई थाहा हुन दिएका थिएनन् । यी दुईले २८ नोभेम्बरका दिन चुपचाप बिहे गरेका थिए ।
