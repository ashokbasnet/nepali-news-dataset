रेकर्ड तोड्दै १ सय १० करोडमा बिक्यो रोबोट २.० को टिभी राइट

काठमाडौं। रजनीकान्त र अक्षय कुमारको फिल्म रोबोट २.० को टिभी राइट अहिलेसम्मकै अत्याधिक मूल्यमा बिक्री भएको छ। फिल्म उत्पादन युनिटका अनुसार फिल्मको टिभि राइट जी टेलिभिजन नेटवर्कले खरिद गरेको छ। फिल्म आगामी दिवालीमा रिलिज हुँदैछ। यो रजनीकान्तको अघिल्लो फिल्म रोबोट को सिक्वेल हो। यो फिल्ममा अक्षय कुमार खलनायकको भूमिकामा छन्। फिल्मको कूल लागतको ३० प्रतिशतभन्दा बढी फिल्म रिलिज हुनुअगाडि नै उठिसकेको बताइएको छ। यो फिल्मको लागतमात्र ३ सय करोड भएको बताइएको छ। फिल्ममा एकी ज्याक्सनको पनि महत्वपूर्ण भूमिका रहनेछ। यो फिल्म दिवालीमा रिलिज हुने एकमात्र फिल्म हुनेछ। किनकि रोहीत शेट्टीले दिवालीमा रिलिज गर्ने भनेको फिल्म गोलमाल अगेनको मिति सार्ने भएका छन्।
