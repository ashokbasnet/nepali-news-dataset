पहिलो पटक निखिल खलनायकको भूमिकामा रहेको चलचित्र रुद्रको रिलिज मिति घोषणा

काठमाडौँ । 'दी निखिल उप्रेती प्रोडक्शन' को तर्फबाट निर्माण भएको चलचित्र रुद्रको अफिसियल रिलिज मिति तय भएको छ।

निर्माता समेत रहेका अभिनेता निखिल उप्रेतीसँगै निर्देशक रामजी लामिछानेले अर्को बर्षको साउन २० मा चलचित्र रिलिजको मिति घोषणा गरेका छन्।

चलचित्रमा एक्सन स्टारको रुपमा चिनिएका निखिल पहिलो पटक यो चलचित्रमा खलपात्रको रुपमा देखिएका छन्।
 
चलचित्रमा निखिल, विश्व र सारासँगै रोयदिप श्रेष्ठ, जितेन लामा, भाष्कर ओली, ज्याक श्रेष्ठ, रोशन पोखरेल, शिशिर भण्डारी, अनिल पाण्डे लगायतको अभिनय छ।  हिमाल केसीको द्वन्द्व रहेको फिल्ममा मुख्य सहायक निर्देशकमा रामशरण पाठक छन्। सौरभ लामा छायांकन गरेको चलचित्र गोपालकाजी कायस्थले वितरण जिम्मा लिएको चलचित्र रुद्रको वितरणको जिम्मा गोपाल कायस्थले लिएका छन्।
