उदाहरणीय मित्र भनिने सलमान र अक्षयबीच फुट, यसकारण आयो मित्रतामा दरार

मुम्बइ। बलिउड कलाकारहरुमध्येमा सलमान खान र अक्षय कुमारको मित्रतालाई निकै उदाहरणीय भनिन्छ । बलिउडमा चर्चित मित्रहरुको जोडीमध्येको एक मानिने यो जोडीमा पछिल्लो समय फुट आएको छ । यो ाित्रतामा फुट आउनुको कारण सलमान खानकी पूर्व पीआर म्यानेजर रेशमा शेट्टी भएको मिडिया रिपोर्टमा बताइएको छ । 

सलमानले केही समयअगाडि रेशमालाई आफ्नो पीआर म्यानेजरबाट हटाएका थिए । लगत्तै अक्षयले उनै रेशमालाई काममा राखे । यही कारण उनीहरुको सम्बन्धमा चिसोपना आएको बताइएको छ । रेशमाले अक्षय कुमारसँग काम सुरु गरेसँगै अक्षयका लागि निकै राम्रा प्रोजेक्ट दिलाएकी छिन् । यतिमात्र होइन रेशमाले अक्षयलाई बिग बोस ११ को होस्टको कामसमेत दिलाउन चाहन्थिन् । तर यस्तो हुन सकेन । अहिले यस्तो नभए पनि बिगबोस १२ भने अक्षयले होस्ट गर्ने लगभग पक्का भएको बताइएको छ । यही कारण सलमान रिसाएको रिपोर्टमा जनाइएको छ ।

यति छ गुगलका प्रमुखको तलब, सुन्दै अचम्म पर्नुहोला है (भिडियो)
