ह्याप्पी न्यु इयरको अन्तर्राष्ट्रिय शोज् मिलाउन बेल्जियम तर्फ  कुशल र रति  

काठमाडौँ । चलचित्र ‘ह्याप्पी न्यु इयर’ को अन्तर्राष्ट्रिय शोज् मिलाउनको निम्ती अभिनेता कुशल थापा र निर्मात्री रति थापा बेल्जियम तर्फ लागेका छन् । त्रिभुवन अन्तर्राष्ट्रिय विमान स्थलबाट आइतबार साँझ उडान भर्दै यी दुई त्यस तर्फ लागेका हुन् ।

 बेल्जियम र स्पेनको विभिन्न ठाउँमा रिलिज डेट मिलाउनका लागि हाल यी दुई विदेश हानिएका हुन् ।अभिनेता कुशलले यस अघि नै लण्डन र अष्ट्रेलिया शोज् पक्का भइसकेको जानकारी दिए ।  कुशल र रतिको बेल्जियम बसाई झण्डै एक साताको रहनेछ । नेपालमा भने यो चलचित्र आगामी पौष १४ देखि देशभर एकसाथ प्रदर्शन हुँदैछ । अंग्रेजी नयाँ वर्ष सन् २०१८ लाई लक्षित गर्दै प्रदर्शनमा आउन लागेको चलचित्र ‘ह्याप्पी न्यु इयर’ त्रिकोणात्मक प्रेमकथामा आधारित छ ।

रिलिजका लागि करिब एक महिना बाँकी छदा निर्माण यूनिटले चलचित्रको प्रचारलाई तिब्रता दिएको छ ।  उनी स्वयमको चलचित्रमा पटकथा तथा संवाद रहेको छ ।चलचित्रमा कुशल थापा, सन्ध्या केसी, पुकार गौतमको प्रमुख भूमिका छ ।चलचित्र ‘ह्याप्पी न्यु इयर’ को निर्देशन देव कुमार श्रेष्ठले गरेका हुन् ।
