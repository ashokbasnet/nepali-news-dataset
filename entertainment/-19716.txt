स्वस्तिमा र आकासको 'नरोउ तिमी'

काठमाडौँ। पछिल्लो समय कुटुमा कुटु गीतबाट धेरै नै चर्चा कमाउन सफल अहिलेको ब्यस्त मोडल तथा नायिका स्वस्तिमा खड्का र चक्लेटी मोडल नायक आकश श्रेष्ठको जोड्दार अभिनय रहेको मिउजिक भिडियो 'नरोउ तिमी' मंसिर १० गतेबाट रिलिज भएको छ।

यस म्युजिक भिडियोलाई रिलिज भएको पहिलो हप्तामै पाँच लाख पचास हजार भन्दा बढीले युटुबमा हेरिसकेको छन्। सयौको संख्यामा म्युजिक भिडियो बनाए।

स्रोता दर्शकको मन जितिसकेको र हालै फाटेको जुत्ता जस्ता सुपर हिट मुभि बनाएर अझ चर्चाको शिखरमा रहेको  निकेश खड्काको उत्कृष्ट निर्देशिनका काम यस भिडियोमा देख्न सकिन्छ।

सुमधुर स्वरकी धनी म तिम्रो नफापेको मान्छे मायासंग माया, जस्ता अन्य धेरै चर्चित गीतहरु गाएर चर्चामा आएको गायिका निकिता थापाको सुमधुर स्वरले सजिएको छ भने अमेरिकको न्यूयोर्कमा रहेर नेपाली गीत लेखनमा कलम चलाउदै आएका शब्दकार पासाङ शेर्पाको रचनामा चर्चित संगीतकार हरि लम्सालले संगीत दिएका छन्। अर्जुन तिवारीले क्यामरा चलाउनु भएको छ साथै भिडियोलाई कैँची चलाएर मलाउने काम निशान घिमिरेले गरेका छन्।
