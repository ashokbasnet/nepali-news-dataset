युट्युबमा हिट भएपछि 'म त मान्छे सिधा सादा' गीत विवादित, निर्माताले मागे माफी

काठमाडौँ । केही समय अगाडि रिलीज भएको गीत 'म त मान्छे सिधा सादा' लोकप्रिय भएसँगै विवादित भएपछि निर्माताले माफी मागेका छन् । छोटोसमयमा नै चर्चित बनेको गीत हिट भएसँगै गीतमा वास्तविक संगीतकारलाई क्रेडिट नदिएको आरोप लागेको थियो । यो गीतका संगीतकार धन बराइली भए पनि युट्युबमा अपलोड गर्दा अर्कैको नाम राखिएको भन्दै संगीतकार बराइलीले फेसबुक लाइभमार्फत गुनासो गरेका थिए । लगत्तै गीतका निर्माता लीला शिवाकोटीले पत्रकार सम्मेलन गरी 'प्राविधिक कारणले नाम फरक परेको' भन्दै माफी मागेका हुन् । 'म त मान्छे सिधा' टिमले यो गल्तिको महसुस गरी सकेको र सुधार गर्नु पर्ने पक्षलाई सुधार गरिसकेको शिवाकोटीले स्पष्टीकरण दिएका छन् ।
