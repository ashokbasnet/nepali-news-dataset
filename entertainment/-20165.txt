 फिल्म हेर्नुस जापान जानुस

काठमाडौँ । २०७२ सालको बिनाशकारी भूकम्पको कथामा आधारीत चलचित्र माई लभले अनौठो अफर दिएको छ। चलचित्र हेरिसकेका दर्शकहरुमध्ये गोलाप्रथाद्वारा भाग्यशाली एक जनालाई जापान जाने चलचित्र निमार्ण पक्षले अफर राखेको छ। त्यसको लागि चलचित्र हेरेका दर्शकले टिकट नं र हलको नाम माई लभको फेसबुक पेजमा ट्याग वा इनबक्स गर्नु पर्ने हुन्छ। त्यसबाट निर्माण टिमले गोलाप्रथा गरी एक जना भग्यशाली दर्शक छान्ने छ। 

उक्त दर्शकलाई आगामी अप्रिल २५ तारिकमा जापानमा हुन लागेको माई लभको प्रिमियरमा सहभागी गराइने निर्माण पक्षले जनाएको छ। चलचित्रको प्रचार प्रसारको लागि पोखरा आइपुगेका चलचित्रका सदस्यहरुले बिनाशकारी भूकम्पको प्रभावका बिभिन्न आयामको चर्चा गर्दै चलचित्र शक्तिशाली बनेको बताएका छन्। 

भूकम्पपछि अन्तर्राष्ट्रिय समुदाय, खास गरी जापानले देखाएको सहानुभुति र सहयोगलाई चलचित्रमा उतारिएको छ।

चलचित्रमा गणेश लामा, शितल श्रेष्ठ, रिवन मित्सुतानी लगाएतका कलाकारले फिल्ममा अभिनय गरेका छन्। स्मरण रहोस, निर्देशक इतोह यस अगाडिको चलचित्र सिरीसको फुलबाट प्रसिद्ध छन। चलचित्रलाई जापानी फिल्म मेकर तोसिआकी इतोहले निर्देशन गरेका हुन्।
