सुरु भयो मसानटार

काठमाडौँ। काठमाडौंको अनाममगरस्थित मण्डला थिएटरमा नयाँ नाटक मसानटारको मञ्चन सुरु भएको छ। आईतबारबाट सुरु भएको उक्त नाटक पुस ३ गतेसम्म निरन्तर चल्नेछ।

प्रदिपकुमार चौधरीको लेखन तथा निर्देशन रहने नाटक हरेक साँझ ५ बजे मञ्‍चन हुनेछ भने शनिबार दिउसो १ बजे अतिरिक्त शो पनि हुनेछ। मसानटार नेपालको विकट पहाडी क्षेत्रको एउटा काल्पनिक गाउँ हो।

सामान्यतया सुनौलो भविष्यको खोजीका लागि गाउँबाट शहर, भौगोलिक विकतताबाट सहजता र बेरोजगारहरु रोजगारीका लागि बसाई सर्नु स्वभाविक हो।

तर प्रेतआत्माहरुको आतङ्कले गाउँ नै रित्तिन लागेको अनौठो नियति भोगिरहेको गाउँ हो, मसानटार। यस्तो अवस्थामा पनि शहरबाट फर्केर गाउँ बस्न चाहने एक रुपकको कथा हो। 

हेरौं तस्विरमा कैद गरिएका मसानटारका केही दृश्य:
