दयाहाङले हँसाए 'मिस्टर झोले'को ट्रेलरमा

काठमाडौँ । राजधानीमा पत्रकार सम्मेलन गरी चलचित्र 'मिस्टर झोलेको ट्रेलर सार्वजनिक गरियो । यस अगाडि रिलिज भएको सो चलचित्रको 'ओखती' बोलको गीतले छुट्टै हाइप बनाई सकेको छ । कमेडी जानरामा बनेको चलचित्र 'मिस्टर झोले'को ट्रेलर पनि हेर्दा निकै कमेडी पारामा देखाएइको छ । कार्यक्रममा दयाहाङ राई, बुद्धि तामाङ, दिया पुन उपस्थित भने भएका थिएनन् । 

तर चलचित्रकी नायिका बर्षा राउत भने छुट्रटै तरिकाले कार्यक्रममा सारी लगाएर उपस्थित भएकी थिईन् । नायिकाहरुले सारी लगाएको कमै मात्र देखिन्छ त्यसैले होला बर्षाको सारी अवतारलाई सबैले नियाल्दै थिए र सबैको नजरमा उनी पुगेकी थिइन् । सोहि कार्यक्रममा उपस्थित कलाकार निरु खड्का भने हट अवतारमा देखिएकी थिइन् ।



सिनेमा आर्ट्स र टेकेन खड्का प्रोडक्सनको ब्यानरमा निर्माण भएको चलचित्रको कथा तथा निर्देशन रामबाबु गुरुङको रहेको छ। टेकेन खड्काको लगानी रहेको चलचित्रमा कालीप्रसाद बास्कोटा र सुजें कार्कीको संगीत रहेको छ । बिक्रम सुनुवारको कोरियोग्राफी रहेको चलचित्रलाई रवि न्यौपानेले खिचेका हुन्। यहि पौष २८ गतेलाई आफ्नो प्रदर्शन मिति तय गरेको चलचित्रमा दयाहाङ राई, दिया पुन, वर्षा राउत, बुद्धि तामाङ, प्रविन खतिवडा, विजय बराल, निरु खड्का आदि कलाकारहरुको अभिनय रहेको छ ।
