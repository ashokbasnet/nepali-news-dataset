अन्तत : विवाह बन्धनमा बाँधिए विराट र अनुष्का शर्मा (तस्विर सहित)

एजेन्सी। भारतीय क्रिकेट टिमका कप्तान विराट कोहली र बलिउड अभिनेत्री अनुष्का शर्मा विवाह बन्धनमा बाधिएका छन्।

उनीहरु दुवैले आ–आफ्नो ट्वीटरमा विवाहको फरक-फरक तस्विर अपलोड गर्दै आफूहरु विवाह बन्धनमा बाधिएको खुलासा गरेका हुन्। उनीहरुको विवाह इटालीको टस्कनीस्थित एक लक्जरी रिसोर्टमा पञ्जावी रिति रिवाज अनुसार भएको जनाइएको छ।

यसअघि उनीहरुको विवाह डिसेम्बरको अन्तिम हप्ता हुन सक्ने खबर बाहिर आएको थियो। विवाह इटालीमा भएपनि उनीहरुले परिवार र आफन्तलाई डिसेम्बर २१ दिल्लीमा पार्टी दिने भएका छन्।

उता बलिउड इन्डस्ट्री र क्रिकेटर साथीहरुलाई डिसेम्बर २६ मा पार्टी दिने भारतीय संचारमाध्यमहरुमा उल्लेख गरिएको छ। उनीहरुले ११ डिसेम्बरमै विवाह गर्नुको प्रमुख कारण रहेको छ।

सुत्रको अनुसार डिसेम्बर १४ देखि खरमास सुरु हुने भएकोले यी जोडीले आजै विवाह गरेका हुन्। जहाँ हिन्दु रिति रिवाज अनुसार खरमासमा कुनै पनि शुभ कार्य गर्नु हुँदैन भन्ने मान्यता रही आएको छ।
