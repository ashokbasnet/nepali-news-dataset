चलचित्र पिन्जडा ब्याक अगेनको ट्रेलरमा निखील र सिल्पाको रोमान्स

काठमाडौँ । राजधानीमा एक कार्यक्रमबा बीच चलचित्र पिन्जडा ब्याक अगेनको ट्रेलर सार्वजनिक गरीएको छ। निखिल उप्रेतीको मुख्य भूमिका रहेको यो चलचित्रको ट्रेलर सार्वजनिक भने उनको उपस्थित रहेन्। चलचित्रकी नायिका सारा सिल्पाली भने निकै सुन्दर पहिरनमा सार्वजनिक कार्याक्रममा देखिइन्।

एक्सन स्टारको रुपमा नेपाली चलचित्र बजारमा आफ्नो छुट्टै पहिचान बनाएका नायक निखीलको सो चलचित्रमा पनि एक्सन भूमिका हाबी रहेको देख्न सकिन्छ। सुशान्त श्रेष्ठ र बसन्त शर्मा कार्यकारी निर्माता रहेको चलचित्रका प्रस्तुतकर्ता श्रीराम बराल हुन्। सौरभ लामाले खिचेको चलचित्रमा रोहित पुरी, गोविन्द गैरे र चन्द्र बहादुर क्षेत्रीको लगानी छ।

यो चलचित्र ओम शाही भक्त मुभिज र ओम साइ मौलाकालिका पिक्चर्सले संयुक्त रुपमा निर्माण गरेको हो। साथै चलचित्रको कथा मौनता श्रेष्ठले लेखेका हुन् । चलचित्रमा निखिल र सारासँग सुस्मिता केसी, पुकार भट्टराई, ज्याक श्रेष्ठ लगायतका कलाकारहरुको अभिनय रहेको छ।

 



ट्रेलर
