पहिलो नेपाली यौन चलचित्र 'मिस्टर भर्जिन' बन्दै

काठमाडौँ । वर्ल्डवाइड फिल्मस् डिस्ट्रिब्युसन प्रा.लिको व्यानरमा नेपालमै पहिलो पटक यौनकथामा आधारित चलचित्र‘मिस्टर भर्जिन’ निर्माण हुने भएको छ । बुधबार राजधानीमा निर्माण टिमले एक पत्रकार सम्मेलनको आयोजना गरी 'मिस्टर भर्जिन’को औपचारिक घोषणा गरेको छ ।

फिल्ममा नायिका मरिस्का पोख्रेल र गौरब पहारीले अनस्क्रिन रोमान्स गर्नेछन् । ठमेलको रेडलाईट एरियाको कथा बस्तुलाई मिक्स फिल्म निर्माण गर्न लागेको निर्देशक बिराशद बस्नेतले जानकारी गराए ।

चलचित्रमा खिलेन्द्र तिमल्सिना, प्रजापति सिवाकोटी, मुकेश रेग्मी तथा बिराशद बस्नेतको लगानी रहेको छ । रामेश्वर कार्कीको सिनेमाटोग्राफ रहने मिस्टर भर्जिनमा मरिस्का र गौरबको अलवा कमलमणी नेपाल, श्रीजना सुब्बा, बिजय बराल लगायतका कलाकारहरुको अभिनय रहने छ । चलचित्रको निर्माण टिमले चलचित्र घोषणाकै दिन २०७५ सालको बैशाख अन्तिम सातामा प्रदर्शन मिति पनि घोषणा गरेको छ । चलचित्र यही मंसिर २९ गतेबाट फ्लोरमा जाने भएको छ ।

नायिका रिमा बिश्वकर्माले खोलिन् डिभोर्सको कारण (भिडियो अन्तर्वार्ता)
