कुनै बेला वेटर थिए यी जुम्ल्याहा रेस्लर दिदीबहिनी 

काठमाडौं। डब्लुडब्लुइको रिंगमा अहिले पुरुष रेस्लरको मात्र होइन महिला रेस्लरको पनि निकै ठूलो मूल्य छ। यसमा अग्रपंक्तिमा नाम आउँछ बेला सिस्टर्सको। निक्की बेला र ब्री बेला रेस्लिङको रिंगमा मात्र होइन ग्ल्यामरको दुनियाँमा पनि निकै चर्चित छन्। उनीहरुलाई सबैभन्दा बढी कमाइ गर्ने प्राफेसनल रेस्लरको रुपमा लिइन्छ। २०१६ मा यी दिदीबहिनीको कूल कमाइ सय करोड नेपाली रुपैयाँभन्दा बढी थियो। 
बेला सिस्टर्सलाई सुरुदेखि नै फिल्म र मोडलिङको सोख थियो। यही कारणले उनीहरु सेन डियागोबाट क्यालिफोर्निया आए। त्यही दौरानमा उनीहरुलाई केही दिनसम्म काम भएन। काम नभएका कारण बाध्य भएर उनीहरुले एक रेष्टुरेण्टमा वेटरको रुपमा काम गरे। त्यसपछि मिटमाइ फक्स नामक शो हुँदै डब्लुडब्लुइमा पुगेका यी जुम्ल्याहा दिदीबहिनी सबैभन्दा बढी कमाइ गर्ने रेस्लर बनेका छन्।
