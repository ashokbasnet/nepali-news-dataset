कोरियन बोइब्यान्ड सिनीका लिड गायक किम जोङ–ह्यूनको मृत्यु 

एजेन्सी। दक्षिण कारियाको पपुलर बोइब्यान्ड सिनीका लिड गायक किम जोङ–ह्यून उर्फ जोङह्युनको मृत्यु भएको छ। उनको २७ वर्षको उमेरमा मृत्यु भएको हो।

गायक किम जोङ–ह्युन सोमबार राजधानी सौलस्थित उनको घरमा बेहोस अवस्थामा भेटिएका थिए।

बेहोस अवस्थामा भेटिएका उनलाई सौलको एक अस्पतालमा लगिएको थियो। उनको सोही अस्पतालमा निधन भएको विभिन्न अन्तर्राष्ट्रिय संचारमाध्यमले जनाएको छ।

प्रहरीले यस घट्नालाई आत्महत्या पनि हुन सक्ने बताएको छ। तर किम जोङको निधन कसरी भयो भन्ने कुराको अझै पत्ता लागेको छैन।
