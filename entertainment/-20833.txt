‘विदेशमा विवाह गरेका अनुष्का र विराट देशद्रोही’

बीबीसी।  बलिउड नायिका अनुष्का शर्मा र क्रिकेटर विराट कोहलीले इटलीमा विवाह गरेर ‘विरुष्का’ बनेका छन्। विराट र अनुष्काले विवाह भारत भन्दा धेरै टाढा इटलीमा गरेका थिए। यो विषयमा ‘विरुष्का’ नातोदारलाई नराम्रो लागोस् या नलागोस्, तर मध्य प्रदेशको गुनाबाट बिजेपी विधायक पन्ना लाल शाक्यसहितका केही मानिसलाई भने नराम्रो लागेको छ।

‘स्किल इण्डिया’ को एक कार्यक्रममा पन्नालाल शाक्यले भने, ‘विवाह संस्कार गर्न भारतमा कतै ठाउँ भेटिएन? के विवाहकालागि भारत यति अछुत छ?’

‘भारतमा राम, कृष्ण, बिक्रमादित्य र युधिष्ठिरको विवाह भएको छ। तपाइँहरु सबैको विवाह भारतमा भएको छ। हामी कोही पनि विवाह गर्न विदेश गएनौं।  पैसा र प्रसिद्धि भारतमा कमाउने। अरवौं रुपैयाँ विवाहकालागि लिइएको छ। विवाहकालागि भारतको भूमिको कुनै अर्थ छैन?यसबाट के स्पष्ट हुन्छ भने उनीहरुमा राष्ट्रभक्ति र देशप्रेम छैन,’ उनले भने।
 

विरुष्काको विवाह र देशभक्ति



अनुष्का र विराटले इटलीमा विवाह गर्नु केवल विजेपी विधायकलाई मात्र मन नपरेको होइन, बरु उनीहरुले विदेशमा विवाह गरेको विषयलाई लिएर समाजिक संजालमा पनि देशभक्तिसँग जोडिएर प्रश्न उठ्न थालेको छ।

फेसबुक पेजमा ‘आजाद भारत’ नामको पेजबाट अनुष्का–विराटको तस्बिर शेयर गर्दै लेख्छन्, ‘आफ्नो देशका मनिसालाई फाइदा पुर्याउने विषय त तपाइँ सपानामा पनि सोच्न सक्नुहुन्न।  जुन दिन यस्तो विचार तपाइँजस्तो धनी मानिसमा आउँछ, त्यस दिन भारत विश्वको सबैभन्दा धनी मुलुक बन्छ।’ यो पोष्टलाई ३५ हजार भन्दा धेरै मानिसले शेयर गरेका छन्।



राम होन झा लेख्छन्, ‘यस्ता मानिसलाई हामीले टाउकोमा चढाएर राखेका छौं, यस्ता मानिस देशकालागि होइन, आफ्ना लागि खेल्छन् र सबै पैसा विदेशमा लगेर खर्च गर्छन। भारतमा यस्तो के कुरा छैन, जसका कारण विवाह गर्न विदेश जानुपर्यो।’ भीमबली भानु लेख्छन्, ‘यी मानिस देखाउन  चाहन्छन्, हामी देशकालागि कति गैरजिम्मेवार रहेछौं। यस्ता मानिस  देशभक्तीको के कुरा गर्छन, उनीहरुलाई पैसा भए पुग्छ।’

रिया सिंह लेख्छिन्, ‘यो उनीहरुको निजी जीवन हो, जे मनलाग्छ उनीहरु गर्न सक्छन्।  स्वतन्त्र हुनुको अर्थ बुझौं। स्वतन्त्रताको फाइदा उठाएर केही मानिस विराट र अनुष्कामाथि कमेन्ट गरिरहेका छन्। बाँचौं र बाँच्न दियौं।’
