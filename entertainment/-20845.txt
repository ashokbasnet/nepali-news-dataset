परदेश जानेको पिडामा ‘मन त परदेशी’ 

काठमाडौँ।  यही पौष १४ गतेदेखि प्रदर्शनमा आउँदै गरेको चलचित्र’मन त परदेशी’ ले प्रदर्शनको संघारमा रहदा.पत्रकार भेटघाट गरेको छ । चलचित्रको बारेमा निर्माता दुर्गा बहादुर खड्का, नायक दिपेशराज पाण्डे र नायिका समिता गिरीले जानकारी दिए । 

देव नेपाल निर्देशित चलचित्रमा  रोजगारीको लागी अरब पुग्ने नेपाली युवाहरुले झेल्दै आएका पिडालाई उठान गरिएको निर्माताले जानकारी दिए । चलचित्रमा विदेशी भूमिमा भोग्ने पिडालाई देखाएका छौ’ निर्माता खड्काले भने, ’चलचित्र हेरिरहंदा आफ्नै कथा महसुश हुन्छ ।’ यस्तै चलचित्रले संदेश मात्र नभई मनोरंजन पनि दिने दिपेश बताउँछन । ’हामीले कथा मार्फत सचेत त गराउछौ नै साथै मनोरंजन पनि दिन्छौ’ दिपेश थप्छन ’फिल्मको लागि मेहनत गरेका छौ , आश छ दर्शकलाई मन पर्छ ।’

चलचित्र मार्फत समिता पनि आश्वादी रहेको जिकीर गरिन् । उत्त चलचित्रमा’ पुश्कर सुनुवारले संगीत भरेका छन् । दुर्गा बहादुर खड्का र भुवन शर्मा कंडेलले निर्माण गरेको चलचित्रलाई मर्भुमी नारायण र राजेन्द्र कुमार थापाले खिचेका हुन् ।चलचित्रमा दिपेशराज पाण्डे, समिता गिरी, विक्रम क्षेत्री, रेनु शर्मा, रमिला आचार्य, किशोर खतिवडा, राम बुढाथोकी, रमेश, जोन्नी लगायतका कलाकारहरुको अभिनय छ ।
