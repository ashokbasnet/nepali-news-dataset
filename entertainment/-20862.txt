अश्लीलताको आरोपसहित ‘रोमियो एण्ड मुना’को गीतमाथि प्रतिबन्ध, यस्तो छ प्रतिबन्धित गीत

काठमाडौँ । फागुन ११ गतेदेखि प्रदर्शनमा आउने चलचित्र ‘रोमियो एण्ड मुना’को ‘स्याण्डविच मी’ गीतको भिडियोमा सेन्सर लागेको छ । युट्युबमा सीमित उमेर समूहलाई हेर्न मिल्ने गराइएको गीतको भिडियोलाई टेलिभिजन च्यानलहरुले प्रसारण गर्न अस्वीकार गरिरहेका छन् । ‘युट्युव मनिटाइजेशन पनि गरिएको छैन’, निर्माता प्रसन्न गोपाली भन्छन् ।

किन प्रतिबन्ध लगाउनुपर्ने अवस्थामा पुग्यो त यो गीत ? ‘भल्गर भयो भन्ने कुरा आएको छ’, निर्माता गोपालीको भनाई छ । उसो त प्रेसमिटमै विकिनी गल्र्स उतार्दा निर्माण पक्षले आलोचना भोग्नु परिरहेको छ । निर्देशक नरेश कुमार केसी भने रोमियोको क्यारेक्टर अनुसारकै उक्त गीतको भिडियो बनाइएको दाबी गरेका छन् ।  

निर्देशक केसी भन्छन्, ‘यो चलचित्र गाउँकी मुना र शहरको रोमियो बीचको कथा हो । त्यसैले दुवैको पृष्ठभूमि भिन्न छ । गीतमा पनि भिन्नता देखिन्छ ।’ चलचित्रमा विनय श्रेष्ठ र सृष्टि श्रेष्ठ शीर्ष भूमिकामा प्रस्तुत भएका छन् ।

वयस्कले मात्र हेर्न पाइने यस्यो छ प्रतिबन्धित गीत
