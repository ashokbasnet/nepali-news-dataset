सुशिल र रुविना अभिनित ‘लभ डायरिज’को धमाधम छायाँकन 

काठमाडौं । नायक सुशिल श्रेष्ठ र नव–नायिका रुविना थापाको मुख्य भूमिका रहेको चलचित्र ‘लभ डायरिज’को यतिबेला धमाधम छायांकन भैरहेको छ । छायाँकनको लागी चलचित्र युनिट अहिले चितवनको सौराहा पुगेको छ ।

युवायुवती बीचको माया प्रेम र कमेडी धारमा चलचित्र निर्माण हुनेछ । चलचित्रका निर्देशक सौरभ चौधरीले हालसम्म ३० प्रतिशत छायांकन भएको भन्दै काठमाण्डौ र पोखरामा पनि चलचित्र खिचिने बताए । यो चलचित्रमा सुशिल र रुविनाको अलवा विश्वजित रिमाल, विष्णु सापकोटा, अर्जुनजंग शाही, बिशाल पहारीेलाई पनि दर्शकले हेर्न पाउनेछन् ।

चलचित्रमा साहिल खान एसोसियट निर्देशकको रुपमा छन् । साहिल र मिलन श्रेष्ठले चलचित्रमा सम्पादनको जिम्मा सम्हालेका छन् । चलचित्रमा विनोद सापकोटाको लगानी छ । संजय लामाको छायांकन, अर्जुन पोखरेल संगीत र कविराज गहतराजको कोरियोग्राफी रहेको चलचित्रमा ४ वटा गीत समावेश हुनेछन् ।
