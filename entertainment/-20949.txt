मेलिना राईको नयाँ गीत सार्वजनिक, यस्तो देखिए निराजन र नीता (भिडियो सहित)

काठमाडौं । चलचित्रका गीत होस वा आधुनिक, लोकदोहोरी र पप गीत नै किन नहोस । पछिल्लो समय गीतका म्यूजिक भिडियोहरु बढो मेहनतका साथ निर्माण गर्न थालिएको छ । क्यामेरा क्वालिटी, लोकेशन र अभिनय सबै पक्षलाई ध्यान दिई निर्माण टिमले निकै मेहनतका साथ भिडीयो तयार पार्न थालेका छन् । यसै मध्येको एक गीतको भिडियो हो ’इन्द्रेणीको’ ।

गीतमा पछिल्लो समयकी चर्चित गायिका मेलिना राईको स्वर छ । गायिका राईका अनुसार गीतमा आफ्नो प्रेमलाई कल्पना छ । ‘एउटी सुन्दरीले आफुलाई परि सम्झिँदै गर्दा कस्तो राजकुमार चाहान्छे भन्ने भावना गीतमा व्यक्त गरेका छौँ’– गायिका राईले भनिन् । गीतको भिडियोमा पनि सोही कुरा उतारिएको छ । निराजन प्रधान र नीता ढुंगानालाई फिचरिङ गरिएको भिडियोलाई शान थापाले निर्देशन गरेका हुन ।

इन्द्रेणी एल्बममा समावेश यस गीतमा दियालो सुशन माँझीको शब्द रहेको छ भने उत्तमजंग लिम्बुले संगीत भरेका छन् । फणिन्द्र राईको एरेन्ज रहेको गीतको भिडियोलाई टौवा क्रियसनले तयार पारेको हो ।
