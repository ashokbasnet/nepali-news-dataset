‘क्याप्टेन’ मा उपासना हुने भईन अनमोलकी हिरोइन

काठमाडौं । अन्ततः: अनमोल केसीको नयाँ चलचित्र ‘क्याप्टेन’ मा उपासना सिंह ठकुरी मुख्य नायिकाको रुपमा फाइनल भएकी छन् ।

डेब्यू चलचित्रबाटै नयाँनयाँ नायिकासंग पर्दा सेयर गरेका अनमोलले यस चलचित्रमा उपासनासंग पर्दा सेयर गर्ने भएका हुन । दिवाकर भट्टराईको निर्देशनमा बन्न लागेको चलचित्रका लागि अनमोलको अपोजिटमा उपासना फाइनल भएकी हुन । अनमोलले उपासनासंगको तस्बिर सोशियल साइडमा समेत शेयर गरेका छन् ।  भुवन केसी र अनमोल केसी निर्माता रहेको चलचित्रमा सामिप्यराज तिमल्सिनाको कथा रहनेछ ।

फागुन तेस्रो साताबाट छायाँकन सुरु हुने क्याप्टेनलाई आउँदो सालको तीजमा प्रदर्शन गर्ने भनिएको छ । अनमोल अभिनित पाँचौ चलचित्र ‘कृ’ माघ २६ देखि प्रदर्शनमा आउँदैछ ।
