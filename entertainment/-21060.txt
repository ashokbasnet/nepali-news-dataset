‘हिरो’ डेब्यु हिरोइन रेखाको ‘हिरो रिटन्स’ आउँदो बैशाख २८ मा

काठमाडौं । नायिका रेखा थापाले चलचित्र ‘हिरो‘बाट नेपाली रजतपटमा पाईला चालिन । सो चलचित्रमा काम गरेपछि उनले आफूलाई कहिल्यै पछाडी फर्केर हेर्नु परेन । उनि चलचित्रमा दिन दुईगुणा र रात चौगुनाका हिसावले व्यस्त बन्दै गईन । रेखाले उक्त चलचित्रमा अभिनय गरेको झण्डै २ दशक वर्ष पुगेको छ ।

अहिले पुनः रेखाको डेब्यु चलचित्र ‘हिरो’को पछाडी रिटन्स थपेर निर्माण गरिएको चलचित्र ‘हिरो रिटन्स’ प्रदर्शनका लागि तयार भएको छ । निर्माण सम्पन्न भएको लामो समयसम्म चलचित्र रिलिज डेट तय नभएको चर्चा चलिरहँदा निर्माण टिमले चलचित्रको रिलिज डेट तय गरेको हो । चलचित्रका निर्माता तथा नायक सविन श्रेष्ठले अव यो चलचित्र नयाँ बर्ष २०७५ को बैशाख २८ गतेबाट प्रदर्शनमा आउने बताए ।
आशिष भेटवालले निर्देशन गरेको चलचित्रमा रेखा र सविन श्रेष्ठ लिड रोलमा छन् । साथमा दिल श्रेष्ठ, सरोज खनाल, शुलेमान शंकर ईकु, रोशन श्रेष्ठ, किरण श्रेष्ठ लगायतको मुख्य भूमिका छ ।

चलचित्रमा शिवम अधिकारीको कथा, मदनकाश्यप घिमिरेको छायांकन, दिपक शर्मा र टंक बुढाथोकीको संगीत, कविराज गहतराजको कोरियोग्राफी, चन्द्र पन्तको एक्सन र मित्र गुरुङको सम्पादन रहनेछ । चन्द्र गौतम यस चलचित्रका कार्यकारी निर्माता हुन् । सविन फिल्मसको ब्यानरमा बनेको यो चलचित्रका निर्माता भिम न्यौपाने, अमित श्रेष्ठ र ध्रुब न्यौपाने हुन ।
