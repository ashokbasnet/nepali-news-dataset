फेशन आइडलको उपाधि रुस्मिता र सुशान्तलाई

काठमाडौं। नेपाल फेशन आइडल २०१७ को उपाधि रुस्मिता शाही र सुशान्त श्रेष्ठले हात पारेका छन्। उनीहरुले नेपाल फेशन आइडलको मुख्य उपाधिसहित जनही एक–एक लाख नगद पुरस्कार जितेका छन्। रशलाईट मिडियाको आयोजना भएको नेपाल फेशन आइडलमा शाहीले उपाधिको साथमा बेष्ट फिगर, बेष्ट वाकको उपाधि पनि आफ्नो पोल्टमा पार्न सफल भएकी छन्। शुसान्तले बेस्ट फिजिक्सको उपाधि जितेका छन्।

राजधानीको तिनकुनेमा रहेको रोयल इभेन्टमा शनिबार सम्पन्न उक्त प्रतियोगितामा महिला तर्फ टिछिरिङ शेर्पाले फस्ट रनर्सअपका साथमा बेस्ट प्रर्फमेन्स र पुरुषतर्फ अंकित मानन्धरले फस्ट रनर्सअपका साथमा मोष्ट कन्फिडेन्टको उपाधि जितेका छन्।

महिला तर्फ सुप्रिना शाक्यल सेकेण्ड रनर्सअपका साथमा म्यानेजमेन्ट च्वाइसको उपाधि जितेकी छन्। त्यसैगरी पुरुष तर्फ समिप्य श्रेष्ठले सेकेण्ड रनरअफका साथमा बेस्ट स्टाइलिसको उपाधि जितेका छन्।

प्रतियोगितामा मष्ट ट्यालेन्टको उपाधि रोसेनेन शर्मा, इनि मर्हजन, बेष्ट पर्सनालिटी पारस दाहाल र सन्ध्या दिवाली, बेष्ट वाक पारस दाहाल, म्यानेजमेन्ट च्वाइस निरनराज गिरी र फुर्लमु शेर्पा, फोटोजेनिक सुनिल मर्हजन र इस्वाङ लामा र बेष्ट प्रर्फमेन्सको उपाधी पवन मर्हजनले जितेका छन् ।

कोरियोग्राफर, मोडल तथा गायिका रमिता भण्डारी र प्रज्वल शाक्यको कोरियोग्राफी रहेको थियो भने इभेन्ट म्यानेजर सनिल महर्जन रहेका थिए । सञ्चारकर्मी तथा कोरियाग्राफर जयन सुब्बा मानन्धर, संगितकार सुरत प्रधान, फेशन डिजाइनर पुनम क्षेत्री, सञ्चारकर्मी निकिता आचार्य र इभेन्ट आयोजक विशाल गुरुङ निर्णायक रहेका थिए । कार्यक्रमको सञ्चालन स्वयत्ना योञ्जनले गरेकी थिइन्।
