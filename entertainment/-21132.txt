भक्तपुरको सूर्यविनायकमा नारायणगोपाल स्मृति साँझ हुँदै

भक्तपुर । भक्तपुर सांगीतिक समाजको आयोजनामा सूर्यविनायकमा पहिलो पटक ‘स्वरसम्राट नारायणगोपाल स्मृति साँझ’ हुने भएको छ । यही पुस २२ गते कार्यक्रम हुने भएको हो । 

कार्यक्रममा गायक कर्णदास लगायत राष्ट्रियस्तरका कलाकारदेखि स्थानीय कलाकारहरुले नारायणगोपाल गुरुवाचार्यका गीत गाउने सोमबार आयोजित पत्रकार सम्मेलनमा समाजका उपाध्यक्ष कपिल कसपालले जानकारी दिए ।

भक्तपुरमा रहेका रचनाकार, गायक तथा संगीतकारलाई गोलबद्ध गर्दै जाने उद्देश्यका साथ एक महिना अगाडि स्थापित समाजको उक्त कार्यक्रममा गुरुवाचार्यका मन छुने गीतलाई करिब १२ कलाकारले गाउने जनाइएको छ ।
