चर्चामा बिराट–अनुष्काको पढाइ, हाइस्कुल पास बिराटकी श्रीमती यति धेरै पढेकी !

मुम्बइ। क्रिकेटर बिराट कोहली र बलिउड अभिनेत्री अनुष्का शर्माको बिहेको दोस्रो रिसेप्सन पार्टी आज मुम्बइमा हुँदैछ । यी दुईको बिहेले जति चर्चा पायो त्योभन्दा धेरै चर्चा उनीहरुको शैक्षिक योग्यताले पाउँदैछ । 

मिडिया रिपोर्टका अनुसार विराट कोहलीले १२ कक्षा मात्र पास गरेका छन् । भारतमा स्कुले शिक्षा १२ कक्षासम्म हुन्छ र विराटले हाइस्कुल मात्र पास गरेका हुन् । रिपोर्टका अनुसार विराटले १२ कक्षासम्म विशाल भारती पब्लिक स्कुलमा पढेका हुन् । त्यसपछि उनले १९९८ मा वेस्ट दिल्ली क्रिकेट एकेडेमी भर्ना भए । त्यसपछि उनले आफ्नो पूरै ध्यान क्रिकेटमा लगाएका । उनकी गणित र विज्ञान शिक्षक उनलाई निकै प्रतिभाशाली विद्यार्थी मान्छन् । 

उता टाइम्स अफ इण्डियाका अनुसार अनुष्का पोष्ट ग््याजुएट हुन् । अनुष्काले आर्टसमा ब्याचलर र अर्थशास्त्रमा मास्टर्स डिग्री गरेकी छिन् । उनले एक अन्तरवार्तामा भनेकी थिइन् ‘म कलेजमा टपर हुन्थेँ । तर मलाई थाहा थियो मैले मोडलिङ नै गर्नु छ । मोडलिङमा रुचि हुँदाहुँदै पनि मेरो पढाइ पूरा गरेर मात्र यो क्षेत्रमा आउने सोचाइ थियो । म मोडलिङमा आएपछि अरुले मेरो आमाबुवालाई तपाइकी छोरीले त मोडलिङ गर्न सुरु गरिन् भन्दा उहाँहरु भन्नुहुन्थ्यो ‘हो ऊ कलेजकी टपर भइसकेकी छ ।’
