प्रचण्डकी नातिनी स्मिताको 'नेपालको पानी जनताको लगानी' सार्वजनिक

काठमाडौँ । गायक नवीन खड्का र गायिका स्मिता दाहालको स्वरमा नेपालको पानी जनताको लगानी बोलको गीत सार्वजनिक भएको छ। 

गायिका दाहाल पूर्वप्रधानमन्त्री प्रचण्डकी नातिनी हुन्। युएईमा छायांकन गरिएको यो गीतमा गायक खड्काको लय, शब्दरहेको छ ।  



पूर्व उर्जामन्त्री तथा गृह मन्त्रि जनार्दन शर्मा र पूर्व उप प्रधानमन्त्री, कृष्ण बहादुर महराको परिकल्पनालाई यो गीतमा समावेश गरिएको छ। यो गीतको म्युजिक भिडियोमा प्रगतिशिल कलाकार संघ यूएईका कलाकारहरुको नृत्य रहेको छ। 

जसमा युवा सामाज सेवी ओम उप्रेती, अनिस तामाङ, अन्जुली लोप्चन, बाबुराम विश्वकर्मा, शम्भु वाईबालाई देख्न सकिन्छ। 

नृत्य निर्देशक राजेश लामाले निर्देशन गरेको यो गीतको म्युजिक भिडियोलाई दिपक विष्टले सम्पादन गरेका हुन्।
