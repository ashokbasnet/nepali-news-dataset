बलिउड अभिनेता जितेन्द्रका भाइले गरे आत्महत्या

एजेन्सी । बलिउड अभिनेता जितेन्द्रका भाइ नितिन कपूरले छतबाट हाम फालेर आत्महत्या गरेका छन्।

५८ वर्षीय नितिनले छ तला माथिबाट हाम फालेर आत्महत्या गरेको प्रहरीले जनाएको छ। प्रहरीका अनुसार नितिन १८ वर्षदेखि बेरोजगार थिए। उनको परिवार हैदराबादमा रहदै आएको थियो भने उनी आफ्नी बहिनीको घर मुंबईमा बस्दै आएका थिए।  

उनको कुनै सुसाइड नोट पनि नपाइएको भारतीय सञ्चारमाध्यमले जनाएका छन्। नितिन तेलुगु फिल्मका निर्देशन तथा बलिउड अभिनेत्री जयासुधाका पति हुन।
