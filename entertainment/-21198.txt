हाँस्य कलाकार शिवहरी पौडेललाई छोरी सम्हाल्न हम्मे (भिडियो)

काठमाडौं । लोक गायक नबिन पौडेल नयाँ गीत ‘बैँस आको छोरीलाई’लिएर फेरि झुल्केका छन् । गीतको म्युजिक भिडियोमा चर्चित हाँस्य कलाकार शिवहरी पौडेल हुर्केकी छोरी सम्हाल्दा हैरान छन् । नेपाली लोकदोहोरी क्षेत्रमा चर्चामा रहिरहने नबिनले अघिल्लो साता नयाँ गीत सार्वजनिक गरेका हुन् । आफ्नै लय, शब्द र स्वरमा उनको गीत युटुवमा सार्वजनिक भएको हो ।

पूर्णकला बिसी र भुमिका शाहले नबिनलाई स्वरमा साथ दिएका छन् । भिडियोमा हाँस्य कलाकार शिबहरीका साथमा रेखा थापा र छोरीको भुमिकामा टीका जैशीले अभिनय गरेका छन् । प्रकाश खडकाको छायाँकन, रमेश बिके रसालीको सम्पादनमा तयार भएको भिडियोलाई बिक्रम चौहानले निर्देशन गरेका हुन् । रक्षा म्युजिकले भिडियोलाई बजारमा ल्याएको हो । नबिनले यस अगाडी दर्जनौँ चर्चित गीत सार्वजनिक गरिसकेका छन् ।

गीतको भिडियोमा हुर्केकी छोरीलाई घरमा हुने बन्धन र छोराले पाउने स्वतन्त्रता देखाइएको छ । बिहेको उमेर पुगेकी छोरी बिग्रन्छे कि भन्ने परिवारको डर र उसमाथिको नियन्त्रण देखाउन खोजिएको छ ।
