फागुन २५ मा आउने भयो ‘गाँजा बाजा’ 

काठमाडौं । नामका कारण विवादित बनेको चलचित्र ‘गाँजा बाजा’ले प्रदर्शन मिति तय गरेको छ । चलचित्र यही सालको फागुन २५ गतेबाट प्रदर्शनमा आउने यसको निर्माण पक्षले जनाएको छ ।

रिलिज मितिसँगै गाँजा बाजा को ‘ह्याप्पी ह्याप्पी मुड’ बोलको गीतको भिडियो पनि सार्वजनिक भएको छ । गणेशदेव पाण्डेको लेखन निर्देशन रहेको चलचित्रमा अनुपम शर्मा, सुशील सिटौला, रविन थापा, उद्दव भट्टराई, अम्बर सुवेदी, वर्षा सिवाकोटी, रक्षा श्रेष्ठ, जीवन भट्टराई, गोपाल अर्याल, कुविर सुब्बा लगायतका कलाकारहरुको अभिनय रहेको छ । चलचित्रमा याकोपो रास्लिकको छायाँकन, लोकेश बज्राचार्यको सम्पादन छ ।चलचित्रलाई डीआर फिल्मस् र टुका इन्टरटेनमेन्टले संयूक्त रुपमा निर्माण गरेको हो । ‘गाँजा बाजा’का निर्मातामा दिपेन्द्र रेग्मी र गोमा विष्ट थापा रहेका छन् ।
