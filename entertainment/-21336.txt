१८ वर्षपछि एकसाथ देखिदैं यी दुई जोडी

राम-लखन फिल्मको एक सिनमा अनिल कपूर र माधुरी दिक्षित
                                
                                        
                        एजेन्सी। बलिउडका चर्चित अभिनेता अनिल कपूर र अभिनेत्री माधुरी दिक्षित लामो समयपछि पुनः एक साथ देखिने भएका छन्। 

उनीहरु १८ वर्षपछि इन्द्र कुमारको फिल्म "'टोटल धमाल"'मा पुनः एक साथ देखिन लागेका हुन्। 

केही दिन अगाडि एक अन्तरवार्तामा फिल्मको बारेमा कुराकानी गर्दै माधुरी दिक्षितले फिल्म खेल्न लागेको खुलासा गरेको भारतीय संचारमाध्यम आजतकमा उल्लेख गरिएको छ। फिल्ममा अनिल कपूर एक अहम भूमिकामा देखिनेछन्।

अभिनेता अनिल कपुर र अभिनेत्री माधुरी दिक्षितको जोडीलाई ९०को दशकको एक सफल जोडीको रुपमा लिइन्छ।

यी जोडीले ९० को दशकमा कयौं हिट फिल्ममा काम गरेका थिए भने उनीहरुले यसअघि अन्तिम पटक सन् २००० मा प्रदर्शनमा आएको फिल्म  'पुकार'मा अभिनय गरेका थिए।

फिल्म "'टोटल धमाल"', 'धमाल' सिरीज कै फिल्म हो। यसअघि प्रदर्शन भइसकेका फिल्म 'धमाल' र "डबल धमाल" ले निकै सफलता हात पारेको थियो। टोटल धमालमा माधुरी र अनिलका साथै अजय देवगन, रितेश देशमुख, अरशद वारसी र जावेद जाफरीलाई समेत देख्न सकिनेछ।
