आखिर के हो माया ? आर्यन यसो भन्दैछन्

काठमाडौं । यही पौष २८ गतेदेखि प्रदर्शनमा आउन लागेको चलचित्र ‘बटरफ्लाई कलर्स अफ लभ’ को शिर्ष गीतको भिडियो रिलिज गरिएको छ । प्रियंका कार्की र आर्यन अधिकारीको मुख्य भूमिका रहेको चलचित्रको ‘टाइटल गीत’ रिलिज भएको हो ।

बटरफ्लाई अर्थात् ‘मायाका रंगहरु’ बोलको गीतमा विकास चौधरीको संगीत, सुरज लामिछानेको शब्द र युवराज चौंलागाईंको स्वर छ । कविराज गहतराजको कोरियोग्राफी रहेको चलचित्रको सार्वजनिक गीतको भिडियोमा मुख्य कलाकार आर्यन र प्रियंकालाई फिचरिंग गरिएको छ । ओम प्रतिक गुरुङको लेखन तथा निर्देशन रहेको चलचित्रलाई पुष्पाञ्जली अधिकारी,रामशरण राना र भुपेन्द्र सुवेदी मिलेर निर्माण गरेका हुन् । चलचित्रमा आर्यन र प्रियंकासँगै अर्पण थापा, रविन्द्र खड्का, पुरन थापा, सुष्मा कार्की, सुरविर पण्डित, मोहन निरौंला, राम बुढाथोकी र माधव पण्डितको पनि अभिनय छ ।

चलचित्रको यसअघि रिलिज गीत ‘म गाउँदिन अब गीत गजल’ युट्युवमा हिट बनिसकेको छ । उक्त गीतलाई १० लाख भन्दा बढिले युटुबमा हेरिसकेका छन् । चलचित्रमा विकाससँगै अर्जुन पोखरेल र दिपक शर्माको संगीत छ ।
