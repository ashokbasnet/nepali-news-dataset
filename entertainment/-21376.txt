प्रदिप र प्रियंकाको 'लिलिबिली' चलचित्रको छायांकन समापन 

काठमाडौँ । लन्डन, स्कटल्याण्ड हुँदै टर्कीको इस्तानबुलमा पुगेर चलचित्र लिलिबिलीको छायाँकन सकिएको छ । फिल्मको इस्तानबुलमा प्रदिप खड्का र प्रियंका कार्की फिचरिङ गीतको छायाँकन गरियो । फिल्मको केही प्रतिशत छायाँकन भने नेपालमै हुनेछ । काफिया फिल्मस, सुदीप खड्का प्रोडक्सन र चाम्स इन्टरटेनमेन्टको व्यानरमा निर्माण भैरहेको फिल्ममा गोविन्द शाही, सुदिप खड्का र निर्देशक चाम्सको लगानी छ । ‘लिलिबिली’ चैत ३० मा देशभर प्रदर्शन हुँदैछ । युरोपियन देशमा ‘लिलिबिली’ को छायाँकन सकिन झन्डै ५० दिन लाग्यो । मिलन चाम्स निर्देशित फिल्ममा प्रियंका कार्की, प्रदीप खड्का, जसिता गुरुङ र अनुपविक्रम शाहीको मुख्य भूमिका छ ।
