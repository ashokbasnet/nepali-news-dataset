'झमक बहादुर' को "आमैले भन्थे धाराको पानी" सार्वजनिक

काठमाडौँ। चलचित्र झमक बहादुरको पहिलो गीत सार्वजनिक गरिएको छ। आमैले भन्थे धाराको पानी बोल रहेको गीतलाई शुक्रबार राजधानीको बागबजारमा पत्रकार सम्मेलनको आयोजना गरी सार्वजनिक गरिएको हो।

कुसुम गजमेरको शब्द र रन्जित गजमेरको संगीत रहेको आमैले भन्थे धाराको पानी गीतलाई ओम सुनारले रिमिक्स गरेका हुन्। रिमिक्स गीतमा ओम सुनार, कविता श्रेष्ठ र मिस्टर आरजेको स्वर रहेको छ।

यूवि फिल्मस् ग्यालरी, दियालो इन्टरटेन्मेन्टको प्रस्तुति रहेको चलचित्र झमक बहादुरमा अनुपविक्रम शाही, यादव देवकोटा सरापे, राजु कमेडी, सुजता थापा, मिनकुमार तामाङ लगायतका कलाकारको मुख्य भूमिका रहेको छ।

चलचित्रमा राजु किरातको द्धन्द्ध, भोमन कटुवालको पटकथा, कल्याण अधिकारीको कथा रहेको छ भने राजन/सुर्य/सलिनाको कोरियोग्राफी र रोजन भुजेलको सम्वाद रहेको छ। यस्तै पवन गौतमले छायाँकन गरेको यस चलचित्रलाई अनिलकुमार महर्जनले सम्पादन गरेका हुन्।
