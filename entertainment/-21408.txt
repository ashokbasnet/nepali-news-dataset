‘फिर्के’ प्रचारका लागि हात्ती महोत्सवमा पुगे ‘इकु’ र ‘वेइमान’ 

काठमाडौं । पौष २१ गतेबाट प्रदर्शनमा आउने चलचित्र ‘फिर्के’को प्रचारप्रसारका लागि चलचित्रका प्रस्तुतकर्ता तथा कलाकार सुलेमान शंकर (इकु) र निर्देशक रवि डंगोल (वेइमान) चितवन पुगेका छन् ।

चितवनमा सुरु भएको ‘१४ औ चितवन हात्ती महोत्सव’मा पुगेर उनिहरुले आफ्नो चलचित्रको प्रचार मात्र गरेनन् उपस्थित दर्शकलाई हँसाउन पनि सफल रहे । निर्देशक डंगोलले ‘फिर्के’ एउटा उत्कृष्ट चलचित्र बनेको बताए । कलाकार सुलेमानले गाउँबाट शहर पसेपछि एक यूवाको संघर्षको कथालाई चलचित्रमा उतारेको बताए । उनले आफ्नो परिचय अब ‘फिर्के’ले बदल्ने पनि बताए । चलचित्रमा अभिमन्यू निरबीको लेखन, अष्ट महर्जनको एक्सन, मीत्र डी गुरुङको सम्पादन तथा रामकुमार केसीको छायांकन रहेको छ ।

चलचित्रमा अर्पण थापा, ऋचा शर्मा लगायतका कलाकार भएपनि उनीहरुले प्रचारमा सक्रिय देखिएका छैनन् ।
