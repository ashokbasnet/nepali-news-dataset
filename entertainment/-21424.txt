कुनैबेला यति मोटी थिइन् सोनाक्षी, फिल्मको लागि घटाएकी थिइन् ३० किलो तौल

मुम्बइ। बलिउड हिरोइन सोनाक्षी सिन्हा अहिले ‘ह्याप्पी भाग जाएगी रिटर्न’ र ‘गोलमाल इन न्यूयोर्क’ फिल्मको सुटिङमा व्यस्त छिन् । उनले फिल्म ‘दबंग–३’को सुटिङ २०१८ मा सुरु गर्नेछिन् र यो फिल्म २०१९ मा प्रदर्शनमा आउनेछ । 

सोनाक्षीले आफ्नो करिअरको सुरुवात कस्ट्युम डिजाइनरको रुपमा गरेकी हुन् । उनी हिरोइन बन्न इच्छुक थिइनन् तर सलमानले भनेपछि उनले फिल्ममा आफ्नो क्षमता परक्षिण गरेकी हुन् । फिल्ममा आउनुभन्दा अगाडि उनी निकै मोटी थिइन् र उनले फिल्मको लागि ३० किलो तौल घटाएकी थिइन् । 

फिल्ममा आउनुभन्दा अगाडि सोनाक्षीको तौल करिब ९० किलो थियो । सलमानले भनेपछि उनले आफ्नो ३० किलो तौल कम गरेकी थिइन् । त्यसपछि उनले फिल्म दबंगमार्फत बलिउड डेब्यू गरिन् । एक अन्तरवार्तामा उनले भनेकी थिइन् ‘तौल कम गर्नु सजिलो थिएन । म जिमलाई घृणा गर्नेहरुमध्येकी हुँ । मलाई जिमसँग एलर्जी नै छ भन्दा हुन्छ । तर यदि मैले कुनै कुरामा आफ्नो पूरा ध्यान लगाएँ भने त्यो गरेरै छाड्छुजस्तो लाग्छ । मेरो विचारमा तौलको मामलामा पनि त्यही भएको हो ।’
