‘ह्याप्पी न्यू इयर’को अपेक्षित व्यापार

काठमाडौं । गत शुक्रबारबाट प्रदर्शनमा आएको चलचित्र ‘ह्याप्पी न्यू इयर’ले अपेक्षित व्यापार गरेको निर्माण पक्षले जनाएको छ । चलचित्रका निर्माता तथा नायक कुशल थापाले चलचित्रको व्यापार उत्कृष्ट नभएपनि औसत भएको बताए ।

सिंगल थिएटर र उपत्यका बाहिरका मल्टिप्लेक्समा पनि चलचित्रले राम्रो व्यापार गरेको थापाले बताए । ‘शुक्रबार भन्दा शनिबार हलमा दर्शकको उपस्थिती बढी रह्यो’ उनले भने–‘चलचित्रको व्यापार औषत हो तर, हेर्ने दर्शकले चलचित्रलाई मन पराउनु भएको छ ।’ केही व्यक्तिले चलचित्रको बारेमा नबुझी चलचित्रको व्यापारका विषयमा नकारात्मक टीका–टिप्पणी गरेकोमा भने निर्माता तथा नायक थापाले दुःख व्यक्त गरेका छन् ।

 देवकुमार श्रेष्ठ निर्देशित चलचित्रमा कुशल थापा, पुकार गौतम, सन्ध्या केसी, ईश्वर थापा, पदम शाक्य लगायतका कलाकारहरुको अभिनय छ । चलचित्रमा अष्ट्रेलियन छायाँकार बेन्जामिन ड्रेको छायांकन, विनोद ढकाल र टंक बुढाथोकीको संगीत र कुशल थापाको कथा छ । 

शनिबार काठमाडौंस्थित सिभिल महलमा चलचित्र हेर्न पुगेका दर्शकहरु ।
