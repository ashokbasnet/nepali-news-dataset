संजयलीला भंसालीको फिल्म 'पद्मावती' को सेटमा  आगजनी 

मुंबई। निर्देशक-निर्माता संजयलीला भंसालीको फिल्म 'पद्मावती'को सेटमा  फेरि तोडफोड भएको छ । भारतीय संचारमाध्यमका अनुसार मंगलबार राति महाराष्ट्रको कोल्हापुरमा फिल्मको सेट ३० देखि ४० जनाको समूहमा आएका मानिसहरुले तोड़फोड़  गरेर आगो लगाईदिए ।

आगलागिबाट पूरा सेट जलेर नष्ट भएको छ । घटना रातिको  लगभग २ बजे तिरको हो । संचारमाध्यमका  अनुसार सेटमा पेट्रोल बम फालेका हुन् जसका कारण आगलागी भयो । आगलागीबाट पुरै सेट जल्दा निकै नोक्सान भएको छ ।

शूटिंगका कारण सेटमा सुरक्षाको पनि राम्रो ब्यवस्था थियो , तर यो सबै हुँदाहुँदै पनि यस्तो घटना भएको हो । सूचना पाएपछि पुलिस आएर आरोपीको खोजिकार्य शुरु गरिरहेको छ  ।

फिल्ममा दीपिका पादुकोण र रणवीर सिंह मुख्‍य भूमिकामा छन् । राजस्थानको जयपुरमा करणी सेनाले पनि यस फिल्मको विरोध गरेका थिए । पहिले पनि शूटिंग भैरहेको बेला करणी सेनाका कार्यकर्ताले सेटमा तोड़फोड़ गरेका थिए । यसकारणले भंसालीले जयपुरमा फिल्मको शूटिंग रद्द गरेका छन्।
