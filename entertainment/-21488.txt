अर्जुन कपुरले बहिनीको बर्थडेमा अनुहार लुकाउनुको कारण खुल्यो

मुम्बइ। बहिनी अंशुला कपुरको बर्थडे पार्टीमा पुग्दा बलिउड हिरो अर्जुन कपुरले अनुहार कसैलाई देखाएनन् । कालो मास्क लगाएर पुगेका अर्जुनले त्यहाँ रहँदासम्म मास्क हटाएनन् । पार्टीमा सहभागी साथीहरु अर्जुनको यो रुप देखेर चकित परे । 

रिपोर्टका अनुसार उनले यसरी अनुहार लुकाउनुको खास कारण छ । अर्जुनले आफ्नो आउँदै गरेको फिल्म ‘नमस्ते क्यानडा’को लागि आफ्नो लुकमा केही परिवर्तन गरेको र त्यही लुक गोप्य राख्न मास्क लगाएको केही मिडियाले लेखेका थिए । तर, पछि उनले नमस्ते क्यानडाको लागि नभइ अर्कै फिल्मको लागि बनाएको लुक लुकाउन मास्क लगाएको खुलेको छ । खासमा अर्जुनले आउँदै गरेको फिल्म ‘संदीप और पिंकी फरार’का लागि लुक बदलेका छन् र यही लुक लुकाउन उनले मास्क लगाएका थिए । तलको फोटोमा हेर्नुहोस् फिल्ममा यस्तो हुनेछ अर्जुनको लुक ।
