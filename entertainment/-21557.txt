अँग्रेजी नयाँ वर्षमा विशाल र मेलिनाको ‘जुनीजुनी’

काठमाडौं। अँग्रेजी नयाँ वर्ष २०१८ को अवसर पारेर गायक विशाल निरौलाले आफ्नो नयाँ पप गीत ‘जुनीजुनी’ सार्वजनिक गरेका छन्। स्वरमा उनलाई गायिका मेलिना राईले साथ दिएकी छिन्। 

गीतमा विशालकै शब्द र संगीत छ । ज्ञानेन्द्र शर्माको छायांकन र निर्देशन रहेको गीतको भिडियोमा मोडलद्वय कृष्टिना थापा र अस्मिक लम्साल फिचरिङ छन्। भिडियामा उनीहरुको प्रेम कथालाई रोचक ढंगले प्रस्तुत गर्न खोजिएको छ । भिडियो सम्पादन प्रविण भट्टले गरेका छन् । 

‘अंग्रेजी नयाँ वर्षको अवसर पारेर गीत रिलिज गरेको हुँ,’ गीतबारे गायक निरौलाले भने, ‘गीत प्रेमजोडीहरुमा समर्पित गर्न खोजेको छु । आशा छ, रुचाइदिनु हुनेछ । ’ विशालले यसअघि ‘मेरी माया’ र ‘पार्टी सङ’ बोलको गीत बजारमा ल्याएका थिए ।
