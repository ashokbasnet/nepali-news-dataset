‘भैरे’ मार्फत क्रेज फर्काउने दाउमा बिक्रान्त 

काठमाडौं । बिक्रान्त बस्नेत नेपाली चलचित्र क्षेत्रमा कुनै नौलो नाम होईन । उनले थुप्रै नेपाली टेलिसिरियल एवं चलचित्रमा अभिनय गरेर दर्शकहरुको मन जित्न सफल भएका छन् । बुबा भक्तबहादुर बस्नेत र आमा इन्द्रमाया बस्नेतका सुपुत्रको रूपमा सर्लाही नवलपुरमा जन्मेका नायक बिक्रान्त सात वर्ष लामो अमेरिका बसाइपछि चलचित्र ‘भैरे’मार्फत नेपाली चलचित्र क्षेत्रमा उत्साहजनक कमब्याक गरेका छन् ।

उनको चलचित्र क्षेत्रको आगमनलाई नेपाली दर्शकरुले निकै उत्साहका साथ हेरेका छन् । ‘बज्रपात’, ‘मिसन लभ इन सिक्किम’, ‘बारुद’, ‘पल पलमा’ ‘मिस्टर डन’, ‘प्रेम युद्ध’ लगायत दर्जनौं सुपरहिट चलचित्रहरुमा काम गरेका यि नायकले नेपाल टेलिभिजनमा नब्बे भागमा प्रसारित भएको ‘किनारा’नामक टेलिसिरियलमा अत्यन्तै मनछुने अभिनय गरी दर्शकहरुबाट वाहवाही बटुल्न सफल भएका थिए । बि.सं २०६० सालबाट नेपाली चलचित्र क्षेत्रमा प्रवेश गरेका बिक्रान्त एक कुशल युवा कलाकार हुन् । करिब ३ दर्जनभन्दा बढी चलचित्र क्षेत्रमा उत्कृष्ट अभिनयद्धारा दर्शकको मन जित्न सफल चर्चित नायक बस्नेतले देशका सुटिङको क्रममा प्राय सबै ठाउँमा पुगेर आफ्नो अभिनय कौशलता देखाईसकेका छन् । मातृभूमिलाई प्राणभन्दा प्यारो मान्ने नायक बस्नेतले आफ्नो मुटुभन्दा प्यारो देशबाट बिछोडिनुपरेको पिडा भोगेका छन् ।


लामो समय विदेशियर पुनः चलचित्र ‘भैरे’मार्फत नेपाली सिने जगतमा कमब्याकको तयारीमा रहेका छन् । उनि यो चलचित्रमा एक साधारण गाउँले यूवाको भूमिकामा देखिँदैछन् । नेपाली मौलिकताको बेजोड प्रस्तुति,नेपाली परिवेशको अत्यन्त मनछुने कथा, पटकथा, संगीत एवं बहुआयामिक शैलीमा करोडौं दर्शकको मन जित्ने उद्धेश्यले निर्माण हुन लागेको चलचित्र ‘भैरे’को कूल बजेट एक करोड रहेको बताईन्छ । 
चलचित्र ‘भैरे’ मा चेलेका अनुहारहरुले अभिनय गरेका छन् । चलचित्रमा दयाहाङ राई लिड भूमिकामा छन् भने सुरक्षा पन्तलाई उनको जोडीका रूपमा देख्न पाईनेछ । 

चलचित्रमा बुद्धि तामाङ, सुरक्षा पन्त, वर्षा सिवाकोटी, सुनिल थापा, जयनन्द लामा, सबिता गुरुङ, जान्हवी बोहरा, कुमारी लामा लगायतका कलाकारहरुको पनि मुख्य भूमिका छ । बाल कलाकारहरुमा अनुभव रेग्मी, कञ्चन ठकुरी, अंकित पौडेल लगायतको अभिनय छ । चलचित्रलाई पुरुषोत्तम प्रधानले छायाँकन गरेका छन् । 

चलचित्रमा कविराज गहतराजको नृत्य निर्देशन, वसन्त सापकोटा, अर्जुन पोख्रेल एवं चर्चित गायक यम बरालको संगित रहेको छ । 
समयले साथ दिएमा आगामी दिनहरूमा चलचित्र क्षेत्रमै समर्पित रहने  नायक बिक्रान्तको योजना छ । ‘स्तर नहेरी जस्तो पायो त्यस्तो सिनेमामा समय दिनु भनेको समयको बर्बादी मात्र हो, त्यसैले थोरै चलचित्रमा अभिनय गर्ने तर प्रभावकारी भूमिका गर्न प्रयन्त गर्नेछु,’ उनि भन्छन् । नेपाली सिनेमाको फैलदो बजार अवस्थाले सिनेमाको भविष्यप्रति उनि निकै उत्साहित छन् । उनले विगतमा आफूले दर्शकहरुबाट पाएको माया फर्कने आशामा छन् ।

समयको गतिसंगै आफू निक्कै परिपक्व भएको र समयले नै आफूलाई धेरै कुरा सिकाएको भन्दै अबको यो समय बल्ल प्रतिस्पर्धाको रुपमा नेपाली सिने क्षेत्रमा उत्रिन तयार रहेको उनको भनाई छ ।
