‘अमेरिका ब्वाईज’को सुटिङमै २ करोड !

काठमाडौँ । महँगो बजेटमा निर्माण गरिएको चलचित्र ‘अमेरिका ब्वाईज’ को इन्डक्ल्याप गरिएको छ ।

६० दिन लगाएर सुट गरिएको चलचित्रको सुटिङमै २ करोड रुपैयाँ खर्च भएको निर्माण यूनिटले जनाएको छ । झापा र काठमाणडौँमा फिल्मको छायांकन गरिएको चलचित्रका कार्यकारी निर्माता प्रकाश भूजेलले कथावस्तु अनुरुप सुट गर्दा २ करोड रुपैयाँ बजेट खर्च भएको बताए । बड्डी इन्टरटेन्मेन्ट र सीबर्ड पिक्चर्सको प्रस्तुतिमा प्रवेश पौडेल निर्देशित चलचित्रले वैदेशिक रोजगारीको विषयलाई उठाएको छ ।

निर्माण यूनिटले यस अगाडि नयाँ वर्ष २०७५ लाई लक्षित गर्दै बैशाख १४ गतेदेखि चलचित्र रिलिज गर्ने तयारी गरेको थियो । तर उक्त डेटबाट चलचित्र केही समय पर सरेको छ । अब यो चलचित्र आगामी जेठ ४ गते प्रदर्शनमा आउने निर्माण यूनिटले जनाएको छ ।

चलचित्र ‘अमेरिका ब्वाईज’ मा अर्पण थापा, सृष्टि कार्की, सन्दिप क्षेत्री, कामेश्वर चौरासिया, सुनिल थापा, हरिहर शर्मा, अभय बराल, मनिष राउत, रुबि राना, सुवास गजुरेल लगायतका कलाकारले अभिनय गरेका छन् । यमूना खरेल र राज केसी सह निर्माता रहेको चलचित्रमा विवेक पाण्डेको कथा, आलोक शुक्लाको छायांकन तथा दीपक आर.जे र जयान जे. वाइवाको संगीत रहेको छ ।

कमेडी जनराको चलचित्रलाई दर्शकले रुचाउनेमा निर्माण पक्ष आशावादी छ ।
