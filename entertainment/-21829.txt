गोकुल खड्काकाे नयाँ कृति ‘मनको तरङ्ग’ बजारमा

काठमाडौं। यसअघि एउटा कृति प्रकाशन गरिसकेका साहित्यकार गोकुल खड्काको नयाँ  कृति कविता संग्रह ‘ मनको तरंग’ बजारमा आएको छ। कविता लेखनका कलम चलाउँदै आएका साहित्यकार खड्का साहित्यलाई नै पेसा बनाएका व्यक्ति भने होइनन्। व्यावसाय क्षेत्रमा लामो समयदेखि सक्रिया  रहेका खड्काले फुर्सदको समयमा साहित्यमा कलम चलाउन थालेका हुन्।

यसअघि उनले समसामयिक विषयमा लेखेको पुस्कत बजारमा आइसकेको छ।  पद्य  छन्दमा लेखिएका कविता मन छुने खालका छन्। सिर्जना भनेको सजिलो विधा होइन तर खड्काका कविता निकै सरल र सरसपूर्ण छन्। 

बीए.एन. पुस्तक संसारले बजारमा ल्याएको मनको तरंगा कविता संग्रहमा जम्मा ६१ कविता रहेका छन्। एक सय ५० मूल्य रहेको  कवितामा माया,प्रेम, पीडा, अर्तीलाई एकत्रित पारेर प्रस्तुत गरिएको छ। कविताका शीर्षक पनि मन जुने खालका छन्। खड्काका अन्य चारवटा कृति प्रकाशोन्मुख छन्।
