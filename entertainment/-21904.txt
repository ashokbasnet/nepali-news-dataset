'राज्जा रानी'को बिहेमा यसरी उर्लिए मिथिलाबासी (भिडियो)

सुरक्षा भट्टराई

काठमाडौँ । विवाह पञ्चमीमा राम जानकीको विवाह उत्सव मनाइएको मिथिला नगरीमा १ महिना पछि नै अर्को भव्य विवाह उत्सव भयो । जनकपुरको जानकी मन्दिरबाट चलचित्र 'राज्जा रानी'की नायिका केकी अधिकारीलाई डोली चढाइयो भने अभिनेता नाजिर हुसेनलाई बग्गीमा । नाजिरलाई बग्गीमा राख्दा केकी डोलीमा लजाइरहेकी थिइन्।

मैथिली भाषामा समेत निर्माण भएको चलचित्र राज्जा रानीको प्रिमियर शो मा यस्तो उत्सव मनाइएको हो । शुक्रबारदेखि देशभर प्रदर्शनमा आएको चलचित्र राज्जा रानी मैथली भाषामा समेत निर्माण भएको छ। मैथिली भाषाको उद्गम स्थल मिथिला नगरी जनकपुर पुगेका केकी र नाजिरलाई जानकी मन्दिरबाट उत्सवका साथ डोली र बग्गीमा चढाएर हलसम्म लगिएको थियो। पटक नायक नायिकालाई यसरी सम्मान गरेको यो सम्भव त नेपालमै पहिलो पटक हो। मधेशको कथा र धरातलमाथि बनेको चलचित्रले तराईमा प्रचलित दाइजो प्रथाको विषयलाई उठान गरेको छ। यम थापाले निर्देशन गरेको यो चलचित्रमा नाजिर र केकीले प्रेमिका र प्रेमीको भूमिका निर्वाह गरेका छन्। 

भिडियोमा हेर्नुहोस् राज्जा रानीको विवाहमा मिथिलाबासीको उत्साह -
