ओम पुरीका यी ६ बयानः जसले गर्दा भयो ठूलो हंगामा

बीबीसी। आक्रोश, अद्र्धसत्य र आरोहरण जस्ता सफल फिल्ममा दमदार अभियनमार्फत आफ्नो पहिचान बनाउन सफल अभिनेता ओम पुरीले ६ जनवरीमा यो संसारबाट विदा लिएका थिए। उनको निधन ६६ वर्षको उमेरमा गत  वर्ष भएको थियो।

ओम पुरी जीवनको अन्तिम समयमा धेरै विवादमा फसे। यी विवादका कारण उनी असहज पनि भए। आज हामी तपाइँलाई ओम पुरीका यी चर्चित र विवादित ६ बयानका विषयमा जानकारी दिँदैछौं। 

१. एक टेलिभिजन वहशमा ओम पुरीले सिमानामा भारतीय जवानको मृत्यु भएको विषयमा भनेका थिए, ‘उनीहरुलाई सेनामा भर्ना हुन कसले भनेको थियो? उनीहरुलाई कसले भनेको थियो हतियार उठाउन?’ ओम पुरीको सो बयानपछि उनी विरुद्ध मुद्दा दायर भएको थियो। त्यसपछि उनले माफी माग्दै भनेका थिए, ‘मेरो यो भनाइप्रति म निकै लज्जित छु। र, यसको सजायको भागीदार पनि छु।  मलाइ माफी दिनुहुन्न। म उडी आक्रमणमा मारिएका भारतीय सैनिकका परिवारप्रति माफी माग्न चाहन्छु।’

२. रामलीला मैदानमा अन्ना हजारेको मञ्चबाट ओम पुरीले नेताहरुप्रति तिखो टिप्पणी गरेका थिए।  उनले हजारौं मानिसको भीडबाट भनेका थिए, ‘जब आइएस र आइपीएस अफिसर निकम्मा नेतालाई सलाम गर्छन, मलाई लाझ लाग्छ। यिनीहरु अनपढ छन्। यिनीहरुको पृष्ठभूमि के छ? आधा भन्दा धेरै सांसद अनपढ छन्।’ यो विषयमा जब विवाद भयो फेरि ओम पुरीले माफी मागे। उनले भनेका थिए, ‘म सांसद र संविधानलाई इज्जत गर्छु। मलाइ भारतीय भएकोमा गर्व छ।’

३. अमिर खानले कथित रुपमा भारतमा बढ्लो असहिष्णुतप्रति भनेका थिए, ‘मेरी श्रीमती एक दिन देश छोछ्नु पर्ने बताउँछिन्।’ सो विषयमा ओम पुरीले भनेका थिए, ‘अमिर खान र उनकी श्रीमती यस्तो सोच्छन् भन्ने विषयले मलाइ अचम्मित बनाएको छ। असष्णिुताप्रति अमिर खानको अभिव्यक्ति स्वीकार गर्न सकिने किसिमको छैन। तपाइँ आफ्नो समुदायका मानिसलाई उक्साइरहनु भएको छ। कि लड्नकालागि तयार होउ, कि देश छोडेर जाउ।’

४. भारतमा गोहत्यामाथि प्रतिबन्ध लगाउने विषयमा भएको विवादकाबीच ओम पुरीले भनेका थिए, ‘जुन देशले बीफको निर्यात गरेर डलर कमाइरहेको छ, त्यो देशमा गोहत्यामाथि प्रतिबन्ध लगाउने विषय पाखण्डीपूर्ण छ।’

५. ओम पुरीले भारतभर आतंक मच्चाइरहेको नक्सलवादीप्रति लक्षित गर्दै भनेका थिए, ‘नक्सलवादी न  लडाकु हुन्, न आतंकवादी। उनीहरु आतंकवादी होइनन् किनभने उनीहरुले गैर जिम्मेवार पूर्ण काम गरेका छैनन्। नक्सलवादी आफ्नो हक अधिकारकालागि लडिरहेका छन्। उनीहरुले आम  जनतालाई कुनै दुख दिएका छैनन।’

६. ओम पुरीले नरेन्द्र मोदीमाथि गरेको टिप्पणी पनि निकै चर्चित भयो। उनले भनेका थिए, ‘अहिले हामीसँग कुनै च्वाइस छैन। सिवाय मोदीजीको काममा बस्ने नै विकल्प हो। अरुको काख हामीले देखिसकेका छौं।’
