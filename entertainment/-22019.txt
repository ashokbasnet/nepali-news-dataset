कपिल शर्मा पछिल्लो समय के गर्दैछन्? यस्तो छ खुलासा

बीबीसी। यदि तपाइँ कपिल शर्माको फ्यान हुनुहुन्छ भने तपाइँलाई आजकल कपिल शर्मा के गर्दै होलान् भन्ने लागेको हुनुपर्छ। करिव ६ महिना पहिला कपिलको कमेडी शो अफ द एयर भएको थियो। त्यतिबेला उनले आफ्नो कमजोर स्वास्थ्य र फिल्म ‘फिरंगी’ कारण केही समय ब्रेक लिएपनि आफू चाँडै टेलिभिजनमा आउने बताएका थिए।

यतिबेला उनको फिल्म रिलिज भइसकेको छ। र उनको स्वास्थ्य पनि ठिक छ। त्यसो भए कपिल टेलिभिजनमा  कहिले फर्किन्छन् भन्ने प्रश्न उठेको छ।  कुनै बेला सामाजिक संजालमा निकै सक्रिय रहने कपिल यतिबेला कहिले काँही मात्र ट्विट गर्छन्। र केही फोटो पनि शेयर गर्छन्। यस्तो प्रश्न उठन सक्छ, आखिर कपिल कहाँ छन् र के गरिरहेका छन्?

यो प्रश्नको जवाफ शायद कपिलको हालैको स्न्यापच्याट भिडियोमा लुकेको छ। उक्त भिडियो उनले इंस्टाग्राममा शेयर गरेका थिए। सो भिडियोमा कपिल हँस्यौली पारामा भन्दै थिए, ‘ तपाइँ सोचिरहनु भएको होला कि मेरो मुख यति गोलो कसरी भयो?’ 

त्यसको जवाफ पनि उनी आफैंले दिएका छन्। ‘म सुन्तला धेरै खान्छु, त्यसैले मेरो मुख पनि सुन्तला जस्तो भएको छ।’ धेरैपनि कपिललाई यस्तो स्वरुपमा खेलेपनि उनका फ्यानलाई लागेको छ, अब कपिल चाँडै टेलिभिजनमा आउँदैछन्। 

टेलिभिजनमा उनी फर्किने कुरालाई मानिसहरुले कति व्यग्र प्रतिक्षा गरेका छन् भन्ने कुराको अन्जाजा उनको सो सानो भिडियोलाई लिएर गर्न सकिन्छ। सो भिडियोलाई १३ लाख भन्दा धेरै मानिसले हेरिसकेका छन्।

कपिलका फ्यानले उनको कमेडीलाई मिस गरिरहेको भन्दै कमेन्ट गरेका छन् र सोधेका छन्, टेलिभिजनमा कहिले फर्किने हो?’  तर कपिलले त्यसको कुनै जवाफ दिएका छैनन्। तर, उनको कमब्याक हुने कुरामा उनका फ्यान ढुक्क देखिन्छन्।

गत वर्ष नोभेम्बरमा सोनी टेलिभिजनको एक्जिक्युटिभ भाइस प्रेसिडेन्ट दानिश खानले कपिल टेलिभिजनमा चाँडै फर्किने बताएका थिए। उनको शो बन्द हुनु भन्दा केही पहिला कपिलकालागि सुखद् रहेन।  उनका साथी सुनील ग्रोवरले जहाजमा सबैका सामुने आफूमाथि रक्सीको नशामा हंगामा गरेको आरोप लगाएका थिए।  

यद्यपी कपिलले सो अरोपको खण्डन गर्दै सानो वाद विवाद भएको र सुनील ग्रोवरलाई आफ्नो भाइ जस्तो भएको बताएका थिए। कपिल शर्माको गन्ती टेलिभिजनको  सबैभन्दा सफल कलाकारका रुपमा हुन्छ।  त्यसको पछाडि उनको कमेडीको शोको अपार सफलता छ। जसले टिआरपीदेखि लिएर बलिउड कलाकारको प्रमोशनकालागि सानो पर्दाको प्रयोग गर्ने चलन सुरु भयो।
