बिकिनीबाट सिधै कुर्तासुरवालमा नायक विनय श्रेष्ठ

काठमाडौँ । केही समय अगाडि हलमा बिकिनी गर्ल लिएर उपस्थित भएका नायक अहिले नायिका सृष्टि सँग सिम्पल अवतारमा देखिएक छन् । फागुन ११ गतेदेखि प्रदर्शनमा आउन लागेको चलचित्र रोमियो एण्ड मुनाको नयाँ पोस्टर सार्वजनिक गरिएको छ ।

सार्वजनिक पोस्टरमा रोमियो अर्थात् विनय श्रेष्ठ र मुना अर्थात् सृष्टि श्रेष्ठ प्रस्तुत छन् । संजय थापाको डिजाइन रहेको पोस्टर सरल र आकर्षक छ । नरेश कुमार केसी निर्देशित रोमियो एण्ड मुना शहरमा बस्ने रोमियो र गाउँकी मुनाबीचको प्रेम र यात्राको चलचित्र हो ।

जहाँ विनय र श्रृष्टिसँगै सुस्मा कार्की, प्रज्जवल सुजल गिरी, सुरक्षा पन्तको मुख्य भूमिका रहेको छ । प्रसन्न गोपाली, रोजी श्रेष्ठ र राम शर्माको संयुक्त लगानी रहेको फिल्ममा दिपाङ्कर सिक्दरको छायाँकन रहेको छ । टिजर, पोस्टर र दुई वटा रिलिज गरिसकेको रोमियो एण्ड मुना टिम प्रचार प्रसारमा लागिरहेको छ ।
