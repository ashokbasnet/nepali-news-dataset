पोखराको क्रिष्टलले जित्यो मिस्टर झोलेको कभर कम्पिटिसन

काठमाडौँ । चलचित्र मिस्टर झोले टिमले गरेको ओखती बोलको गीतको कभर कम्पिटिसनको विजेता घोषित गरेको छ । राजधानीमा पत्रकार सम्मलेन गदै टिमले तीन उत्कृष्टलाई विजेता घोषणा गरेका हुन् । कभर भिडियो कम्पिटिसनमा २५ वटा टिमको सहभागी थिए । सहभागीमध्ये तीन उत्कृस्टलाई पुरस्कार हस्तान्तरण गरेका हुन् ।

पोखराको क्रिष्टल कलेजले बनाएको भिडियोले प्रथम पुरस्कार पाउन सफल भएको थियो । यस्तै काठमाडौँको किसन एण्ड डान्स क्रु दोस्रो र इटहरीको डाईनामिक क्रु तेस्रो बने । कार्यक्रममा बोल्दै निर्देशक रामबाबु गुरुङले भने 'एक महिना अगाडी घोषणा गरिएको कभर भिडियो कम्पिटिसनमा सुरुवाती चरणमा एउटा भिडियो मात्र प्राप्त भएको थियो ।

तीन पुरस्कार घोषणा गरिएको प्रतियोगितामा दुई कसलाई दिने भन्ने अवस्था पनि सिर्जना भयो । अन्तत: निर्धारित समयसम्म २५ भिडियो दर्ता भए ।' ‘मिस्टर झोले’ टिम नै बसेर ‘कन्सेप्ट र पर्फर्मेन्स’का आधारमा उत्कृष्ट ३ चयन गरेको बताइएको छ । पौष २८ गते बाट अल नेपाल रिलिज हुने चलचित्र मिस्टर झोलेमा दयाहाङ राई, दिया पुन, बुद्धि तामाङ, विजय बराल, प्रबिन खतिवडा, अरुणा कार्कीको मुख्य भूमिका रहेको छ ।

प्रथम





दोस्रो



तेस्रो
