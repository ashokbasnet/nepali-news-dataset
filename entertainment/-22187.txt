जीतुदेखि निरुतासम्स कतारमा हुने सुपरस्टार नाइटमा

काठमाडौँ। कुमारी बैंक र बुम रेमिटको प्रस्तुतिमा नेपालका प्रख्यात कलाकारको उपस्थितिमा कतारमा संगीक्षा फिल्मस् प्रा.लि ले आगामी मार्च ८ र ९ तारिखमा कतारका २ शहरमा सुपरस्टार नाइट आयोजना गर्ने भएको छ।

नेपाली दर्शकको ठूलो समूह रहेको कतारका लागि अन्य चर्चित कलाकार पनि फाईनल भइरहेको संगीक्षा फिल्मस् प्रा.लिका प्रमुख एवंम् संचारकर्मी मनोज केसीले बताए। उनले भने, ‘हाम्रो टिमले राम्रो काम गरेको हुनाले हामीलाई यस्तो अफर आएको हो।‘ यो कार्यक्रम नेपाली गीत संगीत, हाँस्यव्यंग्यको विकास र प्रबर्द्धनमा सहयोग गर्ने आयोजक टिमले अपेक्षा गरेको छ ।

आयोजक टिममा धिरेन्द्र पन्त, प्रविना रावल पन्त, उमिद्ध श्रेष्ठ, मनोज केसी, नरेश भट्टराई, भविन तामाङ, रितकुमार श्रेष्ठलगायत छन्। पत्रकार भेटमा भने चलचित्र क्षेत्रको प्रतिनिधित्व गर्दै निर्देशक मिलन चाम्स पनि उपस्थित थिए। आयोजनक टिमले काठमाडौँमा पत्रकार सम्मेलन गर्दै यस कार्यक्रममा सहभागी हुने टिम र कलाकारलाई चिनाए।

कार्यक्रममा हाँस्यकलाकार जीतु नेपाल, अभिनेत्रीतर्फ निरुता सिंह, अनु शाह, गायकहरु आनन्द कार्की, अनिल सिंह, हेमन्त शर्मा, युवराज चौंलागाई, सन्तोष राज, रितकुमार श्रेष्ठ, गायक तथा संगीतकार राजनराज सिवाकोटी, गायिकातर्फ राधिका हमाल, एन्जिला रेग्मी, सेलिना कुँवर, नृत्य निर्देशक तथा मोडल शंकर बीसी लगायत अन्य सहभागी हुँदैछन्।
