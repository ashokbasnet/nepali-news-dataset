‘ब्लाइन्ड रक्स’ मा उडेको बेनिशाकोे मन

काठमाडौं । प्रदर्शनका लागि तयार भएको चलचित्र ‘ब्लाइन्ड रक्स’ को पहिलो गीतको भिडियो सार्वजनिक भएको छ ।

‘उड्यो मन...’बोलको गीतको भिडियोमा नायिका बेनिशा हमाललाई फिचरिङ गरिएको छ । हरि लम्सालद्धारा संगीतबद्ध गीतलाई बानिका प्रधानले स्वर दिएकी छिन् । गीतमा नरेश भट्टराईको शब्द छ । यो भिडियोमा यस चलचित्रकै निर्देशक मिलन चाम्सको कोरियोग्राफी रहेको छ ।

दृष्टिविहीन युवती सृष्टि केसीको जीवनमा आधारित भएर चलचित्र ‘ब्लाइन्ड रक्स’लाई निकेश लिम्बुले निर्माण गरेका हुन । चलचित्रमा बेनिशाको साथमा अर्पण थापा, गौरी मल्ल, अनिल शाह, बसन्त भट्ट लगयतका कलाकारहरुको समेत मुख्य भूमिका छ । नायिका बेनिशाले दृष्टिविहीन युवती सृष्टिको भूमिकामा अभिनय गरेकी छन् ।

यो चलचित्र फागुन १८ गतेबाट प्रदर्शनमा आउँदैछ । एन फिल्मस क्रिएसन र चाम्स इन्टरटेनमेन्टको ब्यानरमा चलचित्र निर्माण भएको हो ।
