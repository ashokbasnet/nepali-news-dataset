चलचित्र मिस्टर झोले र बटरफ्लाई आजबाट हलमा

काठमाडौँ । अभिनेता दयाहाङ राई र अभिनेत्री प्रियंका कार्कीको अभिनय रहेको चलचित्र क्रमशः ‘मिस्टर झोले’ र ‘बटरफ्लाई’ आजदेखि एकसाथ प्रदर्शनमा आएका छन्। रामबाबु गुरुङले निर्देशन गरेको कमेडी चलचित्र मिस्टर झोलेमा दयासँगै दिया पुन, बर्षा राउत, बुद्धि तामाङ, प्रविण गतिवडा, विजय बराल लगायतको अभिनय रहेको छ। सिनेमा आर्टस् र टेकेन खड्का प्रोडक्सनको संयुत्त प्रस्तुती रहेको चलचित्रमा टेकेन खड्का र रौनक विक्रम कंडेलले निर्माण गरेका हुन्।

यस्तै ओम प्रतिक गुरुङले निर्देशन गरेको चलचित्र ‘बटरफ्लाई’ मा प्रियंकासँगै नायक आर्यन अधिकारी र अर्पण थापाको मुख्य भूमिका रहेको छ।
