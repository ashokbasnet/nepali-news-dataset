बाल्यकालको याद दिलाउने जुनाको ताराबाजी लै लै सार्वजनिक (भिडियोसहित)

तेजन खड्का 


काठमाडौँ । न देखेको भए हुन्थियो तिमीलाई बोलको गीतबाट दर्शक स्रोताको मनमुटुमा बस्न सफल गायिका जुना प्रसाईं प्रसाईकोे ‘ताराबाजी लै लै’ को भिडीयो सार्वजनिक भएको छ। 

जुनाले आफ्नै युट्युब च्यानलबाट उक्त गीतको भिडियो सार्वजनिक गरेकी हुन्। गीतको रचना दीपक शर्माले गरेका हुन्। बाल्यकालको पलहरुलाई गीतमा जसरी पृथक ढंगले गीतकार शर्माले चित्रण गरेका त्यसरी नै गायिका जुनाले पनि मनछुने गरि गीत गाएकी छिन। ‘ताराबाजी लै लै’ मा जुनाको कलात्मक गायकी सँगसँगै गीतकार शर्माकै स्वय संगीत रहेको छ।



गीतमा सबैले आफ्नो बालापनमा भोग्ने, देख्ने र गर्ने चुलबुले व्यवहार, तनावबिना बाँचेको जीवन स्मरण दिलाउने छ,जुनाले भनिन्‘ गीतबाट एकदमै राम्रो प्रतिक्रिया पाईरहेको छु । स्रोताको मन जित्ने पूर्ण विश्वास छ।’ 

भिडीयो हेर्ने जोहि कोहिलाई वालापनको याद दिलाउने गायिका जुनाले बताईन्। युवराज वाइवाको निर्देशन रहेको भिडियोमा केशव भट्टराई, रश्मी भट्ट, अभिज्ञा प्रसाई, एलिसा श्रेष्ठ र निर्जला बरालको अभिनय छ । निशान घिमिरेले सम्पादन गरेको गीतलाई उत्सव दाहालले छायांकन गरेका हुन्। गीतको एरेन्ज उदयराज पौडेलले गरेका हुन्।
