राजपुत सेनाले गरे सेन्सर बोर्ड घेराउ, ‘पद्मावत’ रिलिज हुन नदिने अडान

मुम्बइ। निर्देशक संजय लीला भंसालीको फिल्म पद्मावतलाई सेन्सर बोर्डले रिलिज गर्न अनुमति दिएपछि राजपुत संगठन राजनगरबाट मुम्बइ पुगेका छन् । उनीहरुको करणी सेनाले शुक्रबार सेन्सर बोर्डको कार्यालय नै घेराउ गरेको छ । ५० देखि १०० को संख्यामा आएका उनीहरुले कुनै हालतमा फिल्म रिलिज हुन नदिने अडान राखेका छन् । 

राष्ट्रिय राजपुत करणी सेनाका जीवनसिंह सोलंकीने घेराउमा सहभागी हुन अझै राजपुत संगठनका सदस्यहरु आइरहेको बताए । प्रहरीले आफरुहरुलाई घेराउ गर्न रोके योभन्दा ठूलो आन्दोलन गर्ने उनले बताए । सोलंकीले भने ‘फिल्मको नाम मात्रै फेरिएको छ तर कथा फेरिएको छैन । सरकारले यो कुरा ध्यान दिनुपर्छ ।’ करणी सेनाका अध्यक्ष सुखदेव सिंह गोगामेडीले कुनै हालतमा फिल्म रिलिज हुन नदिने घोषणा गरेका छन् । राजस्थानकी मुख्यमन्त्री बसुन्धरा राजेले फिल्मको प्रदर्शनमा प्रतिबन्ध लगाएकी छिन् । तर देशका अन्य प्रदेशमा र विदेशमा २५ जनवरीका दिन फिल्म रिलिज गर्न सेन्सर बोर्डले अनुमति दिएको छ ।
