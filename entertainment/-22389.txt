बिगबोसको फाइनलमा यति महंगो ड्रेस लगाउँदै अर्शी खान, हेयरस्टाइल पनि फेरिने

मुम्बइ। भोलि १४ जनवरीका दिन बिगबोसको फाइनल हुँदैछ । फाइनलमा प्रस्तुती दिनका लागि सबै प्रतियोगीहरुले तयारी गरिरहेका छन् । यहीबीच अर्शी खानले फाइनलमा निकै महंगो ड्रेस लगाउने खबर बाहिरिएको छ । उनले यो ड्रेस डिजाइन गराइरहेको बताइएको छ । 

फाइनललाई लिएर अर्शी निकै उत्साहित छिन् । हालै उनी हितेनसँग डान्स अभ्यास गर्दै गरेको देखिएकी थिइन् । रिपोर्टका अनुसार उनले फाइनलका लागि डिजाइनर रियाज गंगजीको ड्रेस लगाउनेछिन् । उनको यो ड्रेसको मूल्य झण्डै साढे ६ लाख भारु पर्ने बताइएको छ । फाइनलका लागि अर्शीले हेयरस्टाइल पनि फेरेकी छिन् ।
