रिलिज भयो गायक राज गुरुङको नयाँ गीत "फूल जस्तो"

काठमाडौँ। गायक राज गुरुङको नयाँ गीत बेला सार्वजनिक भएको छ। सार्वजनिक भए संगै गीतले राम्रो प्रतिक्रिया हात पार्न सफल भएको छ।

उनको सार्वजनिक “फुल जस्तो” बोलको गीतमा मित्र वाम्बुले राईको शब्द , सर्बग्यामन र मिलन क्रोम्जे गुरुङको संगीत र स्वयम राज गुरुङकै स्वर समावेश रहेको छ। गीतलाई अरेन्ज गर्ने काम भने सामसुङ तामाङले गरेका छन्।

रोमान्टिक भर्जनको यस गीतको भिडियो पनि उत्तिकै आकर्षक तयार भएको छ। रामेश्वोर कार्कीको छायांकन र विज्ञान राईको सम्पादन र निर्देशनमा तयार भएको गीतको भिडियोमा राज गुरुङ , रेखा फागो , सुरज गुरुङ र माया गुरुङको अभिनय रहेको छ।

रोमान्टिक जनारामा गीत निर्माण भएको हुँदा भिडियोमा एक प्रेम जोडीको प्रेमलाई चित्रण गरिएको छ जुन अत्ति नै सुन्दर देखिएको छ। गायक भएता पनि यसपटक गायक राज गुरुङले आफ्नो भिडियोमा आफै अभिनय गरे र उनलाई नायिका रेखा फागोले साथ दिएकी छिन्।
