‘को होला त्यो’ गायक गिरी भन्छन् – ‘चितवनकी एकजना फ्यानले स्टेज पछाडी लगेर किस गर्नुभयो’

काठमाडौं । गायक सुनिल गिरी यस्ता भाग्यमानी गायक हुन । जो २०७० सालमा बजारमा आएको ‘को होला त्यो’ बोलको आफ्नो पहिलो गीतबाटै चर्चामा आए । उनको पहिलो गीत नै अस्वाभाविक रूपमा हिट भयो ।

आफ्नो पहिलो गीतबाटै उनले कयौं फ्यान कमाए । देशका विभिन्न स्थानमा हुने मेला महोत्सवका क्रममा उनको जीवनमा सम्झनलायक थुप्रै फ्यान आएका छन् । ती मध्ये उनको सम्झनामा आईरहने चितवनकी एकजना महिला फ्यानको किस्सा उनले डिसी नेपाललाई यसरी सुनाए ।


मेरो पहिलो गीत सार्वजनिक भएदेखी नै धेरै स्रोताले फोन गरेर हालखबर, सन्चो–बिसन्चो सोधिरहनुहुन्छ । पहिलो गीतबाटै मैले धेरै फ्यान पाएको छु । कतिपयले मेरो आवाज सुन्न मात्रै पनि फोन गर्नुहुन्छ ।

देशका मेला महोत्सवमा जाँदा पनि धेरैले म तपाईको डाइहार्ड फ्यान हुँ भन्दै कुरा गर्न आउँनुहुन्छ । धेरैले फोन नम्बर समेत माग्नुहुन्छ ।

तर म तिन वर्षअघि चितवनमा एकादशी मेलाको अवसरमा आयोजित कार्यक्रममा जाँदा यस्तो फ्यान भेटे । म आफ्नो प्रस्तुति सकेर बसीरहेको थिए । त्यत्तिकैमा २०/२२ वर्षकी एउटी युवती आएर तपाईसंग सानो काम छ भन्दै स्टेज पछाडी लग्नुभयो । म तपाईको डाइहार्ड फ्यान हुँ भन्दै मलाई किस पो गर्नुभयो । म निकै आश्चर्यमा परे । त्यसपछी मलाई हल्का डर पनि लाग्यो । रातको समय थियो । केहीबेर कुरा गरेर म त्यहाँबाट निस्केँ ।

त्यो घटना म कहिल्यै पनि विर्सन सक्दिन । पछि भने मलाई खुसी पनि लाग्यो । हामी कलाकारहरु फ्यानको अधिक माया भएकाले नै म यहाँसम्म आउन सफल भएका हौँ । थुपै्र फ्यानको भिडमा ति महिला फ्यान मेरो सधैभरी सम्झनामा आउँनुहुन्छ । 
–प्रस्तुति : सुशिल नेपाल
