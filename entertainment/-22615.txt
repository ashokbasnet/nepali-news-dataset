नेपाली चलचित्र 'साली कसको भेनाको' आउँदै

चितवन । नेपाली कथानक चलचित्र 'साली कसको भेनाको' मंगलबार शुभ मुर्हुत गरिएको छ । मुभिङ पिक्चर्स प्रा.लि. द्धारा निर्मीत चलचित्र 'साली कस्को भेनाको' बरिष्ठ कलाकार रिद्धिचरण श्रेष्ठले क्याल्प हानेर मंगलबार शुभ मुहुर्त गरेका हुन् । शुभ मुहर्त निर्देशक भद्र भुजेलले निर्देशन गरेका थिए ।

 उद्योग बाणिज्य संघ चितवनका पूर्व अध्यक्ष उत्तमलाल चुकेले क्यामराको स्विच अन गर्दा लेखक पुष्प आचार्यले नरिवल फुटाएपछि चलचित्रकी नायीका मरिष्का पोख्रेल र नबनायक देब सागर बि।सीले शुभ मुर्हुतमा चलचित्रको संबाद प्रस्तुत गरेका थिए । 

शुभ मुर्हुतमा बोल्दै बरिष्ठ कलाकार रिद्धिचरण श्रेष्ठले  चितवन चलचित्र नगरी रहेको बताए । उनले प्रकृतिक मनोमहक दृश्य पहाड , डाँडा काँडा र समथर भुभागले भरिपूर्ण चितवन खुल्ला स्टुडियो नै रहेको बताए ।  प्रमुख अतिथि समेत रहेका बरिष्ठ कलाकार श्रेष्ठले चलचित्र सफल होस भन्ने शुभकामना समेत व्यक्त गरेका थिए । चलचित्रको मंगलबार (माघ २) गतेदेखी छायांकन सुरु गरिएको चलचित्र युनिटले जानकारी दिएको छ ।

 पुराना चलचित्र निर्माता प्रसाद श्रेष्ठको प्रस्तुतीमा चलचित्र बन्दैछ । शुभमुर्हुत कार्यक्रममा बोल्दै उनले अनुभवी र खारिएका प्राबिधिक समुह देखी अन्य सबै पक्ष सबल रहेको चलचित्र उत्कृष्ट बन्नेमा आफू ढुक्क रहेको बताए ।  उनले यसअघि कान्छी, सन्तान, कर्जा जस्ता सफल चलचित्र निर्माण गरिसकेका छन् ।   

यो चलचित्र चितवन र धम्पुसका विभिन्न स्थानमा छायांकन गरिने छ । पुष्प आचार्यको कथा रहको चलचित्रमा प्रसाद श्रेष्ठ ,सुरज शाही ठकुरी र मिन घलानको संगीत समावेश छ । चलचित्रमा विल्सन विक्रम राई, सुष्मा कार्की, मरिष्का पोख्रेल, रजनी गुरुङ, बुद्धि तामाङ ९हैट०, रबि गिरी, बिरेन श्रेष्ठ,  प्रिया रिजाल, जयनन्द लामा, कविता आले, मिन घलान लगायतको अभिनय रहनेछ । देब सागर बि।सी यो चलचिबाट रजतपटमा प्रवेश गर्दैछन् । 

मानविय संवेदनामाथि निर्माण हुन लागेको चलचित्र पूर्ण रुपमा पारिवारिक कमेडी कथामा निर्माण हुनेछ । मगर जातीको संस्कृतिमा साली र भेनाको सम्बन्धलाई चलचित्रमा देखाइनेछ । दिर्घ गुरुङको छायांकन रहने चलचित्रमा बसन्त श्रेष्ठ, गम्भिर विष्ट र सुमित लामाको नृत्य रहेनछ । चलचित्रमा द्धन्द्ध निर्देशन रबि बराली र प्रकाश कर्मचार्यको रहने छ । विशाल श्रेष्ठ, उमेश अधिकारी र मुक्ति अधिकारीे चलचित्रको निर्माताहरु हुन्।

 चलचित्रमा लगानी  १ करोड माथीको हुने जनाईएको छ । सुभमुहर्तमा मुभिङ पिक्चर्स प्रा लि प्रबन्ध निर्देशक सुशिल गोपाल न्यात्स्यो, उद्योग बाणिज्य संघ चितवनका पुर्ब अध्यक्ष उत्तमलाल चुके लगायतको उपस्थिति रहेको थियो ।
