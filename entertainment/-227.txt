रजिना रिमालले दर्शकलाई नचाईन्

डबल महतरा, कोहलपुर, माघ ७ - बाँकेको कोहलपुरमा चलिरहेको महोत्सवमा लोकप्रिय गायिका रजिना रिमालले दर्शकलाई झुमाएकी छिन् । शनिबार चार बजे स्टेच चढेकी रिमालले ४५ मिनेट सम्म हंगामा मच्चाएकी थिईन् ।

उनले करिब पाँच हजार दर्शकलाई भरपुर मनोरञ्जन दिईन ।  उनीले  म तिम्रो भईसके, तिमि मेरो बन्नु ल, फेरी फेरी नाई नभन्नु ल, म पागल बन्न सक्छु र सयौं जुनि पाउन सकिन्छ सकिन्न लगायतका गितहरु गाएकी थिईन् । फागुन १६ गते सम्म सञ्चालन हुने महोत्सवको भोलि (आईतबार) हाँस्य कलाकार राजा राजेन्द्र पोख्रेल र चर्चित पप गायक कमल खत्री आउने आयोजकले जनाएको छ । 

रुद्राक्षा फिल्मस् प्रा.ली. र ग्रिन सिटि युथ क्लब कोहलपुरको आयोजनामा सञ्चालनमा रहेको महोत्सवमा करिब एक लाख ५० हजार दर्शकहरुले अवलोकन गर्ने अनुमान गरिएको छ । आन्तरिक एवम् बाह्य पर्यटनको विकास गरी पर्यटनको विकास गरी पर्यटन उद्योगलाई प्रवद्र्वन गराउने, केहि वर्षदेखि प्रचलनमा आएका स्थानिय तहमा रहेका होम स्टेहरुलाई पर्यटकिय विकासका निम्ति आकर्षणको केन्द्र विन्दु बनाउन सहयोग पुर्‍याउने लगायतका उद्देश्यका साथै महोत्सव आयोजना गरिएको आयोजकले बताएको छ ।

 
साथै महोत्सव अवधिभर रामजी खाँड, पशुपति शर्मा, टिका पुन, प्रमोद खरेल, मनोज गजुरेल, मिलन लामा, ज्योति मगर, अर्जुन कैशल, शिशिर योगि, अन्जु पन्त लगायतका कलाकारहरुको प्रस्तुति रहने महोसत्व मुल समितिका संयोजक रुद्र खनालले जानकारी दिए ।


त्यस्तै महोत्सव सञ्चालन पछि संकलन हुने आर्थिक स्रोतले कोहलपुर नगरलाई हरित नगर बनाउने अभियानमा प्रत्यक्ष रुपमा जोडिने, साथै कोहलपुर नगरलाई फोहरमुक्त सहरका रुपमा स्थापित गराउन आवश्यक पर्ने सबै गतिविधिका साथै तत्काल प्रभाव देखिने कामहरु सञ्चालन गर्ने आयोजकले जनाएको छ ।
