भारतीय फिल्मका ‘कास्टिङ काउच’ को सिकार हुनेको संख्या बढ्दो

चेन्नई । दक्षिण भारत फिल्म उद्योगकी चर्चित अभिनेत्री कस्तुरीले आफू ‘कास्टिङ काउच’ को सिकार भएको खुलासा गरेकी छन्। अभिनेत्री कस्तुरीले फिल्ममा काम गर्दा आफूलाई एक अभिनेताले सँगै सुत्न दबाब दिएको खुलासा गरेको भारतीय संचारमाध्यमले जनाएका छन्। आफूलाई सँगै सुत्न दबाब दिने अभिनेताको नाम भने उनले बताएकी छैनन्। ‘मलाई सँगै सुत्न दबाब दिने अभिनेता अहिले नेता भएका छन्,’ उनले भनिन्।

फिल्ममा काम गरेको अभुनव सुनाउँदै कस्तुरीले भारतीय फिल्म उद्योगमा अभिनेत्रीले धेरै दुव्र्यवहार सहनु पर्ने अवस्था रहेको बताएकी हुन्। ‘कास्टिङ काउच’ बलिउड फिल्म उद्योगका तितो सत्य भएको र बेला बेलामा त्यसमा संचारमाध्यममा स्थान पाउने गरेको संचारमाध्यमले उल्लेख गरेका छन्। 

उनले आफूले अभिनेतालाई धेरै सम्मान गर्ने गरेको बताउँदै तर अभिनेत्रीहरुले भने दुव्र्यवहार सहनु पर्ने बाध्यता रहेको उल्लेख गरिन्।  कास्टिङ काउचको सिकार भएकी कस्तुरी एक्ली नायिका भने होइनन्। यसअघि दक्षिण भारतीय अभिनेत्री राधिका आप्टे तथा वरलक्ष्मी शरतकुमार पनि कास्टिङ काउसको सिकार भएको समाचार सार्वजनिक भइसकेको छ।
