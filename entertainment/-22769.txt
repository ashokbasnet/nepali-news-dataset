मिस्टर झोले'को प्रेस मिटमा दयाहाङले भने-'हाम्रो टिम छुट्नको लागि बनेको होइन' 

काठमाडौँ। मिस्टर झोले फिल्मका निर्माता टेकेन खड्काले ‘मिस्टर झोले’ले पाएको सफलताबाट आफू खुसी भएको बताएका छन् । फिल्मको टिमले बिहीवार राजधानीमा आयोजना गरेको पत्रकार भेटघाटमा उनले यस्तो बताएका हुन् । कार्यकारी निर्माता रौनक बिक्रम कँडेलले पनि फिल्मको सफलताबाट आफू खुसी भएको बताए । 

अभिनेता दयाहाङ राईले टिम छुट्नको लागि नबनेको भन्दै सहकार्य निरन्तर रहने बताए । फिल्मका निर्देशक रामबाबु गुरुङ पनि दर्शकबाट पाएको प्रतिक्रियाबाट खुसी रहेको उल्लेख गरे । चलचित्रमा दयाहाङ राई, वर्षा राउत, दिया पुन, प्रविण खतिवडा, बुद्धि तामाङ, पुष्कर गुरुङ, अरुणा कार्की, कमलमणी नेपाल, लक्ष्मी वर्देवा, सरोज अर्याल लगायतका कलाकारहरुको अभिनय रहेको छ ।
