‘लाल पुर्जा’ प्रिमियर, सौगातसंगै हल पुगिन सृष्टि 

काठमाडौं । भोली (शुक्रबार)बाट राजधानीमा प्रदर्शनमा आउने चलचित्र ‘लाल पुर्जा’को बिहीबार प्रिमियर शो गरिएको छ ।

प्रिमियर शोमा चलचित्रका कलाकारहरु सौगात मल्ल, विपिन कार्की, मिरुना मगर, सृष्टि श्रेष्ठ लगायत उपस्थित थिए । पूर्व मिस नेपाल तथा सौगातकी प्रेमिका सृष्टिले सौगातसंग बसेर चलचित्र हेरिन । उनले चलचित्र हेरिसकेपछी सौगातको अभिनयको तारिफ समेत गरिन् । 

यो चलचित्रलाई सहभागीले मिश्रित प्रतिक्रिया दिए । चलचित्रले जग्गाका लागि हुने दुई दाजुभाईको झगडाको कथा बोल्छ । विक्रम सिंह थारु र उमेश श्रेष्ठको संयुक्त लगानी यो चलचित्रमा सौगात, विपिन, मिरुना सँगै अभिनेता हरिहर शर्मा, कामेश्वर चौरसिया, मेनुका प्रधान, मिश्री थापा, कुमार नगरकोटी, कमलमणी नेपाल लगायतका कलाकारहरुको अभिनय छ ।

चलचित्रमा सृष्टि अतिथि भूमिकामा देखिएकी छिन् । चलचित्रको कथा निर्देशक श्रेष्ठ र निर्माता थारुले लेखेका हुन् ।
