पार्टीमा जाँदा कट्रिनाको हातखुट्टामा मेहन्दी देखिएपछि तात्यो बलिउड

मुम्बइ। ‘टाइगर जिन्दा है’ का निर्देशक अली अब्बास जफरले बुधबार आयोजना गरेको पार्टीमा पुगेकी कट्रिना कैफको हात खुट्टामा मेहन्दी देखिएपछि यसले बलिउड वृत्त तातेको छ । अली अब्बासले बुधबार आफ्नो जन्मदिनको पार्टी आयोजना गरेका थिए । जहाँ पुगेकी कट्रिनाको हात र खुट्टामा मेहन्दी थियो । 

कट्रिनाले यो मेहन्दी के कारणले लगाएकी हुन् भन्ने खुलेको छैन तर भारतीय सँस्कृतिमा बिहेमा महन्दी लगाउने परम्परा रहेकोले यसले चर्चा पाएको हो । कट्रिनासँग उनकी बहिनी इसाबेल पनि पार्टीमा पुगेकी थिइन् । तर टाइगर जिन्दा है, सुल्तान जस्ता सफल फिल्म निर्देशक अली अब्बासका यी फिल्मका हिरो सलमान खान भने पार्टीमा पुगेनन् । सलमानकी बहिनी अलविरा भने पति अतुल अग्नीहोत्रीसँग पार्टीमा पुगेकी थिइन् ।
