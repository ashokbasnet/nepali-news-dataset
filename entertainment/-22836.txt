एकपछि अर्को हाँस्य कलाकारलाई अनुबन्धित गर्दै पूजा र सुदर्शन

काठमाडौं । निर्देशक सुदर्शन थापा र नायिका पूजा शर्माले निर्माण गर्ने नाम तय भईनसकेको नयाँ चलचित्रमा एकपछि अर्को हाँस्य कलाकारहरु अनुबन्धित भएका छन् ।

केदार घिमिरे ‘माग्ने बुढा’, विल्सन विक्रम राई ‘तक्मे बुढा’ र कलाकार रविन्द्र झापछि चलचित्रमा जितु नेपाल ‘मुन्द्रे’ अनुबन्धित भएका हुन् । ४ जना हाँँस्य कलाकार चलचित्रमा अनुवन्धित भएपछि यो चलचित्र कमेडि कथामा बन्ने आँकलन गर्न सकिन्छ ।

यो चलचित्रमा नायिका पूजा शर्माको पनि भूमिका रहनेछ । चलचित्रका नायक भने अहिलेसम्म सार्वजनिक गरिएको छैन । 
अर्जुन पोखरेलको संगित रहने चलचित्रको छायांकन माघको अन्तिम साताबाट सुरु हुने बुझिएको छ ।
