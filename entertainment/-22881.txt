सर्यो ‘रोमियो एण्ड मुना’को प्रदर्शन मिति, चैतमा लाग्नेछ चलचित्र

काठमाडौं । चलचित्र ’रोमियो एण्ड मुना’ले आफ्नो प्रदर्शन मिति पछी सारेको छ ।

फागुन ११ गते प्रदर्शनको तयारीमा रहको चलचित्र अब चैत्र २ गतेबाट प्रदर्शनमा आउनेछ । चलचित्रको प्राविधिक काम सोचिएको समयमा नसकिएकोले प्रदर्शन मिति सार्न वाध्य भएको  निर्माता प्रसन्न गोपालिले बताए ।

चलचित्रमा विनय श्रेष्ठ, सृष्टि श्रेष्ठ, सुस्मा कार्की, प्रज्वल सुजल गिरी लगायतका कलाकारको अभिनय रहेको छ ।

नरेश कुमार केसीको लेखन र निर्देशन रहेको चलचित्रको टिजर, पोस्टर र दुई वटा गीतहरू सार्वजनिक भैसकेका छन् । रोमियो एण्ड मुनालाई प्रसन्न गोपाली, रोजी श्रेष्ठ र कविन शाक्यले संयुक्तरुपमा निर्माण गरेका हुन ।
