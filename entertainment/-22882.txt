बेलायतमा रोमान्टिक मुडमा साम्राज्ञी र धिरज

काठमाडौं । कोरियोग्राफर रेनषा वान्तवा राईको डेव्यु निर्देशित चलचित्र‘इन्टु मिन्टु लन्डनमा’को ७५ प्रतिशत छायांकन सकिएको निर्माण पक्षले जनाएको छ ।

नायिका साम्राज्ञी राज्यलक्ष्मी शाह र नायक धिरज मगरको मुख्य भूमिका रहेको यो चलचित्रको बाँकी २५ प्रतिशत छायाँकन बैशाख महिनामा बेलायतमै गरिनेछ ।

निर्माणपक्षले सार्वजनिक गरेको तस्वीरमा साम्राज्ञी र धिरज रोमान्टिक मुडमा देखिएका छन् । 

आइ कोर फिल्मस्को ब्यानरमा निर्माण भएको चलचित्रका निर्माता प्रभु शमशेर जबरा र प्रज्ज्वल शमशेर जवरा हुन् । चलचित्रमा अभिमन्यू दिक्षित र रेनशाको लेखन छ । आभाष कर्माचार्यको संवाद रहेको चलचित्रमा शैलेन्द्रध्वज कार्कीको छायांकन, टिसूजिल कर्मचार्य, हर्कुलस बस्नेत, स्वप्न सुमन र बसन्त सापकोटाको संगीत छ ।

चलचित्रमा प्रज्जवल शमशेर र रेनशाकै कथा रहेको छ ।
