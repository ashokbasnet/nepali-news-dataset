‘सुश्री सम्पत्ती’मा सलोन र साराको जोडी बाँधिने पक्का

काठमाडौं । अभिनेता सलोन बस्नेत र नायिका सारा सिर्पालीको मुख्य भूमिकामा चलचित्र ‘सुश्री सम्पत्ती’ बन्ने भएको छ ।

यसअघि ‘अधकट्टी’ चलचित्र निर्देशन गरेका रंग पत्रकार सुव्रतराज आचार्यले यो चलचित्र निर्देशन गर्दैछन् । सामाजिक कमेडी कथामा बन्न लागेको यो चलचित्रको लागि सलोन र सारा अनुबन्धित गरिएको जनाईएको छ ।

चलचित्रमा सलोन र साराको साथमा विनोद न्यौपाने, प्रमोद अग्रहरि, विशारद बस्नेत, राजाराम पौडेल, प्रेमबर्षा खड्का र रोशनी कार्की लगायतको मुख्य भूमिका रहनेछ । चलचित्रको निर्माण रमेश त्वयनाले गर्दैछन् ।

चलचित्रमा अर्जुन तिवारीको छायांकन, सुरेश अधिकारीको संगीत, कविराज गहतराजको कोरियोग्राफी रहनेछ । चलचित्रको सम्पूर्ण छायांकन पोखरामा हुने जनाईएको छ ।
