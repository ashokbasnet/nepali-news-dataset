‘शेरबहादुर’को नयाँ पोष्टर सार्वजनिक

काठमाडौं । माघ १९ गतेबाट प्रदर्शनमा आउने चलचित्र ‘शेरबहादुर’ को नयाँ पोष्टर सार्वजनिक भएको छ ।

अवकाश प्राप्त आर्मीको कथामा निर्माण भएको चलचित्रमा सुनिल थापा शिर्ष भूमिकामा छन् । सार्वजनिक पोष्टरमा सुनिल थापाको साथमा चलचित्रका मुख्य कलाकार कर्मा, रविन्द्र झा र मेनुका प्रधान देखिएका छन् ।

आर राजवंशीको निर्देशनमा तयार भएको चलचित्रमा गौरीशंकर धुजु र धिराज राजवंशीको लगानी रहेको छ । चलचित्रमा कोशिश क्षेत्रीको संगीत, बसन्त श्रेष्ठको नृत्य, दिर्घ गुरुङ र नारायण जिसीको छायांकन तथा निमेश श्रेष्ठको सम्पादन रहेको छ ।

चलचित्रको कथा प्रमोढ क्षेत्रीले लेखेका हुन् ।
