सुदर्शन र पूजाले ‘रामकहानी’ राखे चलचित्रको नाम 

काठमाडौं । निर्देशक सुदर्शन थापा र नायिका पूजा शर्माले निर्माण गर्ने चलचित्रको नाम तय गरिएको छ ।

चलचित्रको नाम सार्वजनिक गर्नु अगाबै एकपछी अर्को कलाकार फाइनल गरेका निर्देशक थापा र अभिनेत्रीबाट निर्मात्री बनेकी पूजाले ‘रामकहानी’ नामक चलचित्र निर्माण गर्ने भएका हुन ।

चलचित्रको नाम ‘रामकहानी’ राखेर विकास बोर्डमा समेत दर्ता गरिएको निर्देशक थापाले जानकारी दिएका छन् ।

कमेडी लभ स्टोरी जनरामा निर्माण गर्न लागिएको चलचित्र ‘रामकहानी’ मा नायिका पूजा शर्मा, केदार घिमिरे माग्ने बुढा, जितु नेपाल, विल्सन विक्रम राई, रविन्द्र झाको मुख्य भूमिका रहनेछ ।

चलचित्रका लागि नायक भने अझ फाईनल गरिएको छैन । यो चलचित्रका लागि केदारले दश लाख रुपैयाँ र जितुले सात लाख रुपैयाँ पारिश्रमिक लिएपछि तातेको चलचित्र बजार अझ सेलाएको छैन । चलचित्रको छायाँकन माघको अन्त्यदेखि सुरु हुने जनाईएको छ ।
