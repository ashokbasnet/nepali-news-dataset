आमिर र शाहरुखले पहिलो पटक खिचे एकसाथ तस्वीर

फागुन १ – बलिउडका बादशाह शाहरुख खान र मिस्टर परफेक्टसनिष्ट आमिर खानले पहिलो पटक एकसाथ तस्वीर खिचाएका छन् ।

बलिउडमा एकछत्र राज गरेका यि दुई खानले एकअर्कालाई चिनेको २५ वर्ष पछि पहिलो पटक सेल्फी लिएका हुन् । व्यापारी अजय बिजलीको जन्मदिन समारोहमा एकसाथ सहभागी हुने क्रममा उनीहरुले सेल्फी लिएका हुन् ।

शाहरुखले उक्त तस्वीर ट्विटर मार्फत सार्वजनिक गरेका हुन् । जहाँ उनले लेखेका छन् – २५ वर्षदेखि एकअर्कालाई चिन्छौँ र पनि यो तस्वीर हामीले आफैँ खिचेको पहिलो तस्वीर हो ।

तस्वीरमा आमिर खान उनको आगामी फिल्म 'ठग्स अफ हिन्दुस्तान'को लुकमा देखिएका छन् ।
