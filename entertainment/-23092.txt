चलचित्र ‘गरुड पुराण’ घोषणा

काठमाडौं । चलचित्र ‘गरुड पुराण’ निर्माण हुने भएको छ ।

बुधबार काठमाडौंमा एक कार्यक्रमको आयोजना गरी चलचित्र निर्माणको घोषणा गरिएको हो । सुवास कोइराला र सुशन प्रजापतिले निर्देशन गर्ने यो चलचित्रमा कर्मा शाक्य, प्रविन खतिवडा, प्रियंका सिंह ठकुरी, कामेश्वर चौरासिया, नाजिर हुसेन, लुनिभा तुलाधर, प्रकाश घिमिरे, बसन्त भट्ट लगायतका कलाकारहरुको अभिनय रहनेछ । प्रियंका यसै चलचित्रमार्फत नेपाली रजतपटमा नायिकाको रुपमा डेब्यु गर्दैछिन् ।

भोली बिहीबारबाट छायांकन हुने चलचित्र कमेडी जनरामा बन्नेछ । अजित फिल्मस् प्रा.लिको ब्यानरमा निर्माण हुने चलचित्रका निर्मातामा अजित प्रजापति र अशोक गौतम रहेका छन् ।

चलचित्रमा कसम नेपालको कथा, सुवास कोइराला, आकाश बराल र विनोद खतिवडाको पटकथा, आकाश बरालको संवाद, कोशिश क्षेत्री र सतिज श्रेष्ठको संगीत रहनेछ ।

चलचित्रमा उज्ज्वल ढकालको सम्पादन, सुशन प्रजापतिको छायांकन रहनेछ । चलचित्रको सम्पूर्ण छायाँकन काठमाडौंमा हुनेछ ।
