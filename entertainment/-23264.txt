प्रियंका, आश्मा र सरोजको माछीले खाने खोलीको लेऊ ट्रेडिङ वानमा

काठमाडौँ। ‘माछीले खाने खोलीको लेऊ’ बोलको नयाँ म्युजिक भिडियो टेडिङ वानमा पर्न सफल भएको छ। साथै छोटो समयमै यस गीतलाई धेरै पटक हेरिएको समेत छ। अहिलेसम्म यो भिडियोलाई युटुबमा ९ लाख ४६ हजार ८ सय सात पटक हेरिएको छ। उक्त गीतमा नायिका प्रियंका कार्की, कार्टुन्ज क्रुका आश्मा विश्वकर्मा र सरोज अधिकारीको अभिनय छ। 

लामो समय पछि प्रियंका, आश्मा र सरोज एकसाथ एउटै म्युजिक भिडियोमा देखिएका हुन्। यसअघि चलचित्र पुरानो डुंगा को ‘नीर जैले रिसाउने’ बोलको गीतमा उनीहरुले सँगै फिचरिङ थिए। 

सार्वजनिक भिडियोमा प्रियंका, आश्मा र सरोजको त्रिकोणात्मक प्रेमलाई कलात्मक ढंगले प्रस्तुत गरिएको छ। कविराज गहतराजले कोरियोग्राफी रहेको भिडियोको छायांकन सुदिप बरालले गरेका छन्।
