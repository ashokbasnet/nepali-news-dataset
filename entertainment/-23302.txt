चलचित्र ‘एउटा यस्तो प्रेम कहानी’मा प्रियंका पनि अनुबन्धित

काठमाडौं । नेपाली चलचित्रका पुराना नायक शिव श्रेष्ठको लगानी र अभिनयमा निर्माण हुन लागेको चलचित्र ‘एउटा यस्तो प्रेम कहानी’ मा एकपछि अर्को कलाकारहरु अनुबन्धित हुँदै गएका छन् ।

यसअघि नायिका वर्षा राउत, नायकद्वय संजोग कोइराला र नरेन खड्का फाइनल भइसकेका छन् । अहिले पुन चलचित्रमा एकपछि अर्का चर्चित कलाकारको इन्ट्री भईररहेको छ ।

चलचित्रमा अब अर्की चर्चित नायिका प्रियंका कार्कीको पनि अभिनय रहने भएको छ । नायिका कार्कीलाई निर्माणपक्षले आइतबार मात्र फाइनल गरेको बुझिएको छ । स्रोतका अनुसार चलचित्रमा दीलिप रायमाझी, भुवन केसी, करिश्मा मानन्धर, निरुता सिंह लगायतका कलाकारहरुको पनि अभिनय रहने छ ।

दिपेश सापकोटाको निर्देशनमा तयार हुन लागेको चलचित्रमा यशोधा राई र दिनेश दर्शनधारी निर्माताको रुपमा रहेका छन् ।
