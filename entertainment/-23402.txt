रश्मी र प्रनिलको ‘फेवा तालैमा’

काठमाडौं । गायक प्रनिल तामाङले नयाँ गीत बजारमा ल्याएका छन् । उनले ‘फेवा तालैमा’ बोलको लोकपप गीत सार्वजनिक गरेका हुन ।

गीतमा उनकै शब्द र संगीत रहेको छ । गीतमा म्युजिक एरेन्ज आशिष सुनुवारको छ । पोखराको फेवाताल र सराङकोटमा खिचिएको गीतको भिडियोमा मोडल रश्मी तामाङसँग प्रनिल र रोज गुरुङले रोमान्स गरेका छन् । 

रविन थापाले निर्देशन गरेको गीतको भिडियो छायांकन सुरेश श्रेष्ठ र सम्पादन सुजन शाहीले गरेका छन् । ‘गीतमा निकै मिहनेत गरेको छु, आशा छ दर्शकले रुचाइदिनुहुनेछ,’–गायक तामाङले भने ।
