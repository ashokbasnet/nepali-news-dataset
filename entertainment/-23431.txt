‘यो बलिउड हो, यहाँ सेक्सको कुरा गर्न पाइँदैन’

बीबीसी। यो बलिउड हो, यहाँ सेक्सको कुरा गर्न पाइँदैन। तर पनि तपाइँ आउनुस्। आज हामी तपाइँलाई फिल्मका भड्किला नाच गान देखाउँछौं। जहाँ अभिनेत्रीहरु नाइटो र शरीर देखाउँदै गहिरो सास लिँदै गरेको देखिन्छ। जहाँ महिलाको मुख्य भूमिका भएका यस्ता फिल्मले निरासा पैदा गर्छ। 

केवल बलिउडमा मात्र होइन, पूरै भारतका सबै फिल्म उद्योगमा नायिकालाई सजावटको सामानका रुपमा प्रस्तुत गरिन्छ।  यदि त्यसमा हिरो छ भने उ मुख्य भूमिकामा देखिन्छ। हिरोइनको काम केवल प्रेम र पूजा गर्ने मात्र हुन्छ। जसै हिरो पर्दामा आउँछ त्यँही हिरोइन गायव हुन्छिन्। 

जब फिल्म निर्माता फिल्मका माध्यमबाट जाति र वर्गसँग जोडिएका वर्जित मुद्दामाथि प्रश्न उठाउँछन् तब फिल्ममा काम गर्ने नायिकाको कामलाई चिनिन्थ्यो र प्रशंसा गरिन्थ्यो। यो कुनै जमानामा हलिडमा पनि यस्तै हुन्थ्यो।

तर, १९५० पछि परिस्थितिमा परिवर्तन आएको छ। १९६० र त्यपछि फिल्ममा मनोरञ्जन मुख्य मुद्दा बन्यो, त्यसपछि सबैको नजर पुरुषमाथि पर्यो र महिला किनारामा परे र दोस्रो नागरिक जस्तै भए। आमा आफ्ना छोराहरुलाई गागरको हलुवा खुवाउँछिन्, बहिनी सुरक्षाकालागि भाइको नाडीमा राखी बाध्छिन् र प्रेमिका प्रेमीको लामो उमेरको कामना गर्दै व्रत बस्छिन्।

१९९० को मध्यमा करण जोहर, ‘नयाँ बलिउड’ एक प्रमुख रचयिताले आफ्नो फिल्म ‘कुछ कुछ होता है’ रिलिज गरे। जसमा मुख्य भूमिका निर्वाह गरेका शाहरुख खानले आफ्नो सच्चा प्रेम पाउँछन्।



फिल्मको हिरोइन काजोलको भूमिका एक ‘टमव्याई’ को जस्तो छ,  जसले सानो कलाप राखेकी छन् र धेरै राम्रो बास्केटबल खेल्छिन्। तर जब उनी एक आकर्षक सिफोनको साडी लगाउँछिन् र हिरोलाई म्याच जित्न दिन्छिन् त्यसपछि मात्रै उनी हिरोको ध्यान खिच्न लायक हुन्छिन।
यो फिल्म निकै हिट भयो र आधुनिक बलिउड रोमान्सको एक उदाहरण भयो।

करण जोहर के कुरा स्वीकार गर्छन भने एक टमव्याई जस्तै देखिने एक युवतीलाई कम महत्व दिएर उनले राम्रो गरेनन्, जसमा महिलाले साडी लगाउने र लजालु हुन्छन् भन्ने सन्देश दिइएको थियो।



महिलालाई अपमानित गर्ने संवाद फिल्मको सामान्य हिस्सा बन्न पुग्यो। जसमाथि हामीले ध्यान दिएका छैनौं। नायिकलाई उनीहरुको सुन्दरताकालागि कारसँग तुलना गरिन्छ। हिरोइन पूरै सोटो साडी लगाएर पानीको झरनाको तल उभिनु अब प्रचलनमा छैन। तर यस्तै काम अब अर्कै तरिकाले गरिन्छ। अब आधी कपडामात्र लगाउन लगाइन्छ। क्यामराबाट हिरोइनको प्रत्येक अंगलाई स्पष्ट रुपमा देखाइन्छ। अश्लिल र दोहोरो अर्थ लाग्ने गीतको बोल त बलिउडको गहिरो हिस्सा बन्न पुगेको छ।

यो विषयमा वहश हुन सक्छ र, हुँदै पनि आएको छ। फिल्म निर्माता आफ्नो फिल्मको माध्यमबाट भारतीय समाजमा व्याप्त पितृसत्ता, लैगिंक भेदभाव र महिलाप्रतिको दुव्र्यवहारको वास्तविकता देखाउँछन्।

तर, हलिउडका चर्चित फिल्म निर्माता हार्वी वाइनस्टिनमाथि लागेको यौन शोषणको आरोपपछि हलिउड फिल्मको कास्टिङ कसरी गरिन्छ भन्ने कराको थाहा पाइँदैन? यो विषयलाई लिएर बलिउडमा पनि एक हलचल र जागरुकता महसुर गरिँदैछ।

केही अभिनेत्री ‘कास्टिङ काउच’ को खतरलाई सामने ल्याइरहेका छन्। र बलिउडलाई चलाइ रहेका पुरुषलाई चुनौती दिइरहेका छन्।
जो फिल्म निर्माता डटेर फिल्म बनाउने कोशिश गर्छन, उनीहरु जहिल्यै खुकुरीको धारमा हुन्छन्। तर अब एक आधुनिक र खुला भारतको कुरा

गर्दा फिल्मलाई पनि आफ्नोतर्फ ध्यान खिच्न सफल भएका छन्। खुशीको कुरा के हो भने २०१७ बलिउडमा बलिया महिला भूमिकाकालागि एक बलियो वर्षका रुपमा आएको छ।

लिपस्टिक अण्डर माय बुर्का, अनारकली अफ आरा, ए डेथ द गंज र तुम्हारी सुलु जस्ता फिल्म आएका छन्। जसले राम्रो पदर्शन पनि गरेका छन्। ती फिल्ममा महिलालाई पारम्परिक भूमिकामा देखाइएको छैन।
