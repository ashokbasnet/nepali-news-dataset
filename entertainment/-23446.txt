चोरीको आरोपमा साउथ इण्डियन हिरो पक्राउ, आफ्नै श्रीमतीले लगाइन् आरोप  

बलिउड अभिनेता अरबाज खान (बायाँ) सँग सम्राट रेड्डी 
                                
                                        
                        हैदराबाद। दक्षिण भारतीय फिल्मका स्टार अभिनेता सम्राट रेड्डी चोरी अभियोगमा पक्राउ परेका छन् । उनकी श्रीमती हर्षिताले प्रहरीमा चोरीको आरोप लगाउँदै उजुरी दिएपछि प्रहरीले सम्राटलाई पक्राउ गरेको हो । 

यी दुईको २०१५ मा बिहे भएको थियो । तर सम्राटले यातना दिएको भन्दै हर्षिता उनीसँग छुट्टिएर एक्लै बस्दै आएकी थिइन् । २०१७ मा हर्षिताले सम्राटविरुद्ध दाइजोको विषयलाई लिएर यातना दिएको र शारीरिक शोषणको आरोप लगाउँदै प्रहरीमा उजुरी दिएकी थिइन् । आफू आफ्नी आमाकहाँ गएका बेला सम्राटले आफ्नो घरमा आएर तोडफोड गरेको र चोरी गरेको हर्षिताले आरोप लगाएकी छिन् । हर्षिताले सम्राटले आफ्नो घरमा गएर फर्निचर तोडफोड गरेको, गहना र सिसिटिभी क्यामेरा चोरी गरेको आरोप लगाउँदै उजुरी दर्ता गराएकी छिन् ।
