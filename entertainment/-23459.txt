‘पिरतीको बर्को’मा यस्तोे देखियो पल र आँचलको जोडी

काठमाडौं । चलचित्र ‘शत्रु गते’को दोस्रो गीत ‘पिरतीको बर्को’ सार्वजनिक भएको छ ।

गीतको भिडियोमा चलचित्रका मुख्य कलाकार पल शाह र आँचल शर्मालाई फिचरिङ गरिएको छ । कालिप्रसाद बास्कोटाको संगीत र स्वर रहेको गीतलाई अर्जुन भट्टराईले लेखेका हुन् । भिडियोलाई प्रविन सिङले कोरियोग्राफी गरेका हुन् ।

मह संचारको प्रस्तुती रहेको आउँदो चैत ९ गते रिलिज हुने चलचित्र ‘शत्रु गते’लाई प्रदिप भट्टराईले निर्देशन गरेका हुन् । रमिला आचार्य, यशोदा सुवेदी, नरेन्द्र कंसकार, दीपकराज गिरी, दीपाश्री निरौला र शिवहरी पौड्यालले संयुक्त लगानीमा चलचित्रलाई निर्माण गरेका हुन् ।

चलचित्रमा मदनकृष्ण श्रेष्ठ, हरिवंश आचार्य, दिपकराज गिरी, दीपाश्री निरौला, प्रियंका कार्की, पल शाह, आँचल शर्मा, बसुन्धरा भुषाल, राजाराम पौडेल, शिवहरि पौडेले, किरण केसी, सुष्मा कार्की, मोहित बंश आचार्य, राजु भुजु लगायतका कलाकारहरुको अभिनय रहेको छ ।

चलचित्रमा समावेश ‘रुपै मोहनी’ बोलको गीत यसअघि हिट भैसकेको छ ।
