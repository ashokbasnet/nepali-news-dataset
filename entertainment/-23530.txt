हिमाल श्रेष्ठको लाएको माया सार्वजनिक

काठमाडौँ। हिमाल श्रेष्ठको लाएको मनै कुडाँउने गीत ‘लाएको माया’ सार्वजनिक भएको छ। बिहिबार दिउँसो सार्वजनिक गरिएको गीतमा दाजुभाई र भाउजुको कहानीलाई देखाईएको छ।

एउटा समाजको यथार्थ चित्रण गरिएको गीतको भिडियो हेर्दा एकदमै मन छुने किसिमको छ। हिन्दी चलचित्रहरुको गीतमा समेत गाएका गायक हिमाल श्रेष्ठको स्वरमा रहेको गीतमा नव क्रान्ति ब्याण्डका मनिष गदारको शब्द तथा संगीत छ। गीत आठ बर्षअघि भारतमा रेकर्ड गरिएको थियो।
गीतको भिडियोमा सहिन प्रजापति, अनुश्का अधिकारी र प्रतिक अधिकारीको गज्जबको अभिनय छ।

पोखराको रमणीय स्थानहरुमा विदुर पाण्डेले छायांकन गरिएको गीतको भिडियोलाई टेकेन्द्र शाहले सम्पादन गरेका हुन्।

महादीप श्रेष्ठको निर्माणमा तयार भएको गीतको भिडियोलाई चलचित्र निर्देशक प्रशन्न पौडेलले निर्देशन गरेका हुन्। एक्सल इन्टरटेनमेन्ट युकेको प्रस्तुतीमा रहेको गीतको भिडियोलाई लाईमलाइट इंटरटेनमेन्टले उत्पादन गरेको हो।
