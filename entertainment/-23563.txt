आनन्द कार्की  र इन्दिरा जोशीले विशेष सांगेतिक कार्यक्रम म्यानमारमा

काठमाडौ । नेपाली आधुनिक संगितका चर्चित गायक आन्नद कार्की र अहिलेकी ब्यस्त गायिका इन्दिरा जोशीले म्यानमारमा रहेका नेपालीहरुलाई नेपाली गीत सुनाउने भएका छन्।

‘लाग्छ मन हेरी रहु , ‘यी हल्लाहरु हुन तिमीले सुनेका’ जस्ता चर्चित गीतहरु  कार्कीले गाएका छन्।  जोशी पछिल्लो समयकी ब्यस्त युवा गायकी हुन्। टुटो तारा आकाशैमा, ‘फुलवुटे चोली अनि रातो घाँघर’ जस्ता गीत गायर चर्चामा रहेकी जोशी नेपाली आइडलवाट संगित क्षेत्रमा प्रवेश गरेकी थिइन्। यही  माघ २८, २९ र फागुन १ गते म्यानमारमा उनीहरुले संयुक्त प्रस्तुति दिन लागेका हुन्।

म्यानमारमा रहेका नेपालीभाषी माझ यस्तो कार्यक्रम हुन लागेको हो। नेपाली गीत तथा संगितको संरक्षणका लागि म्यानमारका नेपालीको आयोजनामा सांगेतिक कार्यक्रम हुन लागेको हो। उनीसँगै कार्यक्रमा युवा गीतकार प्रकाशपुञ्ज र खुस्बु प्रधानले पनि आफ्नो प्रस्तुति दिँदै छन्।
