नेपाली गीतसंगीत पारखीहरुलाई लठ्ठै पार्ने मनमोहक गीत सार्वजनिक

काठमाडौं । नेपाली गीतसंगीत पारखीहरुलाई लठ्ठै पार्ने एउटा मनमोहक गीत सार्वजनीक भएको छ । 
म्याग्दी जिल्ला अन्नपुर्ण गाँउपालिका ७ मा अबस्थित रीमा गाँउका बिभिन्न रमाईला दृश्य र त्यहाँको भेषभुषा, कला, धर्म, संस्कृती झल्किने गरि गाउँ चिनारी गीतको म्युजिक भिडियो डिभीडी र युट्यूब मार्फत सार्वजनिक गरिएको हो। 

गाँउका जुझारु २ युवाहरु कुमार पुन र गम्बिरद्धारा सिर्जना गरिएको गीतलाई देवेन्द्र पुनले संगीत गरेका छन भने एल बी पुर्जाको एरेन्ज र नेपाली तारा सीजन ३ बाट नेपाली संगीतिक बजारमा छाएकी मेचु धीमालले स्वर दिएकी छिन। 

गीतको म्युजिक भिडीयोमा रुपान्तर गर्ने काम निर्देशक मौसम पुनले गरेका छन्। गीतमा संगीत भरेका देवेन्द्र पुन स्वयमले खिचेको उक्त भिडियोमा मोडेल एनजल पुन, श्रीगांर शुसील पुन र भिडीयो सम्पादन छबी रानामगरले गरेका छन्। 

मौसम ईन्टरटेन्मेटको युट्यूब च्यानलबाट सार्वजनिक भएको म्युजिक भिडियोलाई थप रीमा गाउको पुर्ख्यौली नृत्य, देवी देउरालीको पुजा र म्युजिक ट्रयाक (काराओके) थप गरेर फ्रेन्ज ईन्टरटेण्मेनटले डिभीडी बजारमा सार्वजनिक गरेको छ।
