बिमल गौतमको गीत ‘रुपको झट्का’ सार्वजनिक 

काठमाडौं। एक दर्जन बढी गीत श्रोतामाझ ल्याइसकेका युवा गायक बिमल गौतमको नयाँ गीत ‘रुपको झड्का’ सार्वजनिक भएको छ।बुढासुब्बा म्यूजिक कम्पनीमार्फत युट्युवमा सार्वजनिक गरिएको छ। गीतमा गायक बिमल गौतमले संगीत गरेका छन् भने आफैँले प्रकाश श्रेष्ठसँग सहकार्य गरेर गीतको शब्द तयार पारेका छन्।

पछिल्लो समयमा श्रोताले रुचाईएको स्वाद तथा शैलीमा गीत तयार भएको गायक बताउँछन् । गौतमको यस गीतको भिडियोमा यतिबेला चर्चामा रहेकी मोडल एलिसा राई र चर्चित कोरियोग्राफर तथा मोडल गम्भिर बिष्टले अभिनय गरेका छन्। 

उक्त गीतको नृत्यमा ‘ह्याण्ड टु ह्यान्ड क्रु’ ले साथ दिएको छ भने नवराज उप्रेतीले छायांकन गरेका छन्। गीतको म्युजिक भिडियोलाई गम्भिर बिष्टले निर्देशन गरेका छन्। युवा पुस्ताले बोली चालीमा प्रयोग गर्ने भाषालाई गीतको शब्दमा समावेश गरिनुका साथै संगीतमा लोकपन र आधुनिकताको फ्युजन रहेको छ।
