सफल चलचित्र ‘जात्रा’ को सिक्वेल बन्ने पक्का

काठमाडौं । गतवर्षको सफल चलचित्र ‘जात्रा’को सिक्वेल बन्ने भएको छ । आउँदो वर्षको जेठ महिनाको पहिलो साताबाट छायांकन शुरु गर्ने तयारीका साथ निर्माण टीम अहिले स्क्रिप्टमा छ ।

चलचित्रमा प्रदीप भट्टराईको लेखन र  निर्देशन रहनेछ । चलचित्रको कथा भने नयाँ हुनेछ । निर्देशक भट्टराईले ‘जात्रा’ चलचित्र जहाँबाट अन्त्य भएको थियो सिक्वेल ‘जात्रा २’ त्यहीबाट सुरु हुने बताए ।

सिक्वेलमा पनि ‘जात्रा’कै कलाकारहरु विपिन कार्की, वर्षा राउत, रबिन्द्र सिंह बाँनिया, रविन्द्र झा दोहोरीनेछन् । केही नयाँ कलाकारहरुको पनि चलचित्रमा अभिनय रहनेछ । चलचत्रिलाई रबिन्द्र सिंह बाँनियाले निर्माण गर्न लागेका हुन ।
