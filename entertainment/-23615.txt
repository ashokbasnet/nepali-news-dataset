अन्जु पन्त र भक्त बिश्वकर्माको नयाँ गीत 'जिन्दगीको भर हुँदैन' सार्वजनिक 

काठमाडौँ । निकै प्रतिस्पर्धात्मक छ अहिलेको साङ्गितिक बजार, दिनहुुँ सयौंको संख्यामा गीतहरु बजारमा आइरहेका छन, ती मध्य केहीले स्थान पाउँछन् भने केही हराएर जान्छन। नेपाली गीत सङ्गीत चाहे त्यो आधुनिक होस, दोहोरी होस, पप होस या अन्य आफ्नै लय अनि पहिचानमा अगाडि बढिरहेका छन। तर अहिलेको बजार अनि पुस्ताले पक्कै पनि केही नयाँ अनि फरक स्वाद गीत सङ्गितबाट लिन चाहन्छन्।

बजार अनि नयाँ पुस्ताको मागलाई मध्यनजर गर्दै नेपाली दर्शक स्रोतालार्इ केही फरक आभास दिने उद्देश्यका साथ प्रमोद बिश्वकर्माले 'जिन्दगीको भर हुँदैन' नामक विल्कुलै फरक गीत बजारमा ल्याएका छन। निकै मेहनत अनि लगानीका साथ निर्माण गरिएको गीतमा चिर परिचित नाम सबैकी प्रिय गायिका अन्जु पन्त अनि आशा लाग्दा नव गायक भक्त बिश्वकर्माको आवाज रहेको छ भने गीतलार्इ मिठा शब्द अनि संगीतले सिंगार्ने काम पदमराज बिकले गरेका छन।

म्युजिक भिडियोमा उत्कृष्ट मोडल चन्दा दाहाल, अन्जली अधिकारी, रिना थापा मगर, करिश्मा ढकाल र शंकर बिसीको अभिनय रहेको उक्त गीतमा शंकर बिसीले नै निर्देशन गरेका हुन्। नवीन घर्ती मगरको सम्पादनमा रहेको उक्त म्युजिक भिडियोलाई दुर्गा पौडेलले छायांकन छन्।
