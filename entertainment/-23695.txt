दर्शकले गरे शेरबहादुरको प्रशंसा, हलहरुमा देखियो यस्तो दृश्य (भिडियो रिपोर्ट)

काठमाडौँ। शुक्रबारबाट प्रदर्शनमा आएको चलचित्र शेरबहादुरले दर्शकहरुको राम्रो प्रतिक्रिया पाइरहेको छ। सुनिल थापा, मेनुका प्रधान, कर्मा, रविन्द्र झा लगायतको मुख्य भूमिका रहेको चलचित्र शेरबहादुरको दर्शकहरुले निकै प्रशंसा गरेका छन्।

शनिवार हलहरुको रिपोर्ट लिने क्रममा दर्शकहरुले चलचित्र हेरेपछि चलचित्रमा थ्रिलर, सस्पेन्स र कमेडीको राम्रो कम्बिनेसन रहेको बताए।  चलचित्रमा शेरबहादुर बनेका सुनिल थापा, रविन्द्र झा (बिहारी), मेनुका प्रधान (माया) को भूमिकालाई बढी रुचाइएको छ।

आज दोस्रो दिनसम्म आइपुग्दा चलचित्रले उत्साहजनक व्यापार समेत गरिरहेको चलचित्र वितरक गोपाल कायस्थले जानकारी दिए। उनले भने- पहिलो दिनको तुलनामा दोस्रो दिन दर्शकहरुको भीड पनि बढी भएकाले व्यापार उत्साहजनक नै रहेको छ।

गौरी शंकर धुजु र धिरज राजबंशीको निर्माण रहेको फिल्म शेरबहादुरलाई आर राजवंशीले निर्देशन गरेका हुन्। सस्पेन थ्रिलर जनरामा निर्माण भएको शेरबहादुरमा अवकाश प्राप्त एक आर्मीको कथा समेटिएको छ।
