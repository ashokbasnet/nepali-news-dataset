‘पञ्चायत’मा अबोध किशोरी बनेकी नीता

काठमाडौं । चलचित्र ‘पञ्चायत’को ट्रेलर रिलिज गरिएको छ । आईतबार राजधानीमा एक कार्यक्रमको आयोजना गरी चलचित्रको ट्रेलर सार्वजनिक गरिएको हो ।

वि.सं २०३३ सालको पञ्चायत व्यवस्थाको कथालाई उठान गरेको यो चलचित्रलाई शिवम अधिकारीले निर्देशन गरेका हुन । चैत्र २ गतेलाई प्रदर्शन मिति तोकिको चलचित्रमा शिवमकै कथा, पटकथा र संवाद छ ।

चलचित्रमा सरोज खनाल, नीता ढुंगाना, रुपा राना, गणेश गिरी, जाहान्वि बस्नेत लगायतका कलाकारको मुख्य भूमिका छ । सार्वजनिक ट्रेलरमा नीता १४ वर्षिय अबोध किशोरीका रुपमा देखिएकी छिन् । चलचित्रलाई सुशान्त कुमार श्रेष्ठ र शंकरप्रसाद सुवेदीले मिलेर निर्माण गरेका हुन । टंक वुढाथोकीको संगीत, रामजी लामिछानेको कोरियोग्राफी रहेको चलचित्रलाई रामेश्वर कार्कीले खिचेका हुन ।

चलचित्रको कार्यकारी निर्माता रवि अधिकारी हुन् ।
