स्कटल्याण्डमा रोमान्टिक देखिए अनमोल–अदिती

काठमाडौं । यही माघ २६ गतेबाट प्रदर्शनमा आउने प्रतिक्षित चलचित्र ‘कृ’को एउटा गीत स्कटल्याण्डमा छायांकन गरी यसको निर्माणपक्ष नेपाल फर्किएको छ ।

‘मैले जानी नजानी’ बोलको गीत स्कटल्याण्डको रमणिय स्थानमा खिचिएको हो । अनमोल केसी र नायिका अदिती वुढाथोकीलाई फिचरिङ गरिएको यो गीत छायाँकनका क्रमा अनमोल अदिती निकै रोमान्टिक मुडमा देखिएका छन् । 

गीतमा रोदित भण्डारीको स्वर, रोदितकै शब्द तथा रोदित र विशेष पाण्डेको संगीत छ । सुवास इन्टरटेन्मेन्टको ब्यानरमा द सपर काजोल फिल्मसको प्रस्तुती रहेको ‘कृ’ लाई सुरेन्द्र पौडेलले निर्देशन गरेका हुन् । पुरुषोत्तम प्रधानको छायांकन रहेको यो गीतको भिडियोलाई विक्रम लामा र एन्जिलिना खत्रीले कोरियोग्राफी गरेका हुन् । चलचित्रमा सुवास गिरी र भूवन केसीको लगानी छ ।

चलचित्रमा अनमोल र अदितीको साथमा अनुप विक्रम शाही, कामेश्वर चौरासिया, सरोज खनाल, लक्ष्मी गिरी, रुपा राना लगायतका कलाकारको मुख्य भूमिका छ ।
