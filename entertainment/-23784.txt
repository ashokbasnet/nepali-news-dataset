भिडियोमा यस्तो बन्यो आजाद ढुंगानाको 'केहि खास'

काठमाडौँ। 'विदा नै देउ वरु', 'समर्पण'जस्ता सफल गीत दिएका गायक आजाद ढुंगानाको नयाँ भिडियो सार्वजनिक भएको छ। 'केहि खास' बोलको गीतको भिडियो आजादले सार्वजनिक गरेका हुन्।

लेखु सहयात्री र नवराज सुवेदीको शब्द रहेको गीतमा कल्याण सिंहको कम्पोज रहेको छ। गीतमा गोपाल रसाइलीको एरेन्ज रहेको छ।

नितिन चन्दले निर्देशन गरेको भिडियोमा सूर्या  थापा र आजाद ढुंगाना फिचर रहेका छन्। उत्सव दाहालले खिचेको भिडियोलाई नविन निरौलाले सम्पादन गरेका छन्।
