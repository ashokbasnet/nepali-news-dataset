‘कान्छी म्यूजिकल नाइट’ आयोजना हुने

काठमाडौं । ‘माझी बस्ती’निर्माण सहयोगार्थ यहि माघ २३ गते (मंगलबार) काठमाण्डौको अन्नपूर्ण होटलमा ‘कान्छी म्यूजिकल नाइट २०१८’को आयोजना हुने भएको छ ।

स्वर्गिय अभिनेता श्रीकृष्ण श्रेष्ठको स्मृतिमा स्थापित ‘श्वेता श्री फाउण्डेशन’ले सिन्धुपाल्चोक जिल्लाको भ्याडीटोलमा निर्माणाधीन माझी बस्तीको लागि सहयोग जुटाउन कार्यक्रमको आयोजना गरेको हो । कार्यक्रममा चलचित्र ‘कान्छी’ यूनिटसँगै नेपाली चलचित्र र सांगीतिक क्षेत्रका दर्जन बढी व्यक्तिहरुको सहभागिता रहने नायिका श्वेता खड्का जानकारी दिईन् ।

कार्यक्रममा श्वेता खड्का, अभिनेता दयाहाङ राई, संगीतकार तथा गायक राजनराज सिवाकोटी, हाँस्य कवि शैलेन्द्र सिम्खडा, गायक युवराज चौंलागाईं, कमेडियन सन्दिप क्षेत्री, गायिका माण्डवी त्रिपाठी, संगीतकार तथा गायक अर्जुन पोखरेल, गायक धर्मेन्द्र सेवन, हाँस्य कलाकार जितु नेपाल, निर्देशक आकाश अधिकारी, वरिष्ठ नृत्य निर्देशक बसन्त श्रेष्ठ, नायिका अशिष्मा नकर्मी, मरिस्का पोखरेल, जेविका कार्की तथा नायक विनोद न्यौपानेले विशेष प्रस्तुत दिनेछन् ।

कार्यक्रम संचालन लोकप्रिय सञ्चारकर्मी नरेश भट्टराई र पुर्व मिस नेपाल सुगरिका केसीले गर्ने जनाईएको छ ।
