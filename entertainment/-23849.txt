अनमोल-अदितीको जोडी कति फिट ? (फोटो फिचर)

काठमाडौं। यही माघ २६ गते प्रदर्शनमा आउने चलचित्र हो, – कृ । यो चलचित्र अहिले सर्वाधिक चर्चामा छ । चलचित्र प्रतिक्षित बन्नुका विभिन्न कारणहरु छन् । जसमध्ये पहिलो कारण नायक अनमोल केसी हुन । लामो ग्यापपछि प्रदर्शनमा आउन लागेको अनमोल अभिनित यो चलचित्र अनमोलको स्टारडमकै कारण सबैभन्दा बढी प्रतिक्षित छ । 

त्यस्तै चलचित्र प्रतिक्षित बन्नुको दोस्रो कारण चलचित्रकी नायिका अदिती बुढाथोकी हुन । बोल्ड नायिकाका रुपमा परिचित अदितीको कारण पनि यो चलचित्रलाई दर्शकले प्रतिक्षा गरिरहेका छन् । चलचित्रमा उनको अवतार बोल्ड छ कि सिम्पल छ त्यो चलचित्र प्रदर्शनपछिकै कुरा भो तर इन्स्टाग्राममा पोष्ट हुने उनका बोल्ड तस्विरका कारण उनका फ्लोअर्सले बोल्ड नायिकाकै रुपमा चिनेका छन् । चलचित्र प्रतिक्षित बन्नुको अर्को कारण छ,– जुन कारण हो, सार्वजनिक गीतसंगित र चलचित्रको ट्रेलर । ट्रेलर र गीतसंगित रुचाईएका कारण पनि चलचित्रलाई लिएर दर्शकहरु उत्साहित छन् ।

यि विविध कारणले अहिले चलचित्र बजारमा सर्वाधिक चर्चा छ त चलचित्र ‘कृ’ कै छ । ‘कृ’मा अनमोल र अदितीको जोडीलाई लिएर पनि अनेक चर्चाहरु भईरहेका छन् । सोमबार चलचित्रमा समावेश दोस्रो गीत ‘जानी नजानी माया’ सार्वजनिक कार्यक्रममा पनि यो जाडिको खुबै चर्चा भयो । कार्यक्रममा आकर्षक गेटअपमा पुगेका अनमोल–अदिती चलचित्रलाई लिएर निकै उत्साहित छन् । कार्यक्रम पश्चात डिसी नेपालले यो जोडिको आकर्षक तस्वीरहरु आफ्नो क्यामेरामा कैद गरेको छ ।





तस्विरः आर्यन धिमाल
