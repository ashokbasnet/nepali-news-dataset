यस्तो छ चलचित्र ‘ब्लाइन्ड रक्स’ को ट्रेलर

काठमाडौं । दृष्टिविहीन युवती सृष्टि केसीको जीवनमा आधारित रहेर निर्माण गरिएको चलचित्र ‘ब्लाइन्ड रक्स’ को ट्रेलर सार्वजनिक गरिएको छ । काठमाडौंमा मंगलवार एक कार्यक्रमका बीच चलचित्रको ट्रेलर सार्वजनिक गरिएको हो ।

फागुन १८ गतेबाट प्रदर्शनमा आउने यो चलचित्रमा नायिका वेनिशा हमाल मुख्य भूमिकामा छिन् । उनका साथमा चलचित्रमा अर्पण थापा, गौरी मल्ल लगायतका कलाकारको पनि मुख्य भूमिका छ । मिलन चाम्सले निर्देशन गरेको यो चलचित्रमा निकेश लिम्बुको लगानी छ । एन फिल्मस क्रिएसन र चाम्स इन्टरटेनमेन्टको ब्यानरमा चलचित्र निर्माण भएको हो ।

नवराज कृष्ण थापाको छायांकन, अर्जुन जिसीको सम्पादन रहेको चलचित्रको कथा यम थापा र सुमन उप्रेतीले लेखेका हुन् ।
