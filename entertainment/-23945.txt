यस्तो रह्यो 'कान्छि म्यूजिकल नाइट' (फोटोफिचर)

काठमाडौँ। ‘माझी बस्ती’निर्माण सहयोगार्थ मंगलबार काठमाण्डौको अन्नपूर्ण होटलमा ‘कान्छी म्यूजिकल नाइट २०१८’को आयोजना गरियो।

स्वर्गिय अभिनेता श्रीकृष्ण श्रेष्ठको स्मृतिमा स्थापित ‘श्वेता श्री फाउण्डेशन’ले सिन्धुपाल्चोक जिल्लाको भ्याडीटोलमा निर्माणाधीन माझी बस्तीको लागि सहयोग जुटाउन आयोजना गरको कार्यक्रममा चलचित्र र सांगीतिक क्षेत्रका दर्जन बढी व्यक्तिहरुको सहभागिता रह्यो।

कार्यक्रममा कलाकारिता मार्फत चलचित्र क्षेत्रमा पुर्याएको योगदानको कदर गर्दै विभिन्न कलाकारहरुलाई सम्मान गरिएको थियो।

कार्यक्रममा हाँस्य कवि शैलेन्द्र सिम्खडा, गायक युवराज चौंलागाईं, कमेडियन सन्दिप क्षेत्री, गायिका माण्डवी त्रिपाठी, संगीतकार तथा गायक अर्जुन पोखरेल, गायक धर्मेन्द्र सेवन, हाँस्य कलाकार जितु नेपाल, निर्देशक आकाश अधिकारी, नायिका अशिष्मा नकर्मी, मरिस्का पोखरेल, जेविका कार्की तथा नायक विनोद न्यौपाने लगायतले आ–आफ्नो प्रस्तुती दिएका थिए। कार्यक्रममा कान्छि निर्मात्री तथा नायिका स्वेता खड्का आकर्षक पहिरनमा उपस्थित भएकी थिइन्।
