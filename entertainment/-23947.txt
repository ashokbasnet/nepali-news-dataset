‘डमरुको डन्डीबियो’मा खगेन्द्रको यस्तो अवतार

काठमाडौं । अभिनेता तथा लेखक खगेन्द्र लामिछानेको मुख्य भूमिका रहेको चलचित्र ‘डमरुको डन्डीबियो’ को फस्ट लुक्स पोष्टर सार्वजनिक भएको छ ।

अभिनेता लामिछानेलाई मात्रै प्रस्तुत गर्दै दुई पोष्टर सार्वजनिक गरिएको हो । नेपालमा लोप हुँदै गएको डण्डीबियोको कथालाई चलचित्रमा उतारिएको छ । चलचित्रमा खगेन्द्रका साथमा मेनुका प्रधान, अनुप बराल, वुद्धि तामाङ, लक्ष्मी बर्देवा, अंकित खड्का, नमिता घिसिङ लगायतका कलाकारहरुको अभिनय छ । 

समृद्धि इन्टरटेन्मेन्टको ब्यानरमा निर्माण भएको चलचित्रमा विनोद गुरुङ र सुमी श्रेष्ठ घलेको लगानी छ । छेतेन गुरुङको निर्देशन चलचित्रको कथा कलाकार खगेन्द्र आफैंले लेखेका हुन् । चलचित्रमा प्रितम पाण्डेको सम्पादन, कालीप्रसाद बाँस्कोटाको संगीत, रिकेश गुरुङ, विद्या तिवारी र कालीप्रसादको गायन र हरी हुमागाईँको छायांकन रहेको छ । चलचित्रको प्रदर्शन मिति भने तय गरिएको छैन ।
