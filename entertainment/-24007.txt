प्रियंका कार्कीको फेसबुकमा जितु नेपालको स्टाटस ‘कपी-पेष्ट’

काठमाडौं । कलाकार जोडी धुर्मुस-सुन्तलीको चौथो एकीकृत नमूना वस्तीको हिजो मंगलबार उद्घाटन हुँदा धेरै कलाकार पनि सहभागी थिए । तर हास्य कलाकार जितु नेपाल कार्यव्यस्तताले जान पाएनछन् । उनले वस्ती उद्घाटन समारोहमा सहभागी हुन नपाएको भन्दै धुर्मुस-सुन्तलीसहित सरोकारवालालाई फेसबुकमा स्टाटस लेखेर बधाई र शुभकामना दिएका छन् ।

अर्की व्यस्त नायिका प्रियंका कार्की पनि वस्ती उद्घाटनमा सहभागी हुन सकिनन् । उनले जितु नेपालको फेसबुक स्टाटस नै कपी गरेर आफ्नो फेसबुकमा हुवहु पेस्ट गरिदिइन् र अन्तिममा लेखिन्– ‘साभार - जितु दाइ’

जितुले लेखेको र प्रियंकाले साभार गरेको त्यो स्टाटस यस्तो छः
-कार्य ब्यस्तता र पारीवारीक सोकका कारण आज हुने धुर्मुस सुन्तली द्वारा निर्मित सन्तपुर बस्ती हस्तान्तरणकार्यक्रममा सहभागी हुन पाईन, तथापी सिताराम र कुन्जनालाई बधाईअनि सुभकामना। सहयोगी मनाहरूलाई नमन। र आजबाट यस भव्य महलमा बस्न पॉउने सन्तपुरका भाग्यमानी ४७ परीवारलाई बधाई सहीत उत्तरोतर प्रगतीको कॉमना, नमुना बस्तीमा बसोवास गर्नेहरू पनि नमुना नै भयर अगाडी बढेर अरू दुखी गरीव र असहायहरूको पनि सेवा गरून भन्ने कॉमना गर्दछु....
