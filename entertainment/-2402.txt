जावलाखेल मैदानमा अन्डर साईडब्याण्डले दियो बेजोड प्रस्तुति (भिडीयो सहित)

जावलाखेल । हालै मात्र ललितपुर स्थित जावलाखेल मैदानमा १३ औ ईन्टर कलेज ब्याण्ड कम्पेडिशन सफलता पुर्वक सम्पन्न भएको छ । 

उपत्यकामा छरिएर रहेका विभिन्न कलेजहरुले भाग लिएको उक्त प्रतियोगितामा पाठशाला कलेजका स्क्रिमिङ्ग मारियोनेट ब्याण्डले प्रथम स्थान हासिल गरेको छ भने दोश्रोेमा ब्रिटिश मोडेल कलेजका एलिक्ट ब्याण्ड र तेश्रो स्थानमा रोयल म्यूजिक एकाडेमीका दि इन्सेप्शन ब्याण्ड लाई सफलता प्राप्त भएको छ ।

त्यस्तै जर्जको फेबरेटमा कालेडोस्कोप म्युजिक एकेडेमीको डिस्ट्रोइकम् ब्याण्ड र दर्शक÷श्रोता को फेबरेटमा एभरग्रीन हायर सेकेण्डरी कलेजको  संघर्स ब्याण्डले हासिल गरेको छ ।

सो कार्यक्रममा अतिथि ब्याण्डको रुपमा निम्त्याईएको अन्डरसाइड ब्याण्डले आफ्नो बेजोड प्रस्तुतिको प्रर्दशन गरेको छ । ४ वटा आफ्नो फेवरेट र केही नयाँ गीत सहित स्टेज प्रवेश गरेको ब्याण्डले बिद्यार्थीहरुलाई केहिवेर मेटालिक संगितमा झुमाएको थियो ।

 अन्डरसाईडलाई नेपालकै पश्चिमा जगतको झल्को दिने ब्याण्डको रुपमा चिनिन्छ । यसका अतिरिक्त तम्बलविद इन्क र स्याडोज ब्याण्ड पनि अतिथिको रुपमा रही आफ्नो प्रतिभाको प्रदर्शन गरेका थिए  ।
