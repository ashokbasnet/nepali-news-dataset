नीशान निर्देशित ‘ओ बेबी’मा श्रृष्टीलाई फकाउँदै पुष्पल

काठमाडौं । भिडियो सम्पादनमा चर्चामा रहेका नीशान घिमिरेको निर्देशन रहेको ‘ओ बेबी’ बोलको गीत सार्वजनिक भएको छ ।

कुन्दन पाठकको आवाज रहेको गीतलाई प्रेम दिवसलाई लक्षित गर्दै सार्वजनिक गरिएको हो । गीतमा, कञ्चन पाठक र मदन भण्डारीको शब्द, कञ्चन पाठककै संगीत छ । गीतको भिडियोमा पुष्पल खड्का र श्रृष्टीलाई प्रेमको रंगमा भिजेको देखाईएको छ । पुष्पलले श्रृष्टीलाई ‘ओ बेबी’ भन्दै प्रेम साट्न खोजिरहेको भिडियोमा देखाइएको छ । विकाश दाहालले सम्पादन गरेको भिडियोलाई अर्जुन तिवारी र उनको टिमले खिचेको हो । सुरेन्द्र बसेलले यो भिडियोमा कोरियोग्राफी गरेका छन् ।

निर्देशक घिमिरेले प्रेम दिवस नजिकिदै गर्दा श्रोता तथा दर्शकले यो गीतमा प्रेमको भाषा भेट्ने बताए । उनले, प्रेम गर्ने जोडीले भिडियोमा आफूलाई पाउने समेत दाबी गरेका छन् ।
