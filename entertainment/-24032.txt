यस्तो छ केकीको ‘हुर्रे’ ट्रेलर

काठमाडौं । यम थापाको लेखन निर्देशनमा निर्माण भएको चलचित्र ‘हुर्रे’ को अफिसियल ट्रेलर सार्वजनिक गरिएको छ ।

फागुन २५ गतेलाई प्रदर्शन मिति कन्फर्म गरिएको चलचित्रको ट्रेलरमा प्रेम, वियोग र कमेडी पक्षलाई देखाईएको छ । नायिका केकी अधिकारी, नायक अनुपविक्रम शाही, कलाकारहरु राजाराम पौडेल, अंकित खड्का, विजय बराल, संगीता नापितलाई ट्रेलरमा देखाईएको छ । साथै संगीतकार राजनराज सिवाकोटी पनि ट्रेलरमा अटाएका छन् ।

चलचित्रलाई दावा शेर्पा, सोनम लामा र छिरिङ दोर्जेले निर्माण गरेका हुन । चलचित्रलाई चन्दन दत्तले सम्पादन गरेका छन् । चलचित्रमा केकीले फूल बेच्ने यूवतीको भूमिका निर्वाहा गरेकी छिन् भने अनुपबिक्रम मन्दिरमा पुजापाठ गर्ने पण्डित बनेका छन् ।
