प्रियंका चोपडालाई प्रेममा कसले दियो धोका? नयाँ खुलासा

मुम्बई। बलिउडसँगै हलिउडमा पनि अभियनको कौशलमा नाम कमाएकी अभिनेत्री प्रियंका चोपडाले आफ्नो प्रेम प्रसंगलाई लिएर मुख खोलेकी छन्। प्रियंकाले केही दिन अगाडि आफू एक वर्ष पहिलासम्म ‘गम्भीर प्रेम’ मा रहेको बताएकी थिइन्। तर, अहिले आफू सिंगल भएको पनि बताएकी भारतीय संचारमाध्यमले जनाएका छन्। 

‘म जीवनमा केवल एक पटक मात्रै विवाह गर्ने कुरामा विश्वास गर्छु,’ उनले भनिन्, ‘म धेरै मानिससँग ह्याङआउट भएकी छु। सो क्रममा धेरै मानिससँग भेट पनि भएको छ। म धेरै मानिसलाई आफूलाई इम्प्रेस गर्न मौका पनि दिन्छु। तर अहिलेसम्म त्यस्तो समय आएको छैन जसले मलाइ इम्प्रेस पारोस्।’ उनले एक वर्ष पहिला आफू गम्भीर प्रेममा रहेको तर अहिले भने एक्लै भएको खुलासा पनि गरेकी छन्।

उनले तत्काल आफू कसैसँग डेटको मुडमा नरहेकोसमेत बताएकी छन्। ‘मेरा नजिक कुनै राम्रा युवक छैनन् भन्ने पनि होइन, तर अहिले म सिंगल नै छु,’ उनले भनिन्।

संचारमाध्यमका अनुसार प्रियंकाले आफू अमेरिकामा एकजनासँग डेट गएको तर त्यसले लामो समय लिन नसकेको बताइन्। 
प्रियंका चोपडा अमेरिकी टिभी शो क्वान्टिकोमा दुई सिजन गरिसकेकी छन्। यतिबेला उनी तेस्रो सिजनको शुटिङमा व्यस्त छिन्। उनीसँग हलिउडका दुई फिल्म पनि छन्।
