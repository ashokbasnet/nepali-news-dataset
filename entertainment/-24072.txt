राजेन्द्र खड्गीमाथि गम्भीर आरोप, प्रहरीले थाल्यो अनुसन्धान

काठमाडौं । चर्चित कलाकार राजेन्द्र खड्गी मानव तस्करीमा संलग्न रहेको अभियोगमा प्रहरीले अनुसन्धान सुरू गरेको छ ।

नेपाली चलचित्रमा द्वन्द्व निर्देशनका वादशाह कहलिने खड्गीमाथि मानव तस्करीको अभियोगमा नेपाल प्रहरीको केन्द्रीय अनुसन्धान ब्युरो (सिआइबी) ले अनुसन्धान सुरु गरेको जनाएको छ ।

दक्षिण कोरियामा कार्यक्रममा सहभागी हुन भन्दै मान्छेहरू लैजाने र उतै लुकेर काम गर्नका लागि सेटिङ मिलाउने गरेको खड्गीमाथि अभियोग छ । त्यसरी जाने व्यक्तिबाट खड्गीले मनलाग्दो मोटो रकम असुल्ने गरेका आरोप छ ।

खड्गीले यसरी अवैध तरिकाबाट अहिलेसम्म १५ जनालाई कोरिया पुर्याएको प्रारम्भिक अनुसन्धानबाट खुलेको प्रहरी भनाइ छ ।

खड्गी विरूद्ध उजुरी परेपछि प्रहरीले अनुसन्धान थालेको हो । अनुसन्धन पछि मात्रै उनको मानव तस्करीमा संलग्नताको यथार्थ पुष्टी हुने अनुसन्धानमा संलग्न प्रहरी अधिकारीले जानकारी दिएका आजको नयाँ पत्रिका दैनिकमा उल्लेख छ ।

पछिल्लो समय खड्गी चलचित्रबाट विस्तारै छायाँमा परेका छन् ।
