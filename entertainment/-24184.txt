भारतीय मिडियालाई ‘कृ’ नायिका अदिती बुढाथोकीले लेखिन्–म भारतीय हैन

काठमाडौं । आज शुक्रबार रिलिज भएको चलचित्र कृ की नायिका अदिती बुढाथोकीबारे ‘इन्स्टाग्राममा सुन्दर भारतीय महिला’ भनेर समाचार कभरेज भएको छ । अदितीबारे यस अगाडि पनि भारतीय नायिका सन्निलियोनीसँग दाँजेर समाचार आएको थियो ।

एक भारतीय अनलाइनले अदितीलाई ‘इन्स्टाग्रामका चर्चित ८ सुन्दर भारतीय महिला’ को सूचिमा राखेर समाचार लेखेको हो ।



प्रकाशित समाचारलाई अदितिले आफ्नो फेसबुकमा शेयर गरेकी छन् । तर उनले लेखेकी छन् ‘यद्यपी म भारतीय महिला हैन, तर लिस्टमा मलाई पनि राखेकोमा धन्यवाद ।’



अहिलेका सबैभन्दा चल्तिका नायक अनमोल केसीसँग चलचित्र कृ मार्फत अदितीले नेपाली सिने क्षेत्रमा डेब्यु गरेकी छन् । शुक्रबार देशभरका चलचित्र हलमा कृ प्रदर्शन भैरहेको छ । कृ मा अनमोलले तीनबर्षको मेहनत उतारिएको भन्दै प्रतिक्षाको घडी समाप्त भएको भन्दै चलचित्रले दर्शकको मन जित्ने दावी सहित आफू उत्साहित भएको प्रतिकृया दिएका छन् ।
