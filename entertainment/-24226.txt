 कपुर परिवारका दुई छोरी, जो एकअर्काको मुखसम्म हेर्दैनन्

मुम्बई। बलिउडका सबैभन्दा ठूलो कपुर परिवारका छोरी र वुहारीलाई फिल्ममा काम गर्न प्रतिबन्ध छ। त्यसका बावजुद करिश्मा र करिनाले फिल्ममा काम गरे। तर रणवीर कपुरकी बहिनी रिद्धिका कपूर भने फिल्म क्षेत्रबाट टाढा छिन्। उनी व्यापार गर्छिन्।  उनको ज्वेलरी र फेशन डिजाइनको व्यापार छ। रिद्धिमासँग जोडिएको अर्को विषय पनि छ, जुन विषय हमेशा चर्चामा रहन्छ। रिद्धिमा र करिश्माबीच बोलचालसमेत छैन। उनीहरु एकअर्कालाई हेर्न समेत मन पराउँदैनन्।

कपूर परिवार निकै ठूलो छ।  तीमध्ये केही परिवारबीच राम्रो सम्बन्ध छ भने केहीबीच बोलचालसमेत छैन। भारतीय संचारमाध्यमका अनुसार कपुर परिवारकी बुहारी बबिता र नितु सिंहबीच सुरुदेखि नै सम्बन्ध राम्रो छैन। यी दुई बीच बोलचामात्रै नहुने होइन, एकअर्कालाई हेर्नसमेत मन पराउँदैनन्। यही कारण उनीहरुका छोरी पनि आपसमा बोलचाल गर्दैनन्। नितु सिंहकी छोरी रिद्धिमा र बबिताकी छोरी करिश्मा एकअर्कालाई हेर्नसमेच चाहँदैनन्।

सानो उमेरमा यी दुईबीचको सम्बन्ध निकै राम्रो थियो। उनीहरु ठूला हुन थालेपछि भने सम्बन्धमा चिसोपना आउन थाल्यो। कारण, उनीहरुकी आमाबीच सम्बन्ध राम्रो छैन्। कतिसम्म भने कुनै कार्यक्रममा सँगै भेट भयो भने एकले अर्कालाई नदेखेजस्तै गर्छन्। उनीहरुबीचको विवाद कतिसम्म छ भने एक अर्काको विवाहमा समेत उनीहरु उपस्थित भएनन्। रिद्धिमाका भाइ रणबीर करिश्मा र करिनासँग निकै नजिक छन्।
