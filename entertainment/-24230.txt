माल्भिका भेटिने थलो-इन्स्टाग्राम

काठमाडौं । कुनै बेलाकी चर्चित अभिनेत्री एवं टेलिभिजन प्रस्तोता माल्भिका सुब्बा पछिल्ला बर्ष ज्यादा चर्चामा छैनन् । तर उनको सक्रियता सामाजिक संजालमा भने चर्को नै छ । नेपाली महिला सेलिब्रिटीमध्ये इन्स्टाग्राममा दैनिक सक्रिय हुनेमा माल्भिका पनि पर्छिन् ।



मिस नेपाल, अभिनेत्री, टेलिभिजन संचालक, सामाजिक कार्यकर्ता तथा उद्यमी । माल्भिकाका धेरै परिचय छन् ।

माल्भिका मिस नेपाल २००२ को उपाधि जितेपछि निकै चर्चामा रहिन् । त्यसपछी उनले कान्तिपुर टेलिभिजन सँग आबद्ध भएर कल कान्तिपुर नामक कार्यक्रमकी प्रस्तोता हुँदा चर्चा उत्तिकै ताजा राखिन् । सन् २००८ मा, उनले भारतको भ्वाइस अफ इन्डिया, एमटिभी एक्जिटमा मानव तस्करीको बिषयमा राजदुत भएर कार्य गरिन् ।

तर पछिल्ला दिनमा माल्भिका सानो-ठूलो पर्दामा खासै देखिन छाडेकी छन् । उनै माल्भिका इन्स्टाग्राममा भने दैनिक झुल्किन्छिन् । उनी भेटिने प्रभावकारी थलो बनेको छ-इन्स्टाग्राम ।

ऐनाका अगाडि उभिएर खिचाएको कलात्मक तस्बिर उनले इन्स्टाग्राममा पोष्ट गरेकी छन् ।
