कृष्ण रेउलेले ल्याए 'गाउँमा हल्ला चल्यो'

काठमाण्डौ। गायक कृष्ण रेउले र गायिका प्रिति आलेबीचको सम्बन्ध के हो र गाउँमा हल्ला चलेको? यी दुई गायक र गायिकाले गाउँमा के गरेर हल्ला चलेको हो बुझ्न गाह्रो भो । हल्ला चल्दा त कि राम्रो काम गर्नुपर्यो कि नराम्रो! राम्रोको भन्दा त नराम्रो कामको हल्ला चाहिँ अलि बढी नै चल्छ क्यारे। 

यतिबेला गायिका प्रिति आले र गायक कृष्ण रेउलेबीचको सम्बन्ध छताछुल्ल भएर गाउँमा हल्ला चल्न पुगेको छ। यी दुईले गाएको गीत ‘गाउँमा हल्ला चल्यो’ बजारमा रिलिज भएको छ। कल्पना क्रियशनको प्रस्तुतिमा कृष्ण रेउलेको ‘गाउँमा हल्ला चल्यो’ को शब्द संगीत रहेको छ।

गाउँमा हल्ला चल्योको म्यूजिक भिडियोलाई शंकर बिसीले निर्देशन गरेका छन् । गायक रेउले स्वयम् अभिनय गरेको यो म्यूजिक भिडियोमा उनलाई रिना थापा मगरले साथ दिएकी छन् । दुर्गा पौडेलको छायाँकन रहेको म्यूजिक भिडियोलाई नवीन घर्तीमगरले सम्पादन गरेका छन् ।
