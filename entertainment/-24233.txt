कसाङ तामाङको मौलिक भाका 'सिन्धु मेलम्ची हाम्रो गाउँ'

सफलता म्युजिक प्रालीको प्रस्तुतिमा सिन्धुपाल्चोक जिल्ला पर्यटन विकाशको चिनारी स्वरुप कसाङ तामाङको पहिलो लोकदोहोरी 'सिन्धु मेलम्ची हाम्रो गाउँ' बोलको म्युजिक भिडियो सार्वजनिक गरिएको छ । गायक कसाङ तामाङ र गायिका गितादेवीको आवाजमा रहेको गीतमा पर्यटन विकाश गर्नको लागी आफु जन्मेको ठाउँमा आउन आग्रह गरेका छन। गीतमा स्वर्ग जस्तै प्यारो ठाउँ सिन्धुपाल्चोकको विभिन्न मठमन्दिर , गुम्वा र पर्यटकीय स्थानको वर्णन गरिएको छ । 

गायिका गितादेवीले आफ्ना दर्शक तथा श्रोतालाई सिन्धुपाल्चोकमा भएका प्राकृतिक सम्पदाको दृश्यावलोकन गर्नको लागी सबैलाई अनुरोध गरेकी छन्।  गीतमा कसाङ तामाङको शब्द र  संगीत रहेको छ। म्युजिक भिडियोमा काजिश श्रेष्ठ, करिष्मा ढकाल, बविता श्रेष्ठ, र संजिव ठकुरीको अभिनय देख्न सकिन्छ। म्युजिक भिडियोलाई रमेश श्रेष्ठले निर्देशन गरेका हुन्।  शक्ति प्रजोल घिमिरेको सम्पादनमा रहेको उक्त भिडियोलाई  सागर गौत्तमले  छायांकन गरेका छिन् ।
