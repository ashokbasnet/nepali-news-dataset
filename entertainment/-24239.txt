कुलतमा फसेका युवाको कथामा निर्मित ‘गाँजा बाजा’ ट्रेलर सार्वजनिक

काठमाडौं । चलचित्र ‘गाँजा बाजा’ को ट्रेलर सार्वजनिक गरिएको छ । कुलतमा फसेका युवा पुस्ताको कथामा निर्माण भएको चलचित्र फागुन २५ गतेदेखि प्रदर्शनमा आउँदैछ ।

गणेशदेव पाण्डे निर्देशित चलचित्रमा अनुपम शर्मा, सुशिल सिटौला, बर्षा सिवाकोटी, रविन थापा, उद्धव राज भट्टराई, अम्वर सुवेदी, गोपाल अर्याल, रक्षा श्रेष्ठ, कुविर सुब्बा, रन्धिर शाह, सुस्मा पाख्रिन, प्रकाश भूजेल, राजु थापा, श्याम भण्डारी, देवकुमार श्रेष्ठ लगायतका कलाकारहरुको अभिनय छ । चलचित्रलाई गोमा विष्ट थापा र दिपेन्द्र रेग्मीले निर्माण गरेका हुन ।

चलचित्रमा निर्देशक पाण्डेकै कथा लेखन रहेको छ ।
