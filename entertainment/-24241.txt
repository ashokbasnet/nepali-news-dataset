सलमानको शोमा नाँच्न नेपाली नायिकाले किन गरे अस्विकार, स्वस्तिमाले खुलाईन कारण

काठमाडौं । आउँदो फागुन २६ गते अर्थात मार्च १० तारिखमा काठमाडौंको टुंडिखेलमा हुने सलमान खानको ‘दबंग द टुर’ आयोजना हुँदैछ । उक्त शोमा नाँच्नका लागि नेपाली नायिकाहरुले अस्विकार गरेको खबर अहिले सर्वस्त्र चर्चामा छ ।

आयोजक कम्पनी ओडीसी इन्टरटेन्मेन्ट प्रालिले गरेको प्रस्तावमा नायिका प्रियंका कार्की, स्वस्तिमा खड्का र एलिशा राईले नाँच्न अस्विकार गरेका हुन् । आयोजक कम्पनिले नेपाली कलाकारहरुलाई देखाएको नराम्रो व्यवहारका कारण नाँच्न अस्विकार गरेको नायिका स्वस्तिमा खडकाले बताएकी छिन् ।

‘हामी सलमान खानको कोरस भएर हिन्दी गीतमा नाच्नुपर्ने भएपछि आयोजकको प्रस्ताव अस्विकार गरेका हौं’ नायिका स्वस्तिमाले भनेकी छिन्– ‘हामीलाई त सम्मान नै भएन नि ।’ उनले हिन्दी गीतमा सलमानको साइडमा बसेर नाँच्न आफनो इथिक्सले नदिने पनि बताएकी छिन् ।  स्वस्तिमाले पारिश्रमिकको कुरामा पनि अत्यन्तै हेपेर न्यून प्रस्ताव गरिएको बताएकी छिन् ।
