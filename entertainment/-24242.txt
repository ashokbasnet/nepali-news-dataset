अनमोलको ‘कृ’ हेरेका दर्शकको यस्तो प्रतिक्रिया (भिडियो)

काठमाडौं । अन्ततः युवा स्टार अनमोल केसीको मुख्य भूमिका रहेको चलचित्र ‘कृ’ हिजो (शुक्रबार)देखी एक सय बढी हलहरुबाट प्रदर्शनमा आएको छ ।

झण्डै २ वर्षपछि नयाँ चलचित्रमार्फत दर्शकमाझ आएका अनमोलको चलचित्र हेर्न हलहलमा दर्शकको बोक्लो उपस्थिती देखियो । शुक्रबार विशेष गरी अनमोलका युवा फ्यान काठमाडौंका हलमा चलचित्र हेर्न पुगेका थिए ।

अनमोल केसी, अदिती वुढाथोकी, अनुप विक्रम शाही, सरोज खनाल, रुपा राना, लक्ष्मी गिरी लगायतका कलाकारको मुख्य भूमिका रहेको चलचित्रलाई सुरेन्द्र पौडेलले निर्देशन गरेका हुन । सुवास गिरी र भूवन केसीले संयुक्त रुपमा निर्माण गरेको यो चलचित्रका लागि अनमोलले २ बर्ष कडा मेहनत गरेका थिए ।

पछिल्लो केही महिना चलचित्रको व्यापार कमजोर भईरहेका बेला अनमोलको ‘कृ’ले दर्शकलाई हलसम्म तान्ने धेरैको अपेक्षा छ । शनिबार देशका हरेक हल हाउसफूल हुने निर्माण पक्षको अपेक्षा छ ।
रिलिजको पहिलो दिन नै चलचित्र ‘कृ’ हेरेका दर्शकले के भने ? (भिडियो)
