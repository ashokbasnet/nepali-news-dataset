‘पञ्चेबाजा’ को ‘म केही बोलुँ’ गीत सार्वजनिक

काठमाडौं । फागुन ११ गतेबाट प्रदर्शनमा आउने चलचित्र ‘पञ्चेबाजा’ को नयाँ गीत सार्वजनिक गरिएको छ ।

‘म केही बोलुँ’ बोलको गीतमा अभिनेता सौगात मल्ल, कर्मा र नायिका जस्मिन श्रेष्ठलाई फिचरिङ गरिएको छ । गीतमा कालिप्रसाद बाँस्कोटा संगीत,सविन एकतारेको शब्द तथा राहुल विश्वासको स्वर रहेको छ । गीतलाई कविराज गहतराजले कोरियोग्राफी गरेका छन् । घनश्याम लामिछाने निर्देशित चलचिलाई राजेश शाहीले निर्माण गरेका हुन ।

चलचित्रमा सौगात, कर्मा र जस्मिनसँगै अभिनेत्री सिर्जना सुब्बा, कलाकार बुद्धि तामाङ लगायतका कलाकारहरुको अभिनय छ ।
