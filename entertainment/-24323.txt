विक्रम राईको 'अन्जान थिए' गीत सार्वजनिक

राजधानीमा एक कार्यक्रमको आयोजना गर्दै गीतकार रोजी लाबुङ राईको पुस्तक र एल्बम बिमोचन गरिएको छ । वरिष्ठ गीतकार डाक्टर कृष्णहरि बरालको प्रमुख आथित्यता र गीतकार उन्नती बोहरा ’शिला’ को विशिष्ट आथित्यतामा एल्माब रोजाई, समन्वय र पुस्तक सोचाइको एकसाथ बिमोचन गरिएको हो । बिमोचन समारोहमा संगीतकार तारा प्रकाश लिम्बु र गायक बिक्रम राईको पनि उपस्थिति रहेको थियो । 

एल्बम रोजाईमा ७ गीत समावेश छन् । माया दिए, ओ परदेशी, भुल गरे, म सधै सधै, अब म मर्छु होला, सुनसान रातको र डन्ट लाइक योर बानी लगायतका गीत समावेश छन् । यसमा राम कृष्ण ढकाल, मेलिना राई, प्रमोद खरेल, मौनता कमबाङ, साझ सिंह, मिलन अमात्य र राजेश पायल राईको स्वर रहेको छ । यसमा बसन्त सापकोटा, डी रातु, नरेश लिङदेन, तारा प्रकाश लिम्बु, महेश खड्काको संगीत रहेको छ । 

यसैगरी एल्बम समन्वयमा ८ गीत समावेश छन् । यसमा तिमीलाई माया, तिम्रो माया, अलिकति माया, कोहि जिउदै, जलन हुन्छ , सुन्दर फुल, जलन हुन्छ २ र देश प्रेमी लगायतका गीत समावेश छन् । कार्यक्रममा 'अन्जान थिए' बोलको गीतको भिडियो सार्वजनिक गरिएको थियो । यसमा शब्द रोजीको रहेको छ भने यसमा संगीत र स्वर विक्रम राईको रहेको छ । 

यसमा राजिव समरको नृत्य निर्देशन, मिलन शंकरको छायाँकन, सुप्रिम पराजुलीको सम्पादन र शान थापाको निर्देशन रहेको छ । युकेमा बस्दै आएकी गीतकार रोजीले एल्बम तथा पुस्तक विमोचनकै लागि नेपाल आइपुगेकी छिन् । इभेन्टलाई लोकप्रिय सञ्चारकर्मी नरेश भट्टराईले संचालन गरेका थिए । 

डाक्टर कृष्णहरि बराल - उनको क्षमतालाई मैले गीत सुन्दा र पुस्तकका केहि पानालाई अध्यन गर्दा नै पहिचान गरिसकेको छु । उहाको पहिलो एल्बमलाई पनि मैले नै विमोचन गर्ने मौका पाएको थिए र अहिले पनि सो अवसर जुरेको छ । उहालाई मैले साहित्यमा निरन्तरता दिन आग्रह गरेको थिए । विदेशमा बसेर पनि साहित्य र गीतसंगीतलाई उहाँले गर्नु भएको मायालाई हामीले स्वागत गर्ने पर्छ । उहाँको लेखाई रहर मात्र होइन यसमा क्षमता पनि छ । आश छ आगामी दिनमा उहाका सिर्जनाले उचित स्थान पाउनेछन् । म उहाको निरन्तरताको कामना गर्दछु । 

उन्नती बोहरा ’शिला’ - उहाको गीतसंगीतमा सबै किसिमका भाव छन् । साथै उहाँको लेखाइमा परिपक्ता पनि देखिन्छ । उहाको एकै दिनमा गीत र पुस्तक विमोचन हुदैँछ, यो सुन्दा नै मलाई एकदमै खुसी लाग्यो । उहाँको लेखन यात्राले निरन्तरता पाउन, यहि शुभकामना दिन चाहन्छु । 

रोजी लाबूङ राई, गीतकार - यो मेरो रहर मात्र होइन, ईच्छा पनि हो । मैले यसमा आफ्ना भावलाई ब्यक्त गरेकी छु । केहि देखेकी छु, केहि भोगेकी छु अनि केहि कल्पना गरेकी छु । विदेशी भूमिमा भएता पनि मैले लेख्नलाई रोक्न सकिन । गीत लेख्नमा छुटै किसिमको आनन्द छ, यसले मलाई उर्जा थप्ने काम पनि गर्ने गरेको छ ।
