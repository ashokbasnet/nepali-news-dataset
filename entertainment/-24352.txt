नम्रता र अनुपको जोडीलाई कति सुहाउला एक्सन ?

काठमाडौँ । फागुनको तेश्रो सातादेखि छायाँकन सुरु गर्ने गरी चलचित्र जाइरा निर्माणको घोषणा गरिएको छ । ट्रेन्डसिटर्स प्रा.लि.ले बनाउने लागेको फिल्मलाई आशुतोषराज श्रेष्ठले निर्देशन गर्नेछन् । उनको यो डेव्यु निर्देशकिय फिल्म हो ।

एक्सन जनराको फिल्म जाइरा मा नायिका नम्रता श्रेष्ठ, नायक अनुपविक्रम शाही, रेमनदास श्रेष्ठ, कलाकारहरु प्रमोद अग्रहरी, सृजना रेग्मी, संगीता नापित र सम्राट मगरको मुख्य भूमिका रहनेछ । फिल्मको लागि यतिबेला टिम प्रि प्रोडक्सनको अन्तिम अवस्थामा छ भने नायिका श्रेष्ठले फाइट समेत सिकिरहेकी छन् । 

बाबु सुरेश श्रेष्ठको सिनेम्याटोग्राफी रहने जाइरा मा सम्राट बस्नेतको द्धन्द्ध निर्देशन रहनेछ । फिल्ममा प्रशन्न गोपाली प्रमुख कार्यकारी निर्माताको रुपमा रहेका छन् । 

जाइरा को सम्पूर्ण छायाँकन काठमाण्डौमा हुने निर्माता गोपालीले बताए । उनले निर्माण गरेको फिल्म रोमिया एण्ड मुना चैत २ गतेदेखि प्रदर्शनमा आउँदैछ ।
