'धान कुटी मकै' गीतमा भिमफेदी गाईज र बेबो 

काठमाण्डौ। बालापनमाधान कुटी मकै भुटी भन्दै हामी कैयौंले मादल बजाउन प्रयास गरेका छौ होला। ताल काट्न नजानेर धान कुटी मकै भुटी भन्दै मादल बजाउने हामी सबैलाई त्यो बालापनको झल्को दिलाउने खालको एक गीत सार्वजनिक भएको छ। दीपेन्द्र घिमिरेको शब्दमा एस.डि योगीको संगीत रहेको गीत “धान कुटी मकै भुटी“ को भिडियो सार्वजनिक भएको हो।  

एस.डि योगी र श्रुती योगीको स्वर रहेको उक्त गीतको भिडियोमा भिमफेदी गाईज र बेबो आचार्यलाई फिचर गरिएको छ। निर्मल लामा (बीजी) को निर्देशन रहेको भिडियोलाई ज्ञानेन्द्र शर्माले छायाङ्कन गरेका हुन भने सम्पादन प्रबिन श्रेष्ठको रहेको छ। भिडियोलाई चन्द्र गौतमले निर्माण गरेका हुन। 

दीपेन्द्र घिमिरे
२०६५ सालबाट संचार कर्ममा लागेका घिमिरे पछील्लो समय गीत लेखनमा अगाडि बढी रहेका छन। यस अघी घिमिरेकै शब्दमा मेलिना राईको स्वर रहेको गीत “तल्लाघरे साईला“ सार्वजनिक भईसकेको छ। पछिल्लो समय चलचित्र “लिलिबिलि“का लागि समेत गीत लेखेका घिमिरेले सार्वजनिक “धान कुटी मकै भुटी“ गीतले आफुलाई गीत लेखनको पाटोमा अगाडि बड्न मदत गर्ने बताए। 

एस.डि योगी
भारतमा संगीतको उच्चअध्ययन गरेर नेपाल फर्किएका संगीतकार हुन एस.डि योगी। यसअघी उनको संगीत रहेका गीतहरुमा नेपालका चर्चित गायकहरु स्वरुप राजआचार्य, शिव परीयार, सिशिर योगी लगायतले आवाज भरीसकेका छन।
