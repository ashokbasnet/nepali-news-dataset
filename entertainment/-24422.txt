‘न्याउल्या’ बजारमा

काठमाडौँ। मध्य तथा सुदूरपश्चिमका चर्चित १३२ कलाकारद्वारा स्वरबद्ध ‘न्याउल्या’ देउडा गीत सार्वजनिक भएको छ।

‘बिग परिवेश डिजिटल रेकर्डिङ स्टुडियो’को प्रस्तुति रहेको सो गीतमा संगीतकार भुवनप्रकाश बडुको संगीत–संयोजन तथा परिकल्पना रहको छ। शब्द संकलन टेकबहादुर ऐरको तथा एमके ठकुराठीको लय संकलन रहेको छ।

गीतको छायांकन तथा सम्पादन अमन बडू र निर्देशन दीपक जोशीले गरेका हुन्। सुदूरपश्चिमको मौलिक भाकामा रहेको उक्त देउडा गीतमार्फत आफ्नो भाका, संस्कृतिको संरक्षण एवं प्रवद्र्धन गर्ने उद्देश्य रहेको संगीतकार बडूले जानकारी दिए। रासस
