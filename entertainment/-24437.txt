गायक नरेन्द्र श्रेष्ठको 'साँझ ढली गयो' गीतमा अन्जु र अनिलको रोमान्स 

काठमाडौँ। गायक नरेन्द्र श्रेष्ठको 'साँझ ढली गयो तिमी नहुँदा, दिल यो बेचैन भयो' बोलको गीतको भिडियो सार्वजनिक भएको छ । बालकृष्ण सजिवको शब्द शृजना तथा अनिल शाहीको संगीतमा सजिएको गीतमा गायक श्रेष्ठ सलल बग्दा यो गीत हेर्ने र सुन्ने दर्शकलाई लट्ठ पार्न सफल देखिन्छन्। 

अनिल शाही र अञ्जु चौलागाईको रोमाञ्चकारी अभिनय रहेको गीतलाई मुकेश हुमागाईले छायांकन गरेका हुन् । भिडियोलाई शिशिर श्रेष्ठले निर्देशन गरेका छन् भने अमृत चापागाईको सम्पादन रहेका छ। गीतले साँझमा आफ्नी मायालु नभएको पलमा दिल बेचैन भएको कुरा लगायतका माया र प्रेम झल्किने कुरालाई नजिकबाट केलाएको छ ।
