‘तिमीसँग’ चलचित्रको ‘लडे लडे’ गीत ‘प्रेमगीत २’को ‘बिस्तारै बिस्तारै’बाट प्रभावित 

सुरक्षा भट्टराई काठमाडौँ। साउन १३ गते रिलीज भएको चलचित्र हो – ‘प्रेमगीत २’ । यो चलचित्रले ३ करोडको ब्यापार गर्यो र चलचित्र सुपरहिटको लिस्टमा रहन सफल रह्यो । चलचित्रका गीत संगीतले उतिकै चर्चा कमाए । यो चलचित्रको ‘बिस्तारै बिस्तारै’ बोलको गीतले पनि चर्चा कमायो ।
यो गीतको चर्चा भएसँगै यस्तै चल्ने गीत बनाउने लालसामा अर्को चलचित्रले यही गीतको भाव ‘कपी’ गरेको पाइएको छ ।

चलचित्र ‘तिमीसँग’को ‘लडे लडे समाउ’ भन्ने गीतलाई पनि ‘बिस्तारै बिस्तारै’बाट प्रभाबित भएको भन्न सुहाउँछ । किनकि जस्तो घटनाक्रम ‘प्रेम गीत–२’ को गीतमा देखाइएको छ त्यस्तै घटनाक्रम तिमीसँगको गीत ‘लडे लडे समाउ’ मा पनि छ ।

यी दुई गीत सुन्दा त पक्कै पनि फरक जस्तो लाग्छ तर दुवै गीत सँगै हेर्ने हो भने दुवैको ‘कन्सेप्ट’ एउटै भएको स्पष्ट झल्किन्छ ।


चलचित्र ‘तिमीसँग’को गीतको भिडियो हेर्नुहोस् –



र, अब चलचित्र ’प्रेमगीत २’ को गीत हेरेर वास्तविकता आफैं छुट्याउनुहोस्
