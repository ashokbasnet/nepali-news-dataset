‘परदेशीको जिन्दगी’मार्फत चलचित्र क्षेत्रमा ईन्ट्रि गर्दैछिन् नमिता

काठमाडौं । नेपाली चलचित्र नगरीमा दिनानुदिन नयाँ अनुहारहरुको आगमन भैरहेको छ । यसरी चलचित्र नगरीमा नव कलाकारहरुको आगमन भईरहँदा पलायन हुनेको संख्या पनि कम छैन । यसैबिच, चलचित्र क्षेत्रलाई नै आफ्नो करिअर सोँच्दै अगाडी बढेकी नव–नायिका हुन्– नमिता खडका ।

बहुप्रतिभाकी धनि नमिता चलचित्र क्षेत्रमा पाईला राख्दैछिन् चलचित्र ‘परदेशीको जिन्दगी’ मार्फत । करिब डेढ दर्जनभन्दा बढी म्युजिक भिडियोमा काम गरिसकेकी उनि भन्छिन ‘भिडियोमा काम गरेको अनुभब मैले चलचित्रमा उतार्ने कोशिष गरेकी छु ।’ भर्खरै २३ वर्ष पुगेकी नमिता आफूले बुझेर चलचित्र क्षेत्रमा आएको बताउँछिन् ।

उनि अभिनित चलचित्र ‘परदेशीको जिन्दगी’को अहिले धमाधम छायाँकन भईरहेको छ चलचित्रलाई बिचल किरातीले निर्देशन गरेका छन् । चलचित्रमा नमिताको साथमा सविन श्रेष्ठले काम गरेका छन् ।
