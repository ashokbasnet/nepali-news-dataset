रजनीको ‘उल्झन’ बेलायतका विभिन्न शहरमा प्रिमियर हुँने

काठमाडौं । अभिनेत्री रजनी केसी अभिनित चलचित्र ‘उल्झन’ बेलायतका विभिन्न शहरमा प्रिमियर गरिने भएको छ ।

चलचित्रका निर्देशक राजु अधिकारीले आगामी मार्च १८ गते बेलायतको अलडरसटमा रहेको एम्पायर हलमा रेडकार्पेट प्रिमियर गरिने जानकारी दिए । साउथ ह्यरोमा रहेको ह्यरो फुटबल क्लबमा मार्च २५ गते चलचित्रको प्रिमियर हुनेछ ।

यि बाहेक अन्य स्थानमा पनि चलचित्रको प्रिमियर गरिने निर्देशक अधिकारी बताउँछन् । रजनीका साथमा ध्रुव दत्त, बेनी ढुंगाना, दिनेश शर्मा, रामचन्द्र अधिकारी लगायतको अभिनय रहेको चलचित्रले अनेक सपना बोकेर विदेशिएको एउटा युवाको भोगाई र त्यसले परिवार र समाजलाई पारेको समस्या बोलेको छ ।

चलचित्रको प्रस्तुतकर्ता तेजेन्द्र कँडेल हुन । नारायण हरिकृष्ण कार्की र नविन अधिकारी चलचित्रका निर्माता हुन ।
