रेखा थापासँग प्रेमका कुरा : खुलेर बोल्ने भन्दा सोचेर बोल्ने केटा मन पर्छ

काठमाडौँ । पश्चिमा देशबाट सुरु भएको 'भ्यालेनटाइन डे' अर्थात प्रणय दिवस अहिले विभिन्न देशका विभिन्न स्थानमा मनाइँने गरिन्छ। प्रेम अभिव्यक्त गर्ने दिनका रुपमा मनाईने यो दिवस युवापुस्तामा निकै लोकप्रिय बन्दै गएको छ।    

'भ्यालेनटाइन डे' प्रेम जोडीहरुका लागि निकै महत्वपूर्ण दिनका मानिन्छ। जोडी खोज्दै गरेका वा प्रेम प्रस्ताव राख्ने मनसाय बनाएकाहरुलाई 'भ्यालेनटाइन डे' झनै बढी महत्वपूर्ण मानिन्छ। 

'भ्यालेनटाइन डे' का अवसरमा सपिङ मल, गिफ्ट पसल तथा फुल पसलहरु झकिझकाउ छन् भने झिडभाड पनि उत्तिकै देख्न सकिन्छ। भ्यानेन्टाइन डे मा प्रेम जोडी वा प्रेम खोज्दै गरेका व्यक्तिका आ आफ्नै योजना हुन्छन्। कलाकारमा पनि त्यो देखिन्छ।

प्रेमको परिभाषा, बुझाई र योजनाका बारेमा हामीले सफल अभिनेत्री तथा निर्मात्री रेखा थापासँग कुराकानीका आधारमा एक सामाग्री तयार पारेका छौँ : 

पहिलो प्रेम : पाँच कक्षामा पढ्दा मैले एक जना व्यक्तिलाई मन पराएको थिए। उहाँको नाम त भन्न मिल्दैन्। अहिले उहाँको विवाह पनि भइसकेको होला । त्यती बेला म परिपक्व नभएकाले मन पराएपनि प्रेमको गहिराईमा जान सकिएन्। 

कस्तो केटा मन पर्छ ? : फ्याट्टै बल्ने, फर्वाड भन्दा अलि खुलेर नबोल्ने केटा मन पर्छ। 



प्रेमको बुझाई :  प्रेमको परिभाषा दिए भने त्यो प्रेम मिथ्या हुन्छ। मानौँकी पानीको कलर कस्तो हुन्छ होला ? खुसी व्यक्त कसरी गरिन्छ ? भन्ने जस्तै हो। त्यसैले प्रेमको परिभाषा सायदै हुन्छ,  प्रेम गरीने चिज हैन आफै हुन्छ। म तपाईलाई प्रेम गर्छु भनेर गरिएको प्रेममा स्वार्थ हुन्छ। तर प्रेम आफै हुनुपर्छ भन्ने मेरो मान्यता हो। मेरो आजसम्म कसैसँग त्यस्तो प्रेम भएको छैन्। मैले भन्छुहोला कोही मलाई राम्रो लाग्यो मैले उसलाई मन पराउछु भनेर तर मन पराउनु प्रेम हैन्। कस्तो अवस्थामा प्रेम हुन्छ भने आफ्नै, कसैले गर्छु भनेर हुने कुरा छैन्। 

गुलावको फुल :  मैले यती धेरै गुलावको फुल पाएको छु। तर म गुलावको फुल दिएर गरेको प्रेम अभिव्यक्ति भन्दा व्यवहारिक प्रेम अभिव्यक्तिम आत्मसन्टुष्टी हुन्छु। 

विदेशी उत्पादन भन्दा स्वदेशी उत्पादन प्रयोग गरौँ :  प्रेम अभिव्यक्तिको नाममा हामीले स्वदेशी उत्पादन भन्दा विदेशी उत्पादनको प्रयोग गरिराछौँ । त्यसको साटो हामीले आफ्नै देशको उत्पादनको प्रयोग गरौँ । आफ्नै देशलाई माया गरौँ, आफ्नै माटोलाई माया गरौँ । 'भ्यालेनटाइन डे' ले यस्तो सन्देश दिनुपर्छ भन्ने मलाई लाग्छ। 

प्रेमका लागि कहीलै रोइन् : प्रेमका कारण रुने मान्छे हैन्, म माया, प्रेम, विछोड, त्याग भन्ने चिजलाई निकै नजिकबाट मनन गर्न सकेको मान्छे हो। तर पनि म आजसम्म प्रेमका लागि रोएकी छैन्। म प्रेमलाई सम्मान गर्छु । तर प्रेममै ढुबेर प्रेममै मर्ने पात्र छैन्। म अरुलाई पनि भन्न चाहन्छु प्रेम बुझनुहोस्। सबै आफुले भनेकै पाइन्छ भन्ने छैन् नपाउदा पनि मन बुझाउन सक्नु सबै भन्दा ठूलो कुरा हो।
