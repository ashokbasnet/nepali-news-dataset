चलचित्र ‘साथ साथ’ घोषणा

काठमाडौं । चलचित्र ‘साथ साथ’ निर्माणको घोषणा गरिएको छ । सुमन घिमिरेको निर्देशनमा बन्ने चलचित्र एक सातापछि छायाँकनमा जाने तयारीमा छ ।

सुशिल पोखरेल, रेशा श्रेष्ठ, किरण थापा, भेषराज खत्री, आशिष अर्याल लगायतका कलाकारको अभिनय रहने चलचित्रमा रेशा श्रेष्ठको लगानी रहनेछ । अधिकांश नयाँ कलाकारहरुलाई लिएर निर्माण घोषणा गरिएको चलचित्रमा कलाकार सुशिल पोखरेलकै कथा रहनेछ । चलचित्र लभस्टोरी कथामा निर्माण हुने जानकारी गराईएको छ ।

श्री तिमिल्सिना फिल्मस् प्रोडक्शनको ब्यानरमा निर्माण हुन लागेको चलचित्र आगामी वर्षको माघ १ गते रिलिज गर्ने योजना बनाइएको छ । चलचित्रमा शिव ढकालको छायांकन, अनिल कुमार महर्जनको सम्पादन, रुपेश बाँस्कोटाको संगीत, एनबी महर्जनको एक्सन र रामजी लामिछानेको नृत्य निर्देशन रहनेछ । त्यस्तै चलचित्र निर्माण पक्षले कभर भिडियो कम्पिटिसन समेत गर्ने भएको छ ।
