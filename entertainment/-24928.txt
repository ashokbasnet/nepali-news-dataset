मौसम र बबिता गुरुङको सालैजो गीत बजारमा

काठमाडौँ। पल्टनमा रहेर पनि नेपाली गीत संगीतलाई अत्यन्तै माया गर्ने नरेश बोहराको शब्द रहेको म्यूजिक भिडियो भर्खर मात्र बजारमा आएको छ।

मौसम गुरुङको गुरूङ भाषामा रहेको चलचित्र 'ठूलो सोल्टी'मा समावेश 'मान्छे पनि क्या राम्री गोरी' बोलको सालैजो गीतमा सर्जक लाहुरे नरेश बोहोरा मायालुलाई कुर्दै गोरखपुर रेलमा बसेका छन्।

यस गीतमा लय मौसम गुरुङको रहेको छ भने स्वर मौसम गुरुङ र बबिता गुरुङले दिएका छन्।

खेम थापा मगरको छायाँकन, कुशल गुरूङ (ठगु), नायिका जुना गुरूङ, याम गुरूङ र पुर्णिमा गुरूङको अभिनय, जनक गुरूङको निर्देशन साथै मेख थापा मगरले सम्पादन गरेका यस म्यूजिकक भिडियोलाई नव ज्योति भिजनले बजारमा ल्याएको हो।
