जोय पपैया सनको ब्राण्ड एम्बेसेडरमा अदिती बुढाथोकी

काठमाडौं । ‘जोय’ कम्पनीको उत्कृष्ट उत्पादन जोय पपैया सन डेल्ली नोर्सिङ सनस्क्रिन क्रिमले नेपाल तथा भारतकी चर्चित मोडल तथा नायिका अदिती बुढाथोकीलाई आफ्नो ब्राण्ड एम्बेसेडर घोषणा गरेको छ । काठमाडौंमा पत्रकार सम्मेलन गरी उक्त घोषणा गरिएको हो ।

उक्त कार्यक्रममा नेपालका लागि जोय कम्पनीका एकमात्र अधिकृत विक्रेता एस.एम.इन्टरप्राईजेजका डाइरेक्टर मनिकर्ण केशी र नायिका बुढाथोकीले संयुक्त रुपमा हस्ताक्षर गरे ।

ब्राण्ड एम्वेसडर बुढाथोकीले भनिन् ‘पपैयाको पोषणले त्वचालाई सूर्यको हानिकारक विकिरणबाट जोगाइ त्वचामा स्वस्थता प्रदान गर्दै चम्किलो बनाउछ । मैले धेरै वर्षदेखि पपैया सन प्रयोग गर्दै आएकी छु । सबै नेपाली महिला तथा पुरुषलाई पनि यो प्रयोग गर्न सल्लाह दिन्छु ।’ अदिती अभिनित ‘कृ’ हाल प्रदर्शनमा छ ।
