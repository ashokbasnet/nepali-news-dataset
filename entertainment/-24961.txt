यी हुन् ४० कटेपछि विवाह गरेका बलिउड अभिनेत्रीहरु

कामना न्यौपाने


एजेन्सी। हाम्रो समाजमा महिलाहरुको हकमा सामान्यतया २० देखि ३० वर्षको उमेरलाई विवाहको उमेरमा लिइन्छ । ३० पछि पनि विवाह नगरेका महिलाहरुलाई बूढी कन्याको नाम दिईन्छ। तर बलिउडका केही अभिनेत्रीहरु छन् । जसले आफ्नो करियर स्थापित गरेर ४० कटेपछि मात्र विवाह गरेका छन्। 

सुबासिनी मुले
सुबासिनी मुले हिन्दी तथा मराठी भाषाका चलचित्र र टेलिचलचित्रहरुमा जोडदार अभिनय गरेर दर्शकको माया बटुलेकी कलाकार हुन्। उनले ६० वर्षको उमेरमा डा अतुल गुर्तुसंग विवाह गरेकी हुन्।



उर्मिला
बलिउड चलचित्र अभिनेत्री उर्मिलाले ४२ वर्षको उमेरमा विवाह गरेकी हुन्। उर्मिलाका श्रीमान मिर मोसिन अख्तर पेशाले मोडल हुन् र उनी उर्मिला भन्दा कान्छा छन्।



नीना गुप्ता
टेलिचलचित्र तथा चलचित्रहरुमा शक्तिशाली भूमिका निर्वाह गर्ने नीना गुप्ताले ४२ वर्षको उमेरमा विवाह गरेकी हुन्। उनका श्रीमान विवेक मिश्र पेशाले चार्टर्ड एकाउन्टेन्ट हुन्।



प्रिती जिन्टा
बलिउड अभिनेत्री प्रिती जिन्टाले ४१ वर्षको उमेरमा विवाह गरेकी हुन्। उनले सन् २०१६ मा जेने गुडइनफसँग लगनगाँठो कसेकी थिइन्।



फराह खान
फराह खान बलिवुड अभिनेत्री, निर्देशक तथा कोरियोग्राफर हुन्। उनले ४० वर्षको उमेरमा विवाह गरेकी थिइन्। फराहका श्रीमान शिरिष कुंदर फराहभन्दा आठ वर्ष कान्छा छन्।
