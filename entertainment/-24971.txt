आँखा झिम्क्याउने युवतीको भाउ ह्वात्तै बढ्यो, दोस्रो फिल्मको लागि करोडौंको माग

मुम्बइ। आफ्नो पहिलो फिल्म ‘ओरु अदार लभ’को एक दृश्यमा आँखा झिम्क्याएर रातारात चर्चित भएकी हिरोइन प्रिया प्रकाश वारियरको मूल्य एकाएक बढेको छ । चर्चित भएसँगै उनलाई फिल्मका अफर आउन थालेका छन् । 

एक दक्षिण भारतीय वेब पोर्टलमा अनुसार प्रियालाई हालै निखिल सिद्धार्थको फिल्मको लागि अफर गरिएको थियो । यो रोलको लागि प्रियाले २ करोडको माग गरेको वेबसाइटले जनाएको छ । प्रिया यतिसम्म चर्चित भइरहेकी छिन् कि इन्स्टाग्राममा उनका फलोअर ३५ लाख भन्दा बढी भइसकेका छन् । उनको इन्स्टाग्राम एकाउण्ट भारतका सबैभन्दा तीब्र गतिमा फलोअर बढिरहेका एकाउण्टमध्येमा एक भएको छ । 

प्रियाको पहिलो फिल्म ‘ओरु अदार लभ’ को गीत ‘मानिक्य मलरया पुवी’को २५ सेकेण्डको क्लिप ९ फेब्रुअरीका दिन इन्टरनेटमा भाइरल भएको थियो । त्यतिबेलादेखि अहिलेसम्म यो गीतलाई १६ मिलियन भन्दा बढीले खेरिसकेका छन् । रोचक त के भने अधिकांश नेपालीले बुझ्दै नबुझ्ने मलायालम भाषाको यो गीत नेपालमा समेत ट्रेन्डिङको सातौ नम्बरमा छ । गीतको क्लिप २४ घण्टामै १ मिलियन पटक हेरिएको थियो र ५० हजार भन्दा बढी पटक लाइक गरिएको थियो ।
