‘कान्छी’यूनिट हल–हलमा पुग्दा देखियो यस्तो क्रेज

काठमाडौं  । आकाश अधिकारी निर्देशित चलचित्र ‘कान्छी’ हेर्न हलमा दर्शकको भिड लागेको छ ।

गत शुक्रबारबाट प्रदर्शनमा आएको चलचित्रले शुक्रबार र शनिबार राम्रो व्यापार गरेको चलचित्र वितरक गोपाल कायस्थले जानकारी दिएका छन् । उनले भने– ‘शनिबार झन चलचित्रको व्यापार आक्रामक रह्यो ।’ चलचित्रले सिंगलमा मात्रै नभएर मल्टिप्लेक्समा समेत दर्शकको राम्रो साथ पाएको कायस्थले बताए । काठमाडौँ बाहिरपनि चलचित्रको व्यापार आक्रामक नै रहेको जनाइएको छ ।

शनिबार चलचित्रकी नायिका तथा निर्मात्री श्वेता खडका, निर्देशक आकाश अधिकारी, नायक दयाहाङ राई, प्रज्ज्वल सुजल गिरी लगायतका कलाकारहरु बडीगार्डसहित दर्शकको प्रतिक्रिया लिन काठमाडौँका हल–हलमा पुगेका थिए । हलमा चलचित्रका कलाकारहरु पुग्नासाथ उनिहरु दर्शकहरुबाट घेरिए भने सेल्फी लिनेको लाइन नै लागेको थियो ।
