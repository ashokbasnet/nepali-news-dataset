यी बलिउड गायिका, जसले १३ सय मुटुरोगी बालबालिकालाई दिइन् नयाँ जीवन

एजेन्सी। बलिउड गायिका पलक मुछाल पछिल्लो समय लोकप्रिय गायिकाका रुपमा परिचित छिन्। 

विभिन्न रियालिटी शोमा जर्जको रुपमा समेत देखिने उनको सामाजिक कामबारे भने धेरै अनभिज्ञ नै छन्। गायिका पलकले अहिले सम्म १३ सय बढी बालबालिकाको जीवन बचाएकी छिन्। उनले यो काम आफू ६ वर्षकी हुँदा देखि सुरु गरेकी हुन्।

१९९९ मा भारतमा भएको कारगिल युद्धले भारत खल्बलिएको थियो। त्यतिबेला गायन सिक्दै गरेकी ६ वर्षिया पलकले केही पसलहरुमा सात दिनसम्म गीत गाएर केही रकम जम्मा गरिन् र युद्धको चपेटामा परेका आफ्ना छिमेकी बालबालिकाहरुलाई सहयोग गरिन्। त्यसको अर्को वर्ष
देखि उनले पसल तथा कार्यक्रमहरुमा गाएर पैसा जम्मा गरिन्। उक्त पैसा उनले मुटुको महंगो शल्यक्रिया गर्न रकम नभएका बालकलाई प्रदान गरिन्। 

त्यसपछि भाइ पलासको सहयोगमा उनको काम निरन्तर अघि बढ्दै गयो र सन् २००० सम्म आउँदा संस्थाको रुप लियो। हालसम्मको अवधिमा उनले १३ सय भन्दा बढी मुटु रोगी बालबालिकाको शल्यक्रियाका लागि  सहयोग गरेर उनीहरुको जीवन बचाइदिएकी छन्। विभिन्न कार्यक्रममा सहभागी भएर आएको रकम उनले कत्ति पनि नराखी बालबालिकालाई सहयोग गर्दै आएकी छिन्।
