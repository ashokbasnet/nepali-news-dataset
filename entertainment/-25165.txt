यस्तो देखियो चलचित्र कान्छीको 'सेलिव्रेटी रेड कार्पेट शो' (भिडियोसहित)

काठमाडौँ । अहिले प्रदर्शन भइरहेको चलचित्र कान्छीको 'सेलिव्रेटी रेड कार्पेट शो' सम्पन्न भएको छ। 

आइतबार कुमारी हलमा आयोजना गरिएको सेलिव्रेटी शो मा मह जोडी, निर्देशक दिपाश्री निरौला र माओवादी केन्द्रका नेता तथा पुर्व मन्त्रीगृह मन्त्री अग्नि सापकोटाले कान्छीको प्रशंसा गरे।

मलाई त कान्छी नै राम्रो लाग्यो, वरिष्ठ अभिनेता हरिवंश आचार्यले भने, श्वेताले मुटु निचोर्नु भएको छ । कलाकारको अभिनय, गीत संगीत, निर्देशकिय र छायाँकन पक्ष सबै राम्रो छ, भर्सटायलएक्टरले भने । पुरानो धारको भएर पनि नयाँ चिजलाई अंगालेको छ, मदनकृष्ण श्रेष्ठले कान्छीबारे छोटकरीमा प्रतिक्रिया दिए। 

यता निर्देशक दिपाश्री निरौलाले श्वेताको कमब्याक सार्थक बनेको बताइन् । कान्छी हेरिरहंदा मैंले श्रीदाईलाई सम्झिए, भावुक हुँदै दिपाले भनिन्, श्वेताको यो हिम्मत र साहसलाई हामी सबैले स्वागत गर्नु पर्छ । स्व.अभिनेता श्रीकृष्ण श्रेष्ठकै जिल्लाका माओवादी केन्द्रका नेताले फिल्म राम्रो लागेको प्रतिक्रिया दिए। 



आकाश अधिकारी निर्देशित फिल्म कान्छीमा श्वेता कान्छीको शीर्ष भूमिकामा प्रस्तुत भएकी छन् भने अभिनेता दयाहाङ राई, नीर शाह, कामेश्वर चौरसिया, आशान्तशर्मा, विनोद न्यौपाने, प्रज्वल सुजलगिरी, अनु शाह, भूमिका श्रेष्ठलगायतका कलाकारहरुको अभिनय छ । 

पुरुषोत्तम प्रधानको छायाँकन रहेको कान्छीमा राजनराज सिवाकोटी, अर्जुन पोखरेल र शम्भूजित बाँस्कोटाको संगीत छ । गीतमा वरिष्ठ नृत्य निर्देशक बसन्त श्रेष्ठले निर्देशन गरेकाछन् । कान्छीको स्क्रिप्टयाम थापाको हो।
