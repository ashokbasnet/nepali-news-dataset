शाहरुखले चाँडै अन्तरिक्षको उडान भर्ने!

मुम्बई।  बलिउड किङ खान शाहरुख खान यतिबेला आफ्नो नयाँ फिल्म ‘जिरो’ मा काम गरिरहेका छन्। यो फिल्म बाहेक उनी अर्को नयाँ प्रोजेक्टमा पनि काम गरिरहेका छन्। स्रोतलाई उद्धृत गर्दै भारतीय संचारमाध्यमले जनाए अनुसार शाहरुख खान एउटा बायोपिकमा पनि काम गर्दैछन्।

पछिल्लो समय कुनै न कुनै बायोपिक बन्ने समाचार सार्वजनिक हुन थालेका छन्। अब किङ खान पनि त्यसबाट अछुतो रहेनन्। शाहरुख खान अन्तरिक्षमा जाने वैज्ञानिक रोकश शर्मा को बायोपिकमा काम गर्दैछन्। सो फिल्ममा काम गर्न उनले मन्जुरी दिएका छन्। यो फिल्मको नाम ‘सल्यूट’ हो। शाहरुख चाँडै यो फिल्मको शुटिङ सुरु गर्दैछन्। 



संचामाध्यमका अनुसार शाहरुखले यही वर्ष सेक्टेम्बरमा फिल्मको केही भाग शुटिङ गर्न सहमति जनाएका छन्। त्यसपछि उनी आफ्नो फिल्म ‘जिरो’ को प्रमोशनमा व्यस्त हुनेछन्। यसअघि उनले आफ्नो फिल्म जिरो रिलिज नभएसम्म अर्को फिल्ममा काम नगर्ने बताएका थिए। 
‘सल्यूट’ फिल्मलाई सिद्धार्थ कपुरले निर्माण गर्न लागेका हुन्।



राकेश शर्माको भूमिकामा सिद्धार्थले पहिला अमिर खानसँग कुरा गरेका थिए। यो फिल्मका लागि अमिरले ग्रीन सिग्नल पनि दिएका थिए। तर समय अभागका कारण उनले सो फिल्मका काम गर्न नसक्ने बताएका छन्। अमिर खानले आफ्नो अघिल्लो प्रोटेक्ट ‘महाभारत’ का लागि राशेक शर्माको बायोपिकलाई अस्वीकार गरेका थिए।
