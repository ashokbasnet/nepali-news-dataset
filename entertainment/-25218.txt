चलचित्र ‘रणवीर’ निर्माणको घोषणा, सुशिल शिर्ष भूमिकामा

काठमाडौं । चलचित्र ‘रणवीर’ निर्माणको घोषणा गरिएको छ । चलचित्र फागुन ७ गते प्रजातन्त्र दिवसको अवसर पारेर छायाँकनमा गएको छ ।

गोविन्दसिंह भण्डारीको लेखन तथा निर्देशन रहने चलचित्रमा नायक सुशिल सिटौला शिर्ष भूमिकामा देखिँदैछन् । गोमा विष्ट थापा र दिपेन्द्र रेग्मीको संयुक्त लगानी रहने ‘रणविर’ मा सुशिलसँगै शुभेक्षा खड्का, सुपुष्पा भट्ट, प्रशान्त ताम्राकार, टिका पहारी, रवी गिरी, नरेश पौड्याल, हरिहर शर्मा, भोलाराज सापकोटा, जीवन भट्टराई, जगदिस रिजाल, बसन्ती भट्ट, शैलेश्वरी सिंह लगायतको अभिनय रहनेछ ।

महेश पौडेलको छायाँकन, गम्भिर विष्ट र सुरेन बसेलले कोरियोग्राफी रहने चलचित्रमा चन्द्र पन्तको द्धन्द्ध निर्देशन रहनेछ । त्यस्तै चलचित्रमा हर्कुलस बस्नेत, सुशान्त गौतम र अमित श्रेष्ठको संगीत रहनेछ । चलचित्रले शिक्षित युवाले समाजमा गर्ने संघर्षको कथा बोल्नेछ ।
