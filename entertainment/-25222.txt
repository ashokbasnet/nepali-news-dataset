६० जना कोरससँग यसरी छमछमी नाचिन प्रियंका

काठमाडौं । नायिका प्रियंका कार्कीको ‘सपनीमा आउनेलाई’बोलको गीतको भिडियो सार्वजनिक भएको छ । कार्टुन्ज क्रुको टिमसंगको सहकार्यमा निर्माण भएको यो म्युजिक भिडियोमा प्रियंकाले एकसाथ ६० जना कोरस डान्सरसंग छमछम नाचेकी छिन् ।

प्रियंका यसअघि कार्टुन्ज क्रुसंग ‘माछीले खाने, खोलीको लेउ’बोलको गीतमा मोडलिङ गरेकी थिईन् । उनि उक्त टिमसंग दोहोरीएकी हुन ।

मेलिना राईको स्वर, दिपेन्द्रनाथ शर्माको शब्द, बसन्त सापकोटाको संगीत र महाराज थापाको संगीत संयोजन रहेको गीतको म्युजिक भिडियो कविराज गहतराजले कोरियोग्राफी गरेका हुन् । सुदिप बरालको छायांकन रहेको भिडियोलाई अर्जुन जिसीले सम्पादन गरेका हुन् ।

नेपाली चलचित्र क्षेत्रकी अत्यन्तै व्यस्त नायिका प्रियंकाको आजभोलि म्युजिक भिडियोमा पनि उत्तिकै व्यस्तता बढेको छ ।
