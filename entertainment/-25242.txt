...अनि रानी मुखर्जीसँग अमिर खानले माफी मागे

बीबीसी। करिव चार वर्षपछि फिल्म हिचकीबाट रंगीन दुनियामा फर्किने तयारी गरिरहेकी अभिनेत्री रानी मुखर्जीको आवाज सुरुवाती दिनमा उनको संघर्षको कारण बन्यो। रानी मुखर्जीले आफ्नो सुरुवाती दिनको संघर्षका विषयमा उनले बीबीसी हिन्दीलाई बताएकी छन्। 

यतिबेला उनको आवाजको बेग्लै पहिचान भएको छ। तर, कुनै समय थियो, जब फिल्म निर्माताले उनको आवाजलाई आदर्श अभिनेत्रीको जस्तो पातलो नभएको बताउँथे।



फिल्म ‘गुलाम’ को किस्सा सुनाउँदै रानीले भनिन्, ‘सो फिल्ममा अमिर खान, निर्देशक विक्रम भट्ट र निर्माता मुकेश भट्टलाई के लाग्यो भने मेरो आवाजले फिल्मको भूमिकामा शोभा दिँदैन र मेरो आवाज डब गराइयो।’

सो क्रममा उनी गुलाम र करण जोहरको फिल्म ‘कुछ कुछ होता है’ मा एकसाथ काम गर्दै थिइन्। त्यतिबेला करणले रानीलाई  उनको पहिलो फिल्ममा उनकै आवाजमा थियो भने उनी आफ्नो फिल्ममा पनि रानीकै आवाज डविङ गर्ने बताएका थिए।

रानी भन्छिन्, ‘करण नयाँ निर्देशक थिए, उनी मेरो भूमिकाको आवाज अरु कसैबाट पनि डब गराउन सक्थे। तर, उनले ममाथि विश्वास गरे। उनले मेरो आवाज मेरो आत्मा भएको पनि बताए। उनको यो विश्वास मलाइ अगाडि बढ्न हिम्मतका रुपमा सावित भयो।’



उनले अगाडि भनिन्, ‘कुछ कुछ होता है हेरेपछि अमिर खानले मलाइ फोन गरेर माफी मागे र भने,‘मलाइ विश्वास थिएन की तिम्रो आवाज फिल्मकालागि सही छ। तर फिल्म हेरेपछि म आफ्नो शब्द फिर्ता लिन्छु। तिम्रो आवाज ठिक छ।’

आवाज बाहेक राजीलाई सानो कद भएकी आरोप लाग्थ्यो। तर, सौभाग्यले उनले सलमान खान, शाहरुख खान र अमिर खानसँग काम गरिन्। जहाँ उनको छोटो कदले असर गरेन।

आज रानी मुखर्जी आफ्नो फिल्मी करियरलाई लिएर सन्तुष्ट छिन्। उनले कयौं ठूला निर्देशक, निर्माता, अभिनेता र प्राविधिसँग काम गरिन्। पहिलो  फिल्म कुनै  जादू वा कसैको कारणले मिलेपनि त्यसपछि भने आफ्नो कामको हिसावले फिल्म पाउने उनको भनाइ छ।

चार वर्षको अन्तरलमा उनी ठूलो पर्दामा देखापर्दैछिन्।  यतिबेला उनलाई फिल्म भन्दा पनि आफ्नी दुई  वर्षीया छोरी मुख्य विषय हो। रानी छोरी आदिरालाई हुर्काउन व्यस्त भइन्। तर उनका श्रीमान निर्माता निर्देशक आदित्य चोपडा उनलाई चाँडै फिल्ममा फर्काउन चाहन्थे।
