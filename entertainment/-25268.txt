दुई रियल लाइफ जोडिको भिडन्त अब एउटै चलचित्रमा

काठमाडौँ । चलचित्र ‘एउटा यस्तो प्रेम कहानी’ का लागि अभिनेत्री प्रियंका कार्कीको रियल जोडी आयुष्मान देशराज श्रेष्ठ पनि अनुबन्धित भएका छन्। प्रियंका फिल्मका लागि फाईनल भएसंगै आयुष्मान पनि फाईनल भएको स्रोतले जनाएको छ ।


अब चलचित्रमा रियल जोडीको बाहुल्यता देखिने भएको छ । यसअघि यस फिल्मका लागि वास्तविक जीवनका रियल जोडी बर्षा राउत र उनका प्रेमी संजोग कोइराला फाइनल भएका थिए । अब,चलचित्रको टाईटलाई रियल जोडीहरु प्रियंका, आयुष्मान, संजोग र वर्षाले कसरि न्याय गर्लान् त्यो पछी थाह हुनेछ   ।


यस चलचित्रमा उनि चारसंगै किरण केसी र अभिनेता दीलिप रायमाझी देखिने भएका छन् । फिल्मको संगीत सम्हाल्न  संगीतकार र बसन्त सापकोटा तयार भएका छन्  । अहिलेका व्यस्त कोरियोग्राफर कविराज गहतराज पनि यस फिल्ममा बाँधिएका छन् । यशोधा राई र दिनेश दर्शनधारीको निर्माणमा बन्ने यस  फिल्मका सह.निर्माताहरूमा सुनील कटुवाल, सम्राट श्रेष्ठ र शेरोन गौतम रहेका छन्।


प्रस्तुतकर्ता शिव श्रेष्ठको कथामा बन्ने यस फिल्मको केही दिन भित्रै शुभ मुहूर्त गरिने।  फिल्मको डीओपीमा सुसन प्रजापति रहने छन् भने  सिंगापुर पुलिसका डीएसपी जो कलाकार पनि हुन्  प्रभू श्रेष्ठलाई समेत एक्सन रोलका लागि नेपाल झिकाइएको छ ।
