कवि दीपा राई पुनको गीति एल्बम 'प्रतिरुप' सार्वजनिक (भिडियोसहित)

काठमाडौ। केही वर्षदेखि यता प्रवासमा रहेर नेपाली साहित्य क्षेत्रमा निरन्तर लागि रहेकी कवि दिपा राई पुन अब सांगतिक क्षेत्रमा प्रवेश गरेकी छिन् । सफल कविको रुपमा स्थापित उनले सोमबार राजधानी एक कार्यक्रम गरि ‘प्रतिरुप’ गीति एल्बमसँगै एउटा गीतको म्युजिक भिडियो समेत सार्वजनिक गरेकी हुन् ।

काठमाडौँको बागबजारस्थित हार्दिक होटेलमा भरिभराउ वरिष्ठ कलाकार, चित्रकार, रचनाकार, साहित्यकार, पत्रकार तथा शुभचिन्तकको बिच प्रज्ञा प्रतिष्ठानका सदस्य तथा वरिष्ठ गायक गणेश रसिक, वरिष्ठ चित्रकार उत्तम नेपाली, वरिष्ठ सङ्गीतकार बुलुमुकारुङ्ग, चर्चित कवयित्री उषा शेरचन, वरिष्ठ कवि विप्लव ढकाल ‘प्रतीक’, गीतकार सङ्घका अध्यक्ष चुणामणि देवकोटा, उनका आमा विमला राई र उनले ‘प्रतिरुप’ एल्बमलाई सार्वजनिक गरिएको हो । ‘प्रतिरुप’ एल्बममा आठ वटा गीतहरू समावेश गरिएका छन् ।

चर्चित तथा लोकप्रिय गायक राजेश पायल राई, भीषण मुकारुङ्ग, रजिना रिमाल, मेलिना राई, विजय अधिकारी, विनोद राई र सुनिता थेगिमले स्वर दिएका छन् । भने पारस मुकारुङ्ग, वालंद राई, राजेश थापा र डी आर अटुको संगीत रहेको छ ।

सार्वजनिक गरिएको म्युजिक भिडियोमा सुनिता थेगिमले स्वर दिएका छिन् । भने  सविना गोपाली  र कवि हेमन यात्रीले फिचरिङ गरेका छन् । निर्देशन, छायाँकन र सम्पादन खगेन्द पान्दक लिम्बुले गरेका छन् ।
