अन्जु पन्तको 'शायद म आकाश' गीतको म्युजिक भिडियो सार्वजनिक

विगत केहि समय देखि नेपाली गीत संगीतको क्षेत्रमा भिडियो निर्देशन गर्दै आउनु भएको एउटा नाम हो कृष्ण राई।अमेरिकामा बसेर फ्लिम मेकिङ नै अध्यन गर्दै आउनु भएका कृष्णको आफ्नै होम प्रोडक्सन द आर.जी.टी. फ्लिम्स बाट विभिन्न चर्चित गायक गायीकाको गीतहरु भिडियो बजारमा आईसकेको छ।भर्खरै मात्र फेरि पनि उहाँकै निर्देशनमा 'शायद म आकाश' बोलको गीतको नयाँ म्युजिक भिडियो सार्वजनिक भएको छ।

चर्चित गायीका अन्जु पन्तको सुमधुर आवाज,संगीत सि.एल शर्मा ,शब्द सरिता पन्त र एरेन्ज पुस्प सुनुवारको रहेको यस मिठो गीतमा चर्चित मोडल रजनी थापाको अभिनय रहेको छ भने उनलाई कृष्ण आफैले साथ दिएका छन्।अमेरिकाको युटा राज्य स्थित विभिन्न स्थानहरुमा छाँयांकन गरिएको यस भिडियोमा प्रविण गुरुङले क्यामेरा चलाएका छन् भने उनलाई आशिष गुरुङले सहयोग गरेका छन्।त्यसै गरी फोटोग्राफीको काम भक्त मगरले सम्हालेका छन् भने पब्लिसिटि डिजाइन सुमन मगरले गरेका छन्।

यस गीत तथा भिडियोलाई हेरेर सुनेर दर्शक तथा श्रोताहरुको सकारात्मक प्रतिक्रिया आइरहेको हुनाले कृष्ण हर्षित छन् साथै अझै उर्जा थपिएको महसुस गर्छन्।भविष्यमा दर्शक तथा श्रोताहरुसंग अझै राम्रो राम्रो कामहरु गर्दै जाने प्रतिवद्दता यसै न्युज मिडिया मार्फत व्यक्त गर्दछन्।
