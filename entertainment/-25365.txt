डेढ करोडको लागतमा बनेको पञ्चेबाजा कस्तो होला ?

पोखरा । दर्शकलाई मनोरञ्जनको ‘शतप्रतिशत ग्यारेन्टी’ दिने दाबी गर्दै चलचित्र पञ्चेबाजाको यूनिटले प्रचारप्रसारलाई तिब्रता दिएको छ। 

फागुन ११ गतेबाट देशव्यापी प्रदर्शनमा आउने चलचित्र पञ्चेबाजाको प्रचार अभियानका लागि पोखरा आएको टोलीले उक्त दाबी पेस गरेको हो। ‘दर्शकलाई मनोरञ्जन दिने कुरामा हामीले ग्यारेन्टी लिन सक्छौँ।’ निर्देशक घनश्याम लामिछानेले भने, चलचित्र हेरेपछि दर्शकले हामीलाई गाली अवश्य गर्ने छैनन्।’ 

नेपाली चलचित्रको कस्तो धारलाई दर्शकले ठ्याक्कै रुचाईरहेका छन् भन्ने अझै यकिनका साथ भन्न सकिने अवस्था छैन। यद्यपी चलचित्र पञ्चेबाजाको टोलीले भने आफ्नो मेहनग खेर नजाने बताउँदै चलचित्र सफल हुने दाबी गरेको हो। 

चल्तीका कलाकारहरु, चलचित्रका लागि आवश्यक मसलेदार ‘स्क्रिप्ट’ र ‘स्क्रिनप्ले’को आधार पेश गर्दै निर्देशक लामिछानेले भने, ‘हामीले भनेको कुरालाई साक्षात महशुस गर्नका लागि फिल्म हेर्न म सम्पूर्ण दर्शकहरुलाई आग्रह गर्दछु।’
