अन्ततः चैत २ मा लाग्ने भो दिलीप र झरनाको ‘डेस्टीनेशन काठमाडौं’

काठमाडौं । स्व. निर्देशक दीपक रायमाझीको ‘ड्रिम प्रोजेक्ट’ का रुपमा रहेको चलचित्र ‘डेस्टिनेशन काठमाडौं’ अन्ततः अब प्रदर्शनमा आउने भएको छ । चलचित्र चैत २ गतेबाट प्रदर्शनमा आउने निर्माता शरद अधिकारीले जानकारी दिए ।

बिदेशीलाई नेपालप्रति आकर्षित गराउदै देशको पर्यटन क्षेत्रको बिकासमा सहयोग पुर्यााउनुका साथै देशको राजनीति परिवेशले पारेको प्रभावको बिषयमा केन्द्रित चलचित्रलाई अन्तर्राष्ट्रिय स्तरमा प्रदर्शन गर्ने सोच निर्देशक रायमाझीको थियो । तर, उनको असमायिक निधनका कारण केही समय निर्माण रोकिएको चलचित्रलाई अर्का निर्देशक मधुसुदन भट्टराईले पूरा गरेका हुन् ।

जनपुकार मिडिया हाउसले निर्माण गरेको चलचित्रमा दीलिप रायमाझी, झरना थापा, सहारा मावबे, केशब भट्टराई, बिक्रम मल्ल ठकुरी, रबि गिरी, बिकास चापागाई, नरेन्द्र थापा, रामचन्द्र अधिकारी, रश्मी भट्ट, रोशनी सापकोटाका साथै बालकलाकार सृजेश अधिकारी, सत्यम अधिकारी र युनिशा लामीछाने लगायतका कलाकारहरुको मुख्य भूमिका छ । राजु थापा र सौरभ लामाले खिचेको फिल्ममा निखिल बिश्वास, रमेश खड्का र राजन तिमिल्सिनाको संगीत छ ।

चलचित्रका निर्देशक रहेका रायमाझीको सन् २०११ मा हृदयघातका कारण निधन भएको थियो ।
