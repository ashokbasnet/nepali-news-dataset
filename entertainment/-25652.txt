मोफसल प्रचारमा जुट्यो चलचित्र 'मंगलम'

काठमाडौँ । छविराज ओझाको निर्माणमा बनेको चलचित्र ‘मंगलम’ यतिबेला मोफसल प्रचारमा जुटेको छ।

निर्माता छविराजसंगै निर्देशक नवल नेपाल, अभिनेत्री शिल्पा पोख्रेल, नायक पुष्प खड्का लगायतको चलचित्रयुनिट पुर्वको धरानबाट प्रचारलाई तिब्रता दिएको हो। प्रसारका लागि चलचित्र युनिट धरानबाट इटहरी, दमक, बिर्तामोड हुदै चितवन, हेटौडा, पोखरा पुग्ने छ। 

नवल नेपालले निर्देशन गरेको यो चलचित्र पारिवारिक प्रेम कथामा आधारित रहेको छ।  चलचित्रमा शिल्पा, पुष्पसँगै नायक पृथ्वीराज प्रसाईँ, नीर शाह, मिथिला शर्माको मुख्य भूमिकामा रहेको छ। त्यस्तै नायिका साम्राज्ञी केमियो भूमिकामा देखिएकी छन्। 

यो चलचित्र फागुन २५ गतेबाट अल नेपाल प्रदर्शन हुँदैछ। चलचित्र निर्मातामा दिजेन्द्र शाक्य, साकार ओझा र ओम गुरुङ रहेका छन् भने विष्णु घिमिरेको छायांकन, दिपक शर्माको संगीत, गोविन्द फुँयालको कथा रहेको छ। यो चलचित्रको पर्ख पर्ख मायालु बोलको गीत निकै रुचाइएको छ।
