सलमान खानले यसरी खोले अहिलेसम्म विवाह नगर्नुको कारण

एजेन्सी । बलिउड अभिनेता सलमान खान अहिले ५२ वर्षका भए। तर उनले अहिलेसम्म विवाह गरेका छैन्। 

उनका धेरै फ्यानले अहिलेसम्म किन विवाहन नगरेको भन्दै प्रश्नहरु गर्दै आएका थिए। हालै सलमानले आफै विवाह नगर्नुको कारण खुलाएका छन्। 

शुक्रबार एक अंग्रेजी वेबसाइटसँग कुरा गर्दै सलमानले भनेका छन्, 'विवाह एकदमै ठूलो चिज बनिसकेको छ। विवाह गर्नका लागि लाखौँ, करोडौँ रुपैयाँ खर्च गर्नुपर्छ। तर म त्यो गर्न सक्दिन।' सलमानसँग पैसा छैन भनेर पत्याउन धेरैलाई गाह्रो पर्ला, तर सलमानले एक अन्तवार्तामा यस्तो जवाफ दिए। उनको यस्तो जवाफले निकै चर्चा पाएको छ। 

सलमान खानले आफ्नो पारिश्रमिकको केही हिस्सा समाजसेवामा समेत खर्च गर्दै आएका छन्। उनले भने, कहिलेकाही म सँग धेरै केही व्यक्ति आउने गर्छन छोराछोरीको विवाहका लागि पैसा चाहियो । तर म उनीहरुलाई विवाह गर्नका लागि भने पैसा दिदिन्। 

सलमान खानको अहिलेसम्म सोमी अली, संगीता बिजलानी, ऐश्वर्या राय, कैटरीना कैफलगायतका अभिनेत्रीसँग अफियर रहेको चर्चा थियो। तर सलमान खानले अहिलेसम्म औपचारिक रुपमा उक्त प्रेम सम्बन्धका बारेमा पुष्टी गरेका छैनन्।
