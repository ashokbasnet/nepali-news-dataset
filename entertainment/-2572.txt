आफैँले गरेको बेईजतका कारण सुनिल र चन्दन काममा नफर्किएपछि कपिलले रोएर मागे माफी

एजेन्सी । सुनिल ग्रोवर(डाक्तर गुलाटी) र चन्दन प्रभाकरसंग कपिल शर्माको फाइटले निकै चर्चा पाइरहेको छ । कपिल शर्माको त्यो नराम्रो खालको हर्कतले गर्दा निकै आलोचन पनि भएको छ ।

सोमबार ‘द कपिल शर्मा शो’को टिम फिल्म ‘नाम शबाना’को टिमसंग सुटिङ गर्ने तयारी गर्दै थियो । तर सुनिल र चन्दनले कपिलसंग सुटिङ गर्न मानेनन् । निकै मनाउदाँ पनि दुवै नमानेपछि ‘द कपिल शर्मा शो’को सुटिङ एक दिनलाई स्थगित गरियो । यी सबै घटनाले तनावमा रहेका कपिल फिल्मका नायक मनोज बाजपेईसंग रोएको समेत खबर बाहिर आएको छ ।

सेटबाट कपिलले सुनिल र चन्दनलाई कयौं पटक फोन गर्दा समेत कुनै प्रतिक्रिया दिएका थिएनन् । सिद्ध पाजीले फोन गरेर कपिलका तर्फबाट माफि माग्दै काममा आउन पहल गर्दा समेत दुबै जनाले अस्वीकार गरे ।

त्यति गर्दा पनि सुनिल र चन्दन सुटिङको लागि आएनन् कपिलले ट्वीट गेरर सुनिलसंग माफि मागेका छन् ।
