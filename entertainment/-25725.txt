बलिउड अभिनेत्री श्रीदेवीको निधनपछि प्रधामन्त्री मोदीले गरे यस्तो ट्वीट

एजेन्सी । बलिउड अभिनेत्री श्रीदेवीको गएराति निधन भएको छ। ५४ वर्षीया श्रीदेवीको विवाह समारोहमा सहभागी हुन दुबई गएका बेला उतै हृदयघातका कारण निधन भएको पारिवारीक स्रोतलाई उदृत गर्दै भारतीय सञ्चारमाध्यमले जनाएका छन्। 

श्रीदेवीको निधनपछि यतिबेला समवेदनाका तथा श्रद्धाञ्जलीका स्टाट्सले सामाजिक सञ्जाल भरिएका छन्। यसै क्रममा भारतीय प्रधानमन्त्री नरेन्द्र मोदीले पनि श्रीदेवीलाई श्रद्धाञ्जली दिदै परिवारजनमा समबेदना प्रकट गरेका छन्। 

बलिउड क्षेत्रमा श्रीदेवीको भूमिका निकै महत्वपूर्ण रहेको बताउँदै प्रधामन्त्री मोदीले उनको असामायिक निधनको खबरले निकै दुखी बताएको बताएका छन्। उनले दुखद घडीमा रहेका परिवार र उनका प्रसंशकलाई धैर्यधारको कामना गर्दै श्रीदेवीको आत्माको शान्तिको कामना सहित श्रद्धाञ्जली व्यक्त गरेका छन्।  

 


Saddened by the untimely demise of noted actor Sridevi. She was a veteran of the film industry, whose long career included diverse roles and memorable performances. My thoughts are with her family and admirers in this hour of grief. May her soul rest in peace: PM @narendramodi
— PMO India (@PMOIndia) February 25, 2018


बलिउड क्षेत्रमा बादशाहत कायम गर्नुपूर्व उनले तमिल, तेलुगु, मलयालम कन्नड लगायतका चलचित्रमा समेत अभिनय गरिसकेकी थिइन्। उनी अभिनयामा यति धेरै भिजेर काम गर्थिन् की उनले अरु सबै कुरा भूल्ने गर्थिन्।
