दुवईमा श्रीदेवीको पोस्टमार्टम पुरा, पार्थिव शरीरलाई आज मुंबई ल्याइने

एजेन्सी । शनिबार राति निधन भएकी बलिउड अभिनेत्री श्रीदेवीको दुबईमै पोस्टमार्टम पुरा गरिएको छ। आज उनको पार्थिव शरीरलाई भारत ल्याउने तयारी रहेको भारतीय सञ्चारमाध्यमले जनाएका छन्। आज नै उनको अन्तिम संसार गरिने तयारी रहेको छ। 

श्रीदेवीको पोस्टमार्टमको प्रक्रिया पुरा भएपछि त्यसको रिर्पोट भने आइनसकेको पारिवारीक स्रोतलाई उदृत गर्दै भारतीय सञ्चारमाध्यमले लेखेका छन्। सबै औपचारिकता पुरा हुनासाथ उनको पार्थिव शरीर परीवारलाई दिने तयारी छ। 

सबै औपचारिक पुरा भएमात्र उनको पार्थिव शरीरलाई मुंबई ल्याउने समाचारमा जनाइएको । खलीज टाइम्सको एक रिर्पोटका अनुसार फोरेन्सिक रिपोर्ट आउने वित्तिक श्रीदेवीको शव परीवारलाई बुझाइने छ। जसका लागि ९० मिनेटको समय लाग्ने छ।
