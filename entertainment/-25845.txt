श्रीदेवीको निधनबारे ठूलो खुलासा

एजेन्सी। बलिउड अभिनेत्री श्रीदेवीको निधनलाई लिएर ठूलो खुलासा भएको छ। इएईबाट प्रकाशित हुने एक पत्रिकाले श्रीदेवी वाथटबमा व्यहोस अवस्थमा फेला परेको दाबी गरेको छ। श्रीदेवीको शनिबार निधन भएको थियो। उनी मोहित मारवाहको विवाहमा सहभागी हुन दुवइ गएकी थिइन्। मोहितकी श्रीमती, अनिल अम्बानीकी श्रीमती टीना अम्बानीकी भतिजी हुन्। 

दुवईको पत्रिका खलीज टाइम्सका अनुसार श्रीदेवीको निधनको ३० मिनेट पहिला उनीसँग के के भयो भनेर एक रिपोर्ट प्रकाशित गरेको छ। पत्रिकाका अनुसार शनिबार राति बोनी कपूर श्रीदेवीलाई एउटा सप्राइज डिनरमा लैजान चाहन्थे। त्यसकालागि उनी मुम्बईबाट दुवइ गएका थिए। साँझ साढे पाँच बजे जुमिराह इमिरेट टावर्समा फर्किए।

जुमिराह इमिरेट टावर्स होटल पुगेर उनले श्रीदेवीलाई उठाए र दुवैबीच करिव १५ मिनेटसम्म कुराकानी भयो। त्यसपछि बोनी कपुरले श्रीदेवीलाई डिनरमा लैजाने बताएर तयार हुन भने। श्रीदेवी तयार हुन बाथरुम गइन्। सो पत्रिकाका अनुसार करिव १५ मिनेटसम्म पनि श्रीदेवी बाहिर ननिस्किएपछि  बोनी कपुरले बाथरुमको ढोका ढकढक्याए।

भित्रबाट कुनै प्रतिक्रिया आएन त्यसपछि बोनीले बाथरुमको ढोका खोले। भित्र गएर उनले हेर्दा श्रीदेवी बाथटबमा व्यहोर भएर ढलेकी थिइन्। बोनीले श्रीदेवीलाई होसमा ल्याउने प्रयास गरे। तर उनी धेरै बेरसम्म पनि होसमा आइनन्। त्यसपछि बोनीले आफ्ना साथीलाई फोन गरे। 

सो घटनाको जानकारी राति करिव ९ बजे प्रहरीलाई गराइयो। प्रहरी श्रीदेवीको कोठामा पुग्दा उनको निधन भइसकेको थियो। त्यसपछि श्रीदेवीको शवलाई प्रहरीले आफ्नो नियन्त्रणमा लियो र पोस्टमार्टमकालागि अस्पताल पठायो। 

श्रीदेवीको शनिबार राति दुबईमा निधन भएको थियो। उनी मात्र ५४ वर्षकी थिइन्। श्रीदेवीको निधनको खबर सुन्ने वित्तिकै बलिउड शोकमा डुबेको छ। उनको निधन भएको समाचार सन्ने वित्तिकै कयौं कलाकार श्रीदेवीको घरमा पुगेका थिए। श्रीदेवीले हिन्दीसहित तमिल, कन्नड र मलयाली फिल्ममा पनि काम गरेकी छन्।
