नजिकीयो "ह्याप्पी डेज" को रिलीज मिती

काठमाडौँ । मिलन चाम्स निर्देशित चलचित्र ‘ह्याप्पी डेज’को फेरी रिलीज मिती सरेको छ । सो चलचित्रले आफ्नो पुरानो प्रदर्शन मिति फेरबदल गर्दै आगामी चैत २ मा चलचित्र प्रदर्शन मिति पक्का गरेको छ । निर्माण टिमका अनुसार चैत्र १६ मा प्रदर्शन गर्ने भनिएको यस चलचित्र दुई साता अघिको मितिमा  प्रदर्शन हुने भएको हो ।  
 चाम्स निर्देशित चलचित्रले कभर डान्स प्रतियोगिता घोषणा गरेको छ । प्रतियोगितामा सहभागी हुन् इच्छुकले चलचित्रको हिट गीत ‘चेप्टे चेप्टे पेरुंगो’को कभर भिडियो बनाउनु पर्नेछ । कभर भिडियोलाई  युट्युबमा अपलोड गरेसंगै ‘हयाप्पी डेज’ अफिसियल फेसबुक पेजमा लिंक सेन्ड गर्नु पर्नेछ ।

भिडीयोमा सर्वाधिक भ्युज पाउने विजेतालाई १ लाख नगद पुरस्कारको व्यवस्था गरिएको निर्माण टिमले जनाएको छ । यो प्रतियोगिता फागुन मसान्तसम्म मात्र हुनेछ ।

 ‘ह्याप्पी डेज’ मा भने दयाहाङ राई, प्रियंका कार्की, संजय गुप्ता, विक्की जोशी, शिशिर राणा, रुपा पुन, रिकेश चाम्स, जेन बकल लगायतको मुख्य अभिनय छ ।   चलचित्रलाई  बिपी खनाल, भवानी शर्मा, हिराल जोशी, मिलन चाम्स र डा। अशोक खनालले संयुक्त रुपमा निर्माण गरेका हुन् ।
