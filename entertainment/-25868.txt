‘ब्ल्याक’ पोष्टरमा देखियो आकाश र आँचलको प्रेम

काठमाडौं । आँचल शर्मा र आकाश श्रेष्ठ अभिनित चलचित्र ‘ब्ल्याक’ को फस्टलुक पोष्टर सार्वजनिक गरिएको छ । सार्वजनिक पोष्टरमा आकाश र आँचलको प्रेमभाव झल्किएको छ ।

आउँदो वर्ष २०७५ जेठ ११ गतेलाई रिलिज मिति तोक्दै निर्माण ब्यानर आश्मा फिल्मस् प्रालीले चलचित्रको चार वटा पोस्टर एकसाथ सार्वजनिक गरेको हो । सार्वजनिक गरिएको चारवटै पोष्टरमा आकाश र आँचल मात्रै प्रस्तुत छन् ।

आश्मा पाण्डेको निर्माणमा बनेको चलचित्रलाई प्रदिप श्रेष्ठले निर्देशन गरेका हुन् । मौनता श्रेष्ठको लेखनमा तयार भएको चलचित्र एक्सन लभस्टोरी जनरामा निर्माण भएको छ ।

चलचित्रमा महेश खड्का र प्रतिक पौडेलको संगीत, चन्द्र पन्तको द्वन्द्व, रामजी लामिछानेको कोरियोग्राफी रहेको छ । चलचित्रमा अर्जुन जिसीको सम्पादन छ ।
