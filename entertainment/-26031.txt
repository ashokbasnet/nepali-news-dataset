आफ्नै घरमा ल्याइयो श्रीदेवीको पार्थिव शरीर, हेर्नुहोस् उनको मृत्युपछिको अन्तिम फोटो

मुम्बइ। बलिउड अभिनेत्री श्रीदेवीको पार्थिव शरीर मुम्बइस्थित उनको आफ्नै घरमा ल्याइएको छ । मंगलबार राती मुम्बइ ल्याइएको पार्थिव शरीरलाई विमानस्थलबाट सिधै लोखंडलालास्थित उनको घर ग्रीन एकर्स लगिएको हो । यस क्रममा ठूलो संख्यामा फ्यानको भीड जम्मा भएपछि भीड हटाउन प्रहरीलाई निकै समस्या भएको थियो । 

श्रीदेवीको अन्तिम संस्कार भोली दिउँसो साढे ३ बजे हुनेछ । मंगलबार साँझ साढे ९ बजे अनिल अम्बानीको विमानबाट पार्थिव शरीर मुम्बइ ल्याइएको हो । विमानमा बोनी कपुर, संजय कपुर, अर्जुन कपुर समेत ११ जना थिए । अर्जुन कपुर मंगलबार बिहान दुबइ गएका थिए  । विमानस्थलमा अनिल कपुर, अनिल अम्बानीलगायत देखिएका थिए । 



परिवारले बुधबार दिउँसो साढे ३ बजे विले पार्ले श्मशानघाटमा अन्तिम संस्कार हुने जानकारी दिँदै समवेदना व्यक्त गर्नेहरुप्रति आभार व्यक्त गरेको छ । दिउँसो २ बजे अन्तिम यात्रा निकालिनेछ । यसअघि अन्तिम दर्शनको लागि उनको हवलाई साढे ९ बजेदेखि साढे १२ बजेसम्म सेलिब्रेसन स्पोर्टस क्लवमा राखिनेछ । सेलिब्रेसन स्पोर्टस क्लव श्रीदेवीको घरबाट १०० मिटर दूरीमा छ । 

दुबइ प्रशासनबाट पार्थिव शरीर हस्तान्तरण भएपछि शरीरलाई लेप लगाइएको थियो । यसमा करिब २ घण्टा लाग्यो । यसअघि दुबइ प्रशासनले ट्वीटरमार्फत केस बन्द गरिएको जनाएको थियो । यो दुर्घटनावश भएको मृत्यु भन्दै प्रशासनले सन्देहजनक केही पनि नभएको जनाएको छ ।
