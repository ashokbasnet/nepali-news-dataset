दीपा र प्रियंकाको लोभलाग्दो निकटता

काठमाडौं । नायिका प्रियंका कार्कीले मंगलबार चलचित्र ‘शत्रुगते’ टिमसँग आफ्नो जन्मदिन मनाईन् । काठमाडौंको एक होटलमा चलचित्र युनिटसँग प्रियंकाले केक काटेर खुसी साट्दै आफ्नो ३१ औं जन्मदिन मनाएकी हुन । उनको जन्मदिन मनाउन कलाकारदेखि सञ्चारकर्मीहरु समेत उक्त कार्यक्रममा पुगेका थिए ।

अन्य कार्यक्रमहरुमा उपस्थित हुँदा झै जन्मदिन सेलिब्रेसन चलिरहँदा पनि निर्देशक दीपाश्री निरौलासँग प्रियंकाको निकटता लोभलाग्दो देखियो । चलचित्र ‘छक्कापञ्जा’बाट शुरु भएको यी दुईको निकटता ‘छक्कापञ्जा २’ हुँदै हालसम्म आउँदा झनबढी झाङ्गिदै गएको उनीहरुले पोष्ट गरेका तस्वीरहरु हेर्दा नै प्रष्ट हुन्छ । उनीहरुले एकसाथ काम गरेको पछिल्लो चलचित्र ‘शत्रुगते’ चैत ९ गतेबाट प्रदर्शनमा आउँदैछ । 

मंगलबार निर्देशक दीपाश्री निरौलाले आफ्नो फेसबुकमा प्रियंकासँगका पाँच तस्वीर शेयर गरेकी थिइन । जुन तस्वीरले पनि उनीहरुको निकटता प्रष्ट झल्काउँछ ।

चलचित्रमा सँगै काम गर्दा नजिकिनु कुनै नौलो होईन्, तर यी दुईको निकटताले काम सकिएपनि निरन्तरता पाइरहेको छ ।

अहिलेसम्म यसरी निकट देखिँदै आएका यी दुई कलाकारको सम्बन्ध कहिलेसम्म यस्तो सुमधुर देखिने हो त्यो उनीहरुले नै जानून । जे् होस यिनिहरु सधै निकट नै रहुन्, शुभकामना ।
तस्वीरमा हेर्नुहोस् दीपा र प्रियंकाको निकटता
