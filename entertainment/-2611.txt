श्रुती हसनकी बहिनी रिपोर्टमाथि खनिएपछि

मुम्बइ। अमिताभ र धनुष स्टारर फिल्म शमिताभमा देखिएकी कमल हसनकी कान्छी छोरी अक्षरा हसनको अपकमिङ फिल्म ‘लाली की शादी में लड्डु दिवाना’को प्रमोशनको लागि अंधेरीको रहेजा क्लासिकमा एउटा इन्टरभ्यू राखिएको थियो। व्यवस्थापनमा कमजोरीका कारण समयमा केही ढिलाई भएपछि अक्षरा रिसले आगो भइन्। बलिउडका सिनियर डिष्ट्रिब्युटर सनी खन्नाले अक्षराको इन्टरभ्यू साँझ ६ बजे सक्ने बताएका थिए। ६ बजिसक्दा पनि अन्तरवार्ता लिने पत्रकारले प्रश्न गर्न नछोडेपछि अक्षराले उत्तर दिइनन्। बरु उल्टै समय सकिँदा पनि प्रश्न सोधिरहेको भन्दै रिपोर्टरमाथि बर्सिइन्। लगत्तै उनी डिष्ट्रिब्युटर खन्नामाथि बर्सिइन्। जर्नानिस्टले उनलाई सम्झाउन खोज्दा उनी झनै रिसाइन्। केही समयपछि उनी शान्त भइन् र इन्टरभ्यू पनि सामान्य अवस्थामै सकियो।
