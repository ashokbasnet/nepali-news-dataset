खगेन्द्रको ‘डमरुको डण्डीबियो’ बैशाख २१ मा

काठमाडौं । अभिनेता खगेन्द्र लामिछाने अभिनित चलचित्र ‘डमरुको डण्डीबियो’ को प्रदर्शन मिति तय गरिएको छ ।

दुई नयाँ पोष्टर सार्वजनिक गर्दै चलचित्र यूनिटले चलचित्र  बैशाख २१ गतेबाट प्रदर्शनमा ल्याउने निर्णय गरेका हुन । नेपालमा लोप हुँदै गैरहेको डण्डीबियो खेलको कथालाई उठान गरिएको चलचित्रलाई स्क्रिप्ट राइटर छेतेन गुरुङले निर्देशन गरेका छन् । उनको यो डेब्यू निर्देशन हो ।

चलचित्रमा  खगेन्द्रसँगै मेनुका प्रधान, अनुप बराल, वुद्धि तामाङ, लक्ष्मी बर्देवा, अंकित खड्का, नमिता घिसिङ लगायतका कलाकारहरुको अभिनय छ । समृद्धि इन्टरटेन्मेन्टको ब्यानरमा विनोद गुरुङ र नुर्बु छिरिंग घलेको लगानीमा निर्माण भएको चलचित्रको कथा खगेन्द्रले नै लेखेका हुन ।

प्रितम पाण्डे र निमेष श्रेष्ठको सम्पादन रहेको चित्रमा कालीप्रसाद बाँस्कोटाको संगीत र हरी हुमागाइँको छायाँकन रहेको छ ।
