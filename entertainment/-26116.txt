किन बढ्यो स्टेज मोह ? गायक–गायिका मात्र होइन नायक–नायिकादेखि पत्रकारसम्म स्टेजमा

काठमाडौँ। अहिलेको समयमा स्टेज कार्यक्रम नेपाली कलाकारको लागि एकदमै उपयोगी देखिएको छ । स्टेज कार्यक्रममा गायक गायिका मात्र नभएर नायक नायिकादेखि पत्रकारहरु पनि रमाएका छन् । पछिल्लो समयको कुरा गर्ने हो भने नायक निखिल उप्रेती पनि निकै नै स्टेजमा भुल्ने गरेको देखिएको छ । 

भैरव चलचित्रबाट नेपाली रजतपटमा कम्ब्याक गरेका निखिलको जादु उनले गरेका पछिल्ला चलचित्रमा देखिएको छैन । हुन त कलाकारलाई सधै नै कामको खाँचो रहनुपर्छ । उनका निकट स्रोतका अनुसार निखिल अहिले स्टेज कार्यक्रममा निकै भुल्ने गरेका छन् । अझ न्यून पारिश्रमिकमा पनि उनी स्टेज शोका लागि हिँड्ने गरेको बुझिएको छ । 

अभिनेताहरु मात्र नभएर गायक बद्री पंगेनी, रामजी खाँड, दुर्गेश थापा, देवी घर्ती, राधिका हमाल, पुस्कल शर्मा जस्ता चर्चित गायकहरुदेखि कार्यक्रम सञ्चालक नरेश भट्टराई, पत्रकार दिनेश डिसी र श्याम हरि सम्ममा स्टेज मोह देखिएको छ । 

रेखा थापा, सुस्मा कार्की, निखिल उप्रेती लगायत नायक नायिका पनि स्टेजमा रमाएको देखिन्छ । हास्य कलाकारको पनि उस्तै मोह यो क्षेत्रमा रहेको पाइन्छ । स्टेजको यस्तो मोहले देखाउँछ –कलाकारदेखि पत्रकारलाई राम्रो आम्दानीको अर्को स्रोत स्टेज देखिएको छ । यस्तै मेला महोत्सवमा आम्दानी पनि धेरै हुने र त्यस्तो धेरै परिश्रम गर्न नपर्ने कारणले गर्दा कलाकार स्टेजमा होमिएको हुन सक्छ ।
