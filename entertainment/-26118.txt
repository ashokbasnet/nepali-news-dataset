देशुले ल्याईन् ‘तिमीसँग बोल्दैमा’, भिडियोमा अनु र जीवनको रोमान्स

काठमाडौं । प्रवासमा रहेर नेपाली संगीतमा लाग्ने संगीतकर्मीको भिड पछिल्लो समय बढ्दै गएको छ । यसैको सूचिमा पर्ने गायिका हुन–गायिका देशु गोले ।

बेलायतमा बस्दै आएकी उनले हालै नयाँ गीत सार्वजनिक गरेकी छिन् ।  ‘तिमीसँग बोल्दैमा’ बोलको लभ सङमा संगीतकार अर्जुन पोखरेलको संगीत छ । गीतको भिडियोमा अभिनेत्री अनु शाह र मोडल जीवन भट्टराई फिचरिङ छन् । भिडियोमा उनीहरुको लभ केमेस्ट्री देख्न सकिन्छ ।

पासाङ योञ्जन लामाले निर्देशन गरेको गीतको भिडियोको छायांकन ज्ञानेन्द्र शर्मा र सम्पादन प्रविण श्रेष्ठले गरेका छन् । देशुले तीन महिनाअघिमात्रै ‘यो दिलको राजा’ बोलको गीत सार्वजनिक गरेकी थिइन् ।

‘दिलको राजालाई जस्तै यो गीतलाई पनि दर्शकले रुचाइदिनुहुनेछ भन्ने अपेक्षा छ,’ हाल काठमाडौंमा रहेकी उनले भनिन्, ‘म जहाँ रहेपनि मेरो मन सधैँ नेपाली नै हो त्यसैले नेपाली संगीतप्रति मेरो मोह कहिल्यै घट्नेछैन्, झनझन् बढ्नेछ ।’
