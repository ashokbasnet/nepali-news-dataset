रेखाको 'लाल मस्तिष्क' वितरणमा गोपाल र निकिताको सहकार्य 

काठमाडौं। अभिनेत्री रेखा थापाले नयाँ चलचित्र निमार्णको घोषणा गरेकी छन्। उनले रेखा फिल्मसको पाँचौ प्रस्तुतिका रुपमा चलचित्र ‘लाल मस्तिष्क’ निर्माण गर्ने घोषणा गरेकी हुन्। घोषणासँगै बुधबार मात्रै चलचिको वितरणको सम्झौता पनि भएको छ। यस चलचित्रलाई एफडी कम्पनीले उपत्यका बाहिर र गोपाल कायस्थले उपत्यकामा वितरण गर्नेछन्।

तर उपत्यकामा भने चलचित्र वितरणमा कायस्थसँग विकाश बोर्ड अध्यक्ष निकिता पौडेलले सहकार्य गर्ने भएकी छन्। चलचित्र वितरक गोपाल कायस्थले सो कुराको जानकारी दिएका हुन्। यससँगै बोर्ड अध्यक्ष पौडेल रेखाको लाल मस्तिष्कबाट वितरक बन्ने भएकी छन्। नर कार्की, सरस्वती थापा र तारा थापा निर्माता रहने उक्त चलचित्रको निर्देशन सम्झना उप्रेतीले गर्नेछन्। 

चलचित्र ‘लाल मस्तिष्क’ का असंख्य दृश्यहरुको छायांकन राम शरण उप्रेतीले क्यामेरामा कैद गर्नेछन्। चलचित्रको छायांकन कर्णाली प्रदेश र अन्य केही स्थानमा गरिने बताइएको छ।

चलचित्रको स्क्रीप्ट शिबम अधिकारीले लेखेका हुन्। यद्यपी चलचित्रको मूख्य भूमिकामा रहने कलाकारको नाम भने सार्वजनिक गरिएको छैन। चलचित्रमा सुरेश अधिकारीको संगीत रहनेछ।

द्धन्द्ध निर्देशकका रुपमा राजकुमार उप्रेती रहेनछन्। त्यस्तै नृत्य निर्देशक बसन्त श्रेष्ठलाई अघि सारिएको नायिका थापालेको जानकारी दिएकी छन्। चलचित्रको कथा वस्तुको परिकल्पनाकार स्वयम नायिका रेखा थापा र नर कार्की रहने छन्।

चलचित्रको जेठ महिनादेखि छायांकन गरिने नायिका थापाले जानकारि दिइन्। वर्षमा एउटा उत्कृष्ट चलचित्र निमार्ण गर्दै आईरहेकी नायिका थापाको यो चलचित्र तिहारमा प्रदर्शन गर्ने तयारी गरेकी छन्।
