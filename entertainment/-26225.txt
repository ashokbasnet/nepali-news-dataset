श्रीदेवीको मृत्युपछि छोरी जाह्नवीको पहिलो फोटो बाहिरियो, देखिइन शोकाकुल

मुम्बइ। श्रीदेवीको मृत्युपछि उनकी छोरी जाह्नवी कपुरको पहिलो फोटो मिडियामा आएको छ । यो फोटो श्रीदेवीको अन्तिम संस्कारको बेला खिचिएको हो । यो फोटो हेरेरै अनुमान गर्न सकिन्छ उनी आमाको मृत्युपछि कतिसम्म शोकाकुल छिन् । 



शनिबार २४ फेब्रुअरीका दिन श्रीदेवीको दुबइमा निधन भएको थियो । त्यहाँ उनी भान्जा मोहित मारवाहको बिहेमा सहभागी हुन गएकी थिइन् । बिहे सकिएपछि उनी केही समयका लागि दुबइमै रोकिएकी थिइन् यही समयमा उनको मृत्यु भएको हो । त्यतिबेला आफ्नो फिल्म धडकको शुटिङका कारण जाह्नवी दुबई जान सकिनन् । श्रीदेवी कान्छी छोरी खुसी र पति बोनी कपुरसँग दुबइ गएकी थिइन् । 

बोनी कपुरकी प्रथम पत्नी मोना कपुरजस्तै श्रीदेवी पनि निकै अभागी रहिन् । मोना कपुरले पनि आफ्ना छोरा अर्जुन कपुरको पहिलो फिल्म हेर्न पाइनन् । २०१२ मा मोना कपुरको मृत्यु हुँदा उनका छोरा अर्जुन कपुरको पहिलो फिल्म इशकजादे रिलिज हुनेवाला थियो । अहिले पनि छोरी जाह्नवीको फिल्मको सुटिङ भइरहँदा श्रीदेवीको मृत्यु भयो । जाह्नवीको पहिलो फिल्म धडकको रिलिज सम्भवतः जुलाइमा हुनेछ ।
