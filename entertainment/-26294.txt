‘भोर’को पोस्टर सार्वजनिकसंगै रिलिज मिति घोषणा

काठमाडौं । ‘होली’को अवसर पारेर चलचित्र ‘भोर’को फस्टलुक पोस्टर तथा रिलिज मिति सार्वजनिक गरिएको छ । चलचित्रका निर्देशक यादवकुमार भट्टराईले चलचित्रको पोस्टर सार्वजनिक गर्दै  बैशाख २१ गतेबाट चलचित्र प्रदर्शनमा आउने बताए । 

चलचित्रले तराई भेगमा विद्धमान दाइजो प्रथाको यथार्थ कथालाई पर्दामा उतार्न खोजेको छ । यसअघि सति प्रथाको विषयलाई उठान गरेको चलचित्र ‘झोला’ को टिमले चलचित्र ‘भोर’ निर्माण गरेको हो । चलचित्र ‘झोला’ले दर्शक तथा समिक्षकबाट राम्रो प्रतिक्रिया पाएको थियो । नेपाली समाजको यथार्थतालाई लिएर चलचित्र निर्माण गरेको निर्देशक भट्टराईले बताए ।

कृष्ण धाराबासीको लेखनमा तयार भएको चलचित्रमा रामनारायण ठाकुर, अनिता रानी मण्डल, राजेश सक्सेना, बि एन पटेल, डली सरकार, प्रमेश झा, बटुक राज मिश्र, अनिता देव, पुजा कर्ण लगायतका कलाकारहरुको अभिनय छ । देबेन्द्र प्रसाद सुवेदी चलचित्रका कार्यकारी निर्माता हुन् ।

दिपक बज्राचार्यको छायांकन रहेको चलचित्रमा राज तिमल्सिना र राम गोपाल थापा निर्माताका रुपमा रहेका छन् ।
