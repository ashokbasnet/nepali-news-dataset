कसले गर्‍यो वर्षा शिवाकोटीको अपहरण ?

काठमाडौं । केही दिन अघिमात्र चलचित्र जय शम्भु घोषणा गरिएको थियो । चलचित्र जय शम्भु घोषणाकै दिनदेखी फ्लोरमा गएको हो । हाल चलचित्र जय शम्भुको छायाँकन चलचित्र विकास कम्पनी बालाजुमा भईरहेको छ । १० दिनको सेडुलमा विकास कम्पनीमा शुटिङ भईरहेको छ।

शुरुमा चलचित्र मूख्य कलाकारहरु अनुप विक्रम शाही, प्रशान्त ताम्राकार र बर्षा शिवाकोटीको परिचयात्मक एकशन सिन खिचिएको हो । चलचित्रको शुटिङ एक साथ चार क्यामराले भईरहेको छ । फिल्ममा रेड ४ दशमलव ५ के २ वटा, गोप्रो ४ के १ वटा र फ्लाटोन ४ के ड्रोन एउटा प्रयोग गरिएको छ । चलचित्रका निर्माण टिमले एक्शन र गीतमा मात्र नभई पुरै फिल्ममा चार क्यामरा प्रयोग हुने बताईएको छ ।

उक्त एक्शन सिनको लागि लाखौं खर्च गरेर सेट तयार पारिएको छ । सेट तयार पार्न १० लाख बढि खर्च भएको र सेटसँगै लाखौंको प्रोपर्टि राखिएको छ । सेटको लागि ३ वटा पुराना कार र एउटा जिप खरिद गरिएको निर्माण पक्षले जानकारी गराईएको छ ।

एक्शन कोरियोग्राफर श्री श्रेष्ठले फिल्म जय शम्भुमा एक्शनको नयाँ अपडेट शुरु गर्न लागिएको बताएका छन् । उनले चलचित्र जय शम्भुमा जस्तो सिन अरु फिल्ममा हाल सम्म नभएको दावी गरेका छन् । गाडीलाई रिङगमा घुमाउने, १० फिट उचाईमा गाडी उडाउने लगायतका सिनहरु ज्य शम्भुमा रहने उनले बताएका छन् । चलचित्रको कलाईमेक्समा मात्रै ३० लाख बढि खर्च हुने एक्शन कारियोग्राफर श्री श्रेष्ठले बताएका छन् ।

चलचित्रका निर्देशक रुपेश तामाङले हाल एक्शनका सिहरु भईरहेको र एक्शन पुरै बलिउडकै स्टाईलमा नेपालमा पहिलो पटक खिच्न लागेको दावी गरेका छन् । हाल मूख्य कलाकारहरु अनुप विक्रम शाही, प्रशान्त ताम्राकार र बर्षा शिवाकोटीको एक्शन सि भईरहेको छ । चलचित्रको ८० प्रतिशत बढि सिन काठमाडौंमा खिचिने छ भने बाँकी अन्नपूर्ण बेसक्याम्पमा खिचिने योजना रहेको छ । प्रस्तुतकर्ता दिनेश शाही रहेको जय शम्भुमा निर्माता अरविन्द्र शाक्य छन् भने कार्यकारी निर्माता राजकुमार नगरकोटी र चक्र पाख्रिन छन् । चलचित्रलाई हरि घले लामाले खिचिरहेका छन् भने प्रोडक्शन डिजाईनर शंकर बस्नेत रहेका हुन् । चलचित्र नयाँ बर्षको श्रावण १ मा रिलिज हुने बताईएको छ ।
