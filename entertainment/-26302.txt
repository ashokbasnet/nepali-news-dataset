विप्लवको ‘धम्की’पछि सलमान नेपाल नआउने

काठमाडौं । बलिउड अभिनेता सलमान खानको नेपाल भ्रमण स्थगित भएको छ । मार्च १० मा सलमानको ‘दबंग द टुर’ काठमाडौंमा हुने तय भएको थियो ।

शोमा सलमानसंगै अभिनेत्री सानोक्षी सिन्हा, प्रभु देवा, मनिष पल, डेजी शाह, मिट ब्रदर लगायतका कलाकारहरु पनि उपस्थित हुने भनिएको थियो । तर शो स्थगित भएको स्रोतले जानकारी दिएको छ ।

सलमानको नेपाल भ्रमणको विषयलाई लिएर नेत्रविक्रम चन्द ‘विप्लव’ नेतृत्वको नेकपाले विरोध जनाएको थियो । विप्लव समूहको चेतावनीलाई कारण देखाउँदै सलमानले नेपाल नआउने सन्देश पठाएपछि आयोजक ओडीसी इन्टरनेसनले ‘दबंग द टुर’ रद्द गरेको हो । शो पछि अर्को मितिमा हुने वा नहुने भन्ने वारे कुनै जानकारी आएको छैन ।
