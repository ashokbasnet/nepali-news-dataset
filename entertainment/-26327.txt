यसकारण करिना कपुर मनाउँदिनन् होली, यी चार सुपरस्टार पनि मनाउँदैनन् 

एजेन्सी। होली रंगको पर्व हो । नेपालसँगै भारतमा पनि हर्ष उल्लासका साथ होली मनाइन्छ । यसमा नेपाली फिल्म उद्योगसँगै बलिउडका कलाकारहरुपनि उल्लासपूर्वक सहभागी हुन्छन् । तर केही बलिउड सुपरस्टारहरु छन् जो होली मनाउँदैनन् । 

तर, बलिउड सुपरस्टार करिना कपुरले  होली मनाउँदिनन् । उनले एकपटक भनेकी थिइन् ‘हामी कहिल्यै होली मनाउँदैनौं । जब मेरो हजुरबुवाको निधन भयो त्यसपछि रंग पनि हाम्रो जीवनबाट गए । त्यतिबेलादेखि हामीले कुनै पनि होली मनाएनौं ।’ बलिउडका अर्का स्टार रणवीर कपुर पनि होली मनाउँदैनन् । सफाइको समस्याका कारण उनी होली नखेल्ने गरेका हुन् । बलिउडका स्टार जोन अब्राहम, कीर्ति सेनन्, तापसी पन्नु पनि होली मनाउँदैनन् । हुन त यसपटक श्रीदेवीका निधनका कारण धेरै बलिउड हस्तीहरुले होली मनाएनन् ।
