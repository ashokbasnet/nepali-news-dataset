निर्देशक दाहाल अब कवि पनि, कविता संग्रह शब्द-संग्राम सार्वजनिक

काठमाडौँ । चलचित्र निर्देशक दयाराम दाहाल कविता लेखकका रुपमा पाठक माझ आएका छन्। हुनत् निर्देशक दाहालको चलचित्रमा कथा र गीत लेखन विधामा पहिले देखि नै सक्रिया रहदै आएको थियो। अहिले उनले विधिवत् रुपमा कवितासंग्रह ‘शब्द-संग्राम’ सार्वजनिक गरेका हुन्।  

शुक्रबार राजधानीको गहना पोखरी क्याम्पियन काठमाडौँमा आयोजना भएको एक कार्यक्रमका बीच संस्कृतिविद तथा शताब्दी पुरुष सत्यमोहन जोशी, साहित्यकार रोचक घिमिरे, अभिनेता निखिल उप्रेतीले दाहालाद्वारा लिखित कविता सग्रह ‘शब्द-संग्राम’ लोकार्पण गरेका छन्। उक्त लोकार्पण समारोहमा रक्षामन्त्री र्इश्वर पोखरेलपनि सहभागी बनेका थिए।

‘नेपाली चलचित्र क्षेत्रका उदयमान बनेका दाहालले पछिल्लो समय देश, जनता र राजनीतिज्ञलाई अंकित गर्दै लेखेका कवितालाई शब्दसंग्राम कृती मार्फत सार्वजनिक गरेका हुन्।  

डिकुरा पब्लिकेशनद्धारा प्रकाशित ‘शब्द-संग्राम’ मा निर्देशक तथा लेखक दाहालले आफ्नो चलचित्र क्षेत्रको सुरुवाती काल खण्डदेखि वर्तमान अवस्था सम्मका कुराहरु उतारेका छन् । २५० रुपैया पर्ने झण्डै एकसय पचास पृष्ठको रहेको छ।
