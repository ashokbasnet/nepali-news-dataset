सासु–ससुरासँग अनुष्काको फिल्म हेर्न गएका विराटलाई रिस थाम्दै हैरान

एजेन्सी। भारतीय क्रिकेट टिमका कप्तान विराट कोहलीकी श्रीमती तथा बलिउड अभिनेत्री अनुष्का शर्माको फिल्म परी शुक्रबार रिलिज भयो । फिल्म हेर्नका लागि विराट १ मार्चका दिन राती फिल्मको स्क्रिनिङमा पुगेका थिए । उनी अनुष्काका आमाबुवा (आफ्ना सासुससुरा) सँग फिल्म हेर्न गएका थिए । विराट आफ्ना ससुराको गाडीमा फिल्म हेर्न गएका थिए । 

फिलम सकिएपछि जब विराट थिएटरबाट बाहिर निस्कँदै थिए, त्यहाँ भएका फोटोगफरले उनको बाटो छेके । फोटोगफरहरु कारको अगाडि उभिएर फोटो खिच्न थाले । फोटोग्राफ कारअगाडि नै उभिएका कारण कार अगाडि बढाउन मिलेर । त्यतिबेला कार अनुष्काका पिताले चलाइरहेका थिए र विराट उनको छेउको सिटमा बसेका थिए । 

अनुष्काका पिताले लगातार अनुरोध गर्दा पनि फोटोग्राफरले बाटो दिएनन् । जसका कारण विराटलाई रिस उठ्यो । विराटलाई निकै रिस उठिरहेको थियो तर पनि उनी रिसलाई नियन्त्रण गर्दै कारअगाडि उभिएकाहरुलाई पटक पटक हट्न अनुरोध गरिरहेका थिए । थिएटरबाट बाहिर निस्किँदाको एउटा भिडियो समेत सोसल मिडियामा भाइरल भइरहेको छ जहाँ विराटको अनुहार हेरेरै उनलाई निकै रिस उठेको अनुमान गर्न सकिन्छ ।
