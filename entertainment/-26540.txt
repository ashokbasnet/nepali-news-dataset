गायक नवराज राईको दोस्रो गीत 'तिमी नै' सार्वजनिक

काठमाडौँ। “हारै हार” बोलको पहिलो गीतले सफलता हात पारे पछि लामो समयको अन्तरलमा गायक नवराज राई आफ्नो दोस्रो नया गीत लिएर दर्शक श्रोता माझ आएका छन्। उनको “तिमी नै” बोलको गीत आज मात्रै रिलिज भएको छ। गीतमा स्वयम गायक नवराज राईकै शब्द संगीत र स्वर समावेश रहेको छ। गीतलाई अरेन्ज गर्ने काम भने प्रदिप श्रेष्ठले गरेका छन्।

पहिलो गीतले राम्रो चर्चा पाए पछि केहि नया र राम्रो नै लिएर आउने तयारीमा उनले लामो समय ज्ञाप लिएर बुझिन्छ। हुन त उनको ब्यस्त समयलाई पनि उनको नया प्रस्तुति आउन ढिला भएको मान्न सकिन्छ।

तर पनि उनले सबै कुरालाई व्यवस्थित गरेर अन्तत अहिले दोस्रो गीत सार्वजनिक गरेका छन्। रोमान्टिक भर्सनको उनको यस दोस्रो गीतको शब्द र संगीत पक्ष बलियो देखिन्छ। गायक नवराज राईको स्वर अत्ति नै राम्रो रहेको कुरा त उनको पहिलो गीतले नै साबित गरिसकेको थियो तर गायन संग संगै लेखन र संगीत विधामा समेत अब्बल रहेको कुरा भने उनले अहिले साबित गरेका छन्।

बुद्ध थापा मगरको छायांकन र सम्पादन रहेको भिडियोलाई राकेश किरातीले निर्देशन गरेका हुन्। भिडियोमा मोडल प्रेसिका निरौलाले अभिनय गरेकी छिन्।
