'तीन-चार वर्षसम्म मेरा लागि घरको ढोका बन्द भयो, बुवाआमा बोल्नु भएन्'

सुरक्षा भट्टराई/बीणा भट्टराई 


काठमाडौँ । अभिनेता सरोज खनाल यतिबेला चलचित्र पंचायतको प्रमोशनमा व्यस्त छन्। लामो समय अमेरिका बसेर नेपाल फर्किएका खनाल फेरि चलचित्रमा फर्किएका हुन्। उनले अहिले पंचायत सँगसँगै नयाँ चलचित्र क्याप्टेनमा पनि काम गरिरहेका छन्।

एक दशक बढी अमेरिका बसेर नेपाल फर्किएपछि उनी अहिले टेलिसिरियलदेखि म्युजिक भिडियोमा समेत देखिएका छन्। सरोज खनालसँगको कुराकानीका आधारमा तयार पारिएको एक सामाग्री :

कसरी सधै सदाबहार ?
सबै भन्दा ठूलो कुरा सन्तोष हो। ठूलो आकांक्षाहरु केही पनि छैनन्। आकांक्षाले धेरै पिरोल्छ। त्यसैले स्वास्थ्य विग्रने हो। अलिकति मेन्टेन अलिकती खुसी नै होला राम्रो हुनुमा।

पहिले चलचित्रमा प्रवेश गर्न पाउनु सुनौलो अवसर
त्यो समयमा चलचित्र खेल्न पाउनु सुनौलो अवसर थियो। पहिलेका जति जलचित्र थिए, त्यसका कथाबस्तु पनि त्यत्तिकै मार्मिक थिए। नेपाली दर्शकको मन छुने। म अमेरिका जानु भन्दा पहिले ३१ वटा चलचित्रमा काम गरेको थियो। जसमध्ये १९ उत्कृष्ट चलचित्र बने। त्यतिबेला एउटा चलचित्र बनाउन २ देखि ३ वर्षसम्म लाग्ने गर्दथ्यो। जब चलचित्रमा म, राजेश हमाल, भुवन केसी चलचित्रमा प्रवेश गर्यौँ, त्यही बेलादेखि नेपाली चलचित्रको विकास सुरु भयो। हामीले चलचित्रका लागि गोरेटो खनिदिने काम गरेका थियौँ । अहिलेका पुस्ताले त्यसलाई पिच गर्ने काम गर्नुभएको छ।
 
चलचित्र प्रवेश गर्नु मेरा लागि दुर्घटनाजस्तै
म चलचित्रमा प्रवेश गर्नु यउटा जीवनको दुर्घटना सम्झन्छु। मैले चलचित्रमा काम गर्छु भन्ने कहिलै सोचेको थिइन्। म चलचित्र र नाटक चाही एकदमै हेर्थेँ। कोठामा आएर त्यसको नक्कल गर्ने काम गर्थेँ। एक दिन मेरै गाउँको एकजना कलाकार खेम शर्मासँग भेट भयो। त्यसपछि मैले उहाँसँग जोकै जोकमा मलाई पनि अभिनय गर्न मन छ कसैसँग भेट गराइदिनुहोस् न भनेको थियो। उहाँले केकी अधिकारीको बुवा तथा निर्देशक बद्री अधिकारीसँग भेट गराइदिनु भयो। उहाँले नै मलाई नाटकमा लिएर जानुभयो। उहाँ नै मेरो गुरु हुनुहुन्छ। उहाँले गर्दा नै म विस्तारै नाटक, टेलिसिरियल हुँदै चलचित्रमा प्रवेश गरेको हुँ।

चलचित्रमा छिरेपछि तीन चार वर्ष मेरा लागि घरको ढोका बन्द
चलचित्रमा काम गरेको थाहा पाएपछि मेरालागि तीन चार वर्षसम्म घरको ढोका बन्द भयो। चलचित्रमा काम गरेकै कारण म सँग बुवाआमा बोल्नै छोड्नु भयो। त्यसपछि मैले हृदय स्पर्श, प्रेम पिण्ड जस्ता चलचित्र गरे । ती चलचित्र हेरेपछि छोराले राम्रो गरेछ भनेर बोल्न थाल्नु भयो। त्यसपछि बल्ल म घरमा जान पाए।   

पहिले एउटा सिन दिनलाई एक टेक लिए पुग्थ्योँ
पहिले एउटा सिन दिनलाई एउटा टेक मात्र दिइन्थ्यो। पहिले रिलको व्यवस्था भएका कारण खर्च बढी लाग्ने हुँदा एक सिनका लागि एक टेक मात्र दिन पाइन्थ्यो। अहिले त जति पटक टेक लिएपछि हुन्छ। रिल खर्च हुँदैन नी । अहिले त सजिलो छ अभिनय गर्न । एक पटक भएन भने अर्को पटक गर्न पाइयो । पहिले त कसले कस्तो अभिनय गर्यो भनेर क्यामेरा म्यानलाई मात्र थाहाँ पुन्थ्योँ। कलाकारलाई त एकै पटक मुबंई लगेर तयार भएपछि मात्र यस्तो भएछ भन्ने थाहा हुन्थ्यो।

३० फुट माथिबाट हाम फाल्ने कथा छ भने त्यो हिरोले गर्नै पथ्र्यो
पहिले कथाले जे मागेको छ त्यही गर्नु पथ्र्यो। ३० फुटमाथिबाट हाम फाल्नु पर्ने कथा छ भने हिरोले त्यही गर्नु पर्दथ्यो। त्यसो गर्दा मेरो शरीरको नभाँचिएको कुनै अंग छैन होला। त्यो बेला हात खुट्टा, ढाँड सबै भाँचिएको थियो।  

चलचित्रबाट दिक्क भएर अमेरिका छिरे
पहिले काम गर्दा रहन लाग्यो पछि चलचित्रमा काम गर्दा दिक्क लाग्यो। त्यसैले चलचित्रको कामबाट मुक्त हुनलाई अमेरिका छिरेको हुँ। त्यहाँ बसेर फेरि कलाको महत्व बुझे। कला क्षेत्रमै केही गर्छु भनेर फेरि नेपाल फर्किएको हुँ। त्यस्तै अहिले यसैमा व्यस्त छु। यही क्षेत्रमा अझ धेरै गर्न मन छ।

सरोज खनालसँगको थप कुराकानी भिडियोमा
