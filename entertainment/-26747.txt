श्रीदेवीलाई पत्नी मान्थे यी व्यक्ति, मृत्युपछि खान छोडे अहिले खौरिए कपाल

मुम्बइ। श्रीदेवीको निधनले बलिउडमात्र होइन संसारभर रहेका उनका फ्यानहरु शोकमग्न छन् । भारतको मध्य प्रदेश श्योपुर जिल्लाका ओमप्रकाश मेहरामा भने उनको मृत्युले निकै ठूलो असर गरेको छ । ओमप्रकाशले श्रीदेवीलाई पत्नी मानिसकेका थिए । ओमप्रकाशले हालै एक शोक सभा राखेर श्रीदेवीको लागि कपाल मुण्डन गरेका छन् । 

श्रीदेवीको मृत्युको खबर पाएपछि ओमप्रकाशले श्रीदेवीको मृत्युको खबर पाउनेबित्तिकै खानपिन नै छोडेका थिए । आइतबार उनले श्रद्धाञ्जली सभा गरेर श्रीदेवीलाई सम्झिए । ओमप्रकाशले श्रीदेवीसँग बिहे गर्ने सोचेका थिए यही कारण उनले अहिलेसम्म बिहे गरेका छैनन् । २००२ मा ओमप्रकाशले मतदाता नामावलीमा आफ्नी पत्नीको नाम श्रीदेवी लेखाएका थिए । उनका अनुसार उनी सात जन्मसम्म श्रीदेवीसँग बिहेको लागि प्रतिक्षा गर्नेछन् । 



ओमप्रकाशले श्रीदेवीलाई ३ हजारभन्दा बढी पत्र लेखिसकेका थिए । तर, उनले कहिल्यै श्रीदेवीसँग भेट्ने मौका भने पाएनन् । उनले स्कुले छँदै पहिलोपटक श्रीदेवीको फिल्म हेरेका थिए । त्यही बेलादेखि उनलाई श्रीदेवी मन परेकी थिइन् । ओमप्रकाशका अनुसार एक पटक श्रीदेवीले उनलाई मुम्बइ बोलाएकी थिइन् तर केही कारणले उनी जान सकेनन् ।
