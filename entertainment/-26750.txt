बेहुली बनेर सडकमा किन घुम्दै थिइन् कट्रिना ? तस्वीर भए भाइरल 

मुम्बइ। कटरिना कैफको एक फोटो सामाजिक संजालमा निकै भाइरल भइरहेको छ । यो फोटोमा उनी बेहुलीको पहिरनमा सडकमा घुम्दै गरेकी देखिएकी छिन् । फोटोमा कट्रिनाले सुन्तला रंगको परम्परागत कुर्ता लगाएकी छिन् । साथमा उनले धेरै नै परम्परागत गहना पनि लगाएकी छिन् ।

भाइरल भइरहेको यो फोटो कट्रिनाको सुटिङ सेटबाट आएको हो । यो फोटोमा उनी बेहुलीको गेटअपमा सडकमा घुमिरहेकी देखिएकी छिन् । अहिले कट्रिना फिल्म ‘जीरो’को सुटिङमा व्यस्त छिन् । उनले आफैं इन्स्टाग्राममा यो फोटो शेयर गरेकी हुन् । उनको फिल्मको एक लुक सार्वजनिक भए पनि उनको भूमिकाको बारेमा अहिलेसम्म केही थाहा भएको छैन । फिल्ममा कट्रिनासँगै शाहरुख खान र अनुष्का शर्मा पनि मुख्य भूमिकामा देखिँदैछन् । फिल्ममा शाहरुखले होचो कदको व्यक्तिको भूमिका गरेका छन् । यी तीनैजना मुख्य भूमिकामा रहेर यसअघि २०१२ मा फिल्म जब तक है जान आएको थियो ।
