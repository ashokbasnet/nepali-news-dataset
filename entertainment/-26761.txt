धर्मपुत्री पाल्न थालेको ७ महिनामै, गर्भवती नै नभइ, सनी लियोनी बनिन् जुम्ल्याहा छोराकी आमा 

मुम्बइ। बलिउड अभिनेत्री सनी लियोनी धर्मपुत्री निशा कौरलाई पाल्न थालेको ७ महिनामै जुम्ल्याहा छोराकी आमा बनेकी छिन् । रोचक त के भने उनी गर्भवती नै नभइ जुम्ल्याहा छोराकी आमा बनेकी हुन् । उनले माइक्रोब्लगिङ साइट ट्वीटरमार्फत यसको जानकारी दिएकी छिन् । 

उनले जुम्ल्याहा छोराको नाम अशार सिंह बेबर र नुह सिंह बेबर राखेको जानकारी दिइन् । ट्वीटरमा शेयर गरिएको फोटोमा सनी र उनका पति डेनियल छोरी र जुम्ल्याहा छोराको साथमा देखिएका छन् । मिडिया रिपोर्टका अनुसार यी जुम्ल्याहा सन्तान सेरोगेसीबाट आएका हुन् । उनीहरुले २०१७ को जुलाइमा निशालाई धर्मपुत्रीको रुपमा पाएका थिए । यसका लागि उनीहरुले २ वर्ष पहिल्यै आवेदन दिएका थिए ।
