श्रीदेवीकी छोरी जाह्रवीले वृद्धाश्रममा मनाइन् आफ्नो जन्मदिन

एजेन्सी । बलिउड सुपरस्टार अभिनेत्रीको रुपमा चिनिने श्रीदेवीको गत हप्ता निधन भएको थियो। श्रीदेवीका दुई छोरीहरु मध्ये जेठी छोरी जाह्रवीको आज जन्मदिन हो।

आमाको पदचाप पछ्याउदै बलिउडमा डेब्यु गर्न लागेकी जान्वीको आज २१ औं जन्मदिन हो। आमाको देहान्त भएको एक हप्तापछि परेको आफ्नो जन्मदिनमा जान्वी निकै साहसका साथ घरबाहिर निस्किएकी छिन्।

उनले आफ्नो जन्मदिनमा आमालाई सम्झिदै घरमा बसेर रुनु भन्दा वृद्ध वृद्धाहरुको आशिर्वाद लिएर मनाउने निधो गरिन्।

सामाजिक संजालमा पोस्ट गरिएका तस्बिर र भिडियोमा उनी वृद्धाश्रमका वृद्ध वृद्धासंगै आफ्नो जन्मदिन मनाइरहेकी देखिन्छीन्। वृद्ध वृद्धाले जन्मदिनको शुभकामना दिइराहदा उनी मुस्कुराइरहेकी देखिन्छीन्।
