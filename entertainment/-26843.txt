यी महिला फ्यान : जसले आफ्नो पुरै सम्पत्ती संजय दत्तको नाममा गरीदिइन्

एजेन्सी । बलिउड अभिनेता संजय दत्तकी एक महिला फ्यानले आफ्नो सबै सम्पत्ती अभिनेताको नाम गरीदिएकी छिन्।

निशी त्रिपाठी नामकी ती महिला आफ्नो बैँकमा जम्मा भएको सबै रकम, बैँक लकर तथा अन्य सम्पत्ती संजय दत्तको नाममा गरिदिएकी हुन्। १५ जनवरीमा विरामीका कारण ती महिला फ्यानको निधन भएको थियो। निशीले मृत्युअघि आफ्नो सबै सम्पत्ती अभिनेता दत्तको नाममा गरिदिएको भारतीय सञ्चारमाध्यमले जनाएका छन्।

निशीले संजय दत्तलाई निकै मन पराउथिन्। रिर्पोटका अनुसार अभिनेता दत्तले फ्यानले दिएको केही पनि सम्पत्ती लिन अस्वीकार गरिदिएका छन्।
 
सञ्चारकर्मीसँग कुराकानी गर्दै उनले भने, हामीले थरीथरीका फ्यान भेट्ने गरेका छौँ, कसैले सडकमा पछ्याउने गर्छन त कसैले गिफ्ट पठाउने गर्छन्। तर मुंबईकी एक महिला फ्यानले जो गरिन त्यसबाट म पनि अचम्मित बनेको छु।

संजय दत्तले ती फ्यानको कुनै पनि सम्पत्ती आफुले नलिइ उनका परिवारलाई फिर्ता गर्ने बताएका छन्।
