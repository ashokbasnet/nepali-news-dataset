इरफान खानलाई ‘ब्रेन ट्युमर’ भएको हल्ला झुटो !

मुम्बइ। बलिउड अभिनेता इरफान खानलाई बै्न ट्युमर भएको हल्लाले अहिले बलिउड वृत्त तातेको छ । उनलाई के भएको हो भन्ने विषयमा उनी आफैं, उनको परिवार र अस्पतालले अहिलेसम्म केही बोलेका छैनन् । तर, मिडियामा भने उनलाई ब्रेन ट्युमर भएको हल्ला फैलिएको छ । 

तर, एक अंग्रेजी समाचार साइट मिसमालिनीले भने यो खबर झुटो भएको दावी गरेको छ। यो वेबसाइटले अर्को वेबसाइटको हवाला दिँदै उनलाई कुनै ट्युमर नभएको उनको परिवारले नै बताएको दावी गरेको हो । रिपोर्टमा इरफान बिरामी भएको भए पनि अहिले ठिक भएको उल्लेख छ । 

इरफानको आगामी फिल्मका निर्देशक विशाल भारद्वाजले आफ्ना मुख्य कलाकार बिरामी भएकोले फिल्मको सुटिङ केही समय पर सरेको बताएपछि यो हल्ला सुरु भएको थियो । इरफान स्वयंले पनि ट्वीटमार्फत आफूलाई कुनै दुर्लभ रोग लागेको बताएपछि हल्ला बढेको थियो ।
