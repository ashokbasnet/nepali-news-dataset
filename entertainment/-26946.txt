२१ दिनमा सकियो ‘जय भोले’को छायांकन

काठमाडौँ ।  एए ग्रुप अफ कम्पनीज र फिल्म वर्ल्डको ब्यानरमा बनेको चलचित्र जय भोलेको सम्पुर्ण छायांकन सकिएको छ । फागुन १ गते अर्थात शिवरात्रीको अवसर पारेर छायांकन सुरु गरेको चलचित्र ‘जय भोले’ले सम्पुर्ण छायांकन सकाएको हो । करीब १२ बर्षपछि पुनस् चलचित्र निर्देशनमा फर्किएका वरिष्ठ निर्माता एवम् निर्देशक अशोक शर्माको निर्देशन रहेको यस चलचित्रको छायांकन २१ दिनमै सकिएको हो । मौसम र कलाकारले निकै राम्रो साथ दिएका कारण पनि चलचित्रको छायांकन सेड्यूल भन्दा चाडै सकिएको हो निर्देशक शर्माको निकटम स्रोतले बताएके छ । 

ह्युमर सहितको सोसल ड्रामामा निर्माण भएको यस चलचित्रमा खगेन्द्र लामिछानेको कथा,पटकथा संवाद र पुरुषोत्तम प्रधानको छायांकन रहेको छ । किरण शर्मा, कृति शर्मा र अंकित शर्मा निर्माताका रुपमा रहेको चलचित्रमा वसन्त श्रेष्ठको नृत्य, राजनराज शिवाकोटीको र कल्याण सिंहको संगीत, राजेशपायल राई, मेलिना राई,राजनराज शिवाकोटीको स्वर र डा । कृष्णहरि बरालको शब्द छ।

रोशन विक्रम भट्टराईको द्वन्द र राजु ढुंगानाको सम्पादन रहेको चलचित्रमा खगेन्द्र लामिछाने, सौगात मल्ल,बसुन्धारा भुषाल, बुद्धि तामाङ, स्वस्तिमा खड्का, सलोन बस्नेत, जयनन्द लामा,राजाराम पौडेल,रामचन्द्र अधिकारी, शारदा गिरि, सुरेन्द्र केसी,किशोर भण्डारी, अशोक शर्मा लगायतका कलाकारहरुको भूमिका छ ।
