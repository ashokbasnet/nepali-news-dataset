किन लुकाइँदैछ इरफान खानको स्वास्थ्य स्थिति ?

एजेन्सी । बलिवुडमा फरक धारको अभिनय मार्फत लोकप्रियता कमाइरहेका अभिनेता इरफान खान यतिबेला आफ्नो स्वास्थ्यको कारण मिडियामा छाएका छन्।

मिडियामा उनलाई ब्रेनट्युमर भएको भनिएता पनि उनलाई के भएको हो, भन्ने कुराको आधिकारिक पुष्टी अझै सम्म भएको छैन। केही मिडियाले उनलाई ब्रेनट्युमर नभएको बताइरहेका छन्।

इरफानको टिम र उनका प्रवक्ताले उचित समय आएपछि इरफानलाई के भएको हो भन्ने कुरा सार्वजनिक गरिने बताएका छन्।

यो कुरामा उनको परिवारसमेत मौन छ। केहीदिन पछि परिवारले आफै इरफानको स्वास्थ्य स्थति बारे सार्वजनिक गर्ने अनुमान गरिएको छ।

त्यस्तै अर्को एक संचार माध्यमले विश्वासिलो स्रोतको खबर भन्दै इरफान खानको उपचार कोकिलाबेन हस्पिटलमा नभईरहेको जनाएको छ।

उक्त संचारमाध्यमका अनुसार उनको एक निजि हस्पिटलमा छेक जांच भएको हो र थप उपचारको लागि उनी अमेरिका जाँदै छन्। अमेरिकामा उनको शल्यक्रिया समेत हुनसक्ने र एक महिना त्यहाँ उपचारगर्ने बताइएको छ।
