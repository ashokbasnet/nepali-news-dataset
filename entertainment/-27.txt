बहिनी इसाबेलको बलिउड डेब्यू बारे पूर्वप्रेमी सलमानसँग सल्लाह लिँदै कट्रिना

फागुन १ – बलिउड अभिनेत्री कट्रिना कैफ अब निर्माताको रुपमा देखिने भएकी छिन् । उसो त बलिउडमा अभिनेत्री निर्माताको रुपमा पनि देखिन लागेको यो भने पहिलो पटक होइन । यसअघि पनि अनुष्का शर्मा, प्रियंका चोपडा जस्ता अभिनेत्रीहरुले निर्माणमा पनि हात हालिसकेका छन् ।

बलिउडमा चलेको हल्ला सत्य सावित हुने हो भने अभिनेत्री कट्रिना कैफ फिल्म निर्माण गर्दैछिन्, जस मार्फत उनकी बहिनी इसाबेलले बलिउडमा डेब्यू गर्नेछिन् ।

पिंकभिल्लाले जनाए अनुसार फिल्म निर्माण र इसाबेलको बलिउड डेब्यूको लागि कट्रिनाले पूर्व प्रेमी सलमान खानसँग सल्लाह लिइरहेकी छिन् । कट्रिनाले सलमानसँग आफ्ना कतिपय निर्णयहरुको बारेमा सल्लाह लिने गरेकी छिन् ।
कट्रिनाले यसअघि पनि आफ्ना नजिकका निर्देशकहरुसँग निर्माण र अभिनयलाई कसरी एकसाथ अघि बढाउने भन्ने विषयमा चासो राखेकी थिइन् ।

उसो त इसाबेल बलिउडमा भएका कतिपय कार्यक्रममा कट्रिनासँग सहभागी समेत भईसकेकी छिन् । उनी युकेमा आफ्नो मोडलिङ करिअरलाई अघि बढाईरहेकी छिन् ।
