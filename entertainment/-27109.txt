श्रीदेवीको मृत्युको १३ दिनपछि छोरीको सुटिङ सुरु, रिलिज मिति पनि तोकियो (फोटोफिचर)

मुम्बइ। बलिउड अभिनेत्री श्रीदेवीको मृत्युको १३ दिनपछि उनकी छोरी जाह्नवी कपुरले आफ्नो डेब्यू फिल्म ‘धडक’को सुटिङ सुरु गरेकी छिन् । यसको जानकारी फिल्मफेयरले एक ट्वीटमार्फत दिएको हो । फिल्मफेयरले ट्वीटमा एक फोटो शेयर गरेको छ जसमा जाह्नवी सुटिङ गर्दै देखिएकी छिन् । 

फिल्म धडकका निर्देशक शशांक खैतानले आफूहरुले फिल्मको सुटिङ सुरु गरेको रअहिले टिमले ब्रेक लिएको कुरा हल्ला मात्र भएको बताए । अहिले युनिटले मुम्बइमा सुटिङ गरिरहेको छ र अब लगत्ते कोलकाता जानेछ । रिपोर्टका अनुसार जाह्नवी र इशानले फिल्मका केही दृश्य मुम्बइको बान्द्रामा सुटिङ गर्नेछन् । यो फिल्म मराठी फिल्म सैराटको रिमेक हो । फिल्म करण जौहरले बनाउँदैछन् । यो फिल्म ६ जुलाइमा रिलिज हुँदैछ ।
