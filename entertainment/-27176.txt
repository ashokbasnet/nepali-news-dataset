बलिउड अभिनेता इरफानको विरामीका बारेमा पत्नीले दिइन यस्तो बयान

एजेन्सी । पछिल्लो समय बलिउड अभिनेता इरफान खानको विरामीका बारेमा चर्चा चलिरहेको छ। उनले गरेको एक ट्वीटले बलिउड क्षेत्रमै हंगामा मच्चाएको छ। उनको फ्यानहरुले इरफानलाई के भएको भन्ने थाहाँ पाउन निकै उत्सुक बनेका छन्।

अन्तत फ्यानलाई लक्षित गर्दै इरफानकी पत्नीले विरामीका बारेमा बयान दिएकी छन्। इरफानकी पत्नी सुतापा सिकदरले सामाजिक सञ्जाल फेसबुकमा एक स्टाटस लेख्दै इरफानको विरामीका बारेमा जानकारी दिएकी हुन्। तर उनले पनि पतिलाई के रोग लागेको भन्ने बारे भने प्रष्ट पारेकी छैनिन्।

उनले फेसबुक पोस्टमा लेखेकी छन्, मेरो सबै भन्दा राम्रो साथी र मेरा लागि एक योद्धा हुन्। उनी अहिले हरेक किसिमको मुस्किलसँग जुधिरहेका छन्, म्यासेजको जवाफ दिन नसकेको र फोन गर्न नसकेकोमा माफी चाहन्छु। तर विश्वभरबाट दिनुभएको सुभकामना र प्रार्थनाका लागि म सबैसँग ऋणी छु।

उनले लेखेकी छन्, म भगवान र मेरा साथीसँग आभारी छु। जसले मलाइ पनि एक योद्धा बनाएका छन्। अहिलेको कुरा गरौँ त म यस्तो युद्धको मैदानमा उभिएकी छु, जहाँ म यो युद्ध जित्नका लागि रणनीतिमा ध्यान केन्द्रित गरिरहेकी छुँ। मलाइ थाहा छ इरफानका साथी र फ्यानलाई विरामीको खबरले जिज्ञासा र चिन्ता थपिदिएको छ। तर यो कुरा जान्नु भन्दा पहिले हामीले आफ्नो शक्ति गुमाउनु भन्दा प्रार्थना गर्न आवश्यक छ।
