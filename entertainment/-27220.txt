चलचित्र 'भैरे' मा हैट, बिक्रान्त र वर्षाको रोमान्स, शीर्ष गीत भयो सार्बजनिक (भिडियो)

काठमाडौँ ।  निर्देशक एभरेष्ट सूर्य बोहराको बहुप्रतिक्षित चलचित्र ‘भैरे’को  लोकभाकामा आधारित अत्यन्त मन छुने ‘सान्नानीलाई भेट्न आउँदा’बोलको गीत सार्वजनिक भएको छ । 

आगामी जेठ १८ प्रदर्शनको मिति तय गरिएको चलचित्र ‘भैरे’को उक्त अफिसियल गीत शुक्रबार राजधानीमा आयोजित एक विशेष समारोहकाबीच सार्वजनिक गरिएको हो। 

चलचित्रका अधिकांश गीतहरूमा पुरानै शैलीको रिमिक्स पाइने हुँदा दर्शकहरूले नयाँ टेस्टको अनुभूति गर्न पाएका छैनन् । निर्देशक एभरेष्ट सूर्य बोहराले यसपालि दर्शकहरूलाई मनोरन्जन गराउन चलचित्र ‘भैरे’मा तीनवटा अत्यन्तै फरक शैलीका गीतहरू समावेश गरेको बताए। जसबाट दर्शकहरूले नेपाली लोक शैलीको नयाँ टेस्ट लिन सक्नेछन् । 

स्थानीय लोक भाका एवं ग्रामीण नेपाली परिवेशलाई समेटेर तयार पारिएको अत्यन्त रोमान्टिक लोक दोहोरी गीतमा नायक बिक्रान्त बस्नेत, बुद्धि तामाङ (हैट) नायिका वर्षा शिवाकोटीको अभिनय रहेको छ।

चलचित्र ‘भैरे’ को गीतमा शब्द र संगीत, वसन्त सापकोटा, स्वर, यम बराल र वसन्त सापकोटा र मेलीना राई, संगीत संयोजन रिकेस गुरुङको रहेको छ। उक्त गीतमा कविराज गहतराजले कोरियोग्राफी गरेका छन् भने सम्पादन बबी शाहले गरेका छन्।

यस्तो छ उक्त गीतको भिडियो ...
