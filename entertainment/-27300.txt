रियल जोडीको प्रेमकथा ‘बोबी’ हेर्नुस् टिजर 

काठमाडौँ । निर्देशक मिलन चाम्स निदेर्शित चलचित्र बोबिको टिजर सार्बजनिक भएको छ ।  रियल लाइफमा समेत जोडीको रुपमा रहेका उमेश थापा र कविता गुरुङको प्रेमकथामा तयार भएको चलचित्र  ‘बोबी’ को अफिसियल टिजर सार्वजनिक भएको हो । टीजरमा सो जोडिको प्रेममा परिवार बाधक बनेको देखाइएको छ । चलचित्रमा  यी दुईको प्रेम, संघर्ष र सफलताको कथा छ । 
 
नर्वेमा बसेर इन्जिनियरिङ पेशामा आवद्ध उमेश र होस्टेल म्यानेजरको रुपमा काम गर्दै आएकी कविताको प्रेमकथालाई संचारकर्मी नरेश भट्टराइले लेखेका हुन् । 
 

चाम्स इन्टरटेन्मेन्ट र लण्डन आइ इन्टरटेन्मेन्टको ब्यानरमा तयार भएको ‘बोबी’ मा ताराप्रकाश लिम्बुको संगीत, नवराजकृष्णको छायांकन, अर्जुन जीसीको सम्पादन छ । चलचित्रकनो प्रदर्शन मिति भने  तय भएको छैन । 
उमेश र कविताका अलावा चलचित्रमा विजय लामा, रुबी राणा शाह, देशभक्त खनाल, रश्मि भट्ट, रवि गिरी, सुरवीर पण्डित, बादल भट्ट, पुर्णिमा लामा, शिशिर राणा लगायतका कलाकारको अभिनय छ ।
