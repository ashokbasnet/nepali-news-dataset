'गाँजा बाजा' चलचित्र हो कि टेलिसिरियल ? 

सुरक्षा भट्टराई काठमाडौँ । गणेशदेव पाण्डेको निर्देशन रहेको चलचित्र ‘गाँजा बाजा’ शुक्रबारदेखि देशभरी प्रदर्शनमा आएको छ । चलचित्र ‘गाँजा बाजा’ का कलाकार, निर्देशक र निर्माताले शनिबार पत्रकारसँग बसेर चलचित्र हेरेका छन् । चलचित्रमा सुशील सिटौला र अनुपम शर्मा मुख्य भूमिकामा छन् ।

चलचित्रले गाँजा खानका लागि दुई युवाले गरेको एक दिनको संघर्षको कथा वाचन गरेको छ । चलचित्रलाई स्रोह बर्ष भन्दा माथिकाले मात्र हेर्ने भनेर सेन्सर बोर्डले निदेशन दिएको थियो । चलचित्रमा वर्षा सिवाकोटीको पनि भूमिका थियो तर वर्षा चलचित्रमा हुनु र नहुनुको कुनै अर्थ थिएन चलचित्रको नाम अनुसार गाँजा बाजा नाम दिइएको छ ।

त्यही नाम अनुसार नै चलचित्र भरी गाँजा र अश्लील शब्द रहेको छ । यसरी भन्नु पर्दा चलचित्रले बेरोजगार युवकहरुले गाँजा खान र दशहजारको लागि पनि कति मेहनत गर्नु पर्छ भन्ने दर्शाएको छ । चलचित्र हेर्नका लागि चलचित्रकर्मी पत्रकारहरुको उपस्थिति रहेको थियो । चलचित्रमा बढी मात्रामा नै अश्लील शब्दको प्रयोग गरिएको थियो जसले गर्दा सेन्सर बोर्डले सेन्सर पनि लगाएको थियो ।

चलचित्रमा आउने जति फ्लेबर आएको थियो तर धेरै जसो ठाउँमा साउन्ड म्युट गरिएको थियो जसले चलचित्रलाई नै खल्लो बनाएको थियो । चलचित्र को सुरुवात र अन्त्यलाई भने राम्रो मान्न सकिन्छ । चलचित्र हेरेर पत्रकार र कलाकर्मीले भने 'बोरिङ' नभएको बताएका थिए । चलचित्रलाई सरसर्ती हेर्दा चलचित्र कुनै कमेडी सिरियल जस्तो लाग्दथ्यो किनकि चलचित्रमा बोलिने स‌ंवाद र पटकथाले चलचित्रलाई कमेडी सिरियलको कुनै अंश जस्तो बनाएको छ ।

सो चलचित्रको कथा, पटकथा र संवाद पनि निर्देशक पाण्डेले नै लेखेका हुन् । निर्देशक पाण्डेको निर्देशकीय पक्ष भने राम्रो नै देखिएको छ । याकोपो रास्लिकको छायांकन र कलाकारद्वय सुशील र अनुपमको काम पनि राम्रो नै देखिएको छ । सुशीललाई चलचित्रको नाम र क्यारेकटर पनि सुट गरेको थियो । तर चलचित्रमा उनले गाँजा र पैसा कमाउनका लागि गरेको मेहनत भने सफल हुन सकेन ।

चलचित्रमा उनीहरु जहिले गाँजा खानका लागी तयार हुन्छन् तर हरेक पटक उनीहरु असफल भएको देखिन्छ । चलचित्रले अन्त्यमा भने गाँजा खाने व्यक्ति खराब हुँदैनन् बरु सृजनशील हुन्छ भन्ने देखाएको छ ।

चलचित्रमा वर्षा सिवाकोटी, रविन थापा, उद्धव भट्टराई, अम्बर सुवेदी, रक्षा श्रेष्ठ, जीवन भट्टराई, गोपाल अर्याल, कुविर सुब्बालगायतको पनि अभिनय रहेको छ । टुका इन्टरटेनमेन्ट र डिआर फिल्मसको व्यानरमा चलचित्र निर्माण भएको हो । चलचित्रलाई लोकेश बज्राचार्यले सम्पादन गरेका हुन् भने गोमा बिष्ट थापा र दिपेन्द्र रेग्मी फिल्मका निर्माता हुन् ।
