यसकारण हनीमुनबाट भागेका थिए अजय देवगन, आफैं गरे सनसनीपूर्ण खुलासा

एजेन्सी। बलिउडका चर्चित अभिनेता अजय देवगनले निकै सनसनीपूर्ण खुलासा गरेका छन् । अहिले आफ्नो फिल्म ‘रेड’को प्रमोशनमा व्यस्त अजयले प्रमोशन कार्यक्रमकै सिलसिलामा यस्तो खुलासा गरेका हुन् । अजयले आफ्नो हनीमुन बीचमै छोडेर भागेर आएको खुलासा गरेका छन् ।

आफूलाई हनीमुनको विदा निकै लामो लागेपछि आफू बीचैमा भागेर आएको उनले बताए । फिल्म प्रमोशनको क्रममा एक अन्तरवार्तामा अजयले आफूले हनीमुनको लागि २ महिनाको विदा लिएको बताए । अजयले भने ‘मैले त आधा घण्टामा बिहे गरेको थिएँ त्यो पनि घरको छतमा । कोठाबाट बाहिर निस्केर बिहे गरेपछि फेरि कोठाभित्र गएको थिएँ । मैले र काजोलले हनीमुनको लागि २ महिनाको विदा लिएका थियौं । तर म हनीमुनको एक महिनामै भागेर घर फर्केको थिएँ । मलाई २ महिनाको विदा निकै लामो लागेको थियो ।’

अजयका अनुसार उनी फेरिँदो माहोलमा आफूलाई सहज राख्न सक्दैनन् । अजयका अनुसार उनी आगामी फिल्म आफैंले निर्देशन गर्नेछन् । फिल्म रेडमा उनी आयकर अधिकारीको भूमिकामा देखिँदैछन् । यो फिल्म लखनउमा भएको सत्य घटनामा आधारित छ । यो १९८१ मा भएको देशको सबैभन्दा ठूलो आयकर छापासँग जोडिएको छ । फिल्म १६ मार्चमा रिलिज हुँदैछ ।
