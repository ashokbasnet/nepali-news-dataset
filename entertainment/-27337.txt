भाईरल गर्ल प्रियाको हातमा बलिउड फिल्म, यी हिरोसँग डेब्यू गर्दै

एजेन्सी। आँखा सन्काएकै भरमा युवापुस्तामाझ तहल्का मच्चाउन सफल भएको थियो प्रिया प्रकाश वारियरको भिडियो ।

उनले आँखा सन्काएको भिडियो रिलिज हुनासाथ इन्टरनेटमा सनसनी मच्चीएको थियो । अहिले आएर उनको उक्त भिडियो उनका लागि बलिउडको ढोका खोल्न सफल भएको छ र उनको हातमा बलिउडको एउटा ठूलो व्यानरमा निर्माण हुन लागेको चलचित्र आएको छ ।

समाचारलाई आधार मान्ने हो भने उनले आँखा सन्काएको भिडियो भायरल हुनासाथ बिभिन्न चलचित्र निर्माताहरुले प्रियालाई फिल्म खेलिदिन अनुरोध गर्दै आएका छन् ।

उसो त हिन्दी चलचित्र 'सिम्बा' का सह निर्माता करण जोहर पनि प्रियालाई फिल्ममा लिन चाहान्थे । तर प्रियाले करणको अनुरोधलाई वास्ता गरेकी थिइनन् ।

तर अहिले रोहित शेट्टी ले निर्देशन गर्न लागेको हिन्दी चलचित्र 'सिम्बा' का लागि प्रियाले सहमति जनाएकी छन् ।  रणवीर कपुर प्रहरीको भुमिकामा देखिने उक्त चलचित्र यही वर्षको डिसेम्बर महिनाको २१ तारिखमा रिलिज हुनेछ ।
