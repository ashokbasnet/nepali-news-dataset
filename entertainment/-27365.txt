डन ३ मा नदेखिने भइन् प्रियंका चोपडा, कारण यस्तो

एजेन्सी । बलिवुड फिल्म 'डन' को अर्को सिक्वेल फिल्म डन ३ बन्ने भएको छ। २००६ मा बनेको डन र २०११ मा बनेको डन २ को सफलता पछि फरान अख्तरले डन ३ बनाउने भएका हुन्।

फिल्म डनको मूख्य भूमिकामा नायक शाहरुख खान र नायिका प्रियंका चोपडा देखिंदै आएका थिए। तर डन ३ मा भने प्रियंकाको ठाउंमा अरु कुनै नायिका हुने बताइएको छ। 

सुरुमा प्रियंकाको ठाउँमा अर्की चर्चित नायिका दीपिका पादुकोण हुने हल्ला चलेको थियो। तर, अहिले प्रियंकाको ठाउँमा कुनै नवनायिकाको अनुहार देख्न पाइने चर्चा चलेको छ। तर यसको आधिकारिक पुष्टि भने भइसकेको छैन।

डन ३ को सुटिंग आबुधावी र दुबईमा हुने बताइएको छ। बहुप्रतिक्षित यो फिल्म २०१९ मा प्रदर्शनमा आउनेछ।
