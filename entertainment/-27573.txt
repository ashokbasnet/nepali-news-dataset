बन्ने भयो ‘भिमसेन’ को-को होलान् कलाकार

काठमाडौँ । भोमन कटुवालले निर्देशन गर्ने चलचित्र भिमसेनको औपचारिक घोषणा भएको छ । फिल्मस् ग्यालरीको ब्यानरमा नेपाली चलचित्र ‘भिमसेन’ निर्माण हुने छ । मंगलवार राजधानीमा एक कार्यक्रमका बीच कलाकार र निर्माण टिमको उपस्थितिमा फिल्मको शुभ मुहूर्त गरिएको छ । युवी ब्यानरको यो तेस्रो प्रोजेक्ट हो ।

कला राई निर्माता रहेको ‘भिमसेन’ मा अभिनय गर्ने अधिकांश नयाँ कलाकारहरु छन् । संगीत बाँनिया, कोनिका घिमिरे, यादव देवकोटा सरापेु, राजु कमेडी (रेम्बो) राजन महर्जनलगायतका कलाकारहरुको फिल्ममा प्रमुख भूमिका रहनेछ । 
 

काठमाडौं आसपासमा छायांकन हुने फिल्मको द्वन्द्व निर्देशनको जिम्मेवारी राजु किराती राईले लिएका छन् । राजन ढंगेलको कथा रहेको "भिमसेन" मा पुस्कर सुनुवारको संगीत, पवन गौतमको छायांकन र अनिल महर्जनको सम्पादन रहनेछ । 
 

मुहूर्त कार्यक्रममा चलचित्रलाई चलचित्र निर्माता संघका अध्यक्ष आकाश अधिकारी र वितरक तथा निर्माता गोपालकाजी कायस्थले शुभकामना दिए । 
 चलचित्रका लागि अझै केही कलाकारहरु छनौट गर्न बाँकी रहेको निर्देशक कटुवालले जानकारी दिए । चलचित्रको निर्माण लागत ५० लाखभन्दा माथी रहने निर्माण टिमबाट खबर प्राप्त छ।
