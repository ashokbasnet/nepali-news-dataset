बलिउड अभिनेता अमिताभ बच्चन अचानक बिरामी

एजेन्सी । बलिउड अभिनेता अमिताभ बच्चन बिरामी भएका छन्। आफ्नो चलचित्रको छायांकनका क्रममा बिरामी भएपछि उनी छायांकनस्थल छोडेर राजस्थानबाट मुंबई फर्किएका हुन्।

उनी आफ्नो चलचित्र ठग्स अफ हिन्दोस्तानको छायांकनमा व्यस्त थिए। उनलाई पेट सम्बन्धी समस्या देखिएपछि छायांकन रोकेर मुंबई पठाइएको थियो।
 
अभिताभ बिरामी भएको जानकारी पाएपछि चिकित्सकको टोली उनी बसेको होडेलसम्म पुगेर चेकजाँच गरेका थिए। उनको उपचारका लागि डा जयन्त बार्वेको नेतृत्वमा उपचार सुरु गरिएको छ।
