अभिनय गर्नुस्, सिनेस्टार बन्नुस 

काठमाडौँ।अब नेपालमा ‘नेपाल्स मेघा सिनेस्टार’ रियालिटी शो आयोजना हुने भएको छ । अभिनय गरेर कलाकार बन्नेहरुका लागि नयाँ स्टेज प्लेटफर्मको स्थापना भएको छ । आफ्नो अभिनयको प्रतिभा प्रस्फुटन गरि कलाकार बन्ने यो सुवर्ण अवसर  ‘ओ मेगा इन्टरटेनमेन्ट’ दिने भएको हो। 

एपी वन मार्फत प्रशारण हुने यस रियालिटी शोमा दर्शकले आफ्नो अभिनय देखाई कलाकार बन्न सक्ने भएका छन्  । काठमाडौँमा सोमबार पत्रकार सम्मेलन गर्दै आयोजक टिमले शो का तिन जज चिनाए । निश्चल बस्नेत, सोभित बस्नेत र माल्भिका सुब्बा यस शो का तीन जजहरु हुन् । तिनै जना शो का लागि अत्यन्तै उत्साहित छन्  ।

नेपालमा भएका ठुला फ्रेन्चाइज शो भन्दा नेपालको प्रडकलाई अझ राम्रो बनाउनु पर्ने सोच आयोजक टिमको रहेको छ ।  यस कार्यक्रमले आफुलाई निकै सजिलो भएको बताउंदै निश्चलले भने "मलाई सजिलो किन भा छ भन्दा, मलाइ यति धेरै मान्छेहरुले भेटेर चाँही – म यस्तो छु दाई एकचोटी चान्स दिनु न भन्छन्, तर यो चाँही एउटा राम्रो प्लेटफर्म हुन् सक्छ । हामीले जज गर्ने भनेको अभिनय नै हो उनले थपे" ।

अर्का जज सोभितले भने "आफुहरुले यो कार्यक्रम मार्फत राम्रो आर्टिस्ट जन्माउने बताए" । त्यस्तै माल्भिकाले भने यो रियालिटी शो मा जिन्दगीमा अहिले सम्म नगरेको काम गर्ने बताए । एउटा एपिसोडमा निश्चल र सोभितसंगै आइटम डान्स गर्ने बताईन् । उनले भनिन् ‘म फिल्म क्षेत्रमा छ पनि छुइन पनि, मेरो मिल्ने साथी निलु डोमा शेर्पाको सम्झना लागि पनि फिल्म क्षेत्रमा, यो रियालिटी शो मार्फत रहनेछु ।

 कार्यक्रममा निर्माता तथा निर्देशक आकाश अधिकारी, अभिनेता सरोज खनाल, चलचित्र वितरक गोपालकाजि कायस्थ, प्राबिधिक संघका अध्यक्ष पुस्कर लामा लगायतको उपस्थिति थियो । प्रमुख अतिथि यादव खरेलले छरिएर रहेका प्रतिभाहरुलाई यो ‘रियालिटी शो’ ले अबसर दिनेमा आफु बिस्वस्त रहेको बताए ।
