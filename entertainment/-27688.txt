नायिका अनु शाहले कानुनी विवाह गरेकी हुन्? यस्तो छ उनको जवाफ

काठमाडौँ। यति बेला सिने नगरी नायिका तथा मोडल अनु शाह र नायक सबिन श्रेष्ठको प्रेम सम्बन्ध र बिछोडको कुराले तातिरहेको छ। पछिल्लो समयमा उनीहरुले सुटुक्क कानुनी रुपमा बिवाह गरिसकेको चर्चा चल्न थालेको छ। यो चर्चामा कत्तिको सत्यता छ भन्ने विषयमा  हामीले नायिका अनु शाहसँग जिज्ञासा गरेका थियौं।  जसमा अनुले आफूले विवाह गरेको भन्ने कुरालाई सिधै अस्वीकार गर्दै भनिन्, विवाह मेरालागि एकदम ठूलो रहर हो । विवाहजस्तो कुरालाई पनि किन लुकाउने ?’

उनले हुँदै नभएको कुरा कसरी संचारमाध्यममा आयो भन्दै आश्चर्य व्यक्त गरिन्। ‘यस्ता कुरा कसरी मिडियामा आइरहेका छन् मलाइ केही जानकारी छैन।  यदि मैले कसैसँग विवाह गरेको भए प्रमाण दिनुस् नत्र जे पायो त्यही लेख्ने अधिकार कसैलाई छैन,’ उनले भनिन्, ‘म निकै चर्चामा आएकी छु। चलचित्रका कारण नभए पनि प्रेमका कारण मलाइ मजा लागि रहेको छ। तर विवाहको कुराले म तनाबमा छु। यो कुरा सरासर झुटो हो।’
