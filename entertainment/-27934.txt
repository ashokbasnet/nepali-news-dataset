राधिका आप्टेको नयाँ खुलासा : के के सम्म हुँदोरहेछ फिल्म उद्योगमा 

मुम्बई। दक्षिण भारतीय अभिनेत्री राधिका आप्टेको जति चर्चा उनको अभिनयनको हुन्छ, त्यति नै चर्चा उनको बोल्ड र बिन्साद जीवन शैलीको हुने गरेको छ। उनी फिल्ममा जहिल्यै फरक किसिमको भूमिका निर्वाह गर्न मन पराउँछिन्। सँगै उनी कुनै विषयमा आफ्नो प्रतिक्रिया दिन पछि पर्दिनन्।



केही दिन अगाडि उनले आफ्नो जीवनसँग जोडिएको एक यस्तो खुलासा गरेकी छन्, जसलाई निकै बोल्ड भएको मानिएको छ। उनले नेहा धुपियाको शो बीएफएफएसमा आफ्नो अनुभव सुनाउँदै आफूले एक पटक दक्षिण भारतीय फिल्म उद्योगका एक चर्चित अभिनेतालाई थप्पड हानेको बताइन्। 



भारतीय संचारमाध्यमका अनुसार राधिकाले फिल्म शुटिङको आफ्नो पहिलो दिन भएको बताउँदै उनले भनिन्, ‘तमिल फिल्मको शुटिङ थियो, त्यो फिल्ममा मसँगै साउथका चर्चित अभिनेता पनि थिए। उनले मेरो पैतालमा काउँकुती लगाउन थाले। हामी यसअघि पहिला कहिल्यै पनि भेटेका थिएनौं। उनको हरकत देखेर मैले उनको गालामा थप्पड हाने।’ केही दिन अघि पनि राधिकाले आफ्नो बिकिनी फोटो ट्रोल गर्नेलाई कडा जवाफ दिएकी थिइन्।



उनले इंस्टाग्राममा बिकिनी फोटो शेयर गरेपछि उनलाई राम्रो कपडा लगाउन सुझाव दिइएको थियो। त्यसको जवाफमा उनले भनेकी छन्, ‘मबाट साडी लगाउने आश नगर्दा राम्रो।’



राधिकाले पाच्र्ड र माउन्टेन जस्ता चर्चित फिल्ममा शसक्त अभियन गरेकी छन्। गत वर्ष उनले अक्षय कुमारसँग फिल्म प्याडम्यानमा काम गरेकी थिइन्। सो फिल्मले बक्स अफिसमा राम्रो कमाइ गरेको थियो।
