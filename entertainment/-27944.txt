गायक दलेर मेहन्दी मानव तस्करीको अभियोगमा दोषी ठहर 

एजेन्सी। चर्चित गायक दलेर मेहन्दी मानव तस्करी मुद्दामा दोषी ठहर भएका छन् । उनलाई शुक्रबार पंजाबको उक अदालतले दोषी ठहर गरेको हो । २००३ मा मानव तस्करी गरेको एक मुद्दामा अदालतले आज फैसला गरेको हो । अदालतले आज उनलाई दुई वर्ष कैदको सजाय सुनाएको छ । यद्यपि फैसलाको केही समयमै उनलाई जमानत दिइएको छ । 

दलेरका दाजु समशेर सिंहलाई पनि दोषी ठहर गरिएको छ । दलेर मेहन्दी र समशेर सिंहले आफ्नो गायन कार्यक्रममा विदेश जाँदा आफ्नै टिमका मान्छे भन्दै विभिन्न व्यक्तिहरुलाई विदेश लिएर गएको र त्यहीँ छोडेर आएको आरोप छ । यसरी मान्छे विदेश लैजाँदा उनीहरुले ठूलो रकम पनि असुल्ने गरेका थिए । १९९८ देखि २००३ बीचमा दलेर मेहन्दीले अमेरिकामा २ पटम सांगीतिक शो गरेका थिए । उनीहरु भारत फर्किंदा उनीहरुसँग गएका १० जना फर्किएनन् । त्यसपछि उक अभिनेत्रीसँग गएका दलेरले ३ युवतीलाई सन फ्रान्सिस्को लिएर गएकोमा फिर्ता ल्याएका थिएनन् ।
