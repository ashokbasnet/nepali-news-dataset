प्रिती जिन्टादेखि हेमा मालिनीसम्म, मृत्युको मुखबाट फर्केका थिए यी ८ सुपरस्टार

मुम्बइ। बलिउड स्टार इरफान खानले शुक्रबार आफ्नो रोगको बारेमा प्रस्ट पारेका छन् । जसको उपचारको लागि उनी विदेश जाँदैछन् । बलिउडमा इरफान खानमात्र होइन अन्य कैयौं सुपरस्टारहरु छन् जो मृत्युको मुखबाट फर्किएका हुन् । 

१. प्रिती जिन्टाः प्रिती २ पटकसम्म मृत्युको नजिकै पुगेर फर्केर आएकी हुन् । पहिलोपटक एक कार्यक्रमको सिलसिलामा श्रीलंकाको कोलम्बो गएकी प्रिती दुर्घटनामा परेकी थिइन् । दोस्रो पटक उनी विदा मनाउन थाइल्याण्ड गएका बेला बम विष्फोटको शिकार भएकी थिइन् ।

२. हेमा मालिनीः २०१५ मा हेमा मालिनी ठूलो कार दुर्घटनाको शिकार भएकी थिइन् । दुर्घटना यति भयानक थियो कि यसमा उनको आँखा निकै मुस्किलले जोगिएको थियो । उनलाई निकै चोट लागेको थियो । यद्यपि उनले मृत्युलाई जितिन् । 

३. सेफ अली खानः फिल्म क्या कहना को सुटिङका बेला सेफको टाउको एउटा ढुंगामा ठोक्किएको थियो । यसका कारण उनको टाउकोमा झण्डै १०० टाँका लगाउनु परेको थियो । एक अन्तरवार्ताका क्रममा उनले यो जीवनको सबैभन्दा भयानक दुर्घटना भएको बताएका थिए ।

४. सनी लियोनीः २०१७ को मे महिनामा सनी एउटा विमान दुर्घटनाको शिकार भएकी थिइन् । महाराष्ट्रको एक दुर्गक क्षेत्रमा उनको विमान दुर्घटना भएको थियो । यद्यपि विमानमा भएका कसैलाई केही भने भएन । 

५. सोनु सूदः सोनु सुद कार चलाउँदै गर्दा भयानक दुर्घटनाको शिकार भएका थिए । उनको कार चल्दाचल्दै अचानक आगो लागेको थियो । जसोतसो सोनु भने जलिरहेको कारबाट बाहिर निस्कन सफल रहे । 

६. सेलिना जेटलीः दक्षिण भारतीय फिल्म श्रीमतीको सुटिङका क्रममा सेलिना पनि दुर्घटनाको शिकार भएकी थिइन् । सुटिङका क्रममा क्यामेरा ट्रली अचानक उनीमाथि खसेको थियो । भाग्यवश उनी जोगिइन् । 

७. जायरा वसीमः फिल्म दंगलमा सानै छँदाकी गीता फोगटको भूमिका गरेकी जायरा वसीम २०१७ मा कार दुर्घटनामा परिन् । यतिबेला उनको कार तालमा पानीमा डुबेको थियो । यद्यपि नजिकै भएका मानिसहरुले देखेपछि उनीसहित उनका साथीहरुलाई बचाएका थिए । 

८. लारा दत्ताः आफ्नो पहिलो फिल्म अन्दाजको सुटिङका क्रममा समुद्रको छेउमा उभिएकी लारा जाृडसँग चलेको हावाको कारण समुद्रमा खसेकी थिइन् । उनलाई अक्षय कुमारले बचाएका थिए ।
