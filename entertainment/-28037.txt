दिदीभाईले ल्याए ‘मैले सास फेर्दा...’

काठमाडौं । गायिका सरु गौतमको नयाँ आधुनिक गीतको म्युजिक भिडियो सार्वजनिक भएको छ ।

भाई सरोज गौतमसँगको स्वरमा उनले ‘मैले साँस फेर्दा तिम्रो धडकन चलोस’ बोलको गीत सार्वजनिक गरेकी हुन् । भाई सरोजको जन्मदिनको अवसर पारेर गीत शुक्रबार युट्युबमार्फत गीतको भिडियो सार्वजनिक गरिएको हो ।

प्रभा बर्तौलाको शब्द, नरेन्द्र बियोगीको लय रहेको गीतमा दिपक शर्माले संगीत भरेका छन् । सेन्टिमेन्टल फ्लेबरको यो गीतको भिडियोमा सरु र सरोज दुवै देखिएका छन् । भिडियोमा उनीहरु स्टेजमा पर्फम गर्दै गरेको अवस्थामा छन् ।

यसअघि सरुको ‘के यो माया हो’ बोलमा सरोजले अभिनय समेत गरेका थिए । ‘भाईंको स्वर पनि राम्रो छ । त्यसैले दुबै मिलेर गीत निकालेका हौं,’– गीतबाट आशावादी सरुले भनिन् । गीतको अर्जुन सापकोटाले खिचेको यो भिडियोलाई राज केपीले निर्देशन गरेका हुन ।
