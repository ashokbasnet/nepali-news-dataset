अभिनय छोड्ने समय घोषणा गरे शाहरुखले

मुम्बइ। बलिउडका किंग खान शाहरुख खानले आफ्नो अभिनय यात्रा छोड्नेबारे निकै ठूलो खुलासा गरेका छन् । अभिनेत्री रानी मुखर्जीसँग एक कुराकानीका क्रममा शाहरुखले भने ‘मैले अभिनयको माध्यमबाट आफूभित्रका भावनाहरु बाहिर निकाल्छु । मैले परिवारसँग भनेको छु जुन दिन जुन दिन बिहान उठ्दा मैले आफ्ना अभिभावकसँग जोडिएका सबै भावना बाहिर निकालिसकें भन्ने महसुस हुनेछ त्यही दिन मैले अभिनय छोड्नेछु । त्यो दिन मलाई महसुस हुनेछ अभिनेताको रुपमा मैले देखाउन केही बाँकी छैन ।’

रानी मुखर्जी पछिल्लो समय आफ्नो फिल्म हिचकीको प्रचारमा छिन् । उनले यसका लागि बलिउडका चर्चित अभिनेतासँग भेट्दै हिचकीको बारेमा सोधिरहेकी छिन् । यही क्रममा शाहरुखले आफ्नो जीवनको सबैभन्दा ठूलो ‘हिचकी’ आफ्ना अभिभावकको निधन भएको बताएका छन् ।
