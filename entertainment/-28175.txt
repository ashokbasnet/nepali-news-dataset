यो हो आलिया भट्टको अहिलेसम्मकै महंगो ड्रेस, यसको मूल्यमा आउँछ घर र गाडी

मुम्बइ। आलिया भट्ट २४ वर्षकी भइन् । २०१२ मा ‘स्टुडेण्ट अफ द इयर’ फिल्मबाट बलिउड डेब्यू गरेकी आलियाले बलिउडमा ६ वर्ष बिताएकी छिन् । आफ्नो अभिनयका अलावा उनी आफ्नो स्टाइलिश शैली र फेशनका कारण पनि चर्चित छिन् । आलियाको स्टाइल अहिले पनि फशन ट्रेण्ड बन्ने गर्छ । 

उनी आफ्ना लागि लगाउन सहज कपडाहरु धेरै किन्छिन् ती कहिले महंगा हुन्छन् कहिले नकै सस्ता । आलियाले केही कपडा लगाएर भने निकै चर्चामा आइन् । ती कपडा यतिसम्म महंगा थिए कि तिनीहरुको मूल्यमा सामान्य मानिसले त घर र गाडी दुवै किन्न सक्थे । गतवर्ष आइफा अवार्डस्मा आलियाले महंगो कपडाको रेकर्ड नै तोडिन् । न्यूयोर्कमा भएको यो समारोहमा आलियाले चर्चित डिजाइनर जुहेर मुरादको कलेक्सनको गाउन लगाएकी थिइन् । यसको मूल्य २३ लाख १७ हजार १ सय ४० भारु थियो ।
