प्रिया पकाशलाई फिल्ममा लिने विषयमा बलिउड फिल्म निर्माताबीच झगडा

एजेन्सी। आफ्नो चन्चलताबाट रातारात स्टार बनेकी प्रिया प्रकाशको करियर चम्किँदै गएको छ। यतिबेला बलिउडका अधिकांश फिल्म निर्माता प्रिया प्रकाशलाई आफ्नो फिल्ममा लिन चाहन्छन्। भारतीय संचारमाध्यमका अनुसार बलिउडका दुई फिल्म निर्माताबीच प्रिया प्रकाशलाई आफ्नो फिल्ममा लिन तछाड मछाड गरिरहेका छन्।

चर्चित फिल्म निर्माता करण जोहर र साजिद नाडियाडवालाबीच प्रिया प्रकाशलाई फिल्ममा लिन युद्ध जस्तै चलेको छ। करण प्रियालाई ‘स्टुडेण्ट अफ दि इयर–२’ मा लिन चाहन्छन्। जबकि साजिद उनलाई अर्कै फिल्ममा लिन चाहन्छन्। यस्तो अवस्थामा प्रिया प्रकाशले के निर्णय गर्छिन त्यो हेर्न बाँकी नै छ। यतिबेला आँखा झिम्क्याएर चर्चित भएकी प्रिया प्रकाशलाई सबैले प्रयोग गर्न खोजेका छन्।

संचारमाध्यमका अनुसार  प्रिया प्रकाशले  अहिलेसम्म कुनै पनि बलिउड फिल्म निर्माताको प्रस्तावलाई स्वीकार गरेकी छैनन्। यस्तो अवस्थामा उनको बलिउडको यात्रा कसरी सुरु हुन्छ, त्यो हेर्न भने बाँकी नै छ। प्रिया प्रकाश मलयालम फिल्म ‘ ओरु अदार लव’ बाट रंगीन दुनियामा प्रवेश गर्दैछिन्।  यो फिल्मको गीतको २६ सेकेण्डको भिडियो निकै भाइरल भएको थियो। भिडियो भाइरल भएको तीन दिनमा उनले सामाजिक संजालमा कयौ बलिउड सेलेब्रेटिजलाई पछि पारेकी छन्।
