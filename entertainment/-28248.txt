आशिक बनाएर रातारात हिट भएकी यी अभिनेत्री आज किन भइन् गुमनाम

एजेन्सी। ‘आशिक बनाय आपने’ फेम एक्ट्रेस तनुश्री दत्तालाई आज पनि मानिसहरु उनको बोल्ड इमेजका कारण सम्झि रहन्छन्। वर्षौं पछि उनको बोल्ड अन्दाज दर्शकको दिमागमा ताजै छ।

उनी बलिउड फिल्म उद्योगकी यस्ती अभिनेत्री हुन् जसले इमरान हाशमीसँग बोल्ड सिन दिएर रातारात सफलता प्राप्त गरिन्। त्यसका वाबजूद उनको करियर त्यति धेरै सफल भएन।  आज फिल्म उद्योगबाट निकै  टाढा रहेकी तनुश्रीको जन्मदिनको अवसरमा उनीसँग जोडिएका केही खास कुरा प्रस्तुत गरिएको छ।



तनुश्रीको जन्म झरखण्डको जमशेदपुरमा एक बंगाली परिवारमा भएको थियो। उनले त्यँहीबाट स्कुलको पढाइ पूरा गरेकी थिइन्।
त्यसपछि उनले बीकममा एडमिशन गरिन्। तर, मोडलिङमा करियर बनउने भन्दै उनले पढाइ पूरा गर्न पाइनन्।



२००३ मा उनले मिस इण्डियाको ताज जितिन् र त्यसपछि उनले म्युजिक भिडियोकमा काम गरिन्। जसमा उनी निकै हिट भइन्।



२००५  तनुश्रीको करियरका हिसावले निकै महत्वपूर्ण वर्ष रह्यो। त्यही वर्षउनले फिल्म चकलेटबाट बलिउडमा डेब्यू गरिन्। त्यही वर्ष उनी इमरान हाशमीसँग आशिक बनाया आपने फिल्ममा अभिनय गरिन्, जुन फिल्म निकै हिट भयो।



त्यसपछि उनले स्पीड, रिस्क, गुड ब्याइ, व्याड ब्वाइ जस्ता फिल्ममा काम गरिन्। तर, ती फिल्मले राम्रो व्यापार गर्न सकेनन्। त्यसपछि उनी फिल्म उद्योगबाट टाढा पुगिन्।



आज फिल्म दुनियाबाट अलग तनुश्री निकै परिवर्तन भएकी छन्। उनको आँखामा चश्मा हुन्छ भने उनी केही मोटाएकी पनि छन्।
