सनसनीपूर्ण खुलासाः कपिलको असलियत लुकाउन १ वर्षसम्म चुप रहे सुनिल !

मुम्बइ। कपिल शर्माको नयाँ शो सुरु हुन लागेका बेला एकपछि अर्को गर्दै नयाँ खुलासाहरु हुन थालेका छन् । यी खुलासाहरुसँगै कपिलको शो सुरु हुनुभन्दा पहिल्यै विवादित बनेको छ । अहिले ट्वीटरमा यी दुईबीच ट्वीट युद्ध चलिरहेको छ । 

विवादको सुरुवात सुनिलका एक फ्यानले गरेको ट्वीटबाट सुरु भएको हो । ती फ्यानले सुनिलसँग ‘कमेडी नाइट्स विथ कपिल’ र ‘द कपिल शर्मा शो’मा सँगै काम गरेका सुनिललाई कपिलको नयाँ शोमा सँगै काम गर्ने कि नगर्ने भनेर सोधेका थिए । यसको जवाफमा सुनिलले लेखे ‘धेरैले मसँग यो प्रश्न गर्नुभएको छ । तर, मलाई यो शोमा आउनको लागि कुनै फोन आएन । मेरो फोन नम्बर उही हो ।’ यो ट्वीटमार्फत सुनिलले आफू नयाँ शोमा आउन इच्छुक भएको जनाएका थिए । 

जवाफमा कपिलले लेखे ‘पाजी (दाजु) मले तपाइँलाई १०० भन्दा धेरैपटक फोन गरें । २ पटक तपाइँको घर गएँ । हरेक पल्ट तपाइँ शोको लागि बाहिर जानुभएको थियो । कृपया झुटो हल्ला नफैलाउनुहोला ।’ यसपछि कपिलले फेरि अर्को ट्वीट गर्दै लेखे ‘हो मैले उनलाई (सुनिल) मन पराउँछु । तर कहिलेकाहीँ निकै पीडा हुन्छ जब तपाइँ कसैको लागि कडा मेहनत गर्नुहुन्छ र ऊ तपाइँको नामबाटै चर्चित हुन चाहन्छ । उनले अहिलेसम्म मसँग कुरा किन गरेनन् ? एक वर्ष पछि ? मलाई उनको साथको आवश्यकता छ तर कमसेकम उनले झुट बोल्नु हुँदैन । म यो सबबाट थाकिसकेको छु ।’

कपिलको यो ट्वीटपछि सुनिलले लेखे ‘अब मानिसहरु यसको जवाफ चाहन्छन् कि म यसअघि यो शोमा किन आइन । म यो शोको बारेमा कुरा गर्छु । तपाइँ पुराना कुराहरु उठाउँदै हुनुहुन्छ । मैले एक वर्षसम्म कुरा गरिन किनकि यसो गर्दा तपाइँको खराब व्यवहार सबैको अगाडि आउँथ्यो । म चाहन्थें तपाइँको गरिमा कायम रहोस् । हामीले साथमा राम्रो काम गरेका छौं ।’ उनले अगाडि लेखेका छन् ‘मैले आउँदै गरेको शो को कुरा गरेको हो पहिलेका शोको होइन । तपाइँ एउटा राम्रो कमेडियन हुनुहुन्छ । मैले जे जानेको छु त्यही गर्ने कोसिस गर्छु । आफ्नो ख्याल राख्नुहोला । यहाँ मात्रै २ किड्नी र एउटा कलेजो छ । आफ्नो स्वास्थ्यको ख्याल राख्नुहोला । फेरि पनि भन्छु मलाई यो होको लागि अफर आएको छैन । नयाँ शोको लागि शुभकामना ।’
