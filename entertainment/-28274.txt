पशुपति शर्माको युवापुस्तालाई सांगीतिक झटारो ! (भिडियोसहित)

काठमाडौं । लोकगीतमा मौलिकताको खोजी गर्ने गायक पशुपति शर्माले नयाँ लोकदोहोरी गीत बजारमा ल्याएका छन् । पशुपति शर्मा र लक्ष्मी बाँनियाको स्वरमा ‘तेरी बुडी आई मिठो मिठो खाई’ बोलको गीतको भिडियो सार्वजनिक भएको हो ।

गीतले छोरा बुहारी र आमाबाबु बिचको वर्तमान परिवेशलाई उजागर गरेको छ । गीतमा शर्माकै लय तथा शब्द रहेको छ । भिडियोमा पशुपति र लक्ष्मीका साथमा अन्य कलाकारहरु फिचरिङ छन् ।  

नबिन घर्तिमगरको सम्पादन रहेको भिडियोलाई दुर्गा पौडेलले छायाँकन तथा निर्देशन गरेका हुन ।

शर्मा समाजमा रहेको विकृति र बास्तविकता उठाएर गीत लेख्न माहिर मानिन्छन् । केही सन्देशमुलक गीत गाएका कारण पनि गायक शर्मा लोकप्रेमी स्रोताको विचमा निकै परिचित छन् । 

पछिल्ला बर्षहरुमा नेपाली लोकसँगीतमा एकछत्र राज गरेका पशुपतिका सबैजसो गीत दर्शक स्रोताले रुचाएका छन् ।
