सुरक्षा घेरा तोड्दै हतियारसहित आएकी युवती सलमानको घरमा छिरेपछि...

मुम्बइ। सलमान खानको बिहेको विषयमा बलिउडमा अहिले सबैभन्दा बढी चर्चा चल्ने गर्छ । उनको धेरै जनासँग प्रेम भएको चर्चा चले पनि उनको बिहे भने भएको छैन । तर, हालै भएको एक घटनाले भने उनका परिवार नै चकित परेका छन् । 

एक युवती सिधै सबै सेक्युरिटी तोड्दै उनको घर ग्यालेक्सी अपार्टमेण्टमा पुगिन् । सुरक्षाकर्मीले उनलाई रोक्ने कोसिस गरे पनि असफल रहे । ती युवतीको हातमा धारिलो हतियार थियो र उनले आफूलाई रोक्न खोजेमा आत्महत्या गर्ने धम्की दिइन् । ती युवती सलमानकी फ्यान थिइन् र उनी सलमानलाई आफ्नो पति भनिरहेकी थिइन् । यद्यपि ती युवतीले सलमानलाई भेट्न भने पाइनन् किनकि सलमान घरमा थिएनन् । उनी अहिले आफ्नो फिल्म रेस–३ को सुटिङका लागि विदेशमा छन् ।
