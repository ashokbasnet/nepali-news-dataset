४२ देशका सुपरमोडल दुर्गम गाउँमा गएर के गर्दैछन् ? (फोटोफिचर)

एजेन्सी। ४२ देशका सुपरमोडल युवतीहरु निकै दुर्गम र पिछडिएको गाउँमा पुगेका छन् । उनीहरुले गाउँमा गएर ग्रामीण महिलाहरुलाई अधिकार र सुरक्षाको बारेमा बताए । मिस सुपरमोडल वल्र्डवाइड २०१८ प्रतियोगितामा सहभागी हुन आएका ती मोडलहरु गाउँ पुगेका हुन् । प्रतियोगिता यस वर्ष भारतमा भइरहेको छ । ती मोडलहरु हरियाणा राज्यको बहादुरगढ गाउँ पुगेका हुन् । उनीहरुले स्कुले छात्राहरु र ग्रामीण कहिलाहरुलाई सेनेटरी प्याड समेत वितरण गरे । 



उनीहरु महिलाको सुरक्षा र पोषणको सन्देश लिएर गाउँ पुगेका हुन् । उनीहरुले महिनावारीका बेलामा दूषित कपडा प्रयोग गर्दा यसले संक्रामक रोग फैलने बताए । १० दिनको कार्यक्रममा बलिउडका चर्चित हस्तीहरुले पनि यी सुपरमोडललाई भेट्ने कार्यक्रम छ । यो प्रतियोगिताको फाइनल २६ मार्चमा हुँदैछ । यसमा नेपालसहित अस्ट्रेलिया, बेलारुस, चीन, इजिप्ट, इथियोपिया, इजरायल, कजाखस्तान, केन्या, लेबनान, मलेसिया, मेक्सिको, म्यानमार, नामिबिया, न्यूजील्याण्ड, फिलिपिन्स, रसिया, दक्षिण अफ्रिका, दक्षिण कोरिया, श्रीलंका, थाइल्याण्, टर्की लगायत ४२ देशका सुपरमोडल सहभागी छन् ।
