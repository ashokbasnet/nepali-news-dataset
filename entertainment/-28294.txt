के नानाले बर्बाद पारेका थिए तनुश्रीको करिअर ? लगाएकी थिइन् यस्तो आरोप 

मुम्बइ। आशिक बनाया आपने फिल्मबाट चर्चित भएकी अभिनेत्री तनुश्री दत्ता ३४ वर्षकी भइन् । १९ मार्च १९८४मा जमशेदपुर झारखण्डमा जन्मेकी लनुश्री पहिलो पल्ट २०१० मा अन्तिमपटक पर्दामा देखिएकी थिइन् । उनी अन्तिम पटक अपार्टमेन्ट फिल्ममा देखिएकी थिइन् । उनको करिअर नाना पाटेकरका कारण बर्बाद भएको भनिन्छ । 

यसको २ वर्षअघि २००८ मा तनुश्रीले आफूलाई नाना पाटेकरले गलत तरिकाले छोएको आरोप लगाएकी थिइन् । उनले यस विषयमा प्रहरीमा उजुरी पनि दिएकी थिइन् । घटना २६ मार्च २००८ को हो । तनुश्रीलाई फिल्म ‘हर्न ओके प्लीज’को लागि एउटा आइटम गीत सुटिङ गर्नु थियो । यसका लागि उनलाई मुम्बइको फिल्मिस्तान स्टुडियोमा बोलाइयो । यद्यपि तनुश्री फिल्ममा रहन भने सकिनन् । यतिबेला तनुश्रीले आरोप लगाएकी थिइन् कि उनलाई फिल्मका अभिनेता नाना पाटेकरले गलत तरिकाले छोएका थिए । उनले नानासँग केही स्टेप गर्न अस्वीकार गरेकी थिइन् । 

यद्यपि नाना पाटेकरले घटनाको तीन दिनपछि आफ्नो पक्ष राखेका थिए । उनले तनुश्री आफ्नी छोरीको उमेरकी भएको भन्दै उनले यस्तो किन भनिन् भन्ने आफैंले नबुझेको बताएका थिए । आफू ३५ वर्षदेखि फिल्म उद्योगमा हुँदा कसैले त्यस्तो नभनेको भन्दै नानाले आफूले केही नगरेको बताएका थिए । नानाले आफूले प्रेस मिट राख्न नचाहेको भए पनि फिल्मका निर्देशक र निर्माताले भनेका कारण प्रेसमिटमा आफ्ना कुरा राखेको बताएका थिए ।
