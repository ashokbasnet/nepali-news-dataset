मृत्युका कारण अधुरै रहेको श्रीदेवीको सपना माधुरी दीक्षितले पूरा गर्ने 

मुम्बइ। श्रीदेवीको मृत्युका कारण अधुरै रहेको उनको एउटा ‘प्रोजेक्ट’ अब माधुरी दीक्षितले पूरा गर्ने भएकी छिन् । यो कुराको पुष्टि श्रीदेवीकी छोरी जाह्नवीले गरेकी हुन् । निर्देशक अभिषेक बर्मनको फिल्म ‘शिद्दत’ श्रीदेवीले साइन गरेकी थिइन् । तर, २४ फेब्रुअरीका दिन अचानक उनको मृत्यु भएपछि यो प्रोजेक्ट अधुरै रहेको थियो । 

केही समयअघि यो प्रोजेक्ट माधुरीले पूरा गर्ने चर्चा चलेको थियो । अहिले श्रीदेवीकी छोरी जाह्नवीले माधुरीलाई आभार व्यक्त गर्दै यो कुराको पुष्टि गरेकी हुन् । जाह्नवीले इन्स्टाग्राममा आफ्नी आमा श्रीदेवीसँग माधुरीको एक फोटो पोष्ट गरेकी छिन् । फोटो पोस्ट गर्दै उनले लेखेकी छिन् ‘अभिषेक बर्मनको अर्को फिल्मका आमाको मनको निकै नजिक थियो । मेरो, पापा र खुसीको तर्फबाट यहाँलाई आभार कि यो फिल्मको एक हिस्सा बन्नुभएको छ ।’ माधुरी पछिल्लो पटक २०१४ मा फिल्म ‘गुलाल’मा देखिएकी थिइन् । उनी छिट्टै ‘धमाल’को सिक्वेलमा देखिँदैछिन् । यो फिल्म रिलिज भएपछि उनी ‘शिद्दत’मा काम गर्नेछिन् ।
