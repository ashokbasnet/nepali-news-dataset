'ब्रह्मास्त्र'को छायांकनका क्रममा आलिया भट्ट घाइते

एजेन्सी । बलिउड अभिनेत्री आलिया भट्ट चलचित्र 'ब्रह्मास्त्र' को छायांकनका क्रममा घाइते भएकी छिन्।

आलियाले घोडा चढ्ने सिन गर्नु पर्ने थियो, उक्त क्रममा एक एक्सन सिनको छायांकन गर्दा सडक जाम भयो र आलियाको ढाँडमा चोट लाग्न पुगेको भारतीय सञ्चारमाध्यमले जनाएका छन्। डाक्टरले उनलाई केही हप्ता आराम गर्नु पर्ने सल्लाह दिएका छन्।

केही दिनअघि दिएको एक अन्तवार्तामा आलियाले भनेकी थिइन्, 'छायांकन शेड्युल एकदमै थकान दिने खालको छ। हामीले लगातार छायांकन गरिरहेका छौँ । घाइते भएपछि आलिया छायांकन छोडेर आफ्नो घर मुंबई फर्किएकी छिन्।'

पछिल्लो दिन 'ब्रह्मास्त्र' को छायांकनका कारण उनी आफ्नो जन्मदिनमा पनि घर जान पाएकी थिइनन्। उनले आफ्नो जन्मदिन 'ब्रह्मास्त्र' कै सेटमा मनाएकी थिइन्।
