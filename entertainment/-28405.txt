उपचारको लागि लण्डन पुगे इरफान खान, फोटो शेयर गर्दै लेखे मन छुने सन्देश

एजेन्सी। न्यूरो इन्डोक्राइन ट्युमर नामको दुर्लभ रोगबाट ग्रसित बलिउड अभिनेता इरफान खान उपचारको लागि लण्डन पुगेका छन् । उनले त्यहाँबाट इन्स्टाग्राममा उक फोटो पोस्ट गर्दै मन छुने सन्देश लेखेका छन् । 

फोटोसँग इरफानले लेखेको सन्देशको सार छ – ‘भगवान हामी सबैसँग कुरा गर्छन् । उनले हामीलाई बनाएका हुन् । अनि रातको अँध्यारोमा चुपचाप हामीसँग हिँड्छन् । यी शब्द हामी सुन्छौं । जीवनमा राम्रो नराम्रो जे पनि भइरहेको छ हुन दिनुहोस् ।किनकि यो भावना अन्तिम होइन । यसको आसपास जे छ त्यसलाई जिन्दगी भनिन्छ । यसको बारेमा तपाइँले गम्भीर रुपमा थाहा पाउनुभएको छ । मलाई आफ्नो हात दिनुहोस् ।’

इन्डोक्राइन ट्युमर शरीरका ती कोशिकाहरुमा हुन्छ जो इन्डोक्राइन हर्मोन रिलिज गर्छन् । यिनै कोशिकाहरु अनियन्त्रित रुपमा बढ्दा यसले ट्युमरको रुप लिन्छ । यसका कैयौं स्तर हुन्छन् । ग्रेड एक र दुई सामान्य हुन् । ग्रेड २ भने निकै खतरनाक हुन्छ । यदि ग्रेड ३ को ट्युमर छ भने यस्तो अवस्थामा किमोथेरापी दिइन्छ । यो ट्युमर दिमागमा मात्र नभएर फोक्सो, पेन, प्यांक्रियाज लगायतमा पनि हुन्छ । 

इरफानले इन्स्टाग्राममा यो फोटो शेयर गरेका थिए ।
