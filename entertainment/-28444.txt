खुश्वु ‘सिवानी’मा अनुवन्धित, सविन र छुल्ठिम पनि लिडमा

काठमाडौं । चलचित्र क्षेत्रबाट राम्रो सफलता पाउन नसकेकी नायिका खुश्वु खड्का लामो समयपछि एक चलचित्रमा अनुवन्धित भएकी छिन् ।

सोमबार शुभमुहर्त गरिएको खुश्वुले अभिनय गर्ने नयाँ चलचित्रको नाम हो,–सिवानी । चलचित्रको छायाँकन सुरु भएको छ । चलचित्रको छायाँकन बर्दिवास, जनकपुर र सर्लाही जिल्लामा हुनेछ ।

चलचित्रमा खुश्वुको साथमा सविन श्रेष्ठ र छुल्ठिम गुरुङको मुख्य भूमिका रहनेछ । एक शारीरिक रुपमा अशक्त बालकको कथालाई उठान गर्ने यस चलचित्रलाई यूपी खड्काले निर्देशन गर्दैछन् ।

चलचित्रमा रामजी लामिछानेको नृत्य निर्देशन, पवन गौतमको छायांकन र सुरेश खड्काको लगानी रहनेछ ।
