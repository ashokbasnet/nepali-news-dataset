चलचित्रबाट हराएकी नायिका नन्दिता म्युजिक भिडियोमा

काठमाडौं । नायिका नन्दिता केसी हिजोआज चलचित्र क्षेत्रबाट टाढा छिन् । दर्शकले उनका चलचित्र हेर्न नपाएको वर्ष पुगिसकेको छ । यसैबिच नायिका नन्दिताको अभिनय रहेको एक गीतको म्युजिक भिडियो सार्वजनिक भएको छ ।

गायक किरण गजमेर र गायिका टिका लामिछानेको स्वर रहेको ‘सङ्लो यो मन’ बोलको गीतको भिडियोमा नन्दिताले मोडलिङ गरेकी छन् । उनको जोडीका रुपमा मोडल भानु तिवारीे फिचरिङ छन् ।

गीतमा मनिष अधिकारीको शब्द, अम्बर तुम्बापो सुब्बाको संगीत रहेको  छ । सुरेन्द्र मान सिंहको छायांकन, कमल राईको सम्पादन रहेको भिडियो भुवन रनपल र कमल राईले निर्देशन गरेका हुन् ।
