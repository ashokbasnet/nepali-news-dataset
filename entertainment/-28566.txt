यस्तो छ ‘तिमी सँग’ को शिर्ष गीत, साम्राज्ञीसंग आकाश कति फिट ?

काठमाडौं । चैत २३ गतेदेखि प्रदर्शनमा आउने चलचित्र ‘तिमी सँग’ को शिर्ष गीतको भिडियो सार्वजनिक गरिएको छ । नायिका सामाज्ञी राज्यलक्ष्मी शाह र नायक आकाश श्रेष्ठलाई फिचरिङ गरिएको भिडियोलाई शिशिर खातीले कोरियोग्राफी गरेका हुन ।

मधुरा भट्टचार्य र राहुल मुखर्जीको स्वर, राहुलकै संगीत र लेखु सहयात्रीको शब्द रहेको यो गीतको भिडियोलाई सुशिल क्षेत्रीले छायांकन गरेका हुन् । 
नमन प्रोडक्शन नेपालको प्रस्तुतिमा तयार भएको चलचित्र ‘तिमी सँग’लाई शिशिर राणाले निर्माण तथा निर्देशन गरेका हुन् ।

चलचित्रमा रोशन भट्टराईको एक्सन, कविराज गहतराज र रामजी लामिछानेको कोरियोग्राफी छ । चलचित्रमा साम्राज्ञी र आकाशसँगै अर्का नायक नाजिर हुसेन पनि मुख्य भूमिकामा प्रस्तुत भएका छन् । त्यस्तै सुनिल वि.क, शिशिर राणा, अनुपम श्रेष्ठ लगायतका कलाकारहरुको पनि अभिनय छ ।

तीन पात्रको यात्रा, प्रेम, विछोड र कमेडी कथालाई चलचित्रले प्रस्तुत गरेको छ । चलचित्र राम्रो बनेको बताउँदै चलचित्रलाई दर्शकले मन पराउनेमा आफूहरु आशाबादी रहेको निर्माणपक्षको अपेक्षा छ ।
