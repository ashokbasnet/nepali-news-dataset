छायाँकनमा ‘लखपति माग्ने’, लिड रोलमा देखिँदै कमलमणि

काठमाडौं । नेपाली चलचित्र ‘लखपति माग्ने’को छायांकन सुरु भएको छ ।

चलचित्रलाई नेपालकै पहिलो महिला छायांकार सवनम मुखियाले निर्देशन गरिरहेकी छिन् । उनकै लेखन रहेको चलचित्रलाई प्रकाश महर्जनले निर्माण गर्दैछन् । चलचित्रको पचली भैरवबाट छायांकन सुरु गरिएको हो ।

चलचित्रमा कलाकार कमलमणि नेपालले माग्नेको भूमिका निर्वाहा गर्ने भएका छन् । उनका साथमा विष्णु अर्याल, सोनिका शाही, अपेशा खड्का, निरु खड्का, कुमार गजुरेल, मोहन राई, चन्द्र थापा लगायतका कलाकारको चलचित्रमा मुख्य भूमिका रहनेछ ।

चलचित्रमा सन्तोष श्रेष्ठ, दीपक शर्मा, विशाल घोष, भूपू पाण्डेको संगीत, रामेश्वर हुमागाँइको छायांकन, तारा थापाको सम्पादन रहनेछ । काठमाण्डौं र धुलिखेलका विभिन्न स्थलमा चलचित्रको छायाँकन गरिनेछ ।
