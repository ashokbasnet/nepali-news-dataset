प्रदीप र पूजा : एकसाथ चलचित्रमा काम गर्ने संभावना कति ?

तस्वीर : फिल्मीखबर
                                
                                        
                        काठमाडौं । निर्माता सन्तोष सेनले चलचित्र ‘प्रेम गीत’मा नायक प्रदीप खडका र नायिका पूजा शर्माको जोडी जुराए । चलचित्रमा अभिनयपश्चात पूजाको प्रदीपसंग जोडी जमेको खुबै चर्चा चल्यो ।

अन्नत चलचित्रलाई दर्शकले पनि औधि रुचाए । फलस्वरुप चलचित्र सुपरहिट भईदियो । चलचित्र सफल भएसंगै प्रदीप र पूजाको क्रेज पनि हवात्तै बढयो् । चलचित्र प्रदर्शनपश्चात भने यो जोडीको सम्बन्ध चिसियो । 

 ‘प्रेमगीत’को सिक्वेल ‘प्रेमगीत २’मा पुजाको स्थानमा निर्माता सन्तोष सेनले नव–नायिका अश्लेषा ठकुरीलाई प्रदीपसँग रोमान्स गर्ने मौका जुराए । उता पूजा पनि चलचित्र निर्माणको घोषणा गरिन्–‘म यस्तो गीत गाउँछु’ । उनि म्युजिक भिडियोमा निकै रुचाइएकी पल शाह नायक छानिन् । त्यसपश्चात यि दुई टिमले फरक–फरक चलचित्र बनाए । दुबै चलचित्र सफल भए । चलचित्र सफल भएपनि नायक प्रदीप र पूजाको जोडीलाई भने दर्शकहरुले भुल्न सकेनन् । अहिलेपनि उनिहरुका समर्थक तथा दर्शकहरु प्रदीप र पूजा पुन एउटै चलचित्रमार्फत दर्शकसामु आउनुपर्ने माग गरिरहेका छन् ।

अबभने दर्शकका लागि खुसीको खबर छ । चलचित्र ‘प्रेम गीत’ प्रदर्शनपछि बोलचाल बन्द गरेका नायक प्रदीप नायिका पूजाबिच झण्डै तीन वर्षपछि बोलचाल भएको छ । यी दुईको बुधबार पुतलीसडकमा जम्काभेट भएको हो । लिलीबिली प्रमोसनको लागी अन्तवार्ता दिइरहेका प्रदिप र रामकहानीको सुटिङबाट फर्किएकी पूजाको स्टार मलमा भेट भएको हो ।

भेट भएसंगै उनिहरुले केही समय कुराकानी गर्नुका साथै एकसाथ तस्बिर पनि खिचाए । प्रदीप र पूजाको भेट भएको समाचार बाहिरिएसंगै यि दुईलाई एकसाथ चलचित्रमा हेर्न चाहने दर्शकहरुमा एक किसिमको आशा पलाएको छ ।

उनिहरु अब एकसाथ चलचित्रमा काम गर्ने संभावना कति ? त्यो उनिहरुकै हातको कुरा भो तर यो प्रश्न अहिले मिडियाको मात्र नभएर उनिहरुका समर्थकहरुको पनि साझा प्रश्न बनेको छ ।
