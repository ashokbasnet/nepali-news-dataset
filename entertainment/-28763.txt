६ विवादित बयान जसले कंगनालाई बनाए ‘कन्ट्रोभर्सी क्वीन’

मुम्बइ। आफ्ना विभिन्न विवादित बयानका कारण बलिउड अभिनेत्री कंगना रनौट विवादमा परिरहन्छिन् । पछिल्लो समय उनलाई कन्ट्रोभर्सी क्वीन पनि भनिन्छ । आज उनको जन्मदिनको अवसरमा हेरौं उनका केही विवादित बयानहरु । 

१. सामान्य परिवारबाट आएकी कंगनाले एकपटक भनेकी थिइन् ‘छोरीलाई जीवनमा केही हासिल गर्नको लागि प्रोत्साहित गरिँदैन । मेरा पितालाई मेरा दाजुसँग निकै काल्पिनिक आशा थिए तर मलाई सधैं किनारा लगाइन्थ्यो । फिल्ममा संघर्ष गर्दै गर्दा मलाई परिवारले फर्किन भनेका थिए । त्यतिबेला परिवारको कुरा अस्वीकार गरेकै कारण म यो स्थानमा छु ।’ 

२. फिल्म उद्योगमा साथीको अर्थ के हुन्छ ? यो प्रश्नको जवाफमा कंगनाले भनेकी थिइन् ‘राम्रो साथीको मतलब केही पनि हुँदैन । मात्रै केही बकबास व्यक्तिहरुको लागि यो शब्द प्रयोग हुन्छ ।’

३. एक फेयरनेस क्रिमको विज्ञापनको सन्दर्भमा कंगनाले भनेकी थिइन् ‘मेरी दिदीको अनुहार केही अँध्यारो छ र फेयरनेस क्रिमको विज्ञापन गर्नु उनको बेइज्जती गर्नुजस्तै हो । मैले मेरी दिदीसँग अन्याय गर्न सक्दिन भने देशसँग कसरी गर्न सक्छु ?’ 

४. आफ्नो करिअरको सुरुवातमा फिल्म उद्योगको व्यवहारप्रति कंगनाले भनेकी थिइन् ‘फिल्म उद्योगमा सुरुमा मानिसहरु मसँग कुकुरजस्तै व्यवहार गर्थे । मसँग कुरासमेत गर्दैनथे । अंग्रेजी नआउने हुँदा मेरो मजाक उडाइन्थ्यो ।’

५. कंगनाको अर्को बयानले धेरै अभिनेत्रीहरु निकै रिसाएका थिए । उनले भनेकी थिइन् ‘म यस्ता फिल्म गर्छु जसमा पूरै वर्ष लाग्छ । मेरो प्रतिस्पर्धा कुनै हिरोइनसँग छैन किनकि मैले गरेको जस्तो भूमिका कुनै हिरोइनले गरेका छैनन् ।’

६. विवाहको बारेमा कंगनाले भनेकी थिइन् ‘छोरीलाई सुपरहिरोजस्तै पाल्नुपर्छ, भविष्यमा घर सम्हाल्ने तालिम प्राप्त कुकुरजस्तो गरी होइन । छोरीको बिहेमा ध्यान दिनुभन्दा जीवनमा आइपर्ने चुनौती कसरी सामाना गर्ने भन्नेतर्फ ध्यान दिनुपर्छ ।’
