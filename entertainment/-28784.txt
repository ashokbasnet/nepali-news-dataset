१२६ वटा हलमा एकसाथ प्रदर्शनमा 'शत्रुगते', अधिकांश हल हाउसफुल

काठमाडौँ। पारिवारिक सम्बन्ध र युवा पुस्ताको प्रेमलाई मुल रुपमा उठाइएको चलचित्र 'शत्रुगते' शुक्रबाट देशभर प्रदर्शनमा आएको छ। पहिलो दिनमै दर्शकको राम्रो साथ पाएको यो चलचित्र देशभरका १२६ वटा हलमा एकसाथ प्रदर्शनमा आएको हो।

शुक्रबार बिहानैबाट चलचित्र हेर्ने दर्शकको घुँइचो नै लागेको छ भने अधिकांश हलहरु हाउसफुल भएको वितरक गोपाल कायस्थले जानकारी दिएका छन्। उनले जानकारी दिएअनुसार मल्टिप्लेक्सका शोहरु समेत हाउसफुल भएका छन्।

साथै उनले आगामी दिनहरुमा समेत चलचित्रले दर्शकको राम्रो साथ पाउने विश्वास व्यक्ति गरे। चलचित्र मह सञ्चारको प्रस्तुति र किरण केसीको निर्माणमा बनेको हो। प्रदिप भट्टराईको निर्देशन रहेको यस चलचित्रमा हरिवंश आचार्यको कथा रहेको छ।

यस्ते दिपकराज गिरीको पटकथा रहेको चलचित्रमा मदनकृष्ण श्रेष्ठ र हरिबंश आचार्य दीपकराज गिरी, दीपाश्री निरौला, प्रियंका कार्की, पल शाह, आँचल शर्मा, बसुन्धरा भुसाल, राजाराम पौडेल, शिवहरि पौडेल, किरण केसी लगायतका कलाकारको अभिनय रहेको छ।
