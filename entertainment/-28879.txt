अनिल कपुरकी छोरी सोनमको बिहेको मिति निश्चित, संसारकै महंगो शहरमा बिहे हुने 

मुम्बइ। बलिउडमा बिहेको मौसम चलिरहेको छ । हालै बलिउड अभिनेत्री श्रीया शरणले रुसमा टेनिस खेलाडी आन्द्रेइ कोसेचेवसँग बिहे गरेकी थिइन् । लगत्तै सोनम कपुरको पनि बिहेको मिति निश्चित भएको छ । एक चर्चित वेबसाइटको रिपोर्टका अनुसार सोनमको बिहे ११ र १२ मे का दिन उनका ब्वाइफ्रेण्ड आनन्द आहूजासँग हुँदैछ । 

सोनम अहिले फिल्म ‘वीरे दी वेडिङ’को सुटिङमा व्यस्त छिन् । सोनम र आनन्द संसारकै सबैभन्दा महंगो शहरमध्ये एक स्विटजरल्याण्डको जेनेभामा बिहे गर्दैछन् । रिपोर्टका अनुसार सोनमले बहिनी रियासँग जेनेभाका कैयौं स्थानहरु हेरेपछि बिहे गर्ने ठाउँ रोजेकी हुन् । सोनमको बिहेको ड्रेस चर्चित डिजाइनर अबु जानी र सन्दिप खोसलाले बनाउनेछन् ।
