चलचित्र ‘नाईं नभन्नु ल ५’को शुभमुहुर्त

काठमाडौं । चलचित्र ‘नाईं नभन्नु ल ५’ को शुभमुहूर्त गरिएको छ । शनिबार काठमाडौंको मैतीदेवी मन्दिरमा पुजा गर्दै चलचित्रको शुभमुहुर्त गरिएको हो । चलचित्रलाई विकाश राज आचार्यले निर्माण तथा निर्देशन गर्दैछन् । 

चलचित्रमा प्रियंका कार्की, अनुभव रेग्मी, स्वस्तिमा खडका, केकी अधिकारी, दिलिप रायमाझी, बुद्धि तामाङ, उत्तम केसी लगायतका कलाकारहरुको अभिनय रहनेछ । 

‘नाईं नभन्नु ल ५’ मा बसन्त सापकोटाको संगीत, पुरुषोत्तम प्रधानको छायांकन, कविराज गहतराजको कोरियोग्राफी, अर्जुन जिसीको सम्पादन रहनेछ । चलचित्रमा नयाँ नायकले इन्ट्रि गर्दैछन् । उनको नाम भने गोप्य राखिएको छ । चलचित्रमा सामिप्यराज तिमिल्सिना र विकास आचार्यको कथा, पटकथा तथा संवाद रहनेछ । आउँदो वर्ष २०७५ को भदौ महिनामा यो चलचित्र प्रदर्शनमा आउनेछ ।
