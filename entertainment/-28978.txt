आफ्नै पिताको मृत्युको कामना गर्थे कपिल शर्मा, निकै दर्दनाक छ कारण

मुम्बइ। कमेडियन कपिल शर्मा नयाँ शोका साथ टिभीमा फर्किंदैछन् । उनको नयाँ शो ‘फेमिली टाइम विथ कपिल शर्मा’ २५ मार्चदेखि सुरु हुँदैछ । गतवर्षको अगष्टमा कपिलको अघिल्लो शो ‘द कपिल शर्मा शो’ बन्द भएको थियो । कपिलले व्यक्तिगत जीवनमा धेरै उतारचढावको सामना गरेका छन् । एक समय यस्तो पनि थियो जतिबेला कपिलले आफ्नै पिताको मृत्युको कामना गर्थे । 

२०१४ मा उक अंग्रेजी समाचार साइटलाई दिएको अन्तरवार्तामा कपिलले आफ्ना पितालाई सम्झाँदै भनेका थिए ‘मैले पापासँग निकै कम समय बिताएको छु । उहाँको अन्तिम समयमा जब हामीले उपचारको लागि उहाँलाई अस्पताल लिएर गयौं त्यतिबेला म उहाँसँगै थिएँ । हरेक अभिभावकको चाहना हुन्छ कि उनका सन्तान घरबाहिर निस्किउन् र पैसा कमाउन् । तर, मेरो पापा निकै दिलवाला हुनुहुन्थ्यो । उहाँले मसँग केही चाहनुभएन । १० कक्षामा पढ्दा मैले पकेट मनीको लागि एउटा पीसिओमा काम गर्न थालेको थिएँ । त्यतिबेला मैले पापालाइृ भनेको थिएँ पापा तपाइले आफूबाहेक अरुबारे कहिल्यै सोच्नुभएन । यही कारण तपाइँलाई क्यान्सर भएको हो ।’ 

कपिलले यो अन्तरवार्तामा भनेका थिए ‘क्यान्सरका कारण पापा पीडाले छट्पटिँदै गरेको देख्दा मैले भगवानसँग उहाँलाई आफूसँग बोलाउन प्रार्थना गर्थें ।’ कपिलका अनुसार त्यतिबेला उनीहरुसँग पैसा थिएन र उनीहरु भाडाको घरमा बस्थे । कपिलकी आमाका अनुसार तलब पाएपछि महिनाको पहिलो दुई दिन उनका पिता मदिरा पिउँथे र घरमा मासु ल्याउँथे । बाँकी दिन उनी काममा मात्रै जोतिन्थे । कपिलले भनेका थिए ‘आज केही राम्रो भयो भने मलाई उहाँको याद आउँछ । यदि उहाँ आज जिवित भएको भए म उहाँलाई सबैभन्दा राम्रो स्कच किनेर दिन्थें ।’
