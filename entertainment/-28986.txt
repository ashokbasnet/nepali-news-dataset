विवाह गर्दै 'शक्ति'की सोमिया, ४ वर्षदेखि थिइन् यी स्टारको प्रेममा

एजेन्सी । टिभी सिरियल 'शक्ति : अस्तित्व का अहसास'मा सोमियाको भूमिका निभाएकी रुबिना दिलाइक विवाहको तयारीमा छिन्।

उनले आफ्ना प्रेमी अभिनव शुक्लासँग जुन २४ मा विवाह गर्ने तयारी गरेकी छिन्। उनी दुबै पछिल्लो ४ वर्षदेखि प्रेम सम्बन्धमा रहेका छन्।
 
रुबिनाले एक अन्तवार्तामा भनेकी छिन्, 'हो हामीले आफ्नो प्रेम सम्बन्धलाई अघि बढाएका छौँ । हामीले ४ वर्षदेखि एक अर्कालाई डेट गरिरहेका छौँ ।यस क्रममा हामीले एक अर्कालाई राम्रोसँग बुझने मौका पायौँ । यो याद हामीसँग जीन्दगीभर रहनेछ।'

उनका प्रेमी अनुभवले विवाहका बारेमा खुलासा गर्दै भने, 'हामीले विवाह गर्ने तयारी गरेका छौँ । हामीले जुनमा विवाह गर्नेछौँ। दुबै जनाका परिवार विवाहका लागि राजी भएका छन्।'

उनी दुबैको विवाह हिमालच र पन्जाबी ट्रेडिशनका अनुसार हुने बताइएको छ। रुबिना र अभिनवको पहिलो भेट गणपति उत्सवका क्रममा भएको थियो। दुबैले टेलिभिजन शो छोरी बहु मा सँगै काम गर्ने मौका पाएका थिए।
