शत्रुगतेमा ‘कमजोर’ पल 

सुरक्षा भट्टराई काठमाडौँ । यतिबेला हलहरु शत्रुगतेमय भैरहेका छन् । चलचित्रले व्यापार पनि राम्रो गरिरहेको छ । तर, चलचित्रमा चर्चित नायक पल शाहको चरित्र भने स्टारहरुको छायामा परेको देखिएको छ । 

चलचित्रका सबै कलाकारलार्ई निर्देशक प्रदिप भट्टराईले राम्रंसँग चलचित्रमा उतारेका छन् ।  तर नायक पल शाहलाई भने आफ्नै क्यारेक्टर ‘फिट’ भएको देखिन्न। उनलाई चलचित्रमा रुन खोजेको हो कि हाँस्न खोजेको हो त्यो छुट्याउनै गाह्रो हुन्छ । उनी रिसाएको अभिनय गर्दा पनि कोसँग रिसाएको हो पत्तो हुँदैन । चलचित्र कमेडी जनारामा बनेकाले उनलाई कमेडीमा फिट नदेखिएको हो भन्ने सायद पललाई पनि सो चलचित्र हेर्दा अनुभव भयो होला । 

उनले यसअघि गरेका चलचित्र भन्दा फरक गर्न खोजेता पनि क्यारेक्टर सुट नगर्दा पक्कै पनि नमज्जा त हुन्छ नै । तर, चलचित्र भने हिटको लिस्टमा पुगिसको छ । त्यसले गर्दा पक्कै पनि पललाई अरु चलचित्रको लागि गाह्रो त नहोला तर एक पछि अर्को चलचित्रमा पलको भूमिका कमजोर देखिनु भनेको उनकै करिअरका लागी राम्रो कुरा भने पक्कै होइन ।

तर चलचित्र बाहेक पललाई चलचित्रको सांगीतिक क्षेत्रमा भने राम्रो देखिएको छ । तर पलले अब आफूलाई कस्तो क्यारेक्टर सुहाउँछ भन्ने चुज गर्न सकेनन् भने करिअर ओरालो लाख्ने खतरा रहन्छ ।
