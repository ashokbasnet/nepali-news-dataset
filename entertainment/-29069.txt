‘तिमी कहाँ म कहाँ’ गीतको भिडियोमा साराको फेसबुक प्रेम

काठमाडौं । सारा सिर्पाली र अनिस बिक्रम शाह अभिनित नयाँ गीतको म्युजिक भिडियो सार्वजनिक भएको छ ।

गायिका दीपा लामा र बिनोद पछाईको स्वर रहेको ‘तिमी कहाँ म कहाँ’ गीतको भिडियोमा सारा र अनिस फिचरिङ छन् । नवनारी मिडिया एण्ड रिसर्च प्रालिको प्रस्तुती रहेको गीतमा ललिता श्रेष्ठको शब्द र गायक तथा संगीतकार बिनोद पर्छाइको संगीत रहेको छ ।

उत्सव दाहालको छायाँकन, निशान घिमिरेको सम्पादन रहेको भिडियोलाई अर्जुन अधिकारीले निर्देशन गरेका हुन ।

गीतको भिडियोमा फेसबुकले जोडेको सम्बन्ध कलात्मक ढंगले प्रस्तुत गरिएको छ ।
