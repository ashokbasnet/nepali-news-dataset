कोसँग हुँदैछ, मुकेश अम्बानीका छोराको विवाह?

बीबीसी। भारतका सबैभन्दा धनी उद्योगपति मुकेश अम्बानीकी जेठा छोरा आकाश अम्बानीको विवाह यही वर्ष डिसेम्बरमा हुँदैछ। उनको विवाह चर्चित हीरा व्यापारी रसेल मेहताकी जेठी छोरीसँग हुँदैछ। समाचार एजेन्सी पीटीआईले स्रोतलाई उद्धृत गर्दै दुवै परिवारले आफ्ना नजिकका नातेदारको उपस्थितिमा गोवाको इन्गेजमेन्ट गरेको जनाएको छ।

लामो समयदेखि विवाहको विषयमा कुराकानी भइरहेको थियो र उनीहरुले गोवामा एक कार्यक्रम गरी इन्गेजमेन्ट गरेका हुन्। सामाजिक संजालमा यो कार्यक्रमका तस्वीर पोस्ट गरिएको छ। जसमा मुशेक अम्बानी र नीता अम्बानीसँगै मुकेश अम्बानीकी आमा कोकिलाबेन पनि उपस्थिति थिइन्।



श्लोका, रसेल मेहता र मोना मेहताकी तेस्री सन्तान हुन्। रसेल मेहता रोजी ब्लू डाइमण्डका प्रबन्ध निर्देशक हुन्। जसको गन्ती विश्वका ठूला हीरा व्यापारीहरुमा हुन्छ। अम्बानी र मेहता परिवार एकअर्काबीच लामोसमयदेखि परिचित थिए। आकाश र श्लोका दुवैले एकसाथ धीरुभाइ अम्बानी इन्टरनेशन स्कुलमा पढाइ गरेका थिए।

रसेलका बुवा अरुणकुमार एम. रमणिकलालले १९६० मा मुम्बईमा बी. अरुणकुमार एण्ड कम्पनीको स्थापना गरेका थिए। रोजी ब्लू ले बी अरुणकुमारकोनामबाट आफ्नो कारोबार सुरु गरेका थिए। र, आज विश्वका १२ मुलुकमा उनको उपस्थिति छ।



२००९ मा धीरुभाइ अम्बानी इन्टरनेशनल स्कुलबाट पढाइ सकेपछि श्लोकाले अमेरिकाको प्रिंस्टन विश्वविद्यालयबाट एंथ्रोपोलोजीको अध्ययन गरेकी थिइन्। त्यसपछि उनले लन्डन स्कुल अफ इकोनमिक्सबाट कानुनमा स्नाकोत्तर गरेकी छन्। र, २०१४ देखि श्लोका रोजी ब्लू लाइमण्डसको डाइरेक्टर छिन्।

श्लोकालाई पुस्तक पढ्न र समाजसेवामा गहिरो रुची छ। उनी २०१५ मा स्थापना भएको कनेक्ट फरको सहसंस्थापक छिन्। जो गैर सरकारी संगठनकालागि स्वयंसेवक खोज्ने काम गर्छ।
