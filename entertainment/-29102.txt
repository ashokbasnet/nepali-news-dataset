डोनाल्ड ट्रम्पसँग यौन सम्पर्क गरेको स्टर्मी डेनियल्सको खुलासा

एजेन्सी। चर्चित पोर्नस्टार स्टार्मी डेनियल्सले अमेरिकी राष्ट्रपति डोनाल्ड ट्रम्पले २००६ को जुलाइमा क्लालिफोर्नियास्थित लेक तहोईस्थित एक सेलेब्रेटी गल्फ टुर्नामेन्टका क्रममा एक होटलमा आफूसँग यौन सम्पर्क राखेको दाबी गरेकी छन्। उल्लेख्य के भने ट्रम्पले २००५ मा मलेनिया ट्रम्पसँग विवाह गरेका थिए।

पोर्न फिल्मकी स्टार स्टार्मी डेनियल्सले २००६ मा डोनाल्ड ट्रम्पसँग आफूले राखेको यौन सम्बन्धका विषयमा नबोल्न धम्क्याएको आरोप लगाएकी छन्। स्टार्मी डेनियल्सको वास्तविक नाम स्टेफनी क्लिफर्ड हो, उनले सीबीएस न्युजलाई दिएको एक अन्तर्वातामा यसको खुलासा गरेकी हुन्।

स्टार्मीले भनिन्, ‘यो २०११ को कुरा हो, जब लस बेगसको कार पार्किङमा  एक जना व्यक्ति मेरो नजिकै आए र भन्यो ट्रम्पलाई एक्लै छोडिदेउ। त्यसपछि उसले मेरी छोरीलाई हेर्दै भन्यो, यो दुखद हुन्छ यदि उसको आमालाई केही भयो भने।’
