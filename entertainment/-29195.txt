‘१२ मासे’को गीत सार्वजनिक, जयकिशन र पूजनाको रोमान्स

काठमाडौं । चलचित्र ‘१२ मासे’को नयाँ गीतको भिडियो सार्वजनिक भएको छ । चलचित्रका मुख्य कलाकार जयकिशन बस्नेत र पूजना प्रधानको अभिनय रहेको ‘ढीक्के फुली...’ बोलको गीत सार्वजनिक भएको हो ।

गीतमा सागर खरेलको शब्द, अर्जुन पोखरेलको संगीत र कृष्ण पाण्डेको स्वर रहेको छ । बशु न्यौपानेको छायाँकन रहेको भिडियोमा शिव विकको नृत्य रहेको छ । चलचित्रलाई प्रदीप पाठक (नक्कली प्रचण्ड)ले निर्माण गरेका हुन् । चलचित्रको कथा पाठकले नै लेखेका हुन । 

लय संग्रौलाको निर्देशन रहेको चलचित्रमा जयकिशन र पूजनाको साथमा मरिचमान श्रेष्ठ (बल्छी धुर्बे), प्रदिप पाठक (नक्कली प्रचण्ड), पुरन थापा ,सोनीका बास्तोला, सबनम दाहाल, राधा श्रेष्ठ (राम प्यारी) लगायतका कलाकारहरुको अभिनय रहेको छ ।

चलचित्रमा वासु न्यौपानेको छायाङ्कन, अनन्त घिमिरेको सम्पादन रहेको छ । चलचित्र जेठ ११ गतेबाट सार्वजनिक प्रदर्शन हुनेछ ।
