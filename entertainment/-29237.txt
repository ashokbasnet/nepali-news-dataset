बलिउडका अर्का कलाकारको हृदयघातबाट निधन

एजेन्सी । चर्चित टेलिभिजन शो 'दिल मिल गए' मा जिगनेशको भूमिका निर्वाह गरेका कलाकार करण पन्राजपेको हृदयघातबाट निधिन भएको छ। २६ वर्षीया करणको घरमै ज्यान गएको पारिवारीक स्रोतलाई उदृत गर्दै भारतीय सञ्चारमाध्यमले जनाएका छन्।
 
उनी आफ्नी आमासँग बस्दै आएका थिए। अहिलेसम्म उनको मृत्युको कारण खुल्न नसकेपछि हृदयघातबाट मृत्यु भएको हुन सक्ने अनुमान गरिएको छ।

विहान ११ बजे उनकी आमाले उनलाई घरमै मृत फेला पारेकी थिइन्। एक इन्टरनेट वेबसाइटले उनको निद्रामा हृदयघात भएर मृत्यु भएको जनाएको छ।

करण आमाबाबुका एक्ला सन्तान थिए। उनको मृत्युको खबरले बलिउड क्षेत्र नै स्तब्ध बनेको छ।

यस अघि बलिउड अभिनेत्री श्रीदेवीको बाथटपमा डुबेर निधन भएको थियो भने अभिनेता नरेन्द्र झाको हृदयघातबाट अल्पायुमै ज्यान गएको थियो। झाले तीन वर्षअघि मात्र विवाह गरेका थिए।
