करिना कपुरलाई कुपोषण !

एजेन्सी। बलिउड अभिनेत्री करिना कपुर खानलाई कुपोषण भएको हल्लाले सामाजिक संजाल तातेको छ । सिंगापुरमा भएको समर फेशर विकमा डिजाइनर मनिष मल्होत्राले डिजाइन गरेका परिहरको लागि र्याम्पमा उत्रिएकी करिनाको फोटो सार्वजनिक भएपछि सामाजिक संजालमा यस्तो बहस सुरु भएको हो । 



फेशन विकका फोटो करिनाकी खास साथी अमृता अरोराले इन्स्टागममा शेयर गरेकी थिइन् । फोटोमा करिना निकै दुब्ली देखिएपछि सामाजिक संजालमा उनलाई ट्रोल गर्न सुरु गरिएको हो । सामाजिक संजालमा धेरै प्रयोगकर्ताले उनलाई बलि बढी खान सुझाव दिएका छन् । कैयौंले उनलाई कुपोषण भएको टिप्पणी गरेका छन् । करिना अहिले निकै पातली भएकी छिन् । उनी वर्षौं पहिले फिल्म टशन सुटिङका बेला पनि यस्तै भएकी थिइन् ।
