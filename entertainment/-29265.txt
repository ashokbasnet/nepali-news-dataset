यी हुन् सबैभन्दा धेरै बलात्कारका दृश्य दिने ‘बलिउडकी बहिनी’, २७ वर्षमै गुमाइन ज्यान

मुम्बइ। बलिउडमा मुख्य अभिनेत्री नभइ सहायक भूमिकामा हुँदाहुँदै पनि मुख्य अभिनेत्रीलाई चुनौती दिन सक्ने अभिनेत्री हुन नाजिमा । ६० र ७० को दशकमा उनी निकै चर्चित थिइन् । धेरैजसो फिल्ममा हिरोको बहिनीको भूमिकामा देखिने भएका कारण उनलाई ‘बलिउडकी बहिनी’ पनि भनिन्छ ।

नाजिमाको नाममा एउटा अनौठो रेकर्ड पनि छ । उनी एकमात्र यस्ती अभिनेत्री हुन् जसले बलिउडमा सबैभन्दा बढी बलात्कारका दृश्य दिएकी छिन् । त्यतिबेलाका फिल्ममा धेरैजसो हिरोकी बहिनी बलात्कारको शिकार हुने कथा हुन्थ्यो । यही कारण नाजिमाले नै सबैभन्दा धेरै बलात्कारका दृश्इ दिनु परेको थियो । 



नाजिमाले निकै कम उमेरमै धेरै कुरा हासिल गरेकी थिइन् । २२ वर्षको उमेरमै उनी त्यतिबेलाका लिड हिरोइनलाई टक्कर दिन सक्ने भइसकेकी थिइन् । आफ्नो छोटो करिअरमै उनले ३० भन्दा बढी फिल्ममा काम गरिन् । २७ वर्षको उमेरमा क्यान्सरका कारण उनको मृत्यु भयो । उनको मृत्यु १९७५ मा भएको हो ।
