‘दर्शकको राय आइसक्यो, यो कपिलको शो होइन’

मुम्बई। कपिल शर्मा यतिबेला त्यस्तो मुश्किलको सामाना गरिरहेका छन्, जुन सामना कयौं सुपरस्टारले सुपरस्टारले गर्नुपर्छ। त्यो भनेको आफ्नो कुनै खास भूमिका वा आफ्ना आमा बुवाको सफलतालाई दोहोर्याउनु। एउटा लामो पर्खाईपछि कपिल शर्मा आफ्नो टेलिभिजन शो ‘फ्यामिली टाइम विथ कपिल’ लिएर आएका छन्।



कपिलले द कपिल शर्मा शो छोडेपछि मानिसहरु शनिबार र आइतबार बोरिङ हुने गर्थे। दर्शकले कपिल फेरि आएभने बोरिङ हुँदैन भन्ने अपेक्षा गरेका थिए। तर, कपिल दर्शकको भावना पूरा गर्न असफल देखिए। 



सोनी टेलिभिजनमा ‘फ्यामिली टाइम’ बाट आफूँ टेलिभिजनमा आएका कपिल शर्माको नयाँ शो फर्मेट गेम क्विज जस्तो छ। तर, दर्शकले उनको यो फर्मेटलाई दर्शकले रुचाएनन्। सँधै कपिलसँगै हुने सिद्धु यो पटक पनि कपिलसँगै देखिएका छन्।

शो सुरु हुनुवित्तिकै के थाहा भयो भने कपिलसँग उनकी होस्ट नेहा पेंडसे पनि देखिने छिन्। जो पहिला पनि अर्कै शोमा देखिइसकेकी छन्। त्यतिबेला दर्शकलाई के लागेको थियो भने अब कमेडी जम्छ। तर, नेहाले आउने वित्तिकै यो एक गेम शो भएको र गेम जित्ने मानिसले अन्य उपहारबाहेक बम्पर उपहारमा एयटा कार पनि जिन्त सक्ने बताइन्।



शो अगाडि बढ्यो र पहिलो खेल खेल्नकालागि दुई परिवारलाई बोलाइयो। खेलमा जित्ने र हार्ने दुवै पक्षमा उपहार दिइयो। अब दर्शकले खेलको बीचमा कमेडी हेर्न पाउनु अपेक्षा गरेका थिए। किनभने कपिल हुने ठाउँमा कमेडी नभए के मज्जा !  तर यस्तो केही पनि भएन। दुई घण्टाको शोमा खेल करिव चार–पाँच राउण्ड भयो। बीचमा दर्शकहरुले आफ्नो कला पनि प्रदर्शन गरे।



दर्शकलाई शोमा निकै सामान्य प्रश्न सोधियो। र, उनीहरुलाई धेरै उपहार दिइयो। खेल चलिरह्यो, त्यहाँ कमि थियो कमेडीको । कपिलका पुराना साथी चन्दन प्रभाकर र कीकु शारदा पनि शोमा आए। उनीहरु आफ्नो पुरानो रोलमै थिए, तर प्रस्तुतीमा कमी भएको अनुभव दर्शकले गरे।
कपिलको शोमा कुनै फिल्म स्टार भएन भने के काम !



अजय देवगन कपिलको उत्साह बढाउनकालागि शोमा पुगेका थिए। उनीसँग पनि कपिलले गेम खेले। तर, मजा आएन। पहिलो एपिसोड दुई घण्टाको थियो, जुन धेरै लामो लागिरहेको थियो। शो को फर्मेट हेर्दा के लाग्यो भने यसमा कमेडीको कुनै स्थान छैन।

यस्तो लाग्थ्यो यो एक खेल शो हो जसलाई होस्ट गर्न कपिललाई राखिएको छ। दर्शकले यो शोमा कमेडीको अपेक्षा नगरेकै बेश! दर्शक यसलाई गेम शो जस्तै गरी हेर्नुस् यो कपिलको शो होइन।
