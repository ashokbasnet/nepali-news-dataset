स्वस्तिमाको रोमान्स अभिषेकसँग‘नाईं नभन्नू ल ५’ मा 

काठमाडौँ । पछिल्लो समय नेपाली चलचित्र क्षेत्रमा हिट चलचित्रका धेरै सिक्वेल निर्माण हुने गर्दछ। तर अधिकांश चलचित्रलाई भने लगानी जोगाउन पनि हम्मे हम्मे हुन्छ। ‘नाईं नभन्नू ल’ को हकमा भने यस्तो छैन। यसको ४ वटै प्रिक्बेल भने हिट भए र नाइ नभन्नु ल को फेरि सिक्बेल बन्दै छ।

यो चलचित्रले कस्तो व्यापार गर्छ भन्ने कुरा त चलचित्र रिलिज पछि नै थाहा होला। यस चलचित्रमा धेरै जसो कथा बस्तु रुना धोना नै हुने गरेका छन्। रुनैका लागी भएपनि दर्शक हलमा आउने गर्दछन्। त्यसैले हुन सक्छ यस चलचित्रका ४ वटै प्रिक्बेल लगातार हिट भए। यस चलचित्रको कथावस्तु सँगसँगै मर्मस्पर्शी गीतसंगीत यो शृंखलाको अर्को सबल पक्ष होे।

यस चलचित्रको सिक्वेल भने दर्शकले भदौ ८ गते हेर्न पाउने भएका छन्। चलचित्रको औपचारिक घोसणा भए सँगै चलचित्र निकै चर्चामा पनि छ। सायद नेपाली दर्शकलाई नाई नभन्नु ल नामलाई नजिकबाट नै चिन्छन् । यस चलचित्रको छायांकन झापा र इलामका रमणीय स्थानमा हुनेछ। पहिलो दिनको छायांकनमा अभिषेक नेपाल र स्वस्तिमा खड्काले सट दिएका थिए। 

यस चलचित्रबाट अभिषेक नेपालले डेब्यु गर्दै छन् । अभिषेक चलचित्रमा स्वस्तिमाको जोडीका रुपमा देखिनेछन्। हरेक फिल्मबाट नयाँ अनुहार भित्राउँदै आएका आचार्यले यो चलचित्रबाट पनि अभिषेकसँगै सेड्रिना शर्मालाई डेब्यु गराउदै छन्। झापा मै मूलघर भएकी सेड्रिनाले अनुभव रेग्मीको जोडीको रुपमा अभिनय गर्नेछिन् ।



यस चलचित्रका लागी निर्देशक आचार्यले झापाको बिर्तामोडमा ३ दिन र इलाममा २५ दिन सुटिङ गरी काठमाडौं फर्कने सेडुर रहेको छ । विकास आचार्य र सामीप्यराज तिमल्सेनाको लेखन रहेको चलचित्रलाई पुरुषोत्तम प्रधानले खिच्दैछन् भने फिल्मको संगीत बसन्त सापकोटाले तयार पारेका छन् । ‘नाईं नभन्नू ल ५’ मा यसपटक दिलिप रायमाझी र केकी अधिकारी थपिएका छन्। दोस्रो शृंखलादेखि जोडिएकी प्रियंका कार्कीले यो भागमा पनि निरन्तरता पाएकी छिन्।
