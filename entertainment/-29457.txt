बलिउड हट अभिनेत्री, जो जीवन साथी खोजीमा छिन् 

मुम्बई। बलिउड चर्चित अभिनेत्री इशा गुप्ता लामो समयदेखि एक्लै छिन्। इशाले सामाजिक संजालमा आफू लामो समयदेखि एक्लै बसेको सार्वजनिक गरेको भारतीय संचारमाध्यमले जनाएका छन्। 



आफू अविवाहित भएको खुलासा गरेकी इशाले बाध्यताले आफू अविवाहित भएको बताएकी छन्। यसअघि लामोसमयसम्म इशाको नाम उनको निकटता साथी निखिल थंपीसँग जोडिएको थियो। आफ्नो नाम निखिलसँग जोडिएपछि दुखी भएकी इशाले इंस्टाग्राममा एक फोटो शेयर गर्दै आफू अविवाहित भएको खुलासा गरेकी हुन्।



इशाले लेखेकी छन्, ‘निखिल मेरो असल साथी हुन्। हामी एकअर्कालाई साथीको जस्तै माया गर्छौं। म भाग्यमानी छु किनभने मैले निखिलजस्तो साथी पाएकी छु। मलाइ के आशा छ भने मेरो अफेयरसँग जोडिएका सबै अफवाहमाथि सफाइ मिलेको छ।’ त्यसपछि इशाले आफ्ना फ्यानसँग खास अपील पनि गरेकी छन्। 



इशाले लेखेकी छन्, ‘म लामो समयदेखि एक्लै छु। मेरालागि केटा खोज्नुस्।’  यसको अर्थ इशा यतिबेला आफ्नालागि केटाको खोजीमा छिन्। 



अन्तिम पटक कमाण्डो–२ मा अभिनय गरेकी इशा अब चाँडै हेरा फेरी–३, आँखें–२ र पलटनमा फिल्ममार्फत दर्शकमाझ आउँदै छिन्। इशा आफ्नो बोल्ड तस्बीरका कारण चर्चामा रहिरहन्छिन्।
