अर्जुन शर्माको 'ड्रीम गर्ल' असार २९ मा रिलिज हुने

काठमाडौँ । निर्माता अर्जुन शर्मा र सह निर्माता रामेस्वर धितालको सम्युक्त लगानीमा निर्माण भएको नेपाली कथानक चलचित्र “ड्रीम गर्ल” आउदो बर्ष २०७५ असार २९ गते देश ब्यापी रुपमा रिलिज हुने घोषणा भएको छ।

भारतीय फिल्म निर्माण कम्पनी रिल एण्ड रियल सिनेमासँगको सहकार्यमा आर.बी. मुभिको ब्यानरमा निर्माण भएको उक्त चलचित्रमा ऋषिराज आचार्यको लेखन, निर्देशन, पटकथा अनि सम्वाद रहेको छ भने अन्य चलचित्र भन्दा धेरै मिहिनेत गरेको समेत निर्देशक आचार्यले बताएका छन। 

नेपाली फिल्मी इन्डस्ट्रीका चर्चित कलाकारहरुबाट अभिनय गरिएको चलचित्र “ड्रीम गर्ल” मा आकाश श्रेष्ठ, आष्मा गिरी, सरोज खनाल, विल्सन बिक्रम राइ, लक्ष्मी गिरी, रुप सुवेदी, अर्जुन श्रेष्ठ, शिशिर भण्डारी, लगायत कलाकारहरुले मुख्य भुमिकामा अभिनय गरेका छन। 

अर्जुन पोखरेलको संगीत, सम्राट बस्नेतको एक्सन र गम्भिर बिष्टको नृत्य रहेको उक्त चलचित्रमा अहिलेका चर्चित युवा संगीतकार अर्जुन पोखरेलको सोलो संगीत रहेको छ। 

नेपाली चलचित्र क्षेत्रमा छुट्टै तरङ्ग मच्चाउने अनुमान गरिएको ‘ड्रिम गर्ल’ मा विभिन्न अत्यन्तै मनमोहक दृश्य हरुमा छायांकन गरिएको छ जस अनुसार नेपालको काठमाण्डौ र चर्चित पर्यटकीय नगरी रारा ताल आसपासका ठाउँ साथै थाइल्यान्डको फिफि आइसल्यान्ड, फुकेट, कमला पार्क लगाएतका रमणीय ठाँउहरु देख्न सकिनेछ।
