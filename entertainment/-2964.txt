 बलिउड सुपर फ्लप फिल्म मेसिन : एक जना मात्र पुगे हल

काठमाण्डौँ । बलिउडमा 'ऐतराज', 'हमराज', 'बादशाह', 'रेस', तथा 'रेस २' जस्ता सुपरहिट फिल्म दिएका निर्देशक अब्बास मस्तान बलिउड इतिहासमै सुपरफ्लप भएका छन् । 

अब्बासले निर्देशन गरेको फिल्म मेसिन हेर्न एक जना मात्र हलमा पुगेपछि उनी फिल्मको सबै शो नै बन्द गरिएको छ । जी न्युज मिडियाले उल्लेख गरेअनुसार अब्बासले फिल्म 'मेसिन' मार्फत छोरा मस्तफालाई डेब्यू गराएका थिए । मुम्बई जुहुस्थित एक हलमा उक्त फिल्म हेर्न केवल एक जना मात्र दर्शक पुगेका हुन् । 

बलिउडमा कतिपयलाई स्टार कलाकार बनाएर अब्बासले सायदै सोचेका थिएनन् होला कि आफ्नै छोरालाई डेब्यू गराईएको फिल्मको यो हाल होला भनेर । 

यही मार्च १७ तारिकदेखि रिलिजमा आएको फिल्म मेसिनलाई २५ करोड लगानीमा निर्माण गरिएको हो । तर फिल्मले अहिलेसम्म मुस्किलले २ करोड आम्दानी गरेको छ ।
