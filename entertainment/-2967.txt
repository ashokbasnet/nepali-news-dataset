कपिलसँग बदला लिने कलर्सको तयारी

मुम्बइ । कपिल शर्मा शो बाट सुनिल ग्रोवर हटेसँगै कपिललाई झनै समस्या थपिन लागेका छन्। रिपोर्टका अनुसार कलर्स टिभीले कपिल शर्मा शो लाइ च्यालेन्ज गर्न सुनिल ग्रोवर, अलि असगरलाई लिएर नयाँ शोको तयारी गरेको छ। यसको लागि च्यानलले सुनिलसँग कुरा सुरु गरिसकेको छ। 
अघिल्लो वर्ष कपिलसँग विवादका कारण च्यानल एक वर्षदेखि नै कपिलसँग रुष्ट छ। कपिलको सुनिल ग्रोवरसँग यतिसम्म विवाद बढिसकेको छ कि शो का धेरै सदस्यले शो छोडिसकेका छन्। यही मौका छोपेर कलर्सले कपिललाई च्यालेन् जगर्न नयाँ शोको तयारी गरेको छ। अहिले च्यानलले अलि असगरसँग पनि कुरा गर्दैछ।
