 अक्षरा जुनियर स्कुल प्रिन्सेसमा २०१८ मा ८० प्रतियोगी छनौट

काठमाडौं। वार्षिक परीक्षा पछि एक महिना फुर्सदमा  रहने बालिकाहरुको प्रतिभा प्रस्तुति तथा व्यक्तित्व विकाशका लागि सिजन मिडियाले ७ वर्षदेखि निरन्तररुपमा आयोजना हुदै आएको ‘अक्षरा जुनियर स्कुल प्रिन्सेस’ प्रतियोगिताको शनिबार भएको अडिसनमा १०० वाट ८० जना प्रतियोगीहरुलाइ छनौट गरिएको छ।

प्रतियोगीताको अडिसनमा निर्णायक मण्डलमा मिसेस व्यूटी क्वीन नेपालकी विजेता सुदीक्षा भट्टराई, मिस टिन कलेज २०१५ की विजेता कुसुम थापा, मिस इकलेज २०१७ की विजेताहरु युनिता खत्री, सोफीया श्रेष्ठ, आस्मी गौतम, मिसेस व्यूटी क्वीन नेपाल फोर्थ रनरअप कृष्टी बानियाँलगायत लगायत रहेका थिए।



प्रतियोगीहरुको प्रशिक्षण १८ चैतबाट सुरु हुने आयोजक संस्था सिजन मिडियाका अध्यक्ष प्रदीपराज वन्तले जानकारी दिए। उनीहरुलाई तीन सातासम्म व्यक्तित्व विकाश सम्बन्धि विभिन्न प्रशिक्षण दिइने छ। बाल उपयोगी प्रशिक्षण सम्बन्धि विज्ञबाट गराइने पनि वन्तले जानकारी दिए।

प्रतियोगीलाई चन्द्रागिरी हिल्स, सांगास्थित काठमाडौं फन भ्याली, भक्तपुर दरवारक्षेत्र, छाउनी सँग्रहालय, गोदावरी बनस्पति उद्यान, जाउलाखेल चिडियाखान वालगृह, नेपाली फिल्म, नाटक,नारायणहिटी दरवार संग्राहालय लगायतको विभिन्न स्थानको भ्रमण गराइने छ।

साथै हर्स राइडिङ विभिन्न खेलहरु साथै विधिन्न प्रतियोगीतात्मक कार्यक्रमहरु गरिने छ।  प्रतियोगिताको कोरियोग्राफी रोजिन शाक्यले गर्दैछन्। यो प्रतियोगिताको सम्पूर्ण प्रतियोगीको ड्रेस डिजाईन अफिसियल डिजाइनरको रुपमा भूमी कलेक्सनले गर्दैछ।
