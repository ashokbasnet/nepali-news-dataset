खनाललाई नेपाली वाङ्गमय साधना सम्मान

काठमाडौं । नेपाल वाङ्मय परिषद, धनगढी कैलालीले काठमाडौंमा नेपाली वाङ्मय साधना सम्मान ०७४ बाट वरिष्ठ साहितयकार हरिहर खनाललाई सम्मानित गरेको छ। 

शनिबार काठमाडौंमा आयोजित एक कार्यक्रममा प्रमुख अतिथि वरिष्ठ साहित्यिक पत्रकार मोहन दुवालले सम्मानीत स्रष्टालाई उक्त सम्मान प्रदान गरेका हुन। 

परिषदका अध्यक्ष डा. पुष्करराज भट्टको सभापतित्वमा सम्पन्न सो कार्यक्रममा मोहन दुवालले सम्मानित साहित्यकार खनालका बारेमा आफ्ना धारणा राखेका थिए । 

कार्यक्रममा मातृका पोखरेल, श्रीओम रोदन, तिलकबहादुर सिंह, भुवन निस्तेज लगायतले बोलेका थिए ।  परिषदले यस अघि वाङ्गमय साधना सम्मानबाट मोहन दुवाल र प्राडा जीवेन्द्रदेव गिरीलाई सम्मानित गरिसकेको छ ।

संस्थाका अध्यक्ष डा. भट्टद्वारा स्थापित सो सम्मानमा सम्मान पत्र तथा दश हजार नगद राशी समेतको रहेको छ ।  परिषदले काठमाडौंमा पहिलो पटक कार्यक्रम आयोजना गरेको हो । यस अघि धनगढीमा नै कार्यक्रम आयोजित हुँदै आएको थियो ।
