डा. राणाको ‘दिल की आवाज’ सार्वजनिक

काठमाडौं । चिकित्सा क्षेत्रमा लामो समय सक्रिय रहेका डा. कृष्णजङग राणाको सक्रियता अहिले कविता गीत गजल तर्फ रहेको छ । यीनै गजलकार डा. राणाको नविनतम १९औं कृति ‘दिल की आवाज’ (हिन्दी गजल संग्रह)को शुक्रबार एक समारोहका बीच विमोचन गरिएको छ ।

उर्दू एकेडेमी नेपालको आयोजनामा सम्पन्न कार्यक्रमका प्रमुख अतिथि पूर्वप्रधानमन्त्री एवम साहित्यकार लोकेन्द्रबहादुर चन्दले पुस्तकको लोकार्पण गरे । 

कार्यक्रमलाई सम्वोधन गर्दै प्रमुख अतिथि चन्दले डा. राणाका काब्य रचनाहरुले मनलाई छुने बताए । उनले डा. राणाका रचना पाठक र लेखकको मनलाई एकाकार गर्ने काब्यधारा भएको उल्लेख गरे । 

कार्यक्रमका अर्का अतिथि साहित्यकार तथा संस्कृकतिविद चेतन काकीले डा. राणाका गजलमा जीवनका भोगाइको सुफियाना रुपले सजिएको बताए । 
इम्तियाज वफाको सभापतित्वमा सम्पन्न सो कार्यक्रममा गजलकार डा. राणाकासाथै मोविन खान, गोपाल अश्क, शान्ति शर्मा र डा. सनतकुमार वस्तीले आफ्ना विचार राखेका थिए ।  संग्रहमा कुल ८० वटा हिन्दी उर्दु गजल संग्रह गरिएको छ ।
