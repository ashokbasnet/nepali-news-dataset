नायिका साम्राज्ञीको सलिनसँग यस्तो मस्ती (भिडियोसहित)

काठमाण्डौँ । चलचित्र 'ड्रिम्स मार्फत डेब्यू गरेर पहिलो चलचित्रबाटै अपार सफलताको स्वाद चाखेकी नायिका हुन् साम्राज्ञी राज्यलक्ष्मी शाह । 
यिनै साम्राज्ञीको दोस्रो चलचित्र 'ए मेरो हजुर २' को गीत 'कसम हो' ले युट्युबमा तहल्का मच्चाउन थालेको छ । चर्चित नायिका झरना थापाले डेब्यू निर्देशन गरेको चलचित्र 'ए मेरो हजुर २' को यो गीतलाई २४ घण्टा नपुग्दै (यो समाचार तयार पार्दासम्म) तीन लाख दर्शकले हेरिसकेका छन्, जहाँ पाँच हजार भन्दा धेरैले लाईक गरेका छन् भने पाँच सयले मात्र अनलाईक गरेका छन् । 

कृष्णहरि बरालको शब्द रहेको गीतलाई कल्यान सिंहको संगीतमा सुगम पोखरेलले स्वर दिएका छन् । गीतको भिडियोलाई रेनशा वान्तवा राईले कोरियोग्राफ गरेकी छिन् । गीतको भिडियोमा नायिका साम्राज्ञी डेब्यू नायक सलिनमान बानियासँग निकै खुलेकी छिन् ।

आगामी वर्षको भदौ १६ लाई रिलिज डेट तोकेको यो सिनेमाले दर्शकको साथ पाउने संकेत गीतले देखाएको छ । उसो त झरना थापा र स्व.नायक श्री कृष्ण श्रेष्ठले अभिनय गरेको चलचित्र 'ए मेरो हजुर' पनि निकै हट भएको थियो ।
