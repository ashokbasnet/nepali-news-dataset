यही ट्रिपमा भएको थियो कपिलको चन्दु–सुनिलसँग झगडा, हेर्नुहोस् फोटोहरु

मुम्बइ। कपिल शर्मा र उनको टिम अहिले तितरबितर भएको छ। सुनिल ग्रोवर, अलि असगर र चन्दन प्रभाकर नहुँदा कपिलको शो निकै खल्लो भएको छ। कपिलले सुनिल ग्रोवरसँग सोसल मिडियामा माफीसमेत मागेका थिए। तर सुनिलले उल्टै ठाडो जवाफ फर्काए – भगवान बन्ने कोसिस नगर्नु।

कपिल र चन्दनको झगडा अस्ट्रेलियामा सुरु भएको थियो। चन्दनलाई कपिलको बोल्ने शैली मन नपरेपछि झगडा सुरु भएको थियो। यो झगडा मिलाउन सुनिल अघि सरेका थिए। त्यतिबेला कपिल सुनिलमाथि नै बर्सिए र हात हाले। तर, यो झगडाभन्दा अघि उनीहरुले निकै रमाइलो गरेका थिए। उनीहरुले टुरका केही फोटोहरु सोसल मिडियामा शेयर गरेका छन्।
