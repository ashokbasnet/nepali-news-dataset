यस्तो रहेछ सुनील ग्रोवर कपिल शर्मा शोमा पुन: फर्किनुको कारण

एजेन्सी । सुनील ग्रोवर र कपिल शर्माको झगडाले पछिल्लो समय निकै चर्चा पायो । कपिलको कुटाइपछि सुनील शो नै छोडेर हिँडेका थिए।

सुनीलले आउँदो अप्रिलमा नयाँ शो गर्ने र कपिल शर्मा शो बन्द हुने भन्ने खबरसम्म सार्वजनिक भए। तर अन्तत सुनील कपिल शर्माकै शो मा फर्किने बताएका छन्। सुनीलले आफूप्रति दर्शकले देखाएको मायाका कारण शो छोड्ने निर्णयबाट पछि हटेको जनाएका हुन्।

यस कारण सुनील फेरि शोमा फर्किए
आफू फेरि कपिल शर्मा शो मै फर्किनुको कारण बारे सुनीलले भनेका, तपाईहरुको मायाप्रति म आभारी छु, तपाईहरुको माया बिना मेरो जीवन केही हैन्। मेरो पहिचान तपाईहरुकै मायाले गर्दा भएको छ। तपाईहरुको यो मायाले गर्दा मेरो मन भरिएको छ। त्यसैले तपाईहरुले घृणा गर्ने काम मैले गर्न सक्दिन ।
 
मैले आफूलाई राम्रो काम र राम्रा व्यक्तिका लागि समर्पित गर्न चाहन्छु । यति बेला म थोरै नर्वसमा छु । थाहाँ छै भविष्यमा मेरो जीवनमा के हुन्छ। तर मेरो छोरा मोहनको नजिक जाँदा यो महशुस हुन्छ की मेरो साथमा अझै खुसीका लागि पनि केही ठाउँ छ। त्यसैले मैले फेरि यो निर्णय गरे की जुन काम म गर्छु त्यो राम्रैका लागि गर्छु । आउने समय निकै सुन्दर हुने छ। र नयाँ पनि ।

सुनील र कपिल शर्माबीच झगडा भएपछि शो को दुई एपिसोडमा सुनील देखा परेका थिएनन्। अब आउने शो मा सुनील पनि फेरि देखिने भएका छन्। सुनिल मात्र नभई चन्दन प्रभाकर र अली असगर पनि शोमा देखिनेछन् ।
