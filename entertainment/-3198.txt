चैतको झरीलाई रेखाको इग्नोर: फरक महशुस भन्दै यसरी खुलिन्

काठमाण्डौँ । सफलताको स्वाद लिन माहिर नायिका हुन् रेखा थापा । उनले नेपाली सिनेमा क्षेत्रबाट कहिल्यै पछि फर्केर हेर्न परेको छैन । तर यिनै रेखा पछिल्लो समय राष्ट्रिय प्रजातन्त्र पार्टीमा प्रवेश गरेर राजनीतिमा आफूलाई स्थापित गराउने दौडानमा छिन् । राजनीतिसँग सँगै चलचित्रहरुमा समेत उत्तिकै व्यस्त रहेकी रेखा चलचित्र 'रुद्रप्रिया'को निर्माणमा जुटेकी छिन् ।
आफ्नै निर्माणमा बन्ने चलचित्रको प्रि–प्रोडक्शनको कार्य भने सकिएको छ । यद्यपी चलचित्र फ्लोरमा नजाँदै उनले फेसबुक मार्फत यसको प्रचार गर्न भने सुरु गरिसकेकी छिन् । फेसबुकमा आफ्नो विभिन्न पोजका तस्बिरहरु पोष्ट गर्दै रुद्रप्रिया लेख्ने गरेकी छिन् । 
आज बिहान मात्रै उनले चैतको झरी फिलिङ डिफिरेन्ट रुद्रप्रिया लेखेर सुन्दर तस्बिर पोष्ट गरेकी छिन् । 
निर्देशक सुदीप भूपाल सिंहले निर्देशन गर्ने नयाँ  ‘रुद्रप्रिया आगामी दर्शैलाई रिलिजको लागि लक्षित गर्दै निर्माण हुने भएको हो । यसको छायांकन यही चैतको अन्तिम सातादेखि सुरु हुने भएको छ ।
