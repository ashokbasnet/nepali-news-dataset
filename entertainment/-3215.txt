युट्युब ट्रेडिङको पहिलो नम्बरमा साम्राज्ञी र सलिमको रोमान्स (भिडियोसहित)

काठमाण्डौँ । चलचित्र 'ड्रिम्स डेब्यू' गर्ल साम्राज्ञी राज्यलक्ष्मी शाहको दोस्रो चलचित्र हो 'ए मेरो हजुर २' । 
चर्चित नायिका झरना थापाले निर्देशकको रुपमा डेब्यू गरेको 'ए मेरो हजुर २' को गीत 'कसम हो' युट्युब ट्रेडिङको पहिलो नम्बरमा रहेको छ । यही साताको आइतबार युट्युब रिलिज गरिएको उक्त गीत लगातार दुई दिन देखि ट्रेडिङको पहिलो नम्बरमा रहेको छ ।  
'ए मेरो हजुर २' को यो गीतलाई ८ लाख भन्दा बढि दर्शकले हेरिसकेका छन् । 
कृष्णहरि बरालको शब्द रहेको गीतलाई कल्यान सिंहको संगीतमा सुगम पोखरेलले स्वर दिएका छन् । गीतको भिडियोलाई रेनशा वान्तवा राईले कोरियोग्राफ गरेकी छिन् । गीतको भिडियोमा नायिका साम्राज्ञी डेब्यू नायक सलिनमान बानियासँग निकै खुलेकी छिन् ।

आगामी वर्षको भदौ १६ लाई रिलिज डेट तोकेको यो सिनेमा दर्शकको लागि प्रतिक्षित चलचित्र हुने देखिएको छ । उसो त झरना थापा र स्व.नायक श्री कृष्ण श्रेष्ठले अभिनय गरेको चलचित्र 'ए मेरो हजुर' पनि निकै हिट भएको थियो ।
