'यथार्थको ऐना' नियालेर हेर्दा

‘जहाँ नपहुँचे रवि वहाँ पहुँचे कवि’ हामी सबैले सुने बुझेकै हौँ तर यो यथार्थको ऐना लिएर आउने नवोदिन लेखकले जहाँ नपहुँचे रवि, उहीँ जन्मिए कवि, भन्ने उक्तिलाई चरिथार्थ गरेका छन्। काठमाडौं उपत्यकासंगै जोडिएको जिल्ला भए ता पनि काभ्रे विविध भुधरातलीय स्वरुपधारी जिल्ला हो।

त्यही काभ्रे जिल्लाको दुर्गम पहाडी एवं विकट मेच्छे गाविसमा जन्मि हुर्की, बढे पढेका र वचपन देखि हालसम्म ४४ औँ वसन्त पार गरुन्जेल अनगिन्ती उकाली ओरालीहरु चढी झरी, लडी अघि बढी गर्दै हाम्रो सामु आफ्ना तत्कालीन अनुभुतिहरु समेत संगालेको शब्दचित्र यथार्थको ऐना लिएर आउन सफल भएका छन्।  

आफ्नै जीवनमा घटेका घटना परिघटना र तिनीहरुबाट आफुलाई प्राप्त शिक्षा र आफ्नो अन्तरमनबाट प्रस्फुलित प्रत्यावर्तित समयसापेक्ष सान्दर्भिक सन्देश प्रवाह गर्ने हेतुले पाण्डुलिपि तयार गर्दाको क्रममा आफ्नो घर, परिवार, श्रीमति एवं छोरा छोरीहरु प्रति आफुले दिन नसकेको यथोचित समय र परिवारजनको संयमता तथा धैर्यताको लागि प्रायोचित युक्त अभिव्यक्तिको साथ पाण्डुलिपिलाई पुस्तककार दिन सम्लग्न सबै अभिव्यक्तिहरु सवै कृतज्ञता जाहेर गरेका छन् । प्रायश्चित युक्त प्राकथन मा । 

नियम, कानुन र अनुशासनको आवश्यकता र महत्व बारे चर्चा गर्दै देश विकासमा यसको अपरिहार्यतालाई सुझाएको एकातिर पाईन्छ भने अर्को तिर देश सुहाउँदो आर्थिक नीति तथा कार्यक्रम, शैक्षिक गुणस्तर अभिवृद्धि, निह्चित रुपमा पर्यटन प्रबर्धन लगायतका रणनीतिहरु अबलम्बन गर्न सके देश विकास हुने कुरा पस्किनु भएको छ “देश विकाश” मा ।

“सफलता” शीर्षक भित्र आफुले पर्यटन व्यवसायसंग सम्बन्धित देखे भोगेका र अबलम्बन गरेका विभिन्न किसिमका पेशा र व्यवसायगत थुङ्गाहरु र कतै सफल कतै कम सफल भएका यथार्थ जीवन गाथाहरु उनेको, परिश्रम मेहनत र इमान्दारीता जस्ता सद्–गुणहरुको फल आफ्नो सफल जीवन भएको यथार्थ प्रष्ट्याएको देखिन्छ । 
 
राजनीति भनेको के हो ? आफुले कसरी बुझेको थियो भन्ने कुरा आफ्नो जीवन गाथासंग सम्बद्ध गरेर नेपालको राजनैतिक ईतिहासको एक काल क्रमलाई छर्लङ्ग पारेको देखिन्छ भने राजनीति गर्ने केही शीर्षस्थ नेताहरुको कर्तुतको बारेमा पनि समीक्षा गरेको पाइन्छ । यसका अतिरिक्त राजनैतिक नेता तथा कार्यकर्ताहरुलाई सफल बन्नको लागि रोड म्याप समेत पस्केको देखिन्छ “राजनीति” शीर्षकमा । 

मान्छे कस्ता कस्ता हुन्छन् भन्ने कुरा प्रष्ट पार्न राष्ट्रप्रेमी कुशल नागरिकहरु महात्मा गान्धी, विश्वेश्वर प्रसाद कोईराला, मनमोहन अधिकारी तथा अनुराधा कोईराला आदिको कृर्ति उजागर गर्दै परोपकारी, समाजोपयोगी मान्छे बन्न के कसो गर्नु पर्छ ? भन्ने कुरा विभिन्न किसिमका उदाहरणहरु सहित प्रष्ट्याउने प्रयास गरेको देखिन्छ “मान्छे” शीर्षकमा ।

नेपालका राजनीतिक कर्मी नेताहरुको भाषाको सन्दर्भ चर्चा गर्दै तिनीहरुको भनाई र गराई वीचको भिन्नताले देशलाई प्रतिकुल असर पारेको कुरा उदाहरण सहित छर्लङ्ग पारेको देखिन्छ “राजनैतिक भाषा” शीर्षकको लेखमा ।

परराष्ट्र मन्त्रालय र महानगरपालिका एवं यातायात कार्यालय र मालपोतको काम कार्यवाहीको बारेमा टिप्पणी गर्दै यसको कार्यगत सफाईपन, व्यवस्थापनको कमी कमजोरी बारे उजागर  गर्दै उचित व्यवस्थापनको सुझाब दिएको पाइन्छ । यसैगरि सँस्कृति, वातावरण तथा स्वास्थ्य मन्त्रालयहरुको पनि कार्यगत अस्तव्यस्ततालाई प्रतिविम्वित गर्दै सरकारी कार्यालयहरुलाई सजग गराउने प्रयास गरेको देखिन्छ “सरकारी कार्यालयहरु” शीर्षकमा ।

कुनै पनि राष्ट्रको सर्वतोमुखि विकास त्यसको आर्थिक विकासले प्रभावित पारेको हुन्छ । हाम्रो जस्तो अर्धविकसित देशको आर्थिक विकास कसरी सम्भव छ ? भन्ने बारेमा प्रष्ट पार्न औद्योगीकीकरणको अपरिहार्यतालाई अगाढि सारेको पाइन्छ । नागरिक दायित्व प्रष्ट्याउँदै च्भअथअभि एबिलत एवं उद्योगहरुको स्थापना र सञ्चालन, पारदर्शिता, पर्यटन विकास, योजनाबद्ध विकास, ९च्ष्नजत mबल, च्ष्नजत उबिअभ० ठीक ठाउँमा ठीक मान्छे को अवधारणा कार्यान्वयन तथा समयोचित शिक्षाको आदिको उपादेयता नै आर्थिक विकास हो भन्ने कुरा प्रष्ट पारेको छ “आर्थिक विकास ” नामक शीर्षकमा ।

शिक्षाको कमी र भाषागत कठिनाइले निम्त्याएको आफ्ना पीडाहरु मध्ये आफ्नै जागीर गएको  प्रसंग र मानव भएपछि मानवीयता देखाउन सके नसकेका यथार्थ उदाहरणहरु, पाश्चात्य संस्कार अंगालेका विदेशीहरुको यौन क्रिढा आदि पस्कँदै शिक्षा र चेतनाको अपरिहार्यता र महत्वलाई जोड दिएको देखिन्छ “अज्ञानता र मानवता” शीर्षकमा । 
आफ्नै जीवन गाथा भित्रको एक थुङ्गा झैँ मानसपटलमा गढेर बसेका तीतो घटना र अनुभव बडो हृदयश्पर्शी एवं मार्मिक तवरले सम्बद्ध गराई मनोवैज्ञानितक रुपमा बालबालीकाहरु प्रति बोल्नु र व्यवहार गर्नु पर्छ भन्ने  प्रखर नैतिक शिक्षा दिन खोजेको देखिन्छ “हाम्रो छोरा तिम्रा हली” शीर्षकमा । 
खोक्रो आडम्बरी  पुजापाठ गर्नेहरु प्रति तिरस्कार गर्दै मानवीय ३ गुण “भाव, स्वभाव र वास्तविकता” को व्याख्या गर्दै शिष्टाचारको पाठ पस्किँदै दया करुणा, परोपकार जस्तो सद्गुणहरुको अपरिहार्यता बोध गराउँदै मानव स्वभाव तथा जैविक आवश्यकताका प्रसस्त उदाहरणहरु विभिन्न आख्यान र उपाख्यान सम्बद्ध गराई आफ्ना इश्वरीय वरदानगत सम्पुर्ण क्रियाकलापहरुको बारे छर्लङ्ग पार्ने प्रयास भरपुर भएको देखिन्छ “आत्मालोचना” शीर्षकमा। 

आफु अबोध बालक छँदा साथीसंगी र छर छिमेकहरुले गरेका व्यवहारहरुको मार्मिक बर्णन गर्दै विभिन्न थरिका मुद्दा मामिलाहरुको सामना गर्नु पर्ने बाध्यता भएको करुण आत्मकहानी बडो रोचक एवं हृदयश्पर्शी तथा शिक्षाप्रद भएको देखिन्छ “जीवनको एकपाना” शीर्षकमा ।
घर र माईती घर भनेका स्वर्ग हुन भन्ने कुरालाई राम्ररी स्पष्ट पार्ने कोशिष गर्दै पुर्ण घर, अपुर्ण घरका उदाहराहरु प्रस्तुत गर्दै देश प्रेम, गृहप्रेम, एवम सपुतको कर्तव्य बोध गराउने आफ्नै प्रयत्न प्रचुर मात्रामा उल्लेख गरेको पाइन्छ “गृहप्रेम” शीर्षकमा ।

ब्रम्हाले मानवजातिलाई उसको आयुको बारेमा ज्ञान कहिल्यै दिंदैनन् दिने हो भने मानिसले के के गर्थे होलान् ? भन्ने प्रसंगलाई विभिन्न व्यक्तिहरुका उदाहरण दिँदै काल महिमाको स्मरण गराउँदै मान्छे, गधा, कुकुर र लाटो कोसेरोलाई ब्रम्हाले दिएको अनुमानित औषत आयु बारे प्रष्ट पार्दै आफ्नो रोजाई मान्छे र गधा दुवैको जोड्दा हुने ६० बर्ष भएको व्यक्त गरिएको पाइन्छ जसको तात्पर्य अरुलाई कति पनि दुःख नदिईकन देह त्याग गर्ने आफ्नो प्रगाढ इच्छा व्यक्त गरेको देखिन्छ “मैले इच्छाएको मृत्यु” शीर्षकमा । 

नेपाल कृषि प्रधान देश हो तर यसलाई चरितार्थ र सफलीभुत पार्नको लागि विद्यमान परिस्थिति के कस्तो छ? र के के गर्नु उपयुक्त हुन्छ भन्ने कुरा आफ्नो स्पष्ट दृष्टान्त प्रस्तुत गर्दै उर्जाशील युवा, जनशक्ति विदेशिने क्रमलाई रोक्नुका साथै उन्नत वीऊ विजन तथा नवीन प्रविधिहरुको प्रयोगलाई जोड दिनुका साथै साझेदारी काममा अपनाउन उपयुक्त हुने लेखा प्रणालीको बारेमा छर्लङ्ग पार्ने प्रयास प्रचुर मात्रामा भएको देखिन्छ “कृषि” शीर्षकको लेखमा । 

मादक पदार्थ सेवन (मा.प.से.) नियन्त्रणको राम्रो साहसिक कार्यको थालनी हुनु र त्यसको सतप््रभाव नेपालमा पर्दै गरेको प्रसंग उल्लेख गर्दै देशभरीअनिकाल अनि रक्सीको चैँ सहकाल नेपालमा कसरी भैं रहेको छ? भन्ने कुरा विभिन्न राजनैतिक व्यक्तित्वहरुको उदाहरण दिँदै तीखो व्यङ्ग प्रहार रक्सी सेवनकर्ताहरु खास गरि सार्वजनिक पदमा आसीन नेता, कार्यकर्ता र कर्मचारीहरु प्रति गरिएको देखिन्छ “रक्सी” मा । 

आफ्नो जीवनमा घटेका बालश्रम शोषण जस्ता तीता अनुभवहरु व्यक्त गर्ने क्रममा उत्तर बाल्यावस्था पढाई छाडी काठमाण्डौ गएर बालश्रम गर्नु परेको र त्यसबेला भएको बालअधिकारको हनन आदि करुण यथार्थ जीवन कहानीका प्रसंगहरुबाट शुरु गरि सामन्तहरुको जीवन शैलीको बारेमा समेत रोचक ढंगले चित्रण भएको पाइन्छ । समग्रमा आवश्यकता नै आविश्कारको जननी हो भन्ने कुरा आफ्ना प्रत्यक्ष अनुभवहरुका उदाहरणहरुबाट सिद्ध गरेको देखिन्छ “बालश्रम” मा । 

आफु कुनै स्थापित लेखक पाठक वाचक एवं श्रोता नभएता पनि आफ्नै जीवनका विगतका वास्तविक घटना र परिघटनाहरुको स्मरण गर्दै लिपिबद्ध गर्दै जाँदा पुस्तक बन्न पुगेको यथार्थ पुष्टि गर्दै आफु वास्तवमा एक मानवीय सोंच भएको तथा सेवा भाव प्रचुर मात्रामा भएको कारण लेखमा उल्लेख भएका विभिन्न समाजसेवीहरुले झँै आफुले पनि यो पुस्तक विक्रीको केही प्रतिशत लाभांश “आमाघर” जस्ता बालबालिका, अनाथ, असहाय, अपाङ्ग आदिको सेवामा समर्पण गर्ने प्रण गरेको पाइन्छ “एक संकल्प” शीर्षकको लेखमा । 

अन्त्यमा यो यथार्थको ऐना लेखकको पहिलो र सफल एवं शिक्षाप्रद प्रयास भएको हुँदा हेर्नु हुने सम्पुर्ण पाठकहरुबाट सुधारात्मक सुझाब तथा टिप्पणी प्राप्त भै पछिल्ला संस्करणहरु अझ बढी परिष्कृत भै आउने अपेक्षा गर्दछु ।
