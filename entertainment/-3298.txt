दर्शकलाई समेत अपमान गर्थे कमेडियन कपिल शर्मा !

मुम्बई । भारतीय कमेडियन कपिल शर्मा र सुनिल ग्रोवरबीचको झगडाको चर्चाले अन्तराष्ट्रिय रुप नै लिईसकेको छ । भारतीय मिडियामा खुराक बनेको कपिल–सुनिलको झगडा अन्य देशमा रहेको उनीहरुका फ्यानलाई समेत चासोको विषय बनेको छ । 

कपिलले सुनिल लगायत अन्य साथीहरुसँग गरेको व्यवहारको बलिउडका केही सेलिब्रेटीले समेत मुख खोलिसकेका छन् । यसै सन्दर्भमा अर्का कमेडियन राजु श्रीवास्तले सनसनीपूर्ण खुलासा गरेका छन् । उनले भनेका छन् – 'कपिललाई आफ्नो सफलता सम्हाल्न गाह्रो परेको छ, जसले गर्दा उनी अजिबको हर्कत गर्नेछन् ।' 

'कपिललाई आफ्नो सफलता सम्हाल्न गाह्रो परेको छ, जसले गर्दा उनी अजिबको हर्कत गर्नेछन् ।' 

भारतीय मिडियाले जनाए अनुसार सामान्य अवस्थामा ठीकठाक रहने कपिल रक्सी पियपछि आफूलाई सम्हाल्न सक्दैनन् । उसो त राजु श्रीवास्तवका अनुसार सेटमा उपस्थित भएका दर्शक वा अन्य सदस्यहरुलाई पनि कपिल अपमान गर्छन् । 

कपिल शर्माको शो मा जब बलिउड बादशाह शाहरुख खान आएका थिए, उक्त समय कपिलले दर्शकलाई शाहरुखसँग भेट्न दिएका थिएनन् । हालै पनि कपिलले अभिनेत्री विद्या बालनलाई ६ घण्टासम्म सेटमा कुराएका थिए । 

सुनिल, अली असगर, चन्दन प्रभाकरले सेटमा उपस्थित हुन इन्कार गरेपछि कपिलले राजू श्रीवास्तव, एहसान कुरैशी र सुनिल पाललाई ल्याएका थिए । जसको बाबजुद पनि शो को टिआरपी निकै घटेको थियो ।
