भद्रगोलका सिते बाः पर्दामा हिट, बाहिर चिन्नै मुस्किल (भिडियो सहित)

काठमाडौँ । पछिल्लो समय दर्शकमाझ लोकप्रिय बनेको हाँस्य टेलिश्रृङ्खला भद्रगोलमा अभिनय गर्दै आएका कलाकार हुन 'सीते बा' अर्थात मधुसुधन पाठक ।

आफ्नो वास्तविक रुप भन्दा भिन्नै तरिकाबाट भद्रगोलमा देखिने मधुसुधनलाई सामान्य अवस्थामा देख्दा थोरैले मात्र चिन्न सक्छन्। पेसाले व्यवसायी पाठक भद्रगोलबाट कलाकारितामा छिरेर सीते बा नामबाट चर्चित बने । आफ्नो यो सफलताको पछाडि भद्रगोल समूहको ठूलो हात रहेको उनी बताउछन्। डिसी नेपाल डटकमसँगको कुराकानीमा उनले आफ्ना केही भित्रि रहस्य यसरी खुलाए:

सामान्य अवस्थामा दर्शकले मलाई चिन्नुहुन्न्
भद्रगोलमा मेरो गेटप नै फरक भएका कारण सामान्य गेटपमा दर्शकले मनाई चिन्नुहुन्न। साथीहरुले सीते बा भनेर चिनाउँदा पनि उहाँहरुले विश्वासै गर्नुहुन्न । भद्रगोलको अलिकती अभिनय सुनायो भने छक्क पर्नुुहुन्छ। अनिमात्र उहाँले मलाई साच्चिकै सीते बा हो रैछ भनेर खुसी हुनुहुछ।  


कसरी बने 'सीते बा'
भद्रगोलका जिग्री, पाँडे नयाँ पात्रको खोजीमा हुनुहुन्थ्यो। त्यसको जानकारी मलाई भयो । सुवास कार्की विलासे, शकंर आचार्यलाई एउटा कार्यक्रममा देखाएको आफ्नो अभिनय सुनाएँ । त्यसपछि सबैको सल्लाहमा त्यस अभिनयलाई परिमार्जन गरेर भद्रगोलमा देखाउने निर्णय भयो। भद्रगोलमा काम गरेपछि कलाकारीतामा म मधुसधनबाट 'सीते बा' भए । अहिले दर्शकबाट राम्रै प्रतिक्रिया पाएको छु।


विवाह खर्च कटाएर भूकम्प पीडितलाई सहयोग
व्यवसाय र कलासँगै समाज सेवामा पनि मेरो रुची छ। भूकम्पपछि मेरो विवाह भएको थियो। विवाहमा परिवारको धेरै खर्च गर्ने  सोच थियो । तर मैले सबैसँग कम खर्च गर्ने सल्लाह गरेर धुर्मुस सुन्तलीले निर्माण गर्न लागेको सुन्धुपालचोकको गिरानचौर नमुना वस्तीका लागि केही रकम सहयोग गरेको थियो। म विभिन्न क्लवमा आवद्ध गएका कारण पनि दुखी व्यक्तिलाई सहयोग र्ग मन पर्छ। एकलै गर्न नसकेको सहयोग क्लबबाट संयुक्त रुपमा गर्दै आएका छौँ। त्यस्तै अहिले जिग्री पाँडे फाउण्डेसन गठन भएको छ। त्यसमा पनि मेरो प्रत्येक्ष सहयोग रहेको छ।


भद्रगोलबाट छुट्टीएर नयाँ टेलिश्रृखला निर्माणमा धतुरे
भद्रगोलमा ठूलो विवाद भन्ने समाचार हल्ला मात्र हो। काम गर्ने क्रममा केही विवाद हुनु सामान्य हो । विवाद छैन भन्दा पनि हुन्छ । भद्रगोलबाट छुट्टीएर नयाँ टेलिश्रृखला निर्माणमा धतुरे लाग्नु भएको छ। उहाँ विवादका कारण भद्रगोलमा जानुभएको हैन्। उहाँ आफ्नो सफलताका लागि जानुभएको हो। त्यो राम्रो कुरा हो।

'सीते बा' लाई भेट्न आएकै दर्शकसँग विवाह भयो
भद्रगोलमा अभिनय गर्दा म सीते बा बाट परिचित भए । एउटा मेडिकलमा सीते बालाई भेट्न आएकै दर्शकसँग प्रेम भयो। मेरो विवाह हुनुमा विलासे दाइको ठूलो भूमिका छ। प्रेम भएको छ महिनापछि दुवै परिवारको सल्लाहमा मेरो विवाह भयो।
