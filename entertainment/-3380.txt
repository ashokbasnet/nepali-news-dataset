कपिललाई फेरि ठूलो झड्का

मुम्बई।  ‘ द कपिल शर्मा शो’ गत एक हप्तादेखि विवादलाई लिएर चर्चामा छ। यसैबीच यो हप्ताको सिरियल टिआरपी पनि सार्वजनिक भएको छ। कपिलको शोबाट सुनिल  ग्रोवर हिँडेपछि कपिलको शो टिआरपीमा निकै पछि परेको छ।

कपिलले सुनिलको ठाउँमा राजु श्रीवास्तवलाई आफ्नो शोमा ल्याएपनि टिआरपीमा कुनै सुधार नभएको भारतीय संचारमाध्यमले जनाएका छन्। कपिलको शो यो पटक टिआरपीको टप टेनमा पनि पर्न सकेन। 

टिभी शो ‘नागिन–२’ सबैलाई पछि पारेको छ। केही हप्तादेखि नागिन एक नम्बरमा रहेको छ। योसँगै टिभी सिरियल ‘ये रिस्ता क्या कहलाता है’, ‘कुमकुम भाग्य’, ‘तारक मेहेताका उल्टा चश्मा’, ‘कर्मफल दाता शनी’सँगै अन्य शोले पनि टिआरपीमा सफलता पाएका छन्। कपिलको शोको विवाद र अन्य सहकर्मीले छोडेपछि टिआरपीमा किनै असर परेको छ।
