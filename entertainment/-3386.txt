डा. गुलाटीकोको भूमिकामा देखिए सुनिल

मुम्बई। कपिल शर्मासँगको झगडापछि सुनिल ग्रोवरले पहिलो पटक सोनी टिभीमा डा. मशहुर गुलाटी र रिंकु भाभीको रोलमा देखिने भएका छन्। तर डा. गुलाटी र रिंकु भाभीका रुपमा देखिने सुनिल कपिलको शोमा भने देखिने छैनन्।

उनी ‘इण्यिन आइडल’ को ग्रयाण्ड फिनालेमा सुनिल पुरानै अवतारमा देखिने भएका हुन्। भारतीय संचारमाध्यमका अनुसार गए राति फिल्मसिटीमा रहेको शोको सेटमा सुनिलले सुटिङ गरेका थिए। इण्डियन आइडलका ग्रयाण्ड फिनाले आइतबार राति आठ बजे हुँदैछ। 

जुन फिल्मसिटीमा सुनिल इण्डियन आइडलकालागि सुटिङ गर्दै थिए, त्यँही कपिल रविना टण्डनसँग ‘द कपिल शर्मा शो’ को सुटिङ गर्दै थिए। सुनिल र कपिलले एकअर्कालाई देखेपनि कुराकानी भने नगरेको संचारमाध्यमले जनाएका छन्। रविना टण्डनसँगको विषेश एपिसोडको सुटिङका लागि कपिल बिकानेरबाट फर्केका थिए। बिकानेरमा कपिल आफ्नो नयाँ फिल्म ‘फिरंगी’ को सुटिङमा व्यस्त थिए।
