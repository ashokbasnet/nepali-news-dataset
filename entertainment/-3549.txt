बडिगार्ड, सोल्जर जस्ता चलचित्रमा अभिनय गरेका जीतु वर्मामाथि आक्रमण

एजेन्सी । बडिगार्ड, सोल्जर जस्ता चलचित्रमा अभिनय गरेका अभिनेता जीतु वर्मामाथि भारतको चितौडगढमा हमला भएको छ।

जीतु माउन्ट आबूबाट जयपूरका लागि हिँडेका थिए। त्यसैबेला केही व्यक्तिले उनको कारमाथि ढुंगा प्रहार गरेका गरेका थिए। कारमा प्रहार गरेको ढुंगा उनको आँखामा लाग्दा उनी घाइते समेत भएका छन्।

त्यतिवेला उनका ड्राइभरले कारलाई घटनास्थलबाट बाहिर दौडाएका थिए। त्यसपछि जीतुलाई उदयपुरको एयरपोर्ट पर्याएर त्यहाँबाट उपचारका लागि मुम्बई लगिएको थियो। उनको अहिले मुम्बईको अस्पतालमा उपचार भइरहेको छ।
