कपिलको विवाद छवि, कपिलमाथि लागेका १२ आरोप यस्ता छन्

मुम्बई। कमेडियन कपिल शर्माको आज ३६ औं जन्म दिन हो। कपिल पछिल्लो समय आफ्नो कमेडी बाहेक सुनिल ग्रोवर र चन्दन प्रभावकरसँग भएको विवादका कारण चर्चामा छन्। कपिलमाथि रक्सीको नशामा  आफ्ना सहयोगीलाई पिट्नेदेखि तल्लोस्तरको गाली गलौज गर्ने गरेको आरोपसमेत लागेको छ। त्यसो त कपिल माथि आफ्ना सहकर्मीलाई अपमान गरेको आरोप लागेको यो पहिलो पटक भने होइन। आज हामी तपाइँलाई कपिलका १२ विवादका विषयमा जानकारी गराउँदै छौं ।

कपिलमाथि मदिरा सेवन गरेर आफ्ना सहयोगी कलाकारमाथि दुव्र्यवहार गरेको आरोप लागेको छ। भारतीय संचारमाध्यमका अनुसार इन्तरनेशनल मराठी फिल्म फेस्टिवल अर्वाड्र्सका क्रममा कपिलले अत्याधिक मदिरा सेवन गरेका थिए। अत्याधिक मदिरा सेवन गरेपछि कपिलले होस नै गुमाएका थिए। त्यस क्रममा कपिलले मोनाली ठाकुर, तनिषा मुखर्जी र अन्य महिला कलाकारमाथि यौन दुव्र्यवहार गरेका थिए। कपिलले आफ्नी पूर्व प्रेमिका प्रिति सिमोनसँग पनि दुव्र्यवहार गरेका थिए। तर कपिलले भने आफूमाथि लागेका आरोपलाई निराधार भनेका छन्। 

कपिलको पुरानो शो ‘कमेडी नइट्स विथ कपिल’ बन्द हुनु अगाडि निकै विवादित भएको थियो। कपिल र कलर्श च्यानलबीच निकै विवाद भएपछि कलर्शले कपिलको शो बन्द गरायो र कपिल आउट भए। 

२०१४ मा कपिलले सनी लियोनीलाई आफ्नो शोमा बोलाउन यसकारण अस्विकार गरेका थिए, की सनी लियोनी पोर्नस्टार हुन्। सनी कपिलको शोमा आफ्नो फिल्म ‘ज्याकपट’  प्रमोशन गर्न चाहन्थिन्।  त्यो पहिलो पटक थिएन, जव सनी एकता कपुरसँग फिल्म ‘ रागिनी एमएमएस–२’ को प्रमोशनकालागि कपिलको शोमा आउन चाहन्थिन्, त्यतिबेला पनि कपिलले सिधै अस्विकार गरेका थिए।  यद्यपी पछि सनीको फिल्म ‘एक पेहली लिला’ को प्रमोशनमा सनीलाई कपिलको शोमा देखिएको थियो।

सुनिल ग्रोवरले २०१३ मा कपिलको शो छोडेका थिए। त्यतिबेला कपिल र निर्माताबीच विवाद भएको समाचार बाहिर आएको थियो। त्यतिबेला कपिलले सुनिललाई आफ्नो साथी भनेर सबै कुरा मिलाएका थिए। पछि गुत्थीको क्यारेक्टर हिट भएपछि सुनीले आफ्नो पारिश्रमिक बढाउन माग गरेपछि विवाद भएको समाचार सार्वजनिक भएको थियो। 

अगस्त २०१४ मा कपिलको निकै चर्चा थियो। त्यही समयमा एजाज खानमाथि गरिएको शुटिङलाई टेलिकास्ट नगरेको आरोप लाग्यो। एजाजले कपिलले आफूलाई सेलिब्रेटीका रुपमा बोलाएर शुटिङ गरेको तर प्रशारण नगरेको भन्दै आपत्ति जनाएका थिए। 

२०१४ मा कपिलले एडल्ट कन्टेन्ट भएको फिल्म ‘हेट स्टोरी–२’ को प्रमोशन गर्न अस्विकार गरेका थिए। फिल्मका अभिनेता जय भानुशाली र सुरविन चावला कपिलको शोमा आउन चाहन्थे र कपिलले अस्विकार गरेको समाचार सार्वजनिक भएको थियो। 

कपिलको शो त्यतिबेला विवादमा आएको थियो, जतिबेला गर्भवती महिलाका विषयमा कपिलले मजाक उडाएका थिए। सो क्रममा महिला अधिकारकर्मीहरुले चर्को विरोधसमेत गरेका थिए। 

कपिलमाथि नर्सको मजाक उडाएकोसमेत आरोप लागेको थियो। गत वर्ष युपीमा राजकीय नर्स संघले अल इण्डिया नर्सेज फेडेरेशनसँग मिलेर कपिलको विरोध जनाएका थिए। 

कपिल त्यो बेला चर्चाको शिखरमा रहे, जतिबेला उनले यशराज प्रोडक्शनको फिल्म ‘बैंक चोर’ कालागि साइन गरे।  तर धेरै चर्चा उनले फिल्म छोडेपछि भयो। फिल्म ‘बैंक चोर’ बाट आउट भएपछि कपिल कमाल आर आनको निसानामा परे। 

२०१४ मा सेलिब्रेटी क्रिकेट लिगको होस्ट गर्न कपिलले १ दशमलव २५ करोड माग गरेका थिए। कपिलको माग पूरा पनि गरियो। तर पनि कपिलले आफ्नो घुर्की देखाउन बन्द गरेनन्। तर पछि कपिलले माफी मागेका थिए। 

कपिल गत वर्ष प्रधानमन्त्री नरेन्द्र मोदीको भ्रष्टाचार विरुद्धको ट्विटलाई लिएर विवादमा परे। कपिलले मुम्बई महानगरपालिका माथि घुस मागेको आरोप लगाएका थिए। कपिलले आफू विगत पाँच वर्षमा १५ करोड रुपैयाँ कर तिरिसकेको तर आफ्नो अफिस बनाउन पाँच लाख रुपैयाँको घुस दिनु परेको बताएका थिए। उनले प्रधानमन्त्री मोदीलाई मेन्सन गर्दै लेखेका थिए, ‘यो हो तपाइँको राम्रो दिन? ’
