सुनिलको फैसला - 'कपिल सुध्रिए पनि म शो मा फर्किने छैन' 

मुम्बई । कमेडियन कपिल शर्मा र सुनिल ग्रोवरबीच भएको मनमुटाव सामान्य हुनेस्थिती मै छैन । यद्यपी उनीहरुलाई मिलाउने कोशिस भने धेरैले गरेका छन् । 

यसैबीच अर्का कमेडियन राजु श्रीवास्तवले कपिलको शो मा सुनिल अब कहिल्यै नफर्किने बताएका छन् । हिन्दुस्तान टाईम्सलाई दिएको अन्तर्वार्तामा राजुले भनेका छन् - 'हालै सुनिलसँग मेरो भेट भएको थियो, सुनिलले मसँग भनेका छन् मलाई पपुलर हुने कुनै नशा लागेको छैन । म घमण्डी पनि छैन तर ममाथि जे भयो त्यो निकै गलत थियो । अब कपिल सुध्रिए पनि म शोमा फर्किने छैन । '

चर्चित रियालिटी शो इण्डियन आईडलमा सुनिलले डाक्टर गुलाटीकै भुमिकामा प्रस्तुती दिएका थिए, जहाँ सबैले निकै मनोरञ्जन लिएका थिए । उता सुनिल बिना कपिलले भने दर्शक हसाउन नसकेपछि सुटिङ नै स्थगित गरेको खबर पनि बाहिरिएको थियो ।
