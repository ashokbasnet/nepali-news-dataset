विश्वकै सुन्दर महिलाको दोस्रो स्थानमा बलिउडकी प्रियंका चोपडा 

लसएन्जलस – हलिउड स्टार एन्जेलिना जोली, मिशेल ओबाा, एमा वाटसन जस्ता प्रशिद्ध महिलाहरुलाई पछि पार्दै बलिउड अभिनेत्री प्रियंका चोपडा विश्वकै दोस्रो सुन्दरी महिला बनेकी छिन् । 

अमेरिकाको लसएन्जलसस्थित सामाजिक मिडिया नेटवर्क बजनेटले गरेको सर्वेक्षणमा प्रियंका दोस्रो सुन्दरी महिला बनेकी हुन् । पहिलो नम्बरमा पप स्टार यिबोन्से रहेकी छिन् । 

बलिउड देखि हलिउडसम्म आफ्नो आफ्नो अभिनय कौशलता देखाईसकेकी प्रियंकाले ट्विटर मार्फत बजनेट र आफूलाई भोट गर्नुहुने सबै प्रशंसकलाई धन्यवाद दिएकी छिन् । उनले भनेकी छिन् - 'पप स्टार बियोन्से मेरो लागि पनि नम्बर वान नै हुन् । '

त्यस्तै बटनेटले गरेको सर्वेक्षणको तेस्रो नम्बरमा मोडल टेलर हिल, चौँथोमा वाटसन, पाँचौमा डकोटा जोनसन र छैँठौ स्थानमा हिलारी क्लिंटन रहेकी छिन् ।
