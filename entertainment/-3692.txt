कपिल शर्मालाई सोनी च्यानलले दियो एक महिने अल्टिमेटम

नयाँ दिल्ली । सोनी च्यानलबाट प्रसारण हुँदै आएको 'द कपिल शर्मा शो' बन्द हुन सक्ने खबर बाहिरिएको छ । कमेडियन कपिल शर्मा र सुनिल ग्रोवरबीचको झगडाले उग्र रुप लिँदै गएपछि यसको टिआरपीामा पनि प्रत्यक्ष असर परेको हो । 

सुनिल ग्रोवरमाथि दुर्व्यवहार गरेका कपिल शर्मा अब अप्ठ्यारो परिस्थितीमा परेका छन् । अब सोनी च्यानलले पनि कपिललाई अल्टिमेटम दिएको छ । एक महिना भित्र कमेडी शोलाई पुन पहिलेको स्थानमा ल्याउन नसकेमा शो र कपिलको कुनै ठेगाना नहुने सोनीले अल्टिमेटम दिएको छ । 

यही अप्रिल महिनामा 'द कपिल शर्मा शो' को नयाँ सम्झौता गर्नुपर्ने थियो, जसको लागि १०६ करोड रुपयेको डिल गरिएको थियो । तर पछिल्लो समय लगातार टिआरपी खस्किँदै गएपछि सोनीले कपिललाई अल्टिमेटम दिएको हो ।
