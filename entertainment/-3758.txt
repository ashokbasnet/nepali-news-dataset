रिलिज नहुँदै फिल्म ‘बाबरी मस्जिद’ माथि प्रतिबन्ध

मुम्बइ। फिल्म ‘बाबरी मस्जिद’माथि सेन्सरबोर्डले प्रतिबन्ध लगाएको छ। फिल्म रिलिज नहुँदै सेन्सर बोर्डले प्रदर्शन नगर्न निर्देशन दिएको हो। फिल्ममा भएका विषयवस्तुलाई लिएर सेन्सर बोर्डले यस्तो कदम उठाएको बुझिएको छ। 

भोजपुरी सुपरस्टार खेसारीलाल यादवको यो फिल्ममा सेन्सर बोर्डले यसले साम्प्रदायिक भावना भड्काउने भन्दै प्रतिबन्ध लगाएको बताइएको छ। यसरी सेन्सर बोर्डले सर्टिफिकेट दिन अस्वीकार गरेको यो पहिलो फिल्म हो। फिल्ममा खेसारीलालसँगै काजल राघवानी, अवधेश मिश्रा, संजय पाण्डे, बृजेश त्रिपाठी, त्रिशा खान र सम्भावना सेठजस्ता कलाकार छन्। फिल्मका प्रोड्युसर धीरेन्द्र चौबे र निर्देशक देव पाण्डे हुन्।
