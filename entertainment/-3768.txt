शिवलिंगको अगाडि अक्षयले गरे फिल्म साईन !

मुम्बई । बलिउड नगरीमा भगवानको श्रद्धा निकै हुने गरेको छ । भगवानमा आधारित कतिपय फिल्म नै बनेका छन् भने फिल्म सम्बन्धि कार्य गर्दा भगवानको आराधना गर्ने गरेको पाईएको छ । 

यसै परम्परालाई निरन्तरता दिँदै अभिनेता अक्षय कुमारले शिवमन्दिरमा गएर शिवलिंगको अगाडि फिल्म साईन गरेका छन् । फिल्म 'मुगल : द गुलशन' कुमार मन्दिरमा गएर साईन गरेका हुन् । 

गुलशन कुमारको जीवनीमा आधारित रहने फिल्मको प्रस्तावलाई अक्षयले एक झट्कामा स्वीकार गरेका थिए । अक्षय अहिले इन्दौरमा सुटिङमा व्यस्त छन् । उनले गुलशन कुमारका छोरा भुषण कुमारलाई त्यहीँ बोलाएर फिल्म साईन गरेका हुन् । गुलशन कुमार शिवका भक्त भएका कारण पनि शिवमन्दिरमा फिल्म साईन गरिएको बताईएको छ ।
