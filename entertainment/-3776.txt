मोदीकी पत्नी बन्न आफू योग्य रहेको राखी शावन्तको दाबी !

मुम्बई । बलिउड आइटम गर्ल राखी शावन्त चर्चाकै लागि विभिन्न फण्डा अपनाउन माहिर छिन् । 

यिनै राखी पुन एक पटक आफ्नो अभिव्यक्तिको कारण मिडियामा छाएकी छिन् । भारतीय प्रधानमन्त्री नरेन्द्र मोदीको प्रसंशक रहेकी राखीले आफू मोदीको श्रीमती बन्न चाहेको बताएकी छिन् । 

हालै आयोजित एक कार्यक्रममा अतिथि बनेकी राखीले नरेन्द्र मोदीको जीवनीमाथि फिल्म बनेमा उनकी पत्नी जसोदाबेनको भूमिकामा आफू रहनु पर्ने दाबी गरेकी हुन् । 

बलिउडमा थुप्रै सेलिब्रेटीहरुले मोदीको जीवनमाथि फिल्म बन्नुपर्ने बताउँदै आएका छन् । यसै सिलसिलामा राखीले भनेकी छिन् – 'मोदी जी धेरै संघर्षपछि प्रधानमन्त्री बन्नुभएको हो । उहाँको जीवनमाथि फिल्म बन्नुपर्छ र फिल्ममा उहाँको पत्नीको भुमिका मैले पाउनु पर्छ । ' मोदीको भुमिकामा परेश रावललाई सुहाउने र परेश र आफ्नो जोडी निकै जम्ने पनि उनले बताएकी छिन् ।
