‘कुमकुम भाग्य’ एक्ट्रेसका मंगेतरले अस्पतालको आइसीयुको सिसा फोरिदिएपछि...

मुम्बइ। जीटीभीको चर्चित सिरियल कुमकुम भाग्यकी तनु अर्थात लिना जुमानीका मंगेतर राहुल सचदेवाले अस्पतालको आइसियुको ढोकाको सिसा फोरिदिएका छन्। २६ मार्च राती लीनाका पिता मुरलीधरलाई जुहूस्थित भारतीय आरोग्य निधि अस्पतालमा आइसियुमा भर्ना गर्ने क्रममा यो घटना भएको थियो। 

रिपोर्टस् अनुसार लीना जुमानी र उनका मंगेतर राहुल सचदेवासमेत पाँच जना आइसियुबाहिर उभिएका थिए। उनीहरुले भित्र जाने जिद्दी गरिरहेका थिए। अस्पतालका कर्मचारीहरुले जब उनीहरुसँग कोही भित्र जान नमिल्ने बताएपछि उनीहरुले बहस गर्न थाले। यही कुरामा रिसाएका राहुलले मुक्काले हानेर सिसा फोरिदिएका हुन्।
