'द कपिल शर्मा शो' मा सुनील फर्किदै, अप्रिल ७ मा 'शो' को छायांकन हुने

एजेन्सी । कपिल शर्मासँगको विवादपछि सुनील ग्रोवरले द कपिल शर्मा छोडेर गएको भन्ने खबरले निकै चर्चा पायो।

सुनील बिनाको शो मा कपिलले दर्शकलाई हँसाउन नसकेपछि १० मिनेटमै शो बन्द गर्नु परेको थियो। यो विवादले उग्र रुप लिएपछि शो प्रसारण भइरहेको सोनी टिभीले पनि कपिललाई एक महिनाको अल्टिमेटम दिएको छ।

यही विवादका कारण अन्यौलमा परेको शो मा फेरि सुनील ग्रोवरनै आउने भारतीय सञ्चारमाध्यमले जनाएका छन्। सोनी टिभीको अल्टिमेटम पछि दर्शकको आग्रहमा यही अप्रिल ७ देखि सुनील पनि शो मा देखिने छन्। त्यसपछि उनी शो को अन्य भागमा पनि कपिलसँगै देखिने समाचारमा उल्लेख छ।
