श्रद्धाकी पूर्व प्रेमी आदित्य कपुरसँग फरहानले गरे झगडा

मुम्बई । बलिउड अभिनेत्री श्रद्धा कपुर पछिल्लो समय अभिनेता फरहान अख्तरसँग प्रेम सम्बन्धमा रहेको चर्चा चलेको थियो । उनीहरुले अफेयरको बारेमा खुलेर कुरा गरेका छैनन् । 

यद्यपी फरहान अहिले श्रद्धा कपुरका पूर्व प्रेमी आदित्य राय कपुरसँग झगडा गरेका छन् । बलिउड मिडियाले जनाए अनुसार फरहान र आदित्यबीच हालै गहिरो विवाद परेको थियो, जसको कारण हो आदित्य पूर्व प्रेमी श्रद्धा कपुरको नजिक हुनु । 

झगडालाई शान्त बनाउन श्रद्धा कपुरले फरहानको घर समेत गएकी थिईन् । फिल्म 'रक अन २' देखि फरहान र श्रद्धा नजिक भएका हुन् । श्रद्धाको नजिकपनले नै फरहानको १६ वर्षसम्म टिकेको विवाह टुटेको बताईएको छ ।
