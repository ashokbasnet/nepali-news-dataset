दिव्या भारतीको निधनकाे यी पाँच राज,  २३ वर्ष पछि पनि बाहिर आएन 

मुम्बई। ९० को दशकमा बलिउडमा परिवर्तनका एक लहर चलेको थियो। प्रतिभावान अनुहार मानिसको दिल र गिमागमा बसेको थियो। दिव्या भारतीले आफ्नो अभियना र सुन्दरताले सबैको मन जितेकी थिइन।   उनी होनाहार अभिनेत्री थिइन्। 

आफ्नो सुन्दरता र अभियनले  दर्शकको मनमा बस्न सफल बलिउड चर्चित अभिनेत्री दिव्या भारतीयको जन्म २५ फेब्रुअरी १९७४ मा भएको थियो। सानै उमेरमा बलिउड फिल्म उद्योगमा  चर्चित भएकी दिव्याको १९ वर्षकै उमेरमा निधन भएको थियो।  १९ वर्षको उमेरमा उनले १४ बलिउड फिल्ममा काम गरिसकेकी थिइन्।

दिव्या भारती १८ वर्षको उमेरमा १९९२ मा चर्चित अभिनेता साजिद नाडियालवालासँग विवाह गरेकी थिइन्। ५ अप्रिल १९९३ मा दिव्या भारतीको आफू बसेको अर्पाटमेन्टबाट लडेर मृत्यु भएको थियो। उनको निधनपछि प्रदर्शनमा आएका फिल्म रंग र शंतराज दुवै फिल्मले सफलता हात पारेका थिए। 

५ अप्रिल १९९३ रात दिव्याको जीवनको अन्तिम रात बन्यो। दिव्याको मृत्यु  मुम्बईको वर्सोवा इलामा रहेको पाँच तले भवनबाट भएको थियो।  कतिपयले दिव्याले आत्महत्या गरेको अनुमान गरे, भने कतिपयले उनको हत्या भएको अनुमान गरे। मुम्बई प्रहरीले अहिलेसम्म दिव्याको मृत्युको कारण फेला परेको छैन र १९९८ मा उनको मृत्युको फाइल नै बन्द गरेको छ। 

दिव्याको हत्या भएको मान्नेहरुले दिव्याका पति साजिद नाडियाडवालामाथि शंका गरेका थिए। दिव्याको मृत्युलाई कतिपयले अन्डरवल्र्डसँग जोडेर पनि हेरेका छन्।  जुन दिन दिव्या भारतीको मृत्यु भयो , त्यही दिन दिव्याले आफ्नालागि मुम्बईमा फ्लाट किन्ने तयारी गरेकी थिइन। यसअघि उनी चार बेडरुम भएको फ्लाटमा बस्दै आएका थिइन्।  फ्लाट किन्न उनी एक दिन अगाडि चेन्नईबाट फिल्मको सुटिङ सकेर मुम्बई आएकी थिइन्।
