पोल्याण्डकी युवतीसँग ऋतिकको जुहारीः ऋतिक भन्छन् चिन्दिन, युवती भन्छिन् सँगै विज्ञापन खेलेकी छ�

एजेन्सी। बलिउड अभिनेता ऋतिक रोशनले पोल्याण्डकी युवती एंगेला क्रिसलिन्स्कीले एक अन्तरवार्तामा भनेको कुराको खण्डन गरेका छन्। उनले ट्वीटरमा लेखेका छन् ‘तपाइँ को हो? झुट किन बोल्दै हुनुहुन्छ?’ एंगेलाले भने ऋतिकसँगै दुई विज्ञापन शुटिङ गरेको दावी गरेकी छिन्। उनको ऋतिकसँगको तस्वीर पनि छ जुन भाइरल भइरहेको छ। 

एंगेलाले अन्तरवार्तामा भनेकी थिइन् ‘जब मैले सुटिङका क्रममा ऋतिकसँग भेटें त्यतिबेला उनीसँग नजिक हुन सहज थिएन। पछि मैले मेरो हाफ स्पेनिस ब्याकग्राउण्डको बारेमा बताएँ त्यसपछि ऋतिकले भ्यालेन्सिया र बाँकी स्पेनमा बिताएको समय सम्झै। त्यसपछि उनले मलाई सुटिङमा केही टिप्स पनि दिए।’

ऋतिकको प्रतिक्रियापछि उनले सोसल मिडियामा माफी मागेकी छिन्। सुटिङमा ऋतिकबाट प्राप्त हासलाले आफूलाई अभिनयमा तानेको बताउँदै उनले यो कुराले बनेका हेडलाइनप्रति क्षमा मागेकी छिन्। एंगेला पछिल्लो समय साउथ फिल्म साइज जीरोमा देखिएकी थिइन्। आउँदै गरेको फिल्म रोग मा पनि उनको रोल छ। इन्स्टाग्राममा उनले ऋतिकसँगै शाहरुख खान, सनी नियोनी, नील नितिन मुकेश, जो अब्राहम जस्ता बलिउड स्टारसँगको फोटो पनि पोस्ट गरेकी छिन्।
