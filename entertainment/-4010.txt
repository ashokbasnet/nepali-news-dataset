बिगबोसका विजेताले फेसबुकमा लाइभ देखिएर आत्महत्या गर्न लागेपछि

बैंगलुरु। बिगबोस कन्नडको चौथो सिजनका विजेता एम प्रथमले मंगलबार फेसबुकमा लाइभ देखिएर आत्महत्या गर्न खोजे। उनले फेसबुकको लाइभ च्याटमा आत्महत्याको घोषणा गरे र निदा्राको गोली खाए। प्रथमका अनुसार उनी इन्डष्ट्रीमा आफूसँग सम्बन्धित साथीहरुको कारण आत्महत्या गर्न बाध्य भए। तर, समय छँदै उनलाई अस्पताल पुर्‍याउन सकियो र उनको ज्यान बच्यो। 

प्रथमका अनुसार उनी साथीहरुल दिएको तनावका कारण आत्महत्या गर्न खोज्दै थिए। प्रथमका अनुसार उनले बिगबोसमा भाग लिनको लागि साथीहरुसँग पैसा सापट लिएका थिए। तर, शो जितेपछि पनि उनले पैसा फिर्ता दिन सकेनन्। तर उनका साथीहरु उनलाई बारम्बार पैसा फिर्ता दिन भनिरहेका थिए। फिल्ममा प्रथमले आफ्ना निर्देशक साथी लोकेशको नाम पनि लिएका छन्। लोकेशले आफ्नो नामको प्रयोग गरेर रेपुटेशन बढाएको उनको आरोप छ।
