अमिताभको सम्पतिमा अभिषेक र स्वेताको बराबर हिस्सा

काठमाडौँ । बलिउडका सदाबहार सुपर स्टार अमिताभ बच्चनले हालै एक भारतीय मिडियासँगको अन्तरवार्तामा आफ्नो पारिवारीक विषयमा खुलेर कुरा गरेका छन्।

अमिताभले आफ्नो सम्पती छोरा अभिषेक र छोरी स्वेतालाई बराबर भाग लगाएको खुलासा गर्दै भनेका छन् - म आफ्नो छोरा र छोरीलाई बराबर हक दिन चाहन्छु। उनीहरु दुवै मेरो नजरमा समान हुन्। 

अमिताभ यतिवेला निर्देशक राम गोपाल सँगै चलचित्र सरकार ३ लिएर आउँदैछन् । आगामी १२ मे मा रिलिज हुन लागेको यस चलचित्रमा अमिताभ बच्चनको साथमा जैकी श्रॉफ, मनोज बाजपेयी, अमित साध, रोनित राय र यामी गौतम लीड रोलमा रहेका छन्।
