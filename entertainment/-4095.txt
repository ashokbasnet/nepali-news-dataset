दंगल पाकिस्तानमा रिलिज नगर्ने आमिरको निर्णय

काठमाण्डौँ । बलिउड अभिनेता आमिर खानको सुपरहिट फिल्म 'दंगल' अन्तत: पाकिस्तानमा रिलिज नहुने भएको छ । 

दंगलमा भएको भारतको झण्डा र राष्ट्रिय गान भएको दुई सीन हटाउन पाकिस्तानको सेन्सर बोर्डले भनेपछि आमिरले फिल्म नै रिलिज नगर्ने निर्णय गरेका हुन् । 

पाकिस्तानको सेन्सर बोर्डले काट्न भएको सीन फिल्मको लागि मुख्य भएको भन्दै आमिरले यस्तो निर्णय गरेका हुन् । 

पाकिस्तान सेन्ट्रल बोर्ड अफ फिल्म सेन्सरका हेडले भारतको सेन्सर बोर्डलाई सामाजिक संजालमा दुई सीन हटाउने निर्णय गरेको जानकारी दिएका थिए।
