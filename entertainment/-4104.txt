क्वीनका निर्देशकमाथि यौन शोषणको आरोप

एजेन्सी । बलिउडमा 'क्वीन' जस्तो सुपरहिट तथा महिला प्रधान फिल्म निर्देशन गरेका विकाश बहलमाथि यौन शोषणको आरोप लागेको छ । 

अंग्रेजी अखबार मुम्बई मिररमा आएको खबर अनुसार फ्यान्टम प्रोडक्शन हाउसकी एक महिला कामदारले यस्तो आरोप लगाएकी हुन् । गोवा जाने क्रममा विकाशले आफूमाथि अभद्र व्यवहार गरेको ती महिलाले बताएकी छिन् । 

उसो त फ्यान्टम प्रोडक्शन हाउन विकाश बहलसहित अनुराग कश्यम, विक्रमादित्य मोटवाने र मधु मान्टेनले चलाएका हुन् । खबर अनुसार महिलाले लगाएको आरोपपछि निर्देशक विकाशलाई प्रोडक्शन हाउसबाट हटाएको बताईएको छ । 

यद्यपी विकाशले भने आफूमाथि लागेको आरोप झुटो भएको र आफूलाई प्रोडक्शन हाउसबाट निकालिएको भन्ने खबर पनि सत्य नभएको दाबी गरेका छन् ।
