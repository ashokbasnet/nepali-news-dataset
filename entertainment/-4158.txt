द कपिल शर्मा शो बन्द हुने, यसकै ठाउँमा सुनीलले नयाँ शो ल्याउने

एजेन्सी । सुनील ग्रोवर र कपिल शर्माको विवादले निकै चर्को रुप लिएपछि द कपिल शर्मा शो पनि धरापमा परेको छ।

विवाद पछि कपिल शर्मालाई एक पछि अर्को गर्दै ठूलो झट्का लागेको हो। द कपिल शर्मा शो बन्द हुने र उक्त शो को ठाउँमा सुनीले नयाँ शो चलाउने भारतीय सञ्चारमाध्यमले जनाएका छन्।

सुनीलले शो छाडेपछि शो को महत्व र दर्शक घटेका कारण त्यसको साटो सुनीलले नयाँ शो गर्न लागेको समाचारमा उल्लेख छ।

सुनील बिना दर्शक हँसाउन नसकेपछि १० मिनेटमै कपिलले शो बन्द गर्नु परेको थियो। त्यसपछि शो प्रसारण हुँदै आएको सोनी टिभीले कपिल शर्मालाई एक महिने अल्टिमेटम समेत दिएको थियो। यस बारेमा कपिल शर्माले भने केही प्रतिक्रिया जनाएका छैनन्।
