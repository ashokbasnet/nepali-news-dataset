कोहलपुर महोत्सवमा पशुपति शर्माको हङ्गामा

डवल महतारा, फागुन १० - बाँकेको कोहलपुरमा जारी महोत्सवमा आज लोकप्रिय गायक पशुपति शर्माले हङ्गामा मचाएका छन् ।

महोत्सवको पाँचौ दिन स्टेजमा उक्लिएका शर्माले सुरुमै तीजका गितहरु गाएर दिदीबहिनीहरुलाई छमछमी नचाएका थिए । उनले महोत्सवमा ‘क्याम्पस पढ्न आउने’ लगायतका लगायतका विभिन्न गीतहरु गाएका थिए ।

यसैगरि चर्चित गायिका माधवी त्रिपाटी तथा हाँस्यकलाकार काशिराम भुषाल र विनोद परियारले पनि विभिन्न प्रस्तुतिहरु प्रस्तुत गरी दर्शहरुलाई भरपुर मनोरञ्जन प्रदान गरेका थिए ।

रुद्राक्षा फिल्मस् प्रा.ली. र ग्रिन सिटि युथ क्लब कोहलपुरले आयोजना गरेको महोत्सवमा स्थानीय उत्पादनसहित होटल तथा व्यापारिक गरी २ सय ६७ वटा स्टलहरु राखिएका छन् ।

करिब एक लाख ५० हजार दर्शकहरुले अवलोकन गर्ने अनुमान गरिएको महोत्सवमा हालसम्म ३२ हजार दर्शकहरुले अवोलकन गरिसकेको आयोजकले जनाएका छन् ।

स्थानीय स्तरमा रहेका पर्यटकीय क्षेत्रको प्रचारप्रसार गर्ने र कोहलपुर नगरलाई फोहरमुक्त सहरका रुपमा स्थापित गराउने कार्यक्रमहरु संचालन गर्नका लागि महोत्सवको आयोजना गरिएको मुल समिति संयोजक रुद्र खनालले बताएका छन् ।

महोत्सव अवधिभर झण्डै ७० लाख आर्थिक कारोबार गर्ने लक्ष्य राखिएको छ ।
