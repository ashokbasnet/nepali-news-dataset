सुनीलको नयाँ शोमा कपिल शर्माकी पूर्व प्रेमिकाको साथ  

एजेन्सी । कपिल शर्मा र सुनील ग्रोवरको झगडा बारे दिनप्रति नयाँ खबर सार्वजनिक भएका छन्। फेरि त्यस्तै एउटा नयाँ खबर सार्वनिक भएको छ। सुनील ग्रोवरले गर्न लागेको नयाँ कमेडी 'शो' मा कपिल शर्माकी पूर्व प्रेमिकाले सहयोग गर्ने भएकी छिन्। 

सोनी टिभी च्यानलबाट प्रसारण हुँदै आएको 'द कपिल शर्मा शो' बन्द हुने र त्यसैको ठाउँमा सुनील ग्रोवरले नयाँ 'शो' सुरु गर्ने भएका छन्। सुनीलले सञ्चालन गर्न लागेको नयाँ शोमा कपिलकी पूर्व प्रेमिका प्रिती सिमोसको साथ रहेने भारतीय सञ्चारमाध्यमले जनाएका छन्। 

कपिल र सुनीलको झगडा पछि प्रितीले पनि 'शो' छोडेर गएकी थिइन्। प्रिती 'द कपिल शर्मा शो' की सक्रिय निर्देशक थिइन्। उनीसँगै उक्त शो छोडेर हिडेका चन्दन प्रभाकर, अली असगर, सुगन्धा मिश्राले पनि सुनीलको नयाँ शोमा साथ दिने भएका छन्।
