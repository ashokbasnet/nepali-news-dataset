बढ्दै कपिलको तनाव, शो बाट सिद्धु समेत भए गायब

एजेन्सी । सहकर्मी सुनिल ग्रोवरलाई दुर्व्यवहार गरेपछि कमेडियन कपिल शर्मा निकै तनावमा परेका छन् । उनको व्यवहारले व्यक्तिगत मात्र नभई प्रोफेशनल जीवनमा पनि निकै असर गरेको छ । 

चर्चित शो 'द कपिल शर्मा शो' बाट एकपछि अर्को गर्दै कलाकारहरुले बिदा लिँदै जानको क्रम जारी छ । सुनिल ग्रोवरको अनुपस्थितीमा सुटिङमा बस्दा बोर भएको भन्दै नावजोत सिंह सिद्धुले समेत शो छोड्ने मनस्थिती बनाएको खबर बाहिरिएको छ ।

पछिल्लो रिपोर्ट अनुसार अभिनेत्री सोनाक्षी सिन्हा उपस्थित भएको एपिसोडमा सिद्धु देखिएका छैनन् । उसो त केही समय पछिले सिद्धुले नै कपिल र सुनिललाई मिलाउने जिम्मेवारी आफ्नो भएको दाबी गरेका थिए । 

सुनिल ग्रोवर, अली असगर, चन्दन प्रभाकरले शो छोडेपछि टीआरपी निकै घटेपछि सोनी च्यानलले कपिललाई अल्टिमेटम समेत दिएको थियो । 
खबर अनुसार अब कपिलको शो को ठाउँमा अर्कै शो सञ्चालन हुनेछ जसलाई सुनिल ग्रोवरले लिड गर्नेछन् ।
