नेपथ्यको गीतमा यसरी झुम्यो पोखरा

पोखरा । नेपथ्यले रजत महोत्सव मनाउनेक्रममा गृहनगरी पोखराबाट पहिलो कन्सर्ट गरेको छ । शनिबार साँझसँगै तातिएको पोखरा रंगशाला करीब २ घण्टासम्म निकै गुन्जायमान भयो । ३ बर्षपछि आफ्नै आँगनमा आएको नेपथ्यले आफ्नो लाईभ प्रस्तुत गर्दा रंगशालाको माहोल तातिएको थियो ।

भोकलिष्ट चर्चित पपगायक अमृत गुरुङले चार वटा नयाँ गीतसंगै करीब डेढ दर्जन गीत प्रस्तुत गरी संगीतप्रेमीलाई पोखरामा भरपूर्ण मनोरन्जन दिएका हु्न ।

साहित्यकार सरुभक्तले देखेको, पोखरेली कलाकार विक्रम गुरुङले कम्पोज गरेको कुरुप अनुहार हो, यहाँ कोहि साथी छैन भन्ने गीतबाट शुभारम्भ गरेका गायक अमृत गुरुङले हालै मात्र बजारमा आएको सिर फुल र पछिल्लो पटक बजारमा आएका हामी नेपाली, कोशीको पानी र हो राम राम लगायतका गित प्रस्तुत गरेका हुन् ।

अन्य कलाकारहरुले गायक गुरुङलाई साथ दिएका थिए भने मौसमले पनि शनिबार नेपथ्यलाई साथ दिदा पोखरा क्षेत्रबाट दर्शकहरु सहभागि भएका थिए । अन्य दिनमा प्राय जसो पानी पर्दै आएको थियो भने शनिबार भने पानी परेन ।

भेडाको उन जस्तो, छेक्यो छेक्यो देउराली डाँडा, तालको पानीमाछाले खानी,  रेशम...,जोगले हुन्छ भेट.. लगायतका गित गाउदा दर्शकहरुले उनलाई साथ दिदै छम्छम्ती नाच्न व्यस्त देखिन्थे ।

२७ वर्षअघि गाएको गीतसमेत गायक गुरुङले पनि गाए  । लेकैमा भरी बैसमा फूले मायाको मुस्कानमा सम्झिदेउ गित समेत गाउदै उनले नेपथ्य २५ बर्षमा पुगेको अवसरमा पोखरामा यस्तो कार्यक्रम आयोजना गर्ने आयोजक किरण कुमार गुरुङ र सोनाम गुरुङलाई धन्यवाद दिए ।

आफ्नो गित प्रस्तुतीसंगै उनले साथि भाईहरु मिलेर नेपालका डाँडा काँडा घुम्न सुझाव दिदै आउदै गरेको नव वर्ष २०७४ सालको सम्पुर्ण नेपालीहरुमा शुभकामना समेत दिएका छन

गुरुङले देशमा सवै जात जाती भाषा भाषी मिलेर वस्नु पर्ने बताउदै नेपाललै नरहे हामी कहाँको नेपाली त्यसो भएर पहिला हामी नेपाली हुनु पर्ने बताए । उनले अबको स्थानीय तहको निर्वाचनमा सहभागि हुन आग्रह गरे । उनले राम्रो मान्छेलाई भोट हाल्न समेत सुझाव दिए । गायक गुरुङले केही साथी भाईहरु मिलेर मनाङ, मुस्ताङ सहितका देशका पर्यटकीय क्षेत्रहरुको भ्रमणमा निस्कन आग्रह गरे । नेपालमा धेरै पर्यटकीय सम्भावना भएको बताउँदै उनले नेपालमा भएका धेरै डाँडा काडाहरु घुम्दा धेरै कुरा सिक्ने मौका समेत पाईने बताए ।

कास्कीका ल्वाङघलेलको गौरी शंकर मनिलाल मावि र कास्कीकै सल्यान बाँसखर्कमा रहेको भुमेश्वर आधारभुत बिद्यालयको सहयोगार्थ उक्त कार्यक्रम भएको हो ।

कन्सर्टमा करीब ७ हजार जना भन्दा करिब सहभागि भएको आयोजकले जनाएको छ ।
