आमिर खानले पाकिस्तानमा ‘दंगल’ नलगाउने

काठमाडौँ । चर्चित बलिउड अभिनेता आमिर खानले आफ्नो सुपरहिट चलचित्र ‘दंगल’ पाकिस्तानमा रिलीज नगर्ने भएका छन्।  पाकिस्तानको सेन्सर बोर्डले भारतको झण्डा र राष्ट्रिय गान भएका फिल्मका दुई सीन हटाउन भनेपछि उनले पाकिस्तानमा चलचित्र रिलीज नै नगर्ने निर्णय गरेका हुन्।

पाकिस्तान सेन्ट्रल बोर्ड अफ चलचित्र सेन्सर प्रमुखले भारतको सेन्सर बोर्डलाई सामाजिक संजालमा दुई सीन हटाउने निर्णय गरेको जानकारी दिएका थिए। किन भारतको झण्डा र राष्ट्रिय गान हटाउन पर्यो भनेर सोध्दा बोर्डको नीति, नियम अनुसार भएको जवाफ पठाईएको थियो। एजेन्सी
