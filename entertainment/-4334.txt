२७ वर्षपछि मञ्चमा फर्किने भईन् चित्रा सिंह

एजेन्सी । एक समयका चर्चित गजल गायक स्वर्गीय जगजीत सिंहकी पत्नी अर्थात चर्चित गजल गायिका चित्रा सिंह २७ वर्षपछि पुन मञ्चमा देखिने भएकी छिन् । 

भारत वाराणसीको हनुमान मन्दिरमा आयोजना हुने कार्यक्रममा चित्राले २७ वर्ष पछि गीत गाउने भएकी हुन् । सन् १९९० मा भएको एक दुर्घटनामा आफ्नो छोरालाई गुमाउनु परेपछि चित्राले गीत गाउन छोडेकी हुन् । 

नयाँ पुस्ताले चित्राको गायिकी सुन्न पाएका छैनन् तर यही अप्रिल १५ देखि हुने संगीत समारोहमा चित्राले आफ्नो गायन कला प्रस्तुत गर्नेछिन् । 

चित्राले आफ्नो स्वर्गीय पति जगजीत सिंहको लागि भारत सरकारसँग भारत रत्न पुरस्कार माग गरिरहेकी छिन् । उनको यो पुनरागमन सोही दवाव स्वरुप हुन लागेको पनि बताईएको छ ।
