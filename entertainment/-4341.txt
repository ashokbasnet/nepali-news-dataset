कपिलको साथ छोडेपछि सुनील सनीसँगै काम गर्ने

मुम्बई। ‘द कपिल शर्मा शो’ का होस्ट कपिल शर्मासँगको विवादपछि सुनील ग्रोवर कुनै न कुनै रुपमा चर्चामा रहने गरेका छन्। चर्चित हास्य कलाकार सुनिल आफ्नो प्रोफेशनल लाइफलाई ट्रयाकमा ल्याउन चाँडै सनी लिओनसँग काम गर्ने भारतीय संचारमाध्यमले जनाएका छन्। 

सुनील सनीसँग मिलेर कुनै फिल्म बनाउन गइरहेका छैनन्। उनी त सनीसँग मिलेर आइपिएलमा कमेन्ट्री गर्दैछन्। सनी र सुनील एक न्युज एपकालागि सँगै काम गर्न लागेका हुन्। सुनीलले एक ट्विट गर्दै आफू बेबी डलसँग काम गर्ने बताएका हुन्। 

सुनीलले अन्तिम पटक फिल्म ‘ कफी विथ डी’ मा देखिएका थिए, जुन फिल्म बक्स अफिसमा फ्लप भएको थियो। उता सनीलाई भने फिल्म ‘रइस’मा देखिएको थियो। सनीले फिल्म नुर, तेरा इन्तजार र बादशाहोमा आइटम डान्स गरेकी थिइन्।
