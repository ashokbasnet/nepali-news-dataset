माछा मार्न नजान्ने बल्छी र पढाउनै नगएका राजु मास्टर (भिडियो)

काठमाडौँ । नेपाली चर्चित टेलिश्रृखला मेरी बास्सैका कलाकार हुन मरिचमान श्रेष्ठ (बल्छी ध्रुबे) र राजु पौडेल (राजु मास्टर) ।

नयाँ वर्षको कार्यक्रमका लागि यी दुबै जना भोलि मंगलबार एक महिने युरोप भ्रमणमा जाँदै छन्। पहिलो पटक युरोप भ्रमणमा जान लागेका यी दुई कलाकारले डिसी नेपाल डटकमसँग कुराकानी गर्दै स्थानीय निर्वाचनको भोट हाल्ने गरी नेपाल फर्किने बताएका छन्।   


युरोपबाट फर्किएपछि मेरी बास्सै सुरु
पछिल्लो समय स्टेज कार्यक्रममा व्यस्त बनेका कारण मेरी बास्सैमा देखिन पाएका छैनौँ । मेरी बास्सै बन्द भएका बेला खासखुसमा देखियौँ । दुबै टेलिश्रृङ्खला निर्माण गर्ने कलाकार हाम्रालागि अग्रज भएका कारण उहाँहरुकै अनुरोधमा त्यहाँ गएका थियौँ । मेरी बास्सै सञ्चालन हुने भएपछि त्यहाँ छोड्यौँ । तर केही तयारीका साथ काम गर्ने योजना भएका कारण तत्कालै मेरी बास्सैमा देखिएका छैनौँ । युरोपबाट फर्किएपछि दर्शकहरुले मेरी बास्सैमा हामीलाई देख्न पाउनु हुने छ।  मेरी बास्सैका लागि केही दृष्य हामीले युरोपमा पनि खिच्ने छौँ । हामी फर्कैर आउँमा मेरी बास्सैमा दर्शकलाई केही नयाँ पन दिने प्रयास गर्ने छौँ ।

दुबै जनाको मित्रता कस्तो
सँगै काम गर्दै जाँदा दुबै जना साथी बन्यौँ । दोस्ती ठिकैको छ। एक जनालाई मात्रै कार्यक्रममा बोलाउँदा अर्को रिसाउने भन्ने हुँदैन्। जसलाई जुन ठाउँमा बोलायो त्यही ठाउँमा जान्छौँ । छुट्नै
नहुने भन्ने छैन्।
 
म्युजिक भिडियोका लागि अफर कत्तिको आउँछ ?
म्युजिक भिडियोको अफर धेरै आउछन् । तर राम्रो भूमिका पायौँ भने मात्रै गछौँ।

बल्छी : मैले आफै पनि गीत गाउने भएका कारण बजारमा एउटा गीत आइसकेको छ । अर्को गीत पनि रेकर्ड भएको छ। चाँडै स्रोता दर्शकको माझमा आउँने छ।

राजु: मैले म्युजिक नसिकेका कारण गीत गाउन त आउँदैन तर गीतले मागेको खण्डमा अभिनय भने गर्न सक्छु । गीत गाउन नआउने भएकाले नजाने ठाउँको बाटै बसोध्नु भने झै संगीत सिकेको भने छैन्।

एक अर्काको मन पर्ने र मन नपर्ने कुरा
कहिलै घमण्ड नगर्ने राजुको बानी बल्छीलाई सबै भन्दा मन पर्छ भने खुलेर कुरा गर्ने बल्छीको बानीले राजुलार्ई आकर्षित गरेको छ।

सधै हातले नाक चलाउने बल्छीको बानी राजुलाई मन पर्दैन भने राजुको बिर्सन बानी बल्छीलाई मन नपर्ने बानीमा पर्छ ।  

दुबैलाई पर्ने नेपाली खाना भनेको गुन्द्रुक र ढिडो हो। दुबैलाई सबै भन्दा मन पर्ने ठाउँ मुस्ताङ हो।


माछाको नायिकेलाई माछा खान आउँदैनै
बल्छी ध्रुबे भनेर धेरैले चिन्ने भएपछि मलाई माछा खान आउँदैन्। एक पटक घाँटीमा माछाको काँडा अड्कीएकाले माछा खानै छोडिदिए। मन पनि पर्दैन्। खोलामा माछा मार्न पनि गएको छैन्। अहिलेसम्म एउटा माछा मारेको छैन्। अभिनयमा मात्रै म बल्छी हो।

मास्टर भएर पढाएको छैन्
अभिनयमा मात्रै राजु मास्टका नामले चिनिए । तर मैले टेलिश्रृङ्खलामा पनि पढाउने भूमिका पाएको छैन्। अलिकती जान्ने सुन्ने मान्छेको भूमिका भएकाले अभिनयमा मास्टर भएर चिनिएँ ।
