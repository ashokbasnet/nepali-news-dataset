आज माग्ने बुढाको ४३ औँ जन्मदिन

काठमाडौं । नेपालका चर्चित हास्यकलाकार केदार घिमिरे (माग्ने बुढा)को आज ४३ औँ जन्मदिन परेको छ । 

हास्य टेलिश्र्रृखला ‘मेरी बास्सै’बाट नेपाली दर्शकको माझ स्थापित भएका घिमिरे कमेडी सिरियलसँगै थुप्रै चलचित्रमा पनि काम गरिसकेका छन् । उनी चलचित्र वडा नम्बर ६ र छक्का पञ्जामा उनको अभिनयको निकै चर्चित भएको थियो । 

उनले अभिनयका साथ साथै गायनमा समेत आफ्नो नाम कमाएका छन्  । उनको कमेडी गीत ‘म त मन्त्रीज्यूको सालो‘’ बोलको गीत निकै लोकप्रिय भएको थियो ।

केही समय देखि स्वास्थ्य समस्याका कारण पर्दा र स्टेज दुवैमा नदेखिएका माग्ने बुढा अब छिटै दर्शकमाझ आउने तयारीमा छन् । माग्ने बुढा(केदार घिमिरे) लाई जन्मदिनको शुभकामना ।
