बलिउड गायक अभिजितको सनसनीपूर्ण बयान 'भेटेजति पाकिस्तानीलाई रुखमा झुण्ड्याए हुन्छ'

एजेन्सी । बलिउडका गायक अभिजित भट्टाचार्य आफ्नो अभिव्यक्तिको कारण फेरि विवादमा तानिएका छन् । भारतीय सैनिक कुलभूषण जाधवलाई पाकिस्तानमा फाँसीको सजाय सुनाएपछि अभिजितले विवादास्पद बयान दिएका छन् । 

अभिजितले ट्विटरमा लेखेका छन् – 'यदि पाकिस्तानले कुलभुषणको फाँसीलाई रोक्दैन भने भारतमा जहाँ पाकिस्तानी भेटिन्छन् तिनीहरुलाई रुखमा झुण्ड्याइदिए हुन्छ । '

यति मात्र नभएर बलिउडमा सक्रिय पाकिस्तानी कलाकारलाई निशाना बनाएर पनि अभिजितले बयान दिएका छन् । उनले भनेका छन् - 'यति भारतमा खोज्ने हो भने धेरै जसो पाकिस्तानी भट्ट र जोहरको घरमा भेटिन्छन् ।'

अघिल्लो वर्ष जम्मू कश्मिरको आर्मी बेस क्याम्पमा भएको हमलापछि अभिजितले विवादास्पद बयान दिँदै आएका छन् ।
