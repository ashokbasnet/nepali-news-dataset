कपिलको शोमा अश्लील बोलेपछि सिद्धुविरुद्ध मुद्दा

मुम्बइ। सुनिल ग्रोवर बाहिरिएपछि आफ्नो शोलाई जोगाउन कपिल शर्मालाई निकै सकस भएको छ। शो जागाउनका लागि उनले अश्लील जोकको सहारा लिन थालेका छन्। कपिलको यो कोसिसमा नवजोत सिंह सिद्धुले पनि साथ दिएका छन्। हालै परिणिती चोपडा र आयुष्मान खुराना आफ्नो आउँदै गरेको फिल्म मेरी प्यारी विन्दूको प्रमोसनका लागि आउँदा कपिलले यस्तै अश्लील जोक गरे। 

८ अप्रिलको एपिसोडमा सिद्धुले ‘बिहे गर नत्र ४९ पछि ब्याट्री सकिन्छ’ भनेपछि कपिलले ‘मेरो ब्याट्रीवाला सिस्टम होइन म त जेनेरेटरमा चल्छु’ भने। एकैछिनपछि कपिलले परिणितीलाई तेलुगु बोल्न भने। परिणितीले आफूलाई नआउने बताएपछि सिद्धुले त्यहाँका फोटोग्राफर दास दादाको बारेमा भने। जब दास र परिणिती कपिलसँग कुरा गर्दै थिए। सिद्धुले बीचैमा भने ‘यो चाहिँ पक्का हो यिनको ब्याट्री सकिइसकेको छ। शोमा अश्लील बोलेपछि सिद्धुविरुद्ध पञ्जाबमा मुद्दा दर्ता गरिएको छ।
