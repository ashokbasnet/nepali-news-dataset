नेपालगञ्जमा अन्तर्राष्ट्रिय फिल्म महोत्सव सुरु

नेपालगञ्ज । नेपालगञ्जलाई कला, साहित्य, संस्कृतिलगायत सबै पक्षबाट चिनाउनका लागि  आजबाट फिल्म महोत्वस सुरु गरिएको छ ।
नेपाली सिनेमाका चर्चित नायक राजेश हमालले महोत्सवको लोगो र भेष्ट सार्वजनिक गरी उद्घाटन गरेका थिए । फिल्म महोत्सवमा देश र विदेशका गरि २० भन्दा बढि डकुमेन्ट्री छनौटमा परेका छन् ।

नेपाल लगायत भारत, स्पेन, अमेरिका, भनेजुयला, बंगलादेश, बुल्गेरिया, नर्वे, ब्राजिल, साउथ कोरिया, पाकिस्तान, क्यानडा, इजिप्त लगायत दजर्न बढि देशहरुको सहभागिता रहेको फिल्म महोत्सवका निर्देशक नन्द देवकोटाले बताए ।

महोत्सवमा प्रथम, द्वितिय र तृतीय हुनेलाई क्रमशः ५० हजार, ३५ हजार र २० हजार पुरस्कारको व्यवस्था गरिनुकासाथै जुरी अवार्डको व्यवस्था गरिएको आयोजकले बताएका छन् ।

फेस्टिभलको निर्णायकमा फिल्म निर्देशक नवीन सुब्बा, फिल्म मेकर अनुप सुवेदी र साहित्यकार नयनराज पाण्डे रहेका छन् । फिल्म फेस्टिभलको पहिलो दिन ३० गते ‘देवकी’, ‘डोम समाज’, ‘द हेमस्टर व्हील रिविलियन’, ‘फिप्टी रुपिज ओन्ली’, ‘मेला’, ‘घट्टो’, ‘नर्मल’, ‘बबिया’ र ‘द सन’ नामक डकुमेन्ट्री फिल्म प्रदर्शन गरिएको छ ।

त्यस्तै फिल्म फेस्टिभलको अन्तिम दिन ३१ गते ‘इट्स क्वाइट बाइ द रिभर’, ‘स्न्याक टाइम’, ‘अ गुड सन’, ‘मिसन साफर हाउस’, ‘एडुकेसनल स्टिक’, ‘सवारी’, ‘फिका भर्सेस फिका’, ‘आलिया’, ‘जजमन्ट’, ‘विन्ट्री स्प्रिङ’, ‘कम्युनिटी बेस्ड रेडपान्डा कन्जरभेसन’, ‘कालो गुँरास’, ‘कामी नाँच’, ‘अलाइभ बाइ लक’ लगायतका डकुमेन्ट्री फिल्महरु प्रदर्शन गरिने कपिल अन्जानले बताएका छन् ।
