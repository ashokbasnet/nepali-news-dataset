यस कारण छोड्दै छिन् शिवांगीले चर्चित टिभी सिरियल नागिन

एजेन्सी । नागिनबाट चर्चामा रहेकी मौनी राय (शिवांगी)ले उक्त सिरियल छोड्ने भएकी छिन्। नागिन-१ जस्तै -२ मा पनि मौनीले दर्शकबाट निकै माया पाएकी छिन्।

नागिन-२ जून महिनामा सकिने भएका कारण भाग-३ मा भने उनले सहभागिता नजनाउने  समाचार सार्वजनिक भएको छ। एकता कपूरले नागिन-२ सकिनासाथ नागिन-३ निर्माण गर्ने छन्। तर त्यसमा भने मौनी नागिनको भूमिकामा रहने छैनिन्। उनको भूमिकामा नयाँ अनुहारको खोजी गरिने भएको छ।

अहिले नागिनमा शिवांगीको भूमिकामा देखिएकी मौनीले आफ्ना आमाबाबुको हत्या गर्ने दुश्मनको बदला लिइरहेकी छिन्। सिरियलमा उनले अवंतिका, निधि, सुशान्तलगायतलाई मारिसकेकी छिन्। अब चाँडै नै अरु दुश्मनलाई पनि सखाप पार्ने तयारीमा शिवांगी देखिएकी छिन्।
