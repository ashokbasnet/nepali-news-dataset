नेपालगञ्ज फिल्म फेस्टिभलको उपाधि 'घट्टो'लाई

डवल महतारा । नेपालञ्ज फिल्म फेस्टिभलको उपाधि ‘घट्टो’ले हात पार्न सफल भएको छ । बिसभन्दा बढी फिल्महरुलाई पछि पार्दै ‘घट्टो’ ले ५० हजार राशीको प्रथम पुरस्कार हात पार्न सफल भएको हो ।

प्राविधक शिक्षासँग सम्बन्धित रहेको सो सर्ट फिल्म भक्तपुरका अनिस भण्डारीको निर्देशनमा तयार भएको हो । गढिमाइ मेलासँग सम्बन्धित सर्ट फिल्म ‘मेला’ले हात पार्न सफल भएको छ । 

पशु बलिसँग सम्बन्धित रहेको सो सर्ट फिल्म रघुवर नेपाल र शिवरण कोइरालाले तयार पारेका हुन् । मेलाले ३५ हजार राशीको पुरस्कार प्राप्त गरेको छ ।

त्यसैगरि २५ हजार राशीको तृतीय पुरस्कार ओभास शाक्यले तयार पारेको सर्ट फिल्म ‘कालो गुँरास’ले प्राप्त गरेको आयोजकले बताएका छन् ।
प्रतियोगितामा २५ हजार पुरस्कारसहित स्पेशल अवार्ड देवकी विष्टले तयार पारेको ‘देवकी’ नामक सर्ट फिल्म र स्पेशल मेन्सन अवार्ड विष्णु कल्पितले तयार पारेको ‘सवारी’ नामक सर्ट फिल्मले हात पारेका छन् ।

दोस्रो अन्र्तराष्ट्रिय फिल्म फेस्टिभल सोचेभन्दा बढि सफल भएको फिल्म फेस्टिभलका डाइरेक्टर नन्द देवकोटाले बताए । फेस्टिभलको निर्णायकमा फिल्म निर्देशक नवीन सुब्बा, फिल्म मेकर अनुप सुवेदी र साहित्यकार नयनराज पाण्डे रहेका थिए ।

फिल्म फेस्टिभलमा देश र विदेशका गरि २० भन्दा बढि सर्ट फिल्महरु छनौटमा परेका थिए । नेपाल लगायत भारत, स्पेन, अमेरिका, भनेजुयला, बंगलादेश, बुल्गेरिया, नर्वे, ब्राजिल, साउथ कोरिया, पाकिस्तान, क्यानडा, इजिप्त लगायत दजर्न बढि देशहरुको सहभागिता रहेको थियो ।

यस्ता फिल्महरुले समाजको यथार्थ चित्रण गरेको र यस्ता फिल्महरुले सामाजिक समस्याहरुलाई बाहिर ल्याउन सहयोग पुर्याएको बाँके जिल्लाका प्रमुख जिल्ला अधिकारी रविलाल पन्थले बताए ।

नेपालगञ्जललाई कला, साहित्य, संस्कृति लगायत सबै पक्षबाट चिनाउनका लागि फिल्म फेस्टिभलको आयोजना गरिएको साहित्य महोत्सवका डाइरेक्टर जनक नेपालले बताए । 

साइक्लिङ प्रतियोगिता, डक व्यूटि प्रतियोगिता सम्पन्न हुनका साथै साहित्य, राजनीति तथा समसामयिक कुराहरुमाथिको बहस कार्यक्रमहरु सम्पन्न गरिएका फेस्तिभलका अध्यक्ष टि.एस. ठकुरीले जानकारी दिए ।

दुई दिनसम्म चलेको फिल्म फेस्टिभलमा ‘देवकी’, ‘डोम समाज’, ‘द हेमस्टर व्हील रिविलियन’, ‘फिप्टी रुपिज ओन्ली’, ‘मेला’, ‘घट्टो’, ‘नर्मल’, ‘बबिया’ र ‘द सन’, ‘इट्स क्वाइट बाइ द रिभर’, ‘स्न्याक टाइम’, ‘अ गुड सन’, ‘मिसन साफर हाउस’, ‘एडुकेसनल स्टिक’, ‘सवारी’, ‘फिका भर्सेस फिका’, ‘आलिया’, ‘जजमन्ट’, ‘विन्ट्री स्प्रिङ’, ‘कम्युनिटी बेस्ड रेडपान्डा कन्जरभेसन’, ‘कालो गुँरास’, ‘कामी नाँच’, ‘अलाइभ बाइ लक’ लगायतका डकुमेन्ट्री फिल्महरु प्रदर्शन गरिएको कपिल अञ्जानले बताए ।
