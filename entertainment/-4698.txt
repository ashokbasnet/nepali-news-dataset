अभिनेत्री करिश्माका पतिले गरे विवाह, यि हुन् तेस्री श्रीमती

मुम्बई । बलिउड अभिनेत्री करिश्मा कपुरका पूर्वपति संजय कपुरले तेस्रो पटक विहे गरेका छन् । विहीबार दिल्लीको एक सामान्य समारोहबीच मोडल प्रिया सचदेवसँग उनले विहे गरेका हुन् । 

केही महिना अघि देखि नै संजय र प्रियाको विहे भएको खबर बाहिरिएको थियो । यद्यपी उनीहरुले विहीबार भने विहे गरेका छन् । परिवारका सदस्य र नजिकका साथीहरुसहित न्यू योर्कमा संजयले रिसेप्शन पार्टी दिने तयारी गरेका छन् । 

लामो समयको मुद्दामामिलापछि संजय र करिश्माले सम्बन्ध विच्छेद गरेका थिए । उसो त करिश्मालाई विहे गर्नु पूर्व पनि संजयले विहे गरिसकेका थिए भने प्रिया सचदेवको पनि यो दोस्रो विवाह हो । 

प्रियाकै कारण आफूहरुबीचको सम्बन्धमा फाटो आएको करिश्माले बताउँदै आएकी थिइन् । एक छोरा र एक छोरीकी आमा करिश्मा पनि एक ब्यापारीको प्रेममा परेको भन्ने खबर पनि बाहिरिएको छ ।
