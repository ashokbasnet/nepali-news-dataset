अलियाको नजरमा अमिताभ अझै जवान !

मुम्बई, ११ फागुन।  आलिया भट्टले बलिउडमा हाइवे, उडता पंजावजस्ता फिल्ममा अभियन गरेर आफूलाई निखारेकी छन्। आलिया पहिलोपटक अभिताभ बच्चनसँग अयान मुखर्जीको फिल्ममा देखिने भएकी छन्। अलियाका अनुसार अभिताभ अहिले पनि जवान र उनीहरुसँग कुरा गर्न साथीको जस्तो अनुभव हुन्छ। 

बीबीसी हिन्दीसँग कुरा गर्दै आलियाले भनिन्, ‘मेरो धेरै पटक बच्चनज्युसँग कुराकानी भएको छ, जहाँ हामीले एकअर्कासँग काम गर्ने विषयमा कुरा गर्यौं।’

अमिताभसँग आफ्नो भेट अभिनेत्री बनेपछि भएको बताउँदै उनले भनिन्, ‘बच्चनसँग भेट्ने बेलामा म निकै आत्तिएकी थिएँ, तर अहिले उहाँसँग भेट गर्नु सामान्य जस्तै भएको छ।’
