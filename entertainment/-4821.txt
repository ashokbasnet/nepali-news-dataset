जेलबाट छुटेका अभिनेता संजय दत्तविरुद्ध फेरि अर्को मुद्दा

एजेन्सी । जेल जीवनबाट छुटकारा पाएको केही समयमै बलिउड अभिनेता संजय दत्तविरुद्ध फेरी अदालतले अर्को आदेश जारी गरेको छ। हाजिर नभएको भन्दै दत्तलाई अदालतले फेरि पक्राउ गर्ने आदेश दिएको हो।

यो आदेश शकील नूरानीको धम्की दिने विरुद्ध रहेको भारतीय सञ्चारमाध्यमले जनाएका छन्। यो मुद्दामा चार वर्ष पहिले पनि संजय दत्त विरुद्ध अदालतले आदेश जारी गरेको थियो।

यो मुद्दा १५ वर्ष पुरानो हो। सन् २००२ मा शकीत नूरानीले जान की बाजी नामक चलचित्र बनाउँदै थिए। उनले यो चलचित्रमा संजय दत्तलाई पचास लाख रुपैयाँ दिने लिखीत सम्झौता गरेका थिए। चलचित्रको छायांकन हुँदाहुँदै संजय दत्तले यो चलचित्र बीचमै छोडिदिए। संजयले चलचित्र छोडेपछि नूरानीलाई पाँच करोड घाटा लागेको थियो।

नूरानीले चलचित्रमा फर्किनका लागि संजय दत्तलाई सम्पर्क गर्दा दत्तले ज्यान मार्ने धम्कि दिएको समाचारमा उल्लेख छ। त्यसपछि नूरानीले कानुकी सहयोगी लिनु परेको थियो। त्यसबेला देखि यो मुद्दा अदालतमा चलिरहेको छ।
