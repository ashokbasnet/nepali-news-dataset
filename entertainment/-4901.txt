बसन्त नेपालको भुमरी उपन्यास बजारमा

साहित्यकार तथा पत्रकार बसन्त नेपालको नयाँ मौलीक सामाजीक उपन्यास भुमरी बजारमा आएको छ। नेपालको उल्कापात पछिको यो दोस्रो उपन्यास हो। भुमरीलाई शिखा बुक्सले बजारमा ल्याएको हो । काभ्रे मण्डन देउपुर निवासी नेपालले भुमरी उपन्यासमा नेपालको बिनासकारी भुकम्प र यसले छिन्नभिन्न पारेको टहराबासी नेपालीहरुको जीवनशैलीलाई यथार्त र कलात्मक रुपमा छर्लङ्ग पारेका छन। 

काभ्रे, सिन्धुपालन्चोक, धार्दिङ्ग आदि भुकम्पले प्रभावित स्थानहरुको स्थलगत भ्रमण गरी तयार पारीएको उपन्यास सरल भाषामा लेखिएको छ । हरेक पन्नाहरुमा पाठकहरु तानिई कौतुहलता पैदा गरीदिन्छ यस उपन्यासले।  भुकम्प पिडीतहरुले आफ्ना घर भत्किए पछि भोग्नु परेको पिडा उपन्यासमा पोखिएको छ ।

त्यसैगरी बैदेशिक रोजगारले समाजमा ल्याएको बिकृति बिसंगती र खाडीमा नेपालीहरुले भोग्नु परेका पिडालाई कान्छि पात्र मार्फत नेपालले यथार्थता झल्काएका छन ।   जनयुद्धकालमा आफ्नो पितालाई युद्धकारीहरुले हत्या गरे पछि टुहुरी बनेकी कान्छि अन्तत गास बास र कपासको लागी खाडी मुलुक ओमान फिर्छिन र अनेकौ दुख यातना भोगी जन्मभुमी फिर्छिन अन्तत लेखककी प्रेमिका कान्छि क्यासरको शिकार हुन्छिन ।

जसले गर्दा प्रेम बियोगान्त बनिदिन्छ । द्धन्दकालमा बिधवा बनेका सयौँ आमाहरुको आँसु उपन्यासको पन्नाहरुमा पोखिएको छ भने लेखक र कान्छिको प्रेमलाई कलात्मक पारामा प्रस्तुत गरीएको छ ।  बैदेशिक रोजगार, महामारी भुकम्प र प्रेमलाई चिराफारा गरीएको यो उपन्यास अहिलेको रोचक र पठनिय रहेको शिखाबुक्सका प्रबन्ध निर्देशक पुष्पराज पौड्यालले बताए ।
