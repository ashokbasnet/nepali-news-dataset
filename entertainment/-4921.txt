'दबंग: द टुर'मा सलमानको दमदार प्रस्तुती, बिपाशासहित एली र डेजीको साथ(भिडियो)

एजेन्सी । बलिउडका दबंग सलमान खान यतिखेर दबंग द टुरमा व्यस्त छन् । उनको यो टुर हङकङबाट सुरु भएको छ।

आइतबार उनले हङकङमा दमदार प्रस्तुती दिएका छन् । उनले फिल्म 'दबंग'को 'मुन्नी बदनाम हुई', 'सुल्तान'को 'बेबी के बेस पसन्द हे', 'पार्टनर'को 'मारिया मारिया', 'बडिगार्ड' लगायतका गीतमा प्रस्तुती दिएका थिए ।

उनको डान्सलाई दर्शकले निकै मन पराएका थिए । कन्सर्टमा उपस्थित दर्शकको संख्याले नै बताउँछ कि सलमानको फ्यान विदेशमा पनि कम छैनन् ।

सलमानसँग दबंग टुरमा अभिनेत्री विपाशा बसु, एली अवराम, डेजी शाह र मनिष पल समेत रहेका छन् । उनको यो टुर अष्ट्रेलिया, न्युजिल्याण्ड, मेलेशिया लगायतका देशमा हुनेछ ।
