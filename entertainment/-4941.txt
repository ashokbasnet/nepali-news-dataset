सलमानले निभाएनन् बहिनीसँग गरेको बाचा, अर्पिता रुष्ट

मुम्बइ। सलमान खानकी बहिनी अर्पिता उनीसँग रिसाएकी छिन्। यसको कारण हो सलमानले गरेको एउटा बाचा जो उनले अहिलेसम्म निभाएका छैनन्। अर्पिताका पति आयुष एक्टरको रुपमा डेब्यू गर्न चाहन्छन्। सलमानले उनलाई आफ्नो प्रोडक्सनको कुनै फिल्ममा लञ्च गर्ने बाचा गरेका थिए। तर, अहिलेसम्म सलमानले उनलाई लिएर फिल्म नबनाएपछि अर्पिता रिसाएकी हुन्। 

रिपोर्टका अनुसार आयुषलाई अन्य फिल्ममेकरका अफर भने आएका छन्। एक प्रोडक्सनले उनलाई लिड रोलमा लिन चाहे पनि उनले टारेका थिए। फिल्मका बारेमा सिक्नको लागि आयुष बजरंगी भाइजान र ट्युबलाइटको प्राडक्सन टिममा सहभागी भएका थिए। अब आयुष एक्टिङको लागि तयार भएको बताइएको छ तर सलमानले ढिलो गर्दा अर्पिताको रिस बढिरहेको छ। ३० वर्षीय आयुष व्यवसायी हुन्। उनी राजनैतिक परिवारसँग सम्बन्ध राख्छन्। उनका पिता अनिल शर्मा हिंमाञ्चल प्रदेशमा मन्त्री छन्।
