भारतीय मिडियामा अर्जना पनेरु

मुम्बई, २२ माघ। पोर्न चलचित्रमा काम गर्ने भन्दै चर्चामा आएकी नेपाली मोडल अर्चना पनेरु भारतीय संचारमाध्यममा ‘नेपाली सनि लियोनी’का रूपमा छाएकी छिन्।

भारतीय मिडियाले अर्चनाका विषयमा लेखेको छ– ‘पोर्न स्टार सनी लियोनीबाट धेरैजना प्रभावित छन्, तीमध्ये एक हुन् अर्जना पनेरु, जो नेपालकी सनी लियोनीको रुपमा चर्चित छन्।’ 

भारतीय मिडियाले अर्चनाबारे खुलाएका विवरणहरू यस्ता छन्ः
समाजिक संजाल फेसबुक तथा ट्विटरमा आपत्तिजनक तस्बिर पोस्ट गरेर चर्चामा आएकी अर्चना आफ्नी आमा सुनितासँग एडल्ट इण्डष्ट्रिजमा जोडिएकी छन्।

नौ कक्षासम्म मात्र अध्ययन गरेकी अर्चनाको जन्म १९९९ मा नेपालमा भएको थियो। उनी हाल काठमाडौंमा बस्दै आएकी छन्। उनी दश कक्षामा अध्ययनरत भएका बेला स्कुलबाट निकाला गरिएको थियो। स्कुलबाट निकालिएपछि अर्चनाले मोडलिङ सुरु गरिन्। उनी सामाजिक संजालमा आपत्तिजनक  तस्बिर पोस्ट गर्दै चर्चा बटुल्न थालिन्।  उनी एमएनआर प्रिन्स एण्ड प्रिन्सेस व्युटी कन्टेन्टको सेकेन्ड रनरअप भएकी थिइन्। उनले आफू नेपालको पहिलो पोर्नस्टार भएको र आफूले नेपालमा पहिलो पटक पेशेवर पोर्नस्टारको रुपमा काम गरेको दाबी गरिन्।

अर्चनाले कलगर्लको कामसमेत गरिसकेकी छन्। उनले कलगर्ल बनेर दुई दिनमा ८५ हजार रुपैयाँ लिएको बताएकी छन् ।

उनी सनी लियोनीलाई आफ्नो रोल मोडल मान्छिन्। अर्चनाको विरुद्ध आपत्तिजनक फोटो शेयर गरेको अभियोगमा प्रहरीमा उजुरी परेको थियो। त्यसपछि प्रहरीले अर्चना र उनीका आमा सुनितालाई पक्राउ गरेको थियो। 

अर्चनाले आफ्नो मोडलिङको सुरुवात म्युजिक भिडियोबाट सुरु गरेकी हुन्। सो भिडियोमा अर्चना आफ्नी आमा सुनिता र भाइ हरिश पनेरुकासाथमा देखा परेकी छन्। जसरी अर्चनाले विभिन्न आपत्तिजनक फोटो सामाजिक संजालमा राखेर चर्चा बटुलिन्, त्यसैगरी उनकी आमा सुनिताले पनि इन्टरनेटमा आफ्ना आपत्तिजनक फोटो शेयर गर्न सुरु गरिन्। त्यसको केही महिनापछि उनी हिन्दु धर्म परिर्वतन गरी क्रिश्चियन धर्म अंगालिन्। उनले फब्रुअरी, २०१६ मा  ट्विटरमार्फत पहिलो फिल्म ‘जिस्म’ को घोषणा गरिन्।
