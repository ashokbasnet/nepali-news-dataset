अभिनेत्री दीपिका पादुकोण बारे फराह खानले गरिन् सनसनीपूर्ण खुलासा

एजेन्सी । डेब्यू फिल्म नै बलिउड अभिनेता शाहरुख खानसँग गरेकी अभिनेत्री दीपिका पादुकोण आज आफैँ एक स्टार बनिसकेकी छिन् ।

सन् २००८ मा फिल्म 'ओम शान्ति ओम'बाट बलिउड प्रवेश गरेकी दीपिकाको बारेमा ओम शान्तिकै निर्देशक फराह खानले केही रहस्य खोलेकी छिन् । दीपिका पादुकोण हिमेश रेशमियासँग डेब्यू गर्ने तरखरमा थिईन्, सोही समय फराहले दीपिकालाई आफ्नो फिल्मको लागि प्रतिक्षा गर्न भनेकी थिईन् ।

एक अन्तर्वार्ताको क्रममा फराहले भनेकी छिन् – 'शाहरुख खानसँग पहिलो रोमान्टिक सिन दिँदा दीपिका डरले कामेकी थिइन् ।' दीपिकामा मोर्डन हेमा मालिनी देख्ने फराह भन्छिन् दीपिकाको भाषा बदल्न निकै गाह्रो थियो । दीपिका कन्नड भाषा बोल्थिन् । सोही कारण ओम शान्ति ओममा दीपिकाको आवाजमा अर्कैले डबिङ गरेको थियो ।

तर अहिले दीपिकाले बोल्ने हिन्दी भाषा प्रति निकै खुशी लाग्ने गरेको फराह बताउँछिन् ।
फराहको गालीले दीपिका एक पटक सुटिङमै रोएकी छिन् जसको कारण चार घण्टा लगाएर गरेको मेकअप पुनः गर्नुपरेको थियो ।
