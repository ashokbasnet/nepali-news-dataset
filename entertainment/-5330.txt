मिर्गौलापीडित कलाकार बोहोरालाई डेढ लाख सहयोग

काठमाडौँ । केन्द्रीय अनलाइन रोधी व्यवस्थापन सङ्घले मिर्गौलापीडित कलाकार सागर बोहोरालाई रु एक लाख ५२ हजार ४१६ आर्थिक सहयोग गरेको छ । 

सङ्घको पहिलो वार्षिकोत्सवका अवसरमा यहाँ आज आयोजित कार्यक्रममा संस्कृति, पर्यटन तथा नागरिक उड्डयन राज्यमन्त्री पर्शुराम तामाङले बोहोरालाई आर्थिक सहयोग हस्तान्तरण गर्दै कलाकारलाई राज्यले पनि सहयोग गर्नु आवश्यक रहेको बताए । 


सांसद जगदीश्वरनरसिंह केसीले कलाकार सुखदुःखका साथी भएको भन्दै उनीहरुलाई राज्यले उच्च सम्मान गर्नुपर्ने बताए । उनले भने, “कलाकारले नेपाली संस्कार र संस्कृतिलाई जोगाउन महत्वपूर्ण भूमिका खेलेका छन् ।” 

सङ्घका अध्यक्ष नारायण खड्का, नेपाल लोकदोहोरी प्रतिष्ठानका उपाध्यक्ष रमेश बिसी, सचिव राधिका हमाल, ग्रीनसिटी अस्पतालका अध्यक्ष लोकबहादुर टण्डनलगायतले कला र गलाको सम्मान राज्यस्तरबाट हुनुपर्नेमा जोड दिए ।

सो अवसरमा अध्यक्ष खड्काको स्वरमा रचना गरिएको गीति एलबम ‘तिम्रै हो म’ विमोचन तथा नेपालको लोकसंस्कृतिका क्षेत्रमा महत्वपूर्ण योगदान पु¥याएका कलाकारलाई सम्मानसमेत गरिएको थियो ।
