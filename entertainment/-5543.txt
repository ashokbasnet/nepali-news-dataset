कुमारी तामाङको उपचारमा सहयोग गर्न सांस्कृति कार्यक्रम

काठमाडौं।  दुवै मृगौलाले काम नगरेर भक्तपुरमा उपचाररत काभ्रेकी कुमारी तामाङ सहयोगार्थ राजधानीमा सांगीतिक कार्यक्रमको आयोजना गरिएको छ। कमजोर आर्थिक अवस्था भएका कारण उपचारमा समस्या भएपछि आर्थिक संकलन गर्न सांगीतिक कार्यक्रमको आयोजना गरिएको हो।

रकस्टार सरस्वती लामा र सुदिन दोङको सक्रियामा भएको सांगीतिक कार्यक्रममा कलाकारहरुको सहयोगले बृतह फण्ड रेजिङ सांस्कृतिक कार्यक्रम आयोजना गरेर आर्थिक संकलन गरिएको रकस्टार सरस्वती लामाले बताइन्। 

मानव धर्म नै सबैभन्दा ठूलो धर्म भएको बताउँदै गायिका सरस्वती लामाले आफ्नो कलाको सदुपयोग गर्दै आर्थिक संकलन गरिएको बताइन्। 
शनिबार राजधानीको शुभकामना पार्टी प्यालेसमा आयोजना गरिएको सांस्कृतिक कार्यक्रममा पूर्व राज्यमन्त्री रमेश लामासमेत सहभागी भएका थिए।

सांस्कृतिक कार्यक्रम मार्फत कुमारी लामाको उपचारमा सहयोग स्वरुप तीन लाख ३८ हजार पाँच सय रुपैयाँ संकलन भएको आयोजक उपकार वृद्धाश्रमकी अध्यक्ष एवं रक स्टार सरस्वती लामाले जानकारी दिइन्। 

कार्यक्रममा  शुक्र दोङ, शशिकला मोक्तान, निर्मला घिसिङ, प्रयास दोङ, जितु लोप्चन, सुनिता पाख्रिन, विशाल थिङलगायत कलाकारले आफ्नो प्रस्तुती दिएका थिए। सांस्कृति कार्यक्रममार्फत संकलित रकम कार्यक्रम स्थलबाटै उपचाररत कुमारी तामाङका परिवारलाई हस्तान्तरण गरिएको थियो।
