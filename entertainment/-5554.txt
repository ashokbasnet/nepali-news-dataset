गर्लफ्रेण्डसँग सलमानको भयंकर झगडा 

मुम्बइ। सलमान खान आफ्नी गर्लफ्रेण्ड युलिया वंतुरसँगको झगडाका कारण अहिले चर्चामा छन्। एक न्यूज वेबसाइटका अनुसार हालै सलमानको युलियासँग ठूलै झगडा भयो। झगडाको कारण सलमानको ‘द ब्याङ्ग टुर’ भएको बताइएको छ। 
रिपोर्टका अनुसार युलियाले टुरमा गाउन चाहन्थिन् तर सलमानले उनलाई गाउन दिएनन्। यही कारणले दुईको झगडा भयो र अहिले युलिया सलमानसँग टाढा भएकी छिन्। टुरमा सलमानकी आमा सुशीला चरक, बहिनी अर्पिता र ज्वाइँ आयुष शर्मा थिए। यसमा विपाशा वसु, डेजी शाह लगायत पनि थिए। टुर १६ अप्रिलमा हङकङमा सुरु भएको थियो। उद्घाटनमा सलमानका साथमा अक्षय कुमार र सोनाक्षी सिन्हाले प्रस्तुती दिएका थिए। त्यसपछि उनीहरु न्यूजिल्याण्ड पुगे। २२ अप्रिलमा अस्ट्रेलियाको मेलबर्नमा सलमानको अन्तिम प्रस्तुती थियो।
