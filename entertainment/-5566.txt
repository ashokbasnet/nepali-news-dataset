अन्तरिक्षयात्री कल्पना चावलाको बायोपिकमा प्रियंका चोपडा

एजेन्सी । लामो समयको अन्तरालपछि अभिनेत्री प्रियंका चोपडा बलिउड फिल्ममा देखिने पक्का भएको छ । 

हलिउडमा समेत आफ्नो छाप छोड्न सफल प्रियंका हलिउड नगरीबाट दुई दिन पहिलेमात्र इृण्डिया फर्किएकी छिन् । फिल्म जय गंगाजल देखि बिलउडमा नदेखिएकी प्रियंका अब एक बायोपिकमा देखिने भएकी छन् । 

अन्तरिक्ष यात्रा गर्ने भारतको पहिलो महिला कल्पना चावलाको जीवनीमा अब प्रियंकाले अभिनय गर्ने भएकी छिन् । हलिउडमा रमाएकी प्रियंका कतै बलिउड देखि बिदा लिने तरखरमा त छैनन् भन्ने आशंका अब मेटिएको छ । 

भारतको एक लोकप्रिय अखबारले जनाए अनुसार 'देसी गर्ल' प्रियंकाले कल्पना चावलाको बायोपिकका लागि साईन गरिसकेकी छिन् । फिल्मलाई प्रिया मिश्राले निर्देशन गर्नेछिन् । विगत सात वर्ष देखि प्रियाले कल्पना बारे अनुसन्धान गरिरहेकी थिईन् । 

कल्पनाले अन्तरिक्षमा ३१ दिन १४ घण्टा ५४ मिनेट बिताएकी थिईन् । फेब्रुअरी २००३ मा अन्तरिक्ष शटल विष्फोट भएपछि उनीसहित अन्य सदस्यको पनि मृत्यु भएको थियो ।
