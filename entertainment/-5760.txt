जीवन शर्माले सिमली छायाँमा... गाउँदा थामिएनन् विप्लव

काठमाडाैं। नेपाल कम्युनिष्ट पार्टीका महासचिव नेत्र बिक्रम चन्द ‘विप्लव’ बुधबार राजधानीको एक कार्यक्रमको मञ्चमा फरक अन्दाजमा देखिए। गायक जीवन शर्माको लोकप्रिय गीत सिमली छायाँमा बसी भरीया लामो सास फेरेको... गीतमा चन्द मञ्चमा नाच्दा तीनसय भन्दा बढी सहभागीहरूले हुटिङ गरेका थिए।

कार्यक्रम थियो– जनसांस्कृतिक योद्धा सम्मान। राष्ट्रिय नाचघर जमलमा भएको कार्यक्रममा चन्द नेतृत्वको पार्टीका नेताहरू धर्वेन्द्र बास्तोला, ईश्वरी दाहाल, सन्तोष बुढामगर, हेमन्त प्रकाश वली लगायत थिए। 

गायक जीवन शर्मा, जेबी टुहुरे, रायन श्रेष्ठ, खुशिराम पाख्रिन र कवी पुर्णविरामलाई सम्मान गरिएको थियो। 

गायक जीवन शर्माले सिमली छायाँमा..गाउँदा महासचिव चन्द थमिएनन्। उनी मञ्चमै नाचेर माहोल तताए।

चन्दले नेपाली क्रान्तिमा कलाकारहरूले पुर्याएको योगदानको सम्मानमा कार्यक्रम गरिएको बताए।

उनले कलाकारको गीतमा हजाराैं जनतामा चेतना जागृत गर्ने ताकत हुने भन्दै गीत सुनेर हजाराैं योद्धहरूले जीवन आहुति दिन तयार भएका बताए।
