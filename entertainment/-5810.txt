सुनसरीमा फेशन परेडको तयारी अन्तिम चरणमा

सुनसरी।  नयाँ वर्ष २०७४ को अवसर पारेर आयोजना गर्ने भनिएको इटहरी फेशन परेडको तयारी अन्तिम चरणमा पुगेको छ। इटहरीमै पहिलो पटक आयोजना गर्न लागिएको उक्त फेशन परेडमा राष्ट्रिय स्तरमा ख्याती प्राप्त नायिकाको उपस्थिति रहने भएको छ। आगामी बैशाख २१ गते हुन लागेको फेशन परेड अन्तरगत बुधबारदेखि सहभागी १५ जना मोडललाई तालिम प्रदान गरेलगत्तै त्यसको तयारी अन्तिम चरणमा पुगेको हो।
कार्यक्रममा मुख्य आर्कषकको रूपमा नेपालकी नव नायिका रेश्मा घिमिरे, नायिका तथा मिडिया पर्सनालिटी रिमा बिश्वकर्मालगायत  अन्य चर्चित मोडलको सहभागी रहने आयोजकले जनाएको छ। परेडमा धरान, इटहरी, दमक, काठमाडौं गरी १५ मोडेलको सहभागी रहने जनाइएको छ।

सम्मर, लेहेंगा, सारी, गउन, ब्राइडल लगायतका बिभिन्न सिजनका डिजाइनहरू उक्त कार्यक्रममा प्रश्तुत रहने इभेन्ट मेनेजर कृष्ण श्रेष्ठले बताए । इटहरी स्थित पहिरन बुटिक तथा रूपकला मेकअप स्टुडीयोले संयूक्त रूपमा आयोजना गर्ने कार्यक्रममा विभिन्न संस्कृतिक कार्यक्रमहरूका साथ राष्ट्रिय स्तरको कलाकारहरु संग संगै खानपिनको समेत मज्जा लिन सकिने जनाइएको छ । कार्यक्रमको अन्तिम तयारी संगै टिकट बिक्री सुरू गरिसकेको पनि आयोजकले जनाएको छ ।
