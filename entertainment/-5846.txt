बोल्ड फोटो अपलोड गर्दा एक वर्ष फिल्म खेल्न प्रतिबन्ध 

एजेन्सी। दक्षिण पूर्वी एसियाली देश कम्बोडियाकी एक अभिनेत्रीमाथि बोल्ड फोटो शेयर गरेका कारण फिल्म खेल्न प्रतिबन्ध लगाइएको छ। देशको कल्चर एण्ड फाइन आर्ट मनत्रालयले उनीमाथि प्रतिबन्ध लगाएको हो। २४ वर्षीया अभिनेत्री डेनी क्वानले अब एक वर्षसम्म कुनै फिल्म खेल्न पाउने छैनन्।
मन्त्रालयका अधिकारीहरुले क्वानले लगातार आचारसंहिता उल्लंघन गरेको बताएका छन्। फिल्ममा उनका सिनहरु बोल्ड हुने मात्र नभइ सोसल मिडियामा पनि उनले यस्तै फोटोहरु शेयर गर्ने गर्थिन् जसले समाजमा गलत सन्देश गएको मन्त्रालयका अधिकारीहरुको तर्क छ। मन्त्रालयका अधिकारीहरुले उनको पहिरनमा पनि प्रश्न उठाएका छन्।
