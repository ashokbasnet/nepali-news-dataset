एमाले अध्यक्ष ओली र नेता नेपालबीच टकराव हुँदा कलाकार बद्री पंगेनीलाई ‘टेन्सन’ 

काठमाडौं । नेकपा एमालेको प्रचार विभागले पार्टी मुख्यालयमा आयोजना गरेको कार्यक्रममा एमाले नेता माधव कुमार नेपाल अनुपस्थित भएपछि चासोको विषय बन्यो। नेपालको अनुपस्थितिलाई जोडेर कलाकार बद्री पंगेनीले पार्टी अध्यक्ष केपी ओली र नेता नेपालबीच कुरा नमिल्दा सत्रु तगडा भएका भन्दै गीत गाएर सचेत गराए।

सुरुमा पंगेनीले एमालेका लागि आफैले गाएको गीत ‘सै पनि एमाले मै पनि एमाले...’ गाए। त्यो सकेपछि पंगेनीले भने –‘आजको माहोल हेरेर मैले अर्को गीत पनि गाउनु पर्ने भएको छ, यसलाई अन्यथा नलिनु होला।’ मञ्चमा बसेका ओलीले टाउको हल्लाएर अनुमति दिए।

कार्यक्रममा नेता माधव नेपालको अनुपस्थितिप्रति ध्यानाकर्षण गराए। उनले गीतबाटै भने ‘किन कुरा मिल्दैन नेपालज्यू र ओलीमा, लाखौं जनता पछि लाछन् तिम्रै बोलीमा...’ उनले गीतमा थपे ‘सैद्धान्तिक मतभेद छैन भन्छउ, बैचारिक संघर्ष हैन भन्छौं, तर पनि दुईजनामा किन हुन्छ झगडा?, झगडाले सत्रुहरु भए तगडा...।’ हलमा उपस्थितले गडगडाहट तालि बजाए। तातो पानी पिउँदै ओली मुसुमुसु हाँसिरहे।

भिडियोः
