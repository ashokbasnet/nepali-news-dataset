हेर्नुहोस् १० तस्वीरमा स्वर्गिय अभिनेता विनोद खन्नाको जीवन  

एजेन्सी । बलिउड अभिनेता विनोद खन्नाको ७० वर्षको उमेरमा निधन भएको छ। केही समयदेखि अस्वस्थ रहेका खन्नाको हिजो बिहीबार उपचारका क्रममा निधन भएको हो। हिजो नै उनको अन्तिम संस्कार गरिएको थियो। बिनोदलाई उनका कान्छा छोरा साक्षी खन्नाले दागबत्ति दिएका थिए।

अन्तिम संस्कारमा अभिनेता अमिताभ बच्चन, अभिषेक बच्चन, गुलजार, कबीर बेदी, रञ्जीत, सुभाष घईलगायतका कलाकारको उपस्थिती रहेको थियो।  त्यस्तै अक्षय खन्ना, रणदीप हुड्डा, ऋषि कपूर, एनसीपी नेता प्रफुल्ल पटेल, रणधीर कपूरको पनि सहभागीता रहेको थियो।


उनी केही समयदेखि मुम्बइको एक अस्पतालमा उपचाररत थिए। केही समयदेखि शरिरमा पानीको मात्र कम भएर रुपै बदलिएका खन्नाको केही दिनअघि एक तस्वीर सार्वजनिक समेत भएको थियो।


१९४६ मा पेशावरमा जन्मिएका खन्नाले १४० भन्दा बढी चलचित्रमा अभिनय गरिसकेका छन्। १९६८ मा सुनील दत्तको चलचित्र मन का मितबाट चलचित्र यात्रा सुरु गरेका खन्नाको एक थी रानी ऐसी भी चलचित्र यही महिला प्रदर्शन भएको थियो।


बलिउडमा उनीे सुरुवाती दिनमा सहायक अभिनेता र खलनायकको भूमिका देखिएका थिए। मेरे अपने, दयावान, कुर्बानी, मेरा गांव मेरा देश जस्ता चलचित्र उननको निकै सफल चलचित्र मानिन्छन्।


चलचित्रमा अभिनय गर्दा गर्दै खन्नाले बलिउड क्षेत्र छोडेर आध्यात्मिक गुरु रजनिशका शिष्य बनेका थिए। त्यस्तै १९९७ मा विनोद खन्ना भारतीय जनता पार्टीमा पनि संलग्न बनेर चार पटकसम्म गुरदासपुरबाट लोकसभाका सांसद बने ।


उनी १९९८, १९९९, २००४ र २०१४ मा लोकसभाको चुनाव जितेका थिए। त्यस्तै अटल विहारी सरकारले उनलाई पर्यटन र संस्कृति मन्त्रीको जिम्मा दिएका थिए। त्यस्तै विदेश राज्य मन्त्रीको जिम्मेवारी पनि सम्हालेका थिए।
