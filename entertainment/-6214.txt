पर्दाका सञ्जय दत्तसँग विवाह गर्दै कमेडियन सुगन्धा मिश्रा 

एजेन्सी । टिभी एक्ट्रस तथा कमेडियन सुगन्धा मिश्राले आफ्नो प्रेमी पाएकी छिन्। उनले सञ्जय दत्तसँग विवाह गर्न लागेकी हुन्। उनको विवाह वास्तविक जीवनका सञ्जय दत्तसँग नभई सञ्जय दत्तको भूमिकामा देखिने संकेत भोससँग हुन लागेको हो। संकेत 'द कपिल शर्मा शो' मा संजय दत्तको भूमिकामा देखिदै आएका छन्। 

सुगन्धा र संकेत करिब एक वर्षदेखि प्रेम सम्बन्धमा छन्। सुगन्धाले कपिल शर्मालाई कर गरेर संकेतलाई 'द कपिल शर्मा शो 'मा प्रवेश गराएकी थिइन्। 

दुबै जना जिटिभीको 'समर एक्सप्रेस १०१७' मा पनि चाँडै देखिने छन्। दुबै जनाले स्टेजको एक तस्वीर सार्वजनिक गरेका थिए। केही समय अघि यी दुबैले लाइफ ओके टेलिभिजनबाट प्रसारण हुँदै आएको कार्यक्रम कमेडी क्लासेजमा एक साथ काम गरेका थिए। प्रेम सम्बन्धमा रहेको यो जोडीले चाडै विवाह गर्ने भारतीय सञ्चारमाध्यमले जनाएका छन्।
