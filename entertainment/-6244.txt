बाहुबलीको कारण समातिए फरार लुटेरा

एजेन्सी । यतिखेर फिल्म बाहुबलीको सर्वत्र चर्चा रहेको छ । नहोस् पनि कसरी, जुन फिल्मले तीन दिनमा ५ सय करोड भन्दा बढीको व्यापार जो गरेको छ । 

फिल्म 'बाहुबली द बिगनिङ'को सिक्वेल 'बाहुबली द कन्क्लुजन'को प्रदर्शन जारी रहेको छ । विभिन्न रेकर्ड बनाउन सफल यस फिल्मकै कारण ७ वर्षदेखि फरार रहेको लुटेरा पक्राउ परेको छ । 

भारत जयपुरका संभव आचार्यमाथि ५० भन्दा बढी एटिएम लुट्नेको आरोप लागेको थियो । सन् २००७ मा आचार्यमाथि एटिएम लुटेको केस परेको थियो । 

उनी अचार्य सोमबार फिल्म हलमा फिल्म बाहुबली द कन्क्लुजन हेर्न गएको थाहा पाएपछि  पुलिसले घण्टौँ लगाएर उनलाई गिरफतार गरेको हो ।
