'बाहुबली २' को अपार सफलतासँगै अमिताभको उचाइतर्फ प्रभास 

काठमाडौँ । बहुप्रतिक्षित चलचित्र बाबुबली २ रिलिज भएकै दिनदेखि हरेक विधामा एक पछि अर्को गर्दै रेकर्ड राख्दै गएको छ। बक्स अफिस कलेक्शनमा अहिले बाहुबलीले कब्जा जमाएको छ। 

यसका अलवा चलचित्र बाहुबली २ का मुख्य अभिनेता प्रभासको नाम पनि चम्किएको छ। दक्षिण भारतका सुपरस्टार रजनीकान्त र कमल हसनसँगै अब प्रभासको पनि बेङ्ककको संग्राहलयमा मुर्ती निर्माण हुने भएको छ। यससँगै अभिनेता प्रभासको हाईट पनि अमिताभ बच्चनकै हाराहारिमा पुग्ने भारतीय संचार माध्यमहरुले जनाएका छन्।

रिलिज भएकै दिन देखी बाहुबली २ ले बक्स अफिसमा धमाका नै मच्चाएको छ। गत शुक्रबार रिलिज भएको बाहुबली २ चार दिनमा करिब ६२० करोडको व्यापार गर्ने पहिलो भारतीय चलचित्र बन्न पुगेको छ। जानकारीमा भएअनुसार यो चलचित्र विश्वका ९००० हलहरुमा प्रदर्शन भईरहेको जानकारी छ।
