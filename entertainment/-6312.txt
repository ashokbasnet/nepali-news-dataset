धुर्मुश-सुन्तलीकी आमा माओवादी केन्द्रबाट उपमेयरको उम्मेदवार

काठमाडौँ । पछिल्लो समय सामाजिक कामबाट वाहावाही बटुलेका चर्चित कलाकारद्धय सीताराम कट्टेल (धुर्मुश) र कुन्जना घिमिरे (सुन्तली)की आमा स्थानीय तह निर्वाचनमा उपमेयरकी उम्मेदवार बनेकी छिन्। 

सुन्तलीकी आमा ताथ धुर्मुशकी सासुआमा अस्मिता घिमिरे ललितपुर गोदावरी नगरपालिकाका लागि माओवादी केन्द्रका तर्फबाट उपमेयरमा उम्मेदवार बनेकी हुन्।

अस्मितालाई छोरी, ज्वाँईको प्रख्यातीका कारण बधाईको ओईरो लागेको बताईएको पनि उनी स्थानीय तहमा उत्तिकै चर्चित रहेकी छिन् । 

माओवादी नेता बर्षामान पुन ललितपुरबाट निर्वाचित हुँदा उनलाई जिताउन अस्मिताले महत्वपूर्ण भूमिका निभाएको पनि चर्चा छ । अस्मिताको उम्मेदवारी चर्चासँग सामाजिक कार्यमा संलग्न रहेका धुर्मुश सुन्तली आमाको लागि भोट माग्न हिँड्लान कि नहिँड्लान भन्ने कौतुहलताको विषय बनेको छ ।
