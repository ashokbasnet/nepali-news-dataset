योगा पोजमा पार्टीको प्रचार गर्दै करिश्मा

काठमाडौँ । बैशाख ३१ मा हुने पहिलो चरणको स्थानीय तहको निर्वाचनको प्रचारशैली सामाजिक सञ्जालमा थुप्रै देख्न पाईन्छ । 

आ–आफ्नै शैलीमा विभिन्न पार्टीका नेता तथा कार्यकर्ताले चुनावको प्रचार गरेका छन् र भोटको अपिल गरेका छन् । यस्तै मध्ये एक शैलीमा नायिका तथा नेतृ करिश्मा मानन्धरलाई देख्न सकिन्छ । 

नयाँ शक्ति पार्टीकी नेतृ करिश्माले नयाँ शक्ति लेखेको टिसर्ट लगाएर चउरमा योगा गर्दै गरेको फोटो समृद्धिका लागि नयाँ शक्ति लेखेर फेसबुकमा पोष्ट गरेकी छिन् ।

उनको पहिरनबाट यो थाहा पाउन सकिन्छ कि उनी वास्तवमै योगा गर्दै छैनन् तर योगाको पोजमा फोटो भने खिचाएकी हुन् । 
सामाजिक सञ्जाल फेसबुकमा करिश्मा निकै सक्रिय रहने गर्छिन् ।
