सरकारी जागिरमा अभिषेक बच्चनको उम्मेदवारी, प्रवेश पत्रमा लिंग महिला

मुम्बइ। अमिताभ बच्चनका छोरा र आफैं करोडौं पारिश्रमिक लिने अभिनेता हुँदाहुँदै अभिषेक बच्चनले सरकारी जागिरको लागि आवेदन दिए भन्ने कुरा सुन्दा अचम्म लाग्न सक्छ। अझ प्रवेश पत्रमा उनको लिंग महिला लेखिएको छ भन्दा त अझै विचित्र लाग्न सक्छ। तर, यो सत्य हो। 
भारतको कर्मचारी आयोगको गल्तीका कारण जुनियर बच्चनको सरकारी जागिरका लागि आवेदन पर्‍यो। यसको लागि उनी गत् आइतबार परीक्षा केन्द्रमा परीक्षा लिन जानुपर्ने थियो तर उनी परक्षिामा अनुपस्थित रहे। कर्मचारी चयन आयोगको वेबसाइटमा अभिषेकको नामको प्रवेश पत्र उपलब्ध छ जसमा उनको जन्ममिति १ जनवरी १९९५ लेखिएको छ र लिंग महिला लेखिएको छ। यो परीक्षा आइतबार महिला आवेदकहरुको लागि मात्र थियो। यो आयोगको दोस्रो गडबडी हो। यसअघि पनि जुनियर कर्मचारी नियुक्त गर्ने परीक्षामा प्रश्नपत्र लिक भएपछि पुनः परीक्षा गर्नुपरेको थियो।
