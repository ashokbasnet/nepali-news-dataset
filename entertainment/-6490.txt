शो जोगाउन अश्लील फिल्मकी नायिका ल्याउन पनि पछि परेनन् कपिल शर्मा

मुम्बइ। धरापमा परेको शो जोगाउन कपिल शर्माले अश्लील फिल्मकी अभिनेत्री भित्र्याउन पनि पछि परेनन्। सुनिल ग्रोवर, चन्दन प्रभाकर, अली असगर, सुगन्धा मिश्राजस्ता कमेडियनले विवादका कारण शो छोडेपछि धरापमा परेको शो जोगाउन कपिलले एडल्ट फिल्मकी अभिनेत्री मोनिका क्यास्टेलिनोलाई भित्र्याउने तयारी गरेका छन्। हालै ‘हर मर्द का दर्द’ नामक सिरियलमा देखिएकी अभिनेत्री मोनिकाले यसअघि ‘कामसुन्दरी’, ‘म्यान नट अलोड’ जस्ता सफ्ट पोर्न फिल्ममा काम गरिसकेकी छिन्। द कपिल शर्मा शो पारिवारिक शो हो। विवादका कारण सहकर्मीले शो छाडेपछि यो शोको टीआरपी निरन्तर ओरालो लागेको छ। यसबाट बच्नको लागि कपिलले राजु श्रीवास्तव र उपासना सिंहलाई ल्याइसकेका छन्। तर, अश्लील फिल्मकी नायिकालाई पारिवारिक शोका दर्शकले कत्तिको रुचाउने हुन् भन्ने हेर्न बाँकी नै छ।
