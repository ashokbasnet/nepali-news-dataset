अमिर खानको फिल्ममा उनकी ‘छोरी’ पक्का, जूनदेखि सुटिङ सुरु

मुम्बई। अमिर खानको अर्को फिल्म ‘ठग्स अफ हिन्दुस्तानमा’ उनकी ‘छोरी’ प्रमुख भूमिकामा देखिने भएकी छिन्। फिल्मको आगामी जूनदेखि सुटिङ सुरु हुने बताइएको छ। यशराज फिल्म्सको ब्यानरमा निर्माण हुन लागेको फिल्मका लागि अमिर खानको फिल्ममा उनकी छोरी बनेकी फतिमा सना शेख कन्फर्म भएको निर्माण कम्पनीले जानकारी दिएको हो। 
दंगलबाट करिअरको सुरुवात गरेकी फतिमाको लागि अर्को फिल्ममा पनि अमिरजस्ता दिग्गजसँग काम गर्न पाउनु निकै ठूलो अवसर बनेको छ। यो फिल्ममा अमिताभ बच्चन पनि प्रमुख भूमिकामा देखिने बताइएको छ। फिल्म अर्को वर्षको दिवालीमा प्रदर्शनमा आउने बताइएको छ। यसको कथावस्तु हलिउड फिल्म पाइरेट्स अफ क्यारेबियनमा आधारित भएको बतायएको छ। दंगलमा यी बाबुछोरी निकै हिट थिए। तर अर्को फिल्ममा उनीहरु कसरी आउने हुन् भन्ने कुरा फिल्मले नै देखाउनेछ।
