टेलिभिजनको चर्चित कमेडी शो मा जज बन्ने भए अक्षय कुमार

नयाँ दिल्ली । आठ वर्षको लामो अन्तरालपछि कमेडी शो 'द इण्डियन लाफ्टर च्यालेन्ज' पुन: दर्शकमाझ आउने भएको छ । यही शो मार्फत बलिउडका खेलाडी अक्षय कुमार पनि छोटो पर्दामा देखिने भएका छन् ।

अक्षय कुमार छोटो पर्दामा देखिन लागेको यो पहिलो पटक भने होइन, यस भन्दा अगाडि पनि अक्षय डेयर टु डान्स शोको जज गरिसकेका छन् । फिल्ममा आफ्नो कमेडीले दर्शक हँसाउन सफल अभिनेता अक्षय अब कमेडी शो को मुख्य जज बन्ने भएका हुन् ।

बलिउड खबरले जनाए अनुसार शो मा ग्ल्यामर कायम राख्नको लागि फिमेल होस्टको खोजी भईरहेको छ, जसमा अभिनेत्री एली अबराम अनुबन्धित हुने पनि सम्भावना रहेको छ ।
