यो हो बलिउड नायिका कैटरिनाको रामकहानी

मुम्बई। सामाजिक संजाल फेसबुकपछि कैटरिना कैफ इंस्टाग्राममा पनि सक्रिय हुन थालेकी छन्। इंस्टाग्राममा कैटरिनाले आफ्ना चर्चित फोटो शेयर गर्न सुरु गरेकी छन्। केही समय अगाडि उनले आफ्नो १२ वर्ष उमेरको एउटा फोटो शेयर गरेकी छन्। सो फोटोका कालो कपडा लगाएकी कैटरिनाको अनुहार चिन्न मुस्लिक पर्ने खालको छ। 

२० वर्षको उमेरमा कैटरिनाले फिल्म ‘बूम’ बाट बलिउडमा प्रवेश गरेकी हुन्। सो फिल्म बक्स अफिलमा असफल सावित भएपनि कैटरिना बलिउडमा सफल अभिनेत्रीको लिस्टमा पर्छिन। बलिउडमा १४ वर्ष काम गरिसकेकी कैटरिनाको जन्म १६ जुलाई १९८३ मा हङकङमा भएको थियो। कैटरिनाले बलिउडमा जति नाम अभियनमार्फत कमाएकी छन्, त्यति नै चर्चा आफ्नो प्रेम प्रसंगबाट कमाइकी छन्।

कैटरिनाको नाम सुरुमा सलमान खानसँग जोडिएको थियो भने त्यसपछि रणवीर कपुरसँग। तर अहिले यी दुवैसँग कैटरिनाको ब्रेकअप भइसकेको भारतीय संचारमाध्यमले उल्लेख गरेका छन्। यतिबेला कैटरिना आफ्नो करियरमा केन्द्रित छन्। कैटरिना चाँडै नै सलमान खानको फिल्म ‘टाइगर जिंदा है’ देखिने भएकी छन्।  कैटरिनाको वास्तविक नाम कैटरिना कैफ होइन, बरु उनको नाम कैटरिना टारकेटी हो।

कैटरिनाका सात दिदी बहिनी छन्। ती मध्ये कैटरिनाका तीन दिदी र तीन बहिनी छन्।  उनको बाल्यकाल हवाइमा बितेको थियो। उनले आफ्नो विगत १८ मुलुकमा विताइएकी छन्। कमैमात्रैलाई थाहा छ, कैटरिनाका बुवा कश्मिरमा बस्थे। त्यसपछि उनी लण्डन गए। कैटरिना सानैदेखि निकै चकचके र घुम्नको सौखिन थिइन्। 

कैटरिनाले अहिलेसम्म मैने प्यार क्यों किया, नमस्ते लण्डन, पार्टनर, वेलकम, राजनीति, जिन्दगी ना मिलेगी दोबारा, मेरे ब्रदरकी दुल्हन, एक था टाइगर, जब तक है जान, धूम–३, बैंग बैंग, बार बार देखो, फितूरलगायत फिल्ममा अभियन गरिसकेकी छन्। यतिबेला उनी टाइगर जिंदा है को शुटिङमा व्यस्त छिन्।
