कट्रिनासँग सेल्फी लिन गएका व्यक्ति थप्पड खाएर फर्किएपछि

नयाँ दिल्ली । कहिले काही फिल्मी सेलिब्रेटीसँग सेल्फी लिने मोहले आफैँलाई अप्ठ्यारोस्थितीमा पनि पुर्याउनसक्छ । 

बलिउड अभिनेत्री कट्रिना कैफसँग सेल्फी खिच्न चाहने एक फ्यानको हालत पनि यस्तै भएको छ । कट्रिनासँग सेल्फी लिनको लागि जिद्दी गर्ने फ्यानलाई कट्रिनाको ड्राईभरले थप्पड मारेका छन् । 

हालै मुम्बईमा आफ्नो डाक्टरलाई भेटेर फर्किँदै गरेकी कट्रिनासँग एक फ्यानले सेल्फी लिन आग्रह गरे । तर सेल्फीको मुडमा नरहेकी कट्रिनाले फ्यानलाई वेवास्ता गरेर अघि बढिन् । ती व्यक्तिले पनि यतिसम्म जिद्दी गरेकी कट्रिनालाई पछ्याउँदै उनको घरसम्म पुगे । 

घरपुग्दासम्म कट्रिनाले सेल्फी दिन नमानेपछि ती व्यक्ति चर्को चर्को स्वरमा चिच्याउन थाले । तब रिसले आगो भएका कट्रिनाका ड्राईभरले उनलाई थप्पड हानेर फिर्ता पठाएका थिए ।
