एमालेको चुनावी गीतमा केपी अ‍ोलीसहित अन्य नेताको मोडलिङ (भिडियो)

काठमाडौँ । स्थानीय तहको निर्वाचनका लागि पाँच दिन मात्र बाँकी हुँदा राजनीतिक दल र तीनका कर्याकर्ता चुनाव प्रचारका लागि सामाजिक सञ्जालप्रति केन्द्रित भएको देख्न सकिन्छ । त्यतिमात्र होइन  संगीत मार्फत पनि जनताको मन जित्ने प्रयासमा राजनीतिक दलहरु लागिपरेका छन् ।

जसको कारण नेपाली कांग्रेस, माओवादी केन्द्र, नेकपा एमाले लगायतका पार्टीले चुनावी गीतको भिडियो सार्वजनिक गरेका छन् । यसै सन्दर्भमा नेकपा एमालेको चुनावी प्रचार गीत 'एमाले नै जनताको पार्टी हो' बोलको गीतको भिडियोमा पार्टी अध्यक्ष केपी शर्मा ओली नै देखिएका छन् ।


एटम विद्रोही र टिका प्रसाईको स्वरमा रहेको गीतमा एटम विद्रोहीले नै शब्द कोरेका छन् । डम्बर ढकालको संगीत रहेको गीतमा केपी लगायत, माधव कुमार नेपाल र योगेश भट्टराई समेत देखिएका छन् ।
