'बाहुबलीको २' को सफलतासँगै प्रभासले बढाए ५ करोड शुल्क

मुम्बई । पछिल्लो पाँच बर्षदेखि अभिनेता प्रभास बाहुबली सुटिङ्मै ब्यस्त छन्। यसबीचमा प्रभासले कुनै पनि चलचित्रमा काम गरेका छैनन्। खबरका अनुसार अब 'बाहुबली २' को सफलता पछि आफ्नो शुल्क ५ करोड बढाएर ३० करोड पुर्याएका छन्। प्रभासले बाहुबलीमा २५ करोड लिएका थिए। 

अब प्रभासले आगामी चलचित्रमा काम गर्न ३० करोड लिने भएका छन्।  'बाहुबली २' पुरै विश्वमा करिब ९००० पर्दामा रिलिज भएको थियो। १००० करोड कमाउने भारतको पहिलो चलचित्र बनेर बाहुबलीले इतिहास रचेको छ ।  यस चलचित्रमा प्रभास, राणा दग्गुबात, अनुष्का शेट्टी, राम्या कृष्णन, नासिर र सत्यराज मुख्य भूमिकामा छन् । 

चलचित्रले भारतमा मात्रै ८०० करोड भन्दा बढिको कमाई गरेको र बाहिर लगभग २०० करोडको कमाई गरेको छ । चलचित्रले १५०० करोडको कमाई गर्ने चलचित्र निर्माण पक्षले दाबी गरेको छ।
