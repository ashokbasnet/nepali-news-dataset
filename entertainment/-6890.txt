बुद्धको काखमा गायक प्रमोद खरेलको पोज

काठमाडौँ । आज देशभर २५६१औँ बुद्ध जयन्ती मनाईरहँदा सामाजिक सञ्जालमा बुद्ध जयन्तीको शुभकामना दिनेको पनि कमि छैन । उसो त बुद्ध जयन्ती नेपालमा मात्र नभएर विश्वभर रहेका बुद्धका अनुयायीहरुले पनि धुमधामका साथ मनाउने गर्दछन् । 

सामाजिक सञ्जालमा नेपालका कलाकारहरुले पनि बुद्ध जयन्तीको अवसरमा शुभकामना व्यक्त गरेका छन् । निर्देशक तथा कलाकार दीपाश्री निरौला, नायिका केकी अधिकारी, हास्य कलाकार मनोज गजुरेल लगायत धेरैले बुद्ध जयन्तीको शुभकामना व्यक्त गरेका छन् । 

यसै क्रममा चर्चित गायक प्रमोद खरेलले पनि फेसबुक मार्फत बुद्धसँग एक तस्बिर पोष्ट गर्दै शुभकामना लेखेका छन् । सांगीतिक कार्यक्रमका लागि जापान पुगेका प्रमोद खरेलले जापानस्थित बुद्धको मुर्तिलाई पृष्टभुमि बनाएर खिचेको तस्बिर शेयर गरेका हुन्।

तस्बिरसँग उनले बुद्धको अनुयायी विश्वभर लावालश्कर रहेपनि उनको वास्तविक जन्मथलो नेपाल हो भनेर कमैलाई मात्र थाहा भएको चिन्ता व्यक्त गरेका छन् । चिन्तासँगै उनले बुद्धको ज्ञानको ज्योती नेपालीको रगतमा दौडिएसम्म देशलाई चम्किलो बनाउने प्रण पनि व्यक्त गरेका छन् ।
