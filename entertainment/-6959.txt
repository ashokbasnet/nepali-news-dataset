रुद्रप्रियाले मिलायो सात वर्षदेखि बोलचाल नै बन्द गरेका रेखा र आर्यानलाई

काठमाडौँ । सात वर्षअघि निर्माण भएको चलचित्र 'कसले चोर्यो मेरो मन' मा सँगै काम गरे लगत्तै बोलचाल नै बन्द गरेका आर्यान सिग्देल र रेखा थापालाई 'रुद्रप्रिया'ले एक बनाएको छ।

रेखा फिल्मसबाट निर्माण हुन लागेको चलचित्र 'रुद्रप्रिया'मा आर्यान र रेखाले सँगै काम गर्ने भएका हुन्। बुधबार रेखा फिल्मसको कार्यालयमा पुगेका आर्यानलाई रेखाले हात मिलाउँदै सुखद मिलनको रुपमा लिन आग्रह गरिन्।

रेखासँग कुनै दुश्मनी नरहेको र झगडा पनि नपरेको प्रष्टाउँदै आर्यानले भने, 'तपाईहरुले सोजेजस्तो दुश्मनी हाम्रो छैन्, कथाले मागेपछि फेरिसँगै काम गर्न आइपुगे। '

चलचित्रसँगै राजनीतिमा पनि सक्रिय रेखाले चलचित्र 'रामप्यारी'को सफलता पछि 'रुद्रप्रिया' निर्माण गर्न लागेकी हुन्।
