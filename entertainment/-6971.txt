बाहुबली भन्दा ठूलो धमाका मच्चाउन ऋतिकको यस्तो योजना

मुम्बई। २८ मार्चमा रिलिज भएको राजामौलीको फिल्म बाहुबली–२ ले बक्स अफिलमा धमाका मच्चाउँदै अहिलसम्म ११०५ करोडको व्यापार गरिसकेको छ। बाहुबलीको सफलता देखेपछि हर कोही अभिनेता ठूलो धमाका गर्ने योजना बनाइरहेका छन्। त्यस्तै प्लान बलिउड अभिनेता ऋतिक रोशनले पनि बनाएका छन्।

 ऋतिक एकपटक फेरि कृष बनेर आफ्नो सुपरपावरको दम देखाउन सक्ने भारतीय संचारमाध्यमले उल्लेख गरेका छन्। संचारमाध्यमका अनुसार ऋतिकले कृष–४ को स्क्रिप्टमाथि काम सुरु गरेका छन्। 

बाहुबली–२ को अत्याधिक सफलतापछि  निर्मातामा एकपटक फेरि फिक्शन र स्पेशल इफेक्ट्सले युक्त कथावस्तुमा आधारित फिल्म बनाउने इच्छा जागेको छ।

किनभने जुन अन्दाजमा बाहुबलीले सबै रेकर्ड तोड्दै अत्याधिक कमाउन सफल भएको छ, त्यसबाट निर्माता तथा निर्देशक प्रभावित भएको संचारमाध्यमले उल्लेख गरेका छन्। संचारमाध्यमका अनुसार राकेश रोशनले आफ्नो हिट सिरिज कृषको अर्को भाग बनाउने भएका छन्। तर यसको आधिकारिक पुष्टि भने हुन सकेको छैन।

 संचारमाध्यमका अनुसार कृष–४ मा ऋतिकले वण्डर वुमेनजस्ता भूमिका निर्वाह गर्न चाहेका छन्। कृष–४ मा ऋतिकको हिरोइन को हुने भन्ने विषमया केही निर्णय हुन बाँकी रहेको संचारमाध्यमले उल्लेख गरेका छन्। कृष–२ र कृष–३ मा प्रियंका चोपडाले अभिनय गरेकी थिइन्।
