औपचारिक रुपमै सकियो मलाइका–अरबाजको सम्बन्ध

मुम्बई। सलमान खानका भाइ अरबाज खान र उनकी पत्नी तथा आइटम नम्बरकी चर्चित सेलिब्रेटी मलाइका अरोरा खानको सम्बन्ध औपचारिक रुपमै विच्छेद भएको छ। उनीहरुको सम्बन्धका विषयमा अनेक चर्चा परिचर्चा चलिरहेका बेला उनीहरुको सम्बन्धविच्छेदले औपचारिक रुपमै पूर्णता पाएको हो। बिहीबार यिनीहरुको १८ वर्ष पुरानो बैवाहिक सम्बन्धमा पूर्णबिराम लागेको छ। मुम्बइको बान्द्रा फेमिली कोर्टले यिनीहरुको सम्बन्धविच्छेदलाई मञ्जुरी दिएको छ। 
उनीहरुका वकिल क्रान्ति साठे र अमृता साठेले यो कुराको पुष्टि गरेका छन्। खबरअनुसार यिनीहरुका छोरा अरहान आमासँग रहनेछन् र अरबाज उनीसँग कुनै पनि बेला भेट्न पाउनेछन्। भर्खरै भएको जस्टिन बिबरको कन्सर्टमा दुवैलाई सँगै देखिएपछि उनीहरुको सम्बन्ध सुधि्रने अनुमान गरिएको थियो। मलाइका र अरबाज कन्सर्टमा छोरासँगै निकै खुसी मुद्रामा देखिन्थे। तर, त्यसको भोलिपल्टै उनीहरुको औपचारिक सम्बन्धविच्छेदको खबरले सब आश्चर्यमा परेका छन्।
