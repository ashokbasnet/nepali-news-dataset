अन्ततः जे नहुनु थियो, त्यही भयो

मुम्बई। बलिउड दबंग स्टार सलमान खानका भाई अरबाज खानले श्रीमती मलाइका अरोरा खानसँग सम्बन्ध विच्छेद गरेका छन्।  बुधबारमात्रै यो जोडी जस्टिन बीबरिको कन्सर्टमा अंगालो मारेर बसेका थिए। त्यसको भोलिपल्ट बिहीबार यो जोडीको १८ वर्ष पुरानो सम्बन्ध विच्छेद भएको छ।

भारतीय संचारमाध्यमका अनुसार कानुनी रुपमा यो जोडी अब पूरै अगल भएको छ।  दुवैले गत वर्ष बान्द्राको फ्यामिली कोर्टमा सम्बन्ध विच्छेदको याचीका दर्ता गराएका थिए। संचारमाध्यमका अनुसार दुवै जना आपसी सहमतिमै सम्बन्ध विच्छेदकालागि अदालत गएका थिए। गत वर्ष दुवैलाई बान्द्रा फ्यामिली कोर्टमा काउसेलिङकालागि बोलाइएको थियो।

अदालतबाट बाहिर निस्कँदै एक असल श्रीमानको जस्तै गरी अरबाजले मलाइकलाई आफ्नो कारमा बस्न आग्रह गरेका थिए, तर मलाइकाले उनको कारमा बस्न अस्विकार गरेकी थिइन्। अरबाज र मलाइकाबीच १९९८ मा विवाह भएको थियो। उनीहरु ११ मे २०१७ मा सम्बन्ध विच्छेद भयो। 

सम्बन्ध विच्छेदको एक दिन अगाडि अरबाज र मलाइका जस्टिन बीबरको सन्सर्टमा सँगै गएका थिए। उनीहरु सँगै बसेर सन्सर्ट हेरेका थिए। उनीहरुबीचको सम्बन्धमा सुधार आएको धेरैले अनुमान गरेका थिए। तर त्यसको भोलिपल्ट उनीहरुबीच कानुनी रुपमा नै सम्बन्ध विच्छेद भएको छ।  उनीहरुका १३ वर्षीय एक छोरा छन्। 

अरबाज र मलाइकाबीच केही समयदेखि सम्बन्धमा चिसोपना आएको थियो। त्यसका कयौं कारणमध्ये एक कारण यस्तो छ। मलाइका आफूभन्दा कम उमेरका अर्जुन कपुरसँग डेट गर्दै थिइन्। तर एक अन्तर्वाताका क्रममा मलाइकाले अर्जुन आफ्नो सच्चा साथी मात्र भएको बताएकी छन्।

संचारमाध्यमहरुका अनुसार मलाइका पछिल्लो समय दुवइका एक व्यापारीसँग डेट गर्दै आएकी छन्। यसअघि अगल अगल बस्दै आएपनि उनीहरु कहिले काँही सँगै पनि देखिएका थिए। यसअघि उनीहरुले आफ्नो छोराको जन्म दिनसँगै मनाएका थिए।

अरबाज खान पनि यतिबेला एक विदेशी युवतीसँग डेटमा रहेको बताइएको छ। ती विदेशी युवतीसँग अबराजलाई धेरै पटक देखिएको छ।  अरबाजसँग सम्बन्ध विच्छेद गरेपनि मलाइका अरोरा खान अरबाज खानको फिल्म दशंग–३ मा अभिनय गर्ने संचारमाध्यमले जनाएका छन्।
