दीपकराज गिरीको उद्घोष : एउटै दलका सबै उम्मेदवारलाई भोट हाल्ने गल्ती गरिन्न

काठमाडौँ । कलाकार दीपकराज गिरी यतिखरे फिल्म छक्का पञ्जा २ को छायाकनमा व्यस्त छन् । छक्का पञ्जा सर्वाधिक हिट भएपछि हौसिएका दीपक दीपा यसको सिक्वेल बनाउन जुटेका हुन् । 

आफ्नो व्यस्तताको बाबजुद पनि सामाजिक सञ्जाल फेसबुकमा भने दीपकराज गिरी सक्रिय नै रहने गर्छन् । हरेक क्षेत्रमा व्यंग्य गर्न उनी पछि पर्दैनन् । विशेष गरेर राजनीतिक दल र दलका नेताप्रति उनको व्यंग्य सोझिने गर्छ ।

यतिखेर देश स्थानीय निर्वाचनमय बनिरहँदा यसको उत्साहबाट दीपकराजपनि टाढा छैनन् । त्यसैले उनले भनेका छन् – 'मेयर उपमेयरसहित ७ जनालाई भोट हाल्न पाइने रहेछ, ७ वटै पदमा एउटै उम्मेदवारलाई भोट हाल्ने गल्ती यो पटक गरिन्न । नेताको झोला बोक्ने होइन, गाउँको समस्या बोक्न सक्ने उम्मेदवारलाई छानि छानि भोट हालिन्छ । '

दीपकको यो फेसबुक स्टाटसबाट यो बुझ्न सकिन्छ कि उनले यस भन्दा पहिले एउटै दललाई भोट हाल्ने गल्ती गरिसकेका छन् । उसो त एउटै दलका सबै उम्मेदवारलाई भोट हाल्ने परिपाटीले अन्य पार्टीका सही व्यक्ति छायाँमा पर्दै आएका छन् ।
