बाहुबलीमा आधारित गेमले पनि बनायो रेकर्ड

काठमाण्डौँ, सुपरहिट चलचित्र बाहुबली २ ले अहिले विश्वभर तहल्का मच्चाइरहेको छ । अहिले यही सुपरहिट चलचित्रमा आधारित भएर बनाइएको 'बाहुबली द गेम'ले समेत रेकर्ड राख्न सफल भएको छ ।

बाहुबलीकोे सिक्वेलको रुपमा बाहुबली द कन्क्लुजन रिलिज भएपछि मात्र यो गेमलाई १० लाखभन्दा बढी पटक डाउनलोड गरिएको हो ।

केही खेलाडीहरुले बैंगलोरस्थित मुनफ्रग ल्याबमा फिल्म बाहुबलीको ग्राफिक कम्पनी आर्का मिडिया वर्क्स र ग्राफिक इन्डियाको सहायतामा तयार पारेका हुन् । यो गेमले भारतको सबैभन्दा धेरै डाउनलोड हुने गेमको रेकर्ड राख्न सफल भएको छ । त्यस्तै सबैभन्दा बढी डाउनलोड हुने एपमध्ये १० औँ एप बनेको छ ।

यो गेम अंग्रेजी, हिन्दी, तमिल र तेलगु भाषामा उपलब्ध छ ।
