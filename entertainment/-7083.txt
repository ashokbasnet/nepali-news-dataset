नायिका नम्रताको आवाजमा 'काले दाईले लगाएको कालै स्टकोट' (भिडियो)

काठमाडौँ । फिल्म पर्वको आइटम गीत काले दाई यतिखेर निकै चर्चामा रहेको छ । युट्युबमा रिलिज गरिएको ४ महिनामा 'काले दाई 'गीतको भिडियोलाई एक करोड ४ लाख भन्दा बढीले हेरिसकेका छन् । जसमा निर्देशक निश्चल बस्नेत र नायिका माला लिम्बुलाई फिचर गराईएको छ । 


यही फिल्मको गीतलाई नायिका नम्रता श्रेष्ठले मिठो आवाजमा गाएकी छिन् । पर्वको प्रमोशन गर्दै एक कार्यक्रममा नायिका नम्रताले गाएको गीतको भिडियोलाई उनले नै फेसबुक मार्फत शेयर गरेकी छिन् । 



उक्त भिडियो उनको फेसबुकबाट पनि अहिलेसम्म ७० भन्दा बढी शेयर भईसकेको छ भने उनको आवाजलाई फ्यानले निकै रुचाएको कमेन्टबाट बुझ्न सकिन्छ । 


दिनेश राउत निर्देशित फिल्म पर्व आगामी जेठ १२ गते रिलिज हुनेछ । फिल्ममा नम्रता श्रेष्ठ, कोशिश क्षेत्री, माला लिम्बु, जेबिका कार्की लगायतको अभिनय रहेको छ ।
