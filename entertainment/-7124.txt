यस कारण बने आमिर खान बाहुबलीका लागि चुनौती

एजेन्सी । बलिउड स्टार आमिर खानको चलचित्र दंगलले चीनमा धमाका मच्याएको छ। आमिरको चलचित्र दंगलले चीनमा मात्रै १० दिनमा २०० करोडको कमाई गरिसकेको छ। यति बेला दंगलको जम्मा कमाई लगभग ९३० करोड पुगिसकेको छ।

चलचित्रले अब १००० करोड कमाइ गर्ने अनुमान छ। अहिले सबै तिर धुम मच्याइ रहेको चलचित्र बाहुबली चीनमा भने प्रदर्शन हुन बाँकी नै छ।

आमिरको चलचित्रले यतिधेरै कमाई गरिरहँदा बाहुबलीलाई चुनौती थपिएको छ। चीनमा बाहुबली प्रदर्शन हुन बाँकी रहेकाले कुन चलचित्रको कमाई बढी भन्ने विषयले अहिले चर्चामा छ।
