अनमोलसँगको आनाको क्रेज आशिरमानसँग जोगिएला !

काठमाडौँ । 'जेरी' गर्ल आना शर्मा र आशिरमान देशराज जोशीको मुख्य भुमिका रहेको फिल्म 'ग्याङस्टार ब्लुज'को टिजर अहिले युट्युब ट्रेन्डिङको पहिलो नम्बरमा रहेको छ । 

अघिल्लो हप्ताको शुक्रबार रिलिज गरिएको टिजर केही दिनदेखि ट्रेन्डिङको नम्बर वानमा रहेको हो । अहिलेसम्म यो फिलमको टिजरलाई दुई लाख असी हजार पटक हेरिसकेको छ । 

हेम राज बिसीको लेखन तथा निर्देशनमा बनेको फिल्ममा कालिप्रसाद बास्कोटाले संगीत दिएका छन् । फिल्ममा आना र आशिरमानसहित संयम पुरी, रोजिसा शाही, प्रमोद अग्रहरी, रामबाबु गुरुङ, सुवास थापा लगायतको अभिनय रहेको छ । 

थोरै फिल्म खेलेरै चर्चामा रहेका नायक अनमोल केसीसँग फिल्म 'जेरी' मार्फत डेब्यू गरेकी आनाले पहिलो फिल्मबाट नै दर्शकको मन त जितेकी नै थिइन् साथै उनको क्रेज पनि राम्रो बनेको थियो । यद्यपी आनालाई अनमोलसँग 'जेरी'ले दिएको क्रेज डेब्यू व्याई आशिरमानसँग कायम राख्न भने चुनौती नै छ । फिल्म 'ग्याङस्टार ब्लुज'लाई अन्य कलाकारहरुले पनि सामाजिक सञ्जालमार्फत प्रमोशन गरेका छन् ।
