नायिका करिश्माले गर्न पाईनन् मतदान पतिमाथि पोखिन् आक्रोश

काठमाडौं। नायिका करिश्मा मानन्धरले भोट खसाल्न नपाएपछिको आक्रोश श्रीमान विनोद मानन्धरमाथि पोखेकी छिन् । नयाँ शक्ति पार्टीबाट सक्रिय राजनीतिमा लागेकी अभिनेत्री करिश्माको नाम सप्तरीको मतदाता नामावलीमा पुगेपछि उनले आक्रोश पोखेकी हुन् । 

विहे गरेपछि पतिकै नामबाट नागरिकता लिएकी करिश्मा काठमाडौँ लाजिमपाटमा बस्छिन् । उनको पतिको घर सप्तरीको राजविराजमा हो । पति विनोदले राजविराजबाट आफू र छोरी कविताको मात्र बसाईसराईको सिफारिस ल्याएर मतदाता परिचय पत्र बनाएको तर आफ्नो चाही मतदाता परिचय पत्र अहिलेसम्म नबनाईदिएपछि करिश्मा रिसले चुर बनेकी हुन् ।

उसो त करिश्मा आफै ३ घण्टा लाईनमा बसेर काठमाडौंमै नाम रजिष्टर गरेकी थिइन् । तर बसाईसराईको सिफारिस नभएपछि उनको नाम सप्तरीको मतदाता नामवलीमा परेको छ । आफू सप्तरीको बासिन्दा पनि नभएको र त्यहाँ गएर मतदान गर्न सम्भव पनि नभएको करिश्माले फेसबुकमा लेखेकी छिन् । 

फेसबुकमार्फत आक्रोश सार्वजनिक गरेकी करिश्माले यस अघि पनि परिवार र छोरीको लागि विनोदको तानाशाही व्यवहार सहँदै आएको बताएकी छिन् । 



    
        
             

                 
                         
                                काभ्रेमा माओवादी कार्यकर्ताको मृत्युपछि मतदान हुन सकेन्
