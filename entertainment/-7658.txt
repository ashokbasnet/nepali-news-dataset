राजनीतिक दलहरुलाई दीपकराज गिरीले दिए सुझाव

काठमाडौं । यतिखेर देश चुनावमय बनिरहँदा बाहिरिँदै गरेको मत परिणाम सबैको चासोको विषय बनेको छ । कतिपय स्थानमा अप्रत्याशित रुपमा मत परिणाम आईरहँदा राजनीतिक पार्टीहरुलाई कलाकार दीपकराज गिरीले सुझाव दिएका छन् । 

अहिलेको स्थानीय निर्वाचनबाट आफूले बुझे अनुसारको सुझाव दीपकराज गिरीले फेसबुक मार्फत शेयर गरेका छन् । दीपकराजका अनुसार देशकै ठूलो दलको रुपमा रहेको कांग्रेसका केन्द्रिय नेताहरुको शैली सच्चिनुपर्ने, एमालेको भने राष्ट्रवादी छविले मात्र नहुने भन्दै व्यवहारिक पनि हुनपर्ने दीपकको सुझाव छ । 

त्यस्तै अहिले सत्ता सम्हालिरहेको माओवादी केन्द्रले भने गाउँ केन्द्रित योजनाहरु बनाउनुपर्ने, राष्ट्रिय प्रजातन्त्र पार्टीले भने बोल्ने एउटा र गर्न एउटा नीतिमा परिवर्तन ल्याउने पर्ने दीपकको सुझाव छ । उनका अनुसार माओवादीबाटै फुटेर जन्मिएका नयाँ शक्ति पार्टीले भने समूहबाट शक्ति बन्नुपर्ने नभए पुरानै घरमा फर्किनुपर्ने छ । 

भर्खरै जन्मिएको विवेकशील नेपाली पार्टी र साझा पार्टीले भने एकता गरेर अघि बढ्नु पर्ने दीपकको सुझाव छ । उनको यो सुझावलाई कमेन्टमा धेरैले मन पराएका छन् ।


    
        
             

                 
                         
                                आरुघाट गाउँपालिकाको ५ वटा वडामा एमालेको प्यानलै विजयी                             


                         
                         
                                सरकारले मधेस आन्दोलनलाई राजनीतिक आन्दोलनका रूपमा स्वीकार गर्ने
