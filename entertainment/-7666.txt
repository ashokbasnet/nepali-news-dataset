चुनावी परिणाम देखेर नाच्ने र रुनेहरुले राजनीति बुझेका छैनन् : रेखा थापा

काठमाडौं । राष्ट्रिय प्रजातन्त्र पार्टीमार्फत सक्रिय राजनीतिमा होमिएकी नायिका हुन् रेखा थापा । तर अहिले स्थानीय तहको चुनावी परिणाम सार्वजनिक भइरहँदा राप्रपाको अस्तित्वनै संकटमा पर्ने देखिन्छ । 

देशकै चौथो ठूलो दलको रुपमा रहेको राप्रपाले अहिलेसम्म १ ठाउँमा मात्र जित निकालेको छ । यही सन्दर्भलाई लिएर सामाजिक सञ्जालमा विभिन्न ट्रोलहरु व्यापक बनिरहेको छ । उसो त कतिपय पोष्टहरु रेखा थापा केन्द्रित पनि भएका छन् । 

रेखा थापाले सामाजिक सञ्जालमा आएका पोष्टहरुको बारेमा जवाफ दिएकी छिन् । सामाजिक सञ्जालमा आएको मत परिणाम देखेर कसैले पनि आत्तिनु पर्ने र मात्तिनुपर्ने स्थिती नभएको उनी बताउँछिन् । 

रेखाले आफ्नो फेसबुक पेजमार्फत पछिल्लो राजनीतिक अवस्थालाई प्रारम्भिक चरणका रुपमा लिन पनि आग्रह गरेकी छिन् । त्यतिमात्र हैन उनले चुनावको परिणाम देखेर नाच्नेहरु र रुनेहरुले राजनीति नबुझेकै हुन् कि भन्ने पनि लागेको बताएकी छिन् । 

प्रतिस्पर्धामा जित्ने र सिक्ने काम हुने तर हार्ने काम नहुने तर्क गर्दै हार्दा नेपाली हार्ने र जित्दा नेपाली जित्ने सोचको पर्खाईमा आफू रहेको बताएकी छिन् । 

राष्ट्रिय प्रजातन्त्र पार्टीमा गायिका कोमल वली पछि नायिका रेखा थापा प्रवेश गरेकी हुन् । उनी विभिन्न ठाउँको चुनावी प्रचार अभियानमा पनि सामेल भएकी थिइन् । 

    
        
             

                 
                         
                                राजनीतिक दलहरुलाई दीपकराज गिरीले दिए सुझाव                             


                         
                         
                                 कांग्रेसले किन गरायो अमिलो मन ? अब के गर्छ कांग्रेसले ?                             


                         
                         
                                काठमाडौँमा एमाले अघि-अघि, कांग्रेस पछि-पछि. ..
