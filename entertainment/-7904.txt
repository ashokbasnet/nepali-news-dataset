सुनील ग्रोवरविरुद्ध ठगी र अपराधिक षड्यन्त्रको मुद्दा दर्ता

एजेन्सी । कपिल शर्मा र सुनील ग्रोवरको झगडाले निकै उग्र रुप लियो । जसका कारण सुनील द कपिल शर्मा शो नै छाडेर हिँडे। कपिलको शो छोडेर हिँडेपछि उनले आफै नयाँ शो सञ्चालन गर्ने तयारी गरिहेका सुनीललाई ठूलो संकटको सामना गर्नु परेको छ। 

के हो मामिला ?
अहमदाबादका एक कार्यक्रमका आयोजक राजपाल शाहले हालै सुनील ग्रोवर र उनको शो सञ्चालन देवाङ्न शाहविरुद्ध ठगी र अपराधिक षडयन्त्रको आरोपमा मुद्दा दायर गरेका छन्। 

सुनीलले यस अघि राजपालका साथ शो सञ्चालन गर्ने सम्झौता गरेका थिए। तर पछि उनले उक्त सम्झौता उल्लङ्घन गर्दै शो सञ्चालन गर्न इन्कार गरिदिए। उनलाई दोस्रो शो मा धेरै रकम आउने भएपछि उनको पहिलो सम्झौत ागर्न अस्वीकार गरेको बताइएको छ। सम्झौता उल्लङ्घन गरेपछि पहिलो शो सञ्चालकले उनी विरुद्ध मुद्दा दायर गरेको भारतीय सञ्चारमाध्यमले जनाएका छन्।
