ट्रेलरमा यस्तो देखियो तारेभीर

काठमाडौँ । नेपाली कथानक चलचित्र तारेभीरको ट्रेलर सार्वजनिक गरिएको छ । 
नेपाली समाजमा घटेका यथार्थ घट्नालाई समेटेर निर्माण गरिएको तारेभीरको ट्रेलरलाई सोमबार राजधानीमा आयोजित एक विशेष कार्यक्रमकाबीच सार्वजनिक गरिएको हो । 


नेक्स्ट जेनेरेशन इन्टरटेन्टमेन्ट प्रा.लीको प्रस्तुती तथा देउ कृष्ण देवान निर्माता रहेको यस चलचित्रमा प्रेम सुब्बाको निर्देशन रहेको छ ।
उनको यो डेब्यु निर्देशन हो । उनले देउमाईको किनारामा, बलिदान, निशानी लगायत सफल चलचित्रमा अभिनय गरेर आफ्नो छुट्टै पहिचान बनाइसकेका छन् । 

नारीप्रधान एक्सनले भरिपूर्ण चलचित्र तारेभीरमा बिष्णु चेम्जोङ्, नबिन कार्की,  रेखा फागो, देउ कृष्ण देवान, दिपेश श्रेष्ठ, मन्जु श्रेष्ठ, रन्जित राना, नबिन कार्की, अजय कुमार माङ्मी, निर्मल थापा लगायतको अभिनय रहेको छ । 

चलचित्रमा निर्देशक प्रेम सुब्बाको पनि अभिनय रहेको छ । उनी एक प्रहरी अधिकृतका रुपमा देखिएका छन् ।
