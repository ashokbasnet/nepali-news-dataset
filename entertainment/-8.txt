सातौँ बिग आइकन : तेस्रो चरणमा ७७ प्रतिस्पर्धी छनौट 

पोखरा, २१ माघ - सातौँ सँस्करणको बिग आइकन अन्तरगत ७७ जना प्रतिस्पर्धीहरु तेस्रो चरणका लागि प्रवेश पाएका छन् । पहिलो चरणको अडिसनबाट छानिएका १ सय १९ प्रतिस्पर्धीमध्येबाट उनीहरु दोस्रो चरणको अडिसन पास भएर तेस्रो चरणको अडिसनका लागि छनौट भएका हुन्। 

दोस्रो चरणको अडिसन दुई दिनसम्म चलेको थियो। दोस्रो चरणको अडिसनको पहिलो दिन ५७ र दोस्रो दिन २० जना प्रतिस्पर्धीहरुले अघिल्लो चरणका लागि ’पहेँलो कार्ड’ प्राप्त गरेका थिए। यो पटकको बिग आइकनमा ५४ जिल्लाका कुल ११ सय ५२ जना प्रतिस्पर्धीहरुले सहभागिता जनाएका थिए। तेस्रो चरणको अडिसनका आगामी आईतबार हुने आयोजक बिग एफएमले जनाएको छ। 

‘बिग आइकनको यो पटकको सिजनमा निकै राम्रा प्रतिस्पर्धीहरु आएका छन्। अघिल्ला चरणमा प्रतिस्पर्धा अझै बढि पेचिलो बन्दै जानेछ।’ निर्णायक श्यामसुङ तामाङले भने–‘दुई चरणको अडिसनमा हामीले त्यति कडाई नगरेपनि आगामी चरणमा भने निर्णयमा कुनै कम्प्रोमाइज हुनेछैन।’ 

करिब २ महिनासम्म चल्ने यो सिजनको बिग आइकनमा गायक श्यामसुङ तामाङ, विवेक श्रेष्ठ र संगीतकार सुनील थापा निर्णायक रहेका छन्। यो पटकको बिग आइकन बिजेताले पुरस्कार स्वरुप १ लाख ८५ हजार रुपैयाँ बराबरको स्कुटरसहित बेलायतको साँगीतिक भ्रमण गर्ने अवसर प्राप्त गर्ने एफएमले जनाएको छ। त्यस्तै फस्ट रनरअपले ७५ हजार र सेकेन्ड रनरअपले ५० हजार रुपैयाँ प्राप्त गर्नेछन्। 

हालसम्म म्याग्दीका गगन पुन, पोखराका सुमन गौतम, सर्लाहीका नबिन काफ्ले, बिरौटाकी मुस्कान रानाभाट, मुस्ताङका कुन्साङ गुरुङ र चितवन पटिहानीका साजन आलेले बिग आइकनको उपाधी चुमिसकेका छन् । यी सबै बिग आइकन बिजेताहरु साँगीतिक फाँटमा क्रियाशिल रहेको बिग एफएमले जनाएको छ। 

यो पटक बिग आइकनको टाइटल स्पोन्सर सामसुङ ग्यालेक्सी जे टु सिक्सले गरेको छ। बिग आइकनको ईन एशोसियसन विथ टाइटलमा कान्साइ पेन्ट्स नेपाल, पावर्ड बाईमा स्यालुट गोर्खा ट्रेनिङ सेन्टर, सपोर्टेड बाईमा पोखरा ट्रेड मल, प्रोमोटेड बाइमा द ब्रिटिश कलेज थापाथली, ब्रट टु यु बाइमा रारा चाउचाउ, मेन–स्पोन्सरमा इम्पल्स इन्टरनेशनल इन्स्टिच्यूट, मिराइ इन्टरनेशनल एडुकेशनल कन्सल्टेन्सी रहेका छन्।

प्रथम पुरस्कार ‘एमएडब्लू’ इन्टरप्राइजेज प्रालिले गरेको हो । त्यस्तै कार्यक्रमको स्पोन्सरमा यूनाइटेड रेफरेन्स ल्याबोरेटरी प्रालि (यूआरएल), को–स्पोन्सरमा पिपलडाली मसला र मिलिजुली डेकोरेशन, बैंकिङ पार्टनरमा ओम डेभलपमेन्ट बैंक, ट्राभल पार्टनरमा जिरो प्वाईन्ट ट्राभल्स एण्ड टुर्स प्रालि रहेका छन्।
