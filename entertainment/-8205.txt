अभिनेताबाट नेता बन्दै रजनिकान्त 

नयाँ दिल्ली । सुपरस्टार रजनीकान्त लाखौँ मानिसका लागिभगवान भन्दा कम छैनन् । दक्षिण भारतमा मानिसहरु उनको पुजा गर्छन्। उनको स्टाईल देखि हरेक कुरा उनको जस्तै कपि गर्छन् मानिसहरु।

तर आज उनको बिरोधमा मानिसहरुले बिरोध जुलुस निकाले । बिरोधको मुख्य कारण थियो रजनिकान्त अब राजनीतिमा लाग्ने खबर। भारतीय संचार माध्यमका अनुसार रजनिकान्त अब छिट्टै नै अभिनेताबाट नेता बन्दै छन्।  

अहिले यो खबर भारतभर चर्चाको बिषय बनेको छ। एक कार्यक्रममा रजनिकान्तले बर्षौँपछि आफ्ना फ्यानहरुसँग राजनीतिको बारेमा बोलेका थिए।  

यस बयानपछि सुपरस्टार रजनिकान्त राजनीतिमा प्रवेश गर्न लागेको अनुमान गरिएको छ । रजनिकान्त बीजेपीसँग हात मिलाउछन् या आफ्नै नयाँ पार्टी खोल्छन् यो भने सबैको चासोको विषय बनेको छ।
