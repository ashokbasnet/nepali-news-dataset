'बाहुबली' का प्रभासले नै रोकेका थिए अनुष्काको विहे

मुम्बई । एसएस राजामौलीको फिल्म 'बाहुबली २' अहिलेपनि प्रदर्शरत नै छ । फिल्ममा मुख्य भुमिकामा रहेका प्रभास र अनुष्काको केमेष्ट्रीको सबैतिर तारिफ भैरहेको छ ।

यसैबीच यि दुई स्टार प्रेम सम्बन्धमा रहेको भन्ने खबर पनि बाहिरिरहेको छ । एक बलिउड वेबसाइडको खबर अनुसार प्रभासले नै दुई वर्ष अगाडि अनुष्काको विहे रोकेका थिए । प्रभास चाहन्थे कि अनुष्काको पूरा ध्यान फिल्म बाहुबलीका लागि मात्र होस् । प्रभास आफैँ पनि फिल्म बाहुबलीको लागि निकै सिरियस थिए । 

प्रभास र अनुष्का एक अर्कालाई डेट गरिरहेको भएपनि उनीहरुले भने यो खबरबाहेक खुलेर स्वीकार भने गरेका छैनन् । प्रभासले फिल्म 'साहो'का लागि पनि अनुष्का शेट्टीकै नाम सिफारिस गरेका छन् ।
