मिलन लामा र टिका पुनले दर्शकलाई छमछमी नचाए

डवल महतारा, १५ फागुन - कोहलपुर महोत्सवमा लोकप्रिय गायक मिलन लामा र गायिका टिका पुनले दर्शकलाई छमछमी नँचाएका छन् ।

महोत्सवमा गायक लामाले घरमा पराल बारीमा बन्सो, माझी दाई पोखरा फेवातालको, लालुपात्ते फुल हैन रुख मात्रै लगायतका गितहरु गाएका थिए ।

त्यस्तै गायिक पुनले  सन सनी यो मुटु खाइरहने, कालो पनि देखियो गोरो पनि देखियो, ठ्याम्म जोडी भेटियो, दिन दिनै भेट्न आउँदिन भो माया लगाउँदिन लगायतका गित गाएकी थिइन् ।

महोत्सवमा उनीहरुले गीत गाएपछि दर्शकहरुले हुटिङ्ग र तालीले स्वागत गर्दै छमछमी नाँचेका थिए । उनीहरुले गीत गाउँदा सुरक्षाकर्मीहरुलाई मास ब्यबस्थापन गर्न समेत हम्मेहम्मे परेको थियो ।  

‘युवाहरुको आह्वान आगुन्तुक पर्यटकहरुलाई सम्मान, सम्बृद्व बाँके जिल्लाको आधार कृषि पर्यटन र व्यापार’ भन्ने मुल नाराका साथ आयोजित महोत्सवमा झण्डै ७० लाख आर्थिक कारोबार गर्ने लक्ष्य राखिएको आयोजकले बताएका छन् ।
