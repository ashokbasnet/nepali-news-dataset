डान्सका कारण बलिउडमा काम गर्न सक्दिन : ब्राड पिट

मुम्बई । हलिउड सुपरस्टार ब्राड पिट यतिखेर भारतमा रहेका छन् । उनी आफ्नो आगामी फिल्म 'वार मेशिन' को प्रमोट गर्न भारत पुगेका हुन् । उनलाई बलिउडका बादशाख शाहरुख खानले एयरपोर्टमा स्वागत गरेका थिए । बुधबार आयोजित पत्रकार सम्मेलनमा पनि ब्राड पिटलाई साथ दिन शाहरुख खान उपस्थित भएका थिए । 


पत्रकार सम्मेलनमा वार मेशिनसँग उनले बलिउडमाथि पनि चासो राखेका थिए । बलिउड फिल्मा आफूले चाहेर पनि कहिल्यै काम गर्न नसक्ने भन्दै यसको कारण चाँहि डान्स भएको बताएका थिए, आफूलाई डान्स गर्न नआउने उनी बताउँछन् । यद्यपी ब्राडलाई डान्स सिकाउने जिम्मा आफ्नो भएको भन्दै शाहरुखले रमाइलो गरेका थिए । 


'वार मेशिन' २६ मे देखि रिलिज हुने भएको छ ।
