राष्ट्रकविद्धारा कवियत्री इन्दिरा पौडेलको कृति 'चेलीको वेदना' सार्बजनिक 

काठमाडौँ । राजधानीमा राष्ट्रकवि माधवप्रसाद घिमिरेद्वारा कवियत्री इन्दिरा पौडेलको पहिलो कृति चेलीको वेदना सार्बजनिक भएको छ।  
राष्ट्रकवि घिमिरेको लैनचौरस्थित निवासमा आयोजित कार्यक्रममा कृतिको विमोचन गरिएको हो। राष्ट्रकवि घिमिरेले औपचारिक उच्च शिक्षा नपाएपनि कवियत्री पौडेलले उत्कृष्ट कृति प्रकाशित गरेकोमा धन्यवाद दिएका छन्। 

आम चेलीको मर्म उजागर गर्न कृति सफल भएको राष्ट्रकवि घिमिरेले बताए । कृतिका समीक्षक तथा साहित्यकार डाक्टर मुकुन्दराज पथिकले कवियत्री पौडेलको कृति नेपाली साहित्यको अमूल्य निधि भएको समेत बताएका छन्। 

कवियत्री पौडेलले सबैको सहयोग पाएर मात्र आफूले कृति प्रकाशित गर्न सकेको भन्दै सम्बन्धित सबैलाई धन्यवाद दिईन् । कवियत्रीका श्रीमान् भैरव पौडेलले आफनी अर्धाङगिनीको कृतिले देशभरीका चेलीबेटीको प्रतिनिधित्व गरेको बताए। 

कार्यक्रममा समाजसेवी शम्भु अधिकारी, कवियत्री पौडेलकी छोरी सुनिता, ज्वाई राजन दाहाल लगायतले कवियत्री पौडेल सच्चा बधाइको पात्र बनेको भन्दै प्रशंसा गरेका थिए।
