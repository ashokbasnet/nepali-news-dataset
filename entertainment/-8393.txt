बेरोजगारी र गरिबीले सताएपछि राजनीतिमा यसरी होमिए 'धनपति'

काठमाडौँ । नेपाली कथानक चलचित्र धनपतिको ट्रेलर सार्वजनिक गरिएको छ । शुक्रबार राजधानीमा एक कार्यक्रमका बीच फिल्मको ट्रेलर रिलिज गरिएको हो । ट्रेलरमा धनपति चरित्रमा कलाकार खगेन्द्र लामिछानेले अभिनय गरेका छन् । 

चलचित्र धनपति आउँदो असार २३ गतेबाट प्रदर्शनीमा आउने छ । पारिवारिक कथावस्तुमा आधारित यस फिल्मका लेखक समेत अभिनेता खगेन्द्र हुन् ।

दीपेन्द्र के खनालले निर्देशन गरेको यस चलचित्रमा खगेन्द्रको अलवा सुरक्षा पन्त, मनिश निरौला, आशान्त शर्मा, सुरवि बर्तौला लगायतका कलाकारले अभिनय रहेको छ ।

निर्देशक खनाले यसअघि पनि पशुपति प्रसाद फिल्न निर्देशन गरेका हुन् । जुन चलचित्रलाई ०७२ सालको सर्वाधिक सफल चलचित्रको लिइएको छ ।
नेपाली युवाहरु कसरी राजनीतिक र बेरोजगारी समस्याबाट प्रभावित भएका छन् भन्ने विषयलाई चलचित्रमा देखाइएको छ ।
