ओस्कार अवार्ड पाउने पहिलो मुस्लिम अभिनेता बने महेरशेला अली

काठमाडौं, १६ फागुन । महेरशेला अली ओस्कार अवार्ड पाउने पहिलो मुस्लिम अभिनेता बनेका छन् ।

उनले यो अवार्ड हलिउड फिल्म "मूनलाइट" बाट पाउन सफल भएका हुन् । उनले यस चलचित्रमा सहायक अभिनेताको भूमिका निर्वाह गरेका छन् ।

उनलाई उत्कृष्ट सहायक अभिनेताको भूमिकाको लागि यो अवार्ड दिइएको हो ।

अभिनेता मेहरशालाको नाम ओस्कार अवार्डका लागि पहिलो चोटीमै नोमिनेशनमा पर्न गएको थियो ।

उनले यस ओस्कार अवार्ड भारतीय मूलका अभिनेता देव पटेललाई पछि पार्दै जित्न सफल भएका हुन् ।
