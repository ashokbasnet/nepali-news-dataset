‘ब्वाइफ्रेण्ड’मा भोजपुरी

काठमाडौं, १६ फागुन। चलचित्र ‘ब्वाइफ्रेण्ड’मा भोजपुरी गीत समावेश गरेर दर्शक, सोतलाई नौलो स्वाद पस्कने प्रयास गरेको निर्देशक मदन घिमिरेले बताएका छन्।

भोजपुरी संगीतकार के.के. सिंहको संगीत रहेको उक्त गीतमा श्यामकुमार मिश्राको स्वर रहेको छ। आगामी चैत १४ गते चितवनको नारायणघाटमा विशेष प्रदर्शन हुने चलचित्रको एउटा गीत पुन छायाँनक गरिने निर्माता कृष्ण खनालले जानकारी गराएका छन्। ‘प्रिया ओ प्रिय’ बोलको गीत सोचे जस्तो नभएको भन्दै निर्माता खनाल उक्त गीतको छायाँकनका लागि यतिबेला राजधानी आइपुगेका छन्।

प्रस्तुतकर्ता सूर्य बुढाथोकीका अनुसार उक्त गीतको छायाँकन सिन्धुलीको खुरकोट लगायतका रमणीय स्थानहरुमा यसै साता हुने छ । यस चलचित्रमा सरोज खनाल, मञ्जु श्रेष्ठ, मोहन निरौला, पुष्कर रेग्मी, महिमा सिल्वाल, सोनम थापा, श्यामकुमार मिश्र, पूजा थापा आदि कलाकार छन् भने द्वन्द्व शंकर महर्जन, संगित टंक बुढाथोकी, नृत्य पुर्णम राई, श्रृंगार सङ्गीता लामा, क्यामारा कृष्ण श्रेष्ठको रहेको छ ।
