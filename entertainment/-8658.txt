'ए मेरो हजुर २' को 'किन्देउ न साईँला दाई' सार्वजनिक (भिडियो)

काठमाडौँ । नायिका झरना थापाले निर्देशकमा डेब्यू गरेको चलचित्र 'ए मेरो हजुर २' को 'किन्देउ न साईँला दाई' बोलको गीत युट्युबमा सार्वजनिक भएको छ । 

'ड्रिम्स' डेब्यू गर्ल साम्राज्ञी शाह र नव नायक सलिनमान बानिया मुख्य भुमिकामा रहेको फिल्म 'ए मेरो हजुर २' को यस गीतमा बसन्त सापकोटाको शब्द तथा संगीत रहेको छ । साधना सरगमको आवाज रहेको गीतमा साम्राज्ञीलाई कविराज गहतराजले नचाएका छन् । गीतमा नायक भने देखिएका छैनन् । 

युट्युबमा मंगलबार रिलिज गरिएको केही घण्टामा नै यो गीतलाई १२ हजारले हेरिसकेका छन् । यस अघि पनि 'ए मेरो हजुर २' कै गीत 'कसम हो कसम'लाई दर्शकले अत्यधिक रुचाएका थिए, जसले गर्दा युट्युब ट्रेन्डिङको पहिलो नम्बरमै पर्न सफल भएको थियो । यो फिल्म भदौ १६ देखि प्रदर्शनमा आउने छ ।
