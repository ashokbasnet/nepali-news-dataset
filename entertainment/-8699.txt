छ हजार विवाहको प्रस्ताव अस्वीकार गरेका प्रभासको विवाहका टुंगो लाग्यो 

एजेन्सी । छ हजार विवाहको प्रस्ताव अस्वीकार पछि बल्ल बाहुबलीका प्रभासको विवाहको टुंगो लागेको छ। 

प्रभासका लागि रासी सिमेन्टका चेयरम्यान भूपति राजाकी नातिनीको विवाहको प्रस्ताव आएको थियो। यो प्रस्तावमा दुबै परिवार सहमत भएपछि प्रभासले पनि विवाहका लागि सहमत जनाएको भारतीय सञ्चारमाध्यमले जनाएका छन्।  

तर यो समाचारका बारेमा प्रभासका परिवारले भने कुनै प्रतिक्रिया जनाएका छैनन्। बाहुबलीमा मात्र ६ वर्ष विताएका प्रभासले अहिलेसम्म विवाह गरेका थिएनन्। बाहुबली-२ ले सफलता पाएपछि एकाएक चर्चामा आएका प्रभास छ हजार विवाहको प्रस्ताव अस्वीकार गरेको खबरले झनै चर्चाका पात्र बनेका थिए।  

पछिल्लो समय अनुष्का शेट्टीसँग पनि उनको नाम जोडिएको थियो । तर प्रभाससँग नाम जोडिएपछि अनुष्का आक्रोशित बनेकी थिइन्।
