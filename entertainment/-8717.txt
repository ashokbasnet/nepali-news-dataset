चर्चित अभिनेता शाहरुख खान घाइते

एजेन्सी । बलिउड अभिनेता शाहरुख खान चलचित्र छायांकनका क्रममा छतबाट लडेर घाइते भएका छन्। 

आनन्द एल रायको चलचित्र छायांकनका क्रममा शाहरुखसँगै अन्य दुई जना घाइते भएका छन्। 
चलचित्र छायांकनका क्रममा छतको एक भाग भत्किएर शाहरुखसँगै  अन्य दुई जना पनि छतबाट तल खसेका थिए। घाइते भएका सबैलाई तत्काल उपचारका लागि अस्पताल पुर्याइएको भारतीय सञ्चारमाध्यमले जनाएका छन्। 

यो चलचित्रमा अभिनेत्री कटरिना कैफ र अनुष्का शर्माको पनि अभिनय रहने छ।
