पिजन मिस एसइइ स्टार- उपाधीका लागि २८ प्रतियोगि भिड्दै

चितवन । लिभ एंड लिड इन्टरनेसनल प्रा.लिद्वारा आयोजना भइरहेको पिजन मिस एसइइ स्टार चितवन २०१७ को मंगलबार प्रतिभा प्रदर्शन कार्यक्रम भएको छ । प्रतियोगितामा फाइनलको लागि छनोट भएका २८ जना प्रतियोगिले भरतपुरमा प्रतिभा प्रदर्शन गरेका छन् ।

प्रतियोगिहरुले कार्यक्रममा नृत्य, नाटक, गायन, बक्तृत्वकलालगायतका प्रतिभा देखाएका थिए । प्रतियोगिहरुको प्रतिभाको निर्णायकहरु म्यानहन्ट नेपालका चन्दन अग्रवाल, शिक्षाका लागि सँगै अभियानका संयोजक एवं आयोजक संस्थाका अध्यक्ष  नविन यादवले अवलोकन गरेका थिए ।

प्रतियोगिहरुलाई ३२ दिनको क्षमता अभिवृद्धिको तालिम पछि मंगलबार प्रतिभा प्रदर्शन कार्यक्रम गरिएको कार्यक्रम संयोजक निकेश बरालले बताए । सो कार्यक्रमको उद्घोषन दृष्टि अर्यालले गरेकी थिइन् भने स्थानीय युवा अभियन्ता मनिष तामाङ् एवं अनिल घिमिरेले कार्यक्रम व्यवस्थापन गरेका थिए ।

प्रतियोगिताको फाइनल आगामी जेठ २७ गते हुने छ । उक्त कार्यक्रमको फाइनलमा सेनियर पाइलट क्याप्टेन विजय लामा प्रमुख निर्णायकका रुपमा आउने कार्यक्रम रहेको छ ।
