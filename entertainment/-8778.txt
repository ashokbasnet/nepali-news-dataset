सनी लियोनी सवार जहाज दुर्घटनाबाट बच्यो

नयाँ दिल्ली। सनी लियोनी चढेको प्लेन बुधबार झण्डै दुर्घटना भएको छ। सनी आफ्नो निजी विमानमा पति डेनियल वेबर र अन्य केही सदस्य सवार  थिए। महाराष्ट्रको एक ग्रामीण क्षेत्रमा दुर्घटना हुन लागेको जहाजलाई पाइलटको होसियारीले जोगिएको छ। घटनापछि सनीले एक भिडियो जारी गर्दै आफूहरु सबै सकुशल गरेको जनाएको भारतीय संचारमाध्यमले उल्लेख गरेका छन्। 

संचारमाध्यमका अनुसार सनी  उनका पति डेनियल र अन्य सदस्यका सवार  विमान महाराष्ट्रको एक ग्रामीण इलाकाको निकै उचाइमा  उडान भरिरहेको थियो। सो क्रममा मौशममा निकै खराबी आएपछि पाइलटले निकै सावधान पूर्वक विमानलाई एक मैदानमा सफलतापूर्वक ल्याण्ड गराएका थिए।

सो घटनापछि उनीहरु मुम्बई फर्किएका थिए। सनीले घर फर्किएपछि एक भिडियो जारी गर्दै आफू सकुशल रहेको जनाएकी छन्। सनीले भिडियोमा निकै डराएका साथीलाई मुस्कुराउन आग्रह गरेकी छन्। सो क्रममा क्यामरा पति डेनियलतर्फ फोकस गर्दै सनीले आफूहरु सबै जिँउदै रहेको बताएकी छन्। 

पछि सनीले ट्विट पनि गरेकी छन्। उनले आफूहरु सबै सकुशल रहेको भन्दै भगवानलाई धन्यवाद भनेकी छन्। ‘हाम्रो निजी विमान खराब मौसमका कारण झण्डै दुर्घटना भएको थियो, तर अब हामी सबै जना सकुशल घर फर्केका छौं, धन्यवाद भगवान, पाइलटलाई पनि धन्यवाद,’ सनीले ट्विटरमा लेखेकी छन्।
