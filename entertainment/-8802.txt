ट्रम्पसँगको सेल्फी महंगो पर्यो यि अभिनेत्रीलाई !

लस एन्जलस । अमेरिकाकी हास्य अभिनेत्री क्याथी ग्रिफिन अमेरिकी राष्ट्रपति डोनाल्ड ट्रम्पको टाउकोसँगको सेल्फीका कारण आलोचनामा आएकी छिन् । उक्त सेल्फीपछि चौतर्फी आलोचना भएसँगै यि अभिनेत्रीले भिडियो सार्वजनिक गर्दै माफी मागेकी छिन् ।

क्याथीले ट्रम्पसँग मिल्दोजुल्दो अनुहार भएको एक नक्कली डमीसँग सेल्फी लिएकी थिइन् । सीएनएन न्युज एजेन्सीमा कार्यरत क्याथी उक्त सेल्फीको कारण विवादमा घेरिएपछि त्यहाँबाट पनि निष्काशित भएकी छिन् । त्यतिमात्र नभई उनको टिकट विक्री भईसकेको स्टेज कार्यक्रम समेत रद्द भएको छ । 

उनले माफी मागेको भिडियोमा भनेकी छिन् मैले सबैको प्रतिक्रिया हेरिरहेकी छु, मैले हास्य कलाकारको सीमा नाघेर गल्ती गरेँ मलाई माफ गर्नुहोस् । 
अमेरिकाको राष्ट्रपति निर्वाचनमा क्याथीले ट्रम्प विरुद्धको अभिव्यक्ति समेत दिएकी थिइन् ।
