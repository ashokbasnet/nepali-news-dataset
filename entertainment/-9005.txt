बाहिरियो 'भुइँमान्छे' को टिजर (भिडियोसहित)

काठमाडौँ । राजधानीमा एक कार्यक्रमको आयोजना गर्दै शैली ईन्टरटेन्मेन्ट एण्ड मुभिज प्राली र शैली थिएटरको प्रस्तुती रहेको चलचित्र ‘भुइँमान्छे’को टिजरसंगै रिलिज डेट पनि घोषणा गरिएको छ।

नवराज बुढाथोकीले निर्देशन गरेको यो चलचित्र शवलाई चिर्ने मान्छेको पनि आफ्नै जिन्दगी हुने र उसले समाजबाट अपेक्षित ब्यबहार नपाउँदा आउने परिस्थिति र त्यसमा खेल्ने मनोविज्ञानमा आधारित छ । 

साउन २० मा रिलिज हुने यो फिल्ममा सिपोरा गुरुङ्ग, रमेश बुढाथोकी, सहिन प्रजापति, रोहणी भट्टराई, तारा के।सि, पुष्कर गुरुङ्ग, नवीन श्रेस्ठ, बादल भट्ट,रामबाबु रेग्मी,शसांक बोहोरा, आर्यन न्यौपाने, नारायण न्यौपाने , सानु ताम्राकार,सौरभ ढकाल, हरि यादव लगायतको अभिनय रहेको छ । 

फिल्मलाई विदुर पाण्डे खिचेका हुन् भने अर्जुन पोखरेल र देवेन्द्र राईले यसमा संगीत दिएका छन् । यसमा गीत लेखन महेश पौड्याल र दयाराम पाण्डेको रहेको छ । फिल्मको वितरण श्रीराम बालाजी फिल्म्सका सुनिल मानन्धरले गर्नेछन् ।
