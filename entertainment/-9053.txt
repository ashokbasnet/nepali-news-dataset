राष्ट्रपति ट्रम्पमाथि यी अभिनेत्रीले लगाईन् गम्भीर आरोप

एजेन्सी । अमेरिकाकी चर्चित हास्य कलाकार तथा अभिनेत्री क्याथी ग्रिफिनले राष्ट्रपति डोनाल्ड ट्रम्पमाथि गम्भीर आरोप लगाएकी छिन् । क्याथीले भनेकी छिन् कि ट्रम्प उनको जिन्दगीसँगै उनको परिवारलाई तहसनहस गर्न लागेका छन् ।
 
हालै ट्रम्पको अनुहारसँग मिल्ने रगतले लत्पत्तिएको डमीको शीरसँग फोटोसुट गरेर क्याथी विवादमा तानिएकी थिइन् । चौतर्फी विवादपछि उनले माफी समेत मागेकी थिइन् । 

उनको उक्त हर्कतपछि ट्रम्प र उनको परिवारका सदस्यले ट्विटरमार्फत कडा जवाफ दिएका थिए । सोही जवाफपछि क्याथीले ट्रम्पमाथि जिन्दगी बिगार्न लागिपरेको आरोप लगाएकी हुन् ।
