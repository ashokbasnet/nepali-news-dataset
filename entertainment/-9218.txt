सलमानले पोखे पत्रकारमाथि आक्रोश 

मुम्बइ। सलमान खान यती बेला आफू अभिनित फिल्म 'ट्यूबलाइट'को प्रमोशनमा व्यस्त छन्। केही दिन अगाडि सलमान खानले 'वर्ल्ड इन्भाइरोमेन्ट डे' का दिन बिइङ ह्युमन कम्पनीको साइकिल लन्च गरेका थिए। सो कार्यक्रममा सलमानले पत्रकारमाथि आक्रोश पोखेका थिए।

मुम्बइको एक स्टुडियोमा बिइङ ह्युमनको साइकिल लञ्च कार्यक्रममा पत्रकारले उनको ट्यालेन्ट म्यानेजमेन्ट कम्पनीका विषयमा प्रश्न सोधेपछि सलमान खान आक्रोशित भएका थिए।
पत्रकारले कस्तो खालको ट्यालेन्टलाई फोकस गर्नु हुन्छ भन्दा सलमानले भने, अहिले नै केही सोचेको छैन, भाइ तिमी धेरै उत्ताउलो नबन। अहिले विइङ ह्युमनको साइकिल लञ्च चलिरहेको छ।


तिमी यसै कायक्रमका लागि आएका हौ। के तिमीले मेरो सबै काम म्यानेज गर्न सक्छौ ? भन्दै पत्रकार माथि आक्रोश पोखेका हुन्।
