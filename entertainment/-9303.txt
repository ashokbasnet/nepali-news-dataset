‘प्रेमगीत २’ को दोस्रो म्युजिक भिडियो सार्वजनिक (भिडियोसहित)

काठमाडाैं । चलचित्र  ‘प्रेमगीत २’ सांगीतिक विशेषताले चर्चित छ। चलचित्र कस्तो होला त्यो प्रतीक्षामै छ, तर म्युजिक भिडियोले भने दर्शक राम्रै तानेको छ। यस अगाडि सार्वजनिक पहिलो गीतले राम्रै भ्युवर पाएको छ। 

नयाँ गीत ‘बिस्तारै बिस्तारै’ रिलिज भएको छ जहाँ रारा तालको मनमोहक सौन्दर्य देख्न सकिन्छ। यो गीतले पनि अगाडिको गीतकै पथचाप पच्छ्याउने निर्माण पक्षको अपेक्षा छ।

रक गायक रोहितजोन क्षेत्रीको स्वर, कम्पोज र शब्द समावेश गीतमा प्रदीप खड्का र अश्लेषा ठकुरीलाई रोमान्टिक मुडमा देख्न सकिन्छ।

भिडियोमा मुगुस्थित रारा तालको सौन्दर्यलाई कैद गरिएको छ।

साउन १३ गते रिलिज हुने चलचित्रलाई रामशरण पाठकले निर्देशन र सन्तोष सेनले निर्माण गरेका हुन्। यस चलचित्रका सहनिर्माता ओम गुरुङ हुन्। यो चलचित्रको दोस्रो रिलिज गीत हो। 

मुगुमा रहेको रारा तालको पर्यटन विकासमा पनि सहयोग पुग्ने विश्वास निर्माता सन्तोष सेनले लिएका छन्। उनले भने- ‘हामी आफ्नै प्रकृति र लोकेसनलाई विश्वमाझ चिनाउन चाहन्छौं।’
