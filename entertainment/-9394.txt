ठाडो भाका शिरोमणि भेडीखर्के साँइला सम्मानित

बेँसीसहर । साहित्य र सङ्गीतका क्षेत्रमा योगदान गरेको भन्दै ठाडो भाका शिरोमणि दीर्घराज अधिकारी ९भेडीखर्के साँइला० सम्मानित भएका छन् । 

हरिदेवी कोइराला साहित्य सङ्गीत सम्मान कोष, पोखराबाट राष्ट्रिय पुरस्कार—२०७३ बाट अधिकारी सम्मानित भएका हुन् । लमजुङको मौलिक पहिचान बोकेको ठाडो भाकाको संरक्षण र सम्वद्र्धनमा विशेष योगदान पु¥याएबापत ठाडो भाका शिरोमणि ८४ वर्षीय दीर्घराज अधिकारी ९ भेडीखर्के साँइला० लाई सम्मान गरिएको हो । 

उनलाई आज सुन्दरबजारमा आयोजित कार्यक्रममा लमजुङका स्थानीय विकास अधिकारी डिल्लीराम सिग्देलले सम्मान गरे । 

विशेष गरेर मौलिक संस्कृति बोकेको ठाडो भाकाको श्रीवृद्धिमा विशेष योगदान गरेको भन्दै भेडीखर्केलार्ई नगद रु १५ हजारका साथ दोसल्ला र प्रमाणपत्रसहित सम्मान गरिएको हो । 

जीवनको तीन दशक गायन क्षेत्रमा बिताएका अधिकारीलाई बुढेसकालमा आएर भएपनि विभिन्न सामाजिक संस्थाले सम्मान गर्दा भने निकै खुसी लागेको बताए । । उनी भन्छन्, “जीवनको सबै उमेर गायन क्षेत्रमा बिताएँ । बुढेसकालमा न छोरा छोरीले हेर्छन् नत सरकारले नै । धन्न विभिन्न सामाजिक संस्थाले सम्मान र आर्थिक सहयोग गरेका छन् ।” उक्त राष्ट्रिय पुरस्कार कोषबाट यसअघि नारायण रायमाझी पाल्पा०, कुलबहादुर केसी ९कास्की० र डा गोविन्द आचार्य ९दाङ० सम्मानित भइसकेका छन् । 

भेडीखर्के साँइला उक्त सम्मान पाउने चौथो व्यक्तित्व हुनुहुन्छ । हरिदेवी कोइराला साहित्य सङ्गीत सम्मान कोष २०६४ सालमा स्थापना गरिएको हो । त्यस वर्ष उहाँको पहिलो एकल साँझबाट सङ्कलन भएको रकम रु पाँच लाखलाई अक्षयकोषमा राखेर प्रत्येक दुई÷दुई वर्षमा लोककला तथा साहित्यका साधकलाई सम्मान गर्ने गरिएको छ ।
