३२ लागिन् सोनम, यस्ता छन् उनीसँग जोडिएका भित्री रहस्य

एजेन्सी । बलिउड अभिनेत्री सोनम कपुर आजदेखि ३२ वर्षकी भएकी छिन्। अभिनयका कारण बलिउड क्षेत्रमा निकै चर्चा कमाएकी सोनमले निरजा चलचित्रबाट नेशनल अर्वाड पनि हात पारेकी छिन्। 

उनलाई धेरैले चिनेपनि उनका बारेमा लुकेका भित्रि रहस्यका बारेमा धेरैलाई थाँहा नहुन सक्छ। आज हामी तपाईलाई सोनक कपुरसँग जोडिएका भित्री रहस्यका बारेमा जानकारी गराउँछौँ ।

सोनम कपुरले पहिलो पटक सिंगापुरको मेक्सिकन रेस्टुरेन्टमा वेटरको काम गरेकी थिइन्। तर उनी त्यो कामबाट चारदिनमै निस्कासित बनेकी थिइन्। 

सोनमले एक च्यारिटी शोमा खुलासा गरेकी थिइन् की १८ वर्षको उम्मेरदेखि उनले आफ्नो परिवारबाट एक रुपैयाँ पनि खर्च लिएकी छैनिन्। 

सोनम अग्लो ठाउँबाट निकै डराउथिन् तर न्यूजिल्याण्डमा स्काईडाइविग गरेर उनले आफ्नो डर भगाएकी थिइन्। उनले लिभ इन रिलेशनशिपमा विश्वास नराख्ने समेत बताउछिन्। उनले विवाहमा भने विश्वास राख्ने गर्छिन्। 

सोनम अभिनेत्री मात्र नभएर एक कवयत्री पनि हुन्। उनले राम्रा राम्रा कविता पनि लेख्ने गर्छिन्। उनले पहिलो पटक डच नाम गरेका व्यक्तिसँग प्रेम गरेकी थिइन्। अब उनी १९ वर्षको हुँदा उनका प्रेमीले उनको वजनका बारेमा मजाक उडाएपछि उनले ब्रेकअप लिएकी थिइन्। 

त्यसपछि उनले आफ्नो वजक कन्ट्रोल गरेकी थिइन्। चलचित्रमा आउनु अघि सोनमले ३५ किलो वेट घटाएकी थिइन्।
