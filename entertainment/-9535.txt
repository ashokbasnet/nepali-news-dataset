भारतीय चर्चित गायक कुमार सानुको लाइभ कन्सर्ट काठमाडौंमा

काठमाडौं। आगामी असार ३१ गते स्वेताश्री फाउन्डेसनको सहयोगार्थका भारतीय चर्चित गायक कुमार सानुको उपथितिमा काठमाडौँको होटल याक एण्ड यतिमा लाइभ कन्सर्ट आयोजना हुने भएको छ। रोयल टिजरको मुख्य प्रायोजनमा आयोजना हुने उक्त कार्यक्रममा कुमार सानुको ब्याण्ड एवम् नेपाली गायक गायिकाले पनि गीतहरु प्रस्तुत गर्ने छन्।


गायक रामकृष्ण ढकाल, सुगम पोख्रेल, गायिका देविका बन्दना र समिता घिमिरेले कार्यक्रममा रमाइला गीतहरु गाउने भएका छन्। उक्त कार्यक्रममा गायक सानुले भारतीय संगीत एवम् उनले गाएका नेपाली गीतहरुको प्रस्तुति दिनेछन्।

लाइभ कन्सर्टका लागि आयोजकले ५००० प्रवेश शुल्क तोकेको छ भने १२०० दर्शकको टार्गेट रहेको आयोजक समितिले जनाएको छ। कुमार सानुले नेपाली निकै लोकप्रिय गीत गाएका छन्। उनले ५०० को हाराहारीमा नेपाली गीत गाएका छन्।

नेपाल र भारतबीच प्रगाढ सम्बन्ध स्थापना एवम् पर्यटन बिकाशको उद्देश्यले कन्सर्ट काठमाडौँमा गरे लगतै युरोपमा पनि आयोजना गर्ने आयोजक समितिले जानकारी दिएको छ।
