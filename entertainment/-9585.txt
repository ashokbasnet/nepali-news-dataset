डाक्टर खातेको ट्रेलर सार्वजनिक

काठमाडौँ । रबि आर अर्याल निर्देशित फिल्म ‘डाक्टर खाते’को ट्रेलर सार्वजनिक भएको छ । काठमाडौँमा पत्रकार सम्मेलन गर्दै  फिल्म निर्माण पक्षले फिल्मको ट्रेलर सार्वजनिक गरेका हुन् । रोशनी केसीको निर्माणमा बनेको फिल्मको ट्रेलरले सडक बालबालिकाको कथा बोलेको छ ।

फिल्ममा चार नव बालकलाकारको डेब्यु अभिनय छ भने उनीहरु बास्तविक सडक बालबालिका नै रहेको निर्माण टिमले जनाएको छ । फिल्ममा सडक बालबालिकामाथि हुने हिंसा, दुरुपयोग, लागुपदार्थपूर्ण जीवन र उनीहरुको आशाविहिन जीवनलाई दृश्यमा प्रस्तुत गरिएको छ ।

फिल्ममा कलाकारहरु प्रिन्स रिजाल, सुर्य गुरुङ, अमृत परियार, सम्राट सापकोटा, रोशनी केसी, विजय देउजा, कुमार गजुरेल, सिल्पा पोख्रेल, जिमी अस्ट्ररम लगायतको मुख्य अभिनय छ ।

सम्बेदनशील कथामा बनेको यस फिल्ममा जग्दिस्वोर थापाररबि अर्यालको लेखन, दिव्या आर सुबेदीको सिनिमेटोग्राफी, सचिन सिंहको संगीत, योगेन्द्र अमात्यको स्वोर र तारा थापाको सम्पादन रहेको छ । फिल्म भने श्रावन ६ गते अल नेपाल प्रदर्शन हुने भएको छ ।
