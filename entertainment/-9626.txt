अमिताभ बच्चन रिसाएपछि सोनम कपुरले मागिन् माफी !

नयाँ दिल्ली । बलिउड अभिनेत्री सोनम कपुरले हालै आफ्नो ३२औँ जन्मदिन मनाएकी छिन् । उनलाई सामाजिक सञ्जालमा जन्मदिनको शुभकामना दिनेको पनि कमी थिएन, जसमा बलिउडका हस्तीहरुले समेत शुभकामना व्यक्त गरेका थिए भने उनीहरुको शुभकामना सन्देशमा सोनमले प्रतिक्रिया समेत दिएकी छिन् । यद्यपी सोनमले भूलबस बलिउड बिग बी अमिताभ बच्चनले दिएको शुभकामना सन्देशमा भने प्रतिक्रिया जनाईनन् । 

आफ्नो शुभकामना सन्देशको कुनै जवाफ नआएपछि अमिताभले ठट्यौली शैलीमा ट्विटर मार्फत सोनमप्रति आक्रोश पोखेका छन् । उनले लेखेका छन् – 'म अमिताभ बच्चन हुँ माई डियर, मैले तिम्रो जन्मदिनको बधाई सन्देश पठाएको थिएँ तर तिमले उसको जवाफ समेत दिएनौँ ।'

बिग बीको ट्विटमा जवाफ दिँदै सोनमले भनेकी छिन् - 'हे भगवान सर, मलाई तपाईको सन्देश आएको छैन, म सधैँ रिप्लाई गर्ने गर्छु । धन्यवाद सर । मलाई जुनियर बच्चन अभिषेक बच्चन ले बधाई दिएका थिए । मेरो गल्तीमा मलाई माफ गर्नुहोस् । '

सोनमले जन्मदिन दिल्लीमा आफ्नो प्रेमी आनन्द अहुजासँग मनाएकी थिइन् ।
