मोडल तथा अभिनेत्री कृतिकाको हत्या प्रकृति: टाउकोमा चोट, सडेको अवस्थामा शव 

एजेन्सी । मोडल तथा अभिनेत्री कृतिका चौथरीको अज्ञात व्यक्तिले हत्या गरेका छन्। कोठामा सडेको अवस्थामा प्रहरीले कृतिकाको शव फेला पारेको हो।
 
टाउकोमा चोटको निशाना देखिएका कारण उनको हत्या भएको हुन सक्ने प्रहरीको अनुमान छ तर त्यसको पुष्टी भने हुन नसकेको स्थानीय सुरक्षाकर्मीलाई उदृत गर्दै भारती सञ्चारमाध्यमले लेखेका छन्। 

परिचय सिरियलबाट अभिनयको यात्रा सुरु गरेकी कृतिकाको तीन चार दिन अघि मुम्बई स्थित उनकै फ्याटमा अज्ञात व्यक्तिले हत्या गरेको समाचारमा उल्लेख छ। उनको अपार्टमेन्ट मुम्बईको अन्धेरी वेस्ट क्षेत्रमा रहेको छ। उनको हत्यापछि शव सडेको अवस्थामा भेटिएको प्रहरीले फेला पारेको हो। 

त्यहाँको प्रहरीलाई उदृत गर्दै भारतीय मिडियाले लेखेका छन्, आज पौने चार बजे हामीलाई कसैको फोन आयो, यहाँको अपार्टमेन्टमा दुर्गन्ध आइरहेको छ। उक्त सुचना पनि हामी त्यहाँ पुगेर अनुन्धान गर्दा कृतिको शव सडेगलेको अवस्थामा फेला पर्यो। 

यस्तो छ शवको प्रकृति ?
प्रहरीका अनुसार कृतिकाको शव सडेको अवस्थामा फेला परेको छ। उनको शवबाट दुर्गन्ध पैदा भएको छ। उनको शव निकै सडेकाले प्रहरीले फोरेन्सिक टिमलाई खबर गरेको थियो। फोरेन्सिक टिमले नै उनको टाउकोमा चोट लागेको बताएको हो। कृतिकाको शवलाई अहिले पोस्टमार्टमका लागि अस्पताल पुर्याएको छ। 

अभिनेत्री कंगनासँग काम 
कृतिकाको चलचित्र रज्जो मा अभिनेत्री कंगना रनोटसँग काम गरेकी थिइन्। त्यस्तै उनले मुम्बई कैन डान्स साला तथा एकता कपुरको बालाजी एक सिरियलमा पनि काम गरिसकेको बताइएको छ।
