चलचित्र लाल्टिन १ करोड क्लबमा

काठमाडौँ । प्रदर्शनमा आएको चार दिनमै चलचित्र 'लाल्टिन'ले १ करोडको आँकडा पार गरेको छ । गत शुक्रबार देखि प्रदर्शनमा आएको यस चलचित्रले १ करोड २० लाख ८८ हजार ग्रस कलेक्सन गरेको छ ।

चलचित्रले काठमाडौबाट ७४ लाख ७३ हजार र मोफसलबाट ४६ लाख १६ हजार कमाई गर्न सफल भएको हो । निर्माता भानु प्रतापले डिसी नेपाललाई दिएको जानकारी अनुसार चलचित्रको सबै पक्षलाई दर्शकले रुचाएका छन् । चलचित्रको कमाई प्रति उब्जिएको शंकाको बारेमा पनि स्पष्ट पार्दै चलचित्रले १ करोड २० लाख भन्दा माथि कमाउन सफल भएको बताए ।


चलचित्र लाल्टिनको प्रदर्शन अगाबै यसको सिक्वेल बनाउने खबर पनि बाहिरिएको थियो । सो विषयमा निर्माताले भानु प्रतामले लाल्टिनको सक्सेस पार्टीमा सिक्वेल बारे जानकारी दिने बताए ।
