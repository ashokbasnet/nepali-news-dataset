अभिनेता सञ्जय दत्तलाई अर्को झट्का, फेरि जानु पर्ला त जेल ?

एजेन्सी । जेलबाट रिहा भएका बलिउड अभिनेता सञ्जय दत्तलाई फेरि अर्को झट्का लागेको छ। बम्बे उच्च अदालतमा जेल विभागद्धारा पेश गरिएको रिर्पोटमा महाराष्ट्र सरकारले कानुन विपरित सञ्जय दत्तलाई जेलको सजाय माफ गरिदिएको आरोप लगाएको छ। 

बम्बे उच्च अदालतले सोमबार भारतीय सरकारसँग दत्तलाई जेलबाट चाडै रिहा गर्नुको कारण बारे प्रश्न उठाएको थियो। अदालतले सरकारसँग आठ महिना पहिले नै दत्तलाई कसरी रिहा गरेको भन्दै जवाफ मागेको थियो। 

अदालतले उक्त प्रश्न तेर्साएपछि जेलबाट रिहा भएर फेरि चलचित्रमा फर्किएका अभिनेता दत्तमाथि ठूलो झट्का लागेको छ। तर उनी फेरि जेल बस्नु पर्छ वा पर्दन भन्ने बारेमा भने टुंगो लागेको छैन्।
