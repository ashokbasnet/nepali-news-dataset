श्रीमतीसँग पहिलो पटक विज्ञापनमा देखिए राजेश हमाल

काठमाडौँ । महानायक राजेश हमालले विहेपछि फिल्ममा आफ्नो सक्रियतालाई कम गर्दै लगेका छन् ।

उसो त सामाजिक सञ्जाल फेसबुकमा भने उनको सक्रियता निकै बढेको छ । श्रीमती मधु भट्टराईसँग समय बिताएका पलहरुलाई उनले फेसबुकमा शेयर गर्ने गरेका छन् । 

वैवाहिक जीवनको मज्जा लिईरहेका यो जोडी अब पर्दामा पनि पहिलो पटक सँगै देखिएका छन् । उनीहरु व्हील ओके लुगाधुने साबुनमा एकसाथ देखिएका हुन् । 

राजेश हमालले फेसबुकमा सोही विज्ञापनको पोष्टर शेयर गरेका छन्, जहाँ यो जोडीलाई निकै रुचाईएको छ ।
