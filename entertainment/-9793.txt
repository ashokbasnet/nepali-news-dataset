शुक्रबारबाट देशभर रिलिज हुँदै तारेभीर

ठमाडौँ । नेपाली कथानक चलचित्र तारेभीर भोली (शुक्रबार)बाट रिलिज हुँदैछ । नारीप्रधान चलचित्र भएको बताइएको यस चलचित्र शुक्रबाट देशभर रिलिज हुन लागेको हो ।

चलचित्रमा नविन कार्की, रेखा फागो, रमेश सिंह, विष्णु चेम्जोङ, मञ्जु श्रेष्ठ, प्रेम सुब्बा लगायतका कलाकाहरुको मूख्य अभिनय रहेको छ ।

प्रेम सुब्बाकै निर्देशन रहेको चलचित्र तारेभीर काठमाडौँको ११ सहित देशभर गरेर ४८ हलहरुमा एकैसाथ लाग्ने भएको हो । चलचित्रलाई देउकृष्ण देवानले निर्माण गरेका हुन् । 

नेक्स्ट जेनेरेशन इन्टरटेन्मेन्टको ब्यानरमा निर्मित यस चलचित्रमा भरपूर एक्सनका साथ सामाजिक यथार्थ घट्ना हेर्न पाइनेछ ।
