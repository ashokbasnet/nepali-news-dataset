चलचित्र बाबुकान्छाको गरियो शुभमुर्हत

काठमाडौँ । शोभित बस्नतले निर्देशन गर्न लागेको चलचित्र बाबुकान्छाको बुधबार शुभमुर्हत गरिएको छ । राजधानीको सुन्धारास्थित सिटीसी मलमा एक कार्यक्रमको आयोजना गर्दै चलचित्रको शुभमुर्हत गरिएको हो ।

सलोन बस्नेतको ब्यानर अनि सलिना बस्नेतको निर्माणमा बन्न लागेको यस चलत्रित्रमा शोभित बस्नेतकै कथा तथा लगानी छ । 
केही वर्षको ग्यापपछि निर्देशन गर्न लागिएको चलचित्रमा सलोन बस्नेत, ऋतिक शाही, करिष्मा श्रेष्ठ, नीर शाह, सरोज खनाल, राजाराम पौडेल, सम्राट सापकोटा, लय सङ्ग्रौला, गीता अधिकारी, सुशान्त अधिकारीको अभिनय रहनेछ । 

यस चलचित्रबाटै दुई नव कलाकार आश्लिन ज्ञवाली र ज्योत्सना महर्जनले पनि नेपाली चलचित्र क्षेत्रमा इन्ट्री गर्दैछन् । चलचित्रमा बाबुकान्छाको रुपमा भने सलोन बस्नेतले गर्नेछन् ।

बाबु श्रेष्ठको छांयाकन रहने चलचित्र बाबुकान्छाको शुटिङ काठमाडौँ, चितवन र दुबईमा समेत हुने निर्देशक शोभित बस्नेतले जानकारी दिए । कार्यक्रममा महानगरी प्रहरी परिसर काठमाडौँका प्रमुख छविलाल जोशी, चलचित्र वितरक गोपाल कायस्थ लगायत विशिष्ट व्यक्तित्वहरुको उपस्थिती थियो ।
