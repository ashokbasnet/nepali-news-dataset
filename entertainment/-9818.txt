चलचित्र सायद-२ को प्रमोशनमा नयाँ फन्डा 

काठमाडाैं । दुर्गेश चलचित्र सायद-२ को प्रमोशनमा नयाँ फन्डा फिल्मको ब्यानरमा बनेको चलचित्र हो सायद २ । यस चलचित्रले प्रचारको नयाँ जुक्ति निकालेको छ।

भाग्यमानी २ जना दर्शकलाई पोखरा भ्रमण लैजाने योजनाले फेसबुकमा निकै प्रचार बढाएको छ। कम्पनीले प्रचारप्रशारको अभियान अन्तर्गत फेसबुक एप्स मार्फत प्रोफाइल फोटो पोस्ट गर्ने नयाँ फन्डा ल्याएको हो। जसमा सामाजिक संजाल प्रयोगकर्ताले सहभागिता जनाएका छन् र प्रचारको राम्रै मेलो बनेको छ।

बिजेताले २ दिन पोखरा बसाइ र घुमघामको खर्च निमार्ण कम्पनिका तर्फबाट पाउने निर्देशक सुनिल रावलले जनाए। उनले जो कोहि इच्छुकले यो अफरमा भाग लिन पाउने बताए। चलचित्र आउदो असार ३० गते अल नेपाल रिलिज हुँदैछ।
