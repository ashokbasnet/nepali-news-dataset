रुद्रमा निखिलको भिलेन अवतार, यस्तो छ ट्रेलर

काठमाडौँ । नेपाली चलचित्र क्षेत्रमा एक्सन किङको नामबाट परिचित नायक निखिल उप्रेती पहिलो पटक भिलेनको भूमिकामा देखिएका छन् ।

उनी चलचित्र रुद्रमा भिलेनको भूमिकामा देखिएका हुन् । निखिल आफैले निर्माण गरेको उक्त चलचित्रको ट्रेलर आज राजधानीमा आयोजित एक कार्यक्रमकाबीच सार्वजनिक गरिएको छ । चलचित्रमा सारा र विश्व शर्माले डेब्यु गरेका छन् भने उनीहरुकै मुख्य अभिनय रहको छ ।

रामजी लामिछानेको निर्देशनमा बनेको यस चलचित्रमा रोयदिप श्रेष्ठ, जितेन लामा, भाष्कर ओली, ज्याक श्रेष्ठ, अनिल पाण्डे लगायतका कलाकारहरुको समेत अभिनय छ ।

प्रेम कथामा आधिरत रुद्रमा खलपात्रको भूमिकामा रहेका निखिल उप्रेतीको धमाकेदार एक्सन रहेको छ । सौरभ लामाको छायांकन रहेको चलचित्र आउँदो साउन १३ गते रिलिज हुँदैछ ।
