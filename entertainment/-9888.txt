चलचित्र निर्माण सम्बन्धी ३ दिने कार्यशाला गोष्ठी ककनीमा सम्पन्न 

ककनी। तामाङ चलचित्र संघको आयोजनामा चलचित्र निर्माण सम्बन्धी ३ दिने कार्यशाला गोष्ठी नुवाकोटको ककनीमा सम्पन्न भएको छ । 

३३ जना तामाङ चलचित्रकर्मीहरु सहभागि कार्यक्रममा चलचित्रमा आदिवासीपन र आदिवासी चलचित्र बिषयमा नबिन सुब्बाले प्रशिक्षण दिएका थिए भने कथा लेखन पटकथा सम्बाद र निर्देशन बिषयमा अनुप सुबेदी र सम्पादन र छायाङकन बिषयमा छिरिङ रितर शेर्पाले प्रशिक्षण दिएका थिए । 

तामाङ चलचित्रकर्मीमा संख्यात्मक भन्दा गुणात्मक चलचित्र निर्माणमा प्रोत्साहन मिलोस भनेर यस किसिमको गोष्ठी कार्यक्रम आयोजना गरेको  संघका अध्यक्ष जेनिश दोङ बताउँछन्।

बिगत लामो समय देखी चलचित्रमा आवद्द रही निरन्तर चलचित्र निर्माण गर्दै आईरहेका निर्देशक, निर्माता, कलाकार, प्राबिधिकलगायका ब्यक्तित्वहरुको उपस्थित रहेको थियो । ३ दिनको यस कार्यक्रमले प्रशिक्षणको क्रममा धेरै चलचित्र सम्बन्धी ज्ञान हासिल गरेको र अब त्यो ज्ञानलाई चलचित्र निर्माणमा लगाउने समेत बताइएको छ । 

कार्यक्रम असार १ गते देखी ३ गते सम्म संचालन भएको थियो ।
