अवार्ड समारोहमै प्रियंका र आयुष्मानको प्रेम छताछुल्ल

काठमाडौँ । शनिबार काठमाण्डौँको हायात होटलमा आयोजित पाचौँ एनएफडीसी अवार्डमा नायिका प्रियंका कार्की र नायक आयुष्मान देशराज मिडियाको केन्द्रमा रहे । 

पछिल्लो समय यो जोडि प्रेम सम्बन्धमा रहेको गसिपले निकै स्थान पाईरहेको बेला उनीहरुको प्रेम सम्बन्धको वास्तविकता अवार्ड समारोहमा छताछुल्ल भयो । 

विश्व सर्वोत्कृष्ट नवअभिनेता, राष्ट्रिय चलचित्र पुरस्कार पाएका आयुष्मानले स्टेजबाटै प्रियंका आफ्नी प्रेमिका रहेको घोषणा गरे । त्यतिमात्र कहाँ हो र, जब प्रियंकाले चलचित्र 'छक्का पञ्जा'बाट भुवन सर्वोत्कृष्ट अभिनेत्री, राष्ट्रिय चलचित्र पुरस्कार प्राप्त गरेर आफू बसेको स्थानमा आईन्, तब आयुष्मानको खुशी बाहिर यसरी निस्कियो कि उनले प्रियंकालाई जुरुक्क उठाए अनि ओठमा चुम्बन गरे ।

उसो त प्रियंका आयुष्मानकी आमा, भाईसँगै बसेकी थिइन् । उनीहरुले पनि प्रियंकालाई बधाई दिएका थिए ।
