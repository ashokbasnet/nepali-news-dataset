सामाजिक विषयवस्तुले दर्शकको नजरमा पावरफुल रह्यो 'तारेभीर'

काठमाडौँ । गत शुक्रबारबाट 'देशभर' रिलिज भएको चलचित्र तारेभीर आज तेस्रो दिनमा प्रवेश गरेको छ । हिजो शनिवार दोस्रो दिनमा 'तारेभीर'ले राम्रै व्यापार गर्न सफल भएको छ ।

काठमाडौँका हलहरुमा तारेभीर हेर्ने दर्शकहरुको राम्रै उपस्थिती थियो । चलचित्र हेरेपछि दर्शकहरुले पनि फिल्म राम्रो बनेको प्रतिक्रिया दिए । प्रेम सुब्बाको निर्देशन एवम डि.के देवानले निर्माण गरेको यो चलचित्रमा रेखा फागो, विष्णु चेम्जोङ र नविन कार्कीको मुख्य भूमिका रहेको छ । 

दर्शकको नजरमा तारेभीर
शनिवार हलहरुमा तारेभीर हेर्न आउने दर्शकहरुको बाक्लो उपस्थिती थियो । हामी पनि दर्शककै रुपमा फिल्म हेरिरहेका थियौँ । सुरुवातमा दर्शकहरु शान्त रुपमा चलचित्र हेरिरहेका थिए तर त्यसको केही छिनमै दर्शकहरु कलाकारहरुको अभिनय हेरेर हलभित्रै हुटिङ गर्न थाले । चलचित्र हेर्न बच्चादेखि युवा अनि महिलाहरुको पनि उपस्थिती रह्यो । चलचित्र सकिएपछि हामी हल बाहिर दर्शकको प्रतिक्रिया लिन गयौं । प्रतिक्रियामा दर्शकहरुले चलचित्र राम्रो बनेको बताए । चलचित्रमा सबैको भूमिका कस्तो छ भनी प्रश्न सोध्दा उनीहरुले सबैको भिन्न भूमिका रहेपनि आ आफ्नो जोडदार प्रस्तुती दिएको बताए । साथै चलचित्र पारिवारीक खालको बनेकाले सबै परिवार बसेर हेर्न योग्य चलचित्र बनेको बताएका छन् ।

कस्तो चलचित्र हो तारेभीर 
तारेभीर सामाजिक यथार्थपरक घट्नामा आधारित चलचित्र हो । विशेष गरेर यो चलचित्रमा महिला शसक्तिकरणको विषयलाई उठान गरिएको छ । हाम्रो समाजमा अझैपनि व्याप्त आपराधिक घटना अनि महिलालाई हेर्ने नकरात्मक दृष्टिकोणलाई आधार बनाएर फिल्म बनाइएको छ । यस्तै यो चलचित्रले यदि महिलाले पनि अवसर पाए पुरुषभन्दा पनि राम्रो काम गरेर देखाउन सक्ने सन्देश बोकेको छ । त्यसैले परिवारमासँगै बसेर हेर्दा फरक नपर्ने हुँदा एकपटक सबैले हेर्नैपर्ने चलचित्र हो तारेभीर ।

तारेभीरमा कलाकाहरुको अभिनय
नायिकाद्वय रेखा फागो, विष्णु चेम्जोङ र नायक नविन अधिकारीको डेब्यु चलचित्र हो तारेभीर । चलचित्रमा उनीहरुले आआफ्नो भुमिका रामैसँग निभ्याएका छन् । चलचित्रमा विष्णु चेम्जोङ र रेखा थापा दिदीबहिनीको भूमिकामा देखिएका छन् । जहाँ दिदीको अभिनय गरेकी विष्ण चेम्जोङ एक प्रहरी निरिक्षक पनि हुन् । चलचित्रमा दुवैजनाको राम्रो एक्सन प्रस्तुती देख्न सकिन्छ । यस्तै नायक नविन कार्कीले पनि प्रशंसनिय एक्सन प्रस्तुती दिएका छन् । निर्माता देवान नायिका विष्णु र रेखाको दाईको भूमिकामा छन् । यस्तै धेरै चलचित्रबाट चर्चा कमाउन सफल कलाकार एंवम निर्देशक समेत रहेका प्रेम सुब्बा पनि चलचित्रमा मुख्य भूमिकामा छन् । निर्देशक प्रेम सुब्बा प्रहरी अफिसरको भूमिकामा छन् ।
