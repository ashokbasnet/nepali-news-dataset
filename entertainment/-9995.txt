सामाजिक सञ्जालमा चलचित्र सायद-२ को धमाकेदार प्रमोशन 

काठमाडाैं । सायद-२ आउदो असार ३० गते रिलिज हुदैछ। फिल्म प्रमोशनको लागि नयाँ नयाँ फन्डा अपनाउने लहर नै चलेको छ। यस्तै फन्डा गर्ने एक निर्माता हुन् सुनिल रावल। सायद-२ प्रमोसनको लागि ल्याएको फेसबुकमा सायद २ को व्यानरमा प्रोफाइल फोटो बनाउने फन्डाले यतिबेला सामाजिक सञ्जालमा राम्रै हिट खाएको छ।

३४ देखि ४५ उमेर समूह भित्रका फेसबुक प्रयोगकर्ताले सायद-२ को पोस्टरमा आफ्नो तस्बिर सजाएर प्रोफाइल तस्बिर बनाएका छन्। दुर्गेश फिल्मसले निर्माण गरेको यो चलचित्रको प्रोफाइल पोस्टर बनाउने मध्येका २ जना गोलाप्रथाद्धारा छानिएर दुई दिनका लागि पोखरा घुम्ने र बस्न पाउने छन्।

सोमबार सम्ममा १७ सय फेसबुक प्रयोगकर्ताले सायद-२ को प्रोफाइल पोस्ट गरिसकेका छन्। पुष्पराज न्यौपाने निर्देशित फिल्म सायद-२ मा सुशिल श्रेष्ठ, स्यारोन श्रेष्ठ र अमृत ढुंगानाको मुख्य भूमिका छ।
