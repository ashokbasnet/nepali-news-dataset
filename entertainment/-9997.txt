चलचित्र लालटिनको दोस्रो सातामा पनि सुखद व्यापार

काठमाडौ । चलचित्र लालटिनको प्रदर्शन दोस्रो सातामा पनि सुखद देखिएको छ । भानुप्रतापको निर्माण रहेको ग्याङस्टर चलचित्रले पहिलो साता करोड आँकडा पार गरेको थियो ।

दर्शकको मन जित्न सफल सिनेमा अहिले पनि काठमाडौं र मोफसलका अधिकांश हलमा प्रदर्शनमा रहेको छ ।
चलचित्रले अहिलेसम्म २ करोड ग्रस कमाइ गरेको बताइएको छ ।

दयाहाङ राई स्टारर फिल्म चल्नु पछाडि नेपाली दर्शकले फिल्मको कथा बस्तुलाई मन पराएको हुनु पर्दछ । निर्माता भानुप्रतापले पहिलो भागको व्यवसायिक सफलता दोस्रो सिक्वेलका लागि ऊर्जाको रुपमा प्राप्त भएको पनि बताउँछन् ।
