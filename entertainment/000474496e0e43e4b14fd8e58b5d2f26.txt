गीतकार किरण खरेललाई १ लाखको सम्मान

काठमाडौं, जेठ ६ - गीतकार संघ नेपालले वरिष्ठ गीतकार किरण खरेललाई एक लाख रुपैयाँको राष्ट्रिय स्रष्टा सम्मानबाट पुरस्कृत गर्ने भएको छ ।
गीतकार खरेललाई जेठ १४ गते ताम्रपत्र सहित एक लाख रुपैयाँको पुरस्कार दिईने संघले जनाएको छ ।
यस्तै २०७० सालमा बजारमा आएका र संघमा दर्ता भएका एक सय ५० बाट छनौट भएका १० गीत मध्ये एउटालाई उत्कृष्ट छनौट गरी एक लाख रुपैयाँ पुरस्कार दिइने संघले जनाएको छ ।
उत्कृष्ट १० मा परेका गीत मध्येबाट एउटा गीतलाई वर्ष गीत घोषणा गरिने गीतकार संघले जनाएको छ । अघिल्लो वर्षको राष्ट्रिय स्रष्टा सम्मानबाट वरिष्ठ गीतकार रत्नशमशेर थापा सम्माननित हुनुभएको थियो ।
