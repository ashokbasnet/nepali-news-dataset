ठमेल– सामाखुशी सडक अव ‘मञ्जु महत’ लोकमार्ग

सूर्यकुमार क्षेत्री/उज्यालो । काठमाडौं, चैत १६ – काठमाडौंको गल्कोपाखादेखि सामाखुशी चोचसम्मको सडकलाई मञ्जु महत लोकमार्ग नामाकरण हुने भएको छ ।
कलाकार र यातायात व्यवसायीबीच भएको सहमति अनुसार महतलाई माइक्रोले ठक्कर दिएको गल्कोपाखा सडकलाई महतको नाममा नामाकरण गरिने भएको हो ।
मञ्जु महत सडक नामाकरण गर्न यातायात व्यवसायीहरु तयार भएको लोक तथा दोहोरी गीत प्रतिष्ठानका केन्द्रीय अध्यक्ष चन्द्र शर्माले बताउनुभयो ।
ग्राण्डी अस्पतालको साढे चार लाख उपचार खर्च पनि व्यवसायीले व्योहोर्ने सहमति भएको शर्माले जानकारी दिनुभयो । मृतक महतको सोमबार अन्त्यष्टि गरिने छ ।
