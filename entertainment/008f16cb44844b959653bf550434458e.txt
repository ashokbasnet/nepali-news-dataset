७३ वर्षका अमिताभ बच्चन सर्वोत्कृष्ट अभिनेता

चैत १५ – भारतको ६३ औं राष्ट्रिय चलचित्र पुरस्कारमा दक्षिण भारतीय चलचित्र बाहुबलीले सर्वोत्कृष्ट चलचित्रको अवार्ड पाएको छ । एसएस राजामौलीको निर्देशनमा बनेको चलचित्र बाहुबली तेलुगु तथा हिन्दी दुवै भाषा तयार भएको थियो । यस्तै बाजिराव मस्तानीका निर्देशक सञ्जय लिला भन्सालीले सर्वोत्कृष्ट निर्देशकको अवार्ड पाएका छन् । चलचित्र पिकुबाट अमिताभ बच्चनले सर्वोत्कृष्ट अभिनेता तथा तनु विड्स मनु रिटर्नबाट कंगना रनावतले सर्वोत्कृष्ट अभिनेत्रीको अवार्ड पाएकी छन् । दम लगा के हइशा सर्वोत्कृष्ट हिन्दी चलचित्र बनेको छ । राष्ट्रपति भवनमा आयोजित कार्यक्रममा राष्ट्रपति प्रणव मुखर्जीले पुरस्कार वितरण गर्नु भएको हो । उहाँले २०१६ को पद्म पुरस्कार पनि वितरण गर्नु भएको छ । 
– एजेन्सीको सहयोगमा
