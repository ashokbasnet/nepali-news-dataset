बाढी पीडितलाई ‘मह’को मल्हम

काठमाडौ, भदौ १ – वरिष्ठ कलाकार जोडी मदनकृष्ण श्रेष्ठ र हरिवंश आचार्य महजोडीले सुनकोशी बाढी पीडितलाई सहयोग प्रदान गरेका छन् ।
नेपाल उद्योग परिसंघ र मह सञ्चार मिलेर स्थापना भएको नागरिक राहत कोष मार्फत सहयोग प्रदान गरिएको हो । शनिबार सिन्धुपाल्चोक गएर पीडितहरुलाई तीन लाख रुपैयाँ बराबरको सहयोग सामग्री वितरण गरिएको कलाकार श्रेष्ठले जानकारी दिनुभयो । तन्ना, तकिया, कार्पेट लगायत सुत्ने सामग्री राखिएको ५० बोरा पीडितलाई हस्तान्तरण गरिएको उहाँले बताउनुभयो । समाजसेवामा समेत सक्रिय महजोडीले यसअघि पनि बर्दिया, कोशी लगायत क्षेत्रमा पुगेर बाढी पीडितलाई सहयोग प्रदान गरेका थिए ।
तस्बिर साभार: हरिवंश आचार्यको फेसबुक पेज
