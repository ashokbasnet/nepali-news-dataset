सुटिङको क्रममा काटिएको थियो दयाको हात, हेर्नुहोस् ‘लुट २’को मेकिङ भिडियो

काठमाडौं, वैशाख १२ – निश्चल बस्नेतको निर्देशनमा बनेको सिनेमा ‘लुट–२’ को मेकिङ भिडियो सार्वजनिक भएको छ । सिनेमा सुटिङको समयमा निर्देशकले कलाकारहरुलाई दिएको निर्देशनलाई यस भिडियोमा देख्न सकिन्छ । २ मिनेट ३५ सेकेण्ड लामो यस भिडियोलाई सिनेमा ‘मेकिङ पार्ट वान’को नामले ‘ब्ल्याक हर्ष पिक्चर्स’ले आफ्नो युट्युब च्यानलमा सार्वजनिक गरेको छ । यस हिसावले सिनेमा मेकिङका अन्य भिडियोहरुलाई पनि हामीले देख्न पाउने छौँ । 
मेकिङ भिडियोमा कलाकारहरुले डर लाग्दा स्टन्टहरु दिनुका साथै छायाँकार पुरुषोत्तम प्रधानले ज्यानै जोखिममा राखेर सिनेमाका सिनहरु कैद गरेको देख्न सकिन्छ । त्यस्तै यस भिडियोमा सुटिङ समयमा दयाहाङ राईको हात सिसाले काटेको पनि प्रष्ट देखिएको छ । 
गत वर्षको फागुन १३ मा रिलिज भएको यस सिनेमाले आठ करोडको हाराहारीमा व्यापार गरेका थियो । यस सिनेमामा सौगात मल्ल, ऋचा शर्मा, दयाहाङ राई, विपिन कार्की, कर्मा शाक्य, सिर्जना सुब्बा, एलिसा राई लगायतका कलाकारहरुको मुख्य भूमिका छ ।

उज्यालो र forseenetwork.com को सहकार्य
