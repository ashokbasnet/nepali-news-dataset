आमिरलाई देशद्रोही भनेको छैन : तिवारी

पुस २६ – भारतीय जनता पार्टीका सांसद मनोज तिवारीले आफूले बलिउड अभिनेता आमिर खानलाई देशद्रोही नभनेको बताएका छन् । देशमा बढ्दै गएको असहिष्णुताप्रति आमिर खानको बयानपछि सांसद तिवारीले पर्यटन मन्त्रालयसँग सम्बन्धित संसदीय समितिको बैठकमा आमिरलाई देशद्रोहीको शंज्ञा दिएको खबर आएको थियो । भोजपुरी चलचित्रका अभिनेता तथा गायक तिवारीले भने आफूले यस्तो केही नभनेको र यस्ता खबर सार्वजनिक गर्ने सञ्चारमाध्यम विरुद्ध मानहानीको मुद्दा दायर गर्ने बताएका छन् । प्रकाशित खबरमा उल्लेख गरिएको स्रोत के हो भन्ने खुलाउनु पर्ने बताउनुभयो । 
– एजेन्सीको सहयोगमा
