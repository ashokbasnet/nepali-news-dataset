चलचित्र विकास बोर्डमा फेरि ताला

काठमाडौ, माघ ४ – आन्दोलनरत चलचित्रकर्मीले चलचित्र विकास बोर्डमा फेरि ताला लगाएका छन् । झण्डै एक सय जना चलचित्रकर्मीले नाराजुलुस सहित गएर बोर्डमा ताला लगाएका हुन् ।

विभिन्न माग राखी आन्दोलनमा उत्रिएका चलचित्रकर्मीले ६ दिनअघि लगाएको ताला प्रहरीले बुधबार बल प्रयोग गरी खुलाएको थियो ।

माग पूरा गर्नुको साटो प्रहरी लगाएर ताला तोडेको भन्दै चलचित्रकर्मी आक्रोशित बनेका छन् । बोर्डको स्वायत्तता, बोर्डमा चलचित्रकर्मीको नियुक्ति, बक्स अफिसको व्यवस्था लगायत माग राखेर चलचित्र सम्बन्धि विभिन्न ११ वटा संस्था आन्दोलनमा छन् ।
