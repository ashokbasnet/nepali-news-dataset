​सँगै डेब्यु, तर कोही सुपर हिट, कोही सूपर फल्प

असार २९ – सन् २००३ मा फिल्म बुमबाट बलिउडमा ब्रेक लिएकी अभिनेत्री कटरिना कैफ १६ जुलाईमा ३३ औँ जन्मदिन मनाउँदै छिन् ।  २००३ को फल्प फिल्म बुमबाट बलिउडमा पाइला टेकेकी उनले त्यसपछि भने दर्जनौं  सफल फिल्म दिएकी छिन् । 
व्यवसायिक रुपमा सफल अभिनेत्रीको रुपमा स्थापित उनका एक था टाईगर, जिन्दगी ना मिलेगी दोबारा, जब तक है जान, धुम ३, ब्याङब्याङ केही सुपरहिट फिल्महरु हुन् । कटरिनासँगै  सन् २००३ मा अरु अभिनेत्रीहरुले पनि ब्रेक लिए । त्यसबेला बे्रक लिएका अभिनेत्रीहरु कोही सुपरहिट छन् भने कोही सुपर फ्ल्प ।  
कटरीनासँगै बलिउडमा डेब्यु गरेका केहि अभिनेत्रीहरुको सफलता र असफलता
भूमिका चावला 
भूमिकाले सलमानको फिल्म तेरे नाम २००३ मार्फत बलिउडमा ब्रेक लिएकी हुन् । फिल्ममा मेघनाको भूमिका निभाएर उनले निकै चर्चा बटुलिन् । तेरे नाम पछि उनलाई फिल्म अफरको ओइरो लाग्यो । त्यसपछि उनले दिल ने जिसे अपना काहा, सिलसिले, दिलजो भि कहे, फैमिली, गांधीमायफादर जस्ता फिल्ममा काम पनि गरिन् । 
तर उनका ती सबै फिल्महरुले बक्स अफिसमा खासै कमाल गर्न सकेनन् । जसका कारण भूमिकाले बलिउडबाटै बिदा लिईन्  । बलिउडबाट बिदा लिएपनि भूमिकालाई दक्षिण भारतीय फिल्महरुले भने राम्रो सफलता दिएका छन् । उनी दक्षिण भारतीय फिल्ममा सक्रिय छिन् ।   
प्रियंका चोपडा 
अभिनेत्री प्रियंका चोपडाको डेब्यु फिल्म हो द हिरो – लव स्टोरी अफ द स्पाई ।  मिस वल्र्डको ताज पहिरिएपछि उनले सनी देओल र प्रिटी जिन्टा स्टारर फिल्म हिरोसँगै बलिउडमा ब्रेक लिएकी थिईन् । 
त्यसपछि ऐतराज २००४, फेसन २००८, बर्फी २०१२, मेरी कम २०१४, दिल धडकने दो २०१५, बाजीराव मस्तानी २०१५ ले उनलाई चर्चामा चुल्याए । प्रियंकाको चर्चा बलिउडमामात्र सिमित छैन । 
उनले हलिउडमा समेत आफ्नो स्थान बनाइसकेकी छिन् । उनले खेलेको फिल्म बे वाच २०१७ मा रिलिज हुँदैछ । यस्तै चाँडै नै उनलाई क्यान्टोको सिजन २ मा पनि देख्न पाइने छ । प्रियंका चोपडालाई बलिउडका सुपर सफल अभिनेत्रीको सूचिमा राखिन्छ । 
लारा दत्त 

अक्षय कुमार र प्रियंका चोपडा स्टारर फिल्म अंदाजबाट लाराले सन् २००३ मा बलिउडमा ब्रेक लिएकी हुन् । त्यसपछि उनले काल २००५, पार्टनर २००७, ब्लु २००९, हाउसफूल २०१०, जस्ता सफल फिल्महरुमा काम गरेकी छिन् । लाराको करियरलाई असफल भन्न पनि सकिन्न । 
उनको करियर ग्राफ एभरेज छ । उनले सन् २०११ मा टेनिस खेलाडी  महेश भूपतिसँग विवाह गरेकी हुन् । विवाह पछि एक छोरीकी आमा बनिसकेपछि पनि उनी फिल्म क्षेत्रमा फर्कीइन् ।  आमा बनीसकेपछि उनले फितूर, सिङ ईज ब्लीङ, अजहर लगायतका फिल्ममा काम गरेकी छिन् । आफ्नो कामबाट लारा सन्तुष्ट छिन् र दर्शकको प्रशंसा पनि बटुलि रहेकी छिन् । 
जेनलिया डिसुजा
सन् २००३ मा फिल्म तुझे मेरि कसमबाट बलिउडमा ब्रेक लिएकी अभिनेत्री जेनेलिया बलिउडमा भन्दा साउथ फिल्ममा सफल छिन् । तुझे मेरि कसम पछि केहि साउथ फिल्ममा काम गरिन् र सफलता पनि पाइन । उनले जाने तु जाने ना बाट बलिउडमा कमब्याक गरेकी हुन् । साउथ फिल्ममा सफल अभिनेत्रीहरुको सूचिमा पर्ने जेनेलियाले बलिउड फिल्मबाट भने सोचे जस्तो सफलता पाउन सकीनन् । उनले सन् २०१२ मा अभिनेता रितेश देशमुखसँग विवाह गरिन् । विवाह पछि दुई छोरा जन्माएकी जेनेलिया हाल सन्तानकै रेखदेखमा ब्यस्त छिन् ।  
सेलीना जेट्ली 
सन् २००३ मै फिल्म जानशीबाट बलिउडमा ब्रेक लिने अभिनेत्री सेलिना पनि फ्ल्प अभिनेत्रीमा पर्छिन् ।  सेलिनाले जानशी पछि  सन् २००५ मा नो ईन्ट्री, टोम किड एण्ड हेरी २००६, अपना सपना मनीमनी २००८ लगायतका फिल्महरुमा काम गरिन् । तर ती फिल्महरुले उनको करियरलाई उकास्न भने सकेन । सन् २०१२ मा उनले होटल व्यवसायी पिटर हागसँग विवाह गरिन् । विवाह पछि दुई जम्ल्याहा छोरा जन्माएकी सेलिना अहिले बलिउडबाट टाढै छिन् ।
जुही बब्बर 
अभिनेता राज बब्बरकी छोरी जुही बब्बर ले सन् २००३ मा सोनु निगमको साथमा फिल्म काश आप हमारे होते मार्फत बलिउडमा ब्रेक लिएकी थिइन् । अभिनेत्री जुहीलाई भने बउिडले खासै सफलता दिएन । जुही बलिउडका फ्ल्प अभिनेत्रीहरुको सूचिमा पर्छिन् ।
उज्यालाे र forseenetwork.com काे सहकार्य
