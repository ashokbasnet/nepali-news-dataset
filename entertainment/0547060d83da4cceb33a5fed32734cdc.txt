‘झोला’भित्र के होला ? (अडियो सहित)

काठमाडौं, माघ २५ – कृष्ण धरावासीको कृतिमा आधारित चलचित्र ‘झोला’ अहिले देशभरका हलहरुमा प्रदर्शन भइरहेको छ ।
उबेलाको समाजमा व्याप्त सतीप्रथाको कारुणिक कथा समेटेको झोलाले दर्शकको आकर्षण बढाएको पाइएको छ ।
नेपालमा चलेको १० वर्ष लामो सशस्त्र द्वन्द्वको एउटा प्रतिनिधिमूलक घटनाबाट सुरु हुने चलचित्र सती प्रथाको अन्त्य गर्ने राणा प्रधानमन्त्री चन्द्रसमशेरको सम्झनामा पुगरे टुंगिन्छ ।
आज भन्दा करिब १ सय वर्ष अघिसम्म नेपाली समाजमा व्याप्त सती प्रथाको यथार्थलाई चलचित्र चित्रण गरिएको छ । सती प्रथा कायम रहँदा एउटी नारीले भोग्नुपरेको पीडा र सन्तानले गुमाएको मातृस्नेहलाई पनि  राम्रोसँग चित्रण गरिएको छ । त्यसो त धरावासीको ‘झोला’ वर्तमान समाजका आधुनिक पिँढीलाई इतिहाससँग जोड्ने एउटा गतिलो अस्त्र पनि हो ।
चलचित्र बन्नु अघि नै झोला कथाले श्रुती संवेग कार्यक्रममार्फत लोकप्रियता कमाइसकेको थियो ।
झोला कथा चलचित्र बन्नुअघि उज्यालो नाईन्टी नेटवर्कको कार्यक्रम श्रुति संवेगमा पनि प्रसारण भएको थियो । अच्युत घिमिरे 'बुलबुल'ले कार्यक्रम श्रुतिसंवेगमा बाचन गर्नुभएको कथा ‘झोला’ सुन्नुहोस ।
