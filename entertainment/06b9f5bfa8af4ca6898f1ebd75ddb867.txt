आर्यन र केकी उत्कृष्ट

अर्जुनकुमार संग्रौला/  उज्यालो। काठमाडौं, मंसिर १६ -  सिजी कामना फिल्मस् अवार्ड २०७१ सम्पन्न भएको छ  । कामना प्रकाशनले आफ्नो ३० औं वार्षिकोत्सव मनाउँदै सोमबार आर्मी अफिसर्स क्लबमा भएको कार्यक्रममा हरिप्रसाद रिमाललाई किर्तिमानमय दीर्घ सम्मान र प्राविधिकतर्फ बैकुण्ठमान मास्केलाई एक/एक लाख नगद सहित सम्मान गरेको होे ।
पहिलो संस्करणको सिजी कामना फिल्म अवार्डमा नायक आर्यन सिग्देल र नायिका केकी अधिकारीले उत्कृष्ट नायक नायिकाको अवार्ड थाप्न सफल भएका छन् । दुबैले चलचित्र महसुशबाट अवार्ड हात पारेका हुन् । खुट्टाको अपरेशन गराएर बेड रेष्ट गरिरहेका आर्यन बैशाखी टेकेरै अवार्ड थाप्न पुग्नु भएको हो । 
त्यस्तै, चलचित्र महसुशले सर्वाधिक विधामा अवार्ड हात पार्न सफल भएको छ । उत्कृष्ट फिल्म, निर्देशक, कथा, अभिनेता, अभिनेत्री र सह अभिनेत्री सहित महसुशले कुल ६ विधामा पुरस्कार जितेको छ । चलचित्र नाई न नभन्नू ल २ ले पाँच विधामा पुरस्कार पाएको छ भने होस्टेल र मोक्षले चार/ चार विधामा आवर्ड हात परेको छ । क्रिटिक्स अवार्डको तीन विधा अन्तर्गत संगीतकारतर्फ हरी लम्साल, फेसन तर्फ मुक्ता श्रेष्ठ र नाटक तर्फ प्रविन खतिवडा सम्मानित हुनु भएको छ । ‘अन्तराल’ फिल्मबाट दिपा बस्नेतले क्रिटिक्स अवार्ड लिनु भयो ।  अवार्ड कार्यक्रमको सुरुमा भुवन केसी, गौरी मल्ल, शिव श्रेष्ठ, करिश्मा मानन्धर, रमेश उप्रेती, झरना थापा, नम्रता सापकोटादेखि लिएर बाल कलाकार अनुभव रेग्मी र सुज्ञानी भट्टराईले सयुक्त रुपमा नेपाली फिल्मका चर्चित गीतमा आकर्षक नृत्य प्रस्तुत गर्नु भएको थियो ।  
पहिलो संस्करणको सिजी कामना फिल्मस् अवार्डका उत्कृष्ट विधा यस प्रकार छन्:
उत्कृष्ट मेकअप – नीमा लामा, मौन
उत्कृष्ट साउण्ड डिजाइन – उत्तम न्यौपाने, मौन
उत्कृष्ट छायाँकार – हरी लामा, होस्टेल
उत्कृष्ट सम्पादक – सुरेन्द्र पौडेल, होस्टेल
उत्कृष्ट द्वन्द्व निर्देशक – सूर्य थोकर, लभ फरेभर
उत्कृष्ट ब्याग्राउण्ड स्कोरर – रोशित शाक्य, मौन
उत्कृष्ट नृत्य निर्देशक – कविराज गहतराज, काली
उत्कृष्ट कथा – प्रविन श्रेष्ठ, मोक्ष
उत्कृष्ट पटकथा – नवल नेपाल, महसुश 
उत्कृष्ट संवाद – राजन कठायत र प्रज्ञान थापा, मोक्ष
उत्कृष्ट नव अभिनेत्री – प्रकृति श्रेष्ठ, होस्टेल
उत्कृष्ट नव अभिनेता – कोसिश श्रेत्री, मोक्ष
उत्कृष्ट पाश्र्व गायक – प्रेम परिययार, नाईं नभन्नू ल २
उत्कृष्ट पाश्र्व गायिका – रजिना रिमाल, नाईं नभन्नू ल २
उत्कृष्ट हास्य कलाकार – विल्सन विक्रम राई, प्रोड्युसर
उत्कृष्ट खलपात्र – मनोज आरसी, मधुमास
उत्कृष्ट बाल कलाका्र – अनुभव रेग्मी, नाईं नभन्नू ल २
उत्कृष्ट नव निर्देशक – प्रविन श्रेष्ठ, मोक्ष
उत्कृष्ट गीत रचनाकार – डा.कृष्णहरी बराल, नाईं नभन्नू ल २
उत्कृष्ट संगीतकार – गैरे सुरेश नाईं, नभन्नू ल २
उत्कृष्ट सह अभिनेत्री – बेनिशा हमाल, महसुश
उत्कृष्ट सह अभिनेता – गौरव पहारी,होस्टेल
उत्कृष्ट अभिनेत्री – केकी अधिकारी, महसुश
उत्कृष्ट अभिनेता – आर्यन सिग्देल,महसुश
उत्कृष्ट निर्देशक – नवल नेपाल,महसुश
उत्कृष्ट फिल्म – महसुश
