बाहुबलीले बनायो नयाँ कीर्तिमान

साउन १८ – दक्षिण भारतीय चलचित्र बाहुबलीले नयाँ कीर्तिमान बनाएको छ । तमिल तथा तलेगु भाषामा बनेको चलचित्र बाहुबली हिन्दी भाषामा पनि रिलिज भएको थियो । चलचित्र बाहुबलीले प्रदर्शनमा आएको चार हप्तामा पाँच सय करोडको व्यापार गर्दै नयाँ कीर्तिमान बनाएको हो । यो सँगै बाहुबली पाँच सय करोडको व्यापार गर्ने भारतमा क्षेत्रीय भाषामा बनेको पहिलो चलचित्र बनेको छ । हिन्दी भाषामै बनेका चलचित्रमा पनि अहिलेसम्म आमिर खान अभिनित पिके र धुम ३ ले मात्रै पाँच सय करोड भन्दा धेरैको व्यापार गर्न सकेका छन् । बाहुबली विश्वभर दुई हजार भन्दा धेरै स्क्रिनमा एकै साथ प्रशर्दनमा आएको छ । प्रभास, राणा दग्गुबाती, अनुष्का शेठ्ठी र तमन्ना भाटिया प्रमुख भूमिकामा छन् । एस एस राजामौलीले निर्देशन गरेको चलचित्र बाहुबलीलाई दर्शकले मात्रै नभएर समिक्षकहरुले पनि मन पराएका छन् ।
– एजेन्सीको सहयोगमा
