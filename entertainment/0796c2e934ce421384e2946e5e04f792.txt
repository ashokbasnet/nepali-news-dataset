चीनकी वेनले जितिन् विश्व सुन्दरीको ताज

भदौ २ - चीनकी वेन जिया यूले विश्व सुन्दरी प्रतियोगिताको ताज जितेकी छिन् ।  चिनको वर्डोस शहरमा भएको प्रतियोगितामा १ सय १६ देशका सुन्दरीलाई पछि पार्दै चिनियाँ सुन्दरीले ताज पहिरेकी हुन् ।
वेल्सकी सोफिया मुल्ड्स फस्ट रनर अप र अष्ट्रेलियाकी जेसिका खवाते सेकेण्ड रनर अप भइन् । यो प्रतियोगितामा नेपालकी श्रृष्टि श्रेष्ठले कुनै पनि विधाको उपाधि जित्न सकिनन् ।
उनी मिस सोसियल मिडियाको विधामा १३ औं भईन् भने वीच फेसन विधामा टप टेनमा परेकी थिईन् । भारतकी भनिया मिश्रा, जमैकाकी डियन रोबिन, दक्षिण सुडानकी एन्टोग डिमेच र ब्राजिलकी मारिना नोटारेङ्गेले टप सेभेनमा परेका थिए ।
- एजेन्सीको सहयोग
