विल्सनले राजा राजेन्द्रलाई किने भने गफाडी ?

काठमाडौं, जेठ १४ – अभिनेता विल्सन विक्रम राई यतिबेला सिनेमा ‘रातो घर’को प्रमोशनमा जुटेका छन् । यस सिनेमामा उनको केही लगानी पनि रहेको छ । यहि कारण पनि उनी सिनेमाको प्रमोशनमा कुनै कसर बाँकी राख्न चाहदैनन् । विल्सनसँगै मेनुका प्रधान, गौरभ पहारी लगायतका कलाकारको अभिनय रहेको यो सिनेमा  जेठ १९ गते देशभर प्रदर्शन हुँदैछ । यहि सिनेमाको प्रमोशनको क्रममा हामीले उनीसँग केही कुराकानी गरेका छौँ । यो कुराकानी विल्सनका साथी विशेष छ ।
विल्सन विक्रम राईको टेलिभिजन शो आउन किन बन्द भयो ?
म त माग्ने बुढाले जे भन्नुहुन्छ त्यहि गर्छु । अरुको लागि माग्ने बुढा भएपनि मेरो लागि दिने बुढा हो उहाँ । मैलै पार्टी बदलेको छैन । म पार्टी बदल्ने खालको मान्छे पनि हैन । मलाई जसले यस क्षेत्रमा ल्यायो म त उसैलाई बा भन्छु नि अझै पनि ।  अलि माथि पुगेँ भन्दैमा अरुलाई बा भन्न सक्दिन म ।
मेरो नैतिकताले पनि दिँदैन । उहाँले जे भन्नु हुन्छ म त्यहि गर्छ । अहिलेसम्म पनि मैलै उहाँलाई पर्खिराखेको छु । उहाँ र म सायद छिट्टै नै खासखुसमा माग्ने र तक्मे भएरै आउँछौँ ।
खासखुस अहिले युट्युबमा उपलब्ध छ । तपाईँको आफ्नै च्यानल पनि छ नि हैन ?
छ । मेरो आफ्नो छुट्टै युट्युब च्यानल छ । माग्नेको पनि छुट्टै छ । र हामीले अफिशियल रुपमा खोलेको ‘आमा अग्नी कुमारी’ छ जहाँबाट हाम्रो सिरियलहरु अनएयर हुन्छन् ।  अनि माग्ने बुढा डट कम उहाँको एउटा व्यक्तिगत छ । अनि मेरो तक्मे बुढो डट कम व्यक्तिगत छ । 
तपाईँ र केदार जीको उमेरको अन्तर कति छ ?
हाम्रो उमेरको अन्तर खासै धेरै छैन । तर मैलै उहाँलाई काका भन्छु ।  अनि उहाँले पनि मलाई  भान्जा भन्नुहुन्छ । सबै कुराहरु खोल्न पाईँदैन भनेर म उहाँलाई मामा चाहिँ भन्दिन । मामा भन्दा  हात जोडेर हिड्न पाईने खुट्टा जोडेर हिड्न नपाईने । तर काका भन्यो भने त सबै कुरा चल्छ । मैलै चाहिँ खुल्नको लागि काका भन्छु । अनि उहाँले चाहि मलाई मायाले भान्जा भन्नहुन्छ । 
तपाईँको एकदमै गफाडी साथी को हो ?
मेरो एक जना राजा राजेन्द्र पोख्रेल (युवा हाँस्यब्यङग्यकार) भन्ने साथी छ । हामी एउटै ठाउँको हो । एकदमै ठूल्ठूलो कुरा गर्छ  उसले । उसँग भेट्दा लाग्छ ऊ बिबिसीमा कार्यक्रम चलाउँदै छ । भर्खरै बिबिसीमा बोलेर आएको जस्तो महसुस गराउँछ । भयङकर ठूलो कुरा गर्छ । उसलाई जतिले चिन्नुहुन्छ गफाडी भनेर चिन्नुहुन्छ । 
तपाईँको एकदमै अल्छी साथी को हुनुहुन्छ ?
मेरो एकजना भाई छ तर हामी साथी जस्तै छौँ । विशाल श्रेष्ठ । ऊ चाहि एकदमै अल्छि छ ।  उसलाई त उसिनेको अण्डालाई पनि छिल्न पनि (बोक्रा फाल्न) अल्छि लाग्छ । पहिले नै बोक्रा फालेर उसिन्ने अनि पाक्ने बित्तिकै सिधै खान खोज्छ ऊ त । 
अनि भात पनि हातले खान अल्छि लाग्छ भन्दै गाईवस्तुले जस्तै सिधै मुखले खाऊ न भन्छ । उसलाई बनाउन जाँगर आउँदैन तर खान चाहि आउँछ । खानमा त माहिर छ ऊ । 
साथीको हातबाट कुटाई खानु भएको छ ? 
मैलै कुटाई चाहिँ लास्टै धेरै खाको छु ।  अनि अरुलाई पनि कुटेको छु । सानो बेलामा मैलै एक जना साथीलाई कक्षामा बस्दा खेरी कम्पास राख्देको थिएँ । कक्षामा सर आउँदा, गुड मर्निङ सर.. भनेर उठ्ने अनि बस्ने बेलामा अविस्ता भन्ने एक जना साथीलाई कम्पास राख्देको थिएँ । अलिहे त उनी कहाँ छन् थाहा छैन ।
तपाईँको कोही हाजमोला जस्तो साथी हुनहुन्छ ? जे लगेनी पचाउने ?
त्यस्तो त छैन ।  बरु मैलै चाहिँ बिर्सन्छु फिर्ता गर्न । कहिलेकाँही सुटिङको लुगाहरु आफूसँग आउँछ । पछि छायाकंन सकिइसकेको हुन्छ फर्काउन अप्ठ्यारो लाग्छ । अनि उहाँहरुले चाहिँ मलाई हजमोला सोच्नुहुन्छ कि जस्तो लाग्छ ? 
- उज्यालो र forseenetwork.com को सहकार्य
