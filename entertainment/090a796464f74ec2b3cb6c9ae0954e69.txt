​आमिर खानको ‘सिक्रेट सुपरस्टार’को फस्र्ट शोलाई ‘स्ट्यान्डिङ ओभेसन’

असोज १९ – आमिर खानको आगामी चलचित्र ‘सिक्रेट सुपरस्टार’ को फस्र्ट कपी स्क्रिनिङलाई दर्शकले उठेर ताली बजाएर स्वागत (स्ट्यान्डिङ ओभेसन) गरेका छन् । आमिर खान, विजय कृष्ण आचार्य, आदित्य चोपडालगायतको फिल्म टिमका सदस्यहरुको उपस्थिति रहेको थियो । 

दंगल नायक खानले इस्तानबुल जानुभन्दा अगाडि चलचित्र हेर्न चाहेका थिए । त्यसैले बुधबार आमिर खान र चलचित्रका अन्य पात्र र क्रु मेम्बरहरुलाई विशेष प्रदर्शनको व्यवस्था गरिएको थियो । चलचित्र हेर्न बसेका सबै चलचित्र प्रभावित भएर स्ट्यान्डिङ ओभेसन दिएका थिए । चलचित्रका संगीतकार अमित त्रिवेदीले चलचित्र हेरेपछि प्रतिक्रिया दिएका छन्, ‘मैले ‘सिक्रेट सुपरस्टार’ मा काम गर्न थालेको १८ महिना भैसकेको छ । प्रत्येक दृश्यको स्कोर गर्नका लागि धेरै पटक चलचित्र हेरे टेस्ट स्क्रिनिङले मलाई निकै नै छोएको छ । यो चलचित्रमा काम गर्न पाउनु मेरो लागि ठूलो अवसर हो । आमिर र अद्वैत सरलाई यस्तो सुन्दर चलचित्रमा काम गर्न दिनु भएकोमा धन्यवाद ।’
चलचित्रको ट्रेलर निकै नै मन पराइएको छ । संगीतका बारेमा बनाइएको चलचित्र ‘सिक्रेट सुपरस्टार’ एउटी किशोरीको गायक बन्ने सपनामा आधारित छ । उनले गायक बन्नका लागि आफ्नो परिचय लुकाएर संघर्ष गरेकी छिन् । चलचित्र दिपावलीको अवसर पारेर अक्टोबर १९ मा रिलिज हुँदैछ ।
