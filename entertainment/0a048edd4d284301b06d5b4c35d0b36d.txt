साधना सरगमको स्वरमा तीजको गीत

पर्वत, भदौ १० –भारतीय गायिका साधना सरगमको स्वर धेरै नेपाली चलचित्रका गीतमा त सुनकै हो । अब भने उनको स्वरमा तीजको गीत पनि सुन्न पाइने भएको छ । 
हिन्दु नेपाली नारीहरुको पर्व तीजको अवसर पारेर पर्वतका शंकर लामिछानेले बजारमा ल्याएको गीति एल्बम ‘धुम’ मा गायिका सरगमले ‘आफू पनि नाचिन्छ’ बोलको गीत गाएकी छन् ।
तीज गीतमा नयाँ पन दिनका लागि अग्रज भारतीय कलाकार सरगमको स्वर समावेश गरेको कलाकार लामिछानेले बताउनुभयो । यो गीत पूर्णिमा श्रेष्ठको पनि स्वरमा पनि रेकर्ड गरिएको छ । ‘यो पहिलो नेपाली गीत हो, जुन नेपाली र भारतीय कलाकार दुवैको आवाजमा रेकर्ड भएको छ’ लामिछानेले भने ‘संस्कृतिको सम्मान भारतीय कलाकारले गरेको आभास यो गीतमा भएको छ ।’
लोक र मोर्डन दुवै शैलीमा रेकर्ड गरिएको गीतले राम्रै चर्चा कमाइरहेको लामिछानेको दाबी  छ । शहरी परिवेशमा मनाउने तीज पर्व र गाउँले परिवेशमा मनाइने तीज पर्व दुवैलाई गीत मार्फत आफूले समेट्न चाहेको उनले बताए ।
केही बर्ष पहिलेदेखि अष्टे«लियामा बस्दै आएका लामिछानेले यस अघिपनि इदको अवसरमा उर्दु भाषाको गीति एल्बम बजार ल्याएका थिए भने क्रिकेट खेलाडीको मनोबल बढाउने गीत पनि बजारमा ल्याइसकेका छन् ।
