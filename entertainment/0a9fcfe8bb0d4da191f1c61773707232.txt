​नेपाल आइडलका सुजाता र सागर सहित युएईमा बृहत्त सांस्कृतिक साँझ

उमाकान्त पाण्डे/उज्यालो । 
मंसिर ७ – युएईको आबुधाबीमा नेपाल आइडलका प्रतिस्पर्धी सुजाता पाण्डे र सागर आलेले प्रस्तुती दिने भएका छन । नेपाल मगर संघ युएई शाखाले अयोजना गरेको बृहत्त सांस्कृतिक साँझमा उनीहरुले आफ्नो प्रस्तुती दिने भएका हुन् । 
नेपाल मगर संघ युएई शाखाको आयोजनामा आबुधाबीमा मसिंर ८ गते हुने कार्यक्रममा सहभागी हुन कलाकार सुजाता पाण्डे बुधबार नै युएई आइपुग्नु भएको छ भने सागर आले बिहीवार युएई आउँदै हुनुहुन्छ । कार्यक्रम आबुधाबीको फल्कोनर थिएटरमा हुने सांस्कृतिक साँझको तयारी अन्तिम चरणमा पुगेको आयोजकले जनाएको छ । 
युएईमा नेपाल आइडल बुद्ध लामा, दोस्रो भएका निशान भट्टराई र तेस्रो भएका प्रताप दासले यसअघि पनि कार्यक्रम गरिसकेका छन् । 
यसैबिच नेपाल मगर संघ युएई शाखाको नवांै महाधिवेशन तथा घोषणा सभाका लागि नेपाल मगर संघका केन्द्रीय महासचिव ज्ञानेन्द्र पुन पनि यसै साता युएइ आइसक्नु भएको छ । 
संघको आगामी कार्यकालका लागि भुवन मगरको संयोजकत्वमा निर्वाचन समिति बनाएर काम गरिरहेको र नव निर्वाचित पदाधिकारीको घोषणा पनि कार्यक्रमको अन्तिममा गरिने संघका अध्यक्ष राजु सिन्जाली मगरले जानकारी दिनुभयो ।
