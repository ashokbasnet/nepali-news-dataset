भारतका चर्चित हाँस्यव्यंग्य कलाकार कपिल शर्मा नेपाल आउने

काठमाडौं, कात्तिक ३० – भारतका चर्चित हाँस्यव्यंग्य कलाकार कपिल शर्मा नेपाल आउने भएका छन् । एनसेलले आयोजना गर्ने कार्यक्रममा शर्मा नेपाल आउन लागेका हुन् । आफ्ना ग्राहकलाई मनोरञ्जन प्रदान गर्ने उद्देश्यले एनसेलले  मंसिर २७ मा सांगीतिक तथा मनोरञ्जनले भरिपूर्ण कार्यक्रम एनसेल पर्पल फेष्ट गर्दैछ ।
पर्पल फेष्टमा नेपाली तथा भारतीय कलाकारहरुको उपस्थिती रहनेछ र एनसेलका ग्राहकको साँझ संगीत र हाँसोले भरिपूर्ण बनाउने तयारी गरेको छ । कार्यक्रममा भारतका कपिल शर्मा र सांगीतिक व्यक्तित्व सोनु निगमसँगै नेपाली गायकहरु सुगम पोखरेल, यम बुद्घ तथा जीतु नेपाल र विल्सन विक्रम राईको समेत सहभागिता रहनेछ ।
कात्तिक ३० देखि मंसिर २६ गतेसम्म १ जी बी वा त्योभन्दा धेरै डाटा एक्टिभेट गर्ने एनसेलका कुनै पनि ग्राहकहरुले काठमाडौं उपत्यका कुनै पनि तथा वनेपाका एनसेल सेन्टरबाट  पर्पल फेष्टको टिकट प्राप्त गर्न सक्नेछन् ।
ग्राहकको सहजताका लागि एनसेलले तीन प्रकारका टिकटहरु उपलब्ध गराउने छ । कर वाहेक रु २९९९ मूल्य रहेको १० जीबी प्याकको खरिद गर्नेले गोल्ड टिकट, कर वाहेक रु १३९८ मुल्यको २ जीबी (१ जीबी प्लस १ जीबी प्याक) खरिद गर्नेले सिल्भर टिकट र कर वाहेक रु ६९९ रहेको १ जीबी डाटा प्याक खरिद गर्नेले ब्रन्ज टिकट प्राप्त गर्नेछन् ।
