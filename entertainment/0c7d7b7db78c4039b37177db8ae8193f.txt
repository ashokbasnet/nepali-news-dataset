आँट भएको केटा खोज्दै रेखा थापा

काठमाडौ, भदौ १ – अभिनेत्री रेखा थापाले आफुले अहिलेसम्म आँट भएको केटा नपाएको गुनासो गरेकी छन् ।
दशैमा रिलिज हुन लागेको आफ्नो चलचित्र ‘हिम्मतवाली’को ट्रेलरमा उनले यही कुरा खोलेकी छन् । हालै युट्युब मार्फत रिलिज गरिएको चलचित्रको ट्रेलरमा रेखालाई निकै बोल्ड रुपमा प्रस्तुत गरिएको छ ।
उनले फाइट खेलेकी छिन्, घोडा दौडाएकी छिन्, स्टन्ड गरेकी छिन् अनि छमछमी कम्मर मर्काएकी छिन् । पूर्ण एक्सन शैलीमा निर्माण गरिएको चलचित्र ‘हिम्मतवाली’मा दुवै हात नभएका सर्दशन गौतम नायक छन् ।
फूलपातीको दिन हलहरुमा लाग्ने चलचित्र हिम्मतवालीको यसअघि चारवटा गीत सार्वजनिक भइसकेका छन् । चलचित्रमा शुरुवाती सुटिङमा श्याम भट्टराई निर्देशक भएपनि पछि उनीसँग झगडा परेपछि रेखा आफै निर्देशक बनिन् ।
– अर्जुनकुमार संग्रौला
हालै सार्वजनिक हिम्मतवालीको ट्रेलर हेर्नुहोस्ः
