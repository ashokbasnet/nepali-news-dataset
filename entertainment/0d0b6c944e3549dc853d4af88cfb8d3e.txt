१० जनासँग प्रेम गरेका राजेन्द्र खड्गीले दुई जनासँग विवाह गरे

काठमाडौं, माघ १४ – द्धन्द निर्देशक राजेन्द्र खड्गीले विवाह गरेको ३५ वर्ष भइसकेको छ । उनले आफ्नै दिदीको नन्दलाई श्रीमती बनाएर भित्र्याएका थिए त्यो पनि भगाएर । उनीहरुको विवाह हुँदा राजेन्द्रकी श्रीमती रबिना १६ र राजेन्द्र २३ वर्षका थिए ।तर उनीहरुको चिनजान भने विवाह हुनुभन्दा दुई तीनवर्ष पहिले देखिनै भएको थियो । उनीहरुबिच उमेरको अन्तर सात वर्षको छ ।  विवाहभन्दा पहिले नै १० जनासँग प्रेम गरेँ भन्ने राजेन्द्रले जीवनमा दुई पटक विवाह गरेका छन् । हामीले राजेन्द्रको वैवाहिक र प्रेम जीवनको बारेमा एक सामाग्री तयार पारेका छौँ ।
विवाहभन्दापहिले १० जनासँग प्रेम
राजेन्द्र केटी भनेपछि हुरुक्कै हुने पुरुषमा पर्छन् । विवाह गर्नुभन्दा पहिले कति जनासँग प्रेम गर्नु भयो होला ? भन्ने हाम्रो प्रश्नमा उनले हाँस्दै भने, ‘९, १० वटा जति गरेँ होला ।’ हेटौँडाका उनी पहिले त्यहाँ बाबु राजाका नामले परिचित थिए । उनी सानै देखि नै डन थिए । 
उनलाई यो बलियो छ भनेर धेरै केटीहरुले मन पराउँदा रहेछन् । ‘केटीहरुले कि त सिम्पललाई मन पराउँछन् कि त तगडालाई । मलाई तगडा छ भनेर मन पराउँथे’ उनले भने । स्कुले जीवनमा उनले एकैपटक तीनजना केटीसँग प्रेम गरेका थिए रे । तर कलेज आएपछि भने प्रेमको स्वाद खासै नचाखेको बताए । 
विवाहभन्दा पहिले ९, १० जनासँग प्रेम गरेको छु भन्ने राजेन्द्रलाई हामीले तपाईँका पहिलेका प्रेमहरु थाहा पाउँदा भाउजुले के भन्नु हुन्छ ? कस्तो प्रतिक्रिया दिनुहुन्छ ? भनेर सोध्यौँ । यसको जवाफमा उनले भने, ‘केही पनि हुँदैन उसको त । तपाईँ मेरो भाग्यमा हुनुुहुन्थ्यो त्यहि भएर मैलै पाएँमात्रै भन्छे ।’ तर अहिले आएर रविनाले राजेन्द्रलाई केटीहरुबाट टाढै बस्न भने बारम्बार सुझाव दिन्छिन् । 
दुईपटक विवाह गरे
धेरैसँग प्रेम गर्र्न भ्याएका राजेन्द्रले विवाह पनि दुईपटक गरेका छन् । पहिलो विवाह लामो समय नटिकेपछि उनले डिभोर्स गरेर दोस्रो विवाह गरे । दुईवटै विवाह प्रेम विवाह हुन् । पहिलो विवाह नटिकेको कारणमा उनले भने, ‘जीवनमा मैले शहरको केटी बिहे गरेर गाउँमा लान नहुने रैछ भन्ने कुरा थाहा पाएँ । शहरको रमझममा रमाएका उनीहरुले गाउँमा गएर खुसी भेट्न सक्दा रहेनछन् । त्यसमाथि पनि मैलै त पाटनको केटी विवाह गरेको । त्यहाँ त महिनै पिच्छे फेस्टिभलहरु भइरहन्छन् । तर हाम्रो हैटौँडामा भने त्यस्तो हुँदैन । यहि कारण नै मेरो पहिलो विवाह नटिकेको जस्तो लाग्छ मलाई ।’
आफ्नो अनुभव सुनाउँदै राजेन्द्र भन्छन् ‘सुरु सुरुमा त नयाँ बुहारी हुन्छ नयाँ श्रीमती, नयाँ श्रीमान् हुन्छ । घर परिवारको मायामा सबै कुराहरु भुल्न सक्छन् । तर पछि पछि उनीहरुको जीवन शैली नै भिन्दैै भएको हुन्छ । छोरा छोरी पाउँछन् अनि माइत जाने ७, ८ महिना बस्ने गर्छन् । अनि उनीहरुलाई गाउँ फर्कन मन नलाग्ने हुँदो रहेछ । मेरो पहिलो विवाहमा यहि भएको हो । यसबाट मैले सिकेको कुरा काठमाडौंको केटी विवाह गरेर गाउँमा लग्यो भने कि केटीेले केटालाई काठमाडौं लिएर आउँछे र कि उसलाई छाडिदिन्छे ।’ उनको पहिलो विवाह पनि दिदीकी नन्दसँग नै भएको थियो । 
राजेन्द्रको जीवनमा रबिनाको भूमिका
राजेन्द्रको सफलतामा रबिनाको निकै ठूलो भूमिका छ । राजेन्द्र पनि आफू अहिले जुन स्थानमा छु त्यो सबै उनको सपोर्टका कारण भएको बताउँछन् । विवाहको शुरुवातमा राजेन्द्रको परिवारमा केही समस्या थियो । ती सबै समस्याहरुलाई झेल्दै  रबिनाले राजेन्द्रको परिवार सम्हालेकी थिइन् । 
उनीहरु एकअर्कालाई निकै माया गर्छन् । राजेन्द्र खड्गी करिअरमा श्रीमतीको साथ र सहयोग सम्झदै भन्छन्, ‘यदि मैलै मलाई यति धेरै सहयोग र सपोर्ट गर्ने श्रीमतीलाई कुनै दिनधोका दिएँभने त्यो दिन त मेरो अन्तिम दिन नै हुन्छ होला । उसलाई धोका दिएँ भने म सायद नर्कमा पर्छु ।’
हिरोइनसँगका तस्बिर च्यातेका पल
आफ्नी श्रीमतीले हिरोइनसँग खिचेका तस्बिरहरु च्यातेको पल सम्झदै उनले भने, ‘सुरु सुरुमा उनी मेरा हिरोइनसँगका तस्बिरहरु देख्नासाथ च्यातिदिन्थिन् । तर पछि भने उनलाई आफ्नो श्रीमान्को काम नै यहि हो भन्ने थाहा भयो । सबै अभिनेत्रीहरुसँग पनि घुलमिल हुन थालिन् । सबैले भाउजु भनेर सम्मान दिन थाले । अनि उनले ममाथि कहिल्यै पनि शंका गरिनन् ।
उज्यालो र forseenetwork.com को सहकार्य
