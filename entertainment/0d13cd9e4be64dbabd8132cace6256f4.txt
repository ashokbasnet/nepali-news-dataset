जनवादी गीत संगालो ‘आवाज ’ भाग–१ विमोचन

काठमाडौ, चैत २३ चैत – जनवादी तथा प्रगतिशील गीतहरु समेटिएको एल्बम  ‘आवाज’ भाग–१ सार्वजनिक भएको छ । काठमाडौंमा सोमबार भएको कार्यक्रममा राष्ट्रिय जनमोर्चाका अध्यक्ष चित्रबहादुर केसीले एल्बमको विमोचन गर्नुभयो ।
जनमोर्चा निकट रक्तिम परिवारका कलाकारहरु हेमराज आश्रम, लिला परियार, देवी सुनामी, नविन बस्याल, सुप्रभा थापा र घनश्याम थापाको स्वर रहेको एल्बममा नौवटा गीतहरु समेटिएका छन । कार्यक्रममा एल्बममा समेटिएको आँधीको बेग बनि बोलको गीतको भिडियो समेत सार्वजनिक गरिएको थियो ।
एल्बम विमोचन गर्दै राष्ट्रिय जनमोर्चाका अध्यक्ष केसीले मुलुकमा जातीय, क्षेत्रीय द्वन्द्व मच्चाउने षडयन्त्र भैरहेको बेला यस्तो एल्बमले नागरिकलाई त्यस्तो षडयन्त्र विरुद्ध सचेत बनाउने विश्वास ब्यक्त गर्नुभयो ।
