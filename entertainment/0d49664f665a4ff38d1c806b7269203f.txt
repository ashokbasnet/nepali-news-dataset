धुर्मुसले ३३ औँ जन्मोत्सवमा खोले यस्तो रहस्य (भिडियोसहित)

काठमाडौं, असोज ५ – हाँस्यकलाकार सिताराम कट्टेल अर्थात धुर्मस मंगलबार ३२ वर्ष पूरा भएर ३३ वर्षलागेका छन् । विस २०४० साल असोज ४ गते सोलुखुम्बुको नेचाबेतघारी गाविस–७ मा जन्मिएका धुर्मुसले जीवनको आरोहअवरोहमा धेरै दुःख भोगे । 
सामान्य परिवारमा जन्मिएका धुर्मुस हाँस्यकलाकार मदन कृष्ण श्रेष्ठ र हरिवंश आचार्यबाट प्रभावित भएर कलाकारिताको क्षेत्रमा लागेका हुन् । उनी सानैदेखि हरेक व्यक्तिको क्यारिकेचर गर्थे । स्कुलमा पढाउने सरको क्यारिकेचर गर्दा खाएको पिटाई उनी अझै सम्झिन्छन् । उनले विद्यालयमा भएका १८ जना शिक्षकमध्ये ८ जनाको क्यारिकेचर गर्थे । हाँस्य टेलिशृङखला ‘मेरी बास्यै’बाट नेपालीदर्शकको मनमा बस्न सफल धुर्मुसले विस २०६५ सालमा हाँस्य कलाकार कुञ्जना घिमिरे सुन्तलीसँग प्रेम विवाह गरे । यो जोडीको डेढ वर्षकी छोरी छिन् । छोरीको नाम शुबिहानी हो । 
१७ सय रुपैयाँ बोकेर काठमाडाै आएका धुर्मसलाई अहिले यहि कालकारिताले धेरै कुरा दिएको छ । अहिले उनले सुन्दर परिवार, काठमाडौंमा घर, नेपाली दर्शकको साथ अनि माया सबै कुरा पाएका छन् । हाँस्य टेलिशृङखला ‘मेरी बास्यै’ विभिन्न कारण बन्द भएपनि धुर्मुस सुन्तली सामाजिक कामबाट चर्चामा छन् । विस २०७२ साल वैशाख १२ गतेको भूकम्पको कारण ढलेको घर र मन बनाउन थालेपछि झनै नेपाली दर्शकले उनलाई झन् माया दिएका छन् । 
धुर्मुस यतिबेला एकीकृत बस्ती निमार्णमा व्यस्त छन् । काभ्रपल्चोकको पहरी बस्ती निर्माण भइसकेको छ भने सिन्धुपाल्चोकको गिरानचौर बस्ती दसैँसम्ममा निर्माण गरिसक्ने योजनाकासाथ धुर्मस अघि बढीरहेका छन् । उनले मंगलबार आफ्नो जन्मदिनमा आमा, बासँगको फोटो सामाजिक संजालमा पोष्ट गर्दे सामाजिक सञ्जालबाट आफ्नो बा, आमालाई सम्झिएका छन् । आफ्नी हजुरआमा सरस्वती कट्टेलको हातबाट आर्शिवाद लिँदै धुर्मुसले यस्तो लेखेका छन् - मेरी हजुर आमा सरस्वती कट्टेल जसको मायामा म सानैदेखि भुल्दै आएको छु । उहाँसँगको सामिप्यतामा न्यानो महसुस गर्दे आएको छु । आफू जन्मिएको दिनमा बुवा आमालाई मनभरी सम्झँदै हजुरआमाको आशिर्वाद लिन गिरान्चौर छाडेर काठमाडौं आएको छु । उहाँको र मेरो अनौठो संयोग छ । उमेरको हिसाबमा उहाँको छोरो उहाँको र मेरो अनौठो संयोग छ । उहाँको छोरा मेरो बुवाभन्दा २० वर्षले कान्छो हुनुहुन्छ अनि म बुवाभन्दा २० वर्षले कान्छो छु । मलाई अनेक पीडा र कष्ट सहेर यो धर्तीमा जन्मदिनुहुने मेरी आमालाई हर दिन सम्झिरहेको छु । प्रशंसा पाउँदा वा हण्डर खाँदा बुवाआमाकै यादमा डुबिरहेको हुन्छु । अहिलेसम्म जे जति गरेको छु, यश आरामभन्दा बढी तपाईंहरुको मुहारको मिठो मुस्कान ल्याउनका लागि गरिरहेको हुँ । तपार्इंहरुको आर्शिवादले अझै धेरै कामगर्ने आँट कसेको छु ।  

उज्यालाे र forseenetwork.com को सहकार्य
