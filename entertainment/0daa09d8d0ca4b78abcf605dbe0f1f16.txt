सारीमै राम्री केकी !

काठमाडौं, माघ १७ – अभिनेत्री केकी अधिकारीलाई तपाईँ पाइन्ट, गाउन र सारीमा के रोज्नुहुन्छ ? भनेर सोध्दा समय अनुसार ड्रेस रोज्ने बताउँछिन् । तर उनी प्राय आफूलाई गाउन र पाइन्टमा भन्दा पनि सारीमा सजाउन मन पराउँछिन् । 
छोटा लुगाप्रति त केकीलाई खासै रुचि छैन । उनी आफूले छोटा लुगा लगाएर आफ्नै बेइज्जत हुने पनि बताउँछिन् । उनलाई धेरैले अन्य ड्रेसहरुले भन्दा सारीले नै सुहाउने बताउँछन् । त्यस कारण पनि उनको रोजाइमा सारी नै परेको बुझिन्छ ।
केही समयअघि मात्रै हामीसँग कुराकानी गर्दै केकीले आफूले छोटा लुगाहरु कम प्रयोग गर्नुपर्ने बताएकी थिइन् । उनी आफैलाई पनि छोटो ड्रेसहरुमाभन्दा लामो ड्रेसहरुमा आफू फिट भएको महसुस हुन्छ । यहि कारण पनि उनी प्राय सारी र लामो गाउनमा सजाएर आफूलाई प्रस्तुत गर्न मन पराउँछिन् । म्युजिक भिडियो र सिनेमामा कथाले मागे अनुसार प्रस्तुत हुने उनी वास्तविक जीवनमा भने छोटा ड्रेसहरु धेरै कम प्रयोग गर्ने गर्छिन् । 
राम्रो स्वभावका साथै केकी राम्रो अभिनयका कारण पनि चिनिन्छिन् । उनको  अभिनयको प्रायले तारिफ गर्ने गरेका छन् । धेरैको तारिफ पाए पनि उनका सिनेमाले गर्नुपर्ने जति व्यापार भने गरेका छैनन् । तर उनको हातमा कामको कमी छैन । हालै मात्र उनको सिनेमा ‘लभ साशा’ले असफलता बेहोर्यो । तर केकीलाई भने सिनेमाले राम्रो व्यापार गर्ने आशा थियो । केकी यो सिनेमामा निर्मात्रीको रुपमा पनि थिइन् । उनको पहिलो निर्माण नै असफल भएपछि उनी केही हदसम्म दुःखी भएकी छिन् । 
उज्यालो र forseenetwork.com को सहकार्य
