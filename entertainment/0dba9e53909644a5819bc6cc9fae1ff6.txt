विश्व संगीत दिवश मनाईंदै

काठमाडौं, असार ७ – विश्व संगीत दिवस शुक्रबार विभिन्न कार्यक्रम गरी मनाईंदैछ ।
संगीतले मानव जीवनमा पार्ने सकारात्मक प्रभाव र यसको महत्व स्मरण गर्दै हरेक वर्ष जुन २१ तारिखका दिन विशेष सांगीतिक कार्यक्रम गरी संगीत दिवस मनाउने गरिन्छ ।
संगीत दिवसको शुरुवात सन् १९८२ मा फ्रान्सबाट भएको मानिन्छ । त्यसयता सिकारु तथा व्यवसायीक संगीतकारलाई एकै ठाउँमा ल्याउन र संगीतलाई जनमानसमा फैलाउने उद्देश्यले विश्वका विभिन्न १ सय १० भन्दा बढी देशमा संगीत दिवसको औपचारीक कार्यक्रम हुँदै आएको छ ।
नेपालमा संगठीत र औपचारीक रुपमा संगीत दिवस मनाउन थालिएको धेरै भएको छैन । दिवसको अवसरमा नेपाल सांगीतिक संघको आयोजनामा संगीत सम्बन्धि विभिन्न संघसंस्थाको सहभागीतामा शुक्रबार दिउँसो २ बजे सिभिल टे«ड सेन्टर सुन्धारामा विशेष कार्यक्रम हुँदैछ ।
संघले दिवसका अवसरमा राष्ट्रकवि माधवप्रसाद घिमिरे, गायक फत्तेमान राजभण्डारी, संगीतकार अम्बर गुरुङ र वाद्यवादक गोपालनाथ योगीलाई सम्मान गरिने भएको छ ।
पश्चिमा संस्कृतिले मौलिक संस्कृतिलाई ओझेलमा पारेको भन्दै संगीतकर्मीहरुले मौलिकताको संरक्षण गर्दै नेपाली संगीतलाई विश्वसंगीतसँग जोड्ने प्रयास हुनुपर्नेमा जोड दिएका छन् ।
दिवसका अवसरमा नेपाली राष्ट्रिय संगीतको दिगो विकासका लागि राष्ट्रिय एवं अन्तराष्ट्रिय स्तरमा परम्परागत नेपालि मौलिक संगीतको पहिचान एवं प्रवद्र्घन गर्ने प्रतिवद्धतासमेत संगीतकर्मीले जनाएका छन् ।
