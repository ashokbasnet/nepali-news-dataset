छक्का पञ्जा ७५ दिन पुगेको अवसरमा : ४ सामाजिक कामको घोषणा

काठमाडौं, मंसिर ९ – नेपाली चलचित्र छक्का पञ्जा प्रदर्शनमा आएको ७५ दिन पुगेको अवसरमा चलचित्र टिमले चारवटा सामाजिक काममा सहयोग गर्ने घोषणा गरेको छ । 
पाँचवटा गाउँका लागि एम्बुलेन्स सहयोग गर्ने, भूकम्प प्रभावित ६ जना बालबालिकालाई निःशुल्क शिक्षा, गायक बुद्दिकृष्ण लामिछाने, कलाकार पवन मैनाली, भीमबहादुर थापा, जय नन्द चन्दका लागि १ लाख २० हजार रुपैयाँ सहयोग साथै मनकामना र बूढासुब्बा मन्दिर जिर्णोद्वारमा ५० हजार रुपैयाँ सहयोग गर्ने घोषणा गरेको हो ।

अहिलेसम्मकै सर्वाधिक कमाइको किर्तिमान बनाएको चलचित्र छक्का पञ्जाका निर्माता दीपकराज गिरीले यो आफूहरुको सानो प्रयास मात्रै भएको बताएका छन् । कलाकारलाई अप्ठेरो परेको बेला राज्यले खासै वास्ता नगर्ने गरेकाले आफूहरुले केही सुरुवात गरेको कलाकारसमेत रहेका गिरीको भनाई छ ।
