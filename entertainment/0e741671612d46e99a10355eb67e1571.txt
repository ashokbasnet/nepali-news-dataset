युएईमा हुने लाइभ कन्सर्टमा नेपाली र्याप

युएई, वैशाख ३० – दुवईमा हुने लाइभ कन्सर्टका लागि र्यापर गिरिश खतिवडा युएई आएका छन् ।
आउँदो मे १३ तारिख शुक्रबार दुवईको बुर्जुमान नजिकै रहेको होटल होलिडे इनमा हुने कन्सर्टका लागि गिरिश बुधबार दुवई आएका हुन् । नमस्ते नेपाल इभेन्टको आयोजनामा हुन लागेको कन्सर्टमा गिरिशसँगै सुधिर (नाइन डबल नाइन), डिआरके फ्लो, डिजे फारी, डिजे सोरेन, डिजे ललित र डिजे मार्भिकको समेत प्रस्तुती रहने आयोजकले जनाएको छ ।
साँझ ७ बजेदेखि विहान ३ बजेसम्म हुने कार्यक्रमको तयारी पुरा भइसकेको आयोजक नमस्ते इभेन्टका विक्रम लामाले बताउनुभयो । दुवईमा कार्यरत युवायुवतीलाई लक्षित गरि आयोजना गरिएको कार्यक्रममा ती सय भन्दा बढि नेपालीको सहभागिता हुने अपेक्षा गरिएको आयोजकले जनाएको छ ।
