अन्ततः रिलिज हुने भयो ‘लिपस्टिक अण्डर माई बुर्का’

साउन ५ – अन्तराष्ट्रिय चलचित्र महोत्सवहरुमा निकै नै मन पराइएको चलचित्र  ‘लिपस्टिक अण्डर माई बुर्का’ भारतीय सेन्सर बोर्डदेखि अदालतको ढोका ढकढकाउँदै अन्ततः शुक्रबार रिलिज हुने भएको छ । 
रिलिज हुनुभन्दा पहिले नै बलिउडका केही अभिनेत्रीहरुले चलचित्रको खुलेर प्रशंसा गरेका छन् । श्रद्धा कपुर, कल्की कोचलिन र टिस्का चोपडालगायतका कलाकारले चलचित्र राम्रो भएको भन्दै सबैलाई हेर्न आग्रह गरेका छन् । 
अलंकृता श्रीवास्तवद्वारा निर्देशित यस चलचित्रलाई भारतीय सेन्सर बोर्डका अध्यक्ष पहलाज निहलानीले ‘अति महिलावादी’को संज्ञा दिएका थिए । 
तर धेरै कलाकारहरुले चलचित्रलाई मन पराएका छन् । अभिनेत्री श्रद्धा कपुरले चलचित्रको बारेमा ट्वीटरमा लेखेकी छन्, ‘यस्तो शानदार हेरेर निकै नै खुशी छु, निडर, प्रासंगिक र आँखा खोलिदिने चलचित्र ।’ 


#LipstickUnderMyBurkha. So so so happy to see such an amazing film. Fearless, relevant, eye opening, liberating. Girl power all the way ❤️
— Shraddha (@ShraddhaKapoor) 19 July 2017


त्यस्तै, कल्की कोचलिनले यस चलचित्रका बारेमा लेखेकी छन्, ‘लिपस्टिक अण्डर माई...जानुहोस् र हेर्नुहोस, शानदार अभिनय, रमाइलो, गम्भीर र यथार्थ ।’


Lipstick under my *****
Go watch it! Beautiful performances, funny, dark and all too true.@LipstickMovie #releasing21stJuly
— Kalki Koechlin (@kalkikanmani) 18 July 2017

यस चलचित्रलाई लिएर भारतमा निकै नै विवादित बनेको थियो । भारतीय सेन्सर बोर्डले लामो समयसम्म चलचित्रलाई हरियो झण्डा देखाएन । चलचित्रले विभिन्न फिल्म फेस्टिभलमा प्रतिष्ठत पुरस्कार प्राप्त गरेको छ । 
प्रकाश झाले निर्माण गरेको चलचित्र लिपस्टिक अण्डर माई बुर्का’ लाई हलिउड फरेन प्रेस एसोसियसनले छनौट गरेको छ । यस चलचित्र गोल्डेन ग्लोब्स अवार्डका लागि पठाइने सम्भावना रहेको छ ।
भारतीय चलचित्र बोर्डले यस चलचित्रलाई ‘असंस्कारी’ भएको आरोप समेत लगाएको थियो । कोन्कना सेन शर्मा, रत्ना पाठकलगायतका कलकारले अभिनय गरेको यस चलचित्रलाई सेन्सर बोर्डबाट पास गराउन चलचित्रको निर्माण पक्षले निकै मेहनत गर्नुपर्‍यो । 
टोकियो इन्टरनेसल फिल्म फेस्टिभलमा  ‘लिपस्टिक अण्डर माई बुर्का’ले ‘स्पिरिट अफ् एसिया अवार्ड’ हात पारेको थियो भने मुम्बई फिल्म फेस्टिभलमा लैङ्गिक समानतामा बनेको सर्वश्रेष्ठ चलचित्रका लागि ‘अक्सफाम अवार्ड’ जितेको थियो ।  
चलचित्रले पितृसत्तात्मक समाजको लुकेको पक्षलाई उजागर गरेको छ ।
