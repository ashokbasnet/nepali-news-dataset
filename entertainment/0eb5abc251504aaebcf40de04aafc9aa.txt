छक्का पञ्जा पाइरेसीको शिकार भएको हो ? किन लेखे दीपकले यस्तो

काठमाडौं, पुस २१ – हाँस्य कलाकार दीपकराज गिरीले लेखेका प्राय स्टाटसहरु समाचार बन्छन् । उनले बिहीबार पनि एउटा स्टाटस फेसबुकमा लेखे जसको अहिले चर्चा छ । 
स्टाटसमा उनले नेपाली सिनेमा हात पारेर तुरुन्तै फन्दामा परेका चार जनाको कुरा गरेका छन् । स्टाटसमा दीपकले नेपाली सिनेमालाई पाउने बित्तिकै सेयर गरेर चार जना पक्राऊ परेको भन्दै अरुलाई यस्तो काम नगर्नसमेत आग्रह गरेका छन् । दीपकको यो लेखाइले धेरैलाई कतै सिनेमा छक्का पञ्जा नै पाइरेसीको शिकार भएको त हैन ? भन्ने सोचमा पुर्‍याइदिएको छ ।   

केही सिनेमाहरु रिलिज हुनुभन्दा अगाडि नै पाइरेसीको शिकार भएका हुन्छन् भने केही  सिनेमाहरु रिलिज भएको केही समयमै । ड्रिम्स, प्रेमगीत, पशुपति प्रसाद, कबड्डी कबड्डी, ६ एकान ६ लगायतका हिट सिनेमाहरु पाइरेसीको शिकार भए । सफल सिनेमा पाइरेसीको शिकार भए भने चर्चा पनि उत्ति नै हुन्छ ।  यी सिनेमाहरु पाइरेसी गर्ने केहीलाई  पक्राउ  पनि गरिएको छ भने केहीको अहिलेसम्म पनि अत्तो पत्तो छैन । 
उज्यालो र forseenetwork.com को सहकार्य
