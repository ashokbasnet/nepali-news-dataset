दिलीप कुमार अस्पताल भर्ना

मंसिर २१ – हिन्दी चलचित्रका पुराना अभिनेता दिलीप कुमार अस्पतालमा भर्ना भएका छन् । निमोनियाको समस्या देखिएपछि उनलाई मुम्बइको लिलावती अस्पतालमा भर्ना गरिएको बिबिसीले उल्लेख गरेको छ ।
दिलीप कुमारको फोक्सोमा समस्या देखिएको उनीमाथि किताब लेख्ने लेखिका उदय ताराले बताएकी छन् । शनिबार राति फोक्सोमा समस्या देखिएपछि उनलाई अस्पताल लगिएको र अहिले अवस्था सामान्य रहेको उदय ताराले बताएकी छन् ।
उनलाई अहिले डाक्टरले एन्टीबायोटिक दिएका छन् । ९२ वर्षका अभिनेता कुमारलाई रुघाखोकीको पनि समस्या छ । गएको वर्षको सेप्टेम्बरमा हृदयघात भएपछि उनलाई अस्पताल भर्ना गरिएको थियो । त्यस यता उनको स्वास्थ्य अवस्था पूर्णरुपमा सुधार भएको छैन । केही समयअघि मात्रै उनको निधन भएको अफवाह सामाजिक सञ्जालमा फैलिएको थियो ।
