साहरुख खानको सिनेमा ‘रइस’ पाकिस्तानमा ब्याण्ड

काठमाडौं, माघ २५ – बलिउड सुपरस्टार साहरुख खानको नयाँ सिनेमा रइस पाकिस्तानमा ब्याण्ड लगाइएको छ । मुस्लिमहरुको छवि नकरात्मक रुपमा प्रस्तुत गरेको भन्दै सिनेमा ब्याण्ड गरिएको पाकिस्तानी सञ्चार माध्यमले जनाएका छन् । 
सिनेमामा पाकिस्तानी कलाकार माहिरा खानको समेत अभिनय रहेको छ । सिनेमा रइसको मुख्य कथा पात्र रइस आलमको वरिपरि घुमेको छ । जसमा रइस एक मुस्लिम माफिया डन हुन्छन् । रइस भारतमा रक्सी बेच्न प्रतिबन्ध लगाइएको गुजरातमा रक्सीको कारोबार गर्ने चरित्र हुन् ।  
पाकिस्तानको केन्द्रिय चलचित्र प्रमाणीकरण समितिले भने सिनेमा रइस ब्याण्ड गर्नुको कुनै आधारिक धारणा बाहिर ल्याएको छैन । सिनेमाको पाकिस्तानमा प्रदर्शन गर्ने अनुमति लिएको इभर रेडी पिक्चर्सले भने सिनेमा ब्याण्ड भएकोबारे बताएको छ ।
