कोमल वली, नन्दकृष्ण जोशी र जीवन शर्माले तताए नेपालगन्ज

नेपालगन्ज, माघ १६ - केही दिनदेखि घाम नलागेर चिसो भएको नेपालगन्जको मौसमलाई लोक गायीका कोमल वली र गायकहरु नन्दकृष्ण जोशी र जीवन शर्माले तताएका छन् ।
नेपालगन्जमा जारी ‘मध्यपश्चिमाञ्चल उद्योग, व्यापार एवम् जडीबुटी प्रदर्शनी मेला तथा बा“के पर्यटन महोत्सव २०७०’ मा गायिका कोमलले विभिन्न चर्चित गित गाउँदै हजारौ दर्शकलाई नचाएकी थिइन् । उनले पोइल जान पाम लगायतका गित गाउन थालिन दर्शकहरु समेत नाच्न थाले ।
यसैगरी, देउडा गितको जर्गेना गर्दै आएका देउडा गायक जोशीले मध्य तथा सुदुरमा चलन चल्तीमा रहेका विभिन्न गितहरु गाएर दर्शकलाई मनोरञ्जन प्रदान गरेका थिए । यसैगरी, जनवादी गायक शर्माले  सिमली छाया, फोक्लिङको टापु लगायतका विभिन्न गित गाएर मनोरञ्जन प्रदान गरेका थिए । यस्तै नक्कली बाबुराम ज्योति काफ्ले नक्कली हिसिला यमीले दर्शकलाई हसाउनु हसाएका थिए ।
