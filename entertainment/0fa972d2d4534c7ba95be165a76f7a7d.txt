पारिश्रमिक बढेपछि बिष्णु माझीले गित पाउन छाडिन्

सूर्यकुमार क्षेत्री/उज्यालो । काठमाडौं, असोज ६ - लोक गायिका बिष्णु माझीले गीत गाउन पाउन छोडिन भन्दा तपाईलाइ अचम्म लाग्ला । र, बिष्णु माझी बराबरको गीत गाउने नेपालमा अरु कोही नहुँदा उनले गीत नगाए अरु कसले गाउने ? तपाईको प्रश्न यो पनि हुन सक्छ ।

 

तर कुरा साँचो हो, उनले नियमित स्टूडियोको मुख नदेखेको करिव चार महिना भैंसक्यो । गायिका माझीले पछिल्लो पटक पारिश्रमिकमाथि रोयल्टी र बिदेशबाट हुने आम्दानीको केही हिस्सा माग गरेपछि उनले गीत गाउन पाउन छोडेकी हुन् । बिष्णुले चार महिनाअघिसम्म एउटा गीत गाएको दश हजार लिदै आएकी थिइन् । अडियो, सिडी र भिसिडीको बजार पुरै सेलाएको बेला उनको यस्तो माग भएपछि म्यूजिक कम्पनी र कलाकारले उनको स्वर राख्न छाडेका हुन् ।


नेपालको १५ र बिदेशमा डाउनलोड हुने सिआरविटीको २५ प्रतिशत बिष्णुले माग गरेपछि  उनको सटटा अहिले टिका पुन, देवी घर्ती, मुना थापाको स्वर लोकगीतमा कलाकारले राख्दै आएका छन् । उनलाई धेरै गीत रेकर्ड गराउनका लागि  बोलाउने प्रिज्मा स्टुडियोकी व्यवस्थापक स्वरुपा रसाइलीका अनुसार बिगत चार महिना यता बिष्णुले जम्मा दुई वटा गीत मात्र गाएकी छन् । बिष्णु खत्रीको दशैंको र विरही कार्कीको भाकामा अर्को गीत मात्रै उनले गाउन पाएको स्वरुपाले जानकारी दिइन ।

यसअघि बिष्णु माझीले दैनिक तीन चार वटा गीत गाउँदै आएकी थिइन । त्यसको हिसावले उनले महिनामा करिव ७५ बढि गीत गाउदै आएकी थिइन । तर अहिले चार महिनामा जम्मा चार पाँच वटा  गीत मात्र उनले गाउन पाएकी छन् ।

पछिल्लो पटक भने बिष्णुले गाएको पारिश्रमिकको ठुलै हल्ला बजार छ । उनले आफ्नो पारिश्रमिक दश हजार बाट बढाएर ३५ हजार पुर्याएकी छन् ।

अविरल म्यूजिक क्रियशनबाट निस्कन लागेको रेशम क्षेत्रीको गीत गाए वापत बिष्णु माझीका श्रीमान सुन्दरमणी अधिकारीले ३५ हजार रुपैया लिएको कम्पनिका संचालक बिजय सुनारले उज्यालो अनलाइनलाइ बताए । उनका अनुसार पारिश्रमिक महंगो भयो भन्दा भन्दै माझीको स्वर राखियो । धेरैजसो लोकदोहोरी रेकर्ड हुने प्रिज्मा, मालश्री, त्रिवेणी स्टुडियोमा बिष्णुको टेक नपरेको स्रोतको दावी छ । बिष्णुको स्वर नराम्रो र नचलेर भन्दा पनि पारिश्रमिकमाथि रोयल्टी दिन पर्ने भएपछि उनको स्वर चाहेर पनि राख्न नसकिएको कलाकारहरु बताउँछन् ।
