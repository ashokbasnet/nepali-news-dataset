चिनियाँ मोवाइलको प्रचारमा ऋतिक रोशन !

माघ १७ – चाइनिज एक कम्पनीको मोवाइलको प्रचारमा बलिउड कलाकार ऋतिक रोशन र सोनम कपुर जुटेका छन् ।
दिल्लीको बसन्तकुञ्जमा रहेको एक होटलमा बलिउड स्टार ऋतिक र सोनमले चिनियाँ कम्पनी ओपले ल्याएको नयाँ मोडलको मोवाइल फोनको ‘लन्च’ गरेका हुन् ।
निकै प्रतिस्पर्धाका बाबजुद ओपले नयाँ मोडलको फोन लन्च गर्नूलाई भारतीय बजारमा चीनियाँ कम्पनीले टक्कर दिन थालेको विश्लेषण गर्न थालिएको छ ।  चिनियाँ कम्पनीले ल्याएको यो फोन भारतका बेंगलोर, दिल्ली, मुम्बई लगायत विभिन्न १२ शहरमा पुर्‍याएको छ ।
बढ्दो प्रतिस्पर्धाका बाबजुद आफ्नो नयाँ मोडलको फोन बजारमा लगेको र यसले भारतीय बजारमा लोकपिय्रता कमाउने कम्पनीले दाबी समेत गरेको छ ।
यो मोवाइलको क्यामेरा निकै राम्रो भएको कम्पनीले बताएको छ । यसबाट व्यक्तिले आफ्नो फोटो आफैले खिच्दा पनि राम्रो क्वालिटीको हुने कम्पनीको दाबी छ ।
यसको क्यमरालाई १ सय ८० डिग्रीसम्म घुमाउन सकिने कम्पनीको भनाइ उधृत गर्दै एजेन्सीहरुले उल्लेख गरेका छन् । कम्पनीले ७ वर्षसम्म क्यामेरा दैनिक ४० पटक घुमाए पनि कुनै खराबी नआउने बताएको छ ।
एजेन्सीको सहयोगमा
