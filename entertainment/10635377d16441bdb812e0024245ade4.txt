श्रीकृष्णलाई कवितामार्फत सम्झिइन् श्वेताले

काठमाडौं, असोज ६ - नायक श्रीकृष्ण श्रेष्ठको निधन भएको ४५ दिन पुरा भएको छ ।
४५ दिनको पुण्य तिथीमा उनकी पत्नि तथा नायिका श्वेता खड्काले सम्झनामा एउटा कविता कोरेकी छिन् ।
श्वेताले श्रीकृष्णको सम्झानामा लेखेको कविता आफ्नो फेसबुक पेजमा शेयर पनि गरेकी छिन् ।
श्वेतासँग विवाह गरे लगत्तै हनिमुन मनाउन भारत गएका श्रीकृष्ण श्रेष्ठ त्यही विरामी परेका थिए । उनको उपचारकै क्रममा भारतमा निधन भएको थियो । श्रीकृष्णको निधन हुँदा श्वेता र श्रीकृष्णले अभिनय गरेको चलचित्र कोहिनुर चलिरहेको थियो ।  
श्वेताले लेखेको कविता जस्ताको तस्तै :
मुटुभरि पिडा बोकि हिड्नु पर्दो रहेछ ,
कसैको यादमा रोईरोई बाँच्नु पर्दो रहेछ ,
उनैलाई सम्झेर आँशु पिउनु पर्दो रहेछ ,
चिन्तै चिन्तामा स्वाश फेर्नु पर्दो रहेछ ,
जिउँदो शरीरलाई यादैयादमा मार्नु पर्दो रहेछ ,
मन मुटु थामेर ४५ दिने तिथि गर्नु पर्दो रहेछ ,
हिजो जितेको मायाँ पनि आज हार्नु पर्दो रहेछ ,
मनले नमान्दा नमान्दै आफ्नो मुटु छोड्नु पर्दो रहेछ ,
दुई मुटु टुक्रिएर छियाछिया भई दिन काट्नु पर्दो रहेछ ,
सकि नसकि यो बिडम्बना सहेर हिड्नु पर्दो रहेछ ,
कसैको यादमा रोईरोई बाँच्नु पर्दो रहेछ ,
जिउँदो शरीर पनि यादैयादमा मर्नु पर्दो रहेछ ,
मन मुटु थामेर ४५ दिने तिथि गर्नु पर्दो रहेछ ,
हिजो जितेको दिन पनि आज हार्नु पर्दो रहेछ ।।
- मेरो भगवान , मेरो मुटु आज हजुर जहाँ भएपनि हजुरको आत्माको चिरशान्तिको कामना गर्दै हार्दिक श्रद्धानजलि अर्पण गर्दछु  ।।
