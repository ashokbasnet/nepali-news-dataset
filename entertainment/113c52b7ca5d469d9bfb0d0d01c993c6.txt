तेरिया मगरको उपस्थितीमा युएईमा सांस्कृतिक कार्यक्रम हुने

उमाकान्त पाण्डे/ उज्यालो । युएई,भदौ ३० - डिआइडी लिटिल मास्टरकी बिजेता तेरिया फौजा मगरको उपस्थितिमा दुबईमा नेपाली सांस्कृतिक कार्यक्रम हुने भएको छ ।
आउँदो असोज २ गते बिहीबार आबुधाबीमा रहेको केरेला सोसियल सेण्टर र ३ गते शुक्रबार दुबईको शेख राशिद अडिटोरीयममा आयोजना हुने कार्यक्रममा तेरियाले नृत्य प्रस्तुत गर्ने छिन् ।
कार्यक्रममा तेरिया सगै नोभेम्बर रैनकी नायिका छुल्थिम डोल्मा गुरुङ र भारतीय च्यानल जिटिभी को समूह समेतको उपस्थिती हुनेछ ।
२० औं विश्व आदिवासी जनजाति दिवसको अवसरमा हुने भनिएको कार्यक्रम तेरियाको राहदानी समस्याको कारण स्थगित भएको थियो । युएईको ईतिहासमा अहिलेसम्मकै धेरै रकम खर्चिएर नेपाली सांस्कृतिक कार्यक्रम हुन लागेको आयोजकले दावी गरेको छ । टेरियाको कार्यक्रम हेर्न टिकट लिएकाहरुले यस अघीको कार्यक्रम स्थगित हुँदा निराश भएका थिए । तर कार्यक्रम फेरी हुने भएपछि भने तेरियालाई भेट्न आतुर नेपालीहरु खुशी भएका छन ।
प्रायः शुक्रबार बिदा हुनेले मात्र नभई कार्यक्रमलाई भनेर बिदा मिलाउने नेपालीहरु टेरियालाई भेट्न आतुर छन । युएईमा रहेका नेपालीहरु आगामी बिहीवार र शुक्रबारकालागि योजना बनाएर बसेका छन ।
