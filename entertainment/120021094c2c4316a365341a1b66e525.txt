‘रणवीर र कटरिनाको इनगेज्मेन्ट भएको खबर झुटो’

माघ १ – हिन्दी चलचित्रका अभिनेता रणवीर कपुर र अभिनेत्री कटरिना कैफबीच इनगेज्मेन्ट भएको भन्ने खबर झुटो रहेको कटरिनाका प्रवक्ताले जनाएका छन् । केही दिन अघि रणवीर र कटरिनाको इनगेज्मेन्ट भएको खबर सार्वजनिक भएको थियो ।
मुम्बइबाट प्रकाशित हुने पत्रपत्रिकाले रणवीर र कटरिनाले गएको डिसेम्बरमा लण्डनमा इनगेज्मेन्ट गरेको खबर छापेका थिए । पत्रपत्रिकामा छापिएका खबर अनुसार इनगेज्मेन्ट समारोहमा रणवीर र कटरिना दुवैका परिवाका सदस्य पनि सहभागी थिए ।
तर कटरिनाको प्रवक्ताले विज्ञप्ति निकालेर यो खबर पूर्ण असत्य भएको र यो अफवाहको पछि नलाग्न आग्रह गरेका छन् । रणवीर र कटरिना दुवैले अहिलेसम्म आफ्नो सम्बन्धका बारेमा खुलेर बोलेका छैनन् ।
– एजेन्सीको सहयोगमा
