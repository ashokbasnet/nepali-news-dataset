युट्युब स्टारलाई विमानबाट निकालियो, भिडियो भाइरल

पुस ७ – युट्युब स्टार एडम सालेहलाई डेल्टा एयरलाइन्सको फ्लाइटबाट निकालिएको भिडियो सामाजिक सञ्जालमा भाइरल भएको छ । सालेहलाई लण्डनबाट न्युयोर्क जाँदै गरेको विमानबाट निकालिएको हो । आमासँग अरबी भाषामा कुरा गरेपछि आफूलाई फ्लाइटबाट निकालिएको सालेहले बताएका छन् । सालेहको छेउमा रहेका व्यक्तिले आपत्ति जनाएपछि उनलाई निकालिएको हो । तर डेल्टा एयरलाइन्सले भने विमानमा होहल्ला गरेका कारण दुई यात्रुलाई निकालिएको जनाएको छ । सालेहलाई लण्डनको हिथ्रो विमानस्थलबाट निकालिएको हो । सालेहसँगै उनका साथी सलिम अलबाहेरलाई पनि विमानबाट निकालिएको थियो । सालेहले भने ‘मैले अरबी भाषा कुरा गरेको सुनेर एक महिला चिच्याइन् ।


We got kicked out of a @Delta airplane because I spoke Arabic to my mom on the phone and with my friend slim... WTFFFFFFFF please spread pic.twitter.com/P5dQCE0qos
— Adam Saleh (@omgAdamSaleh) December 21, 2016


उनले आफूलाई समस्या भएको बताइन् । विमानका क्याप्टेन आएर मलाई बाहिर निस्कन भने । त्यही बेला मैले यो भिडियो बनाएँ ।’ डेल्टा एयरलाइन्सले विमानमा रहेका २० भन्दा धेरै यात्रुले गुनासो गरेपछि सालेहलाई निकालिएको बताएको छ । सालेहले अरबी भाषा बोलेकामा वा त्यसपछि भएको विवादका कारण गुनासो गरिएको हो भन्ने चाहीँ खुलाइएको छैन ।
