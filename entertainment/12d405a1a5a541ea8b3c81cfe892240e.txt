सक्ने भए स्वर्ग पुगेर आलोकलाई फर्काएर ल्याउँथे–प्रियंका कार्की

काठमाडौं, कात्तिक २१– चलचित्र तथा म्युजिक भिडियोका निर्देशक आलोक नेम्वांगको निधनले कलाकारहरुलाई सबैभन्दा बढी दुःखी बनाएको छ । सहकर्मीको निधन भएको खबर लगत्तै उनीहरुले आआफ्ना फेसबुक मार्फत आलोकको सम्झना गरेका छन् ।
केही कलाकार र सञ्चारकर्मीले आलोकको बारेमा फेसबुकमा लेखेको टिप्पणी र प्रतिकृया यस्ता छन्:
प्रियंका कार्की
आज एक सुनौलो मुटुले काम गर्न छोडेको छ। मेहनती हातहरु रोकिएका छन्। मेरो लागि ठूलो क्षति भएको छ। त्यस्तै अरुको लागि पनि । साराको लागि पनि।
यदि आँसुले भर्याड्ग बनाउन सक्ने भए, यदि सम्झनाले बाटो बनाउन सक्ने भए, म स्वर्ग पुगेर तपार्इलार्इ फर्काएर लिएर आउँथ्ये। मेरो इच्छा। मेरो मुटुमा तपार्इलार्इ संगालेर राख्नेछु। फेरि भेट नभएसम्म
आत्माले शान्ति पाओस् आलोक
मलार्इ आशा छ तपार्इ खुशीले व्याप्त ठाउँमा पुग्नु भएको छ
निशा अधिकारी
यो मुस्कान म सधैं सम्झिनेछु। फेरि नभेटेसम्म दाइ ।।। आत्माले शान्ति पाओस्
झरना बज्राचार्य
हामीले मित्रताका धेरै वर्ष बितायौं । तपाईसँगको मित्रता एकदमै अमूल्य छ मेरो जीवनमा । यद्यपि विगतका केही वर्षमा हामी धेरै निकट हुन सकेनौं । त्यसो हुनुमा हुन सक्छ त्यो प्राकृतिक बहावले गर्यो कि  या त तपाईंको चाहनाले । मैले स्वीकारेर बाटो लागें । म तपाईलाई माया गर्छु । पहिले पनि तपाईले यो कुरा मबाट सुन्नु भएको थियो र अझै पनि म यसै भन्छु ।  
हामीसँगै बसेका ती पलहरु मेरो मुटुमा सधैं रहनेछ । सधैं रहनेछ, आलोक

टीका भण्डारी
राम्रा म्युजिक भिडियो र राम्रा चलचित्रमा निर्देशन गरेर दुनियाँको मन जित्ने चलचित्र निर्देशक आलोक नेम्वांग आखिर आफ्नै जीवनदेखि चैं किन हार खाए होलान  शायद यो प्रश्नको उत्तर पनि अब कसै संग छैन
रमा सिंह
मेरो अति मिल्ने साथी , नेपालमा भर्खरै महिला फूटबलको सुरुवात हुँदा महिला फूटबल टिमको राष्ट्रिय खेलाडी रक्षा नेम्बाङ्को एक मात्र भाइ आलोक नेम्बाङ्को निधनले मलाई स्तब्ध पार्यो ।।।।
आलोक, हामी फूटबल अभ्यास गर्दा मैदानमा आएर हामी संगै खेल्थे,
अनि हाम्रै भाउ उतार्थे मैदानमा ।।।।।
केटीको पहिरनमा कहिलेकाही हामीलाइ हाम्रै क्यारियकेचर देखाउँथे।।।।।।
साथीको भाई भए पनि आफ्नै भाई जस्तो व्यबहार गर्थे।।।।।।
उनी अमेरिका पढ्न गएपछि लामो समय भेट भएन ।।।।
लामो अन्तरालमा सानो संसार फिल्म रिलिज भै सकेपछि , मेरो भेट हुँदा एउटा सफल निर्देशक आलोकले दिज्जु हजुरको स्टोरी बेश फिल्म बनाउछु ,मेरो दिज्जुलाइे अझै चर्चित बनाउँछु भन्थियौ , आज सबै पत्रिकामा तिम्रो चर्चा पढ्न पो वाध्य भएँ भाई।।।। तिम्रो आत्माको चिर शन्तिको कामना गर्दछु ।।।।
