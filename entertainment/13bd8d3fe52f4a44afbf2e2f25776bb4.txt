राफ्टिङ महोत्सवमा पशुपतिलाई ‘वान्स मोर’

धादिङ, फागुन २० – हिजोआज गायक पशुपति शर्मा सांगितिक कार्यक्रमका लागि धेरै देश विदेश पुग्ने कलाकारमा चिनिन्छिन् ।
पछिल्लो समय उनले गाएको ‘मलाई अमेरिका यही, मलाइ जापान पनि यही’ गीत युवा पुस्ताले मन पराएपछि स्वदेशका मेला महोत्सवहरुमा पनि उनको माग हुने गरेको छ ।
यसै सिलसिलामा सोमबार उनी धादिङ गलौंदीमा भइरहेको राष्ट्रिय राफ्टिङ तथा धादिङ महोत्सवमा पुगेका थिए । त्यहाँ पनि उनले ‘मलाई अमेरिका पनि यही’ ‘एबिसिडी भन्न जानियो’ लगायतका गीत गाउँदा उपस्थित युवाहरु ताली पिटिरहेका थिए । उनीहरु 'वान्समोर' भन्दै गायक शर्मालाइ गीत दोहोर्‍याउन आग्रह गरिरहेका थिए ।
गाउँमा भैंसी पालेर पनि लाखौं कमाउन सकिन्छ, जापान र कोरियाको सपना किन देख्नु’ भन्दै शर्माले युवाहरुलाई स्वदेशमा नै रमाउन आग्रह गरिरहेका थिए ।
‘म सांगीतिक कार्यक्रममा थुप्रै देश पुगेको छु, विदेशमा नेपालीको दुःख देखेर निकै चिन्ता लागेपछि तिनै नेपालीको भावना समेटर यो गीत बनाएको हुँ’ महोत्सवमा गीत सुरु गर्नुअघि उनले भने । महोत्सवमा उनले रोधीमा म आउने थिइन, छोरी पाउने भाग्यमानी लगायतका गीत पनि गाएका थिए ।
