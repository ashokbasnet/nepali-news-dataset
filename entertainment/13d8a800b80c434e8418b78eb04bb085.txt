​आमाको साथ नछाड्ने नायिकाहरु

काठमाडौं, चैत १२ - कामको बेला बाबुआमा र घरभन्दा टाढा बस्नुपर्ने धेरैको बाध्यता हुन्छ । काम र बाध्यताले बाबुआमासँग हरदम सँगै बस्न सकिंदैन । तर केही नायिकाहरुले भने कामको ब्यस्तताका बाबजुत पनि आमासँग बढी समय बिताउने गरेका छन् । आमाको साथ नछाड्ने कलिउड र बलिउडका नायिकाहरु को को हुन् त ?
रेखा थापा
रेखा थापालाई कामबाट कमै फुर्सद मिल्छ । चलचित्र तथा रेखा फाउण्डेसनको कामले उनलाई अन्य कुरामा समय दिन धौ–धौ पर्छ । कामकाजी रेखालाई उनको काम नै सँधै प्राथमिकतामा पर्छ । तर, ब्यस्तताका बाबजूत पनि उनले आफ्नी आमालाई चाहिँदो समय दिन भ्याएकी छिन् । उनी आफ्नी आमालाई आफ्ना हरेकजसो कार्यक्रममा सहभागी गराउँछिन् । उनका फिल्मका सुटिङ तथा देश –विदेशका कार्यक्रममा आमालाई लगेकी नै हुन्छिन् । साना–ठूला हरेक कार्यक्रममा रेखा आफ्नी आमासँगै देखिन्छिन् । रेखा आफ्ना बुवासँग पनि उत्तिकै नजिक थिईन् । रेखाका पिता दिवंगत भईसकेका छन् । अहिले रेखा आफ्ना हरेक व्यक्तिगत र व्यावसायिक कुराहरु आमासँगै बाँड्छिन् ।
जल शाह
जल शाहले नेपाली फिल्म उद्योग छाडेर अमेरिकामा बस्दै आएकी छिन् । उनी पनि आमाको साथ कहिल्यै नछाड्ने नायिकामा पर्छिन् । उनी नेपालमा रहँदा सुटिङका बेलासमेत सँधै आमालाई लिएर जान्थिन् । उनी सुटिङमा पनि आमाकै हातको खाना खान रुचाउँथिईन् । उनी हरेक दुःखसुख आमासँगै बाँड्छिन् । 
सोनाक्षी सिन्हा
बलिउड नायिका सोनाक्षी भन्छिन्–मलाई मेरी आमाले सधैं मलाई म बनेर जिउन सिकाउनुभयो । सोनाक्षीलाई आफ्नी आमा पुनम सबैभन्दा विशेष लाग्छ । “म बुवाकी प्यारी छोरी हुँ तर म आमासँग भन्दा बढी अरुसँग नजिक हुन सक्दिन” सोनाक्षी भन्छिन् “ मेरो बुवा जब काममा जानुहुन्थ्यो मसँग समय बिताउने मेरी आमामात्रै मसित हुनुहुन्थ्यो ।” सोनाक्षीलाई फिल्ममा आउन उनकी आमाले धेरै सहयोग गरेकी छिन् । 
अनुष्का शर्मा
नायिका अनुष्का शर्मा जति सक्दो धेरै समय आमासँगै बिताउन चाहन्छिन् । ब्यस्त सुटिङको समयमा पनि उनी आमा असिमालाई भेट्ने र आमासँग कुराकानी गर्ने समय निकाल्छिन् । घरमा रहँदा उनी आमासँगै गफ गरेर समय कटाउँछिन् । 
आलिया भाट
आलिया घरमा मात्र होईन ब्यावसायिक जीवनमा पनि आमासँगै समय बिताउन चाहन्छिन् । उनी आफ्ना बुवा महेश भाटबाट भन्दा पनि आमा सोनी राजदानबाटै कुनै चलचित्रमा निर्देशित हुन चाहन्छिन् । आलियाले आफ्नी आमासँग एक तेलको विज्ञापनमा सँगै काम गरेकी छिन् । आलियका अनुसार उनका बुवा आलियालाई आवश्यक लगाम पनि लगाउन चाहन्छन् । त्यो एउटा छोरीका लागि बुवाको माया भएको उनी बताउँछिन् । तर, आमा भने सँधै उनको स्वतन्त्रता चाहन्छिन् । उनका हरेक काममा सहयोग गर्छिन् ।
- forseenetwork र उज्यालोको सहकार्य
