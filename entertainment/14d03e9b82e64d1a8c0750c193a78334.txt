चलचित्र क्षेत्रका विषय नयाँ संविधानमा समेटिनेछ : भट्टराई

काठमाडौं, साउन ८ – संविधानसभाको संवैधानिक राजनीतिक संवाद तथा सहमति समितीका सभापति एवं एकीकृत माओवादी नेता डा. बाबुराम भट्टराईले नयाँ संविधानमा चलचित्र क्षेत्रका मागलाई समेटिने बताउनुभएको छ  । कलाकारसँगको भेटमा नेता भट्टराईले यस्तो बताउनुभएको हो ।
विहीबार विहान कलाकार संघको टोलीसँगको भेटमा नेता भट्टराईले चलचित्र क्षेत्रलाई व्यवस्थित बनाउन आफू गम्भीर रहेको उहाँले बताउनुभयो ।
कलाकार संघका अध्यक्ष नवल खड्काको टोली भट्टराईलाई भेट्न सिंहदरबार पुगेको थियो । टोलीमा कलाकारहरु बसुन्धरा भुषाल, निशा अधिकारी, गौरी मल्ल, रामकेशर बोगटी, रमेश बुढाथोकी, बिजय देउजा सिंहदरबार पुगेका थिए ।
खड्काले नेता भट्टराईले आफूहरुको माग निकै गम्भीर भएर सुनेको बताए ।
