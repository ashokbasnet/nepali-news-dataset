आयो ‘कमिलाको डाक्टर’

काठमाडौ, माघ ११ – बालकथाकार गोपीकृष्ण ढुंगानाको बालकथा संग्रह कमिलाको डाक्टर प्रकाशित भएको छ ।
साझा प्रकाशनले प्रकाशन गरेको संग्रहमा सातवटा कथा छन् । संग्रहमा कमिलाको डाक्टर, छाता ओढ्ने चरो, म भगवान् बन्छु, नउड्ने प्लेन, काले राक्षस, उड्ने कार र सुत्ने सडक शीर्षकमा छोटा र मीठा कथा छन् । उमेशचन्द्र अधिकारीले पुस्तक र कथाहरुको चित्र बनाउनुभएको छ ।
बालमष्तिस्कलाई सिर्जनशील र विवेकशील बनाउन संग्रहका कथाहरुले मद्दत पुर्‍याउने कथाकार ढुंगानाले बताउनुभयो । उहाँका अनुसार कथाहरुले बालबालिकालाई आफ्नो कर्तव्य जानकारी दिनुका साथै उनीहरुका जिज्ञासा र तिनको निराकरण गर्दै हरेक कामका लागि उत्साह थप्ने छ ।
