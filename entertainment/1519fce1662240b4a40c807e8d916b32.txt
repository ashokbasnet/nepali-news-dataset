बिज्ञापनमा सेलिब्रेटी : महिला भन्दा पुरुष अघि

काठमाडौं, फागुन २४ - व्यवसायिक प्रवर्द्धनका लागि बिज्ञापनमा बिभिन्न कलाकार, खेलाडी र समाजमा चर्चा  कमाएका अनुहारलाई मोडलको रुपमा लिने गरिन्छ । कुनैपनि बस्तु वा सेवालाई बजार र उपभोक्तमसम्म पुर्‍याउन प्रवर्द्धनको आवश्यक पर्दछ । कुनै पनि नयाँ बस्तु बजारमा आएको छ भनेर उपभोक्तालाई थाहा दिन उनीहरकै मन मस्तिष्कमा बसेका बसेका व्यक्तिलाई प्रयोग गरेर विज्ञापन गरियो भने त्यो विज्ञापन सफल हुन सक्छ । यहि मान्यता अनुसार बिज्ञापनमा बिभिन्न कलाकार, खेलाडी र समाजमा चर्चा  कमाएका अनुहारहरुको   सहायताबाट सेवा र वस्तुको  प्रवर्द्धन गर्ने गरेको पाइन्छ । 
मदनकृष्ण श्रेष्ठ, हरिवंशआचार्य (मह) 
स्टेजबाट टेलिभिजनको पर्दा हुँदै चलचित्रको पर्दामार्फत दर्शहरुलाई हसाउँदै आएका मदनकृष्ण श्रेष्ठ र हरिवंश आचार्य अर्थात मह जोडीले सामाजिक अभियन्ताको छवि पनि बनाएका छन् । स्टेज कार्यक्रमका लागि देशमा मात्र नभई विदेशमा समेत पुग्ने महको लोकप्रियतासँगै यो जोडीले जिवनको उत्तरार्धमा व्यवसायिक विज्ञापनमासमेत आफूलाई उभ्याउन सफल भएका छ । डिस होमको विज्ञापन हुँदै उनीहरु पछिल्लो पटक सानिमा बैंक, अम्मे स्टील, वेस्टर्न युनियन मनि ट्रान्सफरलगायतका ब्राण्डको विज्ञापनमा देखिन्छन् । 
दीपकराज गिरी र दीपाश्री निरौला
रामबिलास र धनियाबाट जमेको यो जोडीलाई नेपाल टेलिभिजनबाट प्रसारण हुने  हाँस्यव्यंग्य टेलिसिरियल तितो सत्यले कलाकार कम दम्पती जोडीको रुपमा बढी चिनाई दियो । तितो सत्यमा १२ वर्षसँगै अभिनय गर्दै दीपक र दीपाको जोडीलाई दर्जनौ व्यवसायिक विज्ञापनमा नायक नायिकाको भूमिकाको रुपमा देख्न सकिन्छ । यो जोडीलाई आइएमई, ग्लोबल आइएमई बैंक, शिखर सुज, हरपल चामल, नेपाल टेलिकम, सेसा क्लेप थेरापीलगायतका विज्ञापनमा देख्न सकिन्छ । 
जितु नेपाल (मुन्द्रे) 
टेलिभिजन कार्यक्रम हिजो आजका कुराबाट अभिनय यात्रा थालेका जितु नेपाल नेपाल टेलिभिजनबाट प्रशारण हुँदै आएको हाँस्यव्यंग श्रृंखला जिरे खुर्सानीका लेखक÷निमार्ता÷निर्देशक र कलाकार हुन् । जिरे खुसार्नीमा मुन्द्रेको भूमिकामा अभिनय गर्ने कलाकार हुन् जितु नेपाल । उनी व्यवसायिक घरानादेखि विज्ञापन निर्माताहरुको रोजाईमा अग्रस्थानमा आउछन । जितु नेपाल (मुन्द्रे)लाई  फोर्स टिभी र  रोयल सुज, हिमाल स्टिल, अल्पाईन मिट, सोना सिमेन्ट, सिताराम दुधलगयतका बिज्ञापनमा देख्न सकिन्छ । 
सिताराम कट्टेल (धुर्मुस) 
धुर्मुसको नामबाट ख्यातिकमाउन थालेपछि हाँस्यकलाकार सिताराम कट्टेलकोे बास्तविक नाम पनि छायाँमा छ तर बिज्ञापन बजारमा उनी खड्काजी, धुर्मुस, मुस्कान पासालगायतका चरित्रमा देखिन्छन् । सितारामसँगै उनकी जीवन  संगिनीकुन्जना घिमिरे अर्थात सुन्तली अहिले हाँस्यव्यंग श्रृखला मेरी बास्सैको लोकप्रियतासँगै विभिन्न व्यवसायिक विज्ञापनमा छाएका छन् । सिताराम र कुन्जनाको जोडीलाई रन सुज, सामे ट्रयाक्टर, पोशक पेलेट दाना,  मोवाईल र घरायसी विद्युतीय सामाग्रीका विभिन्न ब्राण्डमा देख्न सकिन्छ । 
केदार घिमिरे (माग्नेबुढा)
हाँस्यकलाकारकै रुपमा बिज्ञापनमा देखिने अर्का कलाकार केदार घिमिरे हुन् । उनीनेपाल टेलिभिजनबाट प्रसारण हुने हाँस्यव्यंग श्रृखला मेरी बास्सैमा माग्ने बुढाको भूमिकामा देखा पर्छन् । बोन चाउचाउ, पिएलओ मोटर आयललागायतका ब्राण्डमा उनको अभिनय हेर्न सकिन्छ । 
राजेश हमाल 
नेपाली सिनेमा उद्योगमा महानायकको परिचय बनाएका राजेश हमाल डाबर च्यावनप्रास, जगदम्बा स्टिल, नेपाटप पानी ट्यांकी, पान परागलगायतका बिज्ञापनमा देखिन्छन् । डाबर रियल जुसमा लेदो र अखाद्य पदार्थ भेटिएको भन्दै पत्र पत्रिकामा समाचार आइरहेका बेला अचानक त्यहि ब्राण्डको प्रचारमा हमाल देखिएपछि उनी विवादमा पनि परेका थिए । 
करिश्मा मानन्धर
सदावहार नायिकाको रुपमा परिचित  करिश्मा मानन्धरलाई पनि नेपाली बिज्ञापनमा देख्न सकिन्छ । प्राय चलचित्रमा साधारण भुमिकामा रहने करिश्मालाई धेरैजसो घरायसी बस्तुको बिज्ञापनमै प्रयोग गरीन्छ । उनलाई ओखती साबुन देखिचामलको विज्ञापन प्रयोग गरिएको छ ।  
सुुनिल थापा
सुनिल थापा नेपाली एव्म बलिउड चलचित्रमा पनि अभिनय गरिसकेका कलाकार हुन् । नेपाली  चलचित्रमाबिद्रोही भुमिकामा देखापर्ने कलाकार थापालाई बिज्ञापनमा प्रयोग गर्दा त्यस्तै बिद्रोहीसँग सम्बन्धित भुमिका नै दिने गरिन्छ ।
चलचित्र दुनियाँबाट लगभग हराईसकेका थापाले पछिल्लो पटक हिन्दी चलचित्र मेरी कोममा अभिनय गरेर पुनरागमन गरेका छन् । उनलाई अर्घाखाँची ओपिसी सिमेन्टको बिज्ञापनमा मोडलको रुपमा प्रयोग गरिएको छ । 
विज्ञापनमा खेलाडी 
पछिल्लो समयमा नेपाली खेलाडी पनि सेलिब्रेटीका रुपमा बिज्ञापनमा देखिन थालेका छन् । तेक्वान्डो खेलाडी दिपक बिष्ट ग्लुकोज डिको बिज्ञापनमा देखिन्छन् । फुटवलर सागर थापा मारुती सिमेन्टलगायतका ब्राण्डमा देखिए । पछिल्लो समयमा क्रिकेटर पारस खड्कालाई बिज्ञापनमा भ्याई नभ्याई छ । एजुकेशन कन्सल्टेन्सी, मोवाईल, टेलिभिजन, डिसहोम जताततै पारस अहिले पहिलो रोजाई बनेका छन् । पर्वतारोही आप्पा शेर्पा सगरमाथा सिमेन्टको ब्राण्डमा देखिन्छन् । 
संचारकर्मी पनि के कम ?
सेलिब्रेटीका रुपमा बिज्ञापनमा देखिने सञ्चारकर्मीमा भुषण दाहाल, दिलभुषण पाठकको नाम अघि आउँछ । लामो समयसम्म नेपाल टेलिभिजन र रेडियोमा काम गरेको अनुभव बटुले पछि अमेरिका गएका रवि लामिछाने अहिले अर्का सेलिब्रेटी सञ्चारकर्मीको रुपमा परिचित हुँदैछन् । विजय पौडेल, रुपेश श्रेष्ठ, प्रेम बानिया पनि बिज्ञापनमा देखिने अर्का सञ्चारकर्मी हुन् । ईमेज च्यानलमा साप्ताहिक कार्यक्रम चलाउँदै आएका पाईलट तथा सञ्चारकर्मी बिजय लामापनि ब्राण्ड प्रमोसनका लागि बिज्ञापन निमार्ताको आँखामा परेका सञ्चारकर्मी हुन् । 
– एरेडियो अडियो डटकम र उज्यालो अनलाईन डटकमको सहकार्यमा ।
