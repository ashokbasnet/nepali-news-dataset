शिल्पा भन्छिन् - मैले रेखाको बाटो अपनाएको छैन (भिडियोसहित)

काठमाडौं, असोज १४ – चलचित्र ‘किस्मत २’ को प्रमोशनमा व्यस्त नायिका शिल्पा पोखरेललाई अहिले ‘किस्मत २’ कोभन्दा पनि आफ्नो र छविको सम्बन्धका बारेमा जानकारी दिँदै हिँडिरहनु परेको छ । 
छवी र शिल्पाको विवाहको कुरा मिडियामा छाइरहेको अवस्थामा हामीले पनि शिल्पासँग कुराकानी गरेका छौँ । के भन्छिन् त शिल्पा छविसँगको सम्बन्ध बारे ? 

उनले आफ्नो र छविको सम्बन्धका बारेमा छापिएका समाचार र त्यसमा आएका प्रतिक्रियाका बारेमा खुलेर कुरा गरिन् । आफूलाई सामाजिक सञ्जाल र अनलाईनहरुमा आउने प्रतिक्रियाका बारेमा बोल्दै उनले भनिन् – 
मैले हरेक समाचारहरुको तल आएका कमेन्टहरु पढ्ने गरेको छु । मलाई धेरैलै शिल्पाले पैसाको लागि छविसँग विवाह गर्न लागि भन्ने प्रतिक्रियाहरु दिनु भएको हुन्छ । मेरो बारेमा यस्ता खालका कमेन्टहरु गर्नुभन्दा पहिले मेरो पारिवारिक पृष्ठभूमि बुझेर मात्रै गर्दा राम्रो । म कस्तो पारिवारबाट आएको हुँ भन्ने थाहा नपाइकन, मेरो बारेमा यस्ता खाले प्रतिक्रियाहरु आइरहेका छन् । पैसाको लागि विवाह गर्ने भए मेरो लागि मेरो बुवाआमाले खोज्नुभएको एन आर एनहरुसँग गर्थेँ होला । म पैसा हेर्ने मान्छे हैन ।
जब म सिनेमामा लागेँ त्यसबखत धेरैलै बाउसँग पैसा जतिपनि छ  । छोरी जुन क्षेत्रमा लागेपनि भइहाल्यो नी, भन्ने खालका कुरा गरे भने अहिले आएर यस्ता कमेन्टहरु गर्ने मलाई । यस्तै कमेन्टहरुका कारण पनि म निर्मात्री हुन लागेको हुँ । जसमा मेरो ५० प्रतिशत लगानि हुनेछ  । कुनै पनि कुराको प्रतिकृया दिनुभन्दा पहिले उसको बारेमा बुझे मात्रै दिनुहोला ।
उज्यालाे र forseenetwork.com काे सहकार्य
