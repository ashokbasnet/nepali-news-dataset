रेखाको ‘हिम्मतवाली’को फष्ट लुक

काठमाडौं, बैशाख १ – नववर्ष २०७१ साल आगमनको अवसर पारेर अभिनेत्री रेखा थापाको फिल्म ‘हिम्मतवाली’ को ‘फस्ट लुक’ सार्वजनिक गरिएको छ ।
यसै वर्ष फूलपातीमा रिलिज गरिने ‘हिम्मतवाली’ को पोस्टरमा रेखा बोल्ड रुपमा प्रस्तुत भएकी छिन् भने पोष्टरमा नायकलाई लुकाइएको छ । रेखा फिल्मस्का यसअघिका फिल्ममा जस्तै रेखा ‘हिम्मतवाली’ मा सोलो रुपमा प्रस्तुत भएकी छिन् ।
‘हिम्मतवाली’ को शीर्ष भूमिकामा रेखा आफै छिन् भने यसै फिल्मबाट उनले निर्देशन समेत सुरु गरेकी छन् । दुवै हात गुमाएका सुदर्शन गौतमको समेत अभिनय रहेका कारण रेखाको ‘हिम्मतवाली’ चर्चामा छ ।
यद्पी रेखाले फिल्मका कलाकार सुदर्शनबारे औपचारिक रुपमा भने अभिव्यक्ति दिएकी छैनन् । फिल्मका गीतमा बसन्त सापकोटा र टंक बुढाथोकीको संगीत छ ।
