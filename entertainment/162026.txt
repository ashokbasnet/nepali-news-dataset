नेपाली चेलीको डीआइडीमा शानदार जीत

नेपाली चेली तेरिया मगरले भारतको चर्चित टेलिभिजन जी टीभीबाट प्रशारण हुने ‘डीआइडी लिटिल मास्टर्स सिजन ३’ को उपाधी जित्दै गर्दा धेरैका आखा रसाए । कार्यक्रम संचालकले अन्तिम २ मा पुगेका तेरिया र दार्जलिङ्की अनुष्का क्षेत्री मध्ये एक जनालाई विजेता घोषित गर्दै गर्दा धेरैको मन ढुकढुक भयो ।
तर जब संचालकले तेरियाको नाम घोषणा गरे, विश्वकपसँगै फाइनल हेरिरहेका विश्वभरका नेपाली एकाएक खुशीले उफि्रए । सामाजिक संजालमा तेरियालाई बधाई दिनेको संख्या बढ्यो । ११ बर्षकी तेरियाले उपाधीसँगै नगद १० लाख जितेको जी न्यूजले आफ्नो आधिकारीक वेभसाइट मार्फत जनाएको छ ।
बालेवाडी स्पोर्टस कप्लेक्स पुनेमा आयोजना भएको कार्यक्रममा नायक बरुण धवन पनि पुगेका थिए । उनले आफू तेरियाको फ्यान रहेको जनाए । तेरियाले अन्तिम ४ मा पुगेका हार्दिक रुपारेल, अनुष्का क्षेत्री र शादविन चौधरीलाई जितेकी हुन् । तेरियाले उपाधीको शिल्ड १० लाख नगद र कार प्राप्त गर्दै गर्दा विश्वभरका नेपालीको खुशीको सिमा रहेन । वुटवलकी तेरियालाई भोटिङ गर्न नेपालीहरु लागिपरेका थिए । तेरियाले यो कप जित्दा आफू निक्कै खुशी भएको समेत बताइन् । उनले दर्शक र जर्जहरुले आफूलाई निक्कै माया गरेको प्रतिक्रिया दिइन् ।
 
 

