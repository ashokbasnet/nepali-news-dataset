मह जोडी जस्तै बन्ने सपना

काठमाडौं, माघ २९ – गोरखा घ्याल्चोकका अजय रेग्मी र धादिङ आदमघाटका सुदिप खतिवडा ‘यस जोडी’ ले स“गै स्टेज कार्यक्रम गर्न थालेको दुई वर्ष पूरा भएको छ । आफ्नो सम्बन्ध बलियो बनाउँदै लगेको यस जोडी मह जोडी जस्तै बन्ने ध्याउन्नमा छन् ।
यी दुई जना क्याम्पस पढदा पढ्दै भेट भएर जोडी भएका हुन् । यी दुवै जना जोडी बन्नु भन्दा अगाडि एक्ला एक्लै प्रस्तुती गर्ने गर्थे । तर अहिले यस जोडीको रुपमासँगै कार्यक्रम गर्दै आएका छन् । अजय रेग्मी र सुदिप खतिवडाको यस जोडीले अहिलेसम्म धेरै प्रहसन प्रस्तुत गरिसकेको छ । बाबुराम र बेराजगारी युवा, खरेल डन, कन्जुस काका र छट्टु भतिज र अहिले आएर नाकाबन्दीले सिर्जित कालोबजारी अन्य समस्या  र देशमा भइरहेको समसामायिक घटनामा आधारित नाकाबन्दी पहाडीया र मधेसीको बिल्कुलै नयाँ क्यारेक्टरमा स्टेजमा देखिँदै आएका छन् । 
उनीहरुको नाकाबन्दी स्टेज प्रहसन युट्युबमा पनि हेर्न सकिन्छ । झण्डै २ वर्षको अन्तरालमा उनीहरुले २५ भन्दा बढी जिल्लामा आफ्नो प्रस्तुती देखाइसकेका छन् । नेपाल टेलिभिजनबाट प्रसारण हुने मेरी बास्सैमा अजय रेग्मीले मोहन वैधको भूमिका गरिहेका छन् भने सुदिप खतिवडाले जिरे खुर्सानीमा समानुपातिक सभासदको छोरा भूमिकामा खेलिसकेका छन् ।
त्यस्तै अर्को हास्य टेलिश्रृङखला भद्रगोलमा पनि यस जोडीले संयुक्त अभिनय गरिसकेका छन् । अहिले युट्युबमा प्रशारण भइरहेको केदार घिमिरे माग्ने बुढोको हाँस्य श्रृँखला खासखुसमा पनि दुवै जनाले अभिनय गरिसकेका छन् । यो जोडिले आफ्नो गुरुको रुपमा केदार घिमिरेलाई लिने गरेका छन् । निकट भविष्यमा नेपाल टेलिभिजनबाट प्रशारण हुने क्रममा रहेको वरिष्ठ हाँस्यकलाकार शिवहरि पौडयालको बे्रक फेलमा पनि यस जोडीको अभिनय देख्न पाइन्छ ।
यस जोडीले केही समय अघि कैलालीको टिकापुरमा वल्र्डभिजन इन्टरनेशनल नेपालको सहकार्यमा मेरी बास्सै टिमसँग मिलेर आफ्नै लेखन निर्देशनमा सडक नाटक पस्तुत गरिसकेका छन् ।
यो जोडीले ठूलो पर्दाको चलचित्र फुर्के पनि अभिनय गरेको छ । हाँस्यव्यङग्य क्षेत्रमा अहिले धेरै नै विकृति भन्दै यो जोडीले मह जोडीको धारलाई समात्ने योजना रहेको जनाएको छ ।  
यस जोडीको नाकाबन्दी प्रहसन

– तस्बिर : यस जोडीको फेसबुक पेजबाट
