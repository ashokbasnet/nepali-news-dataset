सुटुक्क बिहे गर्न मन भएकी लुट २ की पुतलीलालाई आमाको धम्की

काठमाडौं, फागुन २४ – लुटबाट आफ्नो नाम भन्दा पनि पुटलीबाट धेरै चर्चित बनेकी सिर्जना सुब्बाको कलाकारिताको बारेमा धेरैलाई थाहा छ । उनले अभिनय गरेको ‘लुट’ को मात्रै कुरा गर्ने हो भने पर्याप्त छ उनको परिचय र कामको बारेमा जानकारी गराउन । तर कमैलाई थाहा होला उनले तीन दर्जन बढी नाटकमा अभिनय तथा निर्देशन गरेका र दर्जन बढी सिनेमामा काम गरिसकेका छन् भनेर । मोरङको राजघाटमा जन्मिएर मोडलिङ हुदै रंगमञ्च १२ वर्ष भन्दा धेरै समय विताएका सिर्जना उर्फ पुतलीले आफ्ना जीवनका धेरै कुराहरु पहिलो पटक फर्सि नेटवर्कको खुशीका रंगहरुमा भनेकी छन् । 
उनी खासमा नर्स बन्न चहान्थीन् तर एस. एल. सी मा सोचे जस्तो परिणाम नआए पछि उनले त्यो सपनालाई थाती राखेकी थिइन् ।  उनी भन्छिन्, ‘विज्ञान र गणित त किन बनाएका होलान् भन्ने लाग्थ्यो । पढ्नको गाह्रोले हामी पेट दुख्यो भनेर भाग्थ्यौँ । टाउको दुख्यो भन्दा शिक्षकले छाम्नु हुन्थ्यो र बहाना बनाएको रहेछ भनेर थाहा पाइहाल्थे ।
तर पेट दुख्यो भने पछि सजिलो । तर प्रायः त्यसरी विदा लिने भए पछि एक दिन सरले गालामा एक थप्पड हान्नु भयो । सायद हामीले बहाना बनाएको भनेर थाहा पाउनु भयो होला ।’ हा हा 
मनको कुरा मनमै रह्यो 
सिर्जना उर्फ पुतलीले आफ्नो प्रेमको बारेमा पनि खुलाएका छन् । खासमा सिर्जनालाई स्कुले जीवनमा एकजना युवक असाध्यै मन परेको थियो । त्यस युवकले पनि उनलाई खुबै मन पराउथ्यो । ती युवक सिर्जनाका आफन्तकै मान्छे थिए । तर मनको कुरा न उस्ले खोल्न सक्यो न सिर्जनाले नै । किन ? हाम्रो प्रश्नमा उनी थप्छन्, ‘त्यस समयमा हाम्रो गाउँ भन्दा माथिल्लो गाँउ तिर माया प्रेमको नाममा विकृती धेरै भित्रिएको थियो ।
माया प्रेम गरेर घरपरिवारको सल्लाह विनै भागेर धेरैले विहे गरेका थिए । त्यो देखेर पनि हामीलाई माया प्रेम गर्ने मान्छेहरु नराम्रो हो भनेर घुमाउरो शैलीमा दिमाग पारीदिएको थियो । अर्को कुरा म असाध्यै फुटबल खेल्ने । त्यो समूहमा बस्नको लागि शर्त थियो लभ गरेको नहुनु पर्ने । जस्को लव परेको भन्ने थाहा हुन्थ्यो त्यो टिमबाट आउट । त्यसले पनि मेरो मनमा लभ प्रति त्यति राम्रो छाप परेन । तर मन हो । भित्र भित्र त माया लागेर आउथ्यो । निकै समय पछि मलाई मन पराएको कुरा त गर्नु भयो । तर त्यसको कुनै अर्थ थिएन । 
आमाको धम्कि 
पुतली आफैमा चर्चित पात्र हो । वास्तविक जीवनको काले ल्याउनु भनेको छैन बाले ? हाम्रो प्रश्नमा सिर्जना केही लजाउँदै भन्छिन्, ७ , ८ वर्ष भइसक्यो । घरबाट अब विहे गर्नु पर्छ भन्नु भएको । उहाँहरुले यति धेरै विहेको लागि कर गरिसक्नु भयो कि मेरो कानलाई कुनै असर नै हुन छाडेको छ ।
अस्ति भर्खर आमा आउनु भएको थियो । घर जानु भन्दा पहिले मलाई धम्की दिएर जानु भयो । के धम्की भन्दा २ वर्षमा विहे गरिनस् भने तेरो बुढा र तँलाई घरमा आउन दिन्नँ रे । हा हा हा ।। 
कुराकानी कै क्रममा आफू एकजनासँगको गहिरो प्रेममा रहेको भन्दै सुटुक्क विहे गर्ने सोच राखेको सिर्जनाले बताएकी छिन् । यसबाहेक आफ्ना जीवनका निकै रमाइला पल र अफ्ठ्यारा पल पनि खुशीका रंगहरुमा बाढेकी छिन् । हेर्नुस् सिर्जना सुब्बा उर्फ पुटलीका खुशीका रंगहरु ।
 

–उज्यालो र forseenetwork.com को सहकार्य
