बिहेपछि बागमतीमा राजेश हमाल

काठमाडौं, भदौ ३ - बिहे गरेको झन्डै डेढ महिनासम्म फिल्म कर्मबाट फुर्सदिला बनेका महानायक राजेश हमाल पुन रजतपटमा फर्किएका छन् ।
‘बागमती’ नामको चलचित्रमा महानायकले काम गर्न लागेका हुन । नयाँ युनिटले निर्माण गर्न लागेको चलचित्र ‘बागमती’को भुमिकाबाट खुशी भएर उनले सम्झौता पत्रमा समेत हस्ताक्षर गरिसकेका छन् ।
नव निर्देशक एवं निर्माता अनिश नापितको फिल्म ‘बागमती’ मा राजेश मुख्य भुमिकामै देखिनेछन् तर उनको भुमिका कस्तो हुनेछ भन्ने बिषयमा भने केही बताइएको छैन । बिहे पछि हमालले दुई वटा म्यूजिक भिडियोमा मात्रै अभिनय गरेका छन् ।
चलचित्र ‘बागमती’ लाई लिएर हमाल निकै उत्साहित रहेको उनका सहयोगी बताउँछन् ।
भदौको २५ गते देखि फ्लोरमा जान लागेको चलचित्र ‘बाग्मती’ मा राजेशलाई एक्सन हिरो शिव श्रेष्ठले साथ दिनेछन् ।
त्यस्तै चलचित्रका अन्य कलाकारहरुमा भने दयाहाङ राई, केकी अधिकारी, कञ्चन ठकुरीलगायत रहनेछन् । काठमाडौं र किर्तिपुरमा सुटिङ्ग गरिने यस चलचित्रमा राजेन्द्र उप्रेतीको द्वन्द्व निर्देशन रहने छ ।
यो चलचित्र बागमती सरसफाई अभियानसँग पनि सम्बन्धित रहेको जानकारी गराईएको छ ।   
महानायकले विवाह पछि निकै चुज गरेर खेल्न लागेको सिनेमा बागमती कस्तो बन्ने हो त्यो भने समयले नै बताउला । तर चलचित्रमा हमालको भुमिका कस्तो होला भन्ने कुराले भने सबैमा उत्सुकता जगाईदिएको छ ।
–अर्जुनकुमार संग्रौला/उज्यालो
