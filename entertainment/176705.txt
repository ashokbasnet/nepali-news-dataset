‘मिस नेपाल यूएसए’को पहिरो पिडितलाई सहयोग

सिन्धुपाल्चोक जिल्लाको राम्चे र मान्खा गावीसमा गएको पहिरोमा परि धनजन गुमाएका परिवारलाई ‘मिस नेपाल यूएसए’ आयोजकले सहयोग गर्ने भएको छ । अगष्ट २३ मा न्यूयोर्कको कुइन्स थिएटरमा आयोजना गर्न लागिएको यो प्रतियोगिताको टिकट बिक्रीबाट उठेको रकममध्येको १० प्रतिशत पहिरो पिडितलाई सहयोग गर्ने आयोजकले जनाएको छ ।

युवा सशक्तिकरण र नेपालको मूल प्रवर्धन भन्ने नाराको साथ यो प्रतियोगिता आयोजना गर्न लागिएको हो । सन् २०११ बाट यो सौन्दर्य प्रतियोगिताको सुरुवात गरिएको हो । ईभेन्ट प्लानेट इन्क यूएस र मिस नेपाल यूएसले यो कार्यक्रमको आयोजना गर्न लागेका हुन् ।

