विजयकुमारको खुशी पढेर दिपकराज गिरीले व्यंग्य ठोके

काठमाडाैं, असाेज २१ - पत्रकार विजयकुमारको पुस्तक ‘खुशी’मा हाँस्यव्यंग्य कार्यक्रमलाई खित्खिते भनेर अपहेलित गरिएको भन्दै कलाकारहरुले चित्त दुखाएका छन् ।
‘खुशी’ मा विजयकुमारले टेलिभिजन खितखिते कार्यक्रमले भरिए भनेर उल्लेख गरेकोमा हाँस्यव्यंग्य कलाकार दिपकराज गिरी र जितु नेपालले आफ्नो फेसबुक पेजमार्फत टिप्पणी गरेका छन् ।
कलाकार गिरीले त उडन्ते कुराको फुँदा गाँसेर आफुले पनि पुस्तक लेख्न सक्ने भन्दै व्यंग्य गरेका छन् । विजयकुमारको ‘खुशी’लाई व्यंग्य गर्दै उनले आफ्नो फेसबुक पेजमा लेखेको स्टाटस यस्तो छ:
आज म लेख्दैछू।।।।
किन किन मलाइ आजकल किताब लेख्न मन लाग्छ,
जाँड को को सँग बसेर खाँए लेख्न मन लाग्छ,
कफि खाएर राजदूत सँग गफ गरेको धाक जमाउछू,
ठूला मान्छे सँगको मदिरापानमा सारै रमाउछू।
मरेका नारायणगोपाल पनि मेरो बिहेमा जन्ति आथे,
ओबामा र बिल क्लिन्टनले नि मेरो भोज खाथे
जोकर ,नोकर, सामान्य जन्ता भुसुना हुन्
यिन्लाइ पाठ सिकाउछु
सबुतको लागि गिरिजा, कृष्ण प्रसाद सबलाइ किताबमा झिकाउँछु
खुशि बनाउन सक्दिन म ,न नै हुन्छु खुशि
खुशि भन्दा नि हिट हुन्छ मेरो किताब  ढुसी
यसअघि पनि कलाकार गिरीले हाँस्यव्यंग्य कार्यक्रमलाई खित्खिते भनेर उडाएको भन्दै आपत्ति जनाइसकेका छन् । उनले यसअघि फेसबुक पेजमै लेखेको स्टाटस यस्तो छ:
आज म लेख्दैछू।।।।।
बिजयकूमारजीले आफ्नो किताब  खुशि मा लेखेका छन रे " television" खित्खिते ( हाँस्य) कार्यक्रमहरूले भरिए, यो देश त्यस्तो देश हो जहाँ नायकभन्दा खित्खितेहरू ( हाँस्य कलाकार) चर्चित भए भनेर चिन्ता ब्यक्त गर्नु भएछ।।।।बिचरा बिजयजी।।।
सबै खित्खिते एउटै हुन्नन, सबै खित्खिते कार्यक्रम खराब हुन्न, तपाइको भाषामा मदनकृष्ण दाइ र हरिबंश पनि खित्खिते नै भए, जसलाइ आजको मितिमा सबैभन्दा बढी सम्मान गर्छन नेपालीहरूले। नायकहरूको राज भएकको हेर्न चाहनु भएको रहेछ, को नायक ? १० तल्ला माथिबाट डोरीको सहाराले हामफाल्ने र तरूनीसँग बगैचामा नाच्ने ? ५० जना गुन्डालाइ एकै लातमा ढाल्ने ती मात्र हुन् र नायक ?
म ती नायकलाइ पनि गालि गर्दिन किनकि संसारमा सबैको पेशा महत्वपूर्ण र चूनौतीले भरिएको हुन्छ। अरूको अस्तित्वलाइ कमिलो देख्ने पढेलेखेका ढोंगीहरूको देश भयो यो, तपार्इलाइ पनि कसैले सोधपूछे कार्यक्रम चलायाे भन्यो भने के हुन्छ ? अन्तरवार्ता लिनु त्यहि सोधपूछ त हो, अरूले गरेको कामलार्इ तपार्इले के गर्नु भो कसरी गर्नु भो सोध्ने, यस्मा तपाइले के गर्नु भो तर म त्यसरी सोच्दिन तपार्इको पेशा पनि संबेदनशील छ, जस्ले अरूको पेशालाइ सम्मान गर्दैन उस्ले आफ्नो पेशालाइ पनि न्याय गर्दैन, जस्लार्इ तपार्इ खित्खिते भन्नु हुन्छ हामि त्यसलार्इ हाँस्यब्यड़ग्य भन्छौ।
अर्का हाँस्यव्यंग्य कलाकार जितु नेपालले पनि विजयकुमारको खुशी पढेपछि आफु निराश भएको भन्दै फेसबुकमा यस्तो स्टाटस लेखेका थिए:
खुसी भएर (खुसी) पढ्दा पढ्दै दुखी भए खीत्खीते कार्यक्रम ntv ले प्रशारण नगरेको भए नेपाल विश्वमै हीरोभन्दा जोकर माथी भएको देश हुने थिएन रे । म खीत्खीतेको लोकप्रियता र जोकरको अबस्था बुझ्न पान्डेज्युलाई अनुरोध गर्दछु । धेरै कुरा बुझेका यी महामयिमले यो कुरा बुझेका रहेनछन् ।
