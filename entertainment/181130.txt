गरिमा भन्छिन्-‘हामी कलाकार बन्यौं, सेलिब्रेटी बन्न सकेनौं”(भिडियो)

 
नेपाली सिने उद्योगका सेलिब्रेटीहरुबारे बेलाबेला टिप्पणी हुन्छ- यहाा ‘स्टार भ्यालु’ भएका कलाकार कोही भएनन्, कलाकार सेलिबि्रटी बन्न सकेनन् ।’ अहिलेका जल्दाबल्दा कलाकारलाई पनि यस्तै लाग्छ ? ‘झोला’मार्फत् आफ्नो अभिनय क्षमतालाई सावित गरिसकेकी नायिका गरिमा पन्तले यो तथ्यलाई सहजै स्वीकारिन् ।
अनलाइनखबरसँग कुरा गर्दै गरिमाले आफूहरु ‘कलाकार त बनेको तर, सेलिब्रेटी बन्न नसकेको’ बताइन् । नजिकको तीर्थ हेला भएकाले पनि नेपाली कलाकारले ‘सेलिब्रेटी भ्यालू’ बनाउन नसकेको तर्क गरिन् ।
उनले अभिनय गरेका फिल्मले राम्रो सफलता पाए, अनि गरिमाको अभिनयको पनि निकै तारिफ भयो । तर, उनले आफुमा कुनै परिवर्तन नआएको बताइन् । नेपाली कलारकारहरु चाँडो चर्चा कमाउँ भन्नेतिर लागेको भन्दै गरिमाले भनिन्- ‘मेरो छवि बचाइराख्न सधै चनाखो छु ।’
आर्थिक र प्राविधिक कारणले नेपाली सिनेमा उद्योग पछि परेको गरिमाको तर्क छ । नेपाली सिनेमा नगरीमा नारीप्रधान चलचित्र पछिल्लो समय बन्न थालेकोमा उनले सन्तोष जनाइन् ।
गरिमाले आफ्नो नजरमा राजेश हमाल र रेखा थापा नम्बर १ रहेको बताइन् । उनले भनिन्-बााकी सवै नम्बर २ हुन् ।’


