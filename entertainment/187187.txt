जन्मदिनमा सुदर्शनलाई फिल्म उपहार

निर्देशक सुदर्शन थापाले अब नयाँ चलचित्रको निर्देशन गर्ने भएका छन् । आफ्नो ३२ औं जन्मदिन मनाउने क्रममा सुदर्शनलाई नयाँ सिनेमाको अफर आएको हो । सन्तोषसेन ठकुरी र मिलनसेन ठकुरीले थापालाई सिनेमा निर्देशनको अफर गरेका हुन् ।
यो सिनेमालाई कमेडी बिषयमा बनाउने तयारी सुदर्शनले गरेका छन् । चलचित्रमा उनी मुख्य नायकको रुपमा देखिनेछन् । चलचित्रमा सुवास थापा, पूजा शर्मा र नव कलाकारको रुपमा प्रेम पुरीको अभिनय रहनेछ । सुदर्शनले करिअरकै ठूलो उपहारको रुपमा जन्मदिनमा पाएको बताएका छन् ।
सुदर्शनले नायकको रुपमा काम गरेको चलचित्र ‘अझै पनि’ फाल्गुण १५ गतेबाट प्रदर्शनमा आउँदैछ । आलोक नेम्वाङले निर्देशन गरेको चलचित्रलाई फेशन डिजाइनर पूनम गौतमले निर्माण गरेकी हुन् । चलचित्रमा सुदर्शनको पनि लगानी छ ।

