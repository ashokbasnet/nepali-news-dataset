यसरी बन्दैछ पूजनाको ‘चकलेट’

नायिका पूजना प्रधानको प्रस्तुतीमा बनिरहेको चलचित्र ‘चकलेट’को छायांकन हाल धमाधम भैरहेको छ । चलचित्रका निर्देशक निर्मल शर्माले छायांकन धमाधम भैरहेको जानकारी दिए । खुशी गुरुङ, पि्रती गुरुङ र केशव तामाङको प्रस्तुतीमा तयार भैरहेको सिनेमाको छायांकन भदौ १३ गतेबाट सुरु भएको हो ।
चलचित्रमा आयुष्मान घिमिरे, अनुज शाक्य, पूजना स्त्रि नम्रता झा, केशव भट्टराइको मुख्य भूमिका छ । चलचित्रमा विशेष भूमिकामा देखिन लागेका  संचारकर्मी सुमन गैरेले बिहिबार सर्ट दिएका छन् । उनको साथमा नायिका पूजना प्रधानले पनि बिहिबार अभिनय गरिन् ।
चलचित्रमा आधा दर्जन बालबालिकाको अभिनय छ । दरबारमार्गमा भेटिने सडक बालबालिकाको कथामा चलचित्र बनिरहेको छ । निर्देशक निर्मल शर्माले चलचित्रलाई सबैले रुचाउँने बनाउने जानकारी दिएका छन् ।  

