इन्दिरा जोशीले नचाइन् नेपालगञ्जलाई

नेपालगन्ज, माघ १८ - नेपालगन्जमा शनिबार गायिका इन्दिरा जोशीले गीत प्रस्तुत गर्दै नेपालगञ्जका बासिन्दालाई नचाएकी छिन् ।
नेपालगन्जमा जारी ‘मध्यपश्चिमाञ्चल उद्योग, व्यापार एवम् जडिबुटी प्रदर्शनी मेला तथा बाँके पर्यटन महोत्सव २०७०’ मा जोशीले शनिबार प्रस्तुति दिइन् ।
नेपाली संगीतमा छुट्टै स्थान बनाएकी र युवापुस्तामाझ निकै चर्चित गायिका जोशीले कम्मर मर्काई मर्काइ गीत गाउ“दै नाचेकी थिइन् । उनको मेलामा सहभागी हजारौं दर्शकलाई समेत नचाउदै मनोरञ्जन प्रदान गरिन् ।
उनले जब मञ्चमा पुगेर गीत गाउन थालिन दर्शकहरु उफ्रि उफ्रि नाच्न थाले । जोशीले सुरुमा दर्शकलाई विभिन्न मनमोहित पार्ने गीत गाइन् ।
जब दर्शकहरु उनको हट डान्स र गीत सुन्न हुटिङ्ग गर्न थाले तब उनले साकिरा झै उफ्रि उफ्रि गाउन र नाच्न थालिन् । उनले हालको परिवेशलाई समेटेर गाएको ‘ट्राफिक जाम’ गीतले दर्शकको मन जित्न सकेको देखिन्थ्यो  ।  यस्तै, उनले पुरानो गीत ‘माछी मारन’ लाई रिमिक्समा गाउ“दा महोत्सवमा पुगेका हजारौ युवा युवतीहरु उफ्रि उफ्रि नाचेका थिए ।
यस्तै, उनले दर्शकको पटक पटकको आग्रहपछि ‘उध्रेको चोली’ गाउँदा आयोजक, सुरक्षाकर्मीलाई दर्शकलाई थाम्न हम्मे हम्मे परेको थियो । बाल्यकालको सम्झना गर्दै छतमा चढेर चङ्गा उडाउदाको परिवेश प्रस्तुत गर्न ‘चङ्गा चट्ट’ गीत गाएकी थिएन् । यसैगरी उनको ‘नेली माई’ गीतले दर्शकलाई भरपूर्ण मनोरञ्जन प्रदान गरेको थियो ।
आयोजकका अनुसार शनिबार  करिब २५ हजार बढी  मेलासंगै जोशीको कार्यक्रम हेर्न र सुन्न पुगेका थिए । कार्यक्रममा लोक एवम् टप्पा र झ्याउरी भाकामा गीत गाएर ख्याती कमाएका गायक चन्द्रप्रकाश शर्माले दर्शकलाई पुराना पुराना गीतहरु गाएर नचाएका थिए । यस्तै, उनले मध्य तथा सुदुरमा चल्ने टप्पा र गोर्खा पल्टनमा समेटिएको ‘सान्नानीले झुक्यायो मलाई’ बोलको गीतमा दर्शकहरु समेत झुमेका थिए ।
गायिका सिता रानाले समेत विभिन्न गीतहरु पस्केकी थिइन् । सांस्कृतिक कार्यक्रम अन्र्तगत शनिवार डान्स स्टार २०७० का प्रस्तुति र छमछमी कोरियोग्राफर प्रशान्त ग्रुपका डान्सहरुले दर्शकलाई भरपूर्ण मनोरञ्जन दिएका थिए ।
