सिआरबिटी चोरी प्रकरणः समाचार लेख्ने पत्रकारलाई झुठा मुद्दा

काठमाडौं, फागुन ९ – म्युजिक कम्पनीले नेपाल टेलिकमको वेबसाईट दुरुपयोग गरेर सर्वधारणको मोबाईलको पैसा ठगी गरी सिआरबिटी डाउनलोड गरेको खबर संप्रेषण गर्ने उज्यालोका पत्रकार सूर्यकुमार क्षेत्रीलाई सरकारी वकिलको कार्यालयले काठमाडौं जिल्ला अदालतमा झुठा मुद्दा चलाएको छ ।
सिआरबिटी डाउनलोड गराएको समाचार उज्यालोबाट प्रशारण भएपछि सिआरबिटी ठगीमा पक्राउ परेका व्यक्तिको बयानका आधारमा पत्रकार क्षेत्रीलाई मुद्दा चलाईएको हो । अदालतले क्षेत्रीसँग ७ हजार रुपैँया धरौटी समेत लिएको छ । 
 
निन्दनीय र हास्यास्पदः पत्रकार महासंघ
 
क्षेत्रीलाई झुठा मुद्दा चलाएकोमा नेपाल पत्रकार महासंघले आफ्नो गम्भीर ध्यानाकर्षण भएको जनाएको छ । क्षेत्रीलाई मुद्दा चलाइनु आफैँमा निन्दनीय र हास्यास्पद भन्दै महासंघले यस घटनाले प्रेस तथा अभिव्यक्ति स्वतन्त्रतामाथि ठाडो हस्तक्षेप भएको जनाएको छ । 
 
महासंघले घटनाको सत्य–तथ्य छानबिन गरी पत्रकार क्षेत्रीमाथि लगाइको मुद्दा तत्काल फिर्ता लिन र दोषीमाथि कारबाही गर्न सम्बन्धित पक्षसित माग गरेको छ । यस्तै नेपाल पत्रकार महासंघ कम्युनिकेशन कर्नर शाखाले पनि विज्ञप्ति निकालेर क्षेत्रीलाई मुद्दा चलाएकोमा आपत्ति जनाएको छ । 
 
पुस २३ गते विभिन्न म्युजिक कम्पनीले नेपाल टेलिकमको वेबसाईट दुरुपयोग गरेर सर्वधारणको मोबाईलको पैसा ठगी गरी सिआरबिटी डाउनलोड गराएको खबर उज्यालोबाट प्रसारण प्रकाशन भएपछि सिआरबिटी ठगीमा पक्राउ परेका लोक गायक याम क्षेत्रीको बयानका आधारमा पत्रकार क्षेत्रीलाई मुद्दा चलाइएको हो ।
 
सिआरबिटी ठगि प्रकरणका बारेका अन्य समाचारः
 

सिआरबिटी चोरी प्रकरणः समाचार लेख्ने पत्रकारलाई झुठा मुद्दा
सिआरबिटी चोरी प्रकरण : पुष्पाञ्जलीका संचालक सुवेदी पक्राउ
सिआरबिटी चोरी प्रकरण : लोक गायक यामबहादुर क्षेत्री पक्राउ
टेलिकमले कम्प्युटरबाट सिआरविटी राख्ने व्यवस्था हटायो
सिआरविटी चोरी बारे छानविन हुँदै छ : टेलिकम(अडियो)
सिआरविटी चोरी प्रकरण : चोरी गर्नेलाई कारवाही गरिने
सिआरबीटी चोरी प्रकरणः कुन गीत कतिपटक डाउनलोड भए ?
सर्वसाधारणको मोवाइलबाट पैसा चोर्दै म्यूजीक कम्पनी र कलाकारहरु (अडियो सामग्री)
