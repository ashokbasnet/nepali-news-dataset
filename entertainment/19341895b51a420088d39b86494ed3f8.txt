‘लुट’को रेकर्ड तोड्यो ‘आइएम सरी’ले

काठमाडौं, फागुन १ – पुराना शैलीका चलिचत्रलाई चुनौति दिदै बनेका नयाँ चलचित्रले यतिबेला सिनेमा बजार तताएका छन् । ‘लुट’सँगै ‘काठमाण्डू’ र ‘बजार’ले तताएको कलिउड बजारलाई ‘आइएमसरी’ले जिवित राखेको छ । 

 

चलचित्र लुटले फस्ट ओपनिङमा जम्मा ३२ लाखको व्यापार गरेको थियो भने आइएम सरीले तीन दिनमा नै ५४ लाखको व्यापार गरेर लुटको रेकर्ड ब्रेक गरेको छ । गत शुक्रबार देखि देशैभर प्रर्दशन भैरहेको आर्यन सिग्देल र केकी अधिकारीको मूख्य भूमिका रहेको चलचित्र ‘आइएम सरी’ले तीनदिन भित्र ५४ लाखको व्यापार गरेको हो ।

 

भ्यालेन्टाइन डेको अवसरमा प्रर्दशनमा आएको प्रेममय चलचित्र आइएमसरीले देशभरका ४० हलबाट उल्लेखित रकम कमाएको निर्देशक दिनेश राउतले उज्यालो अनलाइनलाई बताउनुभयो । 

काठमाडौंका बिग सिनेमा, मल्टिप्लेक्स हल, अष्टनारायण, गोपिकृष्णसँगै उपत्यका बाहिरका प्रमुख सहरमा हाउसफूल भएको उहाँले जानकारी दिनुभयो । यसलाई चलचित्रका जानकारहरुले सर्वाधिक विकेन्ड ओपनिङ भनेका छन् । 

 

यही क्रममा आउँदो शुक्रबार नायक दिलिप रायमाझीले निर्माण गरेको चलचित्र ‘मिस यू’ प्रर्दशनमा आउँदै छ ।
