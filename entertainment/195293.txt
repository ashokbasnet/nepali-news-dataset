दार्जलिङमा निर्देशक सुब्बा सम्मानित

नेपाली सिनेमाका चर्चित निर्देशक सुरज सुब्बा ‘नाल्बो’ दार्जलिङमा सम्मानित भएका छन् । गोर्खा जनमुक्ती मोर्चाले आफ्नो आठौ स्थापना दिवसको अवसरमा आयोजना गरेको एक कार्यक्रममा निर्देशक सुब्बालाई सम्मान गरेको हो । उनीसँगै स्थानिय विभिन्न कलाकर्मीलाई पनि कार्यक्रममा सम्मान गरिएको  थियो ।

उनलाई नगद १ लाखसहित दोसल्ला ओडाएर सम्मानित गरिएको हो । सुब्बाले निर्देशन गरेको चलचित्र ‘बितेका पल’का अधिकांश दृश्य दार्जलिङमा छायांकन गरिएको थियो । निर्देशक सुरज सुब्बाले यो सम्मानलाई आफ्नो जीवनकै ऐतिहासिक सम्मान भनेका छन् ।

चलचित्र लेखन हुँदै निर्देशनमा हात हालेका सुब्बाले बनाएको ‘बाटो मुनिको फूल’, ‘बितेका पल’ चर्चामा थिए । 

