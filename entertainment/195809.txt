टलकजंग भर्सेज टुल्के कात्तिक दोस्रो

काठमाडौं । लुटका निर्देशक निश्चल बस्नेत निर्देशित दोस्रो फिल्म ‘टलकजंग भर्सेज टुल्के’ १४ कात्तिकदेखि मुलुकभर प्रदर्शन हुने भएको छ ।
लुट भन्दा फरक फिल्म बनाएको भन्दै निर्देशक बस्नेतले टिममा आबद्ध कलाकार एवं प्राविधिकको प्रसंसा गरे । लुटमा काम गर्दा ताका भन्दा अहिले आफुले धेरै कुरा सिकेको बताउँदै निर्देशक बस्नेतले फिल्म आम दर्शकलाइ मन पर्ने दाबी समेत गरे ।
रंगकर्मी रबिन्द्र सिंह बानियाको लगानीमा निर्माण भएको फिल्ममा टलकजंगको भुमिकामा खगेन्द्र लामिछाने प्रस्तुत भएका छन् । जो यस फिल्मका पटकथा लेखक समेत हुन् ।
लामिछाने यस अघि चिनिया लेखक लु सुनको कथा ‘द स्टोरी अफ अ क्यु’ मा आधारित रहेर ‘टकलजंग भर्सेज टुल्के’ नाटक लेखेका थिए । जुन नाटकलाइ दर्शकले मन पराएका थिए ।
लुटमा शहरमा जन्मेकी एउटी प्रेमिकाको भुमिका निर्वाह गरेकी ऋचा शर्माले यस फिल्ममा गण्डक क्षेत्रमा बस्ने थारु महिलाको भुमिका निर्वाह गरेकी छिन् । दयाहाङ राइ, सुशांक मैनाली बुद्धि तामाङ लगायतका कलाकार रहेका छन् ।



