भारतीय अभिनेत्री सुस्मिता सेन काठमाडौंमा

काठमाडौं, कात्तिक २८ - भारतीय अभिनेत्री सुस्मिता सेन काठमाडौंको आएकी छिन् ।  क्लासिक डाइमण्डको आयोजनामा शुक्रबार र शनिबार होटल अन्नपूर्णमा आयोजना हुने टाइमलेस प्यारागन ज्वेलरी फेशन शोका लागि उनी काठमाडौं आएकी हुन् ।
सुस्मितासँगै माल्भिका सुब्बा, श्रृष्टि श्रेष्ठ, आस्था पोखरेल, अस्मी श्रेष्ठ, ओसिमा बानु, अल्का राईलगायतका नेपाली मोडल र अन्य भारतीय मोडलले साथ दिने छन् । ३८ वर्षककी सेनले सन् १९९४ को मिस युनिभर्सको ताज जितेकी थिईन् । त्यसपछि उनले बलिउडमा फिल्मी करिअर थालेकी थिई्न ।
उनको पहिलो चलचित्र दस्तक सन् १९९६ मा रिलिज भएको थियो । पछिल्लो ३ वर्ष चलिचत्रमा सक्रिय नभएकी उनले यो वर्ष ह्याप्पी एनिभर्सरी, निर्बाक र जोडी इमोन होतोमा अभिनत्र गरेकी छिन् । एक हप्ताअघि मात्र बलिउडकी अर्की अभिनेत्री रविना डण्डन पनि गर गहना सम्बन्धीको एउटा प्रदर्शनीका लागि नेपाल आएकी थिईन् ।
