आर्यन सिग्देल घाईते

अर्जुनकुमार संग्रौला, उज्यालाे / काठमाडाै , भदाै १९ - नायक आर्यन सिग्देल घाईते भएका छन् । बुधबार ललितपुरको बालकुमारीमा चलचित्र ‘आवेग’को फाईटको दृश्य छायांकनको क्रममा उनको घुँडामा गम्भिर चोट लागेको छ । केही दिन अघि डाक्टरी चेकजाँच गराउँदा बायाँ खुट्टाको घुडाँको लिगेन्ड्स चुँडिएको र कुरकुरे हड्डी भाँचिएको रिपोर्ट आएको थियो । उनलाई डाक्टरले तत्कालै अप्रेशन गर्न सल्लाह दिएका थिए । तर, आर्यनले डाक्टरको सल्लाह नमानी चलचत्रि ‘आवेग’को छायांकन सकेर मात्रै अप्रेशन गर्ने मनस्थिति बनाएका थिए ।
‘सुरुदेखि नै मलाई गाह्रो त भएको थियो त दशैंको मुखक फिल्मको काम किन रोकिदिनु भनेर गरेको, तर निकै गाह्रो भयो’ घरमा आराम गरिरहेका अर्यानले फोनमा जानकारी गराए । यसअघि चलचित्र ‘किस्मत’को समयदेखि नै उनको घुँडामा समस्या देखिँदै आएको थियो । तर चलचित्र ‘आवेग’ सम्म आईपुग्दा भने उनी थला नै परेका छन् । सुटिङ्गमा खुट्टा चलाउनै नसक्ने भएपछि आर्यनलाई सिनेमा युनिटले घरसम्मै पुर्याइदिएका थिए ।
अझै पनि खु्ट्टा दुख्न कम भए आर्यन चलचित्र आवेगको १० दिनको काम सकेर मात्रै अप्रेसन गर्ने सोचमा छन् । फिल्मको काम आफ्नो कारणले अड्काउन मन छैन उनलाई । बसन्त निरौला निर्देशित चलचित्र ‘आवेग’को एउटा गीत, केही दृश्यहरु र क्लाईमेक्सको फाईटको दृश्य खिच्न बाँकी छ ।
तर, यदि आर्यनले तत्काल अप्रेशन गरेको खण्डमा भने उनले २ महिना जति आराम गर्नुपर्ने हुन्छ । जसको कारणले उनी अनुबन्धित अलबिदा, केसरी, सेभ द कन्ट्री लगायत चलचित्रको सुटिङ्गलाई पनि प्रभाव पर्ने देखिन्छ ।
