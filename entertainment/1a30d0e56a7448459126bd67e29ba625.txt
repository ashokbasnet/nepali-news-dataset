हिट हुँदै साम्राज्ञी र सलिनमानको जोडी, ‘ए मेरो हजुर-२’ को शीर्ष गीत दर्शकले रुचाए

काठमाडौं, चैत १६ – अभिनेत्री झरना थापाको डेब्यू निर्देशन रहेको चलचित्र ‘ए मेरो हजुर-२’ को शीर्ष गीत झरना थापाको जन्मदिन पारेर गएको आइतबार रिलिज गरियो । 
आइतबार रिलिज भएको यो गीतले युट्युबमा अत्यधिक दर्शक पाएको छ । रिलिज भएको एक दिनमै युट्युबमा ट्रेण्डिङमा एक नम्बर कब्जा गरेको यो गीतलाई यो समाचार तयार पर्दासम्म ८ लाख ३८ हजार भन्दा धेरै पटक हेरिएको छ ।  

गीतमा नायिका साम्राज्ञी राज्य लक्ष्मी शाह र नव नायक सलिनमान बानियाको केमेष्ट्रिलाई दर्शकले खुबै रुचाएका छन् । सुनिल कुमार थापाको निर्माण र झरना थापाको निर्देशन रहेको चलचित्र ‘ए मेरो हजुर-२’ को शीर्ष गीतमा कल्याण सिंहको संगीत, सुगम पोखरेलको आवाज र डा.कृष्णहरी बरालका शब्दहरु छन् । 
२०७४ सालको भदौ १६ लाई प्रदर्शन मिती तय गरेको यो चलचित्रमा नायिका साम्राज्ञी राज्य लक्ष्मी शाह र नवनायक सलिनमान बानियाको मुख्य भूमिका छ । 
गीत र रिलिज मिती सार्वजनिक गर्नको लागि आयोजना गरिएको कार्यक्रममा अभिनेत्री साम्राज्ञी राज्य लक्ष्मी शाहले सिनेमाको लागि आफूले खुबै मेहनत गरेको र मेहनत अनुसार चलचित्र पनि राम्रो बनेको बताएकी थिईन् ।  
उज्यालो र forseenetwork.com को सहकार्य
