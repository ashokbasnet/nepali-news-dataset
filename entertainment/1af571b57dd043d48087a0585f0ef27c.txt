शाहरुख खानलाई आफ्नै अनुहार चोर जस्तो लाग्न थाल्यो

कात्तिक १८ -  शाहरुख खान , यो नामलाई नचिन्ने को होला ? बलिउडमा आफ्नो छुट्टै पहिचान बनाउँदै बादशाह कहलिएका शाहरुखलाई आफ्नै अनुहार चोर जस्तो लाग्छ रे ।
शाहरुखलाई आफूले राउडी राठौर , दबंग, बाजी राव सिंघम, इन्सपेक्टर विजय जस्ता प्रहरीको मुख्य भूमिका भएका फिल्ममा अभिनय गर्न नपाएकोमा दु:ख लागेको छ ।
उनलाई प्रहरीको मुख्य भूमिका निभाउन मन छ तर कसैले पनि उनको मनको ईच्छा पूरा गरेका छैनन । 'केहि पुलिस म संग काम गर्छन र उनीहरुको काम मैले नजिकबाट नियाल्ने गर्छु त्यसैले म चाहन्छु कि म पुलिसवाला भूमिका निभाउ तर कोहि पनि यस्तो रोल लिएर आउँदैनन' शाहरुखले भने ।
पुलिस युनिफर्म आफूलाई निकै सुहाउने शाहरुखले बताए । 'म चुलबुल पाण्डे , राउडी राठौर जस्ता रोल गर्न चाहन्छु। आउनै लागेको २ वटा फिल्ममा चोरको भूमिका निभाएको छु मलाई लाग्छ मेरो अनुहार नै चोर जस्तो छु' शाहरुखले भने ।
उनले गत नोभेम्बर २ मा आफ्नो ४९ औं जन्मदिन मनाउने क्रममा आफ्ना शुभचिन्तक तथा फ्यानलाई हसिमजाकमा यस्तो बताएका हुन्।
