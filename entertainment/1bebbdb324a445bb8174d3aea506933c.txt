माधुरी दीक्षित उपचारको लागि अमेरिका, बलिउडका यी सेलिब्रेटीलाई स्वास्थ्य समस्या

काठमाडौं, भदौ २२ – बलिउडकी चर्चित नायिका माधुरी दीक्षित उपचारका लागि अमेरिका गएकी छिन् । रियालिटी शोमा व्यस्त माधुरी कुममा समस्या शुरु भएपछि चिकित्सकसँग सल्लाह लिएर अमेरिकाका लागि उडेकी हुन् । माधुरीलाई कुममा समस्या भएजस्तै बलिउडका अरु सेलिब्रेटीहरुलाई पनि विभिन्न स्वास्थ्य समस्याले सताएको छ र उनीहरु उपचारका लागि बेलाबखतमा विदेशमा जाने गर्छन् । को को लाई छ त स्वास्थ्य समस्या ?
मनिषा कोईराला– पाठेघरको क्यान्सर
सन् २०१२ मा मनिषालाई पाठेघरको क्यान्सर भएको थाहा भएको थियो । आफूलाई क्यान्सर भएको थाहा पाउने बित्तिकै उनी उपचारका लागि अमेरिका गईन् । २०१२  डिसेम्बरमा पाठेघरको सर्जरी गरेर उनी भारत फर्केकी हुन् । २ वर्ष सम्म क्यासरसँग लडेर अन्त्यमा मनिषा निको भईन् । तर उनलाई यसको जाँच बेलाबखतमा गराईरहनु पर्छ । हाल मनिषा दक्षिण भारतीय सिनेमामा व्यस्त छिन् ।
युवराज सिंह–स्टेज १ क्यान्सर
ईन्डियन क्रिकेटर युवराज सिंहलाई पनि क्यान्सर भएको थियो । उनी सन् २०११ को वल्र्ड कपकाप्लेयर अफ टुरनामेन्ट घोषित भएका थिए । त्यसको केही समयपछि उनलाई उल्टी हुने, सास फेर्न गाह्रो हुने र वाकवाक लाग्ने समस्या भएको थियो । स्वास्थ्य जाँच गर्दा उनको फोक्सोमा गिर्खा भेटियो । यसको उपचारका लागि उनी अमेरिका गएका थिए । अमेरिकामा उपचार गरेर स्वास्थ भएपछि सन् २०१२ मार्च मा उनी ईन्डिया फर्किए । सन् २०१२ टी २० वल्र्ड कपमा उनी सहभागी भएका थिए । 
अमिताभ बच्चन
सन् १९८२ को फिल्म कुलीको सुटिङका क्रममा उनको पेटमा चोट लागेका कारण निकै रगत बग्यो । यहि कारण अमिताभ अझै पनि पेटको उपचार गराईरहन्छन् ।
सन् १९८४ मा उनलाई म्यासथेनिया ग्रेभिष भएको थियो । त्यसले  गर्दा उनी शारीरिक र मानसिक रुपमा रोगी भए । उनले त्यी सबै समस्याबाट मुक्त भएर फेरि फिल्ममा काम गर्न थाले ।
सेफ अली खान– ह्रदयघात
सन् २००७ को फेब्रुअरीमा, सेफ छातीमा समस्या देखा परेका कारण अस्पतालमा भर्ना भए ।  उनलाई हृदयघात भएको थियो । त्यसबेला उनलाई डाक्टरले समान्य हृदयघात भएको बताएका थिए । सैफको यो रोग वंशाणुगत भएको बताईएको छ । सेफ यसका लागि सधै सचेत रहनु पर्ने सुझाव डाक्टरको छ । हाल उनी कङ्गना र शाहिदसँग रङ्गुनको सुटिङमा व्यस्त छन् । 
ऋतिक रोशन– मस्तिष्कमा समस्या
ऋतिकको मस्तिष्क सम्बन्धी रोगबाट अहिले मुक्ति पाईसकेका छन् । तर केहि समय उनलाई यो रोगले निकै तनाव दियो । ब्याङ ब्याङको सुटिङका क्रममा उनको टाउकोमा चोट लागेको थियो । मस्तिष्कको रोगसँग लडेर निको भएपछि उनले क्रिस–३ रिलिज गरेका थिए । फिल्म रिलिज पछि एक अन्र्तवार्तामा उनले आफ्नो यो रोगका बारेमा बताएका थिए । “अहिले म एकदमै ठिक छु । त्यो ढिको भएपनि आत्मा पूर्ण रुपमा ठिक छ ।” उनको मस्तिष्कमा ढिको जमेको थियो ।
अनुराग बासु–ब्लड क्यान्सर 
बर्फीका निर्देशक अनुराग बासुलाई ब्लड क्यान्सर भएको थियो । सन् २००४ मा डाक्टरले बासुको बाँच्न सक्ने सम्भावना ५० प्रतिशत मात्र भएको बताएका थिए । तर, फिल्म जस्तै उनले आफ्नो जिन्दगीमा पनि रोगसँग लडेर निको भए । उनले उपचारको समयमा लाईफ ईन मेट्रो र ग्याङ्स्टरको स्क्रिप्ट समेत लेखेका थिए । उनी अहिले सोनीको डान्स रियालिटी शो सुपर डान्सरमा व्यस्त छन् । 
मुम्ताज–ब्रेस्ट क्यान्सर
अभिनेत्री मुमताजलाई सन् २००२ मा स्तन क्यान्सर भएको थियो । त्यसबेला उनी ५४ वर्षकी थिइन् । ६ वटा सेमोथेरापी र २५ रेडिसन पछि उनको स्वास्थ्यमा सुधार भएको हो । एक अन्र्तवार्तामा उनले आफू एक फाइटर भएको बताएकी थिईन् ।
रजनीकान्त–एलर्जी ब्रोन्काइटिस र भाईरल फिभर
दक्षिण भारतका सुपरस्टार रजनीकान्त पनि ५वर्ष अगाडि २०११ आई.सी.यू मा भर्ना भएका थिए । त्यसबेला उनी ६२ वर्षका थिए । उनलाई एलर्जी, ब्रोन्काईटिस र भाईरल फिभर भएको थियो ।
शाहरुख खान– ८ सर्जरी 
बलिउडका कलाकार शाहरुख खानले २५ वर्षका उमेरमा ८ वटा सर्जरी गरेका थिए । उनको करङ्, गोली गाँठा, घुँडा, आखाँ, घाटी र कुमको सर्जरी गरेका हुन् । उनी अहिले ईम्तियाजअलीको फिल्म डियर जिन्दगीको सुटिङमा व्यस्त छन् । 
सलमान खान–अनुहारको नशामा पीडा  
सलमान २०११ मा अनुहारको नशामा पीडा– टिजेमिल न्यूरालजिया भएको  कारण अस्पताल भर्ना भएका थिए । उनको अनुहारको नशामा समस्या अहिले पनि छ । यसका लागि उनी बेलाबखतमा उपचारका लागि विदेश गईरहन्छन् । तर बिरामी भएपनि उनले दबङ्गको सुटिङ गरेका थिए । सलमान अहिले ट्युबलाइटको सुटिङमा व्यस्त छन् । 
उज्यालाे र forseenetwork.com काे सहकार्य
