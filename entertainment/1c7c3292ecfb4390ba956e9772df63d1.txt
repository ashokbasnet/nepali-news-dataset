दलको कार्यालयमा साहित्यकारको कविता वाचन

हेमराज शर्मा/उज्यालो । दाङ, बैशाख १६– जेठ १४ मै संविधान घोषणा गर्नुपर्ने माग गर्दै दाङका साहित्यकारहरुले शनिवार जिल्लाका प्रमुख दलका कार्यालयमा साहित्यिक कार्यक्रम गरेका छन् । राप्ती साहित्य परिषदको आयोजनामा साहित्यकारहरुले दाङको घोराहीमा रहेको एकीकृत नेकपा माओवादी, नेपाली कांग्रेस र नेकपा एमालेको कार्यालयमा कविताको माध्यमबाट संविधानको माग गरेका हुन् ।

 

साहित्कारहरुले कविता, गीत, गजल र व्यङ्ग्यको माध्यमबाट समयमै संविधान निमार्णका लागि दवाब दिए । राप्ती साहित्य परिषदका सल्लाहाकार एव बरिष्ठ साहित्यकार गिरिराज शर्माको नेतृत्वमा एक दर्जन बढी साहित्यकारहरुले समयमा जनताका अधिकार सम्पन्न संविधान निर्माणका लागि केन्द्रीय नेतृत्वलाई दवाव दिन भनेका छन् ।
जसमा साहित्यकार पुरुषोतम खनाल, लोकराज पराजुली, खगराज पाण्डे, कमलमणि देवकोटा, रामप्रसाद जैसी, बसन्त विवश आचार्य, आस्था केसी, पद्यमप्रसाद शर्मा, गजेन्द्र बोहरा, श्रीकृष्ण शर्मा पथिक लगाएतको सहभागिता रहेको थियो ।
