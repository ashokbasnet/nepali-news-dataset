रुपेश डंगोलको ‘नक्कली मोरीलाई’ सार्वजनिक

काठमाडौं, वैशाख २१ – गीत र संगीतबाट दर्शकको मन जित्न सफल भएका गायक रुपेश डंगोलको नयाँ पप गीत सार्वजनिक भएको छ । गायक रुपेश नक्कली मोरीलाई बोलको गीत लिएर आएका हुन् ।
यो गीत युट्युब मार्फत सार्वजनिक भएको छ । कृष्णभक्त महर्जनको शब्द र संगीत तथा भुपेन्द्र बज्राचार्यको एरेन्ज रहेको गीतको म्युजिक भिडियो मनोज बिष्टले निर्देशन गरेका छन् ।

म्युजिक भिडियोमा विवेक सिंह ठकुरी, ऋतु श्रेष्ठ र प्रशान्तको अभिनय छ । ज्ञानेन्द्र शर्माको छायाँकन र टेकेन्द्र शाहको सम्पादन रहेको म्युजिक भिडियोलाई  म्युजिक जोय मिडियाले बजारमा लाएको छ ।
