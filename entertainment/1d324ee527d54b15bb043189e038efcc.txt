बद्री पंगेनीले गाए : किन नेताज्यू हाम्रो भेट हुन्न पहिले झैं

प्रेमनारायण आचार्य/उज्यालो । अर्घाखाँची, कात्तिक २२ -
लैन नेताज्यु सन्धिखर्क आउन कहिले काहिँ
किन नेताज्यू हाम्रो भेट हुन्न पहिले झैं
लोक गायक बद्री पंगेनीले मञ्चमा उक्लिएर यो गीत गाउन सुरु गरेपछि सदमुकाम सन्धिखर्कको शान्त बगैंचामा उपस्थितहरुले एक वर्षअघि भोट माग्न आएका नेतालाई सम्झे । नेताहरुले भोट माग्दा गरेका बाचा र दिएका आश्वासन सम्भिए । यो सम्झनाको बिच कोहि नाचे कसैले गीत गाए त कोहि हुटिंगमा लागे । जनताका कलाकार भनेर चिनिने र जनताका गीत गाउने बद्री पंगेनीले त्यसपछि गाए
हाम्रो गाँउमा स्कुल छैन बाटो छैन पानी छैन,
जनतालाई साँझ बिहान पेटभरि खान छैन
यो गीतमा सबै दर्शकले ताली बजाएर हात हल्लाउन थाले । सबैले हो यहि नै छ हाम्रो अवस्था भनेर संकेत गरे । सन्धिखर्क नगरपालिकालाई खुल्ला दिसामुक्त, पुर्ण खोप युक्त र पुर्ण साक्षार नगरपालिका  घोषणा कार्यक्रममा पंगेनीले ससुरालीमा, अझै पनि लोकतन्त्र आको छैन है, जनताले भने झै भाको छैन है जस्ता गीत गाएर उपस्थित दर्शकलाई मनोरञ्जन दिलाए ।
