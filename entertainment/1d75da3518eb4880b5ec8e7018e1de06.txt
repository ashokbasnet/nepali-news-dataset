​रक्तिमका कलाकार युएई आउने

भदौ ५ – जनगायक जीवन शर्मा सहित रक्तिम सांस्कृतिक अभियानका कलाकार युएई आउने भएका छन् ।
युएई नेपाली एकता समाजले आयोजना गर्न लागेको ‘रक्तिम साँझ २०१६’ मा सहभागी हुन रक्तिमको टोली यहाँ आउन लागेको हो । जीवन शर्माका साथै प्रगतिशिल पत्रकार संघका अध्यक्ष नारायण शर्मा, सुमन रोका र ज्योति फौंजाको टोली युएई आउने भएको हो । 
कार्यक्रममा रक्तिम सांस्कृतिक अभियान युएईका कलाकारहरु डम्मर भण्डारी, सीता श्रीष, चुमान काउचा मगर लगायतको समेत प्रस्तुती रहने समाजका महासचिव प्रेम भण्डारीले बताउनुभयो ।
टोलीले युएईमा बसुन्जेल दुई ठाँउमा प्रस्तुती देखाउने छन । अगस्त २६ (भदौ १० गते शुक्रबार) रसअलखेमा र सेप्टेम्बर २ (भदौ १७ गते शुक्रबार) दुवईको स्विट इम्पेरियल होटलमा प्रस्तुती देखाउने समाजका अध्यक्ष कृष्ण केसीले जानकारी दिनुभयो ।
