भोलिदेखि जात्रा, छोरी रोएको देखेर वर्षाका आमाबाबुलाई खल्लो

काठमाडौं, कात्तिक २५ – नायिका वर्षा राउतको आमाबाबु दुःखी भएका छन् । छोरीको अभिनय देखेर आफूहरुलाई खल्लो लागेको उनीहरुले बताएका छन् । 
जय नेपाल  हलमा चलचित्र ‘जात्रा’ को प्रिमियर शो हेरेपछि बुधबार नायिका राउतका अभिभावकले जात्रामा छोरीको क्यारेक्टरमा धेरै रुनु पर्ने भएको र त्यही अनुसार उनी धेरै रोएको देखेर आफ्नो मन खल्लो भएको बताएका हुन् । 
भोलिदेखि प्रदर्शनमा आउने चलचित्र जात्रामा वर्षा राउत, विपिन कार्की, रविन्द्रसिंह बानियाँ र रविन्द्र झाको मुख्य भूमिका छ ।  
‘पशुपतिप्रसाद’ देखि ‘जात्रा’ को बिचमा रिजर्वमा बसेका विपीनले ‘जात्रा’ राम्रो  लागेकाले अभिनय गरेको बताए । यस अघि उनले  ‘लुट’, ‘छड्के’, ‘तान्डव’, ‘सुन्तली’, ‘कालो पोथी’ ‘पशुपतिप्रसाद’मा अभिनय गरिसकेका छन् ।
