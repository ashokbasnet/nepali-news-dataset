आज स्वरसम्राट नारायणगोपालको स्मृति दिवश

काठमाडौ, मंसिर १९ – आज स्वरसम्राट नारायणगोपालको २२ औं स्मृति दिवस, संगितकर्मीहरुले बिभिन्न कार्यक्रम गरेर उहाँलाई सभ्झिदैछन् । 

स्वरसम्राटको सम्झनामा मंगलबार महाराजगञ्जमा बनाइएको उहाँको शालिक छेउमा कार्यक्रम हुदैछ ।

 



विक्रम संवत १९९६ मा बाबु आशागोपाल र आमा रामदेवी गुरुवाचार्यको कोखबाट काठमाडौको किलागलमा जन्मिएका गायक नारायण गोपालको २०४७ साल मंसिर १९ गते दिन निधन भएको थियो ।

झण्डै ५ सय नेपाली गीत गाएका नारायणगोपाल नेपालका सबैभन्दा सफल आधुनिक गायक हुनुहुन्छ । सर्वोत्तम संगीतकार, सर्वोत्तम गायक, रत्न रेकर्ड पुरस्कार, गोरखा दक्षिण बाहु, चौथो लगायत थुप्रै पुरस्कारबाट स्वर सम्राटलाई सम्मान गरिएको छ । उहाँका गीतहरु नेपाली चलचित्र र नाटकहरुमा पनि प्रयोग गरिएको छ ।

घरमा सांगितिक वातावरणमा हुर्केका नारायणगोपालले २०१७ सालमा रेडियो नेपालमा पहिलो पटक गीत रेकर्ड गराउनुभएको थियो । उहाँ गायक मात्र नभएर संगीतकार पनि हुनुहुन्थ्यो । उहाँले धेरै गीत आफ्नै संगीतमा पनि गाउनुभयो भने अरु गायकहरुले पनि उहाँको संगीतमा गीत गाएका थिए ।

स्वर सम्राटको एउटा मान्छेको मायाले कति, ‘मलाई नसोध कहाँ दुख्छ घाउ, दुईटा फुल देउरालीमा, जुन फुल मैले रोजेको थिए कसैले टिपेछ, पर्खि बसे आउला भनी लगायतका थुप्रै गीत अहिलेपनि लोकप्रिय छ ।
