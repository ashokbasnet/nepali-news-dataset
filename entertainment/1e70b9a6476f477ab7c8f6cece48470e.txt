थिएटर मलमा ‘मान भर्सेस मती’

काठमाडौं, फागुन १५ – काठमाडौंको थिएटर मलमा ‘मान भर्सेस मती’ नाटक मञ्चन भैरहेको छ । फागुन १३ गतेदेखि चलेको नाटकमा एक आपसमा हुने अविश्वासले पारिवारिक जीवन कस्तो हुन्छ भन्ने विषय उठान गरिएको छ । 
केदार श्रेष्ठको परिकल्पना र निर्देशनमा तयार भएको नाटक चैत ५ गतेसम्म चल्नेछ । गएको वर्ष २८ दिन चलेको नाटकमा धेरै दर्शकले चासो देखाएपछि अहिले पनि केही परिमार्जन गरेर देखाइएको निर्देशक श्रेष्ठले जानकारी दिनुभयो ।  
नाटकमा कलाकारहरु आकाश मगर, प्रेमवर्षा खड्का, कुशल पाण्डे, सविर चुरौटे, शारदा अधिकारी, रोजिता श्रेष्ठ, रोशन सुवेदीको अभिनय रहेको छ ।
