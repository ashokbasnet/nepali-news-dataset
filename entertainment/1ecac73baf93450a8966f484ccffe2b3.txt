राजेश हमालको विवाह सम्पन्न

काठमाडौं, जेठ १० – नेपाली चलचित्रका महानायक राजेश हमालको विवाह सम्पन्न भएको छ । हमालले धरानी युवती मधु भट्टराईसँग विवाह गरेका हुन् ।
काठमाडौंको अन्नपूर्ण होटेलमा हिन्दू परम्परा अनुसार हमालको विवाह सम्पन्न भएको हो । ‘हिन्दू परम्परा र विधि अनुसार शनिबार दिउँसो २ बजे विवाह कार्यक्रम सम्पन्न भएको छ’ हमालका सहयोगी रोशन हमालले उज्यालो अनलाइनसित भन्नुभयो ।
विवाह कार्यक्रम मा वेहुला पक्षका हमालका नजिकका नातेदार र सहयोगी गरी ४० जना सहभागी भएका थिउ भने वेहुली पक्षका २० जना सहभागी थिए । विवाह समारोहमा सञ्चारकर्मीलाई प्रवेश दिइएको थियो ।
विवाहमा कुनैपनि किसिमको तडकभडक र तामझाम नभएको र दाइजोसमेत नलिएको रोशनको भनाइ छ ।
लामो समयदेखिको प्रेम सम्बन्धलाई हमालले विवाहमा परिणत गरेका हुन् । हमालले विवाह भोज भने आउँदो १४ गते दिन लागेका छन् । विवाह भोजमा चाहिँ झण्डै ५ सयजनालाई निम्तो दिइएको हमाल परिवारले जनाएको छ ।
यो पनि पढ्नुहोस प्रेमिकासँग विहेको प्रस्ताव राख्ने राजेश हमालको फिल्मी स्टाइल
