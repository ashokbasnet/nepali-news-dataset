मैनालीको ‘परिवन्दका १५ वर्ष’ सार्वजनिक

काठमाडौं, जेठ ८ – जापानमा बिनाकारण १५ बर्ष बन्दी बनाइएका गोविन्द मैनालीको पुस्तक ‘परिवन्दका १५ बर्ष’ सार्वजनिक गरिएको छ ।
मैनालीले जेल जीवनमा भोगेका मानसिक यातना, भेटघाट र अनुभूति समेटिएको पुस्तकलाई जापानका लागि पूर्व नेपाली राजदुत डाक्टर केदारभक्त माथेमाले सार्वजनिक गर्नुभयो ।
कार्यक्रममा गोविन्द मैनालीले बिनाकारण जघन्य अपराधको आरोपमा १५ बर्ष जेलमा राखिंदा आफ्नो उर्वर समय खेर गएको बताउनु भयो । पूर्व राजदुत माथेमाले आफुले राजदुत भएर काम गरिरहँदा मैनालीलाई छुटाउन सकेसम्म प्रयास गरेको बताउनुभयो ।
मैनालीमाथि एक महिलालाई बलात्कार गरी हत्या गरेको अभियोग लगाइएको थियो ।
अपराध पुष्टि हुन नसकेपछि माफी माग्दै जापान सरकारले मैनालीलाई गएको बर्षको जेठ अन्तिम हप्ता रिहा गरेको थियो ।
साँग्रिला बुक्सले निकालेको पुस्तक पत्रकार देवेन्द्र भट्टराईको सहलेखनमा तयार पारिएको हो ।
