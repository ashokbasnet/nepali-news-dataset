राजेश समयमै आउँदा केकीको पर्खाई

नायक राजेश हमाल शनिबार आयोजना भएको एक सिनेमाको कार्यक्रममा धेरैलाई अचम्मित बनाउँदै समयमा नै आइपुगे । १ बजे बोलाइएको कार्यक्रममा हमालमा निर्धारित समयमा नै आए ।
हमालकै कारणले कार्यक्रम ढिलो सुरु होला भन्ने आशंका पत्रकारदेखि सिनेमा यूनिटलाई थियो । तर, यस्तो भएन । समयमा नै आएका हमालले बरु चलचित्रकी नायिका केकी अधिकारीलाई आधा घन्टा कुरे । केकीकै कारण कार्यक्रम निर्धारित समयभन्दा करिब ४५ मिनेट ढिलो सुरु भयो ।
नायक हमाललाई समयको महत्व कहिले नवुझ्ने गरेको आरोप लाग्ने गर्दछ । तर, हमाल अहिले आफूले अभिनय गरेका सिनेमामा गम्भिर हुन थालेका छन् । यता, ढिलो आइपुगेकी मोडल तथा कलाकार केकी अधिकारीले भने आफूलाई पत्रकार सम्मेलन भनेर नबोलाइएको बताइन् । उनले आफू इन्ड क्ल्याप भनेर आएको प्रतिक्रिया दिइन् ।
अरुलाई लामो समयसम्म कुराउने हमाल बल्ल समयमा नै आउन थालेका छन् । देशकै एक चर्चित नायकले समयको महत्व राखिदिए ढिलो सुरु हुने नेपाली चलचित्रका कार्यक्रम समयमा नै अगाडि बढ्न पाउथ्य कि ? हमाल र केकी चलचित्र ‘बागमती’को पत्रकार सम्मेलनमा सहभागी भएका थिए ।

