‘मायाज बार’को अडियो रिलिज

काठमाडौं – दिनेश डिसीले निर्देशन गरेको चलचित्र ‘मायाज बार’ को अडियो रिलिज भएको छ । सोमबार राजधानीमा कार्यक्रम गरि चलचित्रको अडियो रिलिज गरिएको हो ।

 

कार्यक्रममा चलचित्र निर्माता सुनिल रावल, निर्देशक डि.सी, संगीतकार सुरेश अधिकारी, गायक राजेश पायल राईलगायतको उपस्थिति थियो । नायक गजित विष्टले चलचित्रको गीतमा नृत्य प्रस्तुत गरेका थिए भने गायक राजेश पायल राई र दुर्गा परियारले चलचित्रको गीत गाएका थिए ।

अडियो रिलिज कार्यक्रममा संगीतकार सुरेश अधिकारीले चलचित्रको गीत संगीत राम्रो बनेको बताए । ‘मैले गीत संगीतमा जत्ति मेहनत गरेको थिए, निर्देशक दिनेशजी ले पनि त्यसको मर्मलाई बुझेर चलचित्रमा उतार्नु भएको छ’, अधिकारीले भने । गायक राजेश पायल राई पनि चलचत्रिका गीतसंगीत दर्शक स्रोताले मन पराउनेमा ढुक्क देखिए । ‘मायाज बारको गीत ‘सर सर माया वर वर’ चलेन भने म एक बर्ष फिल्ममा गीतै गाउँदिन’, उनले भने ।

निर्देशक दिनेश पनि यो चलचित्र आफ्नो ड्रिम प्रोजेक्ट भएको बताउँछन् । चलचित्र चल्नेमा उनी विश्वस्त छन् । चलचित्रको एउटा गीतमा दिनेशले स्वर दिएका छन् ।

प्रस्तुतिः अर्जुनकुमार संग्रौला/ उज्यालो
