सन्ध्या भइन् मिस तमूस्यो


‘मिस तमूस्यो २०१४’ को उपाधि लमजुङकी सन्ध्या गुरुङ (तमूस्यो)ले हात पारेकी छन् । अन्तिम प्रतिस्पर्धामा पुगेका १८ प्रतियोगीलाई पछाडी पार्दै १८ बर्षीया सन्ध्याले उपाधि चुमेका हुन् ।
उपाधिसंगै सन्ध्याले नगद ५० हजार रुपैयाँ, विभिन्न गिफ्ट हृयम्पर र एक साता लामो हङकङ भ्रमणको अवसार पाएकी छिन् । उनले भ्युअर च्वाइसको टाइटल पनि जितेकी थिइन् । उपाधि बिजेता सन्ध्याले एक म्युजिक भिडियोमा खेल्ने अवसार समेत पाउने भएकी छिन् ।
प्रतियोगितामा दोलाखाकी अनिता गुरुङ फष्ट रनर अप र कास्कीकी कला गुरुङ मिस पपुलर सहित सकेण्ड रनर अप भइन् भईन् । उनीहरुले क्रमश नगद ३५ हजार र २५ हजार सहित विभिन्न गिफ्ट हृयम्पर पाएका थिए ।
प्रतियोगितामा लमजुङकी सुजन गुरुङ मिस ट्यालेण्ट, कास्कीकी उषा गुरुङ बेेष्ट पर्सनालिटी, चितवनकी सुजिता गुरुङ बेष्ट हेयर, कास्कीकी रुपा गुरुङ बेष्ट वाल्क, तनहुँकी शशी गुरुङ बेष्ट स्माइल, नवलपरासीकी पुनम गुरुङ बेेष्ट फिगर, कास्कीकी पूजा गुरुङ बेष्ट फोटो जेनिक र जक्सन पपुलरमा कास्कीकी प्रविना गुरुङले उपाधि जितिन् ।
गुरुङ जातिको भाषा, संस्कार, संस्कृति जगेर्ना गर्ने उदेश्यका साथ नेपाल तमु विद्यार्थी छोँज धीं कास्कीले पोखरामा मिस तमुस्यो नेपाल २०१४ को आयोजना गरेको कार्यक्रम संयोजक भुपाल गुरुङले बताए ।
 

