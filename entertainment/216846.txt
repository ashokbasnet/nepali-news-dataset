मनोज, केकी र प्रमोदले कतार तताउने

दोहा । कतारमा कार्यरत नेपालीलाई हँसाउँदै नचाँउन मनोज गजुरेल र केकी अधिकारी कतार आउने भएका छन् । कार्यक्रममा गायक प्रमोद खरेलले आफ्ना केही चर्चित गीत प्रस्तुत गर्ने भएका छन् ।
आउँदो २ जनवरीमा हुने कार्यक्रम सोलो इभेन्ट्स र सास क्रिएसनको प्रस्तुतीमा हुन लागेको हो । ‘मेघा कन्सर्ट २’ नाम दिइएको उक्त कार्यक्रममा भोजपुरी समुदायकी नृत्यगांना सिमा सिंह र कनु मुखर्जी समेतले नृत्य प्रस्तुत गर्ने छन् ।
कार्यक्रम संयोजक कल्याण घिमिरे र मेघा प्रधानले दिएको जानकारी अनुसार उक्त कन्सर्ट दिनको ३ बजेदेखि सुरु हुने भएको छ । नेपाली सिनेमाको कतारमा बजार प्रबर्द्धन गर्ने र यहाँ कार्यरत दर्शकलाई मनोरन्जन दिने उदेश्यले कार्यक्रम गर्न लागिएको हो ।
मेघा कन्सर्टको पहिलो कार्यक्रम आयोजना गर्दा भएको कमि कमजोरी सुधार्दै दर्शकलाई मनोरन्जन दिने कार्यक्रम ब्यबस्थापक एबं सन्ध्या ग्रुपका प्रतिनिधि बीरेन्द्र याक्थुम्बाले बताए ।
-दिपक पुडासैनी

