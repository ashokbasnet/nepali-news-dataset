अन्जु पन्तले तताइन् बेनीलाई

प्रताप बानियाँ/उज्यालो ।
म्याग्दी, माघ ६ – छेउमै कालीगण्डकी नदी र म्याग्दीखोला सुसाईरहेको छ । बेला बेलामा दुवै खोलाबाट मुटुलाई चिसिक्क पार्नेगरी चिसो हावा चल्छ । कालीगण्डकी र म्याग्दी नदीको नजिकै रहेको खुलामञ्चलाई भने त्यो चिसोको प्रवाह नै छैन् ।

माघेसंक्रान्तिको अवसरमा आयोजना गरिएको छैटौं म्याग्दी महोत्सवमा हुने कार्यक्रम र महोत्सवमा विभिन्न कलाकारले दिने प्रस्तुतीले मञ्चलाई जुरुक्क उचालेको हुन्छ । गायिका अन्जु पन्तले दिएको प्रस्तुतीमा पनि दर्शकले मञ्च नतताउने त कुरै थिएन ।

शुक्रबारको ढल्किसकेको दिनको सन्ध्यामा जब गायिका अन्जु पन्त मञ्चमा चढि दर्शकले उनलाई गढगढाह तालिले स्वागत गरे र उनले गाएका हरेक गितमा कम्मर मर्काइ मर्काइ साथ दिए । 

नेपाली सुगम संगितमा धेरै गित गाएकी अन्जुले म्याग्दी महोत्सवमा करीब एक घण्टा आफ्ना गित गाएर दर्शकलाई नचाएकी थिइन् । गायिका अन्जु पन्तसँग सँगै गाउँन र नाच्न पाएका दर्शक पनि निकै रमाइरहेका थिए ।
