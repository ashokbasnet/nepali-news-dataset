जापानमा तेरियाले धुम मच्चाइन्

जापान । ‘डी आइडी लिटिल मास्टर्स’ कि विजेता तेरिया मगरले जापानमा आयोजना भएको एक कार्यक्रममा धुम मच्चाएकी छिन् । नयाँ बर्षको अवसर पारेर मगर संघ जापानले गरेको ‘१९ औं लाङ्घाली साँझ’मा उनले आफ्नो जादुमय नृत्यबाट उपस्थित दर्शकलाई मोहित बनाइन् ।
इकिबुकुरो बुन्का सेन्टरको सभा हलमा आयोजना भएको कार्यक्रममा तेरियालाई हेर्न जापानमा रहेका नेपालीहरुको उल्लेख्य उपस्थिती थियो । तेरियाले ‘डीआइडी लिटिल मास्टर्स ३’मा आफूलाई भोट गरेर जिताउने सम्पूर्ण जापानमा रहेका नेपालीहरुलाई धन्यवाद दिइन् ।

