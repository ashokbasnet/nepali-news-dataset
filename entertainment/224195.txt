नयाँ वर्ष मनाउन बलिउड अभिनेता शत्रुघन काठमाडौंमा

बलिउड अभिनेता एवं भारतीय पूर्वमन्त्री शत्रुघन सिंन्हा नयाँ वर्ष मनाउन काठमाडौं आएका छन् ।
उनी पत्नी पुनम र पुराना निर्माता पहलाज निहलानीसहित बुधबार अपराहृन काठमाडौं आएका हुन् । उनीहरु बत्तिसपुतलीस्थित द्वारिकाज होटलमा बसेका छन् ।
निजी भ्रमणका लागि काठमाडौं आएको भन्दै सिन्हाले नेपाल आउँदा निकै आनन्द आउने बताए । सिन्हाका अनुसार उनी नेपाल आएको यो तीसौं पटक हो ।
अभिनेत्री सोनाक्षी सिन्हाका पिता शत्रुघन बिहारबाट लोकसभा चुनावमा विजयी भएका थिए भने २००३ बाट झण्डै डेढ वर्ष केन्द्रीय सरकारको स्वाथ्यमन्त्री बने ।

