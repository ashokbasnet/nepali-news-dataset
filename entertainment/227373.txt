माया भरिएपछि मनोजले भने- म पनि गजुराई बनौं कि क्या हो ?

‘नमस्कार, ज्वजलप्पा, फ्याफुल्ला, टासीदेले, झोर्ले, सेवारो, राम राम, स्याउपाखा, प्रणाम, सेवा, दाक्सो’ भन्दै डेढ दर्जन भाषामा अभिवादन गर्दै राती आठबजे मञ्चमा प्रस्तुत भए मनोज गजुरेल ।
उनका लागि यो बिशेष कार्यक्रम थियो, किनकी जिमी राईहरुको सोलुखुम्बु जिल्ला सम्मेलनमा बिशेष अथितिको रुपमा निम्त्याईका थिए हास्यब्यंग्यकार गजुरेल ।
त्यसपछि उनले आफुलाई दिइएको यो सम्मानका लागि धन्यबाद दिंदै गजुरीयल कुराबाट प्रस्तुती अघि बढाए । तपाईं राईहरुले मलाई यति धेरै माया गर्नु भयो कि म पनि गजुराई बनौं कि क्या हो । दर्शक दिर्घाबाट हाँसोको तरंग फैलिएपछि मनोजले रियल कुरा थपे,
‘भाषा बाँचे देश बाँच्छ, देश बाँचे जाती,
जाती बाँचे हामी बाँच्छौं बाँच्छन् छोरा नाती ।’
अरुबेला राजनीतिलाई गहिरो बिश्लेषण गरेर ब्यंग्य गर्ने उनले किराँती गाउँमा राजनीतिक भन्दा सामाजिक र सांस्कृतिक बिषयलाई समेट्दै गजुरीयल कुरा गरे । ‘तपाईं हाम्रा नानीहरुलाई ‘गुरु मातापिता गुरु बन्धु सखा’को अर्थ सोध्दा ‘गुरुले मातेर पिट्न थाले भने बन्दुकले सखाप पार्नुपर्छ भन्छन् ।’ हांसो गुञ्जिएपछि मनोजले रीयल कुरा थपिहाले, ‘राष्ट्र भनेको भाषा, संस्कृति, पहिचान र सद्भाव पनि हो, सिमाना मात्र राष्ट्र हैन ।’
कुलुङ्, थुलुङ्, खालिङ्, बाहिङ्, नाछिरिङ् राईहरुको भाषा, साहित्य र संस्कृतिको उत्थानमा समर्पित साझा संस्था ‘जिमी राई उत्थान समाज’को सोलुखुम्बु जिल्ला सम्मेलन जसीहाङ् राई, पूर्ण खालिङ्, नीरा राई लगायतले गीत संगीत प्रस्तुत गर्नुका साथै स्थानीय कलाकारहरुले स्ाांस्कृतिक झाँकी तथा नृत्य प्रश्तुत गरेका थिए ।
सम्मेलन शिबप्रसाद राईको अध्यक्षतामा नयाँ कार्य समिति चयन गरेर समापन गरेर समापन भएको निवर्तमान अध्यक्ष बुद्धी किरण राईले बताए ।

