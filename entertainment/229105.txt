जेनिशालाई कसले गर्ने वास्ता ?

चलचित्र ‘आधी बाटो’को प्रदर्शनको समयमा नायिका जेनिशा केसीले आफू स्टार भएको बताएकी थिइन् । चलचित्रका निर्माता रमेश संवेदनासँग नाम जोडिदा जेनिशा आफूलाई पनि अब अरुले स्टारको रुपमा हेर्न थालेको बताउँदै मख्ख देखिएकी थिइन् ।

तर, यो चलचित्र हलमा लागेसँगै जेनिशाको चर्चा सेलायो । आज, उनी चलचित्र नगरीमा खासै जम्न सकेकी छैनन् । जेनिशाको चर्चा सेलाएपछि उनलाई वास्ता गर्ने कसले ?

हालै मात्र काठमाण्डौमा आयोजना भएको एक चलचित्रको कार्यक्रममा जेनिशालाई वास्ता गर्ने कोही देखिएनन् । चलचित्र ‘आधी बाटो’का निर्देशक सविर श्रेष्ठको निर्देशनमा बनेको चलचित्र ‘तथास्तु’ हेर्न पुगेकी जेनिशा भिडमै हराइन् ।
न त मिडिया न त अन्य चलचित्रकर्मी नै, जेनिशालाई वास्ता गर्ने कोही भएनन् । अन्य नायिकासँग पनि जेनिशा ‘के छ’ भन्दै बोलिरहेकी थिइन् । तर, चर्चा भन्दा बाहिर रहेपछि जेनिशा ओझेलमा परेकी छिन् ।

