‘तीन घुम्ती’मा जीवनको ठाउँमा ध्रुव, गरिमा ‘इन्द्रमाया’ बन्दै

भोलीबाट छायांकन हुन लागेको चलचित्र ‘तीन घुम्ती’को मुख्य पात्रमा कलाकार ध्रुव दत्तले अभिनय गर्ने भएका छन् । ‘पिताम्बर’ नामक पात्रको भूमिकामा यसअघि जीवनले अभिनय गर्ने पक्का भएको  थियो ।
जीवनले अमेरिका जानुअघि आफू फर्केर ‘तीन घुम्ती’मा काम गर्ने बताएका थिए । तर, भोली छायांकनका लागि बन्दीपुर जान लागेको निर्माण यूनिटले ध्रुव दत्त कलाकारको रुपमा पक्का भएको जनाएको छ ।
चलचित्रमा जीवन लुइटेल किन भएनन् भन्ने बारेमा खुलाइएको छैन । कर्मा प्रोडक्शनको ब्यानरमा तयार हुन लागेको चलचित्रलाई बाबुराम ढकालले निर्देशन गर्दैछन् । लामो समयको होमवर्कपछि चलचित्रको छायांकन सुरु गर्न लागिएको हो । चलचित्रमा रामेश्वर कार्कीको छायांकन रहनेछ । चलचित्रमा सामिप्य तिमिल्सिनाको पटकथा तथा संवाद छ ।
साहित्यकार विश्वेश्वर प्रसाद कोइरालाको चर्चित कृती ‘तीन घुम्ती’मा आधारित रहेर यो चलचित्रको निर्माण हुन लागेको हो । चलचित्रको ८० प्रतिशत छायांकन बन्दीपुरमा नै हुनेछ ।

