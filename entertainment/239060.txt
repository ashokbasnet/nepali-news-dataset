प्रियंकाको हट आइटममा ‘तिम्रो घर चाँचरी'(भिडियो)
फाइल फोटो
फागुन १५ गतेबाट प्रदर्शनमा आउने तयारीमा रहेको चलचित्र ‘मिसन पैसा २’को ‘तिम्रो घर चाँचरी’ बोलको गीतको आइटम भिडियो सार्वजनिक गरिएको छ ।
स्वर्गिय पाण्डव सुनुवारको स्वर तथा संगीत रहेको यो गीतलाई किरण तुलाधरले रिमिक्स गरेका हुन् । आइटम गीतमा नायिका प्रियंका कार्कीले हट नृत्य गरेकी छिन् । यो गीतको कोरियोग्राफी पनि प्रियंकाले नै गरेकी हुन् ।
यो चलचित्रमा हषिर्का श्रेष्ठ, आमिर गौतम, रेश महरठ्ठा, निशा अधिकारी लगायतका कलाकारले मुख्य भूमिका निर्वाहा गरेका छन् । चलचित्रको निर्माण माधव वाग्ले र नरेन्द्र महर्जनले गरेका हुन् ।
चलचित्रमा हरी हुमागाँइको छायांकन, दिर्घ खड्काको सम्पादन छ । चलचित्र ‘मिसन पैसा २’लाई एक्सनको नयाँ खुराक भनिएको छ । चलचित्रलाई सिमोस सुनवारले निर्देशन गरेका हुन् । चलचित्रमा भीएफएक्स गरिएका थुप्रै दृश्य अटाएका छन् ।
निर्माता माधव वाग्ले आफूले यसअघि बनाएका ‘फस्ट लभ, लुट, छड्के’ जस्तै यो चलचित्र पनि सफल हुनेमा ढुक्क रहेको बताउँछन् ।


