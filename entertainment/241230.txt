पल र बर्षाको ‘लभ बर्ड’

नायक अनमोल केसीकाे समय नमिलेपछि माेडल पल शाहलाई लिएर निर्देशक सुरेशदर्पण पोखरेलले चलचित्र ‘लभबर्ड’ बनाउने भएका छन् ।
विभिन्न गीतको म्युजिक भिडियोमा सक्रिय पल भिडियोमा टिनएज पुस्ताले मन पराउने अनुहार हो । यस चलचित्रमा पलको जोडी बनेर नव नायिका बर्षा राउतले अभिनय गर्ने भएकी छिन् ।
टिनएज लभस्टोरीमा फिल्म बनाउने तयारीमा रहेका सुरेशले अनमोललाई नै मुख्य भुमिकामा अभिनय गराउन चाहेका थिए । तर, अनमोलले ८ महिना कुर्न आग्रह गरेपछि पललाई लिएर फिल्म बनाउने निर्णय गरेका हुन् ।
यस फिल्ममा सलोन बस्नेतको पनि भुमिका रहने छ । निर्देशक सुरेशले लामो अनुसन्धानपछि फिल्म बनाएको दाबी गरेका छन् । वैशाखदेखि सुटिङमा जाने यस फिल्मका कार्यकारी निर्माता पत्रकार शान्तिप्रिय हुन् ।

