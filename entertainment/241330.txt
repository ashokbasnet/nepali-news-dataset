आर्यनको एक्सन नचलेपछि पछि हट्यो ‘आवेग’

नायक आर्यन सिग्देललाई एक्सन अवतारमा देखाइएको चलचित्र ‘आवेग’को प्रदर्शन मिति पछि सरेको छ । फागुन ८ अर्थात आउँदो शुक्रबारबाट प्रदर्शनमा आउने भनिएको यो चलचित्रको प्राविधिक काम नसकिएको भन्दै पछि सारिएको हो ।
निर्देशक बसन्त निरौलाले चलचित्रको निर्धारित प्रदर्शन मिति सरेको भन्दै नयाँ मिति चाडै घोषणा गर्ने बताए । चलचित्रको प्रोमो समेत तयार भैसकेको अवस्थामा प्रदर्शन मिति पछि सार्नुलाई अर्थपूर्ण तबरले हेरिएको छ ।
आर्यन सिग्देलका ‘नाईके र अलबिदा’ नचलेपछि चलचित्रका प्रस्तुतकर्ता सूर्य कार्की र निर्देशक निरौलाले यो निर्णय लिएको वुझिएको छ । यी दुबै चलचित्रमा आर्यनको एक्सन अवतार थियो ।
चलचित्रमा पवित्रा आचार्य, ध्रुव दत्त, अर्चना डेलालाको पनि मुख्य भूमिका छ । चलचित्रको एक गीतको भिडियो पनि सार्वजनिक भैसकेको थियो ।

