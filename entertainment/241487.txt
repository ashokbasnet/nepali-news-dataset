सुष्माको बर्थ डे प्रमोदसँग, थिएनन् निरन

नायिका सुष्मा कार्कीले आफ्नो जन्मदिन मनाएकी छिन् । उनले काठमाण्डौको लाजिम्पाटस्थित एक रेष्टुरेन्टमा आफ्नो जन्मदिन साथीभाइको साथमा मनाएकी हुन् ।
सुष्माले गतबर्ष प्रेमी निरनलाई लामो समय कुरेर जन्मदिन मनाएकी थिइन् । तर, यसपटक सुष्माको साथमा निरन देखिएनन् । सुष्माले  यसपटकको  जन्मदिन आफ्नो नयाँ चलचित्र ‘चलेछ बतास सुस्तरी’को टिमसँग मनाइन् ।
चलचित्रका कलाकार प्रमोद भारद्धाज र लेखक तथा निर्माता प्रदिप भारद्धाज सुष्माको जन्मदिनमा सहभागी थिए । नायिकाको जन्मदिनमा चलचित्र ‘चलेछ बतास सुस्तरी’को पोष्टर पनि सार्वजनिक गरियो ।

सुष्मा केक काट्दै गर्दा खुबै खुशी देखिएकी थिइन् । चलचित्रमा आइटम गलको रुपमा मात्र स्थापित भएकी सुष्मा यो नयाँ चलचित्रबाट दर्शकले आफूले नायिकाको रुपमा नै चिन्ने विश्वासमा छिन् ।

