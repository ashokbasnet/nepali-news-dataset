दुबईका मजदुर शिविरमा जीवन शर्मा

उमाकान्त पाण्डे/उज्यालो । दुवई, वैशाख ३  -
गाउँको सधैं सम्झना आइरहन्छ
किन किन मन मेरो रोईरहन्छ ,
काली गण्डगी, आँसुको समुन्द्र भयो जिन्दगी
एक दशक अघि चर्चामा रहेको यो गीत गाउने गायक जीवन शर्मा यतिबेला दुबर्इमा छन ।  
नयाँबर्षको अवसरमा युएई नेपाली एकता समाजले आउँदो शुक्रबार आयोजना गरेको सांस्कृतिक कार्यक्रममा सहभागी हुन रत्तिमका कलाकारको टोलीसहित गायक जीवन शर्मा पनि युएई आई पुगेका हुन ।      
रत्तिम नेपालका अध्यक्ष समेत रहेका गायक शर्मासँग, रत्तिम सास्कृतिक परिवारका कलाकार जीवन पुन ९अर्घाखाँची०मन्जु राना (अर्घाखाँची०, र दलबहादुर विक ९बाग्लुङ० पनि दुवई आइ पुगेका छन् ।
भर्खरै वैवाहिक सम्बन्धमा बाँधिएका कलिलो  योवन उर्लदै गरेको युवालाई बिदेशिनु पर्दाको बाध्यता र साहुको ऋणले बिदेशमा आएपछिको पीडालाई शब्द संगीतमा भरेका गायक जीवन शर्मा यतिबेला त्यही युवा जमातलाई भेट्न खाडी मुलुक युएईको दुवइमा आइ पुगेका हुन् । गायक शर्माले गत शुक्रबारदेखि युएईका बिभिन्न मजदुर क्याम्पमा पुगेर नेपाली कामदारलाई भेटिरहेका छन । रत्तिमको टोलीले मजदुरहरु बस्ने शिविरमा आफ्नो रात गुजारिरहेको छ । नेपाली कामदारले काम गर्ने कम्पनीका फ्याक्ट्री र मजदुर क्याम्प तथा नेपालीहरुको बसाइ रहेका ठाउँमा उनीहरु बस्ने गरेका छन । युएईमा अधिकांश नेपाली कामदार रहेको मजदुर क्याम्प अल्कुज, सोनापुर तथा सारजाहमा रत्तिम टोलीले आफ्नो रात बिताइ सकेको छ ।  
‘सिमली छायामा बसी भरिया लामो सास फेरेको
उमेर भई सक्यौ असी , झन ठुला दुस्ख ले घेरेको ।’
जनजिविका प्रत्यक्ष शब्द उकेल्ने र राष्ट्रप्रेमका ओतप्रोत गितीभावना पस्किने गायक जीवन शर्मा जनगायकको उपाधीबाट समेत परिचित छन् ।  सर्वाहाराको पक्षमा संगीतिक कोशेलीमार्फत आफ्नो अभियान सन्चालन गर्दै आएको रत्तिम परिवार युएईमा समेत ठुला होटलमा नबसी मजदुर क्याम्पहरुमा बसेकोले साच्चिकै रत्तिमले आफ्नो अभियानलाई प्रस्टाएको छ ।
