रंगमञ्चमा देखाइयो ‘हर्कबहादुर’

नाट्यकर्मी कृष्ण शाह यात्रीको परिकल्पना एवं निर्देशनमा नाटक ‘हर्कबहादुर’ मञ्चन गरिएको छ । काठमाण्डौको राष्ट्रिय नाचघरको साथै ललितपुर र भक्तपुरका विभिन्न पे्रक्षालयमा यो नाटक मञ्चन गरिएको हो । 
गीतकार दिनेश अधिकारीको चर्चित कविता ‘हर्कबहादुर’मा आधारित रहेर यो नाटकलाई मञ्चन गरिएको छ । यो नाटकलाई साइन थिएटरले प्रस्तुती गरेको हो । 
हरिऔनका एक बासिन्दा हर्कबहादुर जसलाई मानिसहरु दाउरे, चाउरे, काले लगायतका नामले बोलाउँछन् । उनको संघर्ष र जीवनको कथालाई नाटकमा उतारिएको छ । यो कविता नाटकमा अशोक शिवाकोटीले एकल अभिनय गरेका छन् । 
उनले कविताको बिम्बलाई विभिन्न संकेत, स्वर र अभिनयबाट कलात्मक प्रस्तुती दिएका छन् ।

