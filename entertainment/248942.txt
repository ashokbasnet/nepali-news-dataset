नम्रतासँग प्रियंकाको खासखुस-‘यो हट केटा को हो ?’

केही खुलेको पहिरनले फागुनमा पनि नहटेको जाडोलाई चुनौती दिदै थिइन् नायिका प्रियंका कार्की । माथिल्लो भाग केही खुलेको पहिरनले पनि प्रियंकाका लागि जाडो गएछ भन्ने वुझ्न कठिन पर्दैनथ्यो ।
चलचित्र ‘झिग्राना’को विशेष शोमा पुगेकी प्रियंका कार्की नायिका नम्रता श्रेष्ठ र उनका नजिकका साथी दयाहाङ राइसँग देखिइन् । चलचित्र हेर्ने क्रममा पनि यी कलाकार एकसाथ बसेका थिए ।
नायिका प्रियंका कार्की र चलचित्र ‘झिग्राना’का राम पात्र ।

चलचित्रको सस्पेन्सले त सबै दर्शकलाई वाँधेको थियो नै । चलचित्रमा केही हट दृश्य त केही रोचक दृश्य पनि थिए । चलचित्र भित्र एक पात्र छन्, ‘राम’ । जो ट्रेकिङमा जान लागेका अन्य पात्रहरुलाई बाटो देखाउँछन् ।
चलचित्रमा अन्य कलाकारको तुलानामा ‘राम’ पात्रले  सबैलाई आकर्षण पनि गरेका छन् । तर, यी कलाकार नायिका प्रियंका कार्कीका लागि भने हट लागेछन् । जब, उनी टिसर्ट खोलेर खोलामा नुहाउँदै थिए, प्रियंकाले नम्रतालाई सोधिन्-‘कस्तो हट है ?’
नम्रताले पनि नायिका प्रियंकाको आशयको जवाफ फर्काइन् । यो बिषयमा दुई नायिकाविच केही समय खासखुस नै चल्यो । नायिका कार्कीले हट देखेका व्यक्ति ज्योती कार्की हुन् । जसको कामको तारिफ चलचित्र हेर्ने धेरैले गरेका थिए । यो चलचित्र आजबाट देशभर प्रदर्शनमा आएको छ ।
नोट : यो समाचार होइन, गसिप हो ।

