प्रियंका चोपडाको फिल्म कसरी पाइन् जेनिशाले ?

काठमाडौं, वैशाख २२ – केही नेपाली चलचित्रमा काम गरेर अभिनेत्रीको परिचय बनाएकी जेनिशा केसी विगत केही समय यता नेपाली सिनेमाबाट ओझेल परेकी थिइन् । उनको  सामाजिक सञ्जाल हेर्ने हो भने पछिल्लो समय धेरै जस्तो भारतीय कलाकारहरुसँग समय बिताएको देखिन्छ । कारण उनी भारतमै कलाकारितामा केही गर्ने हिसाबले त्यहाँ पुगेकी थिइन् । भारतमा कलाकार बन्ने जेनिसाको चाहना अभिनेत्री प्रियंका चोपडाले पूरा गरिदिएकी छिन् । 
उनले प्रियंका चोपडाको कम्पनीबाट बनिरहेको भोजपूरी चलचित्रमा काम गर्ने अवसर पाएकी छिन् । यस चलचित्रमा उनले भोजपूरीका सुपरस्टार रवि किसनसँग पर्दा बाँडेको जानकारी छ । उनी नै चलचित्रको मुख्य कलाकार भएका कारण अब चलचित्र छायांकनको लागि गोवा जाँदैछिन् । 
प्रियंकाले चलचित्रका लागि कलाकार खोजीरहेको समयमा जेनिशाले पनि अडिशन दिएकी थिइन् जसमा उनी पास भइन् र चलचित्रमा काम गर्ने अवसर पाइन् । यो चलचित्रको नाम ‘काशी अम्मरनाथ’ राखिएको छ । यसमा सन्तोष मिश्रको लेखन तथा निर्देशन रहनेछ । चलचित्रमा केही बलिवुड कलाकारले पनि काम गर्नेछन् । 
 
उज्यालो र www.forseenetwork.com को सहकार्य
