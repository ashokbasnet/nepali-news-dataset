कान्छा निर्देशकलाई ‘शान्ता राष्ट्रिय बाल पुरस्कार’

विराटनगर, २५ फागुन

सबैभन्दा कान्छो उमेरमा चलचित्र निर्देशन गरेर ‘गिनिज बुकमा’ नाम लेखाउन सफल सौगात बिष्ट ‘शान्ता राष्ट्रिय उत्कृष्ट बाल पुरस्कार २०७१’बाट पुरस्कृत भएका छन् ।
शिशु सेवा समितीको ३२ औं बाषिर्कोत्सवको अवसरमा आयोजना गरिएको कार्यक्रममा उनलाई नगद १० हजारसहित ताम्रपत्रले पुरस्कृत गरिएको हो ।
सभासद कविता सरदारले सौगातलाई पुरस्कार प्रदान गरिन् । सौगातले पुरस्कृत हुन पाउँदा आफूलाई खुशी लागेको बताए । ७ बर्ष ३४० दिनको उमेरमा चलचित्र ‘लभ यू बाबा’ निर्देशन गरेर सौगातले गिनिज बुकमा नाम लेखाएका थिए । सौगातले भारतका ९ बर्षका एक बालकले बनाएको रेकर्डलाई तोडेका हुन् ।  गिनिज बुकमा नाम लेखाएपछि अहिले सौगात सम्मान थापिरहेका छन् ।

