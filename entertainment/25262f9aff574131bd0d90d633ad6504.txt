को बन्दैछ ‘श्री ५ अम्बरे’ ?

काठमाडौ, चैत ८ – ‘श्री ५ अम्बरे’ नाम सुन्नेवित्तिकै मनमा पूर्व राजपरिवार सँग संबन्धित कुराहरु आउन सक्छन् ।
तर अहिले यही नाममा एउटा चलचित्र निर्माणको तयारी भएको छ । यसको निर्देशन दीपा बस्नेतले गर्ने भएकी छिन् । चलचित्रमा ‘श्री ५ अम्बरे’ बन्दैछन् ‘लुट’का ‘हाक्कु काले’ अर्थात सौगात मल्ल ।
शुक्रबार काठमाडौमा आयोजित पत्रकार सम्मेलनमा चलचित्र निर्माणको घोषणा गरिएको हो । चलचित्रले उठान गर्ने कथाबस्तुले समाज र राष्ट्रको आँखा खोल्ने अपेक्षा राखिएको छ । ‘राजा बन्ने सपना बोकेको युवाको कथा यस चलचित्रले बोल्छ’ निर्देशक बस्नेत भन्छिन् ‘तर पनि यो सामाजिक कथा बोकेको फिल्म हो, राजतन्त्र संबन्धि होइन ।’
चलचित्र ‘श्री ५ अम्बरे’ मा सौगात मल्लका अलावा केकी अधिकारी, प्रियंका कार्की, अशिष्मा नकर्मी, बिक्रम सिंह, मार्टिन खान, अर्चना देलाल, शुसान्त कार्की, अभय लामा लगायत कलाकारहरुले अभिनय गर्नेछन् ।
चलचित्रको निर्माण अमृत अग्रवालले गर्दैछन् भने चलचित्रको कथा÷पटकथा अभिमन्यू निरबीको रहेको छ । चलचित्रमा संगीत बसन्त सापकोटा, कालीप्रसाद बाँसकोटा, बाबु बोगटी र यम बुद्वको रहनेछ । चलचित्रको सुटिङ चैत १० गतदेखि सुरु हुने निर्माण पक्षले जनाएको छ ।
