जोडी बाँधिने भो आर्यन र नम्रताको

काठमाडौ । नायक आर्यान सिग्देल र नायिका नम्रता श्रेष्ठको जोडी बाँधिने भएको छ । मेरो एउटा साथी छ, नोभेम्बर रेन जस्ता फिल्ममा जोडी बनेर अभिनय गरेका आर्यान र नम्रता नयाँ फिल्म ‘क्लासिक’ मा देखिने भएका हुन् ।
दिनेश राउतको निर्देशनमा निर्माण हुने यो फिल्म प्रेमकथामा आधारित हुने बताईएको छ । यसअघि आर्यन र केकीलाई लिएर प्रेमकथामा आधारित ‘आई एम सरी’ बनाएका दिनेशले राम्रै जस पाएका थिए ।
प्रेमकथाका लागि आर्यन र नम्रता राम्रो जोडी रहेको दिनेश बताउँछन् । उनीहरुको अनस्त्रिmन केमेस्ट्री मिल्ने र दर्शक रमाउने उनको बिश्वास छ ।
सुटिङकै क्रममा दुर्घटनामा परेका आर्यनलाई चिकित्सकले आराम गर्न भनेका थिए । तर, अहिले कुद्ने बाहेक अरु काम गर्न हुन्छ भनेपछि क्लासिकमा अभिनय गर्न राजी भएका हुन् ।

