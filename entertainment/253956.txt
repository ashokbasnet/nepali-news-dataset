एसिड आक्रमणविरुद्ध प्रियंकाको यस्तो स्वरुप

पछिल्ला केही महिनायता महिलामाथि हुने बिभिन्न खाले हिंसाका खवर सार्वजनिक भइरहेका छन् ।
काठमाण्डौमा दुई किशोरी एसिड आक्रमणको शिकार भए भने कलैयाकी सात बषिर्य पुजाको बलात्कारपछि हत्या भयो ।
यतिसम्म भयो कि, हरेक दिनजसो एउटा बलात्कारका घटना बाहिर आउन थाले ।
सभ्य समाजले पचाउन नसक्ने र मानवीयताविरुद्धका यस्ता अपराधमा सवैले आ-आफ्नो क्षेत्रबाट विरोध गरिरहेका बेला नेपाली सेलिब्रिटी पनि चुप लाग्ने कुरै भएन् ।
सामाजिक संजालमार्फत् केकी अधिकारी, प्रियंका कार्की लगायतका कलाकारले यसविरुद्ध अभिब्यक्ति दिइरहेका छन् ।
प्रियंका यो मामिलामा एक कदम अघि बढेर सिर्जनात्मक ढंगले बिरोध जनाएकी छिन् । उनले एसिड आक्रामण र बलात्कारको विरोधमा अनुहार पोतेर फोटो सेसन गरेकी छिन् । जसमा उनले एसिड आक्रमण र बलात्कारको विरोध गरेकी छिन् ।
प्रियंकाको यो तस्वीर टीएनएम म्यागेजिनको मार्च अंकको कभर पेजमा प्रकाशित भएको छ ।
प्रियंकाले हालै फेसबुक स्टाटस लेख्दै भनेकी थिइन- अरे बलात्कारीहरु, यो कुरा कसरी बिर्सन्छस् कि नारीको जुन संवेदनशील अंगको तँ नास गर्छस्, त्यहींबाट निस्केपछि तेरो अस्तित्व सुरु भएको हो । नारीबाटै जन्म लिन्छस् र त्यही नारीको सम्मान गर्दैनस् ?
पहिलोपल्ट त्यही नारीको दूध पिउँछस् र र पछि त्यही दूधको सिकार गर्छस् ? लाज लाग्दैन तँलाई ? धिक्कार ।’
यो पनि पढनुहोस् – केकी लेख्छिन, ए पुरुष मेरो कोख तिम्रो पहिलो घर हो
 

