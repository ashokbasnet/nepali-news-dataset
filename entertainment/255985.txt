बुटवलकी पायल अञ्जु पन्तको गीतको भिडियोमा

अहिले काठमाण्डौमा मात्र नभई मोफसलमा पनि चलचित्र र म्यूजिक भिडियो निर्माण हुने क्रम बढेको छ । यही क्रममा बुटवलमा स्थापना गरिएको अबिरल फिल्मस्ले म्यूजिक भिडियो निर्माणलाई तिव्रता दिएको छ ।
वुटवलकै मोडलहरुलाई अभिनय गराएर म्यूजिक भिडियो निर्माण भैरहेका छन् । यही क्रममा अबिरल फिल्मस्ले गायिका अञ्जु पन्तको आवाजमा एक म्यूजिक भिडियो तयार पारेको छ । भिडियोलाई बिष्णु भट्टराइले निर्देशन गरेका हुन् । यो भिडियोमा बुटवलकी मोडल पायल शर्माले मोडलिङ गरेकी छिन् ।
उनले यसअघि प्रमोद खरेलको आवाजमा समावेश ‘कापी कलम भेट्न हुन्न’ बोलको भिडियोमा मोडलिङ गरेकी थिइन् । अञ्जुको आवाजमा समावेश ‘तिमी पनि दुखी होलाउ’ बोलको गीतमा पायलसँगै विरेन्द्र अधिकारीले मोडलिङ गरेका छन् । भिडियोमा दिपेश डीसीको छायांकन छ । यो गीतमा कृष्णबम मल्लको संगीत, बाबुराम बोहराको शब्द छ ।
श्रोत र साधन भएकाले पनि म्यूजिक भिडियो छायांकनका लागि काठमाण्डौ नै जान नपरेको निर्देशक भट्टराइको भनाई छ ।


