कृपा दृश्यको एप सार्वजनिक, अब गीत रेकडिङका लागि एपबाटै समय


कृपा दृश्य डिजिटल प्रालीले आफ्नो मोबाइल एप सार्वजनिक गरेको छ । काठमाण्डौमा पत्रकार सम्मेलनको आयोजना गर्दै एप मोबाइलबाट देखाउँदै सार्वजनिक गरिएको हो ।
आफ्नो दोश्रो वाषिर्कोत्सवको अवसर पारेर ‘कृपा अनप्लग्ड’ एप सार्वजनिक गरिएको हो । अहिले प्लेस्टोरमा उपलब्ध भैसकेको यो एप आइओएस प्लेटर्फममा यसै साताबाट उपलब्ध हुने पत्रकार सम्मेलनमा जानकारी दिइयो ।
युट्यूबमा कृपा दृश्य नामको अफिसियल पेज पनि संचालन भैरहेको छ । ‘कृपा अनप्लग्ड’का सांगीतिक रचनाहरु अब एन्ड्रोइड र आइफोनबाट पनि हेर्न र सुन्न मिल्ने बताइएको छ ।
यो एपमा आफूलाई मन पर्ने गायक तथा गायिकाको गीत सुन्न नाम वा गीतको बोल युट्यूबमा जसरी सर्च गरेर पनि खोज्न सकिनेछ । कृपा स्टूडियोमा रेकडिङ गर्नुपरको खण्डमा समय पनि एपबाट नै लिन सकिने यसका अध्यक्ष शिव लामिछानेले जानकारी दिएका छन् ।
नेपाली संगीतलाई विश्वस्तरमा पुर्‍याउन र आइटीसँग संगीतलाई सोझै जोड्नका लागि एप सार्वजनिक गरिएको लामिछानेले बताए ।

