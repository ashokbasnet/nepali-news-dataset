​जय श्री राम : रुन्चे गायक पौडेलको ‘पप भजन’ (भिडियोसहित)

युएई, फागुन २६ – रुन्चे गायकको रुपमा चिनिएका प्रकाश पौडेलले नयाँ म्युजिक भिडियो सार्वजनिक गरेका छन् । नयाँ शैलीमा गीत गाउन रुचाउने पौडेलले यस पटक पनि फरक खालको म्युजिक भिडियो जय श्री राम पप भजन बजारमा ल्याएका हुन् ।
नरेश भट्टराईका शब्दलाई गायक पौडेलले आवाज दिएका हुन् । एसियन म्युजिक मार्फत युट्युवमा सार्वजनिक गरिएको भिडियोमा उर्जा ब्याण्ड र संगीतमा समित खड्काले पौडेललाई साथ दिएका छन् । 
‘नाईं आमा मलाई त्यै केटी चाहिन्छ’बाट चर्चा कमाएका पौडेल रोजगारीका सिलसिलामा युएईमा छन् । सिद्धार्थ बैंकका प्रमुख प्रतिनिधिका रुपमा युएईमा कार्यरत पौडेलले गीत संगीतबाट कमाएको पैसा सामाजिक क्षेत्रमा खर्चिंदै आएका छन् । 
यस म्युजिक भिडियोबाट आउने रकम हर्ट बिट नामक संस्थामार्फत सडक बालबालिकाका शिक्षाका लागि सहयोग गर्ने पौडेलले बताए । उनले गएको वर्ष काठमाडौंमा रहेको दृष्टि नेपाललाई सहयोग गरेक थिए । 
गायक पौडेल घर बिदामा नेपाल गएको बेला यो म्युजिक भिडियो सार्वजनिक गरेका हुन् । यसै साता उनी दुवई फर्कंदै छन् । 
भिडियो हेर्नुहोस्
