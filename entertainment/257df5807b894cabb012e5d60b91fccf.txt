काठमाडौं तताए भारतीय कलाकारले

काठमाडौं, मंसिर २४ - ललितपुरको जावलाखेलमा ‘बलिवुड धुम २०११’ नामक सांगीतिक कार्यक्रम सम्पन्न भएको छ । ओरियन्टल ईभेन्टस्को आयोजनामा शनिबार बेलुका जावलाखेल फुटबल मैदानमा भएको कार्यक्रममा भारतीय गायिका सपना अवस्थी,

 

ममता शर्मा, गायक रामशंकर, हाँस्य कलाकार राजु श्रीवास्तव, नेपालका चर्चित हाँस्य कलाकार र गायक गायिकाको प्रस्तुति रहेको थियो । 

शुरुमा नेपाली कलाकार र त्यसपघि भारतीय कलाकारको प्रस्तुती रहेको कार्यक्रमका संयोजक सन्तोष केसीले जानकारी दिनुभयो । कार्यक्रमबाट संकलित रकमको केही अंश राष्ट्रिय मृगौला केन्द्रलाई प्रदान गरिने आयोजकले जनाएका छन् ।

 

यसैगरी काठमाडौंको टुँडिखेलमा ल्याटिन अमेरिकन सांगीतिक कार्यक्रम ल्याटिन अमेरिकन लाइभ म्युजिकल कन्सर्ट नाम दिइएको सांगीतिक कार्यक्रम सम्पन्न भएको छ । नेपालमा पर्यटन प्रवद्र्धन र दुई देशबीचको सम्बन्ध सुदृढ बनाउने उद्देश्यले कार्यक्रम गरिएको आयोजक ग्रामीण विकास तथा अनुसन्धान केन्द्रले जनाएको छ ।

 

सांगीतिक कार्यक्रममा गायिका मोनिका सान्ताक्रुज, पियानो बादक रोबेर्टो जुरिता, आघात बादक खाखे भेगा र साल्सा साम्बा ज्याज नृत्याङ्गना एलिजावेथ खारामीलोको प्रस्तुती रहेको थियो । कार्यक्रममा ल्याटिन अमेरिकी गीतसंगीत, नृत्य, क्यारेबियन संगीत र अमेरिकी संगीतमा दर्शक रमाएका थिए ।
