सुदर्शनको ‘पेज १’, ‘एभ्री नाइट’मा केकीसँग प्रेम(भिडियो)

नव-गायक सुदर्शन पराजुलीले आफ्नो पहिलो डेब्यू एल्बम ‘पेज १’ बजारमा ल्याएका छन् । काठमाण्डौमा आइतबार एक कार्यक्रमको आयोजना गर्दै नव-गायक पराजुलीको एल्बम सार्वजनिक गरिएको हो ।
यो एल्बममा ७ वटा गीत समावेश गरिएको छ । गायक पराजुलीले आफू पेशाले बैंकमा काम गर्ने भएतापनि सानैबाट गायनमा रुची भएकाले एल्बम बजारमा ल्याएको बताए । कार्यक्रममा गायक पराजुलीले नव किरण असाहय बाल उत्थान समाजलाई १० हजार नगद पनि सहयोग गरेका थिए ।
कार्यक्रममा एल्बममा समावेश ‘एभ्री नाइट’ बोलको गीतको भिडियो पनि सार्वजनिक गरिएको थियो । यो भिडियोमा मोडल केकी अधिकारी र गायक पराजुलीले नै मोडलिङ गरेका छन् । पप शैलीको गीत गाउने सुदर्शनलाई नेपाली सांगीतिक बजारमा आशातित गायकको रुपमा हेर्न सकिन्छ ।


