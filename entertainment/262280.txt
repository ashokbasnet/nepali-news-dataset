रामकृष्णले गाउँदा दिपक-दीपाको छमछमी

झापामा आयोजना भएको एक कार्यक्रममा गायक रामकृष्ण ढकालले गीत गाउँदा हाँस्य कलाकारद्धय दिपकराज गिरी र दीपाश्री निरौला छमछमी नाचे ।
‘घर आगन नेपाल’ नामक संस्थाले आयोजना गरेको कार्यक्रममा यो जोडी पुगेको थियो । यो संस्थाले शारीरिक रुपमा कमजोर रहेका बालबालिकाहरुलाई संरक्षण दिदै आएको छ ।
कलाकार दीपाश्रीले उक्त संस्थालाई २० हजार नगद सहयोग गरेको बताइन् । उनले आफू र दिपक मिलेर २० हजार नगद सहयोग गरेको जानकारी अनलाइनखबरलाई दिएकी छिन् । यस्तै, गायक रामकृष्ण ढकालले १० हजार नगद सहयोग गरेका छन् ।
कार्यक्रममा विशेष आकर्षणको रुपमा पुगेका पूर्व सेनापति रुक्मांगत कटुवालले नगद २० हजार ‘घर आगन नेपाल’ नामक परोपकारी संस्थालाई सहयोग गरेका थिए ।

