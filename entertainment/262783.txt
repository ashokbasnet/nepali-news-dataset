गरिमाले भनिन्-‘म नाङ्गै अभिनय गर्न सक्दिन’ (भिडियाेसहित)

वैशाख ११ गतेबाट ‘झोला’ को पूनः सार्वजनिक प्रदर्शन गरिने भएपछि निर्माणसंस्था चलचित्रको प्रचार- प्रसारमा जुटेको छ ।
चलचित्रको प्रचार गर्ने उद्देश्यले निर्माण गरिएको एउटा भिडियोमा नायिका गरिमा पन्न्तले ‘झोला’ मा काम गर्दाका अनुभुब शेयर गरेकी छिन् । यादब भट्टराईको निर्देशनमा निर्माण भएको उक्त चलचित्रमा गरिमाले मुख्य भुमिका निर्वाह गरेकी छिन् ।
स्कुल पढ्दाताका कृष्ण धारावासीद्धारा लिखित कथा ‘झोला’ पढे पनि उनी त्यति धेरै सिरियस भएकी थिइनन् ।
जब चलचित्रमा काम गर्ने पक्का भयो त्यसपछि फेरि कथा पढिनन् मात्रै । सतीको प्रसंग आउने बित्तिकै आफ्नै हजुरआमाहरुको भोगाई आँखामा आयो । उनि भन्छिन्-‘सती जाने प्रसंग सुनेपछि मैले आफ्नै हजुरआमालाई पटक-पटकसम्झें ।’
गरिमा पन्तसँग गरिएको भिडियो कुराकानी हेर्नुहोस्


सतीप्रथा नेपालको हकमा आफैमा एउटा इतिहास हो भन्ने गरिमा चलचित्र ‘झोला’ सिंगो नेपाली चलचित्रको प्रतिनिधित्व गर्ने बताउँछिन् । त्यसकारण पनि यो चलचित्र हेर्नुपर्ने उनको सुझाब छ ।
सतीको दृष्य निर्वाह गर्दा जुन खालको उत्साह थियो, त्यत्तिकै डर पनि लागेको थियो उनलाई । जिउँदै चित्तामा बस्नुपर्ने, सतीले मलामीका अगाडि नाङ्गीनुपर्ने जस्ता दृष्य सुनेपछि निर्देशक भट्टराईसँग भनिन्-‘म नाङ्गै अभिनय गर्न त सक्दिन ।’
निर्देशक भट्टराईले आफु नारीको इज्जत गर्ने मान्छे भएको भन्दै गरिमालाई निर्धक्क हुन सुझाब दिएपछि उनले ढुक्कले काम गरिन् ।
चलचित्रमा एक सय वर्ष अगाडीको समाज देखाउनुपर्ने थियो । त्यसकारण त्यही खालको रहन-सहन र लवाई आवश्यक थियो ।
सुटिङ स्थलमा गइसकेपछि निर्देशक भट्टराईले चाँगाका लुगाहरु ल्याईदिए । लुगा ल्याउने बित्तिकै निर्देशक भट्टराईले आग्रह गरे-‘हामी एक हप्ता यही लुगा लगाउँछौ र हामी जुन-जुन पात्र हौं, त्यही भएर कुरा गर्छौ अनि मात्रै सुटिङ सुरु ।’
त्यसरी काम गर्दा सहज भएको रहेछ उनलाई । अर्को रमाईलो कुरा गरिन् । सुटिङ अवधिभर हातगोडा नधुन निर्देशन दिएका रहेछन् निर्देशकले ।
गाई गोठमा काम गर्नुपर्ने, मलामी जानु पर्ने चितामाथी सुत्नुपर्ने, त्रिशुलीको चिसो पानीमा डुबुल्की मार्नुपर्ने त्यस्ता दुःख त कति हो कति ।
ति सब दुखलाई त्यतिबेल भुलिन् गरिमाले । जब दर्शकले चलचित्र हेरेर तारिफ गरिदिए ।

