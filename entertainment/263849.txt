शिल्पा, प्रियंका र सन्नी लियोनीविच प्रतिस्पर्धा
काठमाडौं । यो साता फिल्मी बजारमा नेपाली नायिका प्रियंका कार्की, शिल्पा पोखरेल र बलिउड नायिका सन्नी लियोनीविच प्रतिस्पर्धा हुने भएको छ ।
शुक्रवारदेखि काठमाडौ लगायत मोफसलको शहरमा प्रियंका अभिनित ‘नाई नभन्नु ल-३’ शिल्पा अभिनित हवल्दार सुन्तली र सन्नी अभिनित ‘एक पहेली लीला’ प्रदर्शन हुने भएको छ । आजैदेखि नीर शाह निर्देशित ‘सेतोबाघ’ पनि प्रदर्शन हुने भएको छ ।

विकास आचार्यको निर्देशनमा निर्माण भएको नाई नभन्नु ल-३ को चर्चा यसकारण पनि धेरै भएको छ कि, अघिल्ला दुई चलचित्रले रामै्र प्रभाव पारेका थिए ।
सुरज सिंह ठकुरी र पि्रयंका कार्कीको मुख्य भुमिका रहेको नाई नभन्नु ल-३ सञ्चिता लुईँटेल, आर्यन सिग्देल, संयम पुरी, आष्मा डिसी, अनुभव रेग्मी लगायतका कलाकारले अभिनय गरेका छन् ।
छवि ओझाको लगानी रहेको ‘हवल्दार सुन्तली’ मा किशोर खतिवडा, शिल्पा पोखरेल, सविन श्रेष्ठ लगायतका कलाकारको अभिनय रहेको छ । प्रहरीद्धारा बलात्कृत प्रहरी हवल्दार सुन्तली धामीको विषयमा बनेको भनिएको उक्त फिल्ममा ऋषि लामिछानेको निर्देशन रहेको छ ।
डायमन शमसेर राणाद्धारा लिखित ऐतिहासिक उपन्यास सेतो बाघमा आधारित ‘सेतो बाघ’ पनि आजैदेखि प्रदर्शन हुने भएको छ । नीर शाहको निर्देशन रहेको यस फिल्ममा बीएस राणाले जंग बहादुरको भुमिका निर्वाह गरेका छन् ।
सन्नी लियोनी अभिनित हिन्दी फिल्म ‘एक पहेली लीला’ पनि आजैदेखि प्रदर्शन हुने भएको छ । युटुबमा भिडियो सार्वजनिक भएदेखि नै यसले राम्रै चर्चा पाएको थियो । यस फिल्ममा सन्नीले तीन भिन्ना भिन्नै चरित्र निर्वाह गरेकी छिन् ।

