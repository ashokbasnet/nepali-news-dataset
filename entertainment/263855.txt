डाक्टरहरुलाई हँसाउन मनोज गजुरेलको चौथो अमेरिका यात्रा
काठमाडौं । कलाकार मनोज गजुरेल अमेरिकामा बस्दै आएका नेपाली भाषीलाई पेट मिची मिची हँसाउन चौथो पटक अमेरिका जाने भएका छन् ।
अमेरिकन नेपाली डाक्टरहरुको साझा संस्था ‘अमेरिका नेपाल मेडिकल फाउण्डेसन’को निमन्त्रणामा उनि अमेरिका जान लागेका हुन् ।
आउँदो मे १, २ र ३ तारिखमा कोलोराडोको डेनभरमा हुने संस्थाको उन्नाइसौं सम्मेलनमा गजुरेलले ब्यक्ति, समाज र देशको बारेमा ‘रीयल र गजुरीयल’ बिश्लेषण प्रस्तुत गर्नेछन् ।
‘स्टेण्ड अप कमेडी’ र ‘क्यारिकेचर’ मा सर्वाधिक लोकप्रिय हास्यब्यंग्य सर्जक गजुरेल समसामयिक तथा ताजा प्रस्तुतीका लागि लोकपि्रय मानिन्छन् ।

पछिल्लो समयमा उनको भारतीय प्रधानमन्त्री नरेन्ऽ मोदीको नक्कल औधी रुचाईएको छ । मनोजको यो प्रस्तुतिलाई भारतीय सञ्चार माध्यमहरुले पनि निकै प्राथमिकताका साथ स्थान दिएका थिए ।
हास्यब्यंग्यका माध्यामले समाजलाई सुख, शान्ती तथा समुन्नत बनाउन क्रियाशिल सिस्नुपानी नेपालका उपाध्यक्ष मनोज गजुरेललाई नेपाली डाक्टरहरुको यो संस्थाले सम्मान गर्ने कार्यक्रम पनि रहेको छ । कोलोराडोपछि मनोज अन्य राज्यमा पनि नेपालीहरुबिच प्रस्तुत हुनेछन् ।
कलकार मनोज गजुरेल अतिरिक्त यो सम्मेलनमा नेपालबाट डा. अर्जुन कार्की, डा. भगवान कोइरालाका समेत बिशिष्ट अतिथिको रुपमा कोलोराडो जाँदैछन् । सन् १९९८ मा स्थापित यो संस्थामा सयौं नेपाली अमेरिकन डाक्टरहरु संगठित छन् ।
नेपालमा स्वास्थ्य अनुसन्धान, जनशक्ति प्रबर्धन र प्रत्यक्ष स्वास्थ्य सहायतामा कटिबद्ध यो संस्थाले अहिलेसम्म पाटन अस्पताल, अछामको बयलपाटा अस्पताल, धुलिखेल लगायत गरिब जनता तथा दुर्गम बासिन्दाकालागि थुप्रै कामहरु गरिरहेको संस्थाका अध्यक्ष डा. प्रकाश थपलियाले बताए ।
उक्त सम्मेलनमा नेपाल र अमेरिकाका चिकित्सक, परिवार र नेपालको स्वास्थ्य सेवामा समपिर्प सुभेच्छुकहरुको बाक्लो उपस्थिति हुनेछ ।


