मनिषाको स्वास्थ्य लाभको कामना

काठमाडौं, मंसिर २५ - भारतीय सिने उद्योगकी नेपाली नायिका मनिषा कोइरालाको अमेरिकामा सोमवार शल्यक्रिया गरिँदै छ । 

अमेरिकाको न्युयोर्कमा रहेको मेमोराईज स्यालोन क्याटरिन क्यान्सर अस्पतालमा नेपाली समय अनुसार सोमवार बेलुकी अप्रेसन गर्न लागिएको हो । नेपालमै रहँदा पेट दुख्ने समस्या देखा परेपछि उनले नर्भिक अस्पतालमा स्वास्थ्य परिक्षण गरेकी थिईन् ।

 

डाक्टरहरुले क्यान्सरको शंक गरेपछि उनलाई तत्कालै भारतको जसलोक अस्पतालमा भर्ना गरिएको थियो । जसलोक अस्पतालमा परिक्षणका क्रममा पाठेघरको क्यान्सर नै भएको पुष्टि भएपछि उनी उपचारका लागि अमेरिका गएकी हुन् ।

उनले अप्रेसनको एकदिनअघि आमा र अमेरिकामै रहेकी दिदी चेतनाको साथमा एउटा फोटो खिचेर ट्वीटर र फेसबुकमा अपलोड समेत गरेकी छिन् ।

उनको स्वास्थ्य लाभको कामना गर्दै सोमवार विहान पशुपतिनाथ मन्दिरमा पुजा गरिएको छ । भने शुभचिन्तकहरुले फेसबुक र ट्वीटरमा पनि स्वास्थ्य लाभको कामना गरेका छन् ।

उनका शुभचिन्तकले गरेका केही कामनाहरु :

[View the story "मनिषाको स्वास्थ्य लाभको कामना" on Storify]
