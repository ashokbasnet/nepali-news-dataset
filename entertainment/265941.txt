दोस्रो मिस्टर कास्कीको उपाधि मनोज केसीलाई
सन्देश श्रेष्ठ/अनलाइनखबर

रत्नश्री जिम सेन्टर पोखराका मनोज केसी दोस्रो मिस्टर कास्की बन्न सफल भएका छन् । जिल्ला खेलकुद विकास समिति कास्कीको आयोजना तथा कास्की जिल्ला शारीरिक सगठन तथा फिटनेश सेन्टरनको ब्यबस्थापनमा सोमबार सम्पन्न कास्की जिल्लास्तरीय शारीरिक सगठन प्रतियोगिता-२०७१ को उपाधि केसीले जितेका हुन् । प्रत्येक तौल समूहमा प्रथम हुनेहरूबीच गराइएको प्रतिष्पर्धामा ६० केजी तौल समूहका बिजेता उनी मिस्टर कास्की बन्न सफल भएका हुन् ।
बिजेता केसीलाई नेपाली कांग्रेसका युवा नेता तथा सभासद् यज्ञबहादुर थापा र कास्की जिल्ला खेलकुद विकास समितिका अध्यक्ष सुमन देवकोटाले नगद १० हजारसहित ट्रफी, मेडल र प्रमाणपत्र प्रदान गरेका थिए ।
प्रतियोगितामा रत्नश्री जिम सेन्टरकै राजेश श्रेष्ठ वेस्ट पोजर घोषित भए । म्युजिकल राउण्ड र अन्तर्राष्ट्रिय सेभेन पोजका आधारमा प्रत्येक समूहमा विजेता खेलाडी घोषणा गरिएको आयोजकले जनाएको छ ।
प्रतियोगिता अन्तर्गत समूह चरणमा ५५ केजी तौल समूहमा रत्नश्री जिम सेन्टरका दिनेश जोशी प्रथम, ६० केजी तौल समूहमा रत्नश्री जिम सेन्टरका मनोज केसी प्रथम, ६५ केजी तौल समूहमा पोखरा व्यायामशालाका राजकुमार सुनार प्रथम, ७० केजी तौल समूहमा माछापुच्छ्रे जिम सेन्टरका किस्मत थापामगर प्रथम भएका थिए । त्यस्तै ७५ केजी तौल समूहमा रुत्नश्री जिम सेन्टरका रमेश श्रेष्ठ प्रथम र ७५ केजीमाथि तौल समूहमा पावर जिम सेन्टरका राजेश सुवा प्रथम भए ।
प्रत्येक तौल समूहमा प्रथम हुनेलाई जनही नगद पाँच हजार प्रदान गरिएको थियो ।
विजेता खेलाडीलाई मुख्य प्रायोजक फ्युजन ट्रेड सेन्टर प्रालि विरौटाका सञ्चालक सन्तोष अग्रवाल, कस्की जिल्ला खेलकुद विकास समितिका कार्यालय प्रमुख प्रकाश बराल, खेलकुद पत्रकार मञ्च कास्कीका अध्यक्ष प्रेमनारायण न्यौपाने, कास्की जिल्ला भारोत्तोलन सङ्घका अध्यक्ष राजन बड्गामी, इनिजनियर प्रमिश ताम्राकार, क्योकुशिन बुदोकाई कराँते सङ्घ कास्कीका अध्यक्ष ज्ञानेन्द्र माकाजू, कास्की जिल्ला शारीरिक सुगठन तथा फिटनेश सेन्टरका अध्यक्ष शंकरमान उदास, सुन्दर श्रेष्ठ, निरज गुरुङ, सुरेश गुरुङलगायतले पुरस्कार वितरण गरेका थिए ।
प्रतियोगिताको मुख्य निणर्ायकमा नेपाल शारीरिक सुगठन सङ्घका केन्द्रीय सदस्य शंकरमान उदास, निणर्ायकमा लक्ष्मण भट्ट, बुद्धिजंग थापा, उत्तममान उदास र शारीरिक सुगठनका प्रशिक्षक जीवन घिमिरे रहेका थिए ।

