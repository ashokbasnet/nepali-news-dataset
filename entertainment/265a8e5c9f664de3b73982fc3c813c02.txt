अन्ततः भुवन केसी एमालेका प्रत्यक्ष उम्मेद्वार

काठमाडौं, असोज १५ - नायक भुवन केसी एमालेको तर्फबाट काठमाडौं क्षेत्र नम्बर १ मा उम्मेद्वार बनेका छन् ।
एमालेले मंगलबार सार्वजनिक गरेको उम्मेद्वार सूचीमा उनको नाम उल्लेख छ । यसअघि पार्टीले टिकट दिन नखोजेको भन्दै उनी राप्रपा नेपालमा प्रवेश गर्ने तयारीमा लागेका थिए ।
टिकटको लागि निकै दौडधूप र घुर्की लगाएपछि केसीलाई टिकट दिन एमाले बाध्य भएको हो । यसअघि एमालेले काठमाडौं १ बाट बिदुर मैनालीलाई उठाउने तयारी गरेको थियो ।
कलाकार केसीले त्यस क्षेत्रबाट एकीकृत नेकपा माओवादी अध्यक्ष प्रचण्डपुत्री रेणु दाहाल, कांग्रेस महामन्त्री प्रकाशमान सिंह र राप्रपा नेपालका भरत जंगमसँग प्रतिष्पर्धा गर्नेछन् ।
