लोकधुनलाई फ्युजन गर्दै सुराच
काठमाडौं । लोक धुनमा आधारित गीतले बजार पिटिरहेको बेला संगीतकार सुराच प्रशाई यस्तै शैलीका गीत बनाउन ब्यस्त छन् । उनी अहिले आफ्नै स्वर संगीतमा ‘रेजो’ नाम राखेर एल्बम ल्याउने तयारीमा छन् ।
उनको आफ्नै स्वर रहेको यो पहिलो एल्बम भए पनि उनको संगीत र शब्दमा ‘दुई पाइला’ नामक एल्बम यसअघि नै बजारमा आईसकेको छ । दर्जन बढि गीतमा शब्द, संगीत दिएका सुराचले नयाँ एल्बमका लागि काठमाण्डौ शहर…, रेलैमा शरर…बोलको गीत रेकर्ड गरेका थिए ।
‘पुरानो लोक धुनलाई आधुनिक संगीतमा ढालेको बताउने सुराच गीत संगीत स्तरीय बनेको बताउँछन् । मेलोडी २ बर्ष अघि नै तयार गरेको बताउँदै सुराचले एल्बममा विभिन्न शैलीका गीत रहने जानकारी दिए ।
आफुलाई स्रोता, दर्शकले सञ्चारकर्मीकै रुपमा चिन्ने गरेकाले गायकको परिचयलाई चुनौतीका रुपमा स्विकार गरेको उनले बताए ।

