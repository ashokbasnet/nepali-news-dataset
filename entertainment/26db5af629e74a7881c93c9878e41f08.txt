महाकवि गिरिजाप्रसाद जोशीको सम्झना

सिल्भिया राजोपाध्याय्/उज्यालो । काठमाडौं, चैत १५ - छोटो जीवनमा धेरै सृजना गर्न भ्याएका नेपाल भाषाका साहित्यकार महाकवि गिरिजाप्रसाद जोशी ।
४९ वर्षको उमेरसम्ममा जोशीले ११ वटा उपन्यास, ९ वटा कविता संग्रह, १० वटा कथा संग्रह, २ वटा महाकाव्य, २ वटा नाटक र ४ वटा गीति संग्रह लेख्नुभयो ।
नेपाल सम्वत १०५९ (वि सं १९९५) चिल्लागा द्वादशीको दिन साँखुमा जन्मनुभएका जोशीको सिलुस्वा र विपात्र उपन्यासले निकै चर्चा पाएको थियो भने ल्वहँमा महाकाव्य उहाँको जीवनपर्यन्त पनि अप्रकाशित नै छ ।  
एक विधामा मात्र पहिचान सीमित नभएका जोशीको व्यक्तित्व बहु आयामिक थियो । उहाँ एक कथाकार, उपन्यासकार, सक्षम समालोचक, सफल गीतकार, कलाकार, संगीतकार, गायक, निबन्धकार, नाटककार थिए  तर पेशाले एक शिक्षक समेत हुनुहुन्थ्यो ।
पेटको अल्सर फैलिएर फोक्सोमा क्यान्सर हुन पुगेका जोशीको कलम नेपाल सम्वत ११०७ मा सदाको लागि रोकिन पुग्यो। । संर्घषको पर्याय्वाची  जोशीका सृजनाहरुले अहिले पनि समाजमा उत्तिकै जीवन्त प्रभाव पारेको छ ।
