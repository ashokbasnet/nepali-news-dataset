तोनेको छायांकन सकियो

पाँचथर, पुस १० -  गुरुङ जातिको  संस्कृति अतिक्रमणको कथा समेटिएको लघु चलचित्र तोनेको छायांकन सकिएको छ । ताेनेकाे निर्देशन अर्चना गुरुङले गर्नु भएको हो। चलचित्र पाँचथरको रानीटार लगायतका क्षेत्रमा छायाङकन गरिएको निर्देशक गुरुङले जानकारी दिनु भयो । उहाँका अनुसार तोने प्रदर्शनको तयारीमा छ ।
गुरुङ समुदायमा तोनेको अर्थ धनुष भन्ने हुन्छ । गुरुङ समुदायमा हराउँदै गएको मेतोनेलिफा (गुरुङ जातीले मान्ने पर्व) पर्वको पुनरउत्थानका लागि चलचित्र बनाइएको निर्देशक गुरुङले बताउनुभयो ।
पाँच लाख लगानीमा निमार्ण गरिएको लघु चलचित्र २९ मिनेटको छ । सागर केरुङको लेखनमा तयार भएको  चलचित्रमा  सुजन गुरुङ, अर्चना गुरुङ, अल्फा गुरुङ लगायतका कलाकारको अभिनय छ । सुजन गुरुङले निर्माण गरेको यो चलचित्र आउँदो बैशाखदेखि प्रदर्शनमा ल्याइने तयारी भइरहेको छ ।
