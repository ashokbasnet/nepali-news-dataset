सत्य-स्वरुपको भूकम्प गीत : दीप बनोस्(भिडियो)

वैशाख १२ गते भूकम्प गएपछि अहिले विभिन्न प्रकारका गीत पनि बनिरहेका छन् । भूकम्पको बिषयमा गीत बनेपछि यसको पक्षमा र विपक्षमा सामाजिक संजालमा मानिसहरुले आ-आफ्नै भनाई सार्वजनिक पनि गरिरहेका छन् ।
कतिपयले त भूकम्पको गीत पीडितले हेर्न नपाउने भन्दै बरु राहतमा पैसा खर्च गर्न आग्रह पनि गरेका छन् । तर, भूकम्प गएपछि मानिसहरुलाई निराशा भन्दा पनि हौसला दिने उद्देश्यले गीत तयार भैरहेका छन् ।
गायक सत्यराज र स्वरुपराज आचार्यले ‘दीप बनोस्’ बोलको गीतमा आवाज दिएका छन् ।
यो गीतले भूकम्पबाट नैराश्यता भन्दा पनि एक आपसमा हातमा हात मिलाएर अगाडि बढ्न अपिल गरेको छ । राजनराज सिवाकोटीको संगीत, विनोद बञ्जराको शब्द रहेको गीतको भिडियो पनि तयार भएको छ । विशाल भण्डारीले निर्देशन गरेको भिडियोमा निशान घिमिरेको सम्पादन, हरी हुमागाँइको छायांकन छ ।


