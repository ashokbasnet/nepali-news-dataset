हासेरै गाली खान्छिन् गाजुलीकी नायिका मेनुका प्रधान

काठमाडौं, जेठ ३२– अहिले हलहरुमा चलिरहेको गाजलुकी नायिका मेनुका प्रधान संभवत नेपाली सिने उद्योगकै सबैभन्दा धेरै हास्ने नायिका होलिन् । उनलाई हास्न खास कुनै कारण चाहिँदैन भन्छन् गाजलुमा उनीसँगै जोडी बाँधेका नायक गौरव पहारी ।
गाजलु निर्माण अवधिभर मेनुकाले हाँसेरै कति गाली खाईन् उनैलाई पत्तो छैन । तर मेनुका ती गालीले आफ्नो चित्त नदुखेको बताउछिन् । अनमोल केसी र मिस नेपाल सृष्टि श्रेष्ठको समेत अभिनय रहेको गाजुलमा अभिनय गर्न पाउनुलाई भाग्यमाथि ठान्ने मेनुका स्वतन्त्र भएर जिउन चाहन्छिन् । आफुलाई जे सजिलो हुन्छ त्यही कपडामा हिड्ने नायिका मेनुका सधैं सकारात्मक सोचका साथ अघि बढे मानिस दुखी हुनु नपर्ने बताउछिन् । अहिले फिल्म क्षेत्रकै व्यक्तिसँगको प्रेम सम्बन्धमा रहेकी उनी यो सम्बन्धमा  खुसी छु भन्छिन् । समय आएपछि मात्रै आफ्नो प्रेमीबारे बताउने उनको भनाई छ ।
उनले एक अन्र्तवार्तामा, आफ्ना प्रेमी भने उनीभन्दा फरक रहेको खुलाईन् । तर आफ्नो स्वतन्त्रताको बाधक कहिल्यै नबनेको पनि थपिन् । मेनुका सुटिङमा होस या अन्य कुनै ईभेन्ट या घरमा हासेकै भेटिन्छिन् । गाजलुको प्रिमियरमा पनि उनी नायिका सृष्टि श्रेष्ठसँग हासिरहेकी देखिन्थिन् ।
उनी प्रकृतिलाई सबैभन्दा नजिक ठान्छिन् । प्रकृतिसँग संवाद गर्छिन् । खोलानाला, जून तारासँग संवाद गर्नु उनलाई रमाईलो लाग्छ । यसो गर्दा सकारात्मक शक्ति आफूमा पाउने उनको अनुभव छ ।
