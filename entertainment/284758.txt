हर्षिका गर्दैछिन् कोलकत्ताका झुनझुनवालासँग बिबाह

चलचित्र ‘लुटेरा’की नायिका हर्षिका श्रेष्ठले भारतीय व्यापारी प्रसुन झुनझुनवालासँग बिहे गर्ने तयारी गरेकी छिन् । केही दिन अगाडि फेसबुकमा आफूले इन्गेजमेन्ट गरेको लेखेपनि हर्षिकाले त्यो स्टाटस हटाएकी छिन् ।
उनै हर्षिकाले  जेठ २७ गते बिहे गर्न लागेकी हुन् । हर्षिकाले अनलाइनखबरसँग यो कुराको पुष्टी गर्दै हतारमा बिहे हुन लागेको बताइन् । उनले आफ्नो जीवनको लामो कहानी भएको भन्दै पछि भनौला पनि भनिन् ।
हर्षिकाले बिहेका लागि कार्ड पनि बाँडिसकेकी छिन् ।
केही समय अगाडि अनलाइनखबरसँग कुरा गर्दै उनले आफ्नो सानो देखिको साथीको प्रेममा आफू रहेको बताएकी थिइन् । तर अकस्मात उनले प्रसुनसँग बिहेको निर्णय लिएकी छिन् । उनले यो बारेमा केही भन्न नचाहेको र उहाँको जीवनसँग आफ्नो स्टाइल नमिलेको मात्र प्रतिक्रिया दिइन् ।
नेपाली चलचित्र क्षेत्रमा उनको करिअर सामान्य तबरले अगाडि बढेको छ । विशेषगरि, पछिल्लो समयमा चलचित्रको पर्दामा बोल्ड नायिकाको रुपमा देखिएकी यी सुन्दरीले अकस्मात बोल्ड निर्णय लिएको बताइन् ।

