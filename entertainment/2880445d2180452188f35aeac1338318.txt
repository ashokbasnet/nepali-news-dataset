चलचित्र पत्रकार संघमा शान्तिप्रिय अध्यक्ष

काठमाडौ, चैत ७ – चलचित्र पत्रकार संघको अध्यक्षमा पत्रकार शान्तिप्रिय निर्वाचित हुनुभएको छ ।
बिहीबार भएको निर्वाचनमा डब्बु क्षेत्रीलाई २० मतले हराउदै शान्तिप्रियले ४० मत ल्याएर निर्वाचित हुनुभएको हो । नयाँ कार्यसमितिको उपाध्यक्षमा लक्ष्मण सुवेदी निर्विरोध तथा संगठन उपाध्यक्षमा विष्णु सुवेदी र महासचिवमा सन्दिप सापकोटा निर्वाचित भएका छन् ।
त्यसैगरी सचिवमा दिनेश सिटौला, कोषाध्यक्षमा कुवेर डंगोल र सदस्यहरुमा सुमन गैरे, बिजय आवाज, गीता अधिकारी, नेमिष गौतम, किरण खनाल विजयी भएका छन् ।  
त्यस्तै नेपाल पत्रकार महासंघको महाधिवेशनमा सहभागी हुन पाउने केन्द्रीय पार्शदमा विदुर गिरी, सन्तोष रिमाल, नवराज लम्साल, दयाराम पाण्डे, कृष्ण भट्टराई, नरेश भट्टराई, अनन्त वाग्ले, ऋषिराम कट्टेल र धु्रव लम्साल विजयी भएका छन् ।
चलचित्र पत्रकार संघको छैठौ बार्षिकउत्सवको अवसरमा चलचित्र पत्रकारितामा योगदान पु¥याउने तीन जना पत्रकारलाई चलचित्र पत्रकारिता पुरस्कार प्रदान गरिएको छ । सम्मानित हुने पत्रकारहरुमा अनन्त वाग्ले, अशोक प्यासी राई र जयन सुब्बा मानन्धर रहेका छन् । पुरस्कारको राशी १५ हजार ५ सय ५५ रुपैयाँ रहेको छ ।
