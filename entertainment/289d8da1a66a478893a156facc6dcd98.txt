स्पेशल इफेक्ट्स मेकअपका लागि हलिउडमा प्रतिस्पर्धा गर्दै नेपाली चेली

काठमाडौं, जेठ १२ – नेपालकी फाइन आर्ट कलाकार सिर्जना शाक्य अमेरिकाको एक विद्यालयमा फाइन आर्ट अध्ययनका लागि भइरहेको प्रतिस्पर्धाको अन्तिम चरणमा पुग्नुभएको छ । काठमाडौं विश्वविद्यालयबाट फाइन आर्टमा स्नातक उत्तीर्ण शाक्यले हलिउडको सिनेमा मेकअफ स्कुलमा स्पेशल इफेक्ट्स मेकअप अध्ययन गर्न छात्रवृत्तिका लागि भएको प्रतिस्पर्धामा विभिन्न देशका प्रतिस्पर्धीलाई पछि पार्दै अन्तिम पाँचमा पुग्नुभएको हो । उहाँ प्रतिस्पर्धाको अन्तिम पाँचमा पर्ने एशियाकै एकमात्र प्रतिस्पर्धी हुनुहुन्छ । अब अन्तिम पाँचबाट उत्कृष्ट एकको छनौट हुने र उत्कृष्ट हुनेले एक वर्षको अध्ययनका लागि पूर्ण छात्रवृत्ति पाउने उहाँले बताउनुभयो । 
नेपाली चलचित्र, म्युजिक भिडियो र फेसन उद्योगमा स्पेशल इफेक्ट्स मेकअपको प्रवृत्ति सुरु गर्न आफूले प्रतिस्पर्धामा भाग लिएको सृजनाले उज्यालो अनलाईनलाई बताउनुभयो । आफूले गरेको मेहनत दर्शकले मन पराएकाले हौसला मिलेको उहाँको भनाई छ  । नेपाली चलचित्र, म्युजिक भिडियो र फेसन उद्योगमा स्पेशल इफेक्ट्स मेकअपको प्रवृत्ति सुरु गर्ने उद्देश्यले आफूले प्रतिस्पर्धामा भाग लिएको उहाँले बताउनुभयो । 
आफूले गरेको कामका आधारमा प्रतिस्पर्धामा छानिएको र शुभचिन्तकले भिडियोमा गरेको लाइकका आधारमा अन्तिम ५ मा पुगेको र अब जुरीको मत र फेसबुकको लाईकका आधारमा आफू उत्कृष्ट एकमा पर्ने उहाँले विश्वास ब्यक्त गर्नुभयो । अहिलेसम्म शुभचिन्तककै लाइकका कारण यहाँसम्म पुगेको र अब फेरि एकपटक सबैको सहयोगको अपेक्षा गरेको उहाँले बताउनुभयो । 
सिर्जनालाई यो लिंकमा गएर भोट गर्न सकिन्छ 
सिर्जनाले गरेको मेकअपको भिडियो
