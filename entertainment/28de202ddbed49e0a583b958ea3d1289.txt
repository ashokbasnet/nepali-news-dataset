बिग बोस ५ मा पोर्नस्टारको जादु

दुलहीको पहिरनमा डोली चढेर बाजागाजा सहित बिग बोस सिजन ५ मा प्रबेश गरेकी सुन्दरीलाई देखेपछि बिग बोसका सबै सहभागिको कौतुहलपुर्ण प्रश्न थियो प्रश्न थियो 'तिमी को हौ, तिम्रो कार्यक्षेत्र के हो? कहाँबाट आएकी? बिग बोसले तिमीलाई कसरी चिने?̕ 

 

अग्रेजी भाषीको शैलीमा हिन्दीमा बोल्दै ती सुन्दरी मुस्कुराईन्,' मेरो नाम सनी लियोन, म क्यालीफोर्नीयाबाट यहाँ आएकी, म मोडलेङि गर्छु, मैले मोडलिङ गरेका भिडीयोहरु इन्टरनेटमा पनि छन्, केही अमेरीकी टिभीमा पनि म मोडलिङ गर्छु, फिल्म पनि खेलेकी छु । बिग बोसले मलाई यहाँ तपाईहरुलाई भेट्न, रमाइलो (फन) गर्न बोलाएको, मलाई थोरै हिन्दी आउँछ, किनकी मेरा अभिभावक इन्डियन हुन् बर्षौ पहिलेदेखि उतै बस्छन् ।' बिग बोस ५ की सहभागि सुन्दरी सोनाली नागरानीले शंका गरीन्, सायद मैले तिमीलाई कतै इन्टरनेटमा देखेकी हुनसक्छ । तर म पक्का हुन सकिन । अरुले पनि देख्या होलान् तर अहिलेसम्म कसैले भनेको छैन की सनी लियोन् बिश्वकी सफल र चर्चित पोर्नस्टार हुन् । 

 

यस्तै कौतुहलता बोकेर बिग बोस ५ मा छिरेकी सनी लियोनलाई एकहप्तापछि कन्फेसन कक्षमा बोलाउँदै बिग बोसले सोध्छन्, सनी तिमी आफ्नो असली परिचय घरका अरु सदस्यलाई बताउन इच्छुक छौ?, छैन बिग बोस । लियोन भन्छिन्, म अहिले बिल्कुल नयाँ संसारमा मज्जा लिइरहेकी छु, घरका सदस्यहरु मेरा आफन्त होइनन्, साथी पनि हैनन्, तर उनीहरु आत्मीय भैसकेकाछन् । म यसैमा रमाइरहेकीछु । म आफ्नो असली परिचय अहिले दिन चाहान्नन् ।   

 

पृथ्वीको सुदुरपश्चिम अमेरीकी राज्य क्यालीफोर्नीयाबाट भारतको कलर्स टेलिभिजनको रियालीटो सो बिग बोस ५ मा आएकी सनीको असली परिचय बिगबोसको घरका अरु सदस्यलाई अहिलेसम्म थाहा छैन । भलै सलमान, सञ्जयदत्त र सारा भारत उनको असली परिचय र कामको बारेमा भरपुर जानकारी राख्छ तर घरभित्रका सबै सदस्यकाको नजरमा सनी अहिले अति प्रीय सुन्दरी हुन् जसले भारतलाई औधी माया र्गिर्छन् । भारतीय मुलकी भएकैले होला, स्थानीय पहिरनमा उनको सुन्दरतामा निखार थपिएको छ । सायद उनको त्यही जादुले होला, घरका सदस्यहरु तीन पुरुष र ६ महिला  यि पोर्नस्टार (ब्लुफिल्मकी चर्चित नायिका) को जादुमयी स्वर, सुन्दरता, हाउभाउ र व्यवहारमा लठ्ठ झुमिएकाछन् । 

 

को हु्न सनी लीयोन? 

उनको असली नाम करेन मल्होत्रा हो । तिब्बतमा जन्मेर दिल्लीमा हुर्केका बुबा र हिमाञ्चल प्रदेशको सानो गाउँ नहानकी आमाको कोखबाट ३० बर्षअघि क्यानाडामा सनीको जन्म भयो । सानैदेखि कडा स्वभावकी उनी बच्चामा केटाहरुसँग हकी खेल्थीन् । सिख परिवारकी सन्तान भएकोले उनको सुरक्षा लगायतका कुरालाई ध्यान दिएर सनीका अभिभावकले उनलाई क्याथोलिक स्कुलमा भर्ना गरिदिए । बिभिन्न वेवसाइटमा उनको बारेमा राखिएको जानकारी अनुसार ९ बर्षको उमेरमा सहपाठीसँग किस साटासाट गरेकी उनले १६ बर्षको उमेरमा स्कुले बास्केटबल खेलाडीलाई आफ्नो कुमारित्व सुम्पीन् । तर अनौठो कुरा १८ बर्षको उमेरमा उनले आफु समलिंगी भएको थाहा पाइन् । उनी १३ बर्षको हुदै उनका अभिभावक मिचीगन हुदै क्यालीफोर्नीया पुगे, जहाँ सनीले उच्च शिक्षा अध्ययन गरिन् । 

 

कलेज अध्ययनताका उनको परिचय पैन्टहाउस म्यागेजीनका फोटोग्राफर जे एलनसँग भयो । त्यो बेलासम्म करेन मल्होत्राको नामले परिचित, करियरप्रति महत्वकांक्षी सुन्दरीले फोटोग्राफर जे समक्ष आफुलाई सनी लियोन नामबाट चिनाइन् जुन लियोन त्यही पेन्टहाउस म्यागेजीनको संस्थापकको थर थियो । उक्त म्यागेजीनका लागि फोटोसुट तथा भिडियोमा काम गर्दागर्दै भनेजस्तो सफलता हात नपरेपछि उनी अर्को दुनियाँमा प्रबेश गरिन् जुन थियो नीला चलचित्रमा अभिनय गर्नु । सनीकै नामबाट सन् २००५ मा उनले अभिनय गरेको लेस्वीयन निलो सिनेमा सार्बजनिक भयो । सन् २००७ मे महिनामा उनी पुरुषसँग निलो सिनेमा खेल्न तयार भइन् तर उनकै मंगेतर माट एरिक्सनसँगमात्र खेल्ने शर्तमा । यसरी तयार भयो उनको निलो फिल्म जसको नाम थियो सनी लभ्स माट । तर २००८ सम्म आइपुग्दा उनले घोषणा गरिन् अब उनी आफ्नो मंगेतरसँगमात्र सिमीत हुन्नन् । यो क्षेत्रमा लोकप्रीयतासँगै पुरस्कारहरु प्राप्त गर्दैगर्दा उनले अब आफ्नो स्टुडियो खोलेर सिनेमा बनाउन थालिन् । २००७ मा १०० पोर्नस्टारहरुको सूचीमा ४१ नम्बरमा रहेकी सुन्दरी सनी २०१० आइपुग्दा १३औ नम्बरमा पुगिन् । 

 

उनले केही मुलधारका सिनेमा तथा टिभी सिरियलहरुमा पनि आफुलाई उभ्याउन प्रयास गरिन् । केही बर्ष अघि सनी भारतीय निर्देशकको आँखामा नपरेकी हैनन् तर उनको पारिश्रमीक सुनेर भारतीय फिल्म उद्योगले सनीलाई बलिउडमा स्वागत गर्न सकेन । 

व्यक्तिगत जीवनमा पुरुष र महिला दुवैप्रति आकर्षित लियोन पेन्टिङमा पनि रुची राख्छिन् । अध्ययन, घोडचडी, भ्रमण उनका सोखका बिषयहरु हुन् । सन् २००६ मा अमेरीकी नागरिक भएपनि उनी अहिले पनि अमेरीका र क्यानेडा दुवै देशकी नागरिकको हैसियतमा छन् । 

 

तीनै सनी लियोनको वास्तविक परिचयबाट बञ्चित बिग बोस ५ का अन्य सदस्यहरुलाई भने लियोनले अहिलेसम्म आफु को हुँ भन्ने कुरामा रणभुल्लमा पारेकी छन् । रणभुल्लमा अरु सदस्यहरु भने मज्जाले रमाइरहेकाछन् । धन्य लियोन, तिम्रो रुपको जादु ।
