​धुर्मुस र सुन्तलीले ल्याए लोटे चर्पी (भिडियोसहित)

काठमाडौं, फागुन १५ - हाँस्य कलाकार दम्पती सिताराम कट्टेल धुर्मुस र कुञ्जना घिमिरे सुन्तलीले छोटो चलचित्र लोटे चर्पी बनाएका छन् । आफूहरुले निर्देशन गरेको छोटो चलचित्र लोटे चर्पीको प्रोमो उनीहरुले युट्युबमार्फत सार्वजनिक पनि गरेका छन् । 
सरसफाई दूतसमेत घोषित भएका धुर्मुस र सुन्तली दम्पतीले यो चलिचत्रमा शौचालयको प्रयोग गर्नु पर्ने र स्वस्थ रहनका लागि सरसफाईमा ध्यान दिनु पर्ने सन्देश दिन खोजेका छन् । 
छोटो चलचित्र लोटे चर्पीमा धुर्मुस र सुन्तलीका साथै नजिर हुसेन, खेम शर्मा, शिशिर भण्डारी, काजी रम्तेल, विनोद राई, वर्षा खड्कालगायतको अभिनय छ । यो चलचित्रको कथा र संवाद भने अर्जुन घिमिरे पाँडे र धुर्मुसका भाई कुमार कट्टेल जिग्रीको छ ।
नेपाल टेलिभिजनबाट प्रसारण हुँदै आएको हाँस्य व्यंग्य कार्यक्रम मेरी बास्सैको प्रसारण बन्द भएपछि धुर्मुस दम्पतीले आफूले निर्माण गरेका हाँस्य व्यंग्य युट्युवमार्फत सार्वजनिक गर्दै आएका छन् । यसअघि उनीहरुले चर्पी बिहे शीर्षकको हाँस्य श्रृखला युट्युवमार्फत सार्वजनिक गरेका थिए ।
लोटे चर्पीको सुटिङ रिपोर्ट हेर्नुहोस :

लोटे चर्पीको प्रोमो हेर्नुस :
