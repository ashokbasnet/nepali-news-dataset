‘एनएफडीसी अवार्ड’बाट ‘कोहिनुर’ बाहिरियो

बर्ष २०७१ को सर्वाधिक चर्चित र सफल चलचित्र ‘कोहिनुर’ भदौमा आयोजना हुन लागेको ‘एनएफडीसी राष्ट्रिय चलचित्र पुरस्कार’बाट बाहिरिएको छ । चलचित्रका निर्माता मध्येका एक चन्द्रप्रसाद श्रेष्ठले आयोजकसँग आग्रह गरेरै आफूहरुले अवार्डबाट हात झिकेको बताएका छन् ।
उनले  जारी गरेको प्रेस विज्ञप्तीमा भनिएको छ-‘दर्ता प्रक्रिया तथा प्राविधिक त्रुटी पूर्ण तरिकाले कोहिनुर चलचित्रलाई अवार्ड कार्यक्रममा समावेश गरेको हुनाले त्यस गरिमामय अवार्ड कार्यक्रम विवादित नहोस् भन्ने मनसायले नेपा मुभिजद्धार निर्मित तथा आकाश अधिकारीद्धारा निर्देशित स्वर्गिय अभिनेता श्रीकृष्ण श्रेष्ठको सविनय भेट तथा बर्षको सफल चलचित्रले एनएफडीसी अवार्डको सहभागीताबाट बाहिरन गरेको आग्रहलाई आयोजकले स्विकार गरेको छ । यसलाई अन्यथा नलिइदिन आग्रह गर्दछौ ।’
यस्तै, जेठ ११ गते अर्थात भोलीबाट यो चलचित्र काठमाण्डौका हलहरुमा पून प्रदर्शनमा पनि आउने भएको छ । चलचित्रबाट आएको कम्पनीको शेयरबाट ५०  प्रतिशत रकम ‘श्रीकृष्ण श्रेष्ठ स्मृती प्रतिष्ठान’लाई हस्तान्तरण गरिने निर्माताको विज्ञप्तीमा उल्लेख छ ।
यो अवार्डको मनोनयनमा जम्मा ३ विधामा चलचित्र परेपछि यसका निर्माता असन्तुष्ट बनेका थिए ।

