गाउँलेलाई मुन्द्रेको न्यानो कोसेली

काठमाडौं, माघ १० - हाँस्यकलाकार जितु नेपाल (मुन्द्रे) ले भूकम्प पीडितलाई न्यानो सिरक कोसेली दिएका छन् । जाडोले समस्यामा परेका आफ्नै गाउँका ८७ परिवार भूकम्प प्रभावितलाई उनले न्यानो सिरक कोसेली दिएका हुन् । आफ्नो जन्म स्थान सिन्धुपाल्चोक फुल्पिङडाँडा गाविस ५ र ७ मा उनले एक लाख रुपैयाँ बराबरको सिरक वितरण गरेका छन् । न्यानो सिरक पाउनेमा ५२ दलित परिवार छन् भने ३५ घरपरिवार आफ्नै गाउँले छन् । सिरक वितरणका लागि ६० हजार रुपैयाँ चाहिँ अमेरिका सिकागोमा बस्दै आएका विष्णुहरि सुवेदी र बाबु केसीले सहयोग गरेका जितु नेपालले जानकारी दिएका छन् । आफ्नो तर्फबाट पनि केहि थप गरेर भूकम्प प्रभावित गाउँलेलाई सिरक कोसेली दिएको उनले बताएका छन् । कठ्याङ्ग्रिदो जाडोमा न्यानोको आवश्यकता सबैलाई भएपनि यसबाट गरिब तथा वृद्धहरु बढी प्रभावित रहेकाले उनीहरुलाई नै प्राथमिकतामा राखेर सहयोग गरेको उनको भनाई छ । जाडोमा न्यानो सिरक पाएपछि खुशि व्यक्त गर्दै गाउँलेले  आफ्नो जन्मथलोलाई मुन्द्रेले देखाएको मायाको प्रशंसा गरेका छन् । नेपालले यसअघि पनि आफ्नो गाउँका १ सय ३५ भूकम्प प्रभावित परिवारलाई एक बण्डल जस्ता र एक बोरा चामल सहयोग वितरण गरेका थिए । राष्ट्रिय कलाकारको परिचय बनिसकेकाले समाजिक काममा पनि सक्रिय भएको हेर्न चाहेको उनीहरुले बताएका छन् । यस्तै, आफुले शिक्षाआर्जन गरेको जाल्पाउच्चमाध्यमीकविद्यालय कोठेलाई ५ थान कम्प्युटर र प्रिन्टर उपलब्ध गराएकाथिए । भेटघाटका लागिमात्रगाउँआएको भन्दै कलाकार जितु नेपालले आउँदादिनमायस्ता समाजीककाममाअझै सक्रिय हुने प्रतिबद्धता जनाएका छन् । भूकम्पका कारण देश नै पिडामा रहेकाले आफ्नोतर्फबाट सकेको सहयोग गर्न आफु तत्पर रहेको उनले बताएका छन् ।
