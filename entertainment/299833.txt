शुभेच्छाले फेरि दिइन् यस्तो दृश्य
चलचित्र ‘मिस नेपाल’को प्रदर्शनको समयमा आफ्नो बक्षस्थललाई माछाले छोपेर फोटोसुट गराएपछि कलाकार शुभेच्छा थापाले आलोचनात्मक चर्चा पाइन् । शुभेच्छाको यो क्रियाकलापमा नकारात्मक टिप्पणी धेरै भयो । उनले पछि यो बिषयमा माफी मागिन् र आइन्दा यस्तो काम नगर्ने बताइन् ।
तर, उनै शुभेच्छाले कात्तिकमा प्रदर्शनमा आउने तयारीमा रहेको चलचित्र ‘विन्दास ३’मा हट दृश्य  दिएकी छिन् । शुभेच्छाले संचारकर्मीसमेत रहेका कलाकार मनिष काकीसँग दिएको हट सिनको दृश्य अहिले चर्चित छ । यो दृश्यमा मनिषसँग शुभेच्छा आफ्नो माथिल्लो पहिरन खोल्दै रोमान्स गरिरहेकी छिन् ।
राजु गिरीले निर्देशन गरेको यो चलचित्रमा अशोक फुयाँल, शुभेच्छा थापा, मनिष कार्की मुख्य भूमिकामा छन् । ‘विन्दास र विन्दास २’मा नायिका सुष्मा कार्कीलाई हट देखाएर चर्चा कमाएका राजुले अहिले शुभेच्छालाई यस्तो पोजमा उत्तारेका हुन् । चलचित्रमा ३ वटा वेडसिनको दृश्य खिचिएको छ ।
नेपाली चलचित्रमा २ बर्ष अगाडि यस्ता खालका दृश्यले चर्चा पाउँदा यहाँको माहोल नै बिगि्रएको थियो । तर, अहिले चलचित्रकर्मीले परिवार बसेर हेर्न मिल्ने चलचित्र निर्माण गरिरहेका छन् । यस्तो समयमा प्रचारका लागि सेक्स नै रोज्ने राजुको चलचित्रलाई दर्शक र सेन्सरले कसरी हेर्नेछन्, समयले बताउँला ।

