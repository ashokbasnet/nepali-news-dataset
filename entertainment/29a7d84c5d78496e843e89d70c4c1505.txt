साहरुखको लोकप्रियताले छोरा छोरी दुःखी

साउन २८ - भारतीय अभिनेता साहरुख खानले आफ्नो लोकप्रियताका कारण छोरा छोरी दुखी हुने गरेको बताएका छन् ।
छोरा आर्यन र छोरी सुहानाले आफूसँग असहज महशुस गर्ने गरेको खानको भनाई छ ।
पत्नि गौरी, बहिनी सेहनाज र छोरा, छोरीसँग इद मनाउन साहरुख खान सडकमा निस्किएका थिए । इदको दिन साहरुख खानको निवास मन्नतमा उनका प्रशंसकहरु भेला भएका थिए । साहरुख खानले ती सबैलाई हात हल्लाएर अभिभादन गरेका थिए ।
यसमा सुहाना र आर्यनले पनि उनलाई साथ दिएका थिए । तर त्यो काम उनीहरुले रहरले नभई करले गरेको साहरुखको भनाई छ ।
‘म समर्थकहरुसँग चाड पर्व मनाउन मन पराउँछु’, साहरुखले भने ‘म समर्थक बिना एक्लै बस्नै सक्दिन ।’ तर समर्थकहरुसँग छोरा छोरीले आफूले चाहेको जस्तो व्यवहार नगर्ने भन्दै साहरुखले भने ‘उनीहरु लजाउँछन् र रिसाउँछन् ।’
चेन्नई एक्सप्रेसबाट खुसी
एक अर्को प्रशंगमा साहरुखले आफ्नो फिल्म चेन्नई एक्सप्रेसबाट पाएको प्रतिक्रियाले आफू खुसी भएको बताए ।
उनले फिल्म प्रदर्शन भएपछि साथी भाइ र सहकर्मीको टेलिफोन रिसिभ गर्न र उनीहरुको सन्देशको जवाफ दिन आफूलाई भ्याई नभ्याई भएको बताए ।
उनले फिल्म हेरेर दर्शक पनि रमाएको बताए । यो फिल्मीमा नायिका दीपिका पादुकोणले केही डाइलक तमिल भाषामा बोलेकी छिन् । उनले आफूले जानी जानी त्यो तमिल डाइलगलाई हिन्दीमा उल्था नगरेको बताए । प्रेमको कुनै भाषा हुँदैन भन्ने तथ्यलाई आफूले फिल्ममा उतारेको साहरुखले बताए ।
- टाइम्स अफ इन्डियाको सहयोगमा
