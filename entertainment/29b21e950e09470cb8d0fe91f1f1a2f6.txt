मिस एयर होस्टेजका लागि २४ जना छानिए

काठमाण्डौं, मंसिर ११ - मिस एयर होस्टेज २०११ का लागि २४ जना प्रतियोगी छनौट भएका छन् । गुण एयर का सिनियर क्याप्टेन विनय विजुक्छे  ,एयर डाइनेष्टीकी क्याप्टेन प्रिया अधिकारी, गुण एयरलाइन्सका पाइलट सुवास जंग रानाभाट, अग्नि एयरलाइन्सकी चिफ एयरहोस्टेज अन्जली खनाल, एयर होस्टेज एरिना नेमकुल र कोरियोग्राफर रोजिन शाक्य रहेको निर्णायक मण्डलले प्रतियोगीको छनौट गरेको छ ।

 

प्रतियोगिताका लागि आवेदन दिएका काठमान्डौ वाट २५ जना मध्येबाट १५ जना र राजधानी वाहिर पोखरावाट ४ जना र वुटवलवाट ५ जना प्रतियोगीहरु समावेस गर्ने गरी  जम्मा २४ प्रतियोगीहरु छनौट गरिएको आयोजक सिजन मिडियाले जनाएको छ । छनौट भएका युवतीहरुलाई मंसिर १३ गतेदेखि कमलपोखरीको मार्कोपोलो विजनेश होटलमा प्रशिक्षण दिइने छ । प्रशिक्षणको क्रममा प्रतियोगीहरुलाई एभियसन सम्वन्धी विभिन्न विषय वस्तुको जानकारी, हस्पीटालीटी सम्वन्धि जानकारी, शारारिक फिटनेश ,फोटो सेसन  व्यक्तित्व विकास सम्वन्धी पनि प्रशिक्षण दिइने छ ।

विभिन्न सामाजिक संघ संस्थाहरुको भ्रमण (जस्तै, माइती नेपाल नारकोनन् नेपाल वृद्धा आश्रम आदि ) मिडिया भिजीट ,रक्तदान  कलचरल भिजीट र टुरीजम सम्वन्धिको जानकारी प्रदान पनि गराइने छ ।
स्टेज पर्फमेन्स , क्याटवाक मेक अप, ड्रेसअप आदि लगायतका विधामा भने कोरियोग्राफर रोजीन शाक्यले प्रशिक्षण दिनुहुने छ । प्रतियोगीहरुविचको आन्तरीक प्रतिभाको पनि प्रशिक्षण अवधीमा, प्रतियोगिता गरि उनीहरु भित्ररहेको प्रतिभालाइ देखाउने मौका प्रदान गरिने सिजन मिडियाले जनाएको छ । प्रतियोगीहरुको अन्तिम प्रतिस्प्रधा पुस ९ गते काठमान्डौ वसुन्धारा स्थित होटल साहान्सामा हुनेछ ।
प्रतियोगिताका विजेताहरुले मिस एयर होस्टेजको  ताज उपाधि सहित २५ हजार रुपैयाँ, एयरहोस्टेज वन्ने अवसर साथै साउथ वइस्टन स्टेट कलेज वसुन्धरा मा एक वर्षे व्याचलरमा फुल स्कलरसीपमा पढ्नपाउने  र अन्य गिफ्टहयाम्पर पाउने छन । फस्ट रनर अप र सेकेण्ड रनरअपले भने क्रमशः २० हजार रुपैयाँ, १५ हजार रुपैयाँ नगद पाउने छन् । उनीहरुका लागि एयर होस्टेजको रोजगारी दिन आयोजकले अन्य एयरलाइन्सहरुमा प्रयास गरीदिने र साउथ वइस्टन स्टेट कलेज वसुन्धरा मा एक वर्ष व्याचलरमा फुल स्कलरसिपमा पढ्न पाउने व्यवस्था गरिएको छ ।
