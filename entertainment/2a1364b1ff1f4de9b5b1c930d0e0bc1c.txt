गाईजात्राको दिन तीज गीत प्रतियोगिता

काठमाडौं , साउन ३२ - मौलिक कला संस्कृति संरक्षणका लागि भन्दै हुँगेली समाज काठमाडौले तीज गीत प्रतियोगिता गर्ने निर्णय गरेको छ । महिलाहरुको महान पर्व हरितालिका तीजको अवसरमा भदौ १३ गते आइतवार गाइजात्राका दिन हुने प्रतियोगितामा काठमाडौमा बसोबास गर्ने गुल्मीका तीनवटै क्षेत्रका गाविसस्तरीय समुहहरुको सहभागिता रहनेछ ।
प्रतियोगितामा प्रथम हुनेलाई २० हजार, द्धितिय हुनेलार्इ १५ हजार र तृतिय हुनेलार्इ १० हजार र प्रमाणपत्र प्रदान गरिने समाजका सचिव रामकृष्ण भण्डारीले जानकारी दिनुभयो । राजधानीमा बसोबास गर्ने गुल्मेली दिदिवहिनीहरुलार्इ जमघट गराउने र लुम्विनी अंचलमा प्रचलित परम्परागत तथा मौलिक कला संस्कृतिबारे जागरुक बनाउने उद्येश्यले प्रतियोगिता आयोजना गर्न लागिएको हो ।
प्रतियोगिता सम्पन्न गर्न कोषाध्यक्ष बिष्णुप्रसाद भण्डारीको संयोजकत्वमा ब्यवस्थापन समिति गठन गरिएको छ । जसको सहसंयोजकमा शारदा न्यौपाने र सदस्यहरुमा रोहित सुवेदी,पदमा पल्ली, ताराप्रसाद न्यौपाने, शालिकराम भण्डारी र ध्रुवराज भण्डारी रहेका छन् ।
यसैगरी उपाध्यक्ष देवेन्द्र पौडेलको संयोजकत्वमा गठित समन्वय समितिमा महासचिव नुरापति भण्डारी, शिवलाल पौडेल, शालिकराम सुवेदी, तेजप्रसाद भण्डारी, मन्जु पाण्डे र यमुना भण्डारी लगायत रहेका छन् । सल्लाहकारमा सभासद चन्द्र भण्डारी, दिलबहादुर थापा, ताराप्रसाद भण्डारी, दुर्गाप्रसाद न्यौपाने र हर्क थापा रहेका छन् ।
प्रतियोगिता बुद्धनगर पार्टी प्यालेसमा बिहान ११ देखि साझँ ५ बजेसम्म हुनेछ ।
