सबैलाई एकतामा बाँध्न राष्ट्रिय साँस्कृतिक मेला

शैलेन्द्र महतो/उज्यालो ।  जनकपुरधाम,फागुन १५ - सबै नेपालीलाई एकताको सूत्रमा बाँध्न एवं सबै जात जातिको भाषा, कला संस्कृतिलाई संरक्षण एवं सम्बद्र्धन गर्ने उद्देश्यले जनकपुरको जानकी मन्दिरमा परिसरमा राष्ट्रिय मेला भएको छ । नेपाल संगीत नाट्य प्रज्ञा प्रतिष्ठानको अयोजनामा भएको मेलामा नेपालका विभिन्न क्षेत्रका कलाकारहरुले गीत, संगीत एवमं लोक नृत्य प्रस्तुत गरे ।
कार्यक्रममा रामकृष्ण ढकाल, रिमा गुरुङ्, संजय तिम्रौन लगायतले आफ्ना सुरिलो स्वरमा नेपाली गीतहरु गाउँदै दर्शकहरुलाई नचाएका छन् । त्यस्तै मिथिलाका प्रसिद्ध गायक गायिकाहरु नविन मिश्र, सुनिल मल्लिक, ललित कापड, सुनिता देवी, शिवानी भगत लगायतले मैथिली भाषाका गीत प्रस्तुत गर्नु भयाे ।
मिथिला नाट्यकला परिषद एवं जनकपुरको रामानन्द यूवा क्लवको सहयोगमा भएको साँस्कृतिक मेलामा हिमाल ,पहाड एवँ तराईका विभिन्न प्रख्यात नृत्य हरुसमेत कलाकारहरुले पस्कँदै सहभागिहरुलाई उत्साहित बनाए ।
