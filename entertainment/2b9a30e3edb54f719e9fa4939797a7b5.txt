शुक्रवारदेखि दुई फिल्म (भिडियो सहित)

काठमाडौ, बैशाख २१ – शुक्रबारदेखि नेपाली चलचित्रहरु ‘फूल’ र ‘सम्झिराख है’ प्रदर्शनमा आउने भएको छ ।  शिब रेग्मीको निर्देशन रहेको ‘फूल’ देशभरि प्रदर्शन हुदैछ भने रेम बिकद्वारा निर्देशित ‘सम्झिराख है’ काठमाडौ बाहिरका केही हलबाट रिलिज हुदैछ ।

 

'फूल’हास्यप्रधान र नारी संवेदना उठान गरेको चलचित्र हो । सन्जितकुमार कानु (बब्लु), चन्द्र ओझा श्रेष्ठ, सुनील श्रेष्ठ, यमनाथ दनै र क्रन्दन मास्केले संयुक्त रूपमा निर्माण गरेको ‘फूल’मा राजबल्लभ कोईराला, निरज बराल, गरिमा पन्त, निर शाह, युवराज लामा, सिर्जना बस्नेत, राजाराम पौडेल लगायतले अभिनय गरेका छन् ।
त्यसैगरी कविता खकुरेलले निर्माण गरेको फिल्म ‘सम्झिराख है’ सामाजिक प्रेमकथामा आधारित छ । सुमन सिंह, जीके शर्मा, गणेश गिरी, अर्चन केसी, प्रेम पुरी, रविन्द्र खड्का, सुशील पोखरेल लगायतका कलाकारहरु रहेको ‘सम्झिराख है’ हाँस्य रस र को साथमा संवेदनाले भरिएको छ । ‘सम्झिराख है’बाट नवनायिका अस्मिता कँडेलले डेब्यू गरेकी छिन् ।

चलचित्र फूलको यूट्युबमा भेटिएको एउटा प्रोमो तलको भिडियोमा हेर्नुहोला ।
