यी कलाकार जो काठमाडौंमा तीन वर्षसम्म भुइँमा सुते

काठमाडौं, मंसिर ९ – प्रमोद अग्रहरीलाई धेरैले नामभन्दा कामबाट चिन्छन् । हरेक चलचित्रमा उनको अन्य कलाकारको भन्दा फरक अभिनय शैलीमा देख्न पाइन्छ । चलचित्र छक्का पञ्जामा मस्तमोला बाबाको भूमिकामा उनलाई देख्न सकिन्छ । 
छक्का पञ्जा, ठमेल डट कम, झुम्की, उमा, लगायतका नेपाली चलचित्रमा अभिनय गरेका अग्रहरीको कलाकारिताको सुरुवात अन्य कलाकारको भन्दा फरक छ । नवलपरासीको परासी बजारमा जन्मेका अग्रहरीका ४ दाजुभाइ ५ दिदीबहिनी छन् । उनले कलाकारिताको सुरुवात दिल्लीबाट गरेका थिए । सानै उमेरमा आमा गुमाएका प्रमोद कराँते खेलाडी पनि हुन् । उनको समकक्षी सौगात मल्ल, इन्दीरा जोशी बाल्यकालका साथी हुन् । उनीसँग गरिएकाे कुराकानिकाे सम्पादित अंश
कलाकारितामा झुक्किएर आएको म खाजा खानकै लागि १० किलोमिटिर हिँडेर थिएटर जान्थेँ 
वास्तवमा भन्नु पर्दा म कलाकारिता क्षेत्रमा झुक्किएर आएको भन्दा पनि फरक नपर्ला । म बिबिए को विद्यार्थी थिएँ । साथै म सितोरियो कराँतेको पनि विद्यार्थी हो । नेशनल गेमहरु धेरै पटक खेलेँ । पढाइको लागि नै म काठमाडांैमा आएको थिएँ । सानैदेखि मेरो डान्समा रुचि भएको कारण म्यूजिक भिडियोमा अभिनय गरेँ अनि त्यसमा धेरैको राम्रो प्रतिक्रिया पाएँ । राम्रो नै हुन्छ भनेर कलाकारिता गर्ने सोचका साथ यो क्षेत्रमा थप निखारता ल्याउनको लागि म दिल्ली गएँ । उताको बसाईको क्रममा रामलीलादेखि डिडिवनको ५ वटा हिन्दी सिरियलहरुमा काम गरेँ । हिन्दी सिक्न लागि मलाई निकै गाह्रो भएको थियो । 
परिवारले मलाई व्यवसायमा लागोस् भन्ने चाहेको थियो । त्यसकारण मलाई यो क्षेत्रमा आउनको लागि परिवारको सपोर्ट खासै भएन । मैले अभिनय बाहेक केही पनि सोच्न नसेको कारण काठमाडांैमा आएर यो क्षेत्रमा अझ सक्रिय रुपमा लागँे ।  दिल्लीमा अभिनय गर्ने क्रममा भाषाको समस्या हुँदा एक महिनाको मेरो मेहनत जान्छ । मलाई यो कार्यक्रमबाट निकाल्छन् कि भन्ने पीर थियो । तर अभिनयनको लागि भने ममा कुनै पनि समस्या थिएन । दिल्लीमा म एक्लै बसेको थिएँ । मेरो कतैबाट आउने बाटो पनि नभएको कारण त्यहा बस्ने क्रममा मलाई निकै गाह्रो भएको थियो।
अभिनय सिक्ने क्रममा त्यहाँ खाजा खान पाइथ्यो । आफ्नो आम्दानी नभए पछि खाजा खानकै लागि म १० किलोमिटरको बाटो हिँडेर जान्थे । यो मेरो कलाकारिता सिक्ने क्रमको वास्ताविकता हो । अभिनय पनि राम्रो भएको कारण मैले त्यहाँ काम गर्ने मौका पाएको थिएँ । तर धेरै समयसम्म काम गरेँ पैसा दिएनन् । रामलीलामा परशुरामको अभिनय गरेर धेरैले स्याबासी दिए, दैनिक जागरण पत्रिकामा अन्तवार्ता छापिएको थियो, अवार्ड अनि एक किलो मिठाइको डब्बा दिएको थियो । जुन बेला मलाई त्यसको आवश्यकता नै थिएन  ।
त्यसबखत मलाई मलाई पैसाको जरुरी थियो । सबैलाई पैसा दिँदा मलाई पनि दिएको भए हुन्थ्यो नी भन्ने त लागेको थियो । तर मैले पैसा पाइनँ ।  ५ रुपैयाँ भाडा तिरेर गाडी चढ्ने क्षमता ममा थिएन । काठमाडौंमा आएको ४ वर्ष भयो ३ वर्ष सम्म म भुईमा नै सुतेँ पोहोरको असारबाटमात्रै हो म बेडमा सुत्न थालेको छु । पछि मैले एक्टर स्टुडियोबाट अभिनय सिकेको हुँ । मेरो गुरु अनुप बराल हुनुहुन्छ । 
१३ वर्ष सिनियर कलाकारको क्यारेक्टर खोसेर मलाई रामलीलामा ब्रेक
मैले पहिलो पटक कलाकारिताको सुरुवात चाँही दिल्लीमा प्रमोद कस्यपको रामलीलाबाट सुरु गरेको हुँ । त्यो बेला मैले परशुरामको अभिनय गरेको थिएँ जति बेला मलाई राम्रोसँग हिन्दी बोल्न आउँदैन थियो । एक महिना तयारी गरेर गरेको थिएँ । यसको लागि मैले अडिसन दिएको थिएँ । उनीहरुलाई हिन्दीभाषा पर्फेक्ट रुपमा बोल्नु पर्दथ्यो । तर मैले आँट गरेँ । अडिसनको बेला नेपाली फिल्मको एउटा डायलग बोलेरै दिएको थिएँ । पछि परशुरामको क्यारेक्टर गर्न भन्नु भयो । वर्कसप चल्न थाल्यो । 
१३ वर्ष पुरानो टिमसँग म विलकुलै नयाँ मान्छे त्यो पनि भाषा नजानेको मान्छेले काम गर्नु पर्ने थियो । म भन्दा अगाडि १३ वर्ष पहिलेदेखि परशुरामको क्यारेक्टर गर्नुभएको पुष्पेन्दर दाइ हुनुहुन्थ्यो । पछि त्यसको डायलग मैले बोल्नु प¥यो । जुन मैले एक्टिङसहित गरेर देखाई दिएँ । सबैले मेरो प्रशंसा गरे । पछि प्रमोद दाइले पुष्पेन्दर दाइलाई एक्टिङ यो फुच्चेसँग सिक भन्नु भयो । मलाई एकदमै नराम्रो लाग्यो । मेरो आशय त्यो थिएनँ ।
पुष्पेन्दर दाइलाई माफी पनि मागेँ । तर उहाँले तिमी पनि परशुरामको क्यारेक्टरमा वर्कसप गर म पनि गर्छु । जसको राम्रो हुन्छ उसैले स्टेजमा देखाउने भन्नु भयो । एक महिना पछि स्टेजमा उहाँ र मैले पालै पालो परशुरामको क्यारेक्टरमा काम ग¥यौँ । स्टेजमा शो गरेपछि पुष्पेन्दर दाइ आफैले आएर अंगालो मारेर यो क्यारेक्टर तँ बाहेक अरु कसैले गर्न सक्दैन भनेर मलाई नै त्यो क्यारेक्टर गर्न छाडिदिनु भयो । 
आमाले दिनु भएको पैसाको सिक्साले खुसी दिन्थ्यो
बाल्यकालमा म सधै ममीसँगनै सुत्थे । अनि बिहान उठ्ने बेलामा दाहिने हातमा पैसाको सिक्का राखिदिनु हुन्थ्यो ममीले । त्यो कुराले मलाई धेरै खुसी मिल्थ्यो । जुन दिन सिक्काको साटो नोट राख्नु हुन्थ्यो त्यो बेला एकदमै दुःखी हुन्थेँ र रुन्थेँ । तर अहिले मेरो ममी त हुनुहुन्न । उहाँ स्वर्गे हुनुभएको पनि १५ वर्ष भयो । उहाँले सधैँ मेरो हातमा किन सिक्का राखिदिनु भएको होला भन्ने कुरा सोध्न पनि पाइनँ । अनि मैले कक्षा एकदेखि नै सितोरियो कराँते गेम खेल्न सुरु गरेको चीन दिनमै गोल्ड मेडल जितेको थिएँ । त्यो खुसीचाहि एस.एल.सी पास हुँदाको भन्दा धेरै थियो । त्यो कुरामा म धेरै रमाउँथे । बाल्यकालमा म एकदमै सिधासाधा केटा थिएँ । विद्यालयमा आउने साथीभाइहरुसँग पनि खासै नबोल्ने पाराको थिएँ । मलाई मनपर्ने विषय भनेको अर्थशास्त्र हो । 
आमालाई सम्झेर भावुक हुने म बुवालाई फोन गरेर खुसी हुन्छु 
म जब आमालाई सम्झन्छु निकै भावुक बन्छु । सायद म कान्छो छोरो भएर नी हुनुपर्छ । मेरो आमासँग निकै भावनात्मकरुपमा गहिरो प्रेम छ । आमालाई सम्झियो कि मलाई निकै गाह्रो हुन्छ । मलाई अहिले पनि एकदमै गाह्रो भएको छ । जब म आमाको यादमा भावुक हुन्छु तब बुवालाई फोन गरेर कुरा गर्छु । बुवा मेरो दुःखको एन्टीडोज हो । अनि खुसी हुन्छु । मेरो ममीको फोटो छ कोठामा, उहाँको फोटोलाई बिहान र बेलुका पूजा गर्छु । यसैमा मलाई शान्ति मिल्छ । 
डेटिङ जान डराउँछन् 
म जस्तोसँग माया प्रेम कस्ले गर्ने ? डेटिङ जान मान्नु पर्यो नी कोही  । हेर्दै यस्तो डरलाग्दो छु । खोई बाबानै भने क्या हो मलाई । (लामो हाँसो हाँसे)
गौरी मल्ल मेरो अभिभावक 
मेरो ठूलो दिदीसँग बोल्न पाउदा पनि मलाई निकै खुसी र आनन्द मिल्छ । प्रत्येक रातको ८ बजे पछि सधैँ उहाँको फोन आउँछ । खाना खाएको छ की छैन सोध्नु हुन्छ । उहाँ मेरो आमा समानको हुनुहुन्छ । सामान्य खाना खाएको छ की छैन भनेर पनि सोध्नु हुन्छ ।
मेरो जीवनमा आमा पछि दिदी नै हो जीवनको अभिन्न अंग । त्यस पछि कलाकार आदरणीय दिदी गौरी मल्ललाई भेटे पछि पनि म एकदमै प्रफुल्लित हुन्छु । उहाँ मेरो अभिभावक जस्तो लाग्छ । उहाँको उपस्थितीमा म आफूलाई सुरक्षित ठान्छु । म कयौँ पटक खाना खान उहाँकोमा जाने गर्छु । केही तनाव भयो कि म उहाँको घरमा जान्छु । मेरो लागि उहाँ एकदमै सम्माननीय हुनुहुन्छ । 
उज्यालाे र forseenetwork.com काे सहकार्य
