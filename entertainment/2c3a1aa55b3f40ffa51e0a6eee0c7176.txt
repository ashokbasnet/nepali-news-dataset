अभिनेता श्रीकृष्ण श्रेष्ठको राष्ट्रिय सम्मानका साथ अन्येष्टी

काठमाडौं, साउन २६ - (अपडेट) लोकप्रिय अभिनेता श्रीकृष्ण श्रेष्ठको राष्ट्रिय सम्मानका साथ पशुपति आर्यघाटमा अन्येष्टी गरिएको छ ।
उपचारका क्रममा भारतको नयाँदिल्लीमा आइतबार निधन भएका श्रेष्ठको पार्थिव शरीरलाई सोमबार काठमाडौं ल्याईएको हो ।
उहाँको शवमा उपप्रधान मन्त्री प्रकाशमान सिंह र सञ्चार मन्त्री मिनेन्द्र रिजालले राष्ट्रिय झण्डा ओढाउनु भएको थियो ।
अन्येष्टीअघि काठमाडौंमा उहाँको शवयात्रा गरिएको थियो । अन्तर्राष्ट्रिय विमानस्थलबाट सुरु भएको शवयात्रा बानेश्वर हुँदै प्रज्ञा प्रतिष्ठानमा पुर्‍याइएको थियो । त्यहाँ केहीबेर राखेर उहाँको शवयात्रा पशुपति आर्यघाट पुगेको थियो । शवयात्रामा उहाँका शुभचिन्तक, समर्थक, तथा सहकर्मीसहित हजारैंको को सहभागिता थियो । श्रेष्ठलाई श्रद्धाञ्जलीका दिन सयौं सर्वसाधारण शवयात्रामा सामेल भएका थिए। उहाँको त्रिभुवन श्रेष्ठलाई श्रद्धाञ्जलीका दिन  शवयात्रा पर्ने बाटोमा र प्रज्ञा भवनमा पनि ठुलो संख्यामा कलाकार र सर्वसाधारण भेला भएका छन् । अत्येष्टीमा श्रेष्ठलाई नेपाल प्रहरीको सलामीसहित राष्ट्रिय सम्मान दिइएको छ ।
प्रधानमन्त्रीद्वारा शोक व्यक्त
प्रधानमन्त्री सुशील कोइरालाले अभिनेता श्रीकृष्ण श्रेष्ठको निधनप्रति दुख ब्यक्त गर्नुभएको छ । सोमबार विज्ञप्ति प्रकाशित गर्दै प्रधानमन्त्री कोइरालाले नेपाली चलचित्र जगतका उज्ज्वल नक्षत्र श्रेष्ठको निधन भएको समाचारले आफू स्तब्ध भएको उल्लेख गर्नुभएको हो ।
श्रेष्ठको निधनले नेपाली चलचित्र क्षेत्रलाई अपूरणीय क्षति पुगेको भन्दै प्रधानमन्त्री कोइरालाले दिवंगत आत्माप्रति चिर शान्तिको कामना र शोक सन्तप्त परिवारप्रति समवेदना ब्यक्त गर्नुभएको छ ।
शवयात्राको क्रमका केही तस्बिरहरु :
तस्बिर: अर्जुनकुमार संग्रौला/उज्यालो ।
