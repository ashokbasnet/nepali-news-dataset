महाकवि देवकोटा पुरस्कारबाट ५ जना पुरस्कृत

काठमाडौ, पुस १६ – महाकवि देवकोटा पुरस्कारबाट ५ जना साहित्यकार सम्मानित भएका छन् ।

सरकारले कविता बिधामा रामचन्द्र भट्टराई, निबन्धमा निनु चापागार्इं, आख्यान नाटकमा मनु बज्राकी, भाषा साहित्य सेवामा रमेशरन्जन शाह र वाल लोक साहित्यमा शान्तादास मानन्धरलाई सम्मान गरेको हो ।

काठमाडौमा भएको एक कार्यक्रममा सोमबार प्रधानमन्त्री डा. बाबुराम भट्टराईले जनही एकलाख रुपैयाँ र प्रमाणपत्र प्रदान गरी उहाँहरुलाई सम्मान गर्नुभयो । उहाँले सर्जकको सम्मानका लागि राज्यले कुनै कसर बाँकी नराख्ने बताउनुभयो ।

प्रधानमन्त्रीले महाकवि लक्ष्मीप्रसाद देवकोटाका रचना अहिले पनि सान्दर्भिक भएको बताउनुभयो । जातीय विवेदको अन्त्यका लागि देवकोटाका रचनाले महत्वपूर्ण भूमिका खेलेको भन्दै प्रधानमन्त्री भट्टराईले यसले राजनीतिकर्मीलाई पनि मार्गदर्शन गरेको बताउनुभयो ।

सरकारले गएको वर्षदेखि हरेक विधाका साहित्यकारलाई देवकोटा पुरस्कारबाट सम्मान गर्दै आएको छ ।
