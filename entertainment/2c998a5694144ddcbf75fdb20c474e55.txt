भोजपुरे प्रतिभा सम्मान गिरी र शाकारलार्इ

बेल्जियम, जेठ २० – भोजपुर प्रतिभा प्रतिष्ठानले यो वर्षको भोजपुर प्रतिभा पुरस्कार र भोजपुर प्रतिभा सम्मानबाट साहित्यकारहरु बिमल गिरी र शैलेन्द्र शाकारलाई सम्मान गर्ने भएको छ । कवि गिरी अन्तर्राष्ट्रिय नेपाली समाज बेल्जियमका अध्यक्ष समेत हुनुहुन्छ ।
नेपाली भाषा र साहित्यको क्षेत्रमा उल्लेखनीय योगदान पुर्‍याएको भन्दै उनीहरुलाई सम्मान गर्न लागिएको प्रतिष्ठानका अध्यक्ष दयाकृष्ण राईले जानकारी दिनुभयो ।
पुरस्कार मंगलबार प्रदान गरिने प्रतिष्ठानले जनाएको छ ।
साहित्य, सङ्गीत तथा खेलकुद विधामा भोजपुरे प्रतिभालाई दिइने सम्मान यसअघि पूर्णप्रकाश नेपाल ‘यात्री’, परशु प्रधान, कृष्ण जोशी, जिबी लुगुन र पुरस्कार श्रवण मुकारुङ, दिनेश बान्तवा, विप्लव ढकाललाई प्रदान गरिएको थियो ।
