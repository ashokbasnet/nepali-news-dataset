‘सेतो धरती’ बिक्रीमा प्रतिबन्ध !

पोखरा, मंसिर १४ – २०६८ सालको मदन पुरस्कार विजेता कृति ‘सेतो धरती’ पोखरामा चलिरहेको पुस्तक प्रदर्शनीमा बिक्री गर्न प्रतिबन्ध लगाइएको छ । पुस्तकमा आफू्नो जातिलाई हेपेको भन्दै बिरोध जनाएको भूजेल समाज सेवा समितिले आयोजकलाई चिठ्ठी पठाएर नै बिक्री नगर्न उर्दी जारी गरेको हो । 

 

भूजेल सेवा समितिको दवावपछि आयोजकले पनि स्टलहरुलाई सेतो धरती बिक्री नगर्न आग्रह गरेको प्रदर्शनीमा भाग लिन पुगेका प्रकाशक फाइन प्रिन्टका अजित बरालले जानकारी दिए । 


नेपाल पुस्तक व्यवसायी महासङ्घ कास्कीले मंसिर १२ गतेदेखि १८ गतेसम्म पोखराको लेकसाइडमा पुस्तक प्रदर्शनी आयोजना गरेको छ । 


यसअघि भुजेल समाज सेवा समितिले आफ्नो जातिलाई हेपेको भन्दै केही महिनाअघि पोखरामा सेतो धरतीका केही प्रति जलाएको थियो ।

 

पुस्तक बिक्रीमाथि प्रतिवन्ध लगाइएको भन्दै फाइनप्रिन्टका अजित बरालले ट्वीट गरेका छन् ।




Seto Dharatee banned from selling at the Pokhara Book Fair under pressure from a fringe group
— Ajit Baral (@AjitBaral) November 29, 2012



पत्रकार उज्जवल आचार्यले पुस्तक बिक्रीमा प्रतिबन्ध लगाइनुले ‘देश कता जाँदैछ’ भनेर ट्वीट गरेका छन् ।



पोखरामा भइरहेको पुस्तक प्रदर्शनीमा एउटा जातिय समुहको दबाबमा सेतो धर्ती उपन्यास बेच्न बन्द गरिएछ। कता जादैछ हो मेरो देश? @ajitbaral
— उज्ज्वल आचार्य (@KANepal) November 29, 2012
