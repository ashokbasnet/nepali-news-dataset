मदनको नाममा शंकर पोखरेलको कविता

काठमाडौं, जेठ ३ – एमालेका तत्कालिन महासचिव मदन भण्डारीलाई धेरैले दूरदर्शी नेताको रुपमा चिन्छन् ।
भण्डारीको स्मृतिमा शनिबार एमाले र उसका भ्रातृ संगठनहरुले विभिन्न कार्यक्रम गरेका छन् । आमसभा, विचारगोष्ठी, माल्यार्पण, रक्तदानलगायतका कार्यक्रम गरेर मदनको सम्झना गरिँदैन । एमाले सचिव शंकर पोखरेलले चाहीँ मदनको नाममा कविता नै कोर्नुभएको छ ।
उहाँले अघिल्लो वर्ष फुराउनुभएको कवितालाई आफ्नो फेसबुक पेजमा यसरी राख्नुभएको छ :
ओ...मदन, ओ...मदन ।
समयको चालसँगै
राजनीतको नयाँ भाखा सुसेल्दै
भूमिगत राजनीतिको गर्भगृहबाट
विहानी सिरोटोमा
घरको छानामा जोडिएको चिम्नीबाट
सेतो धुँवाको मुस्लो निस्के झै
राजनीतिको टुडिखेलमा
फुत्त निस्किए थे
जनताका प्यारा नेता मदन ।
बिग्रीएको राजनीतिलाई
महान बहसको भट्टीमा गालेर
आफ्नै परिवेश अनुरुप
सिद्धान्त र कार्यक्रमहरुलाई ढाल्दै
सिद्धान्तका लागि जिवन होइन
जिवनका लागि सिद्धान्त हो भन्दै
जनताको वहुदलीय जनवादको
नयाँ मानक खडागर्दै
अग्लो टाकुरामा सवैले देख्ने गरी
सतिशाल झै उभिए थे मदन ।
मदन विना
उनका मान्यता र मानकहरु
भत्काउने प्रयासमा
कयौका हातहरु गले
कयौ प्राधिकार र भिमसेनहरु
एक निमेषमै
उभिनै नसक्ने गरी थला परे,
भत्काउन नसक्नेहरु
देखिने र सुनिने वनाउने नाममा
सिद्धान्तलाई विरुप वनाउन खोज्दै
विचारको वहसको
सनो कम्पन्नमा
केजरीवालको शरणमा पुगे ।
नजिकको तिर्थ हेला भनेझै
दुरदराजमा
विचार सिद्धान्तको
नयाँ आस्था र विश्वास खोज्दै
भड्किएकाहरु
वैज्ञानिक आर्किमििडजले
नाड्गै सडकमा दौडिएर
युरेका... युरेका... भनेझै
जवजको आलोकवाट आह्लादित हुदै
एक दिन
एक सुरमा कराउनेछन्
ओ...मदन, ओ...मदन ।
