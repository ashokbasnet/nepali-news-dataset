सारंगी वादक गन्धर्वको निधन

काठमाडौं, मंसिर ११ – वरिष्ठ सारंगी वादक जंगबहादुर गन्धर्वको निधन भएको छ ।
निमोनियाबाट पीडित गन्धर्वको मंगलबार विहान उपचारका क्रममा काठमाडौं मोडेल हस्पिटलमा निधन भएको हो ।
एक लाख भन्दा धेरै गीतमा सारंगी बजाएका गन्धर्वले आधा दर्जन गीत पनि गाउनुभएको छ । नेपालमा व्यवसायीक सारंगी बजाउने जंगबहादुर गन्धर्व मात्रै हुनुहुन्थ्यो ।
उहाँले काठको सक्कली सारंगी मात्रै प्रयोग गर्नुहुन्थ्यो ।
गन्धर्वको निधनपछि नेपाली गीत संगीतमा स्टिल सारंगी प्रयोग गर्नु पर्ने बाध्यता आएको छ । उहाँको मंगलबार नै अत्येष्टि गरिने परिवारले जनाएको छ । दाङ स्थायी घर भएका गन्धर्वका तीन छोरी र दुई छोरा छन् ।
तस्बिर : सूर्यकुमार क्षेत्री/उज्यालो ।
