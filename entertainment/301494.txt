राम्रो श्रीमान चाहियो भन्दै सुनिता नाचिन् छमछमी (भिडियोसहित)

काठमाडौं । केही वर्ष भयो सुनिता दुलालले गीतको भाकावाटै राम्रो श्रीमानको खोजी गरेको । तर, रियल लाइफमा अहिलेसम्म उनले श्रीमानसँग ठाँटि्टएर हिंड्ने अवसर पाएकी छैनन् । त्यहि कारण हुनसक्छ यसपाली पनि तीजको भाका मार्फत भन्दैछिन् ‘तिनलाई भन्दा राम्रो बर मलाई जुराइदेउ…।’
‘इच्छा पुर्‍याइदेउ’ बोलको गीत लिएर आएकी सुनिता यसपाली पनि नेपाली दिदी बहिनी आफ्नो गीत सुनेर रमाउने कुरामा आशावादी छिन् ।
उनको भनाई अनुसार आफ्नो गीतले नेपाली महिलाहरुको भावनाको प्रतिनिधित्व गरेको छ । ‘विशेषत अबिबाहित महिलाहरुको भावनालाई मैले गीतमा समेट्ने प्रयाश गरेकी छु ।’ अनलाइनखबरसँग कुरा गर्दै भनिन् ।
समाज जतिनै सभ्य र आधुनिक भएपनि नेपाली चेलीका लागि मातीघर सँधै अविश्मरणीय हुने भन्दै गीतमा माईतीघर, आमा र भाउजुको सम्बन्ध जस्ता कुरालाई स्थान दिएकी छिन् ।
सासु र बुहारीविच नमिठो सम्बन्ध हुने परम्परागत शैलिलाई भने उनले स्थान दिएकी छैनन । उनको भनाई अनुसार अहिलेका सासु र बुहारीको सम्बन्ध आमा र छोरीको जस्तै पबित्र हुन्छ त्यही कुरा उल्लेख गरेकी छु ।
सुरेश अधिकारीको शब्द संगीत रहेको यस गीतमा सुनिताको स्वर रहेको छ भने दिक्पाल कार्कीले मोडलिङमा साथ दिएका छन् । भिडियोको निर्देशन गोबिन्द राईले गरेका छन् ।


