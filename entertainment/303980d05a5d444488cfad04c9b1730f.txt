बास्तुकला प्रदर्शनीमा पहिलो हुने युवालाई नगद पुरस्कार

दमन राई/उज्यालो । खोटाङ, असार ३ – बास्तुकलाका सामान निर्माणमा पूर्वाञ्चल प्रथम भएका खोटाङका एक युवा पुरस्कृत भएका छन् ।
उदयपुरको गाइघाटमा गत जेठ–२५ गतेदेखि चार दिनसम्म सञ्चालन भएको बास्तुकला प्रदर्शनीमा पूर्वाञ्चलमै प्रथम स्थान प्राप्त गरेका दिक्तेल–१ का भीमबहादुर बिश्वकर्मालाई घरेलु तथा साना उद्योग बिकास समिति खोटाङले नगद पाँच हजारसहित पुरस्कृत गरेको छ ।
बाँसको जराका बिभिन्न किसिमका आकृति तथा घुंगारुको हाँगाबाट आकर्षक लठ्ठी बनाउँदै आएका २५ वर्षका २५ वर्षका बिश्वकर्मालाई थप प्रोत्साहित गर्नका लागि नगद पुरस्कार गरेको घरेलु तथा साना उद्योग बिकास समितिले जनाएको छ ।
बिश्वकर्माले तयार गरेको बाँसको जरा र घुंगारुका सामान चिनो तथा उपहार स्वरुप प्रयोग हुँदै आएको छ ।
