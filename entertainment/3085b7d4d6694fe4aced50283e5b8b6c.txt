नायिका गरिमा पन्तले कसिन लगनगाँठो

काठमाडौं, वैशाख ३१ – नायिका गरिमा पन्तले लगनगाँठो कसेकी छिन् । उनले गैर आवसीय नेपाली हरि शर्मा थपलियासँग विवाह गरेको घोषणा फेसबुकमार्फत गरेकी छिन् । विवाह गरेको सार्वजनिक गर्दै गरिमाले फेसबुकमा लेखेकी छिन् ‘मेरो जीवनको ठुलो र अतिनै महत्वपूर्ण पल यहाँहरुलाई जानकारी गराउदै हामी वैवाहिक जीवनमा बाँधिएको अवगत गराउदँछौँ ।’तर उनले विवाह कहिले गरेको भनेर केहि खुलाएकी छैनन् ।
सतीप्रथाको बारेमा बनेको फिल्म झोलाकी नायिका पन्त एक वर्षअघि बेल्जियम लागेकी थिइन् । हरिले बोलाएर बेज्जियम पुगेकी उनले त्यहिँ हरिसँग विवाह गरेकी हुन् । हरि र गरिमाबिच झण्डै ३ वर्षदेखि प्रेम सम्बन्ध थियो । युरोपका विभिन्न देशमा भएको कार्यक्रमको सिलसिलामा ३ वर्षअघि गरिमा बेल्जियम पुगेको बेला हरिसँग चिनजान भएको थियो । लगत्रै यो चिनजान प्रेममा परिणत भएको हो ।
बेल्जियममा रेष्टुरेन्ट सञ्चालन गर्दै आएका हरिले पहिला नै चिनियाँ युवतीसँग विवाह गरेका थिए । तर गरिमासँगको प्रेम सम्बन्धपछि उनले चिनियाँ युवतीसँग छोडपत्र गरेर गरिमालाई भित्र्याएका हुन् । तनहुँमा जन्मिएकी गरिमाले विवाहको घोषणासँगै आफ्नै गाउँको मित्रता उच्च माबि र मर्स्याङदी सामुदायिक बिद्या मन्दिर निमाबिका गरिब तथा जेहेन्तदार विद्यार्थीलाई सहयोग गर्नका लागि आफ्ना बाबु इन्द्रबहादुर र आमा मायाको नाममा ७ लाख रुपैयाँको अक्षणकोष स्थापना गरेको घोषणा पनि गरेकी छिन् । उनले मित्रता उच्च माबिमा प्राथमिक शिक्षा आर्जन गरेकी थिइन् ।
