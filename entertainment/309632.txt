पासाङ डोल्मा श्रीमती सुन्दरी

केबल किशोर-किशोरीहरु विच मात्रै हैन अब आमा र हजुरआमाका पुस्ताविच पनि सौन्दर्य प्रतियोगिता हुने भएको छ । अल नेपाल पब्लिकेशनले गरेको विवाहित महिलाहरुको सौन्दर्य प्रतियोगिता अर्थात श्रीमती सुन्दरी प्रतियोगितामा पासाङ डोल्मा चापागाईले ‘मिसेस नेपाल आईकन २०१५’ को उपाधी जितेकी छिन् ।
ढल्पा किर्तिपुर बस्दै आएकी पासाङलाई ‘मिसेस नेपाल आईकन २०१५’ का साथमा बेष्ट स्पिचको उपाधी पनि दिईएको छ । प्रतियोगितामा बालुवाटार काठमाडौंकी शान्ता लामाले फष्ट रनरअपका साथ मष्ट पपुलर र भ्युअर्स च्वाईस अवार्ड पाईन् भने सीतापाइलाकी सुजाता काफ्ले शाह सेकेन्ड रनरअपसँगै सोसली रेस्पोन्सिवल र फेसबुक च्वाईस अवाड पाईन् ।
त्यस्तै गोंगबुकी सुनीता हमाल थापा थर्ड रनर भईन् भने  धुम्बाराहीकी प्रकृति कोइराला पोखरेल फोर्थ रनरअपका साथ बेष्ट पर्सनालिटीको अवार्ड पाइन् ।
अश्विनी झाको कोरियोग्राफी र सञ्चालनमा सम्पन्न प्रतियोगितामा सुनिता रौनियार वेष्ट हेयर, विद्यालक्ष्मी महर्जन र जेनिसा सापकोटा थापा मेनेजमेन्ट च्वाईस अवार्ड, कल्पना गिरी मष्ट फोटोजेनिक भएका थिए ।

