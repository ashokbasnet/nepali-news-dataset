आज विश्व फोटोग्राफी दिवस

काठमाडौं, भदौ ३ – आज विश्व फोटोग्राफी दिवस । ‘मेरो जीवन मेरो फोटोग्राफी’ भन्ने नाराका साथ नेपालमा पनि विभिन्न कार्यक्रम गरी मनाईदैछ । विश्वमा फोटोग्राफी दिवस मनाउन थालेको १ सय ७३ वर्ष पुरा भएपनि नेपालले भने अहिले १६ औं पटक मनाउँदैछ ।

 

दिवसका अवसरमा आज राष्ट्रिय फोटो पत्रकार समूह र बागमती रिभर फेस्टिबलको संयुक्त आयोजनामा पशुपति मन्दिर क्षेत्रमा कार्यक्रम गरिँदैछ । काठमाडौंको गोठाटारदेखि पशुपतिसम्म आधा घण्टाको र्‍याफ्टिङ र पशुपति मन्दिर वरिपरी सरसफाइको  कार्यक्रम पनि छ ।

दिवसको अवसरमा आज मन्दिर परिसरमै रक्तदानको कार्यक्रम पनि आयोजना गरिएको फोटो पत्रकार समूहका सचिव किशोर श्रेष्ठले बताउनुभयो । उहाँका अनुसार नयाँ पुस्तामा अहिले फोटोग्राफीको आकर्षण बढ्दो छ ।

पछिल्लो समयमा फोटोग्राफी पढाई हुने निजी कलेजहरु पनि धेरै खुलेका छन् ।
