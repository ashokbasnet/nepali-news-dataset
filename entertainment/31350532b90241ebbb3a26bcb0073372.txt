दमन फेरि हाँस्य श्रृखलामार्फत सानोपर्दामा

काठमाडौ, चैत १८ –  दमक रुपाखेती हाँस्य टेलिसिरियल मार्फत पुनः दर्शकमाझ आउने भएका छन् । यसअघि पनि दर्जनौ हाँस्य टेलिसिरियल बनाईसकेका रुपाखेतीको निर्देशनमा आउँदो शनिबार चैत २१ गतेदेखि नेपाल टेलिभिजनको पर्दामा हास्यव्यंग्य टेलिसिरियल हाक्का हाक्की प्रर्दशन हुने भएको हो । दमनले यसअघि नेपाल टेलिभिजनबाटै प्रसारण हुने झ्याईकुटीको निर्देशन गरेका थिए । झ्याईकुटी भन्दाअघि दमन मेरि बास्सैका सुरुवाती निर्देशकसमेत रहेका थिए हुन् । हाँस्यव्यंग्य कलाकारको रुपमा पर्दामा जस्तै वास्तविक जिवनमा पनि धेरै हण्डर ठक्कर खाएका दमन हाक्का हाक्कीबाट भने धेरै आशाबादी रहेको बताउँछन् । दमनको हाक्का हाक्की सिरियलमा सुजित थापा, रामथापा, राजु कमेडी, राजु भुजु, राजन चौलागाईं, मणिराज काफ्ले, उमेशकुमार केसी, कमला रेग्मी अर्याल, राधाश्रेष्ठ, कविता शर्मा लगायतका कलाकारले अभिनय गर्ने छन । सिरियलमा समाजमा भएका विकृति विसंगतीलाई व्यंग्यात्मक शैलीबाट प्रस्तुत गर्ने दमनले जानकारी दिए ।
– एरेडियो अडियो डटकम र उज्यालो अनलाईन डटकमको सहकार्यमा
