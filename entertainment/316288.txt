उमेर सोध्नेलाई चिन्दिनन् दीपा, जन्मदिनमा भनिन्-‘३ करोड जनताको माया पाएँ’

चर्चित हाँस्य कलाकार दीपाश्री निरौला आज आफ्नो जन्मदिन मनाउँदैछिन् । चलचित्र ‘वडा नम्बर ६’को प्रचारका लागि मोफसलमा दौडिएकाले पनि उनले जन्मदिन खुलेरै मनाउन पाएकी छैनन् ।
‘जीवनमा जती जती बसन्त पार गर्दै गएकी छु, त्यती नै खुशीयाली छाएको छ । आफूमा दायित्व वोध भएको छ ।’-दीपाले भनिन् ।
उनले आफ्ना पीता तुलसीप्रसाद र आमा गितादेवीलाई धन्यावद दिइन् । अनलाइनखबरले उमेर सोध्दा दीपाले नचिनेको भन्दै ठट्टा गरिन् । उनले आफूले जीवनमा ३ करोड नेपालीको माया पाएको भन्दै यसैलाई उपलब्धीको रुपमा लिएको बताइन् ।
उनले आफूले पाएको चर्चा र मायालाई आफ्नी आमालाई देखाउन नपाउँदा सधै नै खल्लो लाग्ने पनि सुनाइन् । आफूले जीन्दगीमा कहिले पनि योजना नबनाउने भन्दै दीपाले आफू बर्तमानमा रमाउने गरेको सुनाइन् ।
आज जन्मदिनको अवसर पारेर बिहानै हेटौडाको भूटनदेवी माको मन्दिरमा पुगेर पूजा गरेको उनले बताइन् । आफ्नो काम यसरी नै सधै छर्ने भन्दै दीपाले भोलीका लागि चिन्ता लिन नहुने बताइन् । दीपालाई हाम्रो तर्फबाट पनि शुभकामना ।

