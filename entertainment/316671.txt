दिपकको अन्तिम चलचित्र असोजमा, दिलिप र झरनाको चम्कने दाउ

स्वर्गिय निर्देशक दिपक रायमाझीको अन्तिम चलचित्र ‘डेस्टिनेशन काठमाण्डौ’ असोज १५ गतेबाट देशभर लाग्ने भएको छ । रायमाझीको सपनाको चलचित्रको रुपमा रहेको यो चलचित्रलाई नेपालसँगै विश्वका विभिन्न देशमा एकसाथ प्रदर्शन गर्ने निर्माता शरद अधिकारीले बताए ।
चलचित्रले विदेशीहरुलाई नेपालमा आउन आकषिर्न गर्नेछ । साथमा देशको राजनीतिक परिवेशले पारेको प्रभावलाई पनि चलचित्रमा देखाइएको छ । चलचित्र निर्माण हुँदै गर्दा निर्देशक रायमाझीको निधन भएको थियो । रोकिएको चलचित्रलाई निर्देशक मधुसुदन भट्टराइले पुरा गरेका थिए ।
जनपुकार मिडिया हाउसको निर्माणमा तयार भएको चलचित्रमा दिलिप रायमाझी, झरना थापा, केशव भट्टराई, विक्रम मल्ल ठकुरी, रवि गिरी, विकास चापागाँई, नरेन्द्र थापा, रामचन्द्र अधिकारी, रश्मी भट्ट, युनिशा लामिछानेको मुख्य भूमिका छ । यस्तै अष्ट्रेलियन नायिका सहारा मानव पनि प्रमुख भूमिकामा देखिएकी छिन् ।

