मिस एसियामा गृष्मालाई ट्यालेण्टको उपाधि

काठमाडौं । भारतको चेन्नाईमा सम्पन्न ‘मिस एसिया २०१५’ मा नेपालले मिस ट्यालेण्टको उपाधि जितेको छ । उक्त कार्यक्रममा नेपालको तर्फवाट गृष्मा बस्नेतले सहभागीता जनाएकी छिन् ।
काठमाडौ बाफलमा बस्दै आएकी बस्नेत अवार्ड लिएर स्वदेश फर्किसकेकी छिन् । नेप्लीज काउन्सिलवाट कार्यक्रममा सहभागी भएकी बस्नेत एसएलसी प्रिन्सेस् २०११ मा थर्ड रनरअप र इ-कलेज २०१२ मा शीर्ष उपाधि विजेता हुन् ।
उनले कार्यक्रममा चलचित्र माईतीघरको ‘म प्यार बेचिदिन्छु …’ बोलको गीतमा नृत्य प्रस्तुत गरेकी थिइन् ।
१३ मुलुकको सहभागिता रहेको प्रतियोगितामा मिस एसियाको शीर्ष उपाधी भारतकी कनिका कपुरले जितेकी छिन् । अजरवैजानकी जेल्भा क्युलिभिभा फष्ट रनर अप भइन् । कार्यक्रममा फिलिपिन्सकी अल्फी मारी नाथानिली सेकेण्ड रनर अप भइन् ।

