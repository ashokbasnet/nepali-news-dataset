चलचित्र फन्कोले आधा लगानी परदेशबाटै उठाउने

सन्तोष न्यौपाने/उज्यालो । बेल्जियम, पुस ९ – नेपाली चलचित्र फन्कोले आफ्नो आधा लगानी विदेशबाटै उठाउने भएको छ ।
रोजागरी तथा अन्य कामका लागि विभिन्न देशमा रहेका नेपालीमाझ प्रदर्शन भइरहेको ८० लाखको लगानीमा बनेको चलचित्र फन्कोले प्रवासबाटै ४० लाख रुपैयाँ उठाउने निश्चित भएको निर्माता मध्येका एक सहदेव गौतमले बताउनुभयो ।
बेल्जियममा भएको भएको प्रदर्शनबाट तीन तथा इटालीबाट ६० हजार रुपैयाँ संकलन भएको बेल्जियममा बस्दै आएका निर्माता गौतमले जानकारी दिनुभयो । फन्को युरोपका स्विजरल्याण्ड, डेनमार्क, नर्वे, स्पेन लगायतका देशमा प्रदर्शनको तयारी छ ।
फन्कोको प्रिमियर बेल्जियममा भएको थियो । इटालीको रोममा प्रदर्शन भएको चलचित्र आउँदो शनिबार पोर्चुगलको राजधानी लिस्वन मा प्रदर्शन हुने जनाइएको छ ।
नेपाली युवाको अहिलेको अवस्थाको विषयवस्तु समेटिएको चलचित्र फन्कोमा सौगात मल्ल, केकी अधिकारी, अनुप बराल, प्रियंक कार्की र दयाहाङ राई मुख्य भूमिकामा छन् । नरेन्द्र महर्जनको निर्देशनमा तयार भएको चलचित्र शहदेव गौतम र पदम गुरुङको लगानीमा निर्माण भएको हो ।
