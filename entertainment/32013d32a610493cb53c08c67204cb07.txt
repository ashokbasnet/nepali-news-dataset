अभिनेत्री अरुणिमा बर्थ डे मनाउँदै

काठमाडौ, भदौ ४ – आज जन्मदिन मनाउन लागेकी अभिनेत्री अरुणिमा लम्सालले यसपाली ठूलो जमघट नगर्ने निणय गरेकी छिन् ।
घरपरिवार र साथीभाईको सानो जमघट माझ केक काट्ने उनको तयारी छ । ‘मलाई याद भएसम्म निकै सानो छँदादेखि नै प्रत्येक बर्ष जन्मदिनमा केक काटेको छु,’ अभिनेत्री लम्सालले भनिन् ‘त्यसैले आज पनि केक नकाट्ने भन्ने त कुरै हुदैन’ ।
गएको वर्ष जन्मदिनमा जस्तो यसपाली ठुलो जमघट भने नहुने उनले जानकारी गराएकी छिन् । ‘घर नजिकैको गणेश मन्दिरमा पूजा गर्ने, छोरीलाई स्कुल पठाउने अनि घर परिवारसँग बसेर रमाइलो गर्ने योजना छ’ उनले भनिन् ‘यसपालीको मेरो जन्मदिन फेमली सेलिब्रेसन हुनेछ’ ।
अभिनेत्री लम्साल यतिबेला भने आफ्नी छोरी हुर्काउनमै ब्यस्त छिन् । उनकी छोरी अक्क्षता झण्डै तीन बर्ष पुग्न लागेकी छ्न् । आजदेखि तपाई कति बर्ष लाग्नु भो नि भन्ने प्रश्नमा भने उनले हाँस्दै जवाफ दिईन, ‘हेर्नुस् छोरी मान्छेलाई उमेर नसोध्नु भन्छन्, तर सोधिहाल्नु भयो, आजदेखि म ३३ बर्ष लागेँ ।’
चाडै चलचित्रमा पुनरागमन गर्ने तयारीमा रहेकी अभिनेत्री लम्साल अब भने नयाँ सोचसहित आउने बताएकी छिन् ।
–अर्जुनकुमार संग्रौला
