गाईजात्रामा डान्स सकियो

काठमाडौं, साउन २८ - वी मानप आर्ट स्टुडियाले आयोजना गरेको ‘गाईजात्रामा डान्स’ कार्यव्रmमको शनिबार समापन गरिएको छ । काठमाण्डौ कालिकास्थान स्थित सर्वनाम थिएटरको हलमा हप्ता दिनसम्म चलेको कार्यक्रमले दर्शकलाई छुट्टै किसिमले मनोरञ्जन दिलायो ।

 

गाईजात्राले हाँस्य कलाकारलाई ब्यस्त बनाई रहेको वेलामा नृत्य कलाकारहरुलाई पनि निकै ब्यस्त बनाएको थियो । समसामयिक गतिविधिहरुलाई नृत्यको माध्यमबाट प्रस्तुत गर्दै कलाकारहरुले ब्यङ्गय गरेका थिए । समाजका विसंगती र बेथितिहरुलाई नृत्यको माध्यमबाट परिवर्तन गर्ने प्रयास स्वरुप कार्यक्रम गरिएको बताउँछन वी मानब समुहका सुमनसागरजंग केसी ।

कार्यव्रmममा सुमनसागरजंग केसी, हरि निरौला, सुवास संग्रौला, रीना गिरी, प्रेम थापा, विद्या महर्जन, निरु खड्का, प्रेम थापा, जटिलजंग रायमाझी, सफोला भट्टराई, दिप्ती चन्द, सिम्रन पन्त, प्रतिक श्रष्ठ लगायतका कलाकरहरुले विभिन्न सांकेतिक नृत्य प्रस्तुत गरेका थिए । अश्लिलता भन्दा मथि उठेर नृत्यबाट नै समाज परिवर्तन गर्ने अभियानमा वि मानब समुह सदैव लागि रहने बताउदै वि मानबका सुमन भन्छन् “यसपलीको कार्यक्रमले हामीलाई निकै उत्साहित बनाएको छ , अब अर्को सालपनि गाईजात्रामा अझ यो भन्दा राम्रो कार्यक्रम लिएर आउने छौ ।”

कार्यक्रममा अहिलेका चर्चित गायक कमल खत्रीले आफ्ना उत्कृष्ट गीतहरु सुनाएर दर्शकलाई मनोरञ्जन दिएका थिए भने बाल कलाकार गरिमा ज्ञवालीले पनि आफ्नो गीत प्रस्तुत गरेकी थिईन् ।  तितो सत्यका लाहुरे दाई अर्थात श्रीप्रसाद थापाले सञ्चालन गरेको यो कार्यक्रममा कुमार कट्टेल जिग्री हजुरले पनि आफ्नो हाँस्य प्रस्तुति दिएका थिए ।
– अर्जुनकुमार संग्रौला
