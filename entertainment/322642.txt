मह जोडीलाई ‘कला रत्न’ उपाधि

नेपाली हाँस्य कलाकारितामा कलाकारद्धय मदनकृष्ण श्रेष्ठ र हरिवंश आचार्यको योगदान अतुलनिय छ । मह जोडीको रुपले परिचित यी कलाकारहरुलाई अब ‘कला रत्न उपाधि’बाट सम्मानित गरिने भएको छ ।
यसअघि राजेश हमाललाई ‘महानायक’, करिश्मा मानन्धरलाई ‘सदाबहार नायिका’, निर शाहलाई ‘अभियन शिरोमणी’ उपाधिबाट सम्मानित गरेको नेपाल चलचित्र प्राविधिक संघले मह जोडीलाई ‘कला रत्न’उपाधी प्रदान गर्न लागेको हो ।
नेफ्टाका महासचिव अनन्त तिमिल्सिनाले अनलाइनखबरलाई यो कुराको जानकारी दिंदै सम्मान पाउँदा मह जोडी पनि खुबै खुशी भएको बताए ।
पर्दा पछाडि रहेर काम गर्ने प्राविधिकहरुको कारणले नै आफूहरु यो स्थानमा पुगेको भन्दै मह जोडीले उनीहरुबाटै सम्मान पाउँदा खुशी लागेको बताएका थिए । कतारमा आयोजना हुन लागेको ‘आठौ नेफ्टा फिल्म अवार्ड’मा उनीहरुलाई यो उपाधी प्रदान गरिनेछ ।

