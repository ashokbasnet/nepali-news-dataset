सुशान्तको स्मृतिमा मिलन अमात्य

काठमाडौं, असोज १५ – गायिका मिलन अमात्यको स्वरमा रहेको गीती एल्बम सुशान्तको स्मृति विमोचन भएको छ ।  कादम्बरी दाना श्रेष्ठको एकल रचना र मनराजा नकर्मीको संगीतमा गायिका अमात्यले स्वर भरेकी हुन् । छोडी जाने, चोट माथी, कसलाई भनु, हरेर लग्यो र बेखबर दुनियाँलाई बोलका पाँच गीत समावेश एल्बममा भिन्न प्रस्तुति दिएको  गायिका अमात्यले बताइन् । सबै गीतका एरेन्जर हरिशरण सायमी हुन् । व्यवसायिकतालाई भन्दा पनि गीतको उत्कृष्टतालाई ध्यान दिएर आफूले संगीत गरेको संगीतकार मनराजा नकर्मीले बताउनुभयो । राष्ट्रिय प्रज्ञा प्रतिष्ठानमा शनिबार वरिष्ठ रचनाकार रत्नशमशेर थापाले एल्बम विमोचन गर्नुभएको हो ।
