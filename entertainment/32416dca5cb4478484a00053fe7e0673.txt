भ्यालेन्टाईन डे विशेष (अडियो)

काठमाण्डौं, फागुन २ - आज भ्यालेन्टाइन डे अर्थात प्रणय दिवस । प्रणय दिवसलाई पश्चिमा संस्कृती भन्नेहरुको संख्या नै उल्लेख्य भए पनि त्यसको प्रभाव नेपाली युवायुवतीमा पनि राम्रै पर्न थालेको छ ।

 

पछिल्लो समय युवा जमातलाई लक्षित गरी हुने विभिन्न कार्यक्रम पनि बढ्दैछन् । प्रेम दिवसकै अवसर पारेर प्रेमी प्रेमिकाको जोडी घुमघाममा जाने, गुलावको फूल साटासाट गर्ने त कतै प्रेम पत्र लेखन प्रतियोगिता नै हुने गरेका छन् । त्यसै अवसरमा यो वर्ष सेभ द प्लानेट मिसन ट्वान्टी ट्वान्टी नामक संस्थाले मंगलवार प्रकृति प्रेम दर्शाउन प्रकृति संरक्षण सम्बन्धि चित्रकला प्रदर्शनी लगायतको कार्यक्रम गरेको छ ।

भ्यालेन्टाईन डेका अवसरमा यस वर्ष मात्रै हैन पोहोर परार पनि विभिन्न कार्यक्रम भएका थिए । पोहोर विभिन्न संस्थाले  प्रेमप्रति सर्मपित गजल प्रतियोगिता गरेका थिए । गजल प्रतियोगितामा सहभागि भएर साथी बोमलाल गिरीले भ्यालेन्टाइन डेमा केन्द्रित सामग्री तयार पार्नुभएको थियो ।
त्यो सामग्री सुन्न तलको अडियो फाइल डाउनलोड गर्नुहोला ।
