प्रेमिकाको पीआर अस्विकृत भएपछि प्रेमीको पीडा

अष्ट्रेलिया पुगेको एक मायालु जोडीका सपना त्यती बेला टुट्यो, जतिबेला प्रेमिकाको पीआर अप्लिकेसन अस्विकृत भयो । त्यसपछि प्रेमिकाको नेपाल र्फकनु पर्ने कारणले गर्दा यो जोडी अलग हुन पुग्यो । वियोगको यो अवस्थामा अष्ट्रेलियाको सडकमा प्रेमी र प्रेमिकाको पीडा देखाइएको एक म्यूजिक भिडियो सार्वजनिक भएको छ ।
‘सोचेको जती सबै कुरा’ बोलको गीतमा प्रेमी र प्रेमिकाको पीडा देखाइएको छ । गायिका अवुन पाण्डेको आवाजमा समावेश यो गीतमा रमेश दाहालको शब्द, टिका दाहालको संगीत छ । ‘अतृप्ती’ एल्बमबाट लिइएको यो गीतको म्यूजिक भिडियोलाई अष्ट्रेलियाका विभिन्न रमणिय स्थानमा खिचिएको छ ।
राजु खान र सुचिन केसीले मोडलिङ गरेको भिडियोमा सुरेश महर्जन र सुचिन केसीको छायांकन, भरत रेग्मीको सम्पादन र सुरेश दर्पण पोख्रेलको निर्देशन छ ।


