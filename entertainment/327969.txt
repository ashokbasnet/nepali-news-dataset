‘नेफ्टा अवार्ड’ नेपालीका लागि ‘आइफा अवार्ड’ भन्दा ठूलो : भविन्द्र तामाङ

कतारमा आयोजना हुन लागेको ‘आठौ नेफ्टा फिल्म अवार्ड’ कार्यक्रमको तयारीमा यतिबेला नेपाली समुदाय कम्मर कसेर लागेको छ । विदेशी भुमिमा तेश्रो संस्करण हुन लागेको यो अवार्डलाई देश तथा विदेशमा रहेका नेपालीहरुले हेरिरहेका छन् । चलचित्र प्राविधिक संघको आयोजना तथा ‘अन्तरराष्ट्रिय कलाकार मञ्च कतार’को सहकार्यमा हुन लागेको अवार्ड कार्यक्रमको व्यवस्थापनमा दौडधुप गरिरहेका कार्यक्रम संयोजक भबिन्द्र तामाङ्गसँग अनलाईनखबरका कतार संवाददाता घनश्याम पराजुलीले गरेको कुराकानी :
१. कस्तो हुदैछ अवार्डको तयारी ?
अवार्डको तयारी अन्तिम अवस्थामा छ, प्रचार प्रसार  तिब्र रुपमा गरेको छौ । अब हामी सबै व्यवस्थापनमा लागिरहेको छौ । हिजो को दिनको कार्यक्रमको  गल्तीलाई सुधार्दै  अवार्ड कार्यक्रमको तयारी गरेको छौ ।  ३५  जना प्रहरी, १०० जान सेक्युरिटी र २५० जना स्वयंम सेवक ले अवार्डमा सुरक्षा दिनेछन् । नेपालबाट आउने कलाकारको लागि पनि छुट्टै सेक्युरिटी ब्यवस्था गरिएको छ । कार्यक्रमलाई व्यवस्थित गर्न उपसमिती बनाएर काम भईरहेको छ । सबैले आ-आफ्नो जिम्मेवारी पुरा गर्न दिनरात नभनी खटिरहनु भएको छ ।
२. चलचित्र प्राविधिक संघसँग सहकार्य गर्दै अवार्ड आयोजना गर्नुको कारण ?
नेपालको एक मात्र बहुचर्चित र नेपाली चलचित्र क्षेत्रको ठुलो अवार्ड र  नेपाल बाहिर मलेसिया र हङकङ पनि नेफ्टा आयोजना गरिसक्नु भएको हुँदा पनि चलचित्र प्राबिधिक संघ सँग सहकार्य गरिएको हो । कतारमा नेपाली चलचित्रको बजार विस्तार गर्न यसले महत्वपुर्ण भुमिका खेल्ने छ ।
३. नेपालमा अन्य अवार्ड पनि हुन्छन् ।  तपाईहरु आफैले पनि अवार्ड गर्न सक्नुहुन्थ्यो, किन प्राविधिक संघको अवार्डलाई नै रोज्नुभयो ?
नेपाल बाट अन्य अवार्डको पनि कुरा आएको थियो हाम्रो आˆनै पनि यो वषर्ादेखि आइएएफ अवार्ड सुरु  हुँदै छ तर पनि २  वर्ष देखि नेफ्टासँग कुरा हुदै  आएको थियो । नेफ्टा अवार्डमा  नेपाली चलचित्रकर्मीहरु धेरै सहभागी हुने, नेपालमा पनि यसले आफ्नो छुट्टै छाप छाड्न सफल भएको छ । मंच र संघ को  चाहना एउटै भएको हुँदा पनि यो अवार्ड नै रोजेको हो ।
४. विदेशमा नेफ्टा अवार्ड भैसकेको छ, कतार अवार्ड अरु भन्दा विशेष के कुराले फरक हुन्छ ?
बैदेशिक रोजगारको शिलशिलामा ५  लाखको हाराहारीमा कतारमा नेपाली कार्यरत रहेका  छन्  । नेपाली चलचित्रको दर्शक धेरै कतारमा छन् र अहिले सम्म हेर्ने हो भने बिदेशी भूमिमा  सबै भन्दा धेरै नेपाली चलचित्र कतारमा प्रर्दशन भएको छ । धेरै देशको मान्छेहरु कतार बस्छन् । नेफ्टा अवार्डमा जहाँ सम्म लाग्छ अहिले सम्मको ठुलो दर्शक कतारमा पाउँदै इतिहास रच्ने सोच हाम्रो छ । यहाँ प्रायः कामदारहरु नै हुनुहुन्छ । उहाँहरुले प्रत्यक्ष रुपमा अवार्डलाई हेर्न पाउनु हुनेछ ।
५. अवार्डका लागि खर्चको श्रोत कसरी जुटाउनु भएको छ ?
अवार्ड खर्च को श्रोत भनेको केही नेपालबाट नै प्रायोजकहरु  आएको छ भने कतारको बहु चर्चित कम्पनीले मुख्य प्रायोजन पनि गरेका छन् ।  कतारको नेपाली व्यवसायी र नेपाली समुदाय ले सकेको सहयोग गर्नु भएको  छ । नेपाली समुदायमा परिचित रहेको मार्केटको सहयोग र अर्को श्रोत भनेको  कार्यक्रमको टिकट पनि हो ।
६. ८० जना कलाकार ल्याएर व्यवस्थापन गर्न गाह्रो हुदैन र ?
८० जना कलाकारलाई व्यवस्थापन गर्नु भनेको पक्कै पनि गाह्रो बिषय हो । तर पनि हामीले नेफ्टासँग सहकार्य गर्दै व्यवस्थापन गर्दैछौ । हामीले कलाकार व्यवस्थापनको लागि २० जना को टिम छुट्याएको छौ र कार्यक्रम स्थलमा पनि ५० वटा संघसंस्थासँग सहकार्य गर्दै व्यवथापन गर्दैछौ ।
एक जना व्यक्तिले मात्रै नभई कतारको नेपाली समुदायको सहयोग मिलेको छ । यो कार्यक्रम आईएएफको मात्र नभई सम्पुर्ण नेपालीहरुको कार्यक्रम भएकाले व्यवस्थापन गर्नका लागी हरेक तवरले सहयोग र सहकार्य मिलिरहेको छ । काम गर्न गाह्रो त हुन्छनै तर नेपाली समुदायको हौषला मिलिरहँदा त्यही गाह्रो भएको महशुश गरिएको छैन ।
७. दर्शकले नेफ्टा अवार्डलाई भारतको ‘आइफा अवार्ड’सँग तुलना गरेर हेर्छन्, तपाइहरुलाई चुनौती पनि खुबै छ नि होइन र ?
नेपालीको लागि  ‘नेफ्टा अवार्ड’  भारतको आइफा भन्दा ठुलो हो  तर तुलनाको हिसाबले हेर्ने हो भने  केही फरक नै छ ।  कार्यक्रम  गर्ने  तरिका एकै किसिम को  हो र चुनौती धेरै छ  । अहिले बिश्वमा रहेको  नेपालीको आँखा कतारको नेफ्टा अवार्डमा छ  । नेपाल राष्ट्रको शान र नेपालीको पहिचान बोकेको अवार्डलाई  राम्रो व्यवथापन को साथ सफल बनाउनु छ । कतारमा रहेको ५ लाख नेपालीको  पहिचान चिनाउनु छ ।
नेपाल देश को  गहाना भनेर चिनिएका कलाकारको मान, इज्जत र प्रतिष्ठासहित कार्यक्रम सफल बनाउनु छ । तसर्थ चुनौती धेरै छन् त्यसको सामना गर्दै भव्य र सब्य तरिकाले कार्यक्रम सफल बन्ने पुर्ण विश्वास छ ।
८.अवार्ड हेर्न आउने दर्शकलाई के भन्नुहुन्छ ?
‘नेफ्टा फिल्म अवार्ड २०१’५ कतारमा रहनुहुने नेपाली समुदायको लागी चलचित्र महोत्सव नै हो । यो महोत्सव सफल बनाउन दर्शकको ठुलो हात हुन्छ । नेपाली समुदायको पहिचान नेपाल राष्ट्रको शान भएको हुँदा सबै दर्शकले नेपालीको पहिचान दिदै कार्यक्रम सफल बनाउन प्रत्यक्ष तथा अप्रत्यक्ष रुपमा सहयोग गरौ भन्न चाहन्छु । हामी प्रवासमा रहेर पनि नेपाली कला र संस्कृती साथै नेपाली चलचित्रलाई अत्याधिक माया गर्छौ । हामीले नेपालका गहना भनेर चिनिने कलाकारहरुलाई प्रत्यक्ष भेट्न पाउनु अवसर पनि हो । तसर्थ यहाँहरु सबै जना कार्यक्रममा उपस्थित भएर हौसला प्रदान गरिदिनुहोला ।

