दीपक विष्टको जीवनीमा चलचित्र बनाउने सुनिल थापाको घोषणा

काठमाडौं, भदौ २८ - कलाकार सुनील थापाले तेक्वान्डो खेलाडी दिपक विष्टको जीवनमा आधारित चलचित्र बनाउने घोषणा गरेका छन् ।
इमेज अवार्ड वितरण समारोहमा थापाले दिपक विष्टले तेक्वान्दो खेलबाट देशलाई ठूलो योगदान दिएको भन्दै उनीमाथि चलचित्र बनाउने बताएका हुन् ।
भारतीय बक्सिङ खेलाडीको कथामा आधारित चलचित्र मेरी कोममा थापाले अभिनय गरेका छन् । मेरी कोममा बक्सिङ प्रशिक्षकको भुमिकामा गरेको अभिनयलाई लिएर अहिले थापाको प्रशंसा चुलिएको छ ।
पूर्वी भारतको एउटा सानो गाउँकी खेलाडीको जीवनीमा बनेको मेरी कोमले राम्रो आम्दानी पनि गरिरहेको छ । नेपालमा खेलाडीको जीवनीमा आधारित चलचित्र अहिलेसम्म बनेका छैनन् । त्यसैले आफूले अब विष्टको जीवनीमा आधारित चलचित्र बनाउने उनले बताए ।
