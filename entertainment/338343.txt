भूकम्प पीडित दृष्टिबिहिन दम्पत्तीलाई मल्लको सहयोग

भूकम्प पीडित दृष्टिविहिन एक परिवारलाई कलाकार कृष्ण मल्लले आर्थिक सहयोग उपलब्ल गराएका छन् ।
मल्लका बेलायत निवासी मित्र इशा गुरुङले बेलायतमा बसोबास गरेका नेपालीहरुबाट उठाएको एक लाख एघार हजार रुपैयाँ मल्लले दृष्टिबिहिन परिवारवलाई उपलब्ध गराएका थिए ।
मल्लले आईतवार आफ्नै घरमा बोलाएर दृष्टिविहिन सुशिल थापा र सुनिता थापालाई उक्त रकम हस्तान्तरण गरेका थिए । मैनबत्ती उत्पादन तथा बिक्रि गर्दै आएका थापा परिवारको मेशिन भूइचालोमा परि नष्ट भएको थियो ।
मेसिन पुरिएको चिन्ताले गाउँ र्फकने सुरमा रहेका उनीहरुलाई मल्ल परिवारले यसअघि पनि दश हजार सहयोग गरेको थियो । यसअघि गएको साउनमा शर्मिला मल्लको जन्मदिन पारेर १० हजार सहयोग गरेका थिए ।
मल्लले सहयोग गरेको सुनेपछि इशाले बेलायतमा रकम उठाउने काम गरेकी थिईन् ।

