वेनिशालाई मनपर्छ श्रृष्टीको फिगर, दैनिक जीमले बनायो फिट

चलचित्र ‘स्वर’ वाट रजतपटमा डेब्यु गरेकी नायिका बेनिशा हमालले ‘मोक्ष, कालोपोथी’ लगायतका चलचित्रमा काम गरेकी छिन् । म्युजिक भिडियोमा काम गर्दा गर्दै चलचित्रमा प्रवेश गरेकी बेनिशाको ब्यस्तता अहिले पनि म्युजिक भिडियोमै बढी छ ।
आफ्नो शरीर मेन्टनका लागि हरेक दिन क्लब जाने गरेकी बेनिशा डाईटिङ भने गर्दिनन् । अनलाइनखबरको ‘कलाकारको फिटनेश’ स्तम्भ अन्तर्गत उनीसँग गरिएको कुराकानीः
तपाईको उचाई र तौल कति छ ?
उचाई ५.५ इन्च र तौल ५३ केजी ।
दुब्लाउने सोचमा हुनुहुन्छ कि मोटाउने ?
मोटाउने वा दुब्लाउने दुबै सोच छैन । फिट भए पुग्छ । आफुलाई फिट बनाउन प्रयासरत छु ।
एक्सरसाईज के-के गर्नु हुन्छ ?
म बिहानै क्लब जान्छु । त्यही एक्सरसाइज गर्छु । फिजिकल एक्सरसाइजदेखि मर्निङवाकका विधी समेत त्यही पूरा हुन्छ ।
जिम जाने गर्नु भएको छ ?
क्लबमै हरेक दिन ४५ मिनेटजति जिम गर्छु ।
योगा गर्नुहुन्छ कि हुन्न ?
अहिले गर्दिन । पहिला प्लस टु पढ्दा अंकलको घरमा बसेको थिएँ । अंकल अन्टीले योगा गर्नुहुन्थ्यो । उहाँहरुले गरेको देखेपछि मैले पनि गरेकी थिएँ ।
पानी कति पिउनुहुन्छ ?
शरिरलाई आवश्यक पर्ने पानी पिउछु । दिनमा ५ लिटर पानी पिउने गर्छु ।
कुन सेलीब्रेटीको फिगर मन पर्छ ?
मलाई श्रृष्टी श्रेष्टको फिगर मन पर्छ ।
डाईटिङ गर्नुहुन्छ कि हुन्न ?
डाईटिङ गर्दिन । किनकी म शरिरलाइ मेन्टन गर्नुपर्ने मान्यता राख्छु । मेन्टनमा ध्यान दिने हो भने डाईटिङ जरुरी छैन ।
कति घण्टा सुन्तुहुन्छ ?
सात देखि आठ घण्टा ।
हरेक मान्छेले स्वस्थ हुनका लागि गर्नैपर्ने कुरा के-के हुन् ?
सबै भन्दा पहिला त खाली पेट बस्नु भएन । थोरै किन नहोस् केही न केही खानु पर्छ । अर्को कुरा हरेकले सामान्य भएपनि एक्सरसाईज गरेकै हुनुपर्छ ।

