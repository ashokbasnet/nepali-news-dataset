बाढी पीडितको सहयोगका लागि मुक्तक वाचन हुने

काठमाडौं, साउन ५ – सुदूरपश्चिमका बाढी पीडितको सहयोगका लागि काठमाडौंमा आज मुक्तक वाचन कार्यक्रम हुँदैछ ।
नेपाल मुक्तक प्रतिष्ठानले ‘मुक्तक माहौल’ कार्यक्रम गर्न लागेको हो ।
कार्यक्रममा कृष्णप्रसाद पराजुली, रत्नशमशेर थापा, चेतन कार्की, यादव खरेल, सरुभक्त, बुँद राना, राजेन्द्र थापा, तीर्थ श्रेष्ठ, रामकाजी कोने, प्रकट पंगेनी शिवलगायतका ३ दर्जन कलाकारले समसामयिक चोटिला मुक्तक सुनाउने प्रतिष्ठानका महासचिव रमेश पौडेलले जानकारी दिनुभयो ।
कार्यक्रममा प्रवेश शुल्क एकसय, दुईसय र तीनसय रुपैयाँ राखिएको छ । कार्यक्रमबाट उठेको सहयोग रकम सरकारको बाढी पीडित रहत कोषमा एकमुष्ठ प्रदान गरिने प्रतिष्ठानले जनाएको छ ।
