२७ सय मिटरमा आर्यन र मरिष्काको प्रेमलाप

दसैं अगाडिबाट छायांकन सुरु गरिएको चलचित्र ‘के म तिम्रो होइन र’को यूनिट अहिले जोमसोम पुगेको छ । जोमसोमको जाडोमा चलचित्रको गीतको छायांकन भैरहेको छ ।
निर्देशक आकाश अधिकारीले २७ सय मिटर माथि चलचित्रको छायांकन भैरहेको जानकारी दिएका छन् ।
सुरेश अधिकारी निर्माता रहेको चलचित्रले प्रेमको कथालाई उठान गरेको छ । चलचित्रमा नयाँ जोडी आर्यन अधिकारी र मरिष्का पोख्रेलले अभिनय गरिरहेका छन् । गौरी मल्ललाई पनि चलचित्रमा देख्न पाइनेछ ।  
जोमसोममा खुबै चिसो भएकाले काम गर्न केही गाह्रो भएको आकाशको भनाई छ । तर, चलचित्रका नायक, नायिका र सम्पूर्ण टिमले कडा मिहिनेतका साथ काम गरिरहेको आकाशको भनाई छ । चलचित्र स्तरिय बनाउनका लागि आफूहरुले कडा मिहिनेत गरिरहेको उनको भनाई छ ।
गीतसँगै छायांकन सकेर प्राविधिक काममा चलचित्रको यूनिट जुट्नेछ । मरिष्का मोडलिङमा सक्रिय भएर चलचित्रमा आएकी हुन् भने आर्यनले यही चलचित्रका लागि कडा मिहिनेत पनि गरेका छन् ।  

