म अवार्ड पाउने गायकमा पर्दिन, स्कुल पढ्दा नै प्रेमपत्र

पछिल्लो समयका ब्यस्त एवं चर्चित गायक हुन् प्रमोद खरेल । उनले दुई हजार भन्दा बढी गीतमा स्वर दिएका छन् । मौलिक गीतका पक्षपाती यी गायक मोडलिङमा पनि सक्रिय छन् ।
अनलाइननखबरको ‘मेरो पहिलो’ स्तम्भ अन्र्तगत उनको आफ्ना अनुभुती यस्तो छ ।
स्टेज कार्यक्रमः सानैमा स्कुल पढ्दा झापाकै बनियानीमा भएको स्टेज कार्यक्रममा नारायण गोपालको ‘यो सम्भिmने मन छ’ बोलको गीत गाएको थिंएँ ।
कमाईः प्लस टु पढ्दा स्कुल पढाएर कमाएको थिएँ । ठ्याक्कै त याद भएन दुईदेखि तीन हजार कमाई गरेको थिंएँ ।
हवाईजहाजयात्रा: काठमाण्डौबाट बिराटनगर । त्यो बेला मलाई प्लेन हल्लिन्छ भन्ने थाह थिएन ।
अवार्डः म त्यती धेरै अवार्ड पाउने गायकको रुपमा पर्दिन । कालिका अवार्ड पाएको थिएँ ।
विदेश यात्राः साङ्गीतिक कार्यक्रमको सिलसिलामा कतार ।
बद्मासीः मैले त्यस्तो धेरै बद्मासी त गरिन । एउटा घटना याद छ । म सानै थिएँ । लक्ष्मी पूजाकै दिन हो बुबाले लक्ष्मीपूजाका लागि चाहिने सामग्री किनेर पठाउनु भएको थियो । बाटोमा गुच्चा खेलेको हेर्ने क्रममा त्यो सामानै छाडेर घर गएछु ।
सजायँः स्कुलमा पनि म त्यती धेरै चकचक गर्ने खालको मान्छे थिईन । त्यही बुबाले किनेको सामान छोड्दा बुबाले हल्का गाली गर्नु भयो ।
पहिलो प्रेमपत्रः प्लस टु पढ्दा एउटा प्रेमपत्र आएको थियो । त्यो त्यत्तिकै भयो ।
पहिलो डेटिङः खै डेटिङ त जाँदै गईएन ।
पहिलो फोटोसुटः पहिलो एल्बमका लागि पुतलीसडकको स्टुडियो सेभेनमा ।
पहिलो नायिकाः उषा पौडेल ।
आफ्नै पहिलो गीतः लाग्छ तिमीलाई सागरै सरी ।
मोबाईलः मोबाईल आउने बित्तिकै सिमकार्ड लिएको थिएँ । त्यसको दुई दिनपछि नोकियाको सेकेन्डह्याण्ड सेट किनें ।
पहिलो कलः यादै छैन ।
झगडाः स्कुल पढ्दा ग्याङ फाईट भएको थियो । मैले झगडा त गरिन । तर, म पनि त्यही ग्याङ्मा हिड्ने भएकाले समुहमा परें ।

