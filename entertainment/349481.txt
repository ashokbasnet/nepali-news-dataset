‘धौली’मा ‘भाँजो हाल्यो पिरतीले’

पौष १० गते काठमाण्डौ बाहिर र १७ गते काठमाण्डौमा प्रदर्शनमा आउने चलचित्र ‘धौली’को ‘भाँजो हाल्यो पिरतीले’ बोलको गीत सार्वजनिक भएको छ । सामाजिक कथावस्तुमा तयार भएको यो चलचित्रमा गीता अधिकारी, विष्णु गौतम, गजित बिष्ट, अनु शाह, प्रकाश घिमिरे, विद्या कार्की, शम्भु थापा लगायतका कलाकारको अभिनय छ ।
चलचित्रमा सन्तोष कुमारको कथा, शम्भु थापा र सन्तोष कुमारको संवाद छ । सार्वजनिक भएको गीतमा तारा श्री मगरको स्वर, इन्टरटेन्मेन्ट ब्याण्डको शब्द तथा संगीत छ । घनश्याम लामिछानेको निर्देशनमा तयार भएको यो चलचित्रका कार्यकारी निर्माता किरण कुमार अत्रेया हुन् भने नरबहादुर गोदाँर, सन्तोष कुमार अत्रेया, शम्भु थापा निर्माताको रुपमा छन् ।
चलचित्रमा वसन्त सापकोटा र केवल घर्तीको संगीत, दिव्यराज सुवेदीको छायांकन, कविराज गहतराजको नृत्य  निर्देशन, रोशन श्रेष्ठको एक्सन, दिर्घ खड्काको सम्पादन छ ।


