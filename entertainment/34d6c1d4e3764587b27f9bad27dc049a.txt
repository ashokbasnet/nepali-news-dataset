​मायाको तिर्खा लागिरहन्छ : रोमान्टिक गजलकार प्रकटको अन्ना प्रेम (भिडियो सहित)

काठमाडौं, साउन ७ - गएको सोमबार काठमाडौंमा प्रकट पंगेनी शिवको एकलगजल साँझ भयो । गजल साँझमा पटक पटक उनले अन्नाको चर्चा गरे ।
रोम्यान्टिक गजलका लागि चर्चित प्रकट पंगेनीका धेरै गजलमा अन्नाको प्रशंसा र उनलाई सम्बोधन गरेर बनाइएका श्रृजनाहरु सुनिएपछि धेरैलाई चासोको विषय बन्यो । 
खासमा को हुन् त अन्ना ? हाम्रो जिज्ञासमा प्रकट पंगेनी शिवभन्नु हुन्छ ‘अन्ना मेरीे प्रेमिका हुन् । कुरो पोखराको लुम्लेमा कृषि केन्द्रमा काम गर्दाको हो । मलाई मन पर्ने समय साँझाको बेला झमझम झरी परिरहेको समयमा एक युवती आइन् । उनलाई मैले पहिलो भेटमै असाध्यै मन पराएँ । उनले पनि मलाई मनपराइन् । तर, मैले उनीसँग भावानात्मक सम्बन्ध बाहेक केही राखिन । उनको वास्तविक नाम अर्कै हो तर म उनलाई अन्ना भन्छु’ आफ्नो प्रेमकथाउत्सुकताका साथ सुनाए । 
उनी फेरि थप्छन् ‘तपाईले सोध्नुहोला किन विहे नगरेको भनेर । किनकी मैले इन्दुसँग मागीविवाह गरी सकेको थिएँ नि त ।’
त्यसो भए किन उनैको नाममा यत्रो श्रृजना ? इन्दु भाउजुको नाममा चाहिँ खोइ त ? भन्ने प्रश्नमा हाँस्दै प्रकट थप्छन् ‘ऊप्रति प्रेमकै तिर्खा लागिरहँदो रहेछ । (लामो हासो ) हुन त इन्दुको नाममा गजल नलेखिएको त होइन । तर, अन्नाको नाममा लेख्दा बेग्लै मज्जा आउँछ । उनी अहिले विवाहित भइसकिन् । तर प्रकटले माया गर्छ भन्ने उनलाई अझै थाहा छ । हाम्रो प्रेमकञ्चन छ, पवित्र छ । त्यसैले उसको नाममा सिर्जना कोरी रहन्छु ।'
पोखरेली श्रष्टा प्रकट पंगेनी शिव पोखरामै बस्छन् । उनी काठमाण्डौँ आएको मौका पारेर रेडियो अडियोको आयोजना र फर्सि नेटर्वकको प्रस्तुतिमा मण्डालामा रोम्यान्टिक एकलगजल साँझ राखिएको थियो । 
हेर्नुहोस पुरा कार्यक्रम :
