मधेसको कथामा करिश्माकाे ‘फागु’, शिल्पाले गर्नेछिन् आफ्नै लागि संघर्ष

‘बाबु साहेब’पछि नायिका करिश्मा मानन्धरले लामो समयको ग्यापमा निर्माण गरेको चलचित्र हो ‘फागु’ । फागुन ७ गते प्रजातन्त्र दिवसको अवसर पारेर प्रदर्शनमा आउने यो चलचित्रलाई संझना रौनियारले निर्देशन गरेकी हुन् ।
चलचित्रको ट्रेलर, गीत र फस्ट लुक सार्वजनिक गरिएको छ । मिथिलामा भव्य रुपमा मनाइने छठ पर्वको अवसर पारेर करिश्माले प्रचार सामाग्री सार्वजनिक गरेकी हुन् । चलचित्रको बिषयवस्तु र ट्रेलर सार्वजनिक गरिएको दिनलाई समय सान्र्दभिक बनाइएको छ ।
चलचित्रमा नायिका शिल्पा पोख्रेल मुख्य भूमिकामा छिन् । उनलाई नयाँ अनुहार सुवास पराजुलीले साथ दिएका छन् । चलचित्रमा शिल्पाको दुख, पीडा, संघर्ष र बदलाको कथालाई देखाइएको छ । नायिका पोख्रेल चलचित्रको शिर्ष भूमिकामा छिन् । नायिका गौरी मल्ल र नायक राजेश हमाल पनि चलचित्रमा छन् ।

सार्वजनिक भएको ‘दुई आँखा चार भो’ बोलको गीतमा बसन्त सापकोटाको संगीत, दयाराम पाण्डेको शब्द, प्रल्हाद तिमिल्सिना र मीना निरौलाको स्वर छ ।


