रोज मोक्तान भन्दैछन् ‘एउटै सन्तान हामी नेपाली’
काठमाडौं ।  विभिन्न जात र समुदायको नाममा विभिन्न संगठनले गरेको आन्दोलनले नेपाली समाज विभाजित हुने हो कि भन्ने चिन्ता गर्नेहरु धेरै छन् ।
यहि मेसोमा गायक एवं संगीतकार रोज मोक्तानले नयाँ गीत ल्याएका छन् । पछिल्लो एल्बम ‘मौलिकता’को तेस्रो गित ‘भर्खरै भर्खरै…’बोलको म्युजिक भिडियो सार्वजनिक गरेका छन् । जुन गीतमा गोर्खाली हामी सबै एकै नेपाली भन्ने भाव समेटिएको छ ।
मिलन लामाको शब्द संगित रहेको गितमा मधुर बस्नेतको छायांकन र राजाबाबु केसीको निर्देशन रहेको छ । दर्शकको चाहना र माग अनुसार अहिले आफुले तेस्रो गितको म्युजिक भिडियो ल्याएको मोक्तानले बताए ।
०५२ सालमा तामाङ भाषाको एल्बमबाट गायन सुरु गरेका रोजको नेपाली भाषाका एल्बम डब्फुरे, चेप्टे सुन, सम्धिनी, मौलिकता र तामाङ भाषाको गरी डेढ दर्जन एल्बम बजारमा आएका छन् । नेपाली र तामाङ भाषाका चलचित्रका अलवा थुप्रै कलेक्सन एल्बममा समेत स्वर दिएका रोज देश बिदेशमा समेत परिचित छन् ।
कलकत्ते काइयो…,हेलम्बुको बजारमा..,हिउ पर्यो फुरुरु…,रातो रातो गाला..,झमझम स्टकोट…, झिम्काइ देउ परेली…, आँखाको रमझम…,यानी माया…,लगायत सायौ गीत गाएका छन् उनले ।


