दीपाविना अधुरा दीपक, देखियो यस्तो प्रेम

सबैलाई थाहा छ, हाँस्य कलाकारद्धय दीपकराज गिरी र दीपाश्री निरौला निकै नजिक छन् । कतिपयले त यी दुइलाई हुन नसकेका श्रीमान् श्रीमती पनि भन्छन् । तर, यी दुइले यस बिषयमा कुनै टिप्पणी गरेका छैनन् । तर, दुइले एक अर्कालाई राम्रो साथी भन्ने गरेका छन् ।
यी दुइले निर्माण गरेको चलचित्र ‘वडा नम्बर ६’ले प्रदर्शनको ७१ औं दिन पुरा गरेको अवसरमा काठमाण्डौमा एक कार्यक्रमको आयोजना गरिएको थियो । सो कार्यक्रममा दीपालाई दीपकले गरेको सम्बोधनले गसिप बजारमा राम्रै चर्चा पाइरहेको छ ।

दीपाविना आफू अधुरो रहेको दीपकले बताए । उनले भने-‘म अब मेरो एउटा यस्तो साथीलाई स्टेजमा बोलाउँदैछु । जो विना म अपुरो छु ।’ आफू अपुरो रहेको भन्दै दीपकले दीपालाई स्टेजमा बोलाए । दीपा पनि स्टेजमा आइन् र दीपकसँग अंकमाल गरिन् ।  
हरेक कुरा एक अर्काको सहकार्यमा गर्ने यो जोडीको मित्रता लोभलाग्दो नै छ ।




दीपा र दीपकले बसालेको संकार, अरुले पनि सिक्नुपर्छ यस्तो शैली(फोटो फिचरसहित)





