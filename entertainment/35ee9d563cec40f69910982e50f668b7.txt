बरिष्ठ पत्रकार रिसाल सम्मानित

जनार्दन पोखरेल/उज्यालो । महोत्तरी, माघ २५ - महोत्तरीको गौरीवासमा रहेको जयगोबिन्द साह अध्ययन केन्द्रले बरिष्ठ पत्रकार भैरब रिसाललाई सम्मान गरेको छ ।
पाँच दशक भन्दा लामो समयदेखि पत्रकारिता गर्दै आएका ८६ बर्षिय रिसाललाई अध्ययन केन्द्रले कदर पत्रसहित दोसल्ला ओडाएर सम्मान गरेको हो ।
गौरीवासमै रहेको आधारशिलाको दशौं बार्षिकोत्सबको अबसरमा आयोजित ‘आफू र आफ्नो परिबेश बुझ्ने यात्रा’ बिषयक प्रबचन कार्यक्रमका प्रमुख अतिथि रिसाललाई आधारशिलाका अध्यक्ष एबं एकीकृत नेकपा माओबादीका नेता गिरीराजमणि पोखरेलले कदरपत्र प्रदान गर्दै दोसल्ला ओडाएर सम्मान गर्नु भएको हो ।
नेता पोखरेलले बरिष्ठ पत्रकार रिसालले पाँच दशक भन्दा लामो समयदेखि पत्रकारिताको माध्ययमबाट राष्ट्रिय स्वाधिनताको रक्षा, बाताबरणको संरक्षण एवं संवर्द्धन तथा देश बिकासको क्षेत्रमा पुर्‍याउनु भएको योगदानको प्रसंशा गर्नुभयो ।   सम्मानपछि पत्रकार रिसालले दलहरुलाई मूल्य र मान्यताको राजनीति गर्न आग्रह गर्नुभयो । उहाँले मुलुक प्राकृतिक श्रोत साधनले धनी भए पनि राजनीतिक नेतृत्वमा इच्छा शक्ति र इमान नहुँदा मुलुक पछौटे अबस्थामा परेको बताउनुभयो । पत्रकार रिसालले कार्यक्रममा आफ्नो करिब ६ दशक लामो पत्रकारिता जीबनको अनुभब सुनाउनु भएको थियो ।
