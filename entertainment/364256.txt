कलाकार संघमा पवित्रा मनोनित, निर शाह संरक्षक

चलचित्र कलाकार संघले सदस्य पदमा मनोनितको रुपमा ३ जनालाई ल्याएको छ । शनिबार भएको निर्वाचनमा सदस्य पदमा १० जना विजयी भएका थिए । विधानअनुसार २ जना पुरुष र १ जना महिलालाई मनोनित गर्न पाइन्छ ।
कलाकार संघले संरक्षक पदमा बरिष्ठ कलाकार निर शाहलाई नियुक्त गरेको छ भने रोल क्रमका आधारमा वरिष्ठ उपाध्यक्षमा लक्ष्मी गिरीलाई नियुक्त गरिएको हो । यस्तै, सदस्य पदमा सुनिल कटुवाल, भानुप्रताप र नायिका पवित्रा आचार्यलाई नियुक्त गरिएको छ । संघका पूर्व अध्यक्ष सबै सल्लाहाकार रहने प्रावधान अनुसार अर्जुनजंग शाही किरण केसीलाई संघको सल्लाहाकार पदमा नियुक्त गरिएको छ ।
कलाकार संघले आफ्नो कार्यसमितीलाई पूर्णता दिएको छ । कलाकार संघलाई सबैको साझा संस्था बनाउने अध्यक्ष रामकेशर बोगटीको भनाई छ ।

