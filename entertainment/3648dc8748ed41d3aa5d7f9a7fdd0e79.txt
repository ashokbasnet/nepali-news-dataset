​पुनर्निर्माणमा जुट्न प्राधिकरण सहप्रवक्ताको गीत (भिडियोसहित)

काठमाडौं, असोज ७ – भूकम्प गएको डेढ वर्ष नाघिसकेको छ । तर यति लामो समय बितिसक्दा पनि पुर्निर्माणको काम त्यति भएको छैन जति हुनुपथ्र्यो । राष्ट्रिय पुनर्निर्माण प्राधिकरणका एक कर्मचारी पुनर्निर्माणमा जुटेका छन् । गीतमार्फत उनले सबै नागरिक एक हुनु पर्ने र पुनर्निमाणमा लाग्नु पर्ने बताएका छन् । प्राधिकरणका सहप्रवक्ता डा भीष्मकुमार भुषालले पुनर्निर्माणमा जुट्न सबैलाई आग्रह गरेका हुन् । उनले ‘अब उठ जाग’ बोलको गीतमार्फत सबैलाई जागरुक बनाउने प्रयास गरेका हुन् । भुषालको शब्द रहेको यो गीतमा वसन्त सापकोटाको संगीत तथा रामकृष्ण ढकाल र स्मीता दाहालले स्वर दिएका छन् । 
यस्तै गीतमा नायिका संञ्चिता लुईंटेल र जीवन लुईंटेलले अभिनय गरेका छन् । गीतकार भुषालले जस्तोसुकै परिस्थितिमा पनि आफूले पुनर्निर्माणमा सहयोग गर्ने बताएका छन् ।
हेर्नुहोस् भिडियो
