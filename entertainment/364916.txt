समुन्द्री किनारामा प्रेमिकाको मस्ती, प्रेमीको पीडा

बीग बुद्ध इन्टरटेन्मेन्टको निर्माणमा ‘भूल गरेउ’ बोलको गीतको भिडियो तयार भएको छ । आर्शिवाद सुवेदीको स्वरमा समावेश यो गीतको भिडियोलाई गोकर्णले खिचेका हुन् भने विरेश दाहालले निर्देशन गरेका हुन् ।
रोचक कुरा के छ भने, यो भिडियोको छायांकन विभिन्न ५ देशमा गरिएको छ । एउटै भिडियोका लागि यती धेरै लोेकेशन प्रयोग कमै मात्र हुने गर्दछ ।
भिडियोमा मोडलहरु पनि लोकेशन अनुसार फरक छन् । विशेषगरि, भिडियोमा सुन्दरीहरुलाई समुन्द्रमा मस्ती गर्दै गरेको अवस्थामा देखाइएको छ ।
गीतमा दीपक क्षेत्रीको शब्द तथा संगीत छ । भिडियोमा जीना मारिया, ह्यारी, भिर्ना, फ्लोरा लगायतका मोडललाई देख्न सकिन्छ । प्रेमिकाले आफूलाई छाडेर गल्ती गरेको भन्दै एक प्रेमीले पोखेको प्रेम पीडा नै गीतमा समावेश छ ।


