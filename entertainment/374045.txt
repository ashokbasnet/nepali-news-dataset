हुने भयो म्यूजिक भिडियो अवार्ड

चलचित्र सम्बन्धी विभिन्न खालका अवार्ड भैरहेको समयमा अब ‘म्यूजिक भिडियो अवार्ड’ पनि हुने भएको छ । काठमाण्डौमा पत्रकार सम्मेलनको आयोजना गर्दै अवार्ड गर्न लागिएको जानकारी दिइएको छ ।
चलचित्र प्राविधिक संघका पूर्व अध्यक्ष मनोज केसी र उनको टिमले यो अवार्ड गर्न लागेको हो । जसका लागि आवेदन खुल्ला गरिएको जानकारी दिइयो ।
अध्यक्ष केसीले आफूलाई म्यूजिक क्षेत्रमा लागेका कलाकर्मीले यस बिषयमा अवार्ड गर्न आग्रह गरेको भन्दै अब यसतर्फ लागेको बताए । यसअघि प्राविधिक संघको अध्यक्ष पदमा रहँदा मनोजले ३ वटा देशमा चलचित्र सम्बन्धी अवार्ड गरेका थिए ।
कार्यक्रमको उद्घाटन गर्दै मनोजले जनवरी महिनाको अन्तिमसम्म आवेदन दिन सकिने बताएका छन् । उनले काठमाण्डौमा भव्य कार्यक्रमको आयोजना गरेर वा कुनै देशमा अवार्ड गर्ने जानकारी दिए । चैत्र ३० गते अवार्डको आयोजना हुनेछ ।
कार्यक्रममा पत्रकार भरत शाक्यले नेपाली म्यूजिक भिडियोको इतिहासको बारेमा जानकारी दिए । अहिलेसम्म कतीवटा विधामा अवार्ड प्रदान गर्ने भन्ने बिषयमा निर्णय गरिएको छैन । तर, चाडै नै विधा पनि घोषणा गरिनेछ ।

