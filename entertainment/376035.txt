‘सुपरहिट’को अफर, अमेरिकामा बिनितासँग प्रिमियरमा सहभागी हुनुहोस्

अहिले नेपाली चलचित्रको प्रचारका लागि नयाँ नयाँ शैलीको विकास भैरहेको छ । निर्माताहरुले सामाजिक संजालसँग जोडेर चलचित्रको प्रचार गर्न थालेका छन् ।
यस्तै, माघ २२ गतेबाट प्रदर्शनमा आउन लागेको चलचित्र ‘सुपरहिट’को यूनिटले पनि यस्तै एक अफर ल्याएको छ । अमेरिकामा रहेकी नायिका बिनिता बरालसँग चलचित्रको प्रिमियरमा सहभागी हुन पाउने अफर चलचित्रको निर्माणपक्षले ल्याएको छ ।
अमेरिकामा हुने चलचित्रको प्रिमियरको मिति भने चाडै तय  गरिने बताइएको छ । चलचित्रको फेसबुक पेज, ट्रेलर, गीतको शेयर, लाइक र कमेन्ट सर्वाधिक धेरै गर्नेमध्ये ५ जना उत्कृष्ट छानिने छ । जसमध्ये १ जना विजेतालाई अमेरिकामा विनितासँगै चलचित्र हेर्ने अफर दिने बताइएको छ । ७ दिनका लागि विजेताले अमेरिकामा बस्न पाउनेछन् । भिसा नलागेको खण्डमा त्यसको जवाफदेही चलचित्रको निर्माण यूनिट नहुने पनि बताइएको छ ।
विनिता बरालको महत्वकांक्षी यो चलचित्रले चलचित्र भित्रको कथा बोल्छ ।

