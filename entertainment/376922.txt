‘कैफियत’बाट जम्ने दाउमा शंकर, नन्दितासँग जोडी कती सुहायो ?

माघ २२ गतेबाट देशभर एकसाथ  प्रदर्शनमा आउने चलचित्र ‘कैफियत’बाट कलाकार शंकर शाही ठकुरी उदाउँदैछन् । नायिका नन्दिता केसीको जोडीको रुपमा उदाउन लागेका यी कलाकारलाई लिएर अहिले चलचित्र बजारमा चर्चा पनि चलेको छ । शंकरको लुक्स र उनले गरेको एक्सनको तारिफ भैरहेको छ ।
शंकर पनि यो चलचित्रबाट जम्नेमा दंग छन् । नायिका नन्दिता केसीसँग जोडी बनेर काम गर्दा खुशी देखिएका उनले चलचित्र पनि राम्रो बनेको बताए । हालै मात्र देशभर चलचित्रको प्रचार सकेर आएका शंकरले राम्रो प्रतिक्रिया पाएको बताएका छन् ।
दशरथ गिरीको निर्देशनमा तयार भएको यो चलचित्रको गीतसंगीत पनि दर्शकको मुखमा झुण्डिन थालेका छन् । नेपाली चलचित्रमा यो बर्ष नयाँ कलाकारको आगमन ह्वात्तै बढेको छ । यसैले पनि नव-अनुहारहरुका लागि यो बर्ष चुनौती र अवसर दुबै देखिएको छ । यो भीडमा शंकरले पनि प्रतिस्पर्धाको दुनियाँमा पाइला चालेका छन् ।
नायिका केसीका पनि निरन्तर चलचित्र असफल भैरहेको समयमा ‘कैफियत’ हलमा लाग्न लागेको हो । निर्देशक गिरी पनि यसै चलचित्रबाट निर्देशनमा हात हाल्दैछन् । के सबैका लागि ‘कैफियत’ सफल साबित होला, प्रतिक्षा गर्नैपर्छ ।

