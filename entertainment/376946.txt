३ दिनमा ‘काफल पाक्यो’को कमाई ४६ लाख, जीवनको तारिफ

शुक्रबारबाट प्रदर्शनमा आएको चलचित्र ‘काफल पाक्यो’ले ३ दिनमा ४६ लाख ग्रस कलेक्शन गरेको यसको निर्माणपक्षले जानकारी दिएको छ । सावित्री खत्रीको निर्देशनमा तयार भएको यो चलचित्र ८० लाख भन्दा माथिको बजेटमा निर्माण भएको दाबी गरिएको छ ।
यसका लागि चलचित्रले कम्तीमा पनि ३ करोडको ग्रस कलेक्शन गर्नुपर्ने हुन्छ । चलचित्रकी नायिका बर्षा राउतले सिंगल स्त्रिmनमा दर्शकको फ्लो बढेका कारण पनि आफुहरु लगानी उठ्नेमा आशावादी रहेको दाबी गरिन् ।
जीवन लुइटेलसँग अभिनय गरेकी राउतले चलचित्रको कथावस्तु र कमेडी पाटोलाई सिंगल स्त्रिmनका दर्शकले रुचाएका कारण पनि व्यापार बढ्ने अपेक्षा गरिन् ।
नायक जीवन लुइटेलले यो चलचित्रमा गरेको कामको भने सबैले तारिफ गरेका छन् । नक्कली कपाल हालेर सधै रोमान्टिक भूमिका गर्ने जीवनले यसमा भने आफूलाई निखारेका छन् ।
समिक्षकले भने यो चलचित्रलाई मिश्रति प्रतिक्रिया दिएका छन् । चलचित्रले लगानी उठाउनका लागि अझै उच्च व्यापार गर्नुपर्ने हुन्छ ।

