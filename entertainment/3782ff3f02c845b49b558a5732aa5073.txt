रेखा र छविको सम्बन्ध धरापमाः चढ्दो जवानी भर्सेस घर्कदो उमेर

सूर्यकुमार क्षेत्री, मदन खनाल/ उज्यालो । काठमाडौं, पुष १४ – कहिले चलचित्र हिट भएर, कहिले अङ्ग प्रर्दशन गरेर त कहिले माओवादी अध्यक्ष प्रचण्डसँग दोहोरी गाएर चर्चामा आएकी नायिका रेखा थापा यतिबेला सम्बन्ध बिच्छेदको हल्लाले चर्चामा छिन् । कलिउडको बजार सेलाएको बेला चर्चित अभिनेत्री रेखा थापाको सम्बन्ध बिच्छेदको समाचारले यो क्षेत्र तातेको छ ।
श्रीमान छवि ओझासँग असमझदारी बढेपछि रेखा सम्बन्ध बिच्छदको नजिक पुगेको स्रोतको दावी छ । निर्माता समेत रहेका छवि ओझासँग रेखा छुट्टिने तयारीमा रहेको श्रोतको भनाई छ । रेखा र छविको सम्बन्ध बिच्छेदको समाचार संचारमाध्यममा आउन थालेपछि यि दम्पती मानसिक तनावमा छन् । यही विषयलाई लिएर बारम्बार फोन आउन थालेपछि उनीहरु तनावमा परेका हुन् । 





के भन्छन् यी दम्पती?



   रेखा थापा
-म अहिले सर्लाहीमा चलचित्र लंकाको सुटिङमा छु । 
-मिडियामा यस्ता खबर आएको बारे म केही बताउन चाहन्न । 
-ड्याडी (छवी ) सँग बुझ्नुस् । 
-मेरो प्रतिक्रिया काठमाडौं फर्केपछि दिनेछ


छवि ओझा
-यो हल्ला मात्रै हो, अरु केही होइन । 
-मिडियामा कसरी आयो थाहा छैन । 
-थप कुरा रेखालाई सोध्नुस् ।






स्रोतका अनुसार श्रीमान छविले सन्तानको लागि गरेको प्रस्ताव रेखाले अस्वीकार गरेपछि यो जोडि छुट्टिने अवस्थामा पुगेको हो । रेखा अहिले चलचित्र ‘लंका’ को छाँयाङ्कनमा सर्लाहीमा छन् । रेखा र छविले कानूनी कागज गरेर डिभोर्स नगरेपनि रेखा फर्किएपछि छुट्टाछुट्टै बस्ने स्रोतको दावी छ । रेखाको चढ्दो जवानी छविको घर्कदो उमेर नै सम्बन्ध बिच्छेदको कारण हुन सक्ने अनुमान उनीहरु निकट स्रोतको छ ।
 
पछिल्लो समयमा छवि ओझाको निर्माण र रेखा थापाद्वारा अभिनित चलचित्र ‘अन्दाज’का निर्देशक उज्वल घिमिरले रेखा र छविबीच सुटिङको बेलादेखि नै सामान्य मनमुटाव हुने गरेको बताउँछन् । छवि ओझाले रेखा आफूसँग भएपनि नभएपनि मतलब नरहेको बताउने गरेको घिमिरेले जानकारी दिए । छवि र रेखाको उमेरमा २१ बर्षको अन्तर छ । रेखा २८ र छवि ४९ बर्षका छन् ।
