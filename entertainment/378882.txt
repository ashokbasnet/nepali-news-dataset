‘पशुपति प्रसाद’ हेर्न सबैले पाउने, देखिनेछ फरक कथा

दीपेन्द्र के खनालको निर्देशनमा तयार भएको चलचित्र ‘पशुपति प्रसाद’लाई चलचित्र सेन्सर बोर्डले ‘यूनिभर्सल सर्टिफिकेट’ दिएको छ ।
चलचित्रको बिषयवस्तु र प्रस्तुतीलाई बोर्डका कर्मचारीले मन पराएको निर्देशक खनालले जानकारी दिए । आउँदो शुक्रबारदेखि प्रदर्शनमा आउने यो चलचित्रमा खगेन्द्र लामिछाने, बषर्ा सिवाकोटी मुख्य भूमिकामा छन् ।
‘टलक जंग भर्सेस टुल्के’बाट उदाएका खगेन्द्रको परिचय यो चलचित्रले फेर्ने कथन छ, निर्देशक खनालको । उनले यो चलचित्र पनि एउटा प्रयोग भएको बताए ।
नेपाली चलचित्रको व्यापारमा पौष महिनादेखि खडेरी लागिरहेको छ । यस्तो अवस्थामा माघको १५ गतेबाट चल्ने यो चलचित्रको व्यापारले जाडोमा माहोल तताउने विश्वास गरिएको छ ।
समाजबाट हराउँदै गएको नैतिकता र जिम्मेवारीको कथामा यो चलचित्र निर्माण भएको छ ।

