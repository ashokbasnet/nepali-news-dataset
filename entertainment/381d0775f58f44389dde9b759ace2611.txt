परदेशीएका नेपाली आमा र देशलाई सम्झेर धुरुधुरु रुन विवश छन् (म्युजिक भिडियो)

काठमाडौं, भदौ ८ –  बिजया शर्मा दंगालको प्रस्तुति रहेको ‘डाँडा काटी आए पनि’ गीतको म्युजिक भिडियो सार्वजनिक भएको छ । अवसरको खोजीमा परदेशीएका नेपाली दिदीबहिनीको जीवन्त कथा गीतको भिडियोमा उतारिएको छ । भिडियोमा रोजगारीको सिलसिलामा बिदेशिएका चेलीहरुले भोगेका दर्दनाक कथा पनि देखाउन खोजिएको छ । दलालले पासपोर्ट खोसेपछि विवशतामा डुबेर आमा र मातृभूमिलाई सम्झिँदै तड्पिदैंै गरेको दृश्य भिडियोमा निकै नै मार्मिक तरिकाले देखाइएको छ । 
गीतमा गायक मेदनी दंगाल र गायिका बानीका प्रधानले स्वर भरेका छन् । भिडियो सागर सुब्बाले निर्देशन गरेका हन् । कोमल भट्टको उत्कृष्ट शब्द सिर्जनामा रहेको गीतमा संगीत बालन्द राईको रहेको छ । जसमा रश्मी, कोपिला, रोशन, देवराज लगायतको अभिनय रहेको छ । मर्मस्पशी भावना बोकेको गतिको नेपाली सांगीतिक क्षेत्रमा चर्चा परिचर्चा सुरु भएको छ ।
