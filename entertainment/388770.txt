आनाको अभिनय देखेर सबिन भुतुक्कै

काठमाडौं । चलचित्र ‘नमस्ते नेपाल’मा अनुबन्ध भए लगत्तै अभिनेता सबिन श्रेष्ठलाई लागेको थियो । फिल्म नेपाली भए पनि केही कलाकार एवं प्राविधिक विदेशी भएकाले सुटिङ गर्दा अलि गार्‍है होला ।
गार्‍हो यस अर्थमा कि विदेशी कलाकारलाई नेपाली लवजमा काम गराउन त्यति सजिलो हुँदैन । पहिलो कुरा त भाषाकै समस्या पर्छ दोस्रो डे्रसअप लगायत अन्य सन्दर्भमा पनि समस्या होला कि भन्ने ठानेका थिए । सबिन भन्छन् ‘सुटिङ सुरु गरेपछि थाह भयो विदेशी कलाकारसँग काम गर्दा धेरै सजिलो हुँदो रहेछ ।’
यस चलचित्रमा सबिनको नायिकाको रुपमा युरोपियन नागरिक डीभा आना छिन् । आनासँग पहिलो पटक काम गरेका सविन उनको स्टाइलवाट प्रभावित छन् । ‘पुरै फिल्ममा उनकै स्वरमा डबिङ गरिएको छ । हामीले एक पटक भन्दिएपछि नेपाली शब्द दुरुस्तै बोल्थिन् निकै सजिलो भयो ।’
युरोपमै विभिन्न चलचित्रमा अभिनय गर्दै आएकी आनाको लागि ‘नमस्ते नेपाल’ पहिलो नेपाली फिल्म हो । सबिनको भनाई अनुसार उनी नेपाली फिल्ममा काम गर्न पाएकोमा निकै उत्साहित रहिछन् ।
नेपाली संस्कार र परम्पारवारे फुर्सदमा सोधीखोजी गर्थिन् भने आफुुलाई सकेसम्म नेपाली परिवेशमै ढाल्ने प्रयाश गर्थिन् । लभगभ ३५ दिन सविन र आनाले संगै सुटिङ गरेका थिए । सबिन हाँस्दै भन्छन् ‘मैले एकदिन पनि कम्पेलन गर्न पाईन्, उनको अर्को पनि जब थियो तर, सुटिङमा पाँच मिनेट अगाडि नै आइपुग्थिन् बरु म पाँच मिनेट ढिला पुग्थें ।’
सुटिङका क्रममा सबिनले आफ्ना पुराना फिल्म र केही गीत देखाएका थिए । नेपाली गीत हेरेर उत्साहित आनाले ‘नमस्ते नेपाल’ को प्रमीयर शोमा आफु जसरि पनि नेपाल आउने बताएकी छिन् ।
त्यसो त उनी नेपाली फिल्मप्रति लालयित रहिछन् । राम्रो स्त्रिmप्ट भयो भने नेपाली फिल्मलाई निरन्तरता दिने उनको योजना छ । आना बाहेक अन्य केही कलाकार र प्राविधिक पनि विदेशी छन् यस फिल्ममा । राजु शाहको निर्देशन रहेको नमस्ते नेपालको सम्पूर्ण दृष्य युरोपमा सुटिङ गरिएको थियो ।


