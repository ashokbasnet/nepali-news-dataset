सिआरबिटी चोरी प्रकरण : लोक गायक यामबहादुर क्षेत्री पक्राउ

काठमाण्डौं, माघ ५ - वास्तविक मोबाइल प्रयोग कर्ताको जानकारी वा स्वीकृति बिना नै पासवर्ड चोरी गरी अवैध रुपमा सिआरबिटी डाउनलोड गर्ने काममा संलग्न एक जना कलाकारलाई प्रहरीले पक्राउ गरेको छ ।
पक्राउ पर्नेमा लोक गायक यामबहादुर क्षेत्री रहेका प्रहरीले जनाएको छ । नेपाल प्रहरीको केन्द्रीय अनुसन्धान ब्यूरो सिआइबीको टोलीले क्षेत्रीलाई उनकै कोठाबाट पक्राउ गरेको हो । पक्राउ परेको क्षेत्रीको कोठाबाट सिआरबिटी डाउनलोड गर्न प्रयोग गरिएको कम्प्युटरको सिपियू वरामद गरिएको प्रहरीले जनाएको छ । क्षेत्रीलाई थप अनुशन्धान तथा कानुनी कारवाहीको लागि महानगरीय प्रहरी परिसर काठमाण्डौं पठाईएको सिआआइबीले जनाएको छ ।
सर्वसाधारणको मोबाइलबाट अवैध रुपमा सिआरबिटी डाउन लोड गरी म्यूजिक कम्पनी र कलाकारले ठगी गरिरहेको भन्ने समाचार उज्यालोले गत पुष २३ गते सार्वजनिक गरेको थियो । उज्यालोले सिआरबिटी चोरी भइरहेको खबर सार्वजनिक गरेपछि नेपाल टेलिकमले कम्प्युटरबाट सिआरबिटी डाउनलोड गर्ने व्यवस्था हटाएको थियो ।

सिआरबिटी चोरी सम्बन्धी थप समाचार पढ्न तलका लिंक क्लिक गर्नुहोला ।
 
सिआरबिटी चोरी प्रकरणः समाचार लेख्ने पत्रकारलाई झुठा मुद्दा
टेलिकमले कम्प्युटरबाट सिआरविटी राख्ने व्यवस्था हटायो
सिआरविटी चोरी बारे छानविन हुँदै छ : टेलिकम(अडियो)
सिआरविटी चोरी प्रकरण : चोरी गर्नेलाई कारवाही गरिने
सिआरबीटी चोरी प्रकरणः कुन गीत कतिपटक डाउनलोड भए ?
सर्वसाधारणको मोवाइलबाट पैसा चोर्दै म्यूजीक कम्पनी र कलाकारहरु (अडियो सामग्री)
