सरकारी जागिरे थिइन् अप्सरा, कार्यालय प्रमुखका कारण जागिर चैट

काठमाडौं, वैशाख १८ – कलाकार लक्ष्मी श्रेष्ठ वास्तविक नामभन्दा पनि चरित्रको नामले परिचित छिन् । हाँस्य टेलिश्रृङखला ‘मेरी बास्सै’मा अप्सराको भूमिका निभाएर उनले कलाकारको परिचय बनाइन् । एकताका उनी यस सिरियलकी आकर्षण नै बनेकी थिइन् । तर पछिल्लो समयमा भने उनी ‘मेरी बास्सै’मा देखिन छाडेकी छिन् । 
सिरियलमा खड्का जी को श्रीमती अप्सराको भूमिकामा देखिन थालेपछि उनलाई धेरैले अप्सरा नै भनेर चिन्न थाले । पहिलेदेखि नै सिनेमामा काम गर्ने उनलाई नचिन्नेहरुले पनि मेरी बास्सैमा काम गरेपछि चिन्न थाले । उनको परिचय नै अप्सरा बन्यो । आफूलाई अरुले अप्सराको रुपमा चिन्दा र सम्बोधन गर्दा धेरै खुशी लाग्ने उनले बताइन् । उनले नेपाली सिनेमा ‘नेपाली बाबु’बाट अभिनयको सुरुवात गरेकी हुन् । तीन सन्तानकी आमा लक्ष्मी हाल सिनेमा ‘छक्का पञ्जा–२’ को सुटिङमा व्यस्त भएकी छिन् । 
अप्सराले अतिथि सत्कार विभागमा काम गर्थिन् जुन परराष्ट्र मन्त्रालय अन्र्तगत पर्छ । पछि स्तनको अप्रेशन गर्नु पर्ने भएका कारण उनले एक वर्ष आराम गर्नु पर्ने भयो । त्यस समय उनी हप्ताको एक दिन कार्यालय जान्थिन् । पछि कार्यालयको हाकीम नै परिवर्तन भएपछि उनलाई अनिवार्य १० देखि ५ बजेसम्म काम गर्नु पर्ने निर्देशन आयो । तर देब्रे हात काम गर्न नसक्ने अवस्थामा पुगेका कारण उनले जागिर छोड्नु पर्ने बाध्यता आयो । अप्सराले जागिर जाँदाको त्यो पल हामीसँगको भिडियो कुराकानीमा सेयर गरेकी छिन् ।  

उज्यालो र forseenetwork.com को सहकार्य
