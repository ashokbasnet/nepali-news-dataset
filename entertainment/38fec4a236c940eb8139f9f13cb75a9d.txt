मिस वल्र्डको उपाधी दक्षिण अफ्रिकाकी रोलिनी स्ट्रसलाई

पुस १ -  मिस वल्र्ड २०१४ को उपाधी दक्षिण अफ्रिकाकी रोलिनी स्ट्रसले जित्नुभएको छ । लण्डनमा भएको प्रतिस्पर्धामा विश्वका विभिन्न १ सय २० देशका सुन्दरीहरुलाई पछि पार्दै २२ वर्षकी स्ट्रसले मिस वल्र्ड २०१४ को उपाधी जित्नुभएको हो ।
अध्ययन गरिरहनुभएकी उहाँ मिस वल्डको उपाधी जित्ने तेस्रो दक्षिण अफ्रिकन बन्नुभएको छ । दक्षिण अफ्रिकाका राष्ट्रपति ज्याकोब जुमाले दक्षिण अफ्रिकनको क्षमता विश्वमा देखाउन स्ट्रस सफल भएकोमा खुसी व्यक्त गर्नुभएको छ । मिस वल्डको उपाधि जितेपछि स्ट्रसले दक्षिण अफ्रिकामा शिक्षाको महत्वबारे जनचेतना फैलाउन चाहेको बताउनुभएको छ ।
यस्तै, फस्ट रनरअप हंगेरकी इडिना कुल्सार र सेकेन्ड रनरअप अमेरिकाकी एलिजावेथ साफ्रिट हुनुभएको छ । मिस वल्र्डको अन्तिम ५ मा हंगेरी, अष्ट्रेलिया, साउथ अफ्रिका, अमेरिका र बेलायतका प्रतिस्पर्धी सुन्दरीहरु पुगेका थिए । नेपालबाट प्रतिस्पर्धामा भाग लिन पुग्नुभएकी मिस नेपाल सुबिन लिम्बु पहिलो चरणबाट नै बाहिरिनुभएको थियो ।
