नयाँ बर्षमा सुदूरपश्चिमको विषेश कार्यक्रम काठमाडौंमा

काठमाडौं । काठमाडौंमा रहेका सुदूरपश्चिमेलीले फरक किसिमले नयाँ बर्ष मनाउने भएका छन् । सुदूरपश्चिमाञ्चल विकास क्षेत्रको प्राकृतिक, सांस्कृतिक स्वरुपका विषयमा जानकारी दिन नयाँ बर्षको पहिलो दिन काठमाडौमा विषेश कार्यक्रम गर्न लागिएको हो ।
सुदूरपश्चिमाञ्चल सांस्कृतिक झलक सहित वैशाख १ गते विषु पर्व मनाउन लागिएको छ । कार्यक्रम काठमाडौको नाचघर जमलमा २ बजे हुनेछ । सुदूरपश्चिमाञ्चल लोक सांस्कृतिक संरक्षण मञ्च नेपालले गर्न लागेको विषेश साँस्कृतिक कार्यक्रममा सुदूरपश्चिमका कला सँस्कृतिको बारेमा जानकारी गराइनेछ ।
‘नेपालीको विविध सँस्कृति, पहिचान, सदूरपश्चिमको मौलिक, कला सस्कृति जगेर्ना गर्ने अभियान’ भन्ने नारासहित मनाउन लागेको कार्यक्रममा सुदूरपश्चिमका लोक संस्कृति, जाति भेषभुषाको प्रदर्शनी गर्ने मञ्चका अध्यक्ष एमाले वैकल्पिक केन्द्रीय सदस्य झपट रावलले जानकारी दिनुभयो। कार्यक्रममा भुवा नाच, होरी नाच, भुम्रा नाच, गौरा नाच महोत्सवको मुख्य आकर्षण रहने छ ।
