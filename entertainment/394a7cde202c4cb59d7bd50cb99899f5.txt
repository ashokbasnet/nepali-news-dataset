पाकिस्तानमा ‘ट्युबलाइट’ नचल्ने

असार १ – सलमान खानको निमार्ण र अभिनय रहेको बहुप्रतिक्षित चलचित्र ट्युबलाइट पाकिस्तानमा प्रदर्शनमा नआउने भएको छ । इदको अवसर पारेर विश्वभर प्रदर्शनमा आउन लागेको ट्युबलाइट पाकिस्तानका सिनेमा घरमा नलाग्ने भएपछि खानका पाकिस्तानी प्रशंसकहरु निराश भएका छन् ।भारतीय चलचित्र निर्यात संघका अध्यक्ष हिराचन्द दण्डले पाकिस्तानमा दुई ठूला चलचित्र इदकै अवसरमा प्रदर्शनमा आउन लागेकाले पाकिस्तानी वितरकहरु ट्युबलाइटको प्रदर्शन गर्न हिचकिचाएको बताए । 
दुई पाकिस्तानी चलचित्रहरु ‘यालघार’ र ‘शोर शराबा’को प्रदर्शन मिति ट्युबलाइटको प्रदर्शनसँग जुधेकाले ट्युबलाइट निर्माताले पाकिस्तानबाट हुने आम्दानी गुमाउने भएको छ । ‘यालघार’ पाकिस्तानका साथै बेलायत, अमेरिका र चीनमा पनि एकैसाथ प्रदर्शनामा आउन लागेको हो ।

पाकिस्तानमा सलमान खानका लाखौं प्रशंसकहरु रहेका छन् । कबिर खानद्वारा निर्देशित चलचित्र ट्युबलाइट हलिउड चलचित्र ‘लिटल ब्वाय’को हिन्दी रिमेक हो । 
चलचित्रमा सलमान खानका साथै सोहेल खान, ओम पुरी, चिनियाँ कलाकार झु झुलगायतका कलाकारको अभिनय रहेको छ । चलचित्र सन् १९६२ को भारत–पाकिस्तान युद्धको विषयमा आधारित छ ।
