युएईमा कार्यरत सन्दिपको भिडियो ‘जोर मादलको जुइना’

मंसिर १२ – युएईको आबुधाबीमा १० वर्षदेखि कार्यरत गायक सन्दिप ग्यावा तामाङको दोस्रो गीति एल्वम ‘जोर मादलको जुइना’ सार्वजनिक गरिएको छ । यसअघिको एल्वमबाट ‘आपा त मेरो’ बोलको सेलो गीतबाट धेरैको मन जितेका सन्दिपले दोस्रो एल्वम सार्वजनिक गरेका हुन् ।  
ओखलढुंगाको पश्चिमी क्षेत्रमा गाइने लोपोन्मुख लहरी लोकभाका नयाँ एल्वममा समावेश गरेको गायक तामाङले बताए । लोपोन्मुख लहरी भाका संरक्षण गरी गीतलाई जीवन्त राख्न आफूले सक्दो प्रयास गरेकोले दर्शक स्रोताले मन पराउने उनले विश्वास गरेका छन् । 
ठट्यौली शब्दहरू समावेश गरी ग्रामीण परिवेशको माया प्रेमलाई उत्कृष्ट शैलीमा प्रस्तुत गरिएको गीतको लय शब्द संकलन गायक स्वयंले गरेका हुन् । संगीत संयोजन राजु खड्काले गरेका हुन् । गीतको भिडियोमा गायक सन्दिपसँगै रुपा एस घले, सुष्मा मोक्तान, विरेन्द्र ग्यावा तामाङ र विकल लामाले अभिनय गरेका छन् । 
आरबी लामा सिङदानको निर्देशन तथा दीपेन्द्र भट्टले फर्पिङमा छायाङ्कन गर्नुभएको भिडियोलाई बुढासुब्बा म्युजिकले बजारमा ल्याएको हो । 
भिडियो हेर्नुहोस्
