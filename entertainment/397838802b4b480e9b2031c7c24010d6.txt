​क्यामेरा पर्सन प्रविन घिमिरे म्युजिक भिडियोमा

काठमाडौं, पुस २६ – दर्जनौं म्युजिक भिडियो तथा फिल्म खिचेका क्यामेरा पर्सन प्रविन घिमिरे यतिबेला म्युजिक भिडियोमा व्यस्त छन् । मोडल युरिश कार्कीसँगै क्यामेरा पर्सन प्रविन घिमिरे र मोडल गीता गुरुङ नयाँ म्युजिक भिडियोमा देखिने भएका हुन् । चर्चित गायक प्रमोद खरेलको ‘कहाँ छौं कहाँ ए मेरी प्यारी’ गीतको म्युजिक भिडियोमा उनीहरुले अभिनय गर्दैछन् । निर्देशक मुनाल शिशिर र विष्णुप्रसाद भण्डारीको निर्देशनमा निर्देशित यस म्युजिक भिडियोमा दुवईको विभिन्न ठाउँका मनोरम दृश्य कैद गरिएको निर्देशक मुनाल शिशिरले बताए । केही दिनमै दर्शकसामु म्युजिक भिडियो पस्कने उनले बताए ।पहिलो पटक म्युजिक भिडियोमा अभिनय गरेका प्रविन घिमिरेको सानैदेखिको अभिनय गर्ने इच्छा पूरा भएको उनको भनाई छ । उनले म्युजिक भिडियोमा उत्कृष्ट अभिनय गरेकाले दर्शकको मन जित्ने दाबी गरेका छन् । दर्शकले आफ्नो अभिनय रुचाएमा अभिनयलाई पनि निरन्तरता दिने उनले बताए ।
