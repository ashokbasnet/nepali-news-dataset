‘आयो दसैँ आयो, चारैतिर खुशीयाली ल्यायो’ (भिडियोसहित)

काठमाडौं, असोज ४ – गीतकार अम्बिका गुरुङको यसपालीको दसैँ गीत ‘आयो दसैँ आयो, चारै तीर खुशीयाली ल्यायो’ को म्युजिक भिडियो सार्वजनिक गरिएको छ । गीतकार गुरुङ पछिल्लो समय अमेरिकामा रहेर नेपाली गीतसंगीतमा अहोरात्र लागि पर्नु भएको छ । उनको अहिलेसम्म झण्डै ६० भन्दा बढी गीत बजारमा आइसकेका छन् । दसैँ कोसेली भने पहिलो हो । गुरुङले दसैँ तिहार लगत्तै अहिलेसम्म आएका गीतको कलेक्शन एल्बम निकाल्ने तयारीमा रहेको बताइन् । 
कृष्ण काफ्लेको स्वरमा रहेको यस दसैँ गीतमा संगीत पुरुषोत्तम न्यौपानेको र संगीत संयोजन मोहित मुनालको  रहेको छ । शान थापाको  निर्देशनमा बनेको भिडियोको सम्पादन सुप्रिम पराजुलीको र छायाङ्कन अर्जुन तिवारीको टिमले गरेको हो । भिडियोमा कृष्ण, बर्षा, बिकास र दिपिकाको अभिनय देख्न सकिन्छ ।
