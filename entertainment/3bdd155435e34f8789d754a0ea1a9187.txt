​पहिलो फिल्म ‘फ्लप’ भएकाहरु अहिले सुपरस्टार

भदौ ११ – फिल्मी दुनियाँमा जबर्जस्त इन्ट्री हुनुपर्छ भन्ने धारणा बलिउडका केहीले गलत सावित  गरेका छन् । बलिउडकी चर्चित एवं सफल नायिका कालोजको पहिलो फिल्म फ्लप भयो ।
तर उनले अभिनय गरेको अर्को चलचित्र ‘बाजिगर’ सुपर हिट भयो । यसपछि काजोलले करियरको लागि धेरै संघर्ष गर्नु परेन । बलिउडकी अर्की नायिका ‘खंडला गर्ल’ रानी मुखर्जीले पनि ‘राजा आएगी बरात’ बाट करियरको सुरुवात गरेकी थिइन र तर यो फ्लप भयो । अभिनय क्षमताका कारण त्यसपछि उनले ‘गुलाम’मा अभिनय गर्न पाइन् । जुन फिल्मले उनलाई ‘खंडला गर्ल’ मात्र नभएर सुपरस्टार बनाईदियो । सुपरस्टार अनिल कपुरकी छोरी सोनाम कपुर र ऋषि कपुरका छोरा रणवीर कपुरका पनि पहिलो फिल्म ‘सावरिया’ व्यवसायिक रुपमा असफल भयो । तर त्यसपछिका फिल्म निकै हिट भए । सैफ अलि खानले सन् १९९२ मा ‘परम्परा’बाट आफ्नो फिल्मी करियर सुरु गरेका थिए । जुन सुपर फ्लप भयो तर दोस्रो फिल्म ‘आशिक आवारा’ र ‘दिल चाहता है’ पछि उनले कहिल्यै पछाडि फर्किनु परेन । मिलेनियमस्टार अमिताभ बच्चनका छोरा अभिषेकं र कपुर खानदानकी चेली करिनाको पनि इन्ट्री फिल्मलाई दर्शकले रुचाएनन् । सन् २००० मा ‘रिफ्यूजी’बाट करियर सुरु गरेका अभिषेक र करिनालाई सुरुवातमा झट्का लाग्यो ।
तर त्यसपछिका फिल्म करिनाको हिट भएका छन् भने उनले लगातार काम पनि पाईरहेकी छिन् ।
