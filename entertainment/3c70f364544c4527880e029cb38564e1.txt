रेखा थापाले यसरी मनाइन् छठ (फोटो फिचर)

अर्जुनकुमार संग्रौला/उज्यालो। काठमाडौं, कात्तिक १३–‘हिम्मतवाली’ नायिका रेखा थापाले हरेक बर्षझै यसपाली पनि छठ पर्व मनाइ्न् । छठ मनाउन उनी यसपाली आफ्नी आमा सरस्वती थापा र ‘हिम्मतवाली’ चलचित्रका नायक सुर्दशन थापासँगै बागमती नदीमा पुगिन् । गौशालास्थित गुहेश्वरी मन्दिर परिसरमा बगिरहेको नदीबाट रेखाले अस्ताउदै गरेको सूर्यलाई अर्यदिईन, छठी माईको सम्झना गरिन् ।
‘यस बर्षको छठ मेरो मम्मीसँग मनाउन पाउँदा निकै खुशी लागेको छ’, पुजाआराधना गर्दै नायिकाले प्रतिक्रिया दिईन, ‘आशा छ मेरो मनोकामना छठी माईले पक्कै पनि पुरा गरिदिनुहुनेछ’ । अस्ताउँदो सूर्यलाई अर्घ दिएर नायिका थापाले छठी माईसँग के मागिन् त ? त्यो भने उनले खुलाउन चाहिनन् ।
आफुलाई सबै चाडपर्वहरुको उत्तिकै महत्व लाग्ने गरेको प्रतिक्रिया दिंदै उनले भनिन् ‘कलाकारको कुनै पनि धर्म र जात हुँदैन, हामी सबैको साझा हौं । धार्मिक सहिष्णुतालाई बलियो बनाउन कलाकारहरुले बिषेश भुमिका खेल्नुपर्ने उनको धारणा थियो । नायिका तथा निर्मात्री रेखा आफ्नै प्रोडक्सन कम्पनीबाट यतिबेला रामप्यारी निर्माण र निर्देशन गर्ने तयारी गरिरहेकी छिन् ।
