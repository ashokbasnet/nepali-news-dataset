नायक बने केपी ओली, कति लिन्छन् पारिश्रमिक ?

काठमाडौं, मंसिर २९ – सबैलाई उखान टुक्का मार्फत व्यंग्य हान्न खप्पीस नेता हुन्, नेकपा एमालेका अध्यक्ष केपी शर्मा ओली ।  कडा विचार र स्पष्ट धारणाबाट विपक्षीलाई हायल, कायल गर्ने  नेता ओली अब फरक काममा लाग्ने भएका छन् ।
नेता ओलीले नर्माण हुन लागेको चलचित्र रातो सूर्यमा नायकको भूमिका निर्वाह गर्ने भएका हुन् । दीपेन्द्रप्रसाद दाहालको निर्देशनमा बन्न लागेको चलचित्र रातो सूर्यमा केपीको अभिनय देख्न पाइने छ । काठमाडौंमा आयोजना गरिएको एक कार्यक्रममा एमालेका नेता कार्यकर्ताले जानकारी दिएका हुन् ।
चलचित्रमा ओलीको बाल्यकालदेखि ६५ वर्षको उमेरसम्मको कुरालाई समेटिनेछ । अर्थात यो केपी ओलीकै बायोपिक हो  । आफ्नै बायोपिकमा नायक बन्न लागेका ओलीले चलचित्रमा काम गरेको पारिश्रमिक पनि लिने छन् । ओलीले पारिश्रमिकसहित खेल्ने यो चलचित्रको सुटिङ १० दिनसम्म काठमाडौंमा हुनेछ ।
ओलीले कति पारिश्रमिक लिने भन्ने बारे भने खुलाइएको छैन । ओलीको १६ देखि ४५ वर्षसम्मको भूमिकामा कलाकार अनुपम शर्माले अभिनय गर्ने छन् ।
