ऐश्वर्या रायले अभिनय गरेको विज्ञापनको आलोचना किन ?

वैशाख १० – बलिउड अभिनेत्री ऐश्वर्या राय बच्चनले अभिनय गरेको गहनाको विज्ञापन जातीय विभेद बढाउने तथा बालश्रमलाई बढावा दिने खलाको भएको भन्दै आलोचना भएको छ । आलोचनापछि पूर्व विश्व सुन्दरी समेत रहेकी अभिनेत्री राय अभिनित कल्याण ज्वेलरीको विज्ञापन हटाइएको छ ।
विज्ञापनमा गहनाले सुसज्जित अभिनेत्री रायलाई एक जना कालो वर्णको बालकले रातो छाता ओढाएको देखाइएको छ । अधिकारकर्मीहरुको एक समूहले अभिनेत्री रायको नाममा एक खुल्ला पत्र लेखेर गहनाको विज्ञापनका लागि बनाइएको पोस्टर अत्यन्त आपत्तिजनक भएको उल्लेख गरेका छन् ।
अभिनेत्री रायले भने कल्याण ज्वेलरीले आफूलाई जनाकारी नै नदिइ विज्ञापनको पोस्टर परिवर्तन गरेको दाबी गरेकी छन् । आलोचनापछि कल्याण ज्वेलरीले त्यो पोस्टर अब गहनाको विज्ञापनका लागि प्रयोग नर्गने बताएको छ ।
पोस्टर फिर्ता लिने घोषणा गर्दै कम्पनीले आफ्नो फेसबुक पेजमा यो पोस्टर जातीय विभेद तथा बालश्रमलाई बढावा दिनका लागि नभइ राजकिय स्वरुप र सुन्दरतालाई देखाउनका लागि बनाएको बताएको छ ।
– एजेन्सीको सहयोगमा
