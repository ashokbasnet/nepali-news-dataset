सदाबहार नायक भुवन केसी : चर्चा र विवादका भकारी

काठमाडौं, चैत २२ –  नेपाली चलचित्र उद्योगमा सदाबहार अभिनेताको दर्जा पाएपनि भुवन केसी विवादमा आइरहने अभिनेता हुन् । अभिनेता केसी गएको  दशकदेखि नेपाली चलचित्र उद्योगमा सक्रिय छन् । सफल निर्माताको रुपमा पनि चिनिने केसी अहिले भने त्यति चर्चामा छैनन् । आफूले निमार्ण गरेका चलचित्र चलाउन भुवनले साम, दाम, दण्ड भेद कुनै पनि कसर बाँकी राख्दैनन् । केसी चलचित्रमा सक्रिय अभिनय गर्दा होस केही टाढा रहँदा पनि चर्चा वरिपरि रहन्छन् । उनको धेरै चर्चा महिलासँगको सम्बन्धलाई लिएर नै हुन्छ । उनी एकताका राजनीतिमा लाग्ने खबरले पनि चर्चामा आएका थिए । विभिन्न भूमिकामा रहेर पनि केसी चर्चामा आउन भने छोड्दैनन् ।
पैसा कमाउने निर्माता र नायक
सबै चलचित्र निर्माण गर्ने सबैले पैसा कमाउन सकेका छैनन् ।  अभिनेत्री करिश्मा मानन्धरले ‘बाबु साहेब’मा घाटा खाए पछि अमेरिका नै जानु प¥यो । सरोज खनालले चलचित्र उद्योगमा भविष्य देखेनन् र अमेरिका गए । लोकेन कार्कीको ठूलो बजेटको चलचित्रले लगानी पनि उठाउन सकेन ।
सिमान्त उदासले एक पटक चलचित्र बनाए पछि यो उद्योग बाटै हराए । रेश मरहट्टाको ठुलो लगानी बालुवामा पानी खन्याए जस्तै भयो । भुवन केसी यस्ता नायक तथा कलाकार हुन् जसले बनाएका सबै चलचित्र सफल भए पैसा कमाए । उनले नेपाली बाबु र करोड पति बनाए । दुवैले उनलाई करोडपति बनायो । अहिले उनी ड्रिम गर्ल बनाउने तयारीमा छन् ।
विवाह र विवाद
भुवन बहुविवाह गर्ने अभिनेतकोे सूचीमा अग्रस्थानमा आउँछन् । उनले विजया केसीसँग मागी विवाह गरे । चलचित्रमा लागेपछि उनको विभिन्न महिलासँग नाम जोडियो । यसले विवादको रुप लिएपछि विजया र भुवनले सम्बन्ध विच्छेद गरे । त्यसपछि उनले दार्जलिङकी सुस्मिता बमजनसँग विवाह गरे । तर यो सम्बन्धमा पनि उनलाई सजिलो भएन । त्यसको कारण थियो विभिन्न महिलासँग उनको नाम जोडिनु ।
यही बिचमा सुस्मिताले एउटा छोरो जन्माईन । तर सुस्मिता र भुवनबीचको विवाद रोकिएन । अन्तत उनीहरुले सम्बन्ध विच्छेद नै गरे । उनीहरु छुट्टिएको झण्डै दुई वर्ष भैसक्यो । भुवनकी जेठी श्रीमती विजया अमेरिकामा छोरासँग बस्छिन् । सुस्मिताले एक भारतीय व्यापारी रोहन जैसवालसँग विहे गरिन् ।
अहिले भुवन छोरा अनमोलसँग बस्छन् । अनमोल पनि चलचित्र उद्योगमा नायकका रुपमा भित्रिसकेका छन् । जेरी चलचित्रका अभिनेता अनमोलको अहिले जेरीकै अभिनेत्री आना शर्मासँग प्रेम सम्बन्ध रहेको चर्चा छ । धेरै महिलासँग नाम जोडियो । दुई वटा विहे गरे तर अहिले भने भुवन एक्लै छन् ।
– एरेडियो अडियो डटकम र उज्यालो अनलाईन डटकमको सहकार्यमा
