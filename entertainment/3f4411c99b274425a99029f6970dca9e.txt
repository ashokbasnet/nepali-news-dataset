यी हुन् बायाँ हाते बलिवुड सेलिब्रेटी

काठमाडौं, चैत ८ – सहकर्मी सुनिल ग्रोभरलाई रक्सी खाएर पिटेका कारण कमेडियन कपिल शर्मा अहिले चर्चामा छन् । त्यस्तै उनले सुनिललाई पिटेको कुरालाई ओझेलमा पार्नको लागि आफूले विवाह गरेको भन्दै बाल्यकालकी साथी भवनित चुतुर्थीसँगको एक तस्बिर सेयर गरे जसले पनि उनलाई चर्चामा ल्याएको छ । आफ्नो कमेडीबाट करोडौं दर्शक हँसाउने उनले यति बेला भने आफ्नो नराम्रो हर्कतका कारण करोडौं दर्शक तथा फ्यानहरुलाई हँसाए । तर उनले यो मामिला पारीवारिक भएको भन्दै मिडियाकर्मीहरु समक्ष यो विषयलाई नतन्काउन पनि आग्रह गरेका छन् । कपिलको ट्यालेण्ट हामी सबैको माझमा छ । उनलाई मन नपराउने सायदै होलान् । तर उनको बारेमा एउटा कुरा तपाईंलाई थाहा नहुन पनि सक्छ कि उनी लेफ्ट ह्याण्डेड हुन् । कपिल दाहिने हातको साटो देब्रे हातको प्रयोग गर्छन् । यही प्रसंगमा आज हामी बलिवुडका लेफ्ट ह्याण्डेड सेलिब्रेटीको बारेमा चर्चा गर्दैछौँ ।
अमिताभ बच्चन
बलिवुडका महानायक अमिताभ बच्चनले अहिलेसम्म सयौं सफल सिनेमाहरु बलिवुडका लागि दिएका छन् । पहिले रेडियोमा काम गर्ने सपना बोकेका उनलाई उनको आवाजका कारण अल इन्डिया रेडियोमा काम दिइएन । पछि उनी फिल्म क्षेत्रमा लागे । पातलो र अग्लो भनेर धेरै तनाव खेपेका अमिताभ धेरै संघर्षपछि सफल भएका हुन् । अहिले उनलाई बच्चादेखि बुढासम्मले माया गर्छन् । हाईट र शारीरिक स्ट्रक्चरमा सामान्य हिरो भन्दा केही फरक देखिने अमिताभ पनि लेफ्ट ह्याण्डेड नै हुन् । अर्थात उनी पनि देब्रे हातको प्रयोग गर्छन् । 
अभिषेक बच्चन
जुनियर बच्चन अर्थात अभिषेक बच्चनमा पनि पिता अमिताभकै जिन सरेको छ । यही कारण उनी पनि लेफ्ट ह्याण्डेड नै हुन्  । सिनेमा रिफ्युजीबाट बलिवुडमा ब्रेक लिएका अभिषेकले हालसम्म दर्जनौँ सफल सिनेमा बलिवुडका लागि दिईसकेका छन् । दोस्ताना, हाउसफुल ३, धुम, युवा, गुरु, बोल बच्चन उनका सफल चलचित्र हुन् । उनी अभिनित फिल्म ‘हेरा फेरि–३’ २०१७ मा रिलिज हुनेछ । 
सन्नी लियोनी
पोर्न बाट बलिवुड स्टार बनिसकेकी अभिनेत्री सन्नी लियोनी केही दिन अघि रेडबुल पिएर मातेका कारण चर्चामा आएकी थिइन् । उनले केही तस्विरहरु सामाजिक सञ्जालमा सेयर गर्दै आफू रेडबुल पिएर मातेको जानकारी समेत दिएकी थिइन् । पछिल्लो समय सुन्दरता र अभिनयबाट सबैको मन जितेकी सनी पनि लेफ्ट ह्याण्डेड नै हुन् । ‘बिग बोस सिजन–५’ बाट चर्चामा आएकी सन्नीको वास्तविक नाम करनजीत कौर बोहोरा हो । उनले ‘जिस्म–२’, ‘वान नाइट स्ट्याण्ड’, ‘रागिनी एमएमएस –२’ लगायतका सिनेमामा काम गरिसकेकी छिन् ।
राम कपुर 
सनी लियोनीसँग सिनेमा ‘कुछ कुछ लोछा है’ मा पर्दा बाँडेका टेलिभजन अभिनेता राम कपुर पनि बायाँ हातको प्रयोग गर्छन् । रामले सिनेमा र टेलिभिजन शोहरुमा काम गरेर करोडौँ दर्शकलाई फ्यान बनाएका छन् । उनले मनशुन, वेडिङ्ग, कार्तिक कलिङ्ग कार्तिक, हमसकल्स्, स्टूडेन्ट अफ द एयर, एजेन्ट विनोद, मेरी ड्याड की मारुति लगायतका फिल्ममा काम गरिसकेका छन् । 
आदित्य रोय कपुर 
सिनेमा ‘आशिकी–२’ बाट रातारात स्टार बनेका अभिनेता आदित्य रोय कपुर पनि लेफ्ट ह्याण्डेड बलिवुड सेलिब्रेटी हुन् । च्यानल ‘भि’ मा भिजे भएर करियर सुरु गरेका आदित्यले सिनेमा ‘लण्डन ड्रिम्स’बाट बलिवुडमा डेब्यु गरे । तर उनलाई सिनेमा ‘आशिकी–२’ ले दर्शक माझ लोकप्रिय बनायो । फिल्म ‘ए जवानी हे दिवानी’मा पनि उनको चरित्रलाई दर्शकले रुचाए । आदित्यको पछिल्लो फिल्म ‘ओके जानु’ हो जसले औसत व्यापार गर्यो । त्यस्तै उनले एक्शन रिप्ले, गुजारिस लगायतका सिनेमामा पनि काम गरिसकेका छन् । 
करण जोहर
सिनेमा ‘कुछ कुछ होता है’ बाट सिनेमामा ब्रेक मारेका निर्माता तथा निर्देशक करण जोहर पछिल्लो समय जुम्ल्याहा सन्तानका पिता बनेका कारण चर्चामा आएका छन् । सिनेमा निर्देशन र निर्माणमा सफल करण पनि लेफ्ट ह्याण्डेड हुन् । उनी पनि आम मानिसको जस्तो दायाँ हात नभयर बायाँ हातको प्रयोग गर्छन् । 
शोनाक्षी सिन्हा
सलमान खानको प्रेरणाले सिनेमामा आएकी अभिनेत्री शोनाक्षी सिन्हाको बोल्ने शैली, उनको बानी व्यहोरा र अभिनयका बारेमा हामी सबैलार्ई थाहा छ । तर उनी पनि लेफ्ट ह्याण्डेड हुन् यो कुरा प्रायलाई थाहा नहोला । शोनाक्षी पनि बायाँ हातको  प्रयोग गर्छिन् । उनले अकिरा, दवंग, दवंग २, फोर्स २, लुटेरा, आर राजकुमार लगायतका फिल्ममा काम गरिसकेकी छिन् । उनी अभिनित फिल्म ‘नुर’ अप्रिल २१ मा रिलिज हुँदैछ । 
आयशा टाकिया 
विवाहपछि सिनेमाबाट गाएब भएकी अभिनेत्री आयशा टाकिया अब एउटा नाम नखुलेको सिनेमाबाट कमब्याक गर्दैछिन् जसको काम भने सकिएको छ । पछिल्लो समय उनी सर्जरी गरेर अनुहारको स्ट्रक्चर परिवर्तन गरेका कारण चर्चामा आएकी  थिइन् । अभिनय र सुन्दरताका कारण चर्चामा आउने आयशा बायाँ हात प्रयोग गरेका कारण पनि बेला बखतमा चर्चामा आउँछिन् । आयशा पनि लेफ्ट ह्याण्डेड हुन् ।
आदित्य नारायण झा
उदित नारायण झाका छोरा आदित्य नारायण झा अहिले जि टिभी को रियालिटी शो सारे गमप लिटिल च्याम्स सञ्चालन गरिरहेका छन् । आदित्यले सिनेमा शापित मार्फत अभिनेताको रुपमा सिनेमामा ब्रेक लिए तर सफल भएनन् । अभिनयमा सफल नभए पनि उनी गायन र सञ्चालकको रुमपा भने सफल छन् । उनको  काम र  उनले कमाएको नामको बारेमा त हामी सबैलाई थाहा छ । तर उनी लेफ्ट ह्याण्डेड हुन् सायद यो कुरा कमैलाई थाहा होला । आदित्य स्वयमले केही अन्तर्वार्ताहरुमा आफू लेफ्ट ह्याण्डेड भएको जानकारी दिइसकेका छन् ।  
अभय देओल
देव डी, आयशा, रांझना, जिन्दगी ना मिलेगी दोबारा, ह्याप्पी भाग जाएगी, ओए लक्की लक्की ओए, सांघाई, तेरा क्या होगा जोनी लगायतका सिनेमामा काम गरेका अभिनेता अभयले पनि बायाँ हातको प्रयोग गर्छन् । अर्थात उनी पनि बलिवुडका लेफ्ट ह्याण्डेड सेलिब्रेटी हुन् । अभय प्राय सिनेमामा अरुभन्दा पृथक भूमिकामा देखापर्छन् । उनले निर्देशक इम्तियाज अलिको फिल्म ‘सोचा ना था’ बाट बलिवुडमा डेव्यु गरेका हुन् । 
- उज्यालो र forseenetwork.com को सहकार्य
