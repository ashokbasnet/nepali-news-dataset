१२ दिनमा एक अर्ब डलर कमाउने चलचित्र

पुस १३ – हलिउड चलचित्र स्टार वार्स : द फोर्स अवेकेन्सले नयाँ कीर्तिमान कायम गरेको छ । झण्डै दुई हप्ता अघि प्रदर्शनमा आएको चलचित्र स्टार वार्स सबै भन्दा छिटो एक अर्ब अमेरिकी डलर कमाइ गर्ने चलचित्र बनेको छ ।
यो चलचित्रले प्रदर्शनमा आएको १२ औं दिनमा विश्वभरबाट एक अर्ब डलरको कमाइ गरेको हो । यस अघि यो कीर्तिमान जुरासिक वर्ल्डको नामा थियो । गएको जुनमा प्रदर्शन भएको जुरासिक वर्ल्डले १३ दिनमा एक अर्ब डलरको व्यापार गरेर बनाएको कीर्तिमान स्टार वार्सले तोडेको हो । यस्तै स्टार वार्सले अमेरिकामा क्रिसमसको दिनमा सबै भन्दा बढी कमाइ गर्ने चलचित्रको कीर्तिमान पनि बनाएको छ । अमेरिकामा क्रिसमसको दिनमात्रै यो चलचित्रले ४९ करोड ३० लाख डलर कमाएको थियो । 
– एजेन्सीको  सहयोगमा
