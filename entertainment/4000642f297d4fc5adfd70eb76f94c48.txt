लालजोडी शुक्रबारदेखि प्रदर्शनमा (ट्रेलर सहित)

काठमाडौं, भदौ १७ – सञ्चारकर्मी लक्ष्मण सुवेदीको चलचित्र लालजोडी शुक्रबारदेखि प्रदर्शनमा आएको छ । लक्ष्मण सुवेदीको निर्माण, लेखन, निर्देशनमा बनेको चलचित्रमा हाँस्य सँगै समवेदनाको कथा भएको निर्माण टोलीले जनाएको छ । पत्रकार सुवेदीले निर्देशन गरेको यो दोस्रो चलचित्र हो । यो भन्दा अगाडि सुवेदिले एउटा साथी चलचित्र निर्देशन गरेका थिए ।
पारिवारिक कथाबस्तुमा आधारित यो चलचित्रले सुरुमा हँसाउने र पछि रुवाउने निमार्ण टोलीले बताएको छ । हरितालिका तीजको अवसर पारेर प्रदर्शनमा आएको यो चलचित्रमा ज्योती काफ्ले, रजनी के सी, आयुष्मा कार्की, बुद्धि तामाङ, पुरन थापा, गाविन्द कोइराला, किशोर भण्डारीको अभिनय रहेको छ । चलचित्रको गीतमा राजेश पायल राई र मनिशा पोखरेल स्वर दिएका छन् । शुक्रबारदेखि देशभर प्रदर्शनमा आउने निर्माण टोलीले जनाएको छ ।
ट्रेलर
