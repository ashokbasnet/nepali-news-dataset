अष्ट्रेलियाको कमाई नेपाली चलचित्रमा
 राजन घिमिरे, सिड्नी
धन भएर मात्र हुँदैन , अष्ट्रेलियामा धन भएका नेपालीहरूको जमात ठूलै छ तर सबै भन्दा ठूलो कुरा ईच्छा शक्ती र मन हो ।
आफ्नो पुरानो क्षेत्र र मूलुकको कला अनि संस्कृति र भाषा लाई केही गरौ भन्ने सोच बोकेर नाफा घाटा वा परिस्थिति जे भएपनि अष्ट्रेलियाबाटै नेपाली सिनेमा निर्माणलाई निरन्तर रूपमा अगाडि बढाईरहेका दिनेश पोखरेल जस्ता चलचित्रकर्मी पनि छन् ।
उनि बिगत १० बर्षदेखी अष्ट्रेलियामा छन , तर यता दुःख गरेर कमाएको पैसालाई नेपाली सिनेमामा लगाएर आफ्नो भित्री ईच्छा पनि पूरा गरेका छन उनले । नेपाल रहँदा सिनेमा हल संचालक र चलचित्र बितरकको रूपमा चिनिएका दिनेशले त्यो पुरानो आफ्नो क्षेत्र र सम्बन्धलाई तोड्न सकेनन् ।
उनि भन्छन , मेरो जिबनमा चलचित्र निर्माण ब्यबसाय मात्र होईन , यो त नेपाल र मलाई नजिक बनाईराख्ने माध्यम पनि हो , जून कारणले गर्दा नेपाली चलचित्र संगको मेरो पुरानो संम्बन्ध बांचेको छ , जहाँ गए पनि म चलचित्रलाई छोड्न सक्दिन ।
प्रबासबाट निरन्तर रूपमा नेपाली चलचित्रमा लगानी गर्ने नेपालीमा संभवतस् दिनेश नै पहिलो नेपाली होलान् । अष्ट्रेलियामा नै बसेर दिनेशले अहिले सम्म तीन वटा चलचित्रमा लगानी गरिसके , पहिला उनले बनाए चलचित्र नाई नभन्नु ल २ त्सपछी उनले बनाए भूल भुलैया र अहिले नाई नभन्नु ल ४ । नाई नभन्नु ल ४ लाई नेपाल र अष्ट्रेलियामा एकैपटक रिलीज गर्ने भएका छन् उनले ।
यो चलचित्रले नेपालमा चैत्र २६ र त्यही दिन अष्ट्रेलियाका करिब १० वटा शहरहरूमा पनि एकै पटक रिलीज भएर नयां इतिहास लेख्ने भएको छ । यतिमात्र होईन, दिनेश नेपालको एफ डि कम्पनिसँग मिलेर नेपालको ईटहरीमा खुल्न लागेको सुबिधा सम्पन्न मल्टीप्लेक्स हलको एक लगानीकर्ता पनि हुन ।
नेपाली सिनेमाप्रतिको यो लगाबमा दिनेश खुशी पनि छन , उनि नेपाली चलचित्रलाई अष्ट्रेलियामा देखाउनुलाई भाषासँग जोड्छन् । अष्ट्रेलियामा रहेका नयां पुस्ताले नेपाली भाषा बुझ्न छाडिसके र उनिहरूलाई आफ्नो भाषा सिकाउन अभिभाबकहरू पनि अल्छी गर्छन , तर चलचित्रले थोरै भएपनि सहयोग पुग्छ भन्ने मेरो उद्देश्य पनि हो , उनले भने । एन आर एन अष्टेलियाका उपाध्यक्ष समेत रहेका दिनेश घाटा वा नाफा र जे जस्तो अबस्था आएता पनि नेपाली चलचित्र क्षेत्रसंगको आबद्दतालाई आफू जिबन पर्यन्त नछाड्ने प्रतिबद्धता ब्यक्त गर्छन ।

