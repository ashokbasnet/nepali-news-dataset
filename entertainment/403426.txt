धरानमा सुन्दरीको क्याटवाक

शुक्रबार बेलुका धरानका पूर्वमेयर मनोजकुमार मेन्याङ्वोले सञ्चालन गरेको होटल कञ्चनजंघाको वातावरण रंगीन थियो ।
होटलको अघिल्लो भागमा तिहारको झल्को आउने गररि झिलिमिली बत्ती बालिएका थिए । पछिल्लो भागमा ‘हाई भोल्टेज म्युजिक’मा सुन्दरीहरु ‘क्याटवाक’ गरिरहेका थिए ।  ‘एसडव्लु फेसन परेड’ नामको कार्यक्रममा स्थानीय नयाँ, पुराना २२ मोडल र्‍याम्पमा उत्रिए ।
भिन्टेज इभेन्ट्सको आयोजना तथा र्‍याम्पवक मोडल एजेन्सीको संयोजनमा भएको फेशन शोमा परेड स्प्लेन्डर बुटिककी हेमा राईले तयार पारेका पहिरनमा मोडलहरु ठाँटिएका थिए । 
ललित राईले कोरियोग्राफी गरेको फेशन परेडमा मोडलहरु व्राइडल, पार्टि वेयर, ढाका कुर्ति, लेहेङ्गा, लिम्वु जाति मेख्ली र मायाराज फेसन स्टोरको मिक्स क्याजुअल पहिरनमा देखा परे । कार्यक्रममा मुन लाइट डान्स सेन्टरका कलाकारले नृत्य तथा स्थानिय गायकहरुले गीत गाएर दर्शकलाई थप मनोरञ्जन प्रदान गरेका थिए ।

