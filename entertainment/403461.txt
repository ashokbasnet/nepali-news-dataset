यूएइमा पहिलो पटक प्रशान्त तामाङ

नयाँ बर्षको अवसर पारेर आयोजना हुन लागेको सांकृतिक कार्यक्रमका लागि चर्चित गायक प्रशान्त तामाङ यूएइ पुग्ने भएका छन् । ‘नयाँ बर्ष धमका’ नाम दिइएर आयोजना हुन लागेको सांकृतिक कार्यक्रममा दर्शकको माग आएपछि प्रशान्तलाई लैजान लागिएको आयोजकले बताएको छ ।
प्रशान्तका अलवा नायिका तथा मोडल नम्रता सापकोटा, संचारकर्मी तथा कलाकार श्याम अर्याल, हाँस्य कलाकार देवीराम पराजुली, भीजे विवेक खतिवडा लगायत सहभागी हुँदैछन् ।  अप्रिलको १४ र १५ तारिखमा दुबइ, रसल्खेमा र सारजाहमा कार्यक्रम आयोजना हुन लागेको हो ।
प्रशान्तले आफ्ना चर्चित गीतहरु कार्यक्रममा गाउनेछन् । तेश्रो इन्डियन आइडियल बनेपछि चर्चामा रहेका प्रशान्तले गोर्खापल्टन, परदेशी जस्ता नेपाली चलचित्र पनि खेलिसकेका छन् ।

