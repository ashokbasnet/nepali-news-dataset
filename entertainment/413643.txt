‘पानी पर्‍यो’को सक्कली भिडियोलाई कभरले जित्यो

चलचित्र निर्देशकका लागि नयाँ पुस्ताका दर्शक वास्तवमै चुनौति हुन सक्छन् भन्ने पुष्टि हुन थालेको छ । पछिल्लो समय युट्युबवाट सार्वजनिक भएको एउटा चर्चित गीतलाई त्यही गीतको कभरले पछारेपछि ‘गुरु भन्दा चेला जान्ने’ उखान चरितार्थ हुने संकेत देखिएको छ ।

अल्मोडा राना उप्रेतीको ‘पानी पर्‍यो’ बोलको गीतमा बनेको भिडियोलाई २४ मार्च २०१६ मा युट्युबमा राखिएको छ भने अहिलेसम्म २ लाख १० हजार दर्शकले हेरेका छन् ।
सोही गीतको कभर भिडियो ५ अप्रिलमा युट्युबमा राखिएको छ । अहिलेसम्म ५ लाख ८० हजार दर्शकले हेरिसकेका छन् । गीतको सक्कली भिडियोमा सागर राजको निर्देशन छ भने कभर भिडियोको निर्देशन सबिन कार्कीले गरेका छन् । यसैले पनि अबका नयाँ पुस्ताले म्यूजिक भिडियो र चलचित्रका निर्माता, निर्देशक र कोरियोग्राफरलाई चुनौती दिन थालेका छन् ।


