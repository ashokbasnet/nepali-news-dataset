नेपथ्यले दुबई ततायो (फोटो फिचर)

उमाकान्त पाण्डे/उज्यालो । दुबई (यूएई) , जेठ ८ - यसै पनि खाडी मुलुक यूएईमा दिउसोको तापक्रम ४५ डिग्री सेल्सियस भन्दा माथि हुन्छ । प्राय धेरै नेपालीका कार्यक्रम शुक्रबार दुबईको बरदुबई वरपरका होटलका सभाहल , मेट्रोपार्क , नेपाली चोक आसपास हुने गर्छन् । शुक्रबार  सार्वजनिक विदा हुने भएकोले प्राय सघंसस्था , तथा आयोजकले पनि शुक्रबारको दिनलाई शुभ दिनको रुपमा लिने गर्छन् ।
तर यो साता भने त्यसो भएन । शुक्रबारको एकदिन अघि बिहीबार सन्ध्याकालिन प्रहरबाट नेपथ्यले दुबई ततायो । दुबइको अल नेसरल्यान्ड क्लब करामाको स्टेडियममा आयोजित नेपथ्य लाईभ कन्सर्ट दुबईले पहिलो पटक दुबई तताएको हो । भूकम्प पीडितका लागि राहत संकलन गर्ने उद्देश्यले सांगीतिक समुह नेपथ्यले दुबईमा कार्यक्रम गरेको हो । बिहीबार स्थानीय समय अनुसार बेलुका ८ बजेदेखि सुरु भएको नेपथ्यको प्रस्तुती निरन्तर राति ११ बजेसम्म चलेको थियो । नेपथ्यका अमृत गरुङले आफ्नो आवाजमा सजिएका चर्चित गीत स्टेजमा गाएका थिए ।
गायक अमृत ग’?ङले विदेशी भूमिमा रहेका नेपालीले आपतमा परेको राष्ट्रलाई उठाउन परदेशमा रहेका नेपालीको महत्वपूर्ण साथको खाचो भएकाले पुननिर्माणमा जुट्न सबैलाई हौसाएका थिए । मैना पोखरी“ , रेशम , यो जीन्दगानी , भेडाको उनजस्तो , ’घर हाम्रो पोखरालाई, घर हाम्रो नेपाल’ भनेर गाउंदा सवै दर्शकले ताली द्वारा स्वागत गरिरहेका थिए ।

दुबईमा बस्दै आएका जस पाइजा र राजन अधिकारीको सहयोगमा नेपथ्य समुह पहिलो पटक दुबइ आएको हो ।  
पहिले व्यवसायिक उद्देश्यले गर्ने भनिएको कार्यक्रम नेपालमा भूकम्प गएपछि राहत सकंलनमा केन्द्रित गरिएको थियो । कार्यक्रमबाट नाफा नोक्सान जे भए पनि भूकम्प पीडित नेपालीलाई सहयोग गर्ने आयोजकले यसअघि नै सार्वजनिक गरेका थिए भने नेपथ्य समुहले पनि आफ्नो प्रस्तुतीबाट हुने आम्दानीमा थप रकम थपेर सहयोग गर्ने बताएको थियो ।
तस्वीर सौजन्य: उमाकान्त पाण्डे र त्रिलोचन कोइराला  दुबई
