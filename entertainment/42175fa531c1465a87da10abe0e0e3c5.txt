लोकेशन हन्टिङमा ‘छक्का पञ्जा–२’, माग्ने भए फ्रेस

काठमाडौं, वैशाख ३ – सिनेमा ‘छक्का पञ्जा २’ दुईको टोली यतिबेला लोकेशन हन्टिङमा व्यस्त भएको छ । निर्देशक दीपा श्री निरौला, अभिनेता केदार घिमिरे उर्फ माग्ने बुढा, सुमन गीरी, निर्माता मध्येका एक दीपेन्द्र खनिया लगायत अहिले लोकेशन हन्टिङको क्रममा मकवानपूरको चित्लाङ  पुगेका छन् ।  
निर्माण टोलीलले सिनेमाबाट सकेसम्म नयाँ ठाउँ नै दर्शकको लागि पस्किने सोचका साथ लोकेशन खोजीरहेको जानकारी छ । लोकेशन हन्टिङको क्रममा धेरै ठाउँमा पुगिसकेको यस टोलीलाई ललितपूरको छम्पी र काभ्रेको पनौतीले भने मन जितेको छ । तर यी ठाउँहरु पनि फाईनल भने भइसकेका छैनन् ।
माग्ने भए फ्रेस
बिरामी भएका कारण घरमै आराम गरेर बसिरहेका माग्ने बुढा पनि अहिले लोकेशन हन्टिङको लागि हिँडिरहेका छन् । आफूलाई लोकेशन हन्टिङमा हिँड्दा खुबै रमाईलो लागेको र फ्रेस महसुस भएको उनले हामीलाई जानकारी दिएका छन् । चैत्र २८  गते आफ्नो ४३ औँ जन्मदिन मनाउने क्रममा उनले आफू अब ठीक भएको भन्दै फ्यानहरुलाई खुशीको खबर दिएका थिए । 
उज्यालो र forseenetwork.com को सहकार्य
