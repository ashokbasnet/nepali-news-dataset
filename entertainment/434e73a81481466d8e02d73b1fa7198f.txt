काठमाडौंमा इन्टरनेशनल स्पोर्ट्स फिल्म फेस्टिभल हुने

काठमाडौं, माघ २८ - नेपाल खेलकुद महासंघको आयोजनामा फागुन १५ र १६ गते नेपालमा पहिलो पटक नेपाल इन्टरनेशनल स्पोर्ट्स फिल्म फेस्टिभल २०१५ हुने भएको छ ।  
महोत्सवमा नेपालका ६ र अन्तर्राष्ट्रिय ११ गरी कुल १७ वटा फिल्महरु देखाइने बुधवार आयोजित पत्रकार सम्मेलनमा आयोजक नेपाल खेलकुद महासंघका महासचिव टीएस ठकुरीले जानकारी दिनुभयो । 
महोत्सवलाई अन्तर्राष्ट्रिय सिनेमा, टेलिभिजन, खेलकुद महासंघ (एफआइसिटिएस) ले स्विकृती दिएको आयोजकले जनाएको छ । एफआइसिटिएस इटालीमा रहेको स्पोर्ट्स फिल्म फेस्टिभलको विश्वब्यापी संगठन हो । यो सस्थाले १६ भन्दा वढी मुलुकमा स्पोट्स फिल्मको आयोजना गर्दछ । र विश्वका ११३ राष्ट्रहरु यसका सदस्य हुन् । यो संस्था अन्तर्राष्ट्रिय ओलम्पिक कमिटिबाट मान्यताप्राप्त छ । नेपाललाई ११ फिल्महरु एफआइसिटीएसले नै उपलब्ध गराएको हो । त्यसमा विश्व खेलकुदमा राम्रा फिल्महरु रहेको जनाइएको छ । महोत्सव नेपाल पर्यटन बोर्डमा प्रदर्शन गरिने छ । आयोजकले जनाए अनुसार पहिलो आयोजना भएकोले महोत्सवमा देखाइने फिल्महरु विच प्रतिस्पर्धा गराइएको छैन ।
महोत्वसका निर्देशक निरञ्जन राजवंशीले नेपाली खेलकुदलाई फिल्मसँग गाभेर नेपाली खेलकुद र खेलाडीको विकासमा टेवा पु¥याउने उदेश्यले कार्यक्रमको आयोजना गरेको बताउनुभयो । 
महोत्सवका बेला देशका खेलाडीहरु, खेलक्षेत्रका निर्णायक तहमा रहने ब्यक्तिहरु, फिल्म क्षेत्र, पर्यटन र अन्य क्षेत्रकालाई हामी जोड्ने नेपाल खेलकुद महासंघका अध्यक्ष सूर्य थपलियाले बताउनुभयो । 
प्रदर्शनमा देखाईने नेपाली फिल्महरु :
हरिबहादुर ( गिनिज बुक अफ वर्ल्ड रेकर्डधारी धावकको जीवनीमा आधारित)
सुनकली ( डोल्पाका महिला खेलाडीले जितेको फुटबल कथा)
वियोन्ड द बाउन्ड्री ( क्रिकेटर शरद भेषावकर र राहुक विकको संघर्ष कथा)
वल्र्डकप इन नेपाल (नेपालले विश्वकप खेल्ने सपना बुनिएको नेपाली फुटबलको कथा )
टिम नेपाल ( वीरगंजको एउटा फुटबल टोलीले रक्सौलमा गएर खेलेको फुटबलको कथा )
