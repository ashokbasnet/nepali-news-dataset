ठमेलको डिस्कोमा अनु र बेनिसाको र्‍याम्प
काठमाडौ । नायिका अनु शाह, बेनिसा हमाललगायतका कलाकार एकसाथ र्‍याम्पमा उत्रिने भएका छन् । फाइर डिस्को लन्च ठमेलले आउँदो शनिबार नायिकालाई र्‍याम्पमा उतार्ने तयारी गरेको हो ।
‘फाइर अन द ‘याम्प’ नाम दिइएको फेसन सोको कोरियोग्राफर दिनेश शाही हुन् ।
शाहीका अनुसार कार्यक्रममा अनु र बेनिसाका अलवा अन्तराष्ट्रिय मोडल दिपक घिमिरे, मिष्टर नेपाल सदिप पोखरेल, गणेश अग्रवाल, सुरज चिल्वाल र मोडल नहिन शाहीले पनि र्‍याम्प नाप्नेछन् ।
फेसन सोमा १२ युवा र १६ युवति व्यवसायिक मोडलहरुले पनि क्याटवाक गर्दैछन् । सोमा वडी विल्डिङ, युनिक ड्रेस क्याजुवल ड्रेसलगायत ६ सिक्वेलमा फेसन प्रर्दशन गरिनेछ ।
कार्यक्रममा धिरज राई, कमल खत्री, रबिन दर्शन शाही र रमिता भण्डारी ,बुनु राईलगायतले गीत प्रस्तुत गर्ने भएका छन् ।

