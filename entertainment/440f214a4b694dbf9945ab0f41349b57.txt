धम्की दिएको आरोपमा सिमसिमे पानी .... गायिका रेखा शाह दम्पति पक्राउ

काठमाडौं, पुस २७ - चर्चित लोक गीत सिम सिमे पानीमा .... की गायीका रेखा शाहका दम्पतीलाई प्रहरीले पक्रेको छ ।
काठमाडौंको नागार्जुनका सुवासराज काफ्लेलाई धम्की दिएपछि रेखालाई श्रीमान इन्द्र गुरुङ्गसहित पक्राउ गरिएको महानगरीय प्रहरी परिसर काठमाडौका प्रवक्ता प्रहरी उपरिक्षक विश्वराज पोखरेलले जानकारी दिनुभयो ।
सुवासका छोरा सन्दिपले आफूहरुलाई १ करोड ४६ लाख रुपैयाँ तिर्न बाँकी रहेको भन्दै धम्की दिएपछि सुवासले प्रहरीलाई खबर गरेका थिए ।
शाह दम्पतीले सन्दिपलाई ७३ लाख रुपैयाँ सापट दिएको र त्यसको ब्याजसमेत जोड्दा अहिले बढेर १ करोड ४६ लाख पुगेको दावी गरेका छन् । यसबारे थप अनुसन्धान भइरहेको प्रहरी उपरिक्षक पोखरेलले जानकारी दिनुभयो ।
