लामो समयपछि भट्टराईको म्युजिक भिडियो सार्वजनिक

काठमाडौं, जेठ १५ – गायक नबिन के भट्टराईको नयाँ गीत सार्वजनिक भएको छ । तिमीलाई भन्छु बोलको गीतको म्युजिक भिडियो भट्टराईले आफ्नो यूटुब च्यानलबाट सार्वजनिक गरेका हुन् ।
भट्टराईले लामो समयपछि म्युजिक भिडियो सार्वजनिक गरेका हुन् ।  गीती श्लोकमा रहेको गीतको म्युजिक भिडियोलाई अस्ट्रेलियामा जीवन रसाइली र नेपालमा ज्ञानेन्द्र शर्माले छायांकन गरेका हुन् ।  

भिडियोलाई निशान घिमिरेले सम्पादन गरेका हुन् ।  गीतको शब्द र संगीत गायक भट्टराईकै रहेको छ भने संगीत संयोजन मोहित मुनालले गरेका छन् । स्टेरियो रेकर्डले यो म्युजिक भिडियो बजारमा ल्याएको हो ।
