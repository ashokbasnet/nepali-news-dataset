जगदिश समालको ‘आज पनि’ (भिडियोसहित)

काठमाडौं, मंसिर ६ – गायक जगदिश समालको नयाँ आधुनिक गीत ‘आज पनि’ को म्युजिक भिडियो सार्वजनिक भएको हो । म्युजिक जोयले बनाएको म्युजिक भिडियो आइतबार युट्युब मार्फत सार्वजनिक गरिएको हो ।
जगदिश समालको सुमधुर स्वरमा रहेको गीत आरबी खड्काले लेखेका हुन् भने संगीत अर्जुन रसाइलीले भरेका छन् । चन्दा सिंहले एरेन्ज गरेको गीतको म्युजिक भिडियोमा जीवन भट्टराई, अनु शाह र बालकलाकार रयन बिष्टले अभिनय गरेका छन् ।

मनोज बिष्टको निर्देशनमा तयार भएको म्युजिक भिडियोको छायाँकन ज्ञानेन्द्र शर्मा हुमागाईंले गरेका हुन् । समालले सात वर्षपछि गाएको गीतको म्युजिक भिडियोको सम्पादन टेकेन्द्र शाहले गरेका छन् ।
