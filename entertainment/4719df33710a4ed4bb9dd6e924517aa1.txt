चलचित्र लुट बेल्जियममा

सन्तोष न्यौपाने/बेल्जियम,जेठ ४ — बेल्जियमको ब्रुज शहर स्थित एभरेस्ट नेप्लिज समाजले कास्की जिल्लामा भएको दैवि प्रकोपमा परेकाहरुको सहयोगका लागि चलचित्र लुटको च्यारिटी शो गर्ने भएको छ ।

 
समाजले आगामि मे २८ तारिखका दिन सो चलचित्र प्रदर्शन गर्न लागेको हो ।


चलचित्र लुटले नेपालका विभिन्न शहरहरुमा प्रदर्शनको ५१ दिन मनाउन सफल भएको थियो । यस भन्दा अगाडि सो चलचित्र बेल्जियमकै अन्य शहरहरु आन्तरपेन र लुवेनमा प्रदर्शन भइसकेको छ ।

चलचित्र प्रदर्शनबाट उठ्ने रकम गतहप्ता पोखरामा सर्दिखोलामा आएको बाढीले ज्यान गुमाएकाहरुका परिवारलाई राहत स्वरुप प्रदान गरिने एभरेस्ट नेप्लिज समाज बेल्जियमका उपाध्यक्ष  कृष्ण श्रेष्ठले जानकारी दिनु भयो ।


 

संस्थाले ब्रुज र यस आसपासका शहरमा बस्ने नेपालीलाई चलचित्र हेर्न आएर सहयोग गरिदिन आग्रह गरेको छ । एभरेस्ट नेप्लिज समाजले बेल्जियममा नेपाली भाषा संस्कृति संरक्ष्ँणका लागि बिशेष रुपमा काम गर्छ ।
