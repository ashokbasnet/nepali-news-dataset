‘हिटलर’का लागि नायिका फाइनल, सोहितसँग समियाको जोडी

चलचित्र ‘हिटलर’का लागि नायिका फाइनल गरिएको छ । अष्टनारायण पिक्चर्सले यो चलचित्र निर्माण गर्न लागेको हो । लामो समयदेखि यसको निर्माणपक्ष नायिकाको खोजीमा लागेको थियो । नायिका नपाउँदा चलचित्रको छायांकन सुरु हुन सकेको थिएन ।
चलचित्र निर्माणमा मोसन पिक्चर्स र लोचन घिमिरे फिल्मस्ले पनि सहकार्य गर्नेछन् । चलचित्रलाई सौरभ ढकालले निर्देशन गर्दैछन् । चलचित्रका लागि सोहित मानन्धर फाइनल भैसकेका छन् ।
चलचित्रका लागि समिया बर्तौलालाई फाइनल गरिएको हो । धेरै यूवतीको अडिसनपछि मोडल समियालाई फाइनल गरिएको निर्देशक ढकालले जानकारी दिएका छन् ।
नायिका फाइनल गरिएपछि दशैपछि चलचित्रको छायांकन सुरु हुने निर्देशकले जानकारी दिएका छन् र रोमान्टिक प्रेमकथामा यो चलचित्र निर्माण हुनेछ ।

