भारतको कोठीबाट दुई नेपाली चेलीको उद्धार

बाँके, वैशाख ९ –  भारतको कोठीमा बेचिएका  दुई नेपाली चेलीको उद्धार गरिएको छ ।
माइती नेपालले भारतको क्राईम ब्राञ्च र रेस्क्यू फाउण्डेशनको सहयर्कामा नयाँ दिल्लीस्थित जिवी रोडबाट १७ र १८ वर्षीया दुईजना युवतीको उद्धार गरेको हो । उनीहरुसँगै एक वर्षीया नाबालिकाको पनि उद्धार भएको छ ।
उद्धार गरिएकी १७ वर्षीया युवती नुवाकोटकी हुन् भने १८ वर्षीया युवतीले आप्mनो घर नेपालको पर्सा र भारतको विहार बताउने गरेको माइती नेपाल नेपालगञ्जका कार्यक्रम संयोजक केशब कोइरालाले जानकारी दिनुभयो । १८ वर्षीया युवतीकी एक वर्षकी छोरी समेत रहेकी छन् । उनी १३ वर्षको उमेरमा भारतको कोठीमा बेचिएको पाइएको माइती नेपालले जनाएको छ ।
उद्धार गरिएकालाई नयाँ दिल्लीस्थित नारी निकेतनको सेल्टरमा राखिएको छ । जिवी रोडको  ६४ नम्बर कोठीमा ७ जना नेपाली युवतीलाई जवरजस्ती यौन पेशामा लगाइएको सूचना प्राप्त भएको उद्धारका लागि माइती नेपालको टोली पुग्दा पहिले नै सूचना पाएर नेपाली युवतीलाई अन्यत्र स्थानान्तरण गरिसकिएको पाइएको उद्धार कार्यमा संलग्न कोइरालाले जानकारी दिनुभयो ।
