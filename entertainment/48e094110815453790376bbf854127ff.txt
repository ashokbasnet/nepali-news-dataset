गायक धिरज राईको नयाँ एल्बम ‘लभ बल्याड’ बजारमा

काठमाडौं, मंसिर ४ – नेपालका माइकल ज्याक्सन भन्ने गरिएका गायक धिरज राईले सोह्रौ एल्बम लब बल्याड सार्वजनिक गर्नुभएको छ । 
गायक राईले २ सय ५० भन्दा बढी गीतमा स्वर दिनुभएको छ । लभ बल्याडमा पाँचवटा गीत समावेश छन् । जलाइदिन्छु म, जुनेली रात, एक दिन, छोडि यो संसार र तिम्रा नयन गरि पाँचवटा गित समावेश गरिएको  एल्बममा धिरज राईकै स्वर, संगित र शब्द रहेको छ । 
राई लेखक पनि हुनुहुन्छ । पेशामा ओभरसियर भए पनि गीतसंगीतबाट प्रख्यात राई स्वर र संगीतका धनी हुनुहुन्छ । गीत संगीतको क्षेत्रबाहेक उहाँ अङ्ग्रेजीका शिक्षक पनि हुनुहुन्छ ।
