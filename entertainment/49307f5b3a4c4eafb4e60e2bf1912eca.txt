लरवरिएका आवाजहरु विमोचित

राजेन्द्र कार्की/उज्यालो । जाजरकोट, माघ १६ - तस्विर भित्रको मन पहिलो कृति वनाएर  गजल विद्यामा कलम चलाउन थालेकी  शारदा पाठकले फेरि अर्का  कृति  तयार पारेकी छिन् ।

गोरखा जिल्लामा  जन्मिएर  काठमाडौंमा वसोवास  गर्दै  आएकी पाठकले यस अघि  जाजरकोटका  केहि सन्दर्भहरु जोडेर  तस्विर भित्रको मन   प्रकाशन गरेकी थिइन् ।  

महिला तथा वालवालिकाको क्षेत्रमा  काम गर्न जाजरकोटमा पुगेकी  पाठकले   जाजरकोट वसाइकै क्रममा  साहित्य यात्रालाई निरन्तरता  दिएकी छिन् । उनको दोश्रो कृति  लरवरिएका आवाजहरुको  जाजरकोट जिल्ला अदालतका  न्यायाधिस  मेदिनीप्रसाद पौडेलले विमोचन गर्नुभयो ।

स्थानीय गजल घरको आयोजनामा भएको कार्यक्रममा जिल्ला न्यायाधिस पौडेल र जिविसका योजना अधिकृत कुलबहादुर जिसीले कृतिको समिक्षा गर्नुभएको थियो ।
