मनिषा कोइरालाको शल्यक्रिया सफल

मंसिर २६ – अभिनेत्री मनिषा कोइरालाको अमेरिकामा पाठेघरको शल्यक्रिया गरिएको छ । अमेरिकाको न्यूयोर्कस्थित म्यानहटनमा रहेको स्लोन केटरिङ क्यान्सर सेन्टरमा नेपाली समय अनुसार मंगलबार बिहान नौ बजेतिर शल्यक्रिया गरिएको हो ।

 

शल्यक्रिया सफल भएको मनिषका मेनेजर सुब्रोतो घोसलाइै उद्धृत गर्दै हिन्दुस्तान टाइम्सले जनाएको छ । समाचारमा मनिषाकी आमा, बुबा प्रकाश र भाई सिद्धार्थ पनि सँगै रहेको उल्लेख छ ।

४२ वर्षीय कोइरालाको शल्यक्रिया गर्न चिकित्सकलाई ६ घण्टा भन्दा धेरै समय लागेको थियो ।

मनिषा क्यान्सरबाट पीडित भएपछि गएको नोभेम्बर २८ मा अस्पताल भर्ना भएकी थिइन् ।
