सञ्जय दत्तद्वारा अदालतमा आत्मसमर्पण

जेठ २ - बलिउड अभिनेता सञ्जय दत्तले मुम्बईको टाडा अदालतमा आत्मसमर्पण गरेका छन् ।
सन् १९९३ मा मुम्बई आक्रमणमा प्रयोग भएका हतियार राखेकोमा दोषी ठहर भएका दत्तलाई अदालतले शनिवार भित्रमा आत्मसमर्पण गर्न समय दि भएपनि त्यसको २ दिनअघि नै उनी अदालतको शरणमा पुगेका हुन् ।
उनले अदालतमा समर्पण गर्न लागेपछि अदालत परिसरमा उनका समर्थक र सञ्चारकर्मीको भिड लागेको थियो ।
सञ्जय दत्तले अभिनय गरिरहेका केही चलचित्रको काम पुरा नभएका कारण उनलाई केही दिनको समय दिन निर्माताहरुले निवेदन दिएपनि अदालतले फेरी समय थप्न अस्वीकार गरेको थियो ।   यसअघि बैशाख ४ गतेका दिन भने अदालतले उनलाई ४ हप्ताको समय थप गरेको थियो ।
अवैध हतियार राखेको आरोप प्रमाणित भएपछि गएको मार्च २१ तारिखमा भारतीय सर्वोच्च अदालतले दत्तलाई पाँच वर्षको जेल सजाँय सुनाएको थियो ।
यसअघि डेढ वर्षको जेल सजायँ पूरा गरिसकेका ५३ वर्षिय दत्त अब साढे तीन वर्ष जेलमा बस्ने छन् ।
- भारतीय सञ्चार माध्यमको सहयोगमा
