तेश्रो लिङ्गीले गाईजात्रे उत्सव गर्ने

रमेश गिरी/उज्यालो । भक्तपुर साउन १६ - गाईजात्राको अवसर पारेर नीलहिरा समाजले यसवर्ष तेश्रो अन्तराष्ट्रिय गाईजात्रे उत्सवको आयोजना गर्ने भएको छ । हाम्रो समान पहुँच एवं नीलहिरा समाजले भक्तपुरमा गरेको पत्रकार सम्मेलनमा समाजकी कार्यक्रम अधिकृत ज्योती थापाले शुक्रवार पोखरामा गाईजात्रे उत्सव गर्ने बताउनुभयो ।

 

लुकेर रहेका तेश्रो लिङ्गी तथा समलिङ्गीहरु खुलेर प्रस्तुत हुन तथा आफूले चाहेको लुगा, गहना एवं सौन्दर्यका सामाग्री लगाउन र आफूले चाहे जसरी हिड्डुल गर्न सक्ने हुनका लागि कार्यक्रमको आयोजना गर्न लागेको उहाँले बताउनुभयो । पोखरामा आयोजना गरिने कार्यक्रममा बिभिन्न १० भन्दा बढी देशका तेश्रो लिङ्गी तथा समलिङ्गीहरुको सहभागिता रहने छ ।
कार्यक्रममा देशभरका र विभिन्न देशका तेश्रो लिङ्गी तथा समलिङ्गी गरेर १० हजार भन्दा बढीको सहभागिता रहने थापाले बताउनुभयो ।
कार्यक्रममले समलिङ्गी तथा तेश्रो लिङ्गीलाई खुलेर बाहिर आउन र राज्यलाई आफ्नो उपस्थिति देखाउन एवं जनचेताना अभिबृद्धि गर्नका लागि आयोजना गर्न लागेको कार्यक्रममा बिभिन्न बाजागाजा, झाकी लगायत गाईजात्रे प्रस्तुती र रयालीको आयोजना गरिने भएको छ । आउदो १९ गते हुने कार्यक्रममा पोखराको फेवातालमा २० वटा डुङ्गामा सजावट गरेर सुन्दरी तेश्रो लिङ्गी एवं समलिङ्गीहरुले बिभिन्न कार्यक्रम गर्ने समाजले जनाएको छ ।
