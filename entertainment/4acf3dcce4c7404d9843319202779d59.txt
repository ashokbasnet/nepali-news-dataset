अमिताभले ट्वीटरमा सबैलाई पछि पारे

काठमाडौं, जेठ १९ – बलिउडका महानायक अमिताभ बच्चन सामाजिक सञ्जालका पनि महानायक बनेका छन् । सामाजिक सञ्जाल ट्वीटरमा अमिताभका फलोअर्सको संख्या एक करोड ५० लाख भन्दा धेरै पुगेको छ । यो सँगै अमिताभ ट्वीटरमा सबैभन्दा धेरै फलोअर्स हुने बलिउड अभिनेता बनेका छन् ।
सबैभन्दा धेरै ट्वीटर फलोअर्स हुने बलिउड कलाकारमा अभिनेता शाहरुख खान दोस्रो स्थानमा छन् । ट्वीटरमा शाहरुखका एक करोड ३३ लाख फलोअर्स छन् । यस्तै अभिनेता अमिर खानका एक करोड २९ लाख तथा अभिनेत्री प्रियंका चोपडाका ९८ लाख भन्दा धेरै फलोअर्स छन् । अमिताभले सन् २०१० मा ट्वीटर एकाउन्ट बनाएका थिए । उनले अहिलेसम्म ४१ हजार भन्दा धेरै ट्वीट गरेका छन् ।
