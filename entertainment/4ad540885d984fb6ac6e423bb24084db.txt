झमकलाई मलेशियामा रहेका नेपालीको सहयोग

भुमीराज पराजुली/उज्यालो । मलेशिया, फागुन ३ - साहित्यकार झमककुमारी घिमिरेको सम्मानमा भन्दै मलेशियामा रहेका नेपालीहरुले झण्डै डेढ लाख रुपैयाँ संकलन गरी नेपाल पठाएका छन् ।

 

एक महिना लगाएर संकलित १ लाख ३६ हजार २ सय ४० रुपैयाँ अभियानकर्ता तथा एनआरएन मलेशियाका अध्यक्ष शंकरबहादुर पौडेलको नामबाट बिबिसीका पत्रकार रबिन्द्र मिश्रको नाममा नेपाल पठाएईएको अर्का अभियानकर्ता बलराम थापाले जानकारी दिनुभयो ।

एनआरएन मलेशियाका अध्यक्ष पौडेल, थापासहितका मलेशियामा रहेका झिल्के नेपाली, टेकराज भट्टलगायतको पहलमा यो रकम संकलन गरिएको हो ।

शारीरिक रुपमा अशक्त भएर पनि खुट्टाले लेखेर नेपाली साहित्य क्षेत्रलाई अतुलनिय योगदान गरेका कारण घिमिरेको सम्मानमा रकम संकलन गरेर नेपाल पठाईएको थापाले जानकारी दिनुभयो ।
