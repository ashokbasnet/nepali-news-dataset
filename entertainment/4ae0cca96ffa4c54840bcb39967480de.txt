ओस्कार विजेता 'गान्धी' का निर्देशकको निधन

भदौ ९ —  लोकप्रिय नायक एवमं ओस्कर पुरस्कार विजेता निर्देशक रीचर्ड अटेनबोराउको निधन भएको छ। ६ दशकसम्म चलचित्र क्षेत्रमा लागेका रीचर्डको ९० वर्षको उमेरमा निधन भएको उनका छोरा माइकल अटेनबोराउलार्इ उधृत गर्दै बिबिसीले जनाएको छ।
उनले २० वर्ष लगाएर निर्देशन गरेको गान्धीले सन् १९८२ मा आठ वटा एकेडमी अवार्ड जितेको थियो । आठ मध्ये उत्कृष्ट निर्देशन र चलचित्र विधाको दुर्इ पुरस्कार उनले जितेका थिए।   हलिउडका थुप्रै चलचित्रमा काम गरेका अटेनबोराउले यूनिसेफ लगायतका केहि मानविय सहयोग गर्ने संस्थाको गुडविल एम्बेसडर भएर पनि काम गरेका थिए। ब्रिघटन रक, ग्रेट एस्केप, जुरासिक पार्क, मिराकल अन थर्टी फोर्थ स्ट्रिट लगायत उनका उत्कृष्ट चलचित्र हुन्। ६ वर्ष अघि भर्याङ्गबाट खसेर व्हिलचेयरको सहायता लिनु परेका अटेनबोराउको निधनको कारणबारे उनको परिवारले केहि  खुलाएको छैन।
