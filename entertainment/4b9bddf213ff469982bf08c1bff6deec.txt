२०१५ का लगानी उठाउन नसक्ने बलिउड चलचित्र

पुस १२ – बलिउड चलचित्र उद्योगमा वर्ष २०१५ मा एक सय ५० भन्दा बढी चलचित्र प्रर्दशनमा आए । केहीले निकै चर्चा र व्यावसायीक सफलता पाए । भने केही चलचित्र चर्चामा त रहे तर बक्सअफिमा राम्रो प्रदर्शन गर्न सकेनन् । चर्चाका रहेका केही चलचित्रले लगानी पनि उठान सकेनन् ।
सानो बजेटमा बनेका तितली, बजरिया तथा एङग्री इन्डियन गाडेस जस्ता चलचित्रले निकै चर्चा कमाए । यस्तै केही ठूला बजेटका चलचित्रले पनि प्रदर्शनअघि निकै चर्चा पाए । तर प्रदर्शनभएपछि दर्शकले रुचाएनन् र लगानी पनि उठाउन सकेनन् । समिक्षकले पनि यस्ता चलचित्रलाई फ्लपको शंज्ञा दिए ।

वर्षको सुरुमा प्रदर्शन भएको चलचित्र तेवरको निकै चर्चा भएको थियो । अर्जुन कपुर, सोनाक्षी सिन्हा तथा मनाज वाजपेयी अभिनित चलचित्रमा सलमान खानका फ्यानलाई लोभ्याउन मे तो सलमान का फ्यान बोलेको गीत समावेश गरिएको थियो । झण्डै ४० करोडको लागतमा बनेको तेवरले झण्डै ३९ करोड भारुको व्यापार गर्‍यो ।
फेब्रुअरीमा प्रदर्शन भएको अर्जुन रामपाल, ज्याकलिन फर्नान्डिज तथा रणवीर कपुर अभिनित चलचित्र रोयले पनि राम्रो व्यापार गर्न सकेन । ४० करोडको लागतमा बनेको यस चलचित्रले मात्रै ५८ करोड भारुको व्यापार गर्‍यो । 
अमिताभ बच्चन, कमल हसनकी छोरी अक्षरा तथा दक्षिण भारतीय अभिनेता धनुष अभिनित समिताभले पनि राम्रो कमाइ गर्न सकेन । यसले मात्रै २२ करोड ४६ लाख भारु कमायो । 
दिवाकर बेनर्जीको निर्देशनमा तयार भएको सुशान्त सिंह राजपुत अभिनित चलचित्र डिटेक्टिभ ब्योमकेश बख्शीले पनि राम्रो व्यापार गरेन । चर्चामा रहेको यस चलचित्रको लागत ३५ करोड थियो भने कमाइ जम्मा ३२ करोड भारुको हाराहारीमा मात्रै रह्यो ।
एक सय २० करोडको लागतमा बनेको रणवीर कपुर तथा अनुष्का शर्मा अभिनित बाम्बे वेलवेट फ्लप सावित भयो । अनुराग कश्यपको निर्देशनमा बनेको यस चलचित्रले ३० करोड भारु पनि कमाउन सकेन । 
सन् १९८३ मा आएको चलिचित्र हिरोको रिमेक हिरोले पनि राम्रो व्यापार गरेन । सलमान खानले आदित्य पन्चोलीका छोरा सुरज पन्चोली तथा सुनिल सेट्टीकी छोरी अथियालाई लिएर बनाएको यस चलचित्र लगानी उठाउन सकेन । 
ऐश्वर्या राय बच्चनको पुनरागमनका कारण चर्चामा रहेको जज्बाले पनि राम्रो व्यापार गर्न सकेन । ३० करोडको लागतमा बनेको यस चलचित्रको कमाइ मात्रै ३३ करोड भारु रह्यो । 
क्वीन जस्तो सुपरहिट चलचित्र बनाएका निर्देशक विकास बहलीको चलचित्र सानदारले पनि राम्रो व्यापार गरेन । शाहिद कपुर, पञ्कज कपुर तथा आलिया भट्ट अभिनित यस चलिचित्रले दर्शकको मन तान्न सकेन । 

यस्तै विद्या वालन अभिनित हमारी अधुरी कहानी, कंगना रानवतको कट्टी बट्टी, अभिषेक बच्चनको अल इज वेल पनि सुपर फ्लप सावित भए । यस्तै मेघना गुल्जारको निर्देशनमा बनेको राम्रो चलचित्र तलबारले पनि व्यापार राम्रो गर्न सकेन । यो चलचित्र निकै राम्रो बनेको भएपनि दर्शनले हलसम्म गएर हेर्न मन गरेनन् । 
– एजेन्सीको सहयोगमा
