साझा पुरस्कार ‘त्रासमा इश्वर’का सर्जक ठाकुर बेल्वासेलाई

काठमाडौं, असोज १४ – २०६९ सालको साझा पुरस्कार ठाकुर बेल्वासेले पाउनु भएको छ ।
साझा प्रकाशनले हरेक बर्ष प्रदान गर्ने पुरस्कार ‘त्रासमा इश्वर’ कविता संग्रहका लागि बेल्बासेलाई प्रदान गर्ने निर्णय गरिएको साझा प्रकाशन सञ्चालक समितिका सदस्य अनिल पौडेलले जानकारी दिनुभयो ।
पुरस्कारको राशी ५१ हजार रुपैया रहेको छ । बेल्वासले कवितामा इश्वरप्रतिको आस्थालाई मौलिक चेतनाको रूपमा गर्नु भएको छ ।  कविता संग्रहमा समसामयिक धारका ३७ वटा कविता समेटिएका छन् ।
त्यस्तै २०६९ सालको बाल साहित्य पुरस्कार हाम्रा कथा बालकथा सग्रहका लागि शारदारमण नेपाललाई, साझा लोक सस्कृति पुरस्कार नविन नेपाल र मैथिली भाषा कृतिका लागि भोला झालाई तथा साझा लोक साहित्य पुरस्कार दशावतार बालन  लोकनातकका लागि डाक्टर कुसुमाकर न्यौपानेलाई प्रदान गर्ने निर्णय भएको पौडेलले जानकारी दिनुभयो ।  
पुरस्कारको राशी जनही १५ हजार रुपैयाँ छ । त्यस्तै साझा प्रकाशनले गरिमा सम्मानबाट पद्यतर्फ बद्री भिखारी र गद्यमा अभय श्रेष्ठलाई प्रदान गर्ने निर्णय गरेको छ । पुरस्कारको राशी जनही १० हजार रुपैयाँ छ । छिट्टै नै एक कार्यक्रम गरी यी पुरस्कार प्रदान गरिने पौडेलले बताउनुभयो ।
