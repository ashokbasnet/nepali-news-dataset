संगीतमय बन्यो फिदिम

फिदिम, पुस १६ – फाल्गुनन्द गोल्डकप फुटबल प्रतियोगितामा रमाइरहेको फिदिम शुक्रबार बेलुका संगीतमा झुम्यो । फिदिम उच्च माविको खेल मैदान दिनैभरि फुटबलमय थियो भने बेलुका झमक्क परेपछि संगीतका सुमधुर धुनहरु गुञ्जिए । 
शुक्रबारको फुटबल प्रतियोगिता सकिएपछि मञ्जरी कला केन्द्रले अयोजना गरेको बृहत सांगीतिक साँझ कार्यक्रममा हजारौँ संगीतप्रेमीहरु झुम्मिए । झमक्क साँझ परेपछि सुरु गरिएको काक्रममा स्थानीय कलाकारहरुको प्रस्तुतिपछि राष्ट्रिय स्तरका कलाकारहरुले दर्शकलाई गीत संगीतको तालमा झुमाए । 
जति साँझ पर्दै गयो उति नै कार्यक्रम स्थलमा दर्शकहरुको भीड लागेको थियो । आयोजक संस्था मञ्जरी कला केन्द्रका अध्यक्ष केवल तामाङका अनुसार कला र पर्यटनको एक साथ विकास गर्न बृहत सांगीतिक कार्यक्रमको आयोजना गरएको हो ।
