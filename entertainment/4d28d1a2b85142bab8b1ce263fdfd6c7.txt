इन्जिनियरिङ कोर्स बिनानै इन्जिनियर भएकी अभिनेत्री स्वेता

काठमाडौं, पुस २४ – अभिनेत्री स्वेता खड्का अभिनयमा मात्रै हैन अन्य व्यवसायमा पनि संलग्न छिन् । कामको बारेमा बोल्दै उनी भन्छिन्, मैलै काममा एकदमै राम्रो साथ र सहयोग पाएको छु । म जे कामको थालनी गर्र्छु त्यो सफल हुन्छ । स्वेताको दरबार मार्गस्थित राइजिङ मलमा हिमालयन जाभा नामको कफी शप छ । उनले यो कफी शप आफ्ना शुभ चिन्तक र मिडिया कर्मीहरुसँगको भेटघाटलाई सहज बनाउन खोेलेकी हुन् ।  
कफी शप बाहेक स्वेताले इन्टेरिअर डिजाइनिङलाई पनि अघि बढाइरहेकी छिन् । उनको आफ्नै इन्जिनियरिङ अफिस छ । उनी स्वयम एक इन्टेरिअर डिजाइनर हुन् । यति मात्रै हैन उनी इन्द्रेणी गु्रपमा पनि आवद्ध छिन् । 
सबै कामलाई एकसाथ कसरी अघि बढाउनु भएको छ ? भन्दा उनी भन्छिन्, कुनै पनि कामको हामीले सुरुवात मात्रै गर्नुपर्छ । पछि गएर एउटा टिम बन्छ अनि सबै काम टिमले नै ह्याण्डिल गर्छ । सबै कामहरुलाई सधैँ आफूले हेर्न पर्दैन । सबै कम्पनीमा स्टाफहरु हुनुहुन्छ । उहाँहरुले नै सम्हाल्नुहुन्छ । 
इन्जिनियरिङ कोर्स बिनानै इन्जिनियर भएकी स्वेता  
स्वेताले कुनै इन्जिनियरिङ कोर्स भने गरेकी छैनन् । तर उनी एक इन्जिनियरको रुपमा चिनिएकी छिन् । उनी कामको अनुभवले इन्जिनियरिङ अफिस खोलेर बसेकी छिन् । स्वेता कलेज पढ्नेताका एक इन्जिनियरिङ्ग कम्पनीमा काम गर्थिन् । दुई तीन बर्ष काम गेर संगालेको अनुभवले हाल उनी इन्टेरिअर डिजाइनरको रुपमा काम गरिरहेकी छिन् । यस बोमा उनी भन्छिन्, सबै कुराहरु पढेर मात्रै हैन परेर पनि गर्न सकिन्छ ।
उज्यालो र forseenetwork  सहकार्य ।
