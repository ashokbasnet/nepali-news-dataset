काठमाडौंमा थ्रि डि फिल्मको भिडन्त हुने

काठमाडौं, मंसिर २८ – नेपालमा पहिलो पटक हुन लागेको छोटा एनिमेटेड चलचित्रहरुको प्रतिस्पर्धा ‘वान फिल्म थ्री–डी एनिमेसन च्यालेन्ज २०११’ को तयारी अन्तिम चरणमा पुगेको छ । माया एनिमेशन एकेडेमीको आयोजनामा पुस ७ गते काठमाडौंमा हुने प्रतिस्पर्धाका लागि अन्तिम मनोनयन सार्वजनिक गरिएको छ । 

 

कमलपोखरी स्थित कुमारी क्युएफएक्स सिनेमा घरमा हुने प्रतिस्पर्धाका लागि ८ वटा एनिमेटेड चलचित्र मनोनयनमा परेको कार्यक्रमका संयोजक रमेशमान श्रेष्ठले जानकारी दिनुभयो । 

 

कुन कुन चलचित्र परे मनोनयनमा ?

 

१. नलेज

निर्देशकः अंकित के.सी.

निर्माण संस्थाः एडिएन

अवधिः ७ मिनेट ५० सेकेन्ड


एक किशोरको पढ्ने चाह र उसको बाध्यताका कारण गर्नुपर्ने मजदुरीको कथा ।


२. सेरु 

निर्देशकः दीपक लिम्बु

निर्माण संस्थाः स्केप एनिमेशन स्टुडियो

अवधिः ७ मिनेट ७ सेकेन्ड


एउटा कुकुर र मान्छेबीचको साँचो मित्रताको कथा 


३. स्वीट सिक्स्टीन 

निर्देशकः उज्ज्वल नन्द बज्राचार्य,

निर्माण संस्थाः क्रियटिभ फ्याक्ट्री

अवधिः ३ मिनेट ५५ सेकेन्ड


लोडसेडिङबाट मर्माहत जनतालाई लोडसेडिङको विकल्प के हुन सक्छ भन्नेबारेको चलचित्र


४. द टल टेल 

निर्देशक तथा निर्माण संस्थाः गो १ थ्री डी

अवधिः ५ मिनेट ३३ सेकेन्ड


एउटा मुसा र कछुवाको चतुरताको कथा 


५. व्याड डे 

निर्देशकः सुबिज्ञ रत्न तुलाधर

निर्माण संस्थाः बिग फुट प्रोडक्सन

अवधिः ३ मिनेट २५ सेकेन्ड


एक युवतीको युवक प्रतिको प्रेम, युवकको अर्की युवती प्रतिको लगाव अनि ति युवती सितको ‘डेटिङ’ मा घट्ने घटना 


६. नो लाइट

निर्देशकः सन्देश प्रधान

निर्माण संस्थाः क्युरेन एनिमेशन स्टुडियो

अवधिः ७ मिनेट ५८ सेकेन्ड


लोड सेडिङका कारण अस्तव्यस्त दैनिकी, मानिसले आफ्नो कार्य तालिकामा मिलाउन खोजेको तारम्यता अनि आईपर्ने समस्याको कथा 


७. आशा  

निर्देशकः प्रभाकर क्षेत्री

निर्माण संस्थाः डण्डी बियो प्रोडक्सन

अवधिः ४ मिनेट ५१ सेकेन्ड


स्कुले केटी आशाको साहसको कथा । नेपाली सम्पदा र संस्कृतिको महत्वको कथा


८. एपोथिसिस्

निर्देशकः पुजेश जोशि

निर्माण संस्थाः फ्रयाक्टल

अवधिः ३ मिनेट १९ सेकेन्ड


आदिम शिकारीको आवारा तीरबाट शख्त घाइते योद्धाले मृत्युको मुखमा पुगेर मनन गर्ने आध्यात्मिक देवत्वको कथा ।
