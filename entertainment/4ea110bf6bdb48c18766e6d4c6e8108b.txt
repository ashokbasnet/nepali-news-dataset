वलिउड अभिनेत्री खान मृत भेटिइन्

जेठ २१ – बलिउड नायिका जिया खान मृत अवस्थामा भेटिएकी छन् । २५ वर्षीय खानले सोमबार राति मुम्बईको जुहूमा रहेको आफ्नै घरमा आत्महत्या गरेको स्थानीय प्रहरीले जनाएको छ ।
उनी मुम्बईमा आमा र बहिनीसित बस्दै आएकी थिइन् ।
आमा र बहिनी घर बाहिर गएका बेला उनले आत्महत्या गरेको मुम्बई प्रहरीको भनाई छ । खान केही समयअघिदेखि डिप्रेशनबाट पीडित रहेपनि पछिल्लो समय फिल्म खेल्ने तयारीमा थिइन् ।
यस विषयमा उनी केही फिल्म निर्मातासंगको छलफलमा पनि रहेकी भारतीय सञ्चार माध्यमहरुले जनाएका छन् । उनले सन् २००७ मा रामगोपाल बर्माको निःशब्द चलचित्रबाट अभिनय शुरु गरेकी थिइन् ।
उनले गजनी, हाउसफुल सिनेमा र केही विज्ञापनमा पनि अभिनय गरेकी थिइन् । घटनाप्रति भारतीय कलाकारले दुःख व्यक्त गरेका छन् । घटनाको अनुसन्धान भइरहेको मुम्बई प्रहरीले बताएको छ ।
