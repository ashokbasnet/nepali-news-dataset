आमिरको पिके सचिनलाई मनपर्‍यो

पुस २ – बलिउड अभिनेता आमिर खानको आउँदो शुक्रबार रिलिज हुन लागेको चलचित्र पिके पूर्व क्रिकेटर सचिन तेन्दुलकरलाई मन परेको छ । आमिर खानले सचिनका लागि पिकेको विशेष स्क्रिनिङको आयोजना गरेका थिए ।
चलचित्र हेरिसकेपछि सचिनले पत्रकारसँग आफूलाई पिके अति नै मन परेको बताए । सचिन पिके हेर्ने सबैभन्दा पहिलो दर्शक हुन् । चलचित्रको विशेष प्रदर्शन पछि आमिरले सचिनले चलचिल मन पराए पछि आफूलाई राहत महसुश भएको प्रतिक्रिया दिएका छन् । पिके पुस चार गते अर्थात आउँदो शुक्रबार रिलिज हुँदैछ । यो चलचित्र चार हजार स्क्रिनमा प्रदर्शन हुँदैछ । सचिनले यसअघि धेरै पटक आमिर आफूलाई मन पर्ने कलाकार भएको बताएका थिए । आमिरको यसअघिको चलचित्र थ्री इडियट्स पनि सबै भन्दा पहिले सचिनले नै हेरेका थिए ।  
– एजेन्सीको सहयोगमा
