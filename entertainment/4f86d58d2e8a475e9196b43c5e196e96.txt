आलोक नेम्वाङ मृत फेला

काठमाडौं, कात्तिक २०–चलचित्र तथा म्युजिक भिडियो निर्देशक आलोक नेम्वाङ मृत अवस्थामा फेला परेका छन् ।
काठमाडौंको धापासीस्थित आफ्नै अर्पाटमेन्टमा उनलाई बिहीबार राती झुण्डिएको अवस्थामा फेला पारिएको प्रहरीले जनाएको छ । यसबारे अनुसन्धान भैरहेको प्रहरीले जनाएको छ ।
चलचित्र ‘सानो संसार’ बाट निर्देशन यात्रा सुरुगरेका उनले दुईसय भन्दा बढी म्युजिक भिडियो निर्देशन गरेका छन् । उनले ‘कोही मेरो’ र ‘अझै पनि’ जस्ता चलचित्र पनि निर्देशन गरेका छन् ।
