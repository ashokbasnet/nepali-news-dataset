बन्ने भयो ‘रुट नम्बर २३’, गाडी दुर्घटनाको वास्तविक कथा पर्दामा

वीएफइ, एचएफएन र वीएस फिल्मस्को ब्यानरमा चलचित्र ‘रुट नम्बर २३’ बन्ने भएको छ । आज काठमाण्डौमा पत्रकार सम्मेलनको आयोजना गर्दै वास्तविक कथामा चलचित्र बन्न लागेको जानकारी दिइएको हो ।
समिर बलामीले यो चलचित्रको लेखन तथा निर्देशन गर्नेछन् । महेशराज ढकाल, विक्रम श्रेष्ठ र दीपेन्द्र शाक्य यो चलचित्रका निर्माता हुन् । राजेन्द्र त्रिपाठी चलचित्रका कार्यकारी निर्माता हुन् ।
डेढ करोडको बजेटमा बन्ने भनिएको यो चलचित्रका मुख्य कलाकार पनि फाइनल गरिएको छैन । सुधिर श्रेष्ठले यहि चलचित्रबाट डेब्यू गर्दैछन् । आउँदो बर्षको दशैमा चलचित्र रिलिज गर्ने घोषणा पनि गरियो । फागुण २ गतेबाट यो चलचित्रको छायांकन सुरु हुनेछ ।
चितवनमा एक माइक्रोमा भएको वम विष्फोटको घटनामा यो चलचित्र बन्न लागेको जानकारी दिइयो ।

