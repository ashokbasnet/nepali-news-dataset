भूकम्प प्रभावित विद्यालयको सहयोगका लागि युएईमा सांस्कृतिक कार्यक्रम हुने

उमाकान्त पाण्डे/उज्यालो ।
युएई, वैशाख ९ – सिन्धुपाल्चोकको भूकम्प प्रभावित विद्यालयको  सहयोगार्थ युएईमा सांस्कृतिक कार्यक्रम हुने भएको छ । एनआरएन युएई अलऐन क्षेत्रीय समितिले आउँदो शुक्रबार अर्थात अप्रिल २२ गते सांस्कृतिक कार्यक्रम गर्न लागेको हो ।
सिन्धुपाल्चोकको बतासे ४ मा रहेको कालिका उच्च माविलाई सहयोग गर्ने उद्देश्यले कार्यक्रम आयोजना गरिएको समितिका सचिव जे सागरले बताउनु भयो । कार्यक्रममा नेपालका ६ जना र युएईमै कार्यरत नेपाली कलाकारको समेत प्रस्तुती रहने गैर आवासीय नेपाली संघ युएई, क्षेत्रीय समन्वय परिषद् अलऐनका अध्यक्ष मिन बहादुर नेपालीले जानकारी दिनुभयो । 
कार्यक्रमका लागि नृत्य निर्देशक प्रकाश भट्ट र हाँस्य कलाकार विल्सन विक्रम राई ‘तक्मे बुढा’ युएई आइसकेका छन् । बिहीवार गायक प्रमोद खरेल, शान्ती श्री परियार, साहिमा श्रेष्ठ र याम थापा मगर आउने कार्यक्रम संयोजक मणी लामाले जानकारी दिनुभयो ।
