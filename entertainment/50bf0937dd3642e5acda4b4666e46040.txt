बुवाको लुगा चोरेर लगाउँछन् सलोन !

काठमाडौं, चैत ८ – दर्शक र समय अनुसार सिनेमा बनाउने निर्देशक सोभित बस्नेत   गेटअपमा निकै ध्यान दिन्छन् । अर्को अर्थमा भन्नु पर्दा उनी फेशनेबल हुन रुचाउँछन् । बजारमा चलेको नयाँ डिजाइनको  लुगा उनी किनिहाल्छन् र लगाईहाल्छन् । उमेर ढल्किँदै गएपनि  उनलाई दिन प्रतिदिन चिटिक्क परेर हिड्न मन पर्छ । यहाँ सम्मकी उनले कहिले काही त छोरा सलोनको लुगा पनि लगाएर हिँड्छन् । सोभितका छोरा सलोन पनि अहिले नेपाली सिनेमाका सफल अभिनेताको रुपमा चिनिइसकेका छन् । दुवै जना एउटै क्षेत्रमा भएका कारण पनि उनीहरु ड्रेसअपको मामिलामा एकअर्कालाई सहयोग गर्छन् ।
बुवा छोराको उमेरमा धेरै अन्तर भएपनि शारीरिक  बनावट र उचाईमा खासै फरक नभएका कारण सलोन र सोभितलाई उस्तै र उत्रै लुगाहरु लाग्छन् । सोभित फेशनमा छोरा सलोन भन्दा पनि अगाडि छन् । उनी समय अनुसार बजारमा आएका लुगाहरु किनिहाल्छन् जुन लुगाहरु कहिले काही सलोनले चोरेर लगाउँछन् ।

त्यस्तै यी दुईले त कहिले काही एकले अर्काको लुगा लगाएर घरबाट बाहिर निस्किएपछि मात्रै थाहा पाउँछन् । यस विषयमा सोभित भन्छन्, ‘पहिले थाहै नपाई एकले अर्काको लुगाहरु लगाउने र बाहिर गएपछि ए... मैलै त सलोनको लुगा पो लगाएछु ! भन्ने हुन्छ । अनि सलोनलाई पनि धेरै पटक त्यस्तो भएको छ । कहिले काही कार्यक्रम वा बाहिर निस्किँदा के लाउने ? भन्ने तनाव भएको हुन्छ । त्यसबेला एकले अर्कालाई सुझाव पनि दिने गरेका छौँ । 
केही समय अघि यी दुई बुवा छोराको गर्लफ्रेण्ड पनि एउटै भएको खबर भाइरल भएको थियो । हामीसँगको कुराकानीमा उनले यो विषयको पनि खण्डन गरेका छन् । यस बारेमा बोल्दै उनले भने, ‘यो चाहिँ एकदमै गलत कुरा हो । किन भने यस्तो कुरामा लागियो भने  सम्बन्ध र साइनोको कुनै औचित्य हुँदैन । त्यस माथि पनि सलोन गर्लफ्रेण्डको मामिलामा निकै इमान्दार छ ।’
- उज्यालो र forseenetwork.com को सहकार्य
