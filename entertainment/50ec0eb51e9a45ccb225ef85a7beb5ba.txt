बुबा जस्तै सफल छन् बलिउड सेलिब्रेटीका यी छोरीहरु

कात्तिक ११ – सिनेमा क्षेत्रमा आफ्ना बुवाले जस्तै सफलता पाउने छोराहरुको बारेमा हामीले धेरै पटक पढेका छौँ । तर पिताको जस्तै सफलता पाउने छोरीहरुको बारेमा हामीले कमै पढेका छौँ । हामी बलिउडका सफल  अभिनेताका छोरीहरुले पाएको सफलताका बारेमा चर्चा गर्दैछौं । 
एकता कपुर
सफल निर्माता जितेन्द्रकी छोरी एकता कपूर ज्योतिष विद्यामा विश्वास गर्छिन् । उनी ज्योतिषको सल्लाह अनुसारनै काम गर्छिन् । उनी आफ्ना टेलिभिजन शोहरुमा परम्परालाई कहिल्यै पनि छुटाउँदिनन् । तर उनी फिल्ममा भने मोर्डन र बोल्ड सिनहरु देखाउँछिन् । एकपटक एकतालाई सिनेमा र सिरियलमा यो फरक किन भनेर सोधिएको थियो । जवाफमा उनले सिरियल घर बसेर हेरिन्छ भने फिल्म हेर्न युवायुवतीहरु सिनेमा घरमा जान्छन् भनेकी थिइन् । एकतालाई टेलिसिरियलको क्विन मानिन्छ । 
शोनाक्षी सिन्हा
बुवा शत्रुघ्न सिन्हाको जस्तै सफलता अभिनेत्री शोनाक्षी सिन्हाले पनि पाइसकेकी छिन् । हाल उनी रोमान्टिक अभिनेत्री मात्रै हैन दवंग अभिनेत्रीको रुपमा पनि चिनिएकी छिन् । उनले काम गरेको फिल्म रावडी राथोर, आर राजकुमार सफल भए । पछिल्लो फिल्म अकिराबाट दर्शक माझ उनले आफ्नो नौलो छाप छोडिन् । उनको फिल्म फोर्स २ नोभेक्बर १८ मा रिलिज हुँदैछ । 
रिद्धिमा कपुर
अभिनेता ऋषि कपुर र अभिनेत्री नितु कपुरकी छोरी रिद्धिमाले सिनेमामा चासो देखाईनन् । उनी ज्वेलरी डिजाइनिङगमा अघि बढिन् र सफल पनि भइन् । उनी आर रिद्धिमा कपुर साहानीको नामले अनलाइन ज्वेलरी बेच्छिन् । उनले अमेरिकाबाट फेसन मार्केटिङमा डिग्री गरेकी छिन् ।
ऋद्धा कपुर
९० को दशकमा अभिनेता शक्ति कपुर एक कमेडियन र भिलेनको रुपमा चर्चित भएका थिए । त्यस्तै उनकी छोरी पनि अहिले राम्रो अभिनयका कारण चर्चामा आएकी छिन् । श्रद्धा अहिले सबैको रोजाईकी अभिनेत्री बनेकी छिन् । 
श्रद्धाले सन् २०१० मा फिल्म तीन पत्ती बाट बलिउडमा पाइला टेकेकी हुन् । उनले फिल्म लभका दि एण्ड मा पनि काम गरिन् । तर, आशिकी २ ले उनलाई दर्शक सामु चिनायो । त्यसपछि श्रद्धाले गरेको फिल्महरु एक भिलेन, हेदर, बागी, सफल भए । उनको फिल्म रक अन २ नोभेक्बर ११ मा रिलिज हुँदैछ । श्रद्धा अभिनय मात्र गर्दिनन् गाउँछिन् पनि । उनले फिल्म एक भिलेन र बागीका लागि गीत गाइसकेकी छिन् । 
आलिया भट्ट
महेश भट्टकी छोरी आलिया भट्ट  सानै उमेरमा सफलता पाउने अभिनेत्री हुन् ।  महेश तीन छोरी आलिया, शाहिन र पूजाका पिता हुन् । आलियाले फिल्म संघर्षमा बालकलाकार भएर काम गरिन । त्यसपछि फिल्म स्टुडेण्ट अफ द एयर बाट बलिउडमा डेब्यु गरेकी हुन् । उनले काम गरेका फिल्महरु हम्टी शर्मा की दुल्हनिया, हाइवे, टु स्टेटस्, उड्ता पञ्जाब, शान्दार, कपुर एण्ड सन्स्लगायतका सबै फिल्महरु हिट भएका छन् । सानै उमेरमा आलियाले पाएको सफलता देखेर उनका पिता महेश भट्ट चकित छन् । आलियालाई फिल्म छान्न उनकी दिदी पूजाले निक्कै मद्दत गर्छिन् ।  
करिष्मा कपुर करिना कपुर
करिना कपुरका आमा बुवाको वैवाहिक सम्बन्ध राम्रो हुन सकेन । बबिताले दुवै छोरी करिष्मा र करिनालाई एक्लै सम्हालेकी हुन् । रणधीरले छोरीहरु अभिनयमा लागेको हेर्न चाहेका थिएनन् । यही कारण बबिता श्रीमान्सँग अलग बस्न थालिन् । पहिले करिष्मा अभिनेत्री बनिन् र पछि करिनाले पनि त्यही बाटो रोजिन् । करिष्मा र करिनाले आमा बुवाको बिग्रेमको सम्बन्धमा ध्यान दिएनन् र काममा सफलता पाए । हाल भने उनीहरुको सम्बन्ध सुधारिँदै गएको छ । 
सोनम कपुर र रिया कपुर
अभिनेता अनिल कपुर तीन सन्तानका बुबा हुन् । अनिल फिल्मी करिअरमा सफल छन् । उनीजस्तै उनका छोरीहरु सोनम र  रिया पनि सफल छन् । सोनमले अभिनयमा सफलता पाएकी छिन् भने रियाले फिल्म निर्माण र फेशन डिजाईनिङगमा सफलता पाएकी छिन् । रिया दिदी सोनमकी फेशन मेन्टर पनि हुन् । सोनम सुन्दर देखिनुमा रियाको हात छ ।
जोया अख्तर 
अभिनेता जावेद अख्तर र हनी इरानीको डिभोर्स भएपछि धेरैलाई फरहान अख्तर र जोया अख्तरको भविष्य अन्धकारमा पर्छ भन्ने लागेको थियो । तर उनीहरुले कडा मेहनत गरेर आफ्नो भविष्य उज्जवल बनाए । उनीहरु दुवै सफल छन् । जोयाले सन् २००७ मा कौन बनेगा करोडपतिमा  भाग लिएर २५ लाख रुपैयाँ जितेकी थिइन् । उनले आफूले जितेको पैसा आफ्नी सौतेनी आमा शबानालाई सामाजिक सहयोगको लागि दिएकी थिइन् । जावेद आफूलाई छोराछोरीले निकै गर्वान्वित बनाएको बताउँछन् ।
सुजैन खान
अभिनेता संजय खानकी छोरी अभिनेता ऋतिककी पूर्व पत्नी सुजैन खान पनि उनका पिता जस्तै सफल छिन् । सुजैनले आफूलाई ग्ल्यामर दुनियाबाटै टाढै राखेकी छिन् ।  तर उनले मुम्बईमा इन्टेरियर डिजाइन र डेकोर स्टोर खोलेकी छिन् । जसको नाम द चारकोल प्रोजेक्ट हो । उनले धेरै सेलिब्रेटीको घरमा इन्टेरियर डिजाइन गरिसकेकी छिन् ।  उनले क्यालिफोर्नियाबाट इन्टेरिअरका डिग्री गरेकी छिन् ।
लैला खान
फिरोज खानकी छोरी तथा अभिनेता फरदिन खानकी दिदी पनि बलिउडबाट टाढै रहिन् । तर पनि उनी आफ्नो क्षेत्रमा सफल छिन् । लैला एक पेंटिङग आर्टिस्ट हुन् । उनको पेंटिङगसले देश विदेशमा निकै पंशंसा बटुलिसकेको छ ।
ट्विङकल खन्ना र रिङ्की खन्ना 
अभिनेत्री डिम्पल कपाडीया र सुपरस्टार राजेश खन्नाका दुई छोरीहरु हुन् ट्विङकल खन्ना र रिङ्की खन्ना । सुपरस्टार राजेश खन्नासँग सानै उमेरमा विवाह गरेकी डिम्पलले विवाहको केही समय घरपरिवारलाई दिइन् । उनले सोचे अनुरुप उनको र राजेशको सम्बन्ध राम्रो भएन । उनी आफ्ना छोरीहरु लिएर आफ्नो आमाबुबाको घर गइन् र फिल्ममा काम गर्न थालिन् । उनले फिल्मी करियर सँगसँगै छोरीहरुलाई आफैंले हुर्काइन् । ट्विङकल खन्ना र रिङ्की खन्नाले पनि उनकै बाटो समाए । ट्विङकलले बलिउडमा राम्रो काम पाइन र निरन्तरता पनि दिइन् । तर, रिङ्कीको फिल्मी करियर सोचे अनुरुप अघि बढेन । उनी फिल्मी दुनियाँबाट बाहिरिइन र घर गृहस्थि सम्हाल्न थालिन् ।   फिल्ममा काम गरेको केही समय पछि ट्विङकल खन्ना इन्टेरियर डिजाइनिङमा लागिन् । उनी त्यसमा सफल पनि भइन् । साथै, उनी डेलि न्यूज एण्ड एनालिसिस को पपुलर कोलुमिस्ट हुन् । उनको किताब मिस्टर फनीवोन्स् पनि सर्वाधिक रुचाइएको किताब हो ।  
त्रिशला दत्त
संजय दत्तकी पहिलो श्रीमती ऋचाकी छोरी त्रिशला पनि सफल छिन् । उनी हाल फेशनको दुनियाँमा आफ्नो करिअर बनाइरहेकी छिन् । उनले न्युयोर्कको जोन जे कलेज अफ क्रिमिनलबाट कानुन विषयमा डिग्री गरिसकेकी छिन् । उनले आफ्नो पहिलो ड्रिम ट्रेसेज हेयर एक्शटेंशन लाइन पनि खोलिसकेकी छिन् ।
उज्यालाे र forseenetwork.com काे सहकार्य
