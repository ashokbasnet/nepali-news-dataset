धनी बाबुकी विग्रिएकी छोरीको कथामा ‘ब्याइफ्रेन्ड’ बन्दै

आदिवासी थारु समुदायको पहिचान बोकेको चितवन सौराहको वछौलीस्थित थारु सांकृतिक संग्रालयमा चलचित्र ‘ब्वाइफ्रेन्ड’को एक गीतको छायांकन गरिएको छ । ‘तेरी लच्के लि जब कमरिया’ बोलको गीतको छायांकन वछौलीमा गरिएको हो ।
यो भोजपुरी गीत हो, जुन नेपाली चलचित्रमा प्रयोग गरिएको छ । कृष्ण खनाल र सूर्य वुढाथोकीको निर्माणमा तयार भैरहेको चलचित्र ‘ब्याइफ्रेन्ड’लाई मदन घिमिरेले निर्देशन गरिरहेका छन् । चलचित्रमा समावेश ४ गीतमध्ये ३ गीतको छायांकन चितवनमै गरिएको छ । एउटा धनी बाबुका छोरीहरु कसरि विग्रन्छन् भन्ने कथामा यो चलचित्र निर्माण भैरहेको छ ।
समाजको विकृतीलाई उजागर गर्ने कथामा यो चलचित्र बनिरहेको निर्देशक घिमिरेले बताए । चलचित्रमा नायिका तथा मोडल महिमा सिलवालसाग पुष्कर रेग्मीले रोमान्स गरिरहेका छन् । चलचित्रमा सरोज खनाल, मोहन निरौला लगायतको पनि अभिनय छ । मौनता श्रेष्ठको लेखनमा तयार भैरहेको चलचित्रलाई कृष्ण श्रेष्ठले खिचिरहेका छन् ।

