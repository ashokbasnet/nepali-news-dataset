नारीको कथामा ‘परिणाम’, मुकेशसँग सारिकाको जोडी

हरि पराजुलीको निर्माण तथा निर्देशनमा तयार भएको चलचित्र ‘परिणाम’ माघ २१ गतेबाट प्रदर्शनमा आउने भएको छ । पदम निरौला कार्यकारी निर्माता रहेको यो चलचित्रको आज पत्रकार सम्मेलनको आयोजना गर्दै प्रदर्शन मिति घोषणा गरिएको हो ।
कार्यक्रममा बोल्दै चलचित्रका निर्देशक पराजुलीले नारीको कथामा यो चलचित्र बनेको बताए । नारीले आफ्नो सुरक्षा आफै गर्नुपर्छ भन्ने कथामा यो चलचित्र बनेको उनको भनाई छ । चलचित्रमा मुकेश ढकाल, सारिका घिमिरे, झरना रिसाल, किसन सुनार, असिम शेर्पा, मुक्ति उपाध्याय, दिलकुमार क्षेत्री, चन्दन गोस्वामी, संजय न्यौपानेको मुख्य भूमिका छ । 
नारायण घिमिरेको कथा, माधव शर्माको पटकथा तथा संवाद, एनबी महर्जन र कुमार महर्जनको एक्सन, कृष्ण बस्नेतको गीत र संगीत, कमल राई र प्रिया पराजुलीको नृत्य, शिव ढकालको छायांकन, तारा थापाको सम्पादन छ ।

