बिष्णुभक्तलाई श्रद्धाञ्जली दिन ओलीदेखि रामचन्द्रसम्म प्रज्ञा पुगे(फोटो फिचरसहित)

मंगलबार बेलुकी नाटकमा अभिनय गर्दा गर्दै निधन भएका रंगकर्मी विष्णुभक्त फुयाँललाई अन्तिम श्रद्धाञ्जली दिनका लागि देशका चर्चित नेतादेखि कलाकार प्रज्ञा प्रतिष्ठान पुगेका छन् ।
उनको शवलाई काठमाण्डौको प्रज्ञा प्रतिष्ठानमा बिहान ११ बजेदेखि दिउँसो २ बजेसम्म राखिएको थियो । उनलाई अन्तिम श्रद्धाञ्जली दिनका लागि नेकपा एमालेका अध्यक्ष केपी ओली पुगेका थिए । उनले फूल अर्पण गर्दै उनलाई अन्तिम श्रद्धाञ्जली दिए । यस्तै, एमालेका वरिष्ठ नेताद्धय झलनाथ खनाल र माधवकुमार नेपाल पनि उनलाई श्रद्धाञ्जली दिन पुगेका थिए ।
नेपाल सरकारका मन्त्रीहरुले पनि विष्णुभक्तलाई अन्तिम श्रद्धाञ्जली दिदै सम्मान अर्पण गरेका थिए । सूचना तथा संचारमन्त्री राम कार्की, नागरिक उड्यन तथा संकृती मन्त्री जीवनबहादुर शाही, शहरि विकास मन्त्री अर्जुननर सिंह केसीले उनलाई अन्तिम श्रद्धाञ्जली दिए ।

यस्तै, एमालेका नेता योगेश भट्टराई पनि उनलाई श्रद्धाञ्जली दिन प्रज्ञा पुगेका थिए । नेपाली कांग्रेसका नेता रामचन्द्र पौडेल सहित विभिन्न नेताहरु उनलाई श्रद्धाञ्जली दिन पुगे ।
   
यस्तै, नेपाली चलचित्र, सांगीतिक तथा नाट्य क्षेत्रका चर्चित कलाकारहरुले फुयाँललाई फुलमाला र खदा ओढाएर अन्तिम श्रद्धाञ्जली दिएका थिए । मंगलबार बेलुकी राष्ट्रिय नाचघरमा ‘महर्षी याज्ञ वैल्क्य’ नामक नाटकमा अभिनय गर्दा गर्दै उनको निधन भएको थियो । राजा जनकको भूमिका उनले निर्वाहा गरिरहेका थिए । कलाकार फुयाँलको अन्तिम इच्छा पनि नाटकमा अभिनय गर्दा गर्दै मर्न पाउँ भन्ने थियो ।
 
    
उनको आजै पशुपति आर्यघाटमा अन्तिम दाहासंकार गरिएको छ । ७९ बर्षका फुयाँल नेपाली नाट्य कर्ममा ५० भन्दा बढी बर्षदेखि सक्रिय रुपमा लागेका थिए । उनले थुप्रै चलचित्र र टेलिसिरयलमा पनि अभिनय गरेका छन् । हाँस्य सिरियल ‘तितो सत्य’मा ‘यू आर माई लभ’ थेगोका कारण उनी अझ चर्चित बनेका थिए ।
तस्बिरः कमल प्रसाई 

