तराई र पहाडको कुरा गर्दै नीशा र प्रज्वल

चलचित्र ‘मेरो देश’मा समावेश ‘तराई झरेर’ बोलको गीतको भिडियो रिलिज गरिएको छ । यो चलचित्र प्रजातन्त्र दिवसको अवसर पारेर फागुण ६ गतेबाट देशभर रिलिज हुँदैछ ।
यो गीतमा चलचित्रका मुख्य कलाकार नीशा अधिकारी र प्रज्वल गिरीलाई फिचरिङ गरिएको छ । सार्वजनिक गरिएको गीतमा मधेस र पहाडको सम्बन्ध अझ मजबुत बनाउने कुरा देखाइएको छ ।
अप्सरा देवकोटा र रुपक चौधरीको स्वर, वीवी अनुरागीको संगीत, उदय सापकोटा’सुरेन’को शब्द यो गीतमा छ । यो गीतको भिडियोलाई वीपी हाइवेदेखि सुनकोशीको तिरसम्म छायांकन गरिएको छ । देव नेपालले यो चलचित्रको निर्देशन गरेका हुन् ।
चलचित्रमा आयुष रिजाल, एलिजा प्रधान, ध्रुव कोइराला, निर शाहको पनि अभिनय देख्न सकिन्छ । उदय सापकोटाले यो चलचित्रको निर्माण गरेका हुन् । रविन्द्र बरालको कोरियोग्राफी रहेको यो गीतलाई किरणराज थापाले सम्पादन गरेका हुन् ।


