२ बर्षपछि आयो ‘सारङ्क’को फस्टलुक

कलाकार विरेन्द्र हमालले आफू निर्देशित चलचित्र ‘सारङ्क’को फस्टलुक सार्वजनिक गरेका छन् । निर्माण भएको झण्डै २ बर्षपछि चलचित्रको फस्टलुक पोष्टर, ट्रेलर र गीत रिलिज गरिएको हो ।
अमेरिकामा प्रिमियर भएपछि यो चलचित्र नेपालमा रिलिज गरिने उनको भनाई छ । यो चलचित्रमा सपना सिंह ठकुरी, सुवर्ण खड्का, आकाश श्रेष्ठ, नवराज कार्की लगायतका कलाकारको मुख्य भूमिका छ । सागरसिंह ठकुरीको पटकथा तथा संवाद रहेको यो चलचित्रमा विष्णु बाँस्तोलाको छायांकन, विरेन शाक्यको संगीत र किरण दाहालको एक्सन छ ।
निर्देशक हमालले काठमाण्डौमा आयोजित पत्रकार सम्मेलनमा भने-‘यो चलचित्र देशभक्तिले भरिएको छ ।’ चलचित्रमा समावेश सबै एक्सनको दृश्यको निर्देशन महिला द्धन्द्ध निर्देशक किरण दाहालले नै गरेकी हुन् । ‘सारङ्क’को अर्थ माहुरीको झुण्ड हो ।


