टी टकः पहिला राजेश हमाल, अहिले पल शाह मनपर्छः रश्मी तामाङ

पाँचसय बढी म्युजिक भिडियोमा काम गरेकि छिन् मोडल रश्मी तामाङले । केहि चलचित्रबाट पनि उनलाई प्रस्ताव आएको थियो । तर, म्युजिक भिडियोमै मन बसेकाले चलचित्रलाई ध्यान दिइनन् । म्युजिक भिडियोमै नाम र दाम देखेकी रश्मी तामाङसँग अनलाइनखबरले गरेको टी-टकः
बिहान कति बजे उठ्नु हुन्छ ?
६ बजे उठिसकेको हुन्छु ।
उठेपछि के गर्नुहुन्छ ?
ब्यस्त भएकाले खासै केहि गर्दिन । दुई गिलास पानी पिउँछु । त्यसपछि कफी खान्छु ।
दिनमा कति कप कफि पिउनुहुन्छ ?
जाडोमा त हुन्छ हो, ४/५ कप ।
ब्रेकफाष्टमा के लिनुहुन्छ ?
त्यस्तो स्पेशल केहि छैन । जे तयार छ त्यहि खान्छु । प्रायः ममीले बनाइदिनुहुन्छ ।
आजको कार्यक्रम ?
दिउँसो एउटा डान्स कम्पोजका लागि जानु छ । अरु केहि छैन ।
फेशवुक कत्तिको चलाउनहुन्छ ?
हल्का । बिहान उठेपछि चलाउँछु । दिउँसो एकछिन र बेलुका सुत्नु भन्दा अगाडि एकछिन चलाउँछु ।
ब्लक कतिलाई गर्नुभयो ?
पुग्यो होला ३ हजार जति । नराम्रो सन्देश पठाउनेहरुलाई ब्लक गर्छु ।
के गर्दा तपाईलाई रमाईलो लाग्छ ?
साथीभाइसँग भेट्दा र परिवारसँग घुम्न जाँदा रमाईलो लाग्छ ।
मन पर्ने हिरो ?
पहिला राजेश हमाल मनपथ्र्यो । अहिले पल शाह मनपर्छ ।
पल शाहसँग भेट भएको छ ?
अहँ, अहिलेसम्म भेट भएको छैन । उहाँसँग काम गर्ने मन छ ।
तपाई कत्तिको राम्री हुनुहुन्छ ?
मेकअप गर्दा त राम्रै देखिन्छु । त्यत्तिकै त खासै राम्री देखिन्नँ ।
ऐना अगाडि दिनमा कति पटक उभिनुहुन्छ ?
घरबाट निस्कनु अगाडि एकपटक ।
ऐना नभएको भए जीन्दगी कस्तो हुन्थ्यो होला ?
खै । ऐना नभएको भए पनि त्यहि अनुसारको कुनै सिष्टम हुन्थ्यो होला ।
दिनमा कति खर्च गर्नुहुन्छ ?
गाडीको तेलसहित ३-४ हजार खर्च हुन्छ ।
प्रेम प्रस्ताब कत्तिको आउँछ ?
त्यो त आइहाल्छ नि । कसैले मोबाइलमा म्यासेज गर्छन् त कसैले फेसबुकमा पठाउँछन् ।
त्यस्तो प्रस्ताब राख्नेलाई के भन्नुहुन्छ ?
म तिमीलाई मन पराउँदिन भनेर राम्रैसँग संझाउँछु ।

