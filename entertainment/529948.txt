टी टकः घर ढिला पुग्दा श्रीमतिको गाली खुबै खाइन्छः भरत सिटौला

पछिल्लो समय ‘चिसो-चिसो हल्का’ बोलको भिडियो लिएर दर्शकमाझ आएका छन्, गायक भरत सिटौला । अहिले चर्चाको शिखरमा रहेका सिटौला स्टेज कार्यक्रममा ब्यस्त छन् । ५० भन्दा बढी गीतमा स्वर दिएका सिटौलाको चार एल्बम आईसकेको छ । उनैसँग अनलाइनखबरले गरेको टी-टकः
बिहान कति बजे उठ्नुहुन्छ ?
ढिलोमा ७ बजे उठिसक्छु ।
उठेपछि ?
पानी खान्छु । ग्रीन टि खान्छु अनि दुई घण्टाजति क्लबमा बिताउँछु ।
ब्रेकफाष्ट के खानु हुन्छ ?
ब्रेकफाष्ट खासै त्यस्तो खान्नँ । खाएको बेला एकपिस टोष्ट खान्छु ।
आजको कार्यक्रम ?
सांगीतिक कार्यक्रमका लागि धुर्मुस, सुन्तली, साङ्गे बा र म भोली अष्टे्रलिया जाँदैछौं । अहिले त्यसैको लागि सामान प्याक गर्दैछु । दिउँसो केहि म्युजिक ट्रयाक बनाउन जानुछ । अनि साथीहरुको अलिकति सामान पनि लगिदिनु पर्नेछ । त्यसका लागि साथीको आफन्तहरुसँग भेटघाट पनि छ ।
दिनमा कति खर्च हुन्छ ?
सामान्य पनि हजारदेखि १५ सय त भै नैै हाल्छ ।
केटि फ्यान कति छन् ?
थुप्रै हुनुहुन्छ ।
कस्तो कुरा गर्छन् ?
पहिला-पहिला त प्रेमका कुरा पनि हुन्थ्यो । कतिपयले प्रस्तावै पनि राख्नुहुन्थ्यो । तर, अहिले त्यस्ता केहि कुरा हुन्न । यो गीत मन पर्‍यो भन्नुहुन्छ । यो गीत भएन भन्नेहरु पनि हुनुहुन्छ । नयाँ गीत कहिले आउछ भनेर सोध्नेहरु पनि हुनुहुन्छ ।
दिनमा कतिले नमस्कार गर्छन् होला ?
आफु भन्दा सिनियर जुनियर सबैसँग हात मिलाउने चलन हुन्छ । त्यसकारण नमस्कार गर्ने खासै हुन्नन् ।
स्कुल पढ्दाको साथीहरुसँग भेटघाट हुन्छ ?
खासै हुन्न । कतिपय पुराना साथीहरु अहिले फेशवुुक मार्फत भेट हुँदैछ ।
भान्साको काम आउँछ कि आउँदैन ?
आउछ तर, चिया बनाउन ।
श्रीमतिसँग ठाकठुक कत्तिको पर्छ ?
कहिलेकाहि त भैहाल्छ नि ।
घरमा ढिला पुग्दा कत्तिको गाली खानु भएको छ ?
त्यो त कति हो कति । कहिले साथीहरुसँग भेटघाट हुन्छ त कहिले आयोजकसँग मिटिङ गर्नुपर्छ । विभिन्न काम परिरहेको हुन्छ । तर, घरमा मान्छेलाई बेलुका बेलैमा आइदिए हुन्थ्यो भन्ने लाग्ने रहेछ ।

