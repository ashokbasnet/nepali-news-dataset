​न्युयोर्कमा नेपाली नाटक मञ्चन हुँदै

काठमाडौं, कात्तिक ३० – आउँदो मंसिर २७ गते न्युयोर्क म्यानह्याटनको ब्रोडवेमा नेपाली नाटक ‘जोडियोस् भत्किएका मनहरु ’ मञ्चन हुने भएको छ ।  
जोडियोस् भत्किएका मनहरु नाटकका लेखक अशेष मल्ल हुनुहुन्छ । सडक नाटकलाई नेपालमा स्थापित गर्ने अग्रज रंगकर्मी मल्लले यो नाटकमार्फत भूकम्पमा परि भत्किएका मनहरुलाई जोड्ने प्रयास गर्नुभएको छ । मालती–मङ्गले र अमरसिंह जस्ता प्रशिद्ध नाटकमा अभिनय गरेर छुट्टै पहिचान बनाएका हरिबहादुर थापाले यस नाटकको निर्देशन गर्दै हुनुहुन्छ । थापाले गएको दुई महिनादेखि न्युयोर्कमै रहेका कलाकारहरुलाई लिएर यो नाटकको प्रशिक्षण दिइरहनुभएको छ । नाटकमा न्युयोर्कमै रहेका नेपाली कलाकार नदिया लिवांङ, संगीता उप्रेती, दीपिका श्रेष्ठ, सहदेव पौडेल, अनुज थापा, कृष थापा, ज्योति कुमार श्रेष्ठ, क्रिष्टल थापा, दिलाष्मा रजक, यादव गौतम  र विकास विष्टको अभिनय रहने छ ।
