टी टकः अनमोल केसी जस्ता केटा मनपर्छः कला राई

तीन सय बढी गीतमा स्वर दिएकी छिन् गायिका कला राइले । ‘कला, अफर र लुक्स’ नामक एल्बम ल्याइसकेकी कला पछिल्लो पटक ‘इशारा’ एल्बम लिएर आएकी छिन् । लोक आधुनिक सबैखाले गीत गाउने क्षमता भएकी उनी अहिले इशाराको प्रमोशनमा ब्यस्त छिन् । सांगीतिक कार्यक्रमकोे सिलसिलामा धेरै स्टेज चहारेकी कलासँग अनलाइनखबरले गरेको टी-टकः
बिहान कति बजे उठ्नुहुन्छ ?
काम भयो भने त चाडै उठ्छु । नत्र ७ पनि बज्छ ।
चिया कतिबजे पिउनुहुन्छ ?
उठ्ने बित्तिकै पिउँछु । पसलवाट दुध ल्याउने, चिया बनाउने म आफै हो । चिया भन्दा कफी मन पर्छ ।
दिनमा कति कप पिउनुहुन्छ होला ?
पाँच कप त पिएकै हुन्छु ।
आजको कार्यक्रम ?
अहिले मेरो म्युजिक भिडियोको सुटिङ भइरहेको छ । सुटिङका लागि चोभारमा छु । आज दिनभरि सुटिङमै ब्यस्त हुन्छु । सुटिङ भएकाले अरु कार्यक्रम राखेको छैन ।
फेसबुक कत्तिको चलाउनुहुन्छ ?
फुर्सद हुँदा चलाउँछु । तर, मरिहत्ते भने गर्दिनँ । केहि साथीहरुसँग कुराकानी पनि हुन्छ ।
स्कुल पढ्दाका साथीहरु कति जना सम्पर्कमा होलान् ?
अहिले त जम्मा दुइजना मात्रै सम्पर्कमा छन् । अरु सबै कता कता पुगे कता ?
तपाइको दैनिकी कसरि बितिरहेको छ ?
त्यहि त हो कहिले रेकडिङ, कहिले कता कार्यक्रममा गाउन बोलाउँछन् यस्तै त हो ।
फुर्सदमा के गर्नुहुन्छ ?
म चलचित्रको क्रेजी छु । प्रायः चलचित्र हलमै गएर हेर्छु । घुम्न असाध्यै रमाईलो लाग्छ ।
नेपालको घुम्न लायक ठाउँ ?
मनाङ र मुस्ताङको बारेमा बयान सुनेको छु । तर, आजसम्म घुम्न जान पाएको छैन । गएकोमध्ये पोखरा सार्‍है मनपर्छ । ७ पटक गइसकेँ, अझ पनि रहर पुगेको छैन ।
बाटोमा हिंड्दा केटाहरुले जिस्क्याउँदा हुन् नि ?
अलि-अलि त जिस्क्याउँछन् ।
तपाईले केटाहरुलाई कत्तिको जिस्क्याउनु हुन्छ त ?
खै मलाई त जिस्क्याउनै आएनँ ।
कस्तो केटा मनपर्छ ?
झट्ट हेर्दा त अनमोल केसी जस्तो केटा मन पर्छ ।
कत्तिको राम्री छु जस्तो लाग्छ ?
म राम्रीको कोटिमा पर्दिनँ । तर, मेरो अनुहार हेरेर छि भने कसैले भन्दैन होला ।

