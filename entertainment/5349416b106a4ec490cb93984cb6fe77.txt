प्रदर्शनमा आउनु अघि नै डिटेक्टिव ब्योमकेश बक्शीको सस्पेन्स खुल्यो

चैत १९ – सार्वजनिक प्रदर्शनमा आउनु अघि नै चलचित्रको मुख्य सस्पेन्स अनलाइनमा लिक भएको छ । चैत २० गते शुक्रबार प्रदर्शनमा आउन लागेको बलिउड चलचित्र डिटेक्टिव ब्योमकेश बक्शीको सस्पेन्स अनलाइनमार्फ लिक भएको हो ।
चलचित्रको खलपात्रको एउटा भिडियो अलनलाइमा लिक भएको छ । खासमा खलपात्र नै चलचित्रका मुख्य सस्पेन्स रहेको र चलचित्रको कथा खलपात्रकै विषयमा केन्द्रीत छ । चलचित्रको मुख्य सस्पेन्स भनेको जासुस बक्शीसँग मद्दत माग्न आउने व्यक्तिका बाबु कहाँ गए भन्ने हो ।
चलचित्रका बारेमा भएको पत्रकार सम्मेलनमा एक जना पत्रकारले अनलाइनमा लिक भएको भिडियो क्लिपका बारेमा प्रश्न गर्दा निर्देशक दिवाकर बनर्जीले आफूलाई यस विषयमा थाहा नभएको बताएका थिए ।
अनलाइनमा लिक भएको भिडियो क्लिपले चलचित्रको व्यापारमा केही असर नर्गने दिवाकरले बताए । चलचित्रमा सुशान्त सिंह राजपुत डिटेक्टिवको रुपमा प्रस्तुत भएका छन् ।
– एजेन्सीको सहयोगमा
