विराट–अनुष्काको इटालीमा भयो बिहे, तस्बिर यस्तो छ

मंसिर २६ – भारतीय क्रिकेट टिमका कप्तान विराट कोहली र अभिनेत्री अनुष्का शर्माले विवाह गरेका छन् । कप्तान कोहली र अभिनेत्री शर्माले इटालीमा विवाह गरेका हुन् । आफ्नो विवाहको तस्बिर ट्वीटरमा राख्दै कोहलीले विवाहको पुष्टि गरेका हुन् । उनले लेखेका छन् ‘आज हामी दुई एकअर्काको प्रेममा अनन्तकालसम्म बाँधिने कसम खाएका छौं । हामी यो खबर तपाईंहरुसँग साझा गर्दा निकै खुशी र धन्य महसुश गरिरहेका छौं ।’ उनले अघि लेखेका छन् ‘परिवार तथा समर्थकको मायाले हाम्रो यो दिनलाई हाम्रा लागि थप खास बनाइदियो । हाम्रो जीवनको महत्वपूर्ण पाटो बन्नु भएकोमा सबैलाई धन्यवाद ।’


Today we have promised each other to be bound in love for ever. We are truly blessed to share the news with you.This beautiful day will be made more special with the love and support of our family of fans &amp; well wishers. Thank you for being such an important part of our journey. pic.twitter.com/aobTUwMNAK
— Virat Kohli (@imVkohli) December 11, 2017

विराट कोहलीले ट्वीटरमा वरमाला पहिरिने बेलाको तस्बिर पोस्ट गरेका छन् । यस्तै अनुष्का शर्माले पोस्ट गरेको तस्बिरमा दुवैजना बसेका छन् । इटालीको टस्कनीमा रहेको एक रिजोर्टमा पञ्जावी रिवाज अनुसार भएको विवाहमा विराट र अनुष्काको परिवारका सदस्य र दुवै तर्फका खास साथीहरु मात्रै सहभागी थिए । इटालीमा विवाह गरेका विराट र अनुष्काले रिसेप्शन भने दिल्ली र मुम्बईमा दिने भएका छन् ।
आउँदो डिसेम्बर २१ मा दिल्ली तथा २६ मा मुम्बईमा रिसेप्शन दिने भएका हुन् । विराट र अनुष्काले परिवार तथा नातेदारका लागि दिल्लीमा २१ डिसेम्बर तथा बलिउड तथा क्रिकेट जगतका साथीका लागि २६ डिसेम्बरमा मुम्बईमा रिसेप्शन हुनेछ । त्यसपछि विराट–अनुष्का दक्षिण अफ्रिका जाने छन् । त्यहाँ नयाँ वर्ष मनाएर अनुष्का जनवरीको पहिलो हप्ता मुम्बई फर्कने छिन् । मुम्बईमा अनुष्का आनन्द एल रायको नयाँ चलचित्रको सुटिङमा व्यस्त हुने छिन् । जसमा उनी शाहरुख खानसँग स्क्रिन सेयर गर्ने छिन् । अब अनुष्का र विराट मुम्बईको वर्ली क्षेत्रमा लिएको नयाँ घरमा सर्ने छन् । विवाहको खबर आएपछि धेरैले बधाई दिएका छन् ।
