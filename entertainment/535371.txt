सौगात र सिर्जनाको डाइङ क्यान्डल
काठमाडौं । सौगात मल्ल, सिर्जना सुब्बा र अर्पण थापाको मुख्य भुमिका रहेको ‘डाइङ क्यान्डल’ २८ माघमा रिलिज हुने भएको छ ।
हलिउडको क्विन्स फेस्टिवल जितेको नरेश केसी निर्देशित उक्त चलचित्रमा हिमाली र पहाडी भूगोलको सेटिङमा जीवन बाँचिरहेकी युवतिको चरित्र देखाउन खोजिएको छ ।
दिदी र भाइको आत्मीय सम्बन्धलाई चित्रण गरिएको यो फिल्म गम्भिर फिल्म मन पराउने दर्शकका लागि उपयुक्त हुने निर्देशक केसीको भनाई छ । मुख्य पात्रमा रंगमंचबाट ठूलो पर्दामा पाइला हालेकी सिर्जना सुब्बा छिन् । उनलाई साथ दिएका छन् सौगात मल्ल र अर्पण थापाले ।
यहि फिल्मवाट रविन आचार्यले ‘क्विन्स फेस्टिभलमा छायांकन विधामा उपाधी जितेका थिए । लाक्पा सिंगी तामाङ, विद्या कार्की र केशव राई समेत मुख्य भूमिकामा छन् ।


