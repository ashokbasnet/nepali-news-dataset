‘पूर्वै रमाइलो’को भिडियो यस्तो बन्यो

गायक गौरभ दर्पण र श्रृष्टि हिङमाङको आवाजमा सजिएको सिंगै पुर्वाञ्चलको प्रतिनिधि गीत ‘जता हेरे पनि हजुर पूर्वै रमाइलो’ विश्वब्यापी रुपमा युट्युव मार्फत् सार्वजनिक भएको छ । उक्त भिडियोलाई अल्लारे म्यूजिकले बजारमा ल्याएको हो ।
२०६५ सालमा इटहरीमा आयोजित प्रतियोगितामा प्रथम भएको गीत थियो पूर्वै रमाइलो । लगत्तै गीति एल्बम पाइला मार्फत् ट्रेडभिजन इन्भेष्टमेन्ट प्रा. लिले अडियो सार्वजनिक गरेको थियो । त्यसपछि विभिन्न चाडबाड, पूजाआजा, पिकनिक, देउसीनाचलगायतमा अत्यधिक लोकप्रिय भयो । आजसम्म पनि विवाह, पार्टी, सेमिनार आदिमा उत्तिकै ढंगले यो गीतमा कम्मर मर्काइन्छ । पूर्वमा यो गीत नसुन्ने, यो गीतमा ननाच्ने सायदै कोही होला ।
कमला खनालको संगीत, गौरभ दर्पणको शब्द रहेको गीतलाई पवन वाङ लामाले संगीत संयोजन गरेका छन् भने मित्र लामाले संगम स्टुडियोमा ध्वनी सम्पादन गरेका हुन् । भिडियोमा सुप्रिया कटुवाल र दीपक बास्तोले अभिनय गरेका छन् ।
सन्तोष कुमार श्रेष्ठ र आशिका भन्डारीको लगानीमा बनेको भिडियोलाई अर्जुन तिवारी, राम केसी र चर्चित ढुंगेलले पूर्वका विभिन्न धामर्र्कि साँस्कृतिक र पर्यटकीय स्थलमा छायांकन गरेका छन् भने कवि मिलन र दिनेश माङमुले नृत्य निर्देशन गरेका छन् । गायक तथा परिकल्पनाकार गौरभ दर्पणको यो गीतलाई शान्तिक कोइरालाले निर्देशन गरेका हुन् ।
भिडियोमा युनिक डान्स सेन्टर उर्लाबारी र समाज सुधार समूह नेपाल चुलाचुली इलामका कलाकारको नृत्य देख्न सकिन्छ भने पाख्रीवास साहित्य समाज धनकुटाका कलाकारहरुको पनि अभिनय देख्न पाइन्छ ।


