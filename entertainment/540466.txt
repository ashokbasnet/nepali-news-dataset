‘डाइङ क्यान्डल’को प्रिमियर, चलचित्रकर्मीबाट सुखद प्रतिक्रिया

भोली शुक्रबारदेखि प्रदर्शनमा आउन लागेको चलचित्र ‘डाइङ क्यान्डल’को काठमाण्डौमा प्रिमियर गरिएको छ । काठमाण्डौको वीग मुभिजमा आयोजना भएको प्रिमियरमा चलचित्रका कलाकार, निर्माता, निर्देशक, पत्रकारका साथमा विभिन्न चलचित्रकर्मीहरु पुगेका थिए ।
नरेशकुमार केसीको निर्देशनमा बनेको यो चलचित्रमा अर्पण थापा, श्रृजना सुब्बा, लाक्पा सिंगे तामाङ, निर्माता तथा छायांकार रविन आचार्य लगायत हलमा देखिए । यस्तै, शहरी विकास मन्त्री अर्जुननर सिंह केसी पनि केहि समयका लागि प्रिमियर शोमा पुगेका थिए । 
चलचित्र हेर्नका लागि नायिका निशा अधिकारी, ऋचा शर्मा, पूजा शर्माको साथमा निर्देशक सुदर्शन थापा, ऋषि लामिछाने, दिनेश राउत, कलाकार कोशिश क्षेत्री पनि हल पुगेका थिए । दिदी भाइको प्रेमलाई देखाइएको यो चलचित्रलाई उपस्थित सबैले तारिफ गरेका छन् ।
पौष र माघ महिना नेपाली चलचित्र क्षेत्रका लागि खासै सुखद बन्न सकेको छैन । भोलीबाट रिलिज हुने यो चलचित्रको व्यापारले चिसिएको चलचित्र व्यापारलाई तातो बनाउने अपेक्षा गरिएको छ ।

