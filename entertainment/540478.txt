‘म यूवती क्रेजी होइनँ’: सविन श्रेष्ठ

पछिल्लो पटक ‘हिरो रिटर्न्स ‘ नाम राखेर आफैले चलचित्र बनाएका नायक सबिन श्रेष्ठ ज्यान बनाउने नेपाली नायकको रुपमा चिनिन्छन् । रिलिजको तयारीमा रहेका चलचित्रले आफूले मिहिनेत गरेर बनाएको ज्यानलाई उचित स्थान पाउँछ भन्ने उनलाई लागेको छ । उनै नायकलाई अनलाइनखबरले लगाएको पाँच आरोपः
१. तपाइले ज्यान सार्‍है राम्रो बनाउनु भयो तर, नेपाली चलचित्रमा त्यसको सदुपयोग भएन भन्ने आरोप लाग्छ नि ?
त्यहि भएर म आफैंले ‘हिरो रिटर्न्स बनाएको हुँ । त्यसमा मेरो शरिर मात्रै हैन अभिनयको मिहिनेत पनि देखिन्छ । अरु केहि नयाँ चलचित्र पनि आउँदैछन्, त्यसमा पनि मैले मिहिनेत गरेर बनाएको शरीरको महत्व झल्किन्छ ।
२. तपाईको चर्चा चलचित्रको कारण भन्दा पनि प्रेमको कारण धेरै हुन्छ भन्छन्, हो ?
म खुल्ला दिलको छु । साथीभाइका अगाडि खुल्ला रुपले प्रस्तुत हुन्छु । त्यहि भएर यस्तो टिप्पणी गरेका होलान् । चर्चा हुनेगरि कसैसँग प्रेम गरेको छैन ।
३. निर्माता छवि ओझाको चलचित्रमा विना शर्त निकै कम पारिश्रमिकमा काम गर्नु हुन्छ भन्ने आरोप लगाउँछन् नि ?
म सबै चलचित्रमा बिना शर्त नै काम गर्छु । त्यस्तो अनावश्यक शर्त कसैसैग पनि राख्ने गरेको छैन । जहाँसम्म छवि बाको कुरा छ, उहाँ बिगत २५ वर्षदेखि यहि क्षेत्रमा सक्रिय हुनुहुन्छ । उहाँले आजसम्म कसैलाई पनि विना पैसा काम गराएको मैले थाह पाएको छैन । मलाई उचित पारिश्रमिक दिनु भएको छ । मैले पैसामा संझौता गरेको छैन ।
४. तपाईले पम्परागत चलचित्रमा मात्रै काम गर्नु भयो भन्छन् ?
मल्टिप्लेक्स टार्गेट निर्देशकको आँखामा म अहिलेसम्म परेको छैन होला । तर, अब केहि निर्देशकसँग कुरा भइरहेको छ । अब फरक धारका चलचित्रमा पनि देखिन्छु ।
५. तपाई असाध्यै युवति क्रेजी हुनुहुन्छ भन्ने आरोप धेरै लगाइन्छ, यसमा सत्यता कति छ ?
त्यो पनि हैन । म कसैसँग पनि त्यस्तो क्रेजी छैन । मैले भनिसकेको छु नि, म खुल्ला विचारको छु । साथीहरुले यहि कुरालाई यूवती क्रेजी भनेर टिप्पणी गरे होलन् ।

