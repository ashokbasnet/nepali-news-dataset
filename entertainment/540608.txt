बन्ने भयो ‘मधु मालती’

तारा शंकर फिल्मस् प्रालीको ब्यानरमा चलचित्र ‘मधु मालती’ बन्ने भएको छ । शिशिर चालिसे यो चलचित्रका लेखक तथा निर्देशक हुन् । फागुण १५ गतेबाट छायांकनमा जाने यो चलचित्रको आज काठमाण्डौमा कार्यक्रमको आयोजना गर्दै घोषणा गरिएको छ ।
चलचित्रमा अनुरोप पोखरेल, कुसुम नेपाल, सविना थापा, केशव भट्टराई, रुपा राना लगायतका कलाकारको मुख्य भूमिका रहनेछ । शंकर कार्की निर्माता रहेको चलचित्रमा श्याम खड्का सह-निर्माता छन् ।
नवराज उप्रेतीको छायांकन, प्रितम पाण्डेको सम्पादन, दावा दोर्जे लामा र मिलन सुर्खेती चलचित्रका संगीतकार हुन् । प्रेम कथामा बन्ने यो चलचित्रको छायांकन काठमाण्डौ, इलाम, हेलम्बुमा गरिनेछ ।

निर्देशक चालिसेले एउटा उत्कृष्ट चलचित्र बनाएर दर्शकमाझ पस्कने बताए । उनले, लामो समयसम्म यो क्षेत्रमा विताएर आफूले निर्देशनमा हात हालेको बताए । चलचित्रका मुख्य कलाकार अनुरोप पोख्रेलले चलचित्रका लागि आफूले ६ केजी तौल १० दिनमा घटाएको सुनाए ।

