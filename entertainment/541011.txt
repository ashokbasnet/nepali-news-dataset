‘इन्डलेस लभ’को ‘आइ एम इन लभ’ बोलको गीत सार्वजनिक

चलचित्र ‘इन्डलेस लभ’को प्रेमभाव बोकेको एक गीतको लिरिक भिडियो रिलिज गरिएको छ । भ्यालेन्टाइनलाई मध्यनजर राख्दै चलचित्रको रोमान्टिक प्रेमगीत रिलिज गरिएको हो । चलचित्रको लिरिकल अडियोमा प्रेमको कुरा गरिएको छ । ‘आई एम इन लभ’ बोलको यो गीतमा अल्मोडा राना उप्रेती र सुमन गुरुङको स्वर छ । गीतमा जयन्त शर्माको शब्द तथा संगीत छ ।
गीत सार्वजनिक गरिताएपनि चलचित्रका कलाकारको नाम भने सार्वजनिक गरिएको छैन । यशराज ढकालको प्रस्तुतीमा तयार भएको यो चलचित्रलाई साजन श्रेष्ठले निर्देशन गरेका हुन् । चलचित्रमा यशराज ढकालको कथा, ढकाल र निर्देशक श्रेष्ठको कथा तथा पटकथा छ ।
लिरिकल अडियोको भिडियो यहाँ हेर्नुहोस्ः

चलचित्रमा अर्जुन पोखरेल, जयन शर्मा र बसन्त सापकोटाले संगीत भरेका छन् । चलचित्रको प्रदर्शन मिति र कलाकारको नाम चाडै नै सार्वजनिक गर्ने निर्देशक साजन श्रेष्ठले बताए ।
निर्देशक श्रेष्ठले भने-‘हामीले एउटा उत्कृष्ट प्रेमकथाको चलचित्र बनाउने कोशिश गरेका छौ । कलाकारको नाम पछि सार्वजनिक गरिनेछ ।’

