अनामनगरमा ‘मोदीसँग मनका कुरा’

काठमाडौं, असोज १७ – अनामनगरको मण्डला थिएटरमा आइतबार भारतीय प्रधानमन्त्री नरेन्द्र मोदीलाई उपस्थित गराएर कवि कलाकारहरुले र्याखर्याख्ती प्रश्न सोध्ने कार्यक्रम तय गरिएको छ । कार्यक्रममा साँच्चिकै मोदी भने उपस्थित हुँदैनन् । मोदीको रुपमा चर्चित हाँस्यव्यंग्य कलाकार मनोज गजुरेल हुनेछन् । मोदीको रुप धारण गरेका गजुरेललाई कविहरुले कविताको माध्यमबाट नेपालमाथि भैरहेको हस्तक्षेपबारे प्रश्न सोध्नेछन् । मोदी बनेका गजुरेलले त्यसको व्यंग्यात्मक उत्तर दिनेछन् ।
‘भारतीय हस्तक्षेप बिरुद्ध त्यहाँका सत्तासिनहरुलाई शिष्ट ढंगबाट व्यंग्य गर्ने कार्यक्रम हो’ गजुरेलले उज्यालो अनलाइनसँग भने । कार्यक्रम ठीक २ बजेर ५९ मिनेटमा सुरु भएर ४ बजेर १ मिनेटमा सकिने पनि गजुरेलले जानकारी दिए ।
