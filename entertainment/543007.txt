हाँसो र रोदनले भरिएको ‘यो साइनो मायाको’

चलचित्र ‘यो साइनो मायाको’को ट्रेलर सार्वजनिक गरिएको छ । प्रेम कथामा बनेको यो चलचित्रमा प्रेम, विछोड र त्यागको कथा उल्लेख गरिएको छ । २ मिनेट लामो ट्रेलरमा हाँसो र रोदनको मिश्रण छ । चैत्र ४ गतेबाट यो चलचित्र रिलिज हुँदैछ ।
चलचित्रमा जतिन ताम्राकार, रेश्मा घिमिरे, किशोर भण्डारी, राजु कमेडी लगायतका कलाकारको मुख्य भूमिका छ । चलचित्रका निर्माता रामकुमार श्रेष्ठ हुन् । उनले माया गर्नेहरुका लागि चलचित्र विशेष खुराक बन्ने बताएका छन् । यो चलचित्रमा कुन्दन थापा र वीकेश के शंकरको संगीत, बाबुराम नेपालीको छायांकन छ । चलचित्रको निर्देशन अरुणकुमार प्रधानले गरेका हुन् ।


