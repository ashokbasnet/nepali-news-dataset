श्रृष्टीको मुस्कान र फ्यान क्रेज

पूर्व मिस नेपाल तथा नायिका श्रृष्टी श्रेष्ठको फ्यान नयाँ पुस्ताका युवायुवती खुबै छन् । विशेषगरि, श्रृष्टीको सुन्दरता र उनको पहिरन स्टाइलको फ्यान धेरै भेटिन्छन् । उनै, श्रृष्टी भ्यालेन्टाइन डेको दिनमा एक स्टोर उद्घाटन गर्न पुगेका थिए । उनी कार्यक्रममा आउने भनेपछि यूवायूवतीहरु खुबै उत्साहित देखिएका थिए ।
कलेज बसमा यात्रा गरिरहेकाहरु समेतले श्रृष्टीलाई स्टेजमा देखेपछि निकै उत्साहित हुँदै तस्बिर लिएका थिए । पहिलो चलचित्रबाट नै बक्स अफिसमा राम्रै छाप छाडेकी श्रृष्टीको दोश्रो चलचित्र रिलिज भैसकेको छैन । 
वन पिस पहिरनमा काठमाण्डौमा कम हुँदै गएको जाडोको छनक दिदै पुगेकी श्रृष्टी कार्यक्रमको विशेष आकर्षणमा रहिन् । उनले रिवन काटेर स्टोर उद्घाटन गरिन् भने भ्यालेन्टाइनको शुभकामना पनि दिइन् । नायक सौगात मल्लसँग अहिले उनको प्रेम छ । यो जोडी प्रेमलाई नयाँ उचाइमा लैजाने बताउँदै आएको छ ।
करिअरको सुरुवातमा प्रेमको रंगले रंगिएपछि श्रृष्टीको अहिले अभिनय र काम भन्दा बढी चर्चा सौगातसँग नाम जोडिएर हुने गरेको छ । कार्यक्रममा पुगेकी श्रृष्टी र नायक गौरव पहारीको केमेष्ट्री पनि गजबकै देखिएको थियो । 

