स्वेताले ‘कान्छी’ बनाउने, दयाहाङ हुनेछन् पर्दाका जोडी

नायिका स्वेता खड्काले निर्माण गर्न लागेको चलचित्रका नाम तय गरिएको छ । चलचित्र ‘कोहिनुर’ पछि स्वेताले बनाउन लागेको चलचित्रको नाम ‘कान्छी’ राखिएको छ ।
कुनै पनि चलचित्र निर्माण भएको १० बर्षपछि सोहि नाममा नयाँ चलचित्र बनाउन पाउने प्रावधान छ । चलचित्रको शिर्ष भूमिका नायिका खड्का रहनेछिन् । उनीसँगै चलचित्रमा नायक दयाहाङ राइले अभिनय गर्ने पक्का भैसकेको छ ।
चलचित्रको नाम ‘कान्छी’ राखिएको निर्देशक आकाश अधिकारीले पुष्टी गरेका छन् । उनले जेठको तेश्रो साताबाट चलचित्रको छायांकन सुरु हुने जानकारी दिएका छन् ।
लभ स्टोरी र कमेडी जनरामा यो चलचित्र निर्माण हुनेछ । स्वेता नेपाली चलचित्र क्षेत्रमा नायिका र निर्मात्रीको रुपमा नै अगाडि बढ्ने तयारीमा छिन् । स्वेताको कमब्याक दर्शकका लागि पनि प्रतिक्षामा छ ।
स्वेतासँग गरिएको भ्यालेन्टाइन टकको भिडियो यहाँ हेर्नुहोस्ः


