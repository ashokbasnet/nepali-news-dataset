टुहुरी किशोरीको कथा हङकङमा

प्रणय लिम्बु निर्देशित फिल्म ‘द स्पोन्सर’को हङकङमा पि्रमियर गरिदैछ । यसको साइत जुरेको छ, फागुन दोस्रो साता ।
आरबिए फिल्म्सको व्यानरमा रुदबहादुर गुरुङजले निर्माण गरेको फिल्मलाई पोडे आर्ट सोसाइटीले हङकङमा पि्रमियर गर्न लागेको हो । उक्त समारोहमा नेपाली कलाकारसँग चिनिया फिल्मकर्मीको समेत जमघट हुने निर्माता गुरुङले बताए ।
त्यस्तै हङकङपछि मकाउमा पनि यसको पि्रमियर हुने बताइएको छ । त्यसका लागि गुरुङ समाज मकाउ र नेपाली सोसल एशोसिएसनले मेलोमेसो मिलाएको छ । फिल्मलाई त्रिलोक गुरुङले अन्तर्राष्ट्रिय बजारमा प्रवर्द्धनको जिम्मा लिएका छन् । फिल्म प्रदर्शनबाट प्राप्त रकमको केहि हिस्सा नेपालको पुननिर्माणमा लगाउने उनले बताएका छन् ।
सप्तकोशी किनारमा माछा मारेर जीविका गुजार्ने एउटा परिवार । त्यही परिवारको छत्रछाँयामा हुर्किदै गरेकी एक किशोरी । यि टुहुरीको अमेरिका जाने सपना र त्यसले पैदा गर्ने उतारचढाव । फिल्म ‘द स्पोन्सर’को मूल कथा यति हो ।
‘इतिहास जित्नेहरुका लागि’ पछि लामो अन्तरालमा लिम्बु नयाँ फिल्मका साथ पर्दापण भएका हुन् । तीन घण्टा लामो फिल्मले बाल मनोविज्ञानमा आधारित रहेको निर्देशक लिम्बुको भनाइ छ ।
फिल्ममा प्रविण खतिवडा, ग्रीष्मा नेपाल, कामेश्वर चौरासिया, एलिना श्रेष्ण, रमेशरन्जन झा, रामभजन कामत, सुरेश नेपाल लगायतले अभिनय गरेका छन् ।

