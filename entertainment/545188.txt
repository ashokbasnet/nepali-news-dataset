‘दर्पण छाया २’को ‘तरङ्ग नौलो’ बोलको गीत सार्वजनिक

साहरा फिल्मस्को ब्यानरमा निर्माण भएको चलचित्र ‘दर्पण छाया २’ फागुण २७ गतेबाट रिलिज हुँदैछ । यो चलचित्र अहिले चर्चामा रहनुको मुख्यकारण, यसको नाम पनि हो । १२ बर्ष अगाडि निर्माण भएको चलचित्र ‘दर्पण छाया’ सुपरहिट भएकाले पनि ‘दर्पण छाया २’ चर्चामा रहेको हो ।
चलचित्रमा समावेश एक रोमान्टिक गीत रिलिज गरिएको छ । गीतमा चलचित्रकी मुख्य नायिका साहारा कार्कीलाई फिचरिङ गरिएको छ । पुष्पल, साहारा, श्रद्धा, फिरोज, शेर बहादुर, जीवन, सुमन लगायतका कलाकारको मुख्य भूमिका रहेको यो चलचित्रलाई तुलसी घिमिरेले निर्देशन गरेका हुन् ।
सार्वजनिक भएको ‘तरंग नौलो’ बोलको गीतमा रामेश्वर कार्कीको छायांकन, रन्जित गजमेर र चन्दन लोम्जेलको संगीत, सवु रविको शब्द, मेलिना राइको स्वर छ ।


