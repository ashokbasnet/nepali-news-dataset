स्वस्तिमा र सुरजको प्रेम र वियोगको ‘लभ लभ लभ’, यस्तो बन्यो ट्रेलर

वैशाख १ गतेबाट रिलिज हुने चलचित्र ‘लभ लभ लभ’को ट्रेलर सार्वजनिक गरिएको छ । दिपेन्द्र के खनालको निर्देशनमा तयार भएको यो चलचित्रमा स्वस्तिमा खड्का र सुरज पाण्डेको मुख्य भूमिका छ । साथमा चलचित्रमा रमेश वुढाथोकी, देशभक्त खनाल, रुपा राना, ए गुरुङ लगायतका कलाकारको मुख्य भूमिका छ ।
चलचित्रको ट्रेलरमा स्वस्तिमा र सुरजको मित्रता र एकहोरो प्रेमलाई देखाइएको छ । चलचित्रका केहि संवादले दर्शकको मन छुन्छन् । एक साधारण यूवा र यूवतीविचको प्रेम कथामा यो चलचित्र निर्माण भएको निर्देशक खनालले बताए ।
उनले भने-‘हामीले प्रेमलाई नयाँ तरिकाले परिभाषित गर्ने कोशिश गरेका छौ । आफ्नै टोल छिमेकमा हुने प्रेम र मित्रताको कथामा चलचित्र तयार भएको छ ।’ शर्मिला पाण्डेले यो चलचित्रको निर्माण गरेकी हुन् ।


