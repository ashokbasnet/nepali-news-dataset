तेश्रो लिङ्गी सुन्दरी पूर्णिमा श्रेष्ठ (फेसन शो र साँस्कृतिक कार्यक्रमको फोटो फिचर)

काठमाडौं - तेश्रोलिङ्गी सौन्दर्य प्रतियोगिताको यसबर्षको ताज पूर्णिमा श्रेष्ठले पहिरिएकी छिन् ।

पहिलो दक्षिण एसियाली यौनिक तथा लैङ्गिक अल्पसंख्यक खेलकूद महोत्सव अन्तर्गत आईतवार भएको तेश्रोलिङ्गी सौन्दर्य प्रतियोगितामा प्रतिस्पर्धी अन्य १४ जनालाई पछि पार्दै पूर्णिमाले ताज पहिरिएकी हुन् । 

 

उनले मिस पिंकको ताज सँगै १५ हजार रुपैयाँ नगद सहित सन् २०१३ मा थाइल्याण्डमा हुने विश्व तेश्रोलिङ्गी सौन्दर्य प्रतियोगितामा नेपालबाट प्रतिनिधित्व गर्न पाउने छिन् । 

पूर्णिमालाई नील हीरा समाजका कार्यकारी निर्देशक सुनिलवावु पन्तले मिस पिंकको ताज पहिर्‍याउनुभयो । 

तपाइँ यदि  यो देशको प्रधानमन्त्री बन्नुभयो भने यो देशलाई समृद्ध बनाउन तीन वटा कुन कुन विषयलाई प्राथमिकता दिनुहुन्छ ? भन्ने प्रश्नमा मिस पिंकको ताज पहिरिने पूर्णिमा श्रेष्ठले पहिलो राजनीतिक अस्थिरता रोक्ने, दोश्रो कृषि, जलश्रोत, शिक्षा र पर्यटन क्षेत्रको विकास गर्ने र तेश्रो पछाडि परेको सिमान्तकृत लैङ्गिक समूदायलाई आरक्षणको व्यवस्था गर्ने प्रतिवद्धता जनाएकी थिईन् । 

फष्ट रनर अप प्राचिन गुरुङले भ्रष्टाचार मुक्त राष्ट्र बनाउने, लैङ्गिक भेदभाव मुक्त र पर्यटकिय राष्ट्र बनाउने र सेकेण्ड रनर अप सलिना शेर्पाले पहिचान सहितको नागरिकताका लागि पहल, समान अधिकारका कुरा र पछाडि परेका सबै नेपाली जनताको लागि राम्रो कार्य गर्ने प्रतिवद्धता जनाएकी थिईन् । 

यस्तै मिस पिंकको फष्ट रनरअप प्राचिन गुरुङले १० हजार रुपैयाँ र सेकेण्डरनरअप सलिना शेर्पाले ५ हजार रुपैयाँ नगद पुरस्कार प्राप्त गरे ।

यस्तै मेक अप आर्टिसको टाइटल अवार्ड सोफी र सुमन लामाले पाएका छन् भने कोरियोग्राफर तर्फको टाइटल अवार्ड राजेश लामाले प्राप्त गरे ।

 

पर्सानिलिटी टाइटल अवार्ड जुली चेपाङले पाएकी छिन । क्याटवाक तर्फ, क्रिष्टिना थापा मगर, मिस पिङ्क रेड रिवन सिमरन शेरचन मिस कन्जेटियन्स्टी सुनिता लामा र मिस व्यूटिफुलको अवार्ड पुनम थापा मगरले हात पारे ।

 

कार्यक्रममा फेसन शो तथा साँस्कृतिक कार्यक्रम समेत गरिएको थियो । 

 

प्रतियोगितामा देखिएका केहि झलक तस्बिरमा 

 

तस्बिरहरु : सुनिल न्यौपाने/उज्यालो

 

ताज पहिरिएपछि तेश्रो लिंगी सुन्दरीहरु


सन् २०१२ को ताज जित्न सफल भएपछि पूर्णिमा 




साँस्कृतिक कार्यक्रमको रमाईलो लिंदै
