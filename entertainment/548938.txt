‘दर्पण छाया २’ कस-कसका लागि महत्वपूर्ण ?
‘लुट २’को ओपनिङ व्यापार आक्रामक भयो । करिब ४ महिना लामो नेपाली चलचित्रको कमजोर व्यापारको सिलसिलालाई यसले तोड्यो । अब, यो चलचित्रपछि रिलिज हुन लागेको निर्देशक तुलसी घिमिरेको नयाँ चलचित्र ‘दर्पण छाया २’ सबैको प्रतिक्षामा छ ।
फागुण २७ गतेबाट रिलिज हुन लागेको यो चलचित्रको व्यापार कस्तो होला भन्ने चासो सबैमा छ । किनकी, १२ बर्ष अगाडि ‘दर्पण छाया’ रिलिज हुँदा, यसले व्यापारिक सबै रेकर्ड तोडेको थियो ।
निर्देशक तुलसी घिमिरेका पछिल्ला केहि चलचित्र पूर्ण असफल भए । यसैले पनि तुलसीको जादु यो चलचित्रमा चल्छ या चल्दैन भन्ने सबैको प्रतिक्षामा छ । यो चलचित्रबाट ३ कलाकारले नेपाली चलचित्रमा डेब्यू गर्दैछन् । मोडलिङमा जमेका पुष्पल खड्काको करिअर यो चलचित्रले बनाउनेछ । उनका लागि पनि यो चलचित्र चल्न आवश्यक छ ।
साथै, दुई नायिका श्रद्धा प्रसाँई र साहारा कार्की पनि यसै चलचित्रबाट करिअरको सुरुवात गर्दैछन् । डेब्यू चलचित्र चलेको खण्डमा कलाकारलाई धेरै नै फाइदा हुने गरेको छ ।
नेपालमा सिक्वेल वा सोहि नामको पछाडि २ वटा रिटन्र्स केहि जोडेर बनाइएका चलचित्र चलेका छैनन् । अझ, यसौ भनौ यस्ता चलचित्रले पहिलाको तुलानामा दर्शकको साथ पाएका छैनन् । यसैले पनि ‘दर्पण छाया २’ले त्यो साथ पाउँछ या पाउँदैन, भन्ने चासो सबैमा छ ।

