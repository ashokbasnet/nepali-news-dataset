गगन थापा र केपी ओली मन पर्छः ओरुषा थापा

पहिलो मिस टुरिजमको उपाधि जितेकी ओरुषा थापाले केही इभेन्टमा क्याटवाक समेत गरेकी छिन् । उनको योजना छ, अभिनय गर्ने । तर, त्योभन्दा अगाडि पढाइ पूरा गरिसक्ने उनको सोच छ । भविष्यमा राजनीति गर्ने विचारमा रहेकी ओरुषासँग अनलाइनखबरले गरेको टी-टकः
बिहान कति बजे उठ्नुहुन्छ ?
साढे पाँच बजे उठिसकेको हुन्छु । उठेपछि १० मिनेटजति मेडिटेसन गर्छु । त्यसपछि कजेल जान्छु । ब्रेकफाष्ट कलेजको क्यान्टिनमै लिन्छु । कलेजबाट १० बजेतिर र्फकन्छु ।
आजको कार्यक्रम ?
हामी नेपालमै पहिलो पटक ‘मिस इन्टरकन्टिनेन्टल युनिभर्स’ कार्यक्रम गर्दै छौं । आज दिउँसो त्यही कार्यक्रमको तयारीमा दौडधुप गर्नेछु ।
फुर्सदमा के गर्नुहुन्छ ?
साथीहरुसँग भेटघाट गर्छु, घुम्न जान्छु । फिल्म हेर्छु । नयाँ-नयाँ फिल्म आएपछि हलमा गएर हेर्न मन लाग्छ ।
घुम्न जाँदा मन परेका ठाउँ ?
मुस्ताङ, मुक्तिनाथ । प्राकृतिक रुपले मुस्ताङ साह्रै सुन्दर छ । त्यहाँ पुगेपछि हिमालकै काखमा बसेको महसुस हुन्छ ।
फेसबुक कत्तिको चलाउनुहुन्छ ?
फुर्सदको बेला चलाउछु । जति नै व्यस्त भए पनि बिहान र बेलुका एकपटक चाहिँ चलाएकै हुन्छु ।
फेसबुकमा अहिलेसम्म कति जनालाई ब्लक गर्नुभयो ?
पुग्यो होला १५ जना जति । त्यत्तिकै हाई भनिरहने र जे पायो त्यही कमेन्ट गर्नेलाई ब्लक गरिदिन्छु ।
फिल्ममा अभिनय गर्न कत्तिको रुचि छ ?
केही फिल्मबाट प्रस्ताव पनि आएको छ । तर, राम्रो ब्यानर हेरेर मात्रै काम गर्ने योजनामा छु ।
भविष्यको योजना ?
व्यापार र राजनीति ।
राजनीति त्यस्तो मन पर्छ ?
निकै मन पर्छ । न्युजहरु खुब हेर्छु । साथीहरुसँग देशको अवस्थाबारे कुरा पनि गर्छु । तर, उनीहरु राजनीतिक कुरामा वास्तै गर्दैनन् ।
मन पर्ने नेता ?
मलाई गगन थापा र केपी ओली मन पर्छ ।
ज्योतिषीलाई हात हेराउनुभएको छ ?
एक पटक साथीहरुको लहैलहैमा लागेर हेराएको थिएँ । मलाई भने यस्तो कुरामा खासै विश्वास लाग्दैन ।

