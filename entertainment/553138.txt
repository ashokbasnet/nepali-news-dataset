केकी भन्छिन् ‘महिला अधिकारकर्मीको आँखा गाउँमा पुगोस्’

काठमाडौं । चलचित्र ‘राजा रानी’को सुटिङका लागि बाँकेको फत्तेपुर पुगेकी केकी अधिकारी अहिले राप्ती किनारमा सुटिङ गर्दैछिन् ।
अन्तराष्ट्रिय श्रमिक महिला दिवसको अवसरमा बिहानैदेखि सुटिङ भिडेकी केकीले फत्तेपुरका स्थानिय महिलाहरुसँग कुरा गरिन् । उनीहरुको रहन, सहन, जीवनशैली शिक्षालगायतका विषयमा कुरा गरेकी केकिलाई लाग्यो ‘यहाँ महिला दिवसको कुनै रौनक छैन ।’
अहिले उनी जहाँ छिन् हिन्दु मुस्लिम समुदायको बसोबास बराबर जस्तो छ । आम महिलाको स्थिती सन्तोष जनक पाइनन् । केकी भन्छिन् ‘धेरै महिलाहरु गृहणी हुनुहुन्छ । तर, उहाँहरुको दैनिकी सजिलो छैन ।’
धेरै सन्तान जन्माउने महिलाहरु फत्तेपुरमा धेरै भेटिन् । किन यति धेरै सन्तान जन्माउनु भएको ? उनको प्रश्न सुनेपछि महिलाहरुले भने ‘भगवानले दिएको हात थापेको हुँ’
उत्तर सुनेपछि उनलाई लाग्यो महिला अधिकारको कुरा गर्नेहरु अझै गाउँमा पुगेका रहेनछन् । केकी भन्छिन् ‘जहाँ महिला अधिकारको कुरा हुनुपर्छ त्यहाँ भएकै छैन, जहाँ नभएपनि हुन्छ त्यहाँ धेरै भएको छ ।’

सुटिङ वा अन्य कुनै पनि कामको शिलसिलामा जहाँ पुगेपछि महिलाको वारेमा चासो राख्छिन् केकी । आफुलाई फेमिनिष्ट भन्न चाहने केकी महिलाको वारेमा सोधी खोजी गर्न कुनै दिवस आवश्यक नरहेको धारणा राख्छिन् ।
पहिलाको तुलनामा अहिले महिलाको स्थिती केही मजबुत भएकोमा भने उनी आशावादी भईन् । स्थानीय महिलाहरुले नै आफुहरुलाइ पहिला भन्दा सहज भएको कुरा गरेछन् ‘मैले केही महिलाहरुसँग कुरा गरेँ पहिलाको तुलनामा महिलाहरु अहिले सक्षम भएको कुरा गर्नु भयो’ केकीले भनिन् ।

