मलाई लूगा धुन दिक्क लाग्छः दुर्गा खरेल

पछिल्लो समय चर्चामा रहेकी गायिका दुर्गा खरेलले ‘त्यो काले काले केटो’ बोलको गीतबाट राम्रै चर्चा पाइन् । आफूलाई सामान्य नेपाली नारीको रुपमा चिनाउन चाहने दुर्गाको गीत-संगीतमै केहि गर्ने धोको छ । अहिले नयाँ गीतको तयारीमा रहेकी दुर्गासँग अनलाइनखबरले गरेको टी-टकः
बिहान कति बजे उठ्नुहुन्छ ?
म बिहान ६ बजे उठीसकेको हुन्छु । उठेपछि घरमै एकछिन डान्स गर्छु अनि उफ्रिन्छु । दुई गिलास पानी खान्छु ।
ब्रेक फाष्ट ?
ब्ल्याक टी र बिस्कुट खान्छु । १० बजेतीर खाना खान्छु ।
आजको कार्यक्रम ?
आज बन्द भनेर ढिला उठेँ । उठेपछि बाहिर हेरेको, गाडी चलेको रहेछ । खाना खाएपछि सपिङ जानु छ ।
सपिङ कहाँ गर्नुहुन्छ ?
जता पनि हुनसक्छ । भाट भटेनी, न्युरोड, कहिले त कुपण्डोल पनि जान्छु ।
फेसबुक कत्तिको चलाउनुहुन्छ ?
ठिकै । बेला बेलामा चलाउँछु ।
कतिलाई ब्लक गर्नुभयो ?
एक दुईजना भन्दा बढीलाई गरेकी छैन । म सकेसम्म कसैलाई पनि ब्लक गर्न नपरोस् भन्छु तर, कोही कोही जे पायो त्यहि कमेन्ट गर्ने हुन्छन्, त्यस्तालाई ब्लक गरिदिन्छु ।
फोनमा कत्तिको लामो कुरा गर्नुहुन्छ ?
म एकदम सटकट कुरा गर्ने मान्छे हो । मलाई धेरै कुरा गर्न मनै लाग्दैन । अरुले फोनमा लामो कुरा गरेको देख्दा पनि मन पर्दैन ।
मोबाईल कतिवटा छ ?
दुइवटा छ, एउटा सामान्य दुई हजारमा किनेको । एउटा आइफोन छ । फोटो खिच्नका लागि आइफोन प्रयोग गर्छु । धेरै जसो कुराकानी त त्यहि सामान्य फोनमा हुन्छ ।
ज्योतिषलाई हेराउनु भएको छ ?
एक पटक राशी अनुसार देखाएकी छु ।
के काम गर्दा दिक्क लाग्छ ?
मलाई लूगा धुन अलि दिक्क लाग्छ । फेरि घर एकदमै सफा राख्न पर्ने भएकाले आफै धुन्छु ।
तपाई कस्तो खालको मान्छे ?
म सानो कुराले पनि खुसी हुन्छु । कहिले सानो कुराले पनि दिक्क लाग्छ ।
काठमाण्डौको के कुरा मन पर्दैन ?
अरु त ठिकै थियो । धुँवा धुलो र चिच्चाहट देख्दा सार्‍है दिक्क लाग्छ ।
सबै भन्दा धेरै फोन कसलाई गर्नुहुन्छ ?
सबै भन्दा धेरै फोन आमालाई गर्छु । हरेक दिन बिहान, दिउँसो र बेलुका आमालाई फोन गरेकै हुन्छु । कुनै दिन मैले भ्याइन भने आमाले मिसकल गरिहाल्नु हुन्छ ।

