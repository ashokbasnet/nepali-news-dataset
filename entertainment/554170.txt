निश्चल र आशिफको ‘२ रुपैयाँ’को छायांकन सुरु

चलचित्र ‘२ रुपैयाँ’को छायांकन सुरु भएको छ । ए जी टु वान प्रोडक्शनको प्रालि तथा ब्ल्याक हर्स पिक्चर्सको संयुक्त निर्माणमा बन्न लागेको चलचित्र ‘२ रुपैयाँ’को छायांकन शुक्रबारबाट सुरु भएको हो । झापाको बिर्ता बजार तथा आसपासका गाउँबाट यो चलचित्रको छायांकन सुरु भएको हो ।
चलचित्रको छायांकन काठमाण्डौमा समापन गरिनेछ । यो चलचित्रमा आशिफ शाह तथा निश्चल बस्नेतको मुख्य भूमिका छ । साथमा, बुद्धि तामाङ, रविन्द्रा झा, प्रमोद अग्रहरि, मेनुका प्रधान, राजन इशान, प्रतिकराज न्यौपाने, टिका पहारी, आदिको प्रमुख छ । चलचित्रका कथाकार आशिफ शाह हुन् ।
चलचित्र ‘२ रुपैयाँ’का छांयाकार शिवराम श्रेष्ठ छन् । त्यसैगरि, सहायक निर्देशकमा फिरोज खड्का तथा तारा न्यौपाने छन् ।

