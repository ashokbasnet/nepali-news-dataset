‘पलाँस’को बारेमा के भन्छिन् रेखा ?

नायिका रेखा थापाको मुख्य भूमिका रहेको चलचित्र ‘पलाँस’को बारेमा जानकारी दिन काठमाण्डौमा पत्रकार सम्मेलनको आयोजना गरिएको छ । पत्रकार सम्मेलनमा नायिका रेखा थापा, निर्मात्री कृषा चौलागाई र नायक अयुव केसी उपस्थित थिए । पत्रकार सम्मेलनमा चलचित्रका नायक सुवास कोइराला भने उपस्थित थिएनन् ।
रेखालाई शिर्ष भूमिकामा राखेर तयार पारिएको चलचित्र ‘पलाँस’ले एक यूवतीको कथालाई प्रस्तुत गरेको छ । निर्मात्री कृषा चौलागाइले चलचित्रमा दर्शकले रेखालाई फरक ढंगले हेर्न पाउने बताइन् । 
यस्तै, नायिका रेखा थापाले यो चलचित्र आफ्ना लागि फरक अनुभव भएको पनि सुनाइन् । उनले, दर्शकले सधै भन्दा भिन्न भूमिकामा आफूलाई हेर्न पाउने र आफ्नो भूमिका सरप्राइज हुने सुनाइन् ।
यो चलचित्र चैत्र १८ गतेबाट देशभरका हलमा रिलिज हुँदैछ । चलचित्रका मुख्य कलाकार कामेश्वर चौरासिया पनि कार्यक्रममा उपस्थित भएनन् । कार्यक्रममा चलचित्र पत्रकार संघको नव-निर्वाचित कार्यसमितीलाई सम्मान पनि गरिएको थियो । 

