‘राधे’मा निखिल र प्रियंकाको रोमान्स, कथा के होला ?

वैशाख १ गतेबाट देशभरका हलमा रिलिज हुन लागेको चलचित्र ‘राधे’को ट्रेलर रिलिज भएको छ । सुशिल पोख्रेलको निर्माणमा तयार भएको चलचित्रलाई जगदिश्वर थापाले लेखन तथा निर्देशन गरेका हुन् । चलचित्रको ट्रेलरमा नायक निखिल उप्रेतीको एक्सनलाई महत्व दिइएको छ ।
साथमा, नायिका प्रियंका कार्की र निखिलविचको रोमान्सलाई पनि विशेष स्थान दिइएको छ । चलचित्रमा अशिष्मा नकर्मी, शिशिर भण्डारी, प्रमोद अग्रहरी लगायतका कलाकारको पनि मुख्य भूमिका छ ।
निर्माता पोख्रेलले चलचित्रको ट्रेलरमा दर्शकलाई कथावस्तुको पनि केहि जानकारी दिएको बताए । निखिलको एक्सन र नयाँ कथावस्तुले चलचित्रलाई सशक्त बनाएको उनको भनाई छ ।


