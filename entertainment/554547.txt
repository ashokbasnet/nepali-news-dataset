‘दर्पण छाया २’बाट साहाराले देखाइन् संभावना

शुक्रबारबाट रिलिज भएको चलचित्र ‘दर्पण छाया २’को समिक्षा हामी चाडै नै तपाइमाझ लिएर आउनेछौ । तर, आज हामीले यो चलचित्रबाट नेपाली रजतपटमा डेब्यू गरेकी नव–नायिका साहारा कार्कीको कुरा गर्न लागिरहेका छौ ।
अमेरिकामै बस्ने र अमेरिकामै हुर्किएकी साहाराले यो चलचित्रबाट सबैभन्दा बढी संभावना देखाएकी छिन् । चलचित्रका मुख्य नायक पुष्पल र अर्की नायिका श्रद्धा प्रसाइको अभिनयको चर्चा हामी समिक्षामा नै गर्नेछौ । तर, साहाराले भने यो चलचित्रमा सबैभन्दा उत्कृष्ट काम गरेकी छिन् ।
  
उनको नृत्य, अभिनय र संवाद शैली राम्रो छ । हुनत, साहाराले सुधार गर्न अझै पनि धेरै बाँकी छ । तर, तपाइले यो चलचित्र हेर्ने एउटा कारण, नव–नायिका साहारा पनि हुन सक्छिन् । शुक्रबारको झरी र बन्द अनी शनिबारको मौसमको अवस्थाका कारण चलचित्रले व्यापार उत्साहजनक त गर्न सकिरहेको छैन । तर, साहाराले केहि मिहिनेत गरेको खण्डमा उनलाई नेपाली चलचित्रले संभावना बोकेकी नायिकाको रुपमा हेर्न सक्नेछ ।

