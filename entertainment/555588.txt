मोडलिङपछि मोनालिसाको गायनमा डेब्यू

मोडल मोनालिसा पराजुलीले गायनमा पनि डेब्यू गरेकी छन् । अहिले, नेपालमा आफै गीत गाएर मोडलिङ पनि आफै गर्ने प्रचलन बढिरहेको छ । मोनालिसाले पनि गायन र मोडलिङलाई एकसाथ अगाडि बढाउने सोच बनाएकी हुन् । ‘हत्केलामा’ बोलको गीतमा मोनालिसाकै शब्द, संगीत र स्वर छ ।
गीतको भिडियोमा पनि मोनालिसाले नै मोडलिङ गरेकी छिन् । उनलाई पुष्कर जंग थापाले मोडलिङमा साथ दिएका छन् । राम गौतमको कोरियोग्राफी रहेको भिडियोलाई शिशिर पोखरेलले खिचेका हुन् । भिडियोको निर्देशन युवराज खत्रीले गरेका हुन् ।
निर्देशक खत्रीले भिडियोमा पछिल्लो प्रविधीलाई भरपुर प्रयोग गरेको बताए । भिडियोको सम्पादन पनि खत्रीले नै गरेका हुन् ।


