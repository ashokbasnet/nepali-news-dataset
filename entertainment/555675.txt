आकाश र रेनुकाको ‘ब्ल्याक’, धिरेनदेखि सुशीलसम्म पर्दामा

चलचित्र ‘ब्ल्याक’ बन्ने भएको छ । दुई पुस्ताविच हुने सामाजिक द्धन्द्धको कथामा यो चलचित्र बन्न लागेको हो । आ-आफ्नो मान्यतामा अडिग रहने बाबु र छोराको पुस्ताको लडाइमा यो कथा बन्नेछ । काठमाण्डौको कमलादिस्थित गणेश मन्दिरमा सेतो परेवा उडाउँदै यो चलचित्रको औपचारिक घोषणा गरिएको हो ।
आश्मा फिल्मस्को प्रस्तुतिमा निर्माण हुन लागेको चलचित्रलाई प्रदिप श्रेष्ठले निर्देशन गर्नेछन् । चलचित्रमा आकाश श्रेष्ठ र रेनुका सिंह ठकुरीको मुख्य भूमिका रहनेछ । आकाशले यसअगाडि ‘म त तिम्रै हुँ र तिमीसँग’मा अभिनय गरिसकेका छन् ।
चलचित्रमा सुन्दर श्रेष्ठ, आश्मा पाण्डे, आयुष रिजाल, धिरेन शाक्य, सुशिल क्षेत्री, प्रिया रिजाल पनि महत्वपूर्णमा भूमिकामा देखिने निर्माणपक्षले बताएको छ । आश्मा पाण्डे निर्माता रहेको यो चलचित्रमा मौनता श्रेष्ठको लेखन, रामशरण उप्रेतीको छायांकन, महेश खड्का र प्रदिप पौडेलको संगीत, रामजी लामिछानेको नृत्य निर्देशन रहने पक्का भएको छ ।

