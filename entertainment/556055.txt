अन्तिम चरणमा पुग्यो ‘बीग आइकन’, निलिमा बाहिरिइन्

सातौ संकरणको ‘बीग आइकन’को फाइनल नजिक पुगेको छ । उत्कृष्ट पाँच प्रतिस्पर्धीमध्ये सोमबार निलिमा ए साङ्मा बाहिरिएपछि प्रतियोगितामा चार जना प्रतिस्पर्धी छन् ।
सोमबार चारजना प्रतिस्पर्धीबीच ‘ग्राण्ड फिनाले’ राउण्डका लागि प्रतिस्पर्धा भएको छ । आगामी सोमबार सातौँ बिग आइकनमा उत्कृष्ट ३ प्रतिस्पर्धी छनौट गरिनेछ । र, यसरि छानिएका ३ जना प्रतिस्पर्धीले ‘ग्राण्ड फिनाले’का लागि प्रतिस्पर्धा गर्नेछन् । ‘ग्राण्ड फिनाले’ चैत १८ गते पोखरा सभागृहमा भव्य समारोहका बीच हुने एफएमले जनाएको छ ।
‘ग्राण्ड फिनाले’को करिब नजिकै आएर बाहिरिदा सोमबार निलिमा ए साङ्मा भावुक बनिन् । आफ्नो गायन कलाको जाँच गर्न बिग आइकनको मञ्चमा उनी आइपुगेकी थिइन् । यद्यपी जित नजिकै आएर बाहिरिएपनि आफूले यो मञ्चमा आएर संगीत सम्बन्धी थुप्रै कुरा सिक्ने मौका पाएको उनले बताईन् ।
‘ग्राण्ड फिनाले छनौट राउण्ड’ सम्म पुगेका प्रतिस्पर्धीहरुलाई फाइनल प्रवेशका लागि निणर्ायकको मतसँगै स्रोताको एसएमएस भोट पनि आवश्यक पर्ने एफएमले जनाएको छ ।
यो पटकको बिग आइकन बिजेताले पुरस्कार स्वरुप १ लाख ८५ हजार रुपैयाँ बराबरको स्कुटरसहित बेलायतको सांगीतिक भ्रमण गर्ने अवसर प्राप्त गर्ने एफएमले जनाएको छ । त्यस्तै फस्ट रनरअपले ७५ हजार र सेकेन्ड रनरअपले ५० हजार रुपैयाँ प्राप्त गर्नेछन् । बीग आइकनको अफिसियल मिडिया पार्टनर अनलाइनखबर डटकम रहेको छ ।

