‘ए मेरो हजुर २’मा साम्राज्ञी र सलिनमानको फस्ट अनुहार यस्तो
 साम्राज्ञी राज्यलक्ष्मी राणा अभिनित चलचित्र ‘ए मेरो हजुर-२’को टिजर सार्वजनिक भएको छ । नायिका झरना थापाको निर्देशन रहेको यस चलचित्रमा साम्राज्ञीराज्य लक्ष्मी शाह, सलिनमान बानिया, सलोन बस्नेत, अम्बर सुवेदी, अनुभव रेग्मी, बुद्धि तामाङ, वील्सन बिक्रम राई लगायतका कलाकारले अभिनय गरेका छन् ।
यो चलचित्र ‘ए मेरो हजुर’ को सिक्वेल हो । जुन फिल्मवाट झरना थापा स्थापित भएकी थिईन् । स्व. शिब रेग्मीको निर्देशन रहेको ‘ए मेरो हजुर’मा झरना र स्व.नायक श्रीकृष्ण श्रेष्ठले मुख्य भुमिका निर्वाह गरेका थिए ।
आफु सफल भएको चलचित्रको नाम प्यारो लागेको बताउने झरनाले ‘ए मेरो हजुर-२’ अहिलेका पुस्ताका दर्शकको चाहना अनुरुप भएको बताइन् ।


