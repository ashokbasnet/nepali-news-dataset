क्लबमा हट प्रियंकासँग प्रमोदले माया लाएपछि..(फोटो फिचरसहित)

काठमाण्डौको एक क्लबमा नायिका प्रियंका कार्की निकै हट अवतारमा प्रस्तुत भइन् । दक्षिण एसियाकै ठूलो क्लबको रुपमा मानिएको ‘क्लब डेजा भु’मा प्रियंकासँग रोमान्स गर्न गायक प्रमोद खरेल तम्सिए ।
उनीहरुले एक अर्काको आलिंगनमा रहेर रोमान्स गरे । गायक प्रमोद खरेलको आवाजमा समावेश ‘लाइदेउ न मायाले’ बोलको गीतको म्यूजिक भिडियो छायांकनका क्रममा क्लबमा प्रियंका हट शैलीमा प्रस्तुत भएकी हुन् ।       
राजनराज सिवाकोटीको संगीत रहेको यो गीतको भिडियोलाई संचारकर्मी सुव्रतराज आचार्यले निर्देशन गरेका हुन् । भिडियोको छायांकनमा अर्जुन तिवारीले खुबै मिहिनेत गरेको देखियो । सुनिल क्षेत्री भिडियोका कोरियोग्राफर हुन् ।
प्रमोद खरेलको गीतमा काम गर्न आफू सधै उत्साहित हुने नायिका तथा मोडल कार्कीको भनाई थियो । यस्तै, गायक प्रमोद खरेलले ‘झुमा झुम्केवाली’ भन्दा पनि उत्कृष्ट भिडियो बनाएको दाबी गरे ।   
तस्बिरः विनोद पोख्रेल

