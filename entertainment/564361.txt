ढकाल साँझमा नयाँ भिडियो सार्वजनिक हुने
काठमाडौं । आज हुनलागेको रामकृष्ण ढकाल सुमधुर साँझमा ढकालको म हुरीमा दियो …बोलको गीतको भिडियो सार्वजनिक गरिने भएको छ ।
रमेश बिजीको शब्द र राजेश थापाको संगीत रहेको उक्त एल्बममा रामकृष्ण ढकालको स्वर रहेको छ ।
आज दिउँसो तीन बजेदेखि राष्ट्रिय प्रज्ञा प्रतिष्ठान कमलादीमा हुने कार्यक्रममा द भ्वाईस ब्याण्डका दश जना कलाकारका साथै देविका बन्दना, जुना प्रसाईं र प्रविशा अधिकारीको सहभागीता रहने भएको छ ।
यसअघि विभिन्न स्थानमा लाइभ शो गरेका ढकालले रामकृष्ण ढकालको नाममा चौथो कार्यक्रम हुन लागेको बताए ।
गीत संगीत र यससँग सम्बन्धित स्रष्टा कलाकारहरुको सेवा र सहयोग गर्ने हेतुले स्थापना भएको विन्ध्यवासिनी फाउण्डेसनले कलाकर्मीको हक र हितका कुरा संगै समाजसेवा पनि  गर्दै आएको ढकालले बताए ।


