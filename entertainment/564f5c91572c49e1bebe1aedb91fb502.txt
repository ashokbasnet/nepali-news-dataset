​मह जोडी पनि फ्रि भिसा फ्रि टिकटको पक्षमा ! (भिडियोसहित)

काठमाडौं, चैत २४ – मदनकृष्ण श्रेष्ठ र हरिवंश आचार्य (मह) जोडीले फ्रि भिसा फ्रि टिकटको पक्षमा निर्माण गरिएको टेलिभिजन विज्ञापन (टिभिसी)मा अभिनय गरेका छन् । सुरक्षित आप्रवासन परियोजना (सामी), हेल्भेटास स्वीस इन्टरकोअपरेसनको परिकल्पना तथा लगानी रहेको टिभिसी मह जोडीले नै निर्देशन गरेका हुन् । 
सरकारले गएको असार २१ गतेदेखि खाडीका छ वटा देश र मलेसिया जाने कामदारले न्युनतम लागत मात्रै तिर्नुपर्ने निर्णय कार्यान्वयन गरेको थियो ।
ती देशमा जाने कामदारले सेवाशुल्क वापत १० हजार रुपैयाँ भन्दा धेरै पैसा तिर्नुपर्दैन । निर्णय कार्यान्वयनबाट सरकार पछि हट्न नहुने भन्दै गैरसरकारी संघसंस्था, नागरिक समाजलगायतले दवाव दिइरहेका छन् । 
मदनकृष्ण र हरिवंशले अभियन गरेको भिडियो हेर्नुहोस :
