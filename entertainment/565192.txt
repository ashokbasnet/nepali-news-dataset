अञ्जनाको ‘आभा’ मा मायाको परिभाषा
काठमाडौं । गायिका अञ्जना गौतमले आफ्नो पहिलो गीति एल्बम ‘आभा’ ल्याएकी छन् ।
राजधानीमा आयोजित कार्यक्रममा गीतकार रत्न शमशेर थापा, दिनेश अधिकारी, संगीतकार राजु सिंह, गायक दीपक खरेल र सपना प्रधान लगायतले एल्बम सार्वजनिक गरे ।
चार वटा गीत रहेको एल्बमका सबै गीतमा प्रभुराज ढकालको संगीत छ । कार्यक्रममा एल्बमभित्र समेटिएको ‘यो चोखो माया’ बोलको गीतको भिडियो समेत सार्वजनिक गरिएको थियो ।
दीपेन्द्र घिमिरेले निर्देशन गरेको भिडियोमा विश्वास घिमिरे र ओशिन भट्टराईले अभिनय गरेका छन् । शारीरिक रुपमा अशक्त पतिलाई जीवनसाथीले गरेको प्रेम र साथलाई भिडियोमा प्रस्तुत गरिएको छ ।
भिडियोको छायाङ्कन सुमन कोइरालाले गरेका हुन् भने अनन्त घिमिरेले सम्पादन गरेका हुन् ।
भिडियो


