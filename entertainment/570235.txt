गौरी मल्ल सम्मानित, क्षेत्रीको उपचारका लागि रकम सहयोग

नेपाली कलाकर्मीहरुको फोटो र प्रोफाइललाई अर्काइभको रुपमा राख्ने उद्देश्यका साथ ‘आर्टिस्ट’ म्यागेजिनको प्रकाशनको सुरु गरिएको छ । आर्टिस्ट नेपाल डटकमको सातौ बाषिर्कोत्सवको अवसर पारेर म्यागेजिन प्रकाशन सुरु गरिएको हो ।
चर्चित हाँस्य जोडी मदनकृष्ण श्रेष्ठ र हरिवंश आचार्यले एक समारोहका विच म्यागेजिनको विमोचन गरेका थिए । कार्यक्रममा कलाकार गौरी मल्ल र संगीतकार आलोकश्रीलाई ‘आर्टिस्ट नेपाल कला सम्मान २०७३’बाट सम्मानित पनि गरिएको थियो ।
कार्यक्रममा कलाकार दीपक क्षेत्रीको उपचार सहयोगार्थ नगद १० हजार १ सय १ रुपैयाँ चलचित्र पत्रकार संघका अध्यक्ष सन्दिप सापकोटालाई हस्तान्तरण गरिएको थियो । चलचित्र पत्रकार संघको पहलमा अहिले क्षेत्रीको उपचारका लागि सहयोग रकम जुटाउने कार्यको थालनी गरिएको छ ।

