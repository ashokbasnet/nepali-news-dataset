‘होल नाइट डान्स’ गर्दै अनु र अशिष्मा

गायिका स्मिता घिमिरेको आवाजमा समावेश ‘होल नाइट डान्स गरौ’ बोलको गीतको म्यूजिक भिडियो सार्वजनिक भएको छ । नयाँ बर्षको छेकोमा सार्वजनिक भएको यो गीतलाई दर्शकले रुचाउने विश्वास गायिका घिमिरेको छ । उनले, नयाँ बर्षका पार्टीहरुमा यो गीतमा दर्शक रमाउन सक्ने बताइन् ।
गोविन्द प्रसाद उपाध्यायको शब्द, अनिश श्रेष्ठको संगीत रहेको गीतको भिडियोलाई पासाङ योञ्जन लामाले निर्देशन गरेका छन् । उनले, अत्याधुनिक लोकेशनमा चर्चित २ नायिकालाई राखेर भिडियो तयार पारेका छन् ।
भिडियोको छायांकन ज्ञानेन्द्र शर्माले गरेका हुन् भने प्रविण श्रेष्ठले सम्पादन गरेका हुन् । भिडियोमा दुई नायिका अशिष्मा नकर्मी र अनु शाहले मोडलिङ गरेका छन् । नयाँ बर्षलाई लक्षित गरेर बनाइएको गीतको भिडियो मेकिङमा पनि कुनै संझौता नगरिएको निर्देशकले बताए ।


