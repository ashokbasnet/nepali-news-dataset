हर्षिकाका कारण बदलिए मोहन(भिडियो)

रुद्राक्ष फिल्मस्को ब्यानरमा निर्माण भएको चलचित्र ‘मेरी कुसुम’ जेठ २५ गतेबाट नेपालभर रिलिज हुँदैछ । यो चलचित्रको प्रदर्शन मे ५ मा दुबइमा पनि हुँदैछ । चलचित्रको रिलिज मिति नजिकिदै जाँदा यसको निर्माणपक्षले प्रचार सामाग्री पनि विभिन्न ढंगले सार्वजनिक गरिरहेको छ । दुबइको प्रदर्शनलाई पनि विशेष ख्याल गर्दै यसको गीतसंगीत र ट्रेलर रिलिज गरिएको हो ।
यसैविच, चलचित्रमा समावेश एक रोमान्टिक गीत रिलिज गरिएको छ । ‘म त बदलिए तिम्रो कारण’ बोलको गीत रिलिज गरिएको हो । टंक बुढाथोकी र मेलिना राइको आवाज रहेको गीतमा वुढाथोकीकैे संगीत तथा शब्द छ ।
एन आर एन घिमिरेको निर्देशनमा तयार भएको यो चलचित्रमा मोहन बोगटी र हर्षिका श्रेष्ठको मुख्य भूमिका छ । दिव्यराज सुवेदीले छायांकन गरेको यो गीतलाई कविराज गहतराजले कोरियोग्राफी गरेका हुन् । चलचित्रको यो गीतको शब्द, संगीत र स्वर उत्कृष्ट छ । साथमा कविराजले पनि गीतको भिडियोलाई उत्कृष्ट बनाउन मिहिनेत गरेका छन् । ट्रेलर सार्वजनिक भएपछि यो चलचित्र चर्चामा छ ।


