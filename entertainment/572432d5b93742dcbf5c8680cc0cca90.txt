'हु विल बि अ गोर्खा' सर्वोत्कृष्ट डकुमेण्ट्री

काठमाडौं, मंसिर २६ - केसान छेतेङ्गले बनाएको डकुमेण्ट्री 'हु विल बि अ गोर्खा' ले अन्तर्राष्ट्रिय पर्वतीय फिल्म महोत्सव किम्फमा सर्वोत्कृष्ट डकुमेण्ट्रीको उपाधि जितेको छ ।

 

काठमाडौमा मंगलवार सकिएको महोत्सवको अन्तिम दिन हु विल वि अ गोर्खा ले १५ सय डलरको पुरस्कार पाएको हो ।

यो डकुमेण्ट्रीले दर्शकहरुको मतका आधारमा लोकपृय डकुमेण्ट्रिको उपाधि पनि जित्यो । प्रतियोगितामा पोल्याण्डको आर्ट अफ फ्रिडमले दोश्रो हुदै १ हजार डलर तथा उत्तरी भारतको कथामा बनेको नोम्याडिक नाइट्सले तेश्रो हुँदै ५ सय डलर पुरस्कार जिते ।

नेपाल पानरोमा विधा अन्तर्गतको डकुमेण्ट्री विधामा काडामाण्डू पहिलो भयो । रमेश खड्काले बनाएको काडामाण्डूले ५० हजार रुपैयाको पुरस्कार पायो भने ओस्कार कलेजका असिम चित्रकारले बनाएको  हरिले २५ हजार रुपैयाको पुरस्कार जित्यो ।

किम्फको अन्तिम दिन सोमवार एरिक भ्यालीको डकुमेन्ट्री हिमालयन गोल्ड रस, सुर्वण थापाको सुनगाभा लगायत डकुमेण्ट्रि देखाइएको थियो । गएको २२ गतेदेखि सुरु भएको महोत्सवमा २८ देशका ६२ वटा छोटा फिल्म, डकुमेन्ट्री, फिक्सन, एनिमेसन समावेश थिए । पछिल्लो समय डकुमेन्ट्रीप्रति दर्शकको रुची बढ्दै गएको निर्माताहरुको भनाई छ ।
