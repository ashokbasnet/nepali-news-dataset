१ मिनेटको चलचित्र अमेरिकामा हुने फिल्म फेस्टिभलमा छनोट

कान्तिपुर फिल्म एकेडेमीको निर्माण र परिच्छेद सेनको लेखन, सम्पादन तथा निर्देशनमा तयार भएको ६० सेकेन्डको चलचित्र ‘स्ट्राइक’ अमेरिकाको टेक्सासस्थित ‘औरोराज अनुअल एक्स्ट्रेम्ली सर्ट फिल्म फेस्टिभल’मा फिसिएल सेलेक्सन भएको छ ।
महोत्सवमा विश्वभरबाट आएका १८५ चलचित्र मध्ये नेपाली छोटो चलचित्र छनोट भएको हो । यो १ मिनेटको चलचित्रमा अनिल कँडेलको साथमा कमल बोहोरा र साजन कँडेलको अभिनय छ । सुजे गौतमले यो छोटो चलचित्र खिचेका हुन् ।
यो चलचित्रले जनताको अधिकारका लागि गरिएको बन्द हड्तालले जनताको अधिकार हनन भएको कुरा बोलेको छ । मे १९ मा यो चलचित्र टेक्सासमा प्रदर्शन हुनेछ । परिच्छेद मदन पुरस्कार विजेता साहित्यकार अमर न्यौपानेको लेखन निर शाहको निर्माणमा बन्न लागेको चलचित्र ‘एक्स-पार्क’बाट चलचित्र निर्देशनमा डेब्यू गर्दैछन् ।

