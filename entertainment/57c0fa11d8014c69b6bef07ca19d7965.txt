​चित्रकारको कथा समेटिएको चलचित्र गाँठो प्रदर्शनमा

काठमाडौं, भदौ ३१ – मानवीय सम्बन्धमा आधारित चलचित्र गाँठो शुक्रबारदेखि प्रदर्शनमा आएको छ । सम्बन्ध एक अर्कामा कसरी बाँधिन्छन्, एउटा सम्बन्धले कतिजनाको जीवनमा प्रभाव पार्न सक्छ भनेर सम्बन्धको गाँठोलाई चलचित्रमा व्याख्या गरिएको छ । चलचित्रमा सम्बन्धहरुको मनोवैज्ञानिक प्रभावहरुलाई कथावस्तु बनाइएको चलचित्र निर्माता टोलीले जनाएको छ । चलचित्रमा नायक नजिर हुसेन चित्रकारको भूमिकामा छन् भने नव नायिका नायिका नम्रता श्रेष्ठ मनोविज्ञान विद्यार्थीको भूमिकामा छिन् । सुरज भुसाल र तिलकबहादुर क्षेत्रीले निर्माण गरेको चलचित्रलाई सुरज भुसालले निर्देशन गरेका हुन् ।
पोखरा, गुल्मी, स्याङ्जा लगायतका ठाउँमा चलचित्रको छायाँकन गरिएको थियो । चलचित्रमा नजिर हुसेन, नम्रता श्रेष्ठसँगै अभय बरालको मुख्य अभिनय रहेको छ ।
