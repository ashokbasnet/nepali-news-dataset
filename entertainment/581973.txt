सामिया कि सोहित, को हो ‘हिटलर’ ?

नायक सोहित मानन्धर चलचित्र ‘हिटलर’को बिषयमा धेरै कुरा खोल्न चाहदैनन् । यस अगाडि केही चलचित्रमा काम गरेपनि सोहित यो चलचित्र आफ्ना लागि करिअरको दोश्रो सिरिजको सुरुवातको रुपमा लिन्छन् ।
सौरभ ढकाल निर्देशित चलचित्र ‘हिटलर’, अहिले नामकै कारण चर्चामा छ । जर्मनका शासक हिटलरको नामसँग मिल्न गएकै कारणले गर्दा पनि चलचित्रको नाम राखेर फेसबुकले लाइक पेज बनाउन दिएन ।
चलचित्र भित्र को हो त हिटलर ? नायिका सामिया बर्तौला भन्छिन्-‘यो त दर्शकले जेठ १२ गतेबाट मात्र थाहा पाउनुहुनेछ । चलचित्रमा सोहित जी वा म वा अरु कोही पनि ‘हिटलर’ हुनसक्नुहुन्छ ।’
निर्देशक ढकालले पत्रकारहरुसँग भने-‘चलचित्रको नाम हामीले ‘हिटलर’ केही कारणले नै राखेका हौ ।’कमेडी, रोमान्स र सस्पेन्स कथामा बनेको यो चलचित्रले दर्शकहरुलाई हरेक कोणवाट मनोरञ्जन दिने सौरभवको भनाई छ ।

