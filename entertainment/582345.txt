प्रियंका चोपाडाकी आमासँग निरुताको यस्तो निकटता

कुनै समय नेपाली चलचित्र क्षेत्रमा नायिका निरुता सिंहको निकै चर्चा थियो । निरुताले काम गरेका सबै चलचित्रले बक्स अफिसमा धमाका व्यापार गर्दथ्य । निरुतालाई लिएपछि चलचित्र चल्ने भएपछि निर्माता पनि उनकै पछि लाग्थे । तर, चलचित्र क्षेत्रमा रेखा थापाको यूग सुरु भएपछि निरुता कमजोर बनिन् र अन्ततः हराइन् ।
उनै, निरुता अहिले दार्जलिङमा छिन् । निरुताले नेपाली चलचित्र खेल्ने चर्चा चलेपनि त्यो पुरा भएको छैन । उनै, नायिकाले बलिउडकी सफल नायिका प्रियंका चोपडाकी आमा मधु चोपडासँग खिचिएका केही तस्बिर आफ्नो इन्स्ट्राग्राममा पोष्ट गरेकी छिन् । निरुताले लेखेकी छिन्-‘तपाइलाई सधै नै भेट्दा म निकै आभारी हुने गर्दछु ।’
उनले सामाजिक संजालमा राखेको तस्बिर हेर्दा उनी मधु चोपडासँग निकै नजिक रहेको वुझ्न सकिन्छ । नायिका प्रियंकाले अहिले भारतका विभिन्न भाषामा चलचित्र बनाइरहेकी छिन् । कतै, नायिका निरुताले चोपडा परिवारले बनाउन लागेको नयाँ चलचित्रमा काम गर्ने सुरसार त कसेकी होइनन् ? कि, निरुता र मधु चोपडाको सम्बन्ध नजिकको रहेकाले यो भेट जुरेको हो ?

