‘कमलेको बिहे’मा अनुपको यस्तो गेटअप, ‘चमेली’ भगाउन ठूलै मिहिनेत

नायक अनुपविक्रम शाही ‘ह्यान्डसम भिलेन’को रुपमा दर्शकमाझ चिनिएका छन् । उनले अभिनय गरेका केही चलचित्रमा दर्शकले उनलाई भिलेनको रुपमा मन पराए । मिलेको जीउडाल, चलकेटी अनुहारका कारण पनि उनी चर्चित बने ।
तर, एक चलचित्रमा भने दर्शकले अनुपलाई भिन्न लुकमा देख्न सक्नेछन् । केही समय चलचित्र क्षेत्रबाट हराए जस्तै बनेर गुपचुप बसेका अनुपले किन मिहिनेत गरे भन्ने यी तस्बिरहरु हेर्दा पनि प्रष्ट हुन्छ ।
 
चलचित्र ‘कमलेको बिहे’को गुचपुप रुपमा छायांकन सकिएको छ । छायांकन सकिएलगतै सार्वजनिक भएका केही तस्बिरमा अनुपको गेटअप गजबको छ । लामो तर विगि्रएको कपाल, पावरवाला चश्मा, लामो टुप्पी सहित उनी देखिएका छन् । अनुप चलचित्रमा कतै रोमान्टिक अवतारमा देखिएका छन् भने कतै लामो टुप्पी पालेर पण्डित्याइ गरिरहेका छन् ।
ह्यान्सम हिरोले यसका लागि केही केजी तौल समेत घटाएका थिए । यो चलचित्रमा अनुप ‘चमेली’ बनेकी सन्ध्या केसीसँग बिहे गर्न संघर्ष गरेको देख्न सकिन्छ । चलचित्रमा उनले बनारसमा शास्त्रिय विद्या पढेर गाउँ फर्किएपछि बिहेका लागि गरेको संघर्ष प्रस्तुत गरिएको छ । प्रसन्न पौडेलले यो चलचित्रको निर्देशन गरेका हुन् । विदुर पाण्डेको चलचित्रमा छायांकन छ । 

