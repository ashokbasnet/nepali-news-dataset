दुबइमा २ दिन मोहन र हर्षिकाको ‘मेरी कुसुम’ चल्ने

दुबइमा रहँदै आएका कलाकार मोहन बोगटीको मुख्य भूमिका रहेको चलचित्र ‘मेरी कुसुम’ अहिले चर्चामा छ । यो चलचित्र दुबइमा २ दिनसम्म चल्नेछ । कलाकार मोहन बोगटीका अनुसार मे महिनाको १८ र १९ तारिखमा दुबइका विभिन्न स्थानमा चलचित्र प्रदर्शन हुनेछ ।
मोहनले भने-‘दुबइमा चलचित्रको क्रेज निकै राम्रो छ । दर्शकहरुले उत्साहका साथ चलचित्रको प्रतिक्षा गरिरहनु भएको छ । एन आर घिमिरले निर्देशन गरेको यो चलचित्रमा मोहनका साथमा नायिका हर्षिका श्रेष्ठको मुख्य भूमिका छ ।
चलचित्रको एक्सन, रोमान्सले भरिएको ट्रेलर र गीतसंगीत अहिले चर्चामा छ । दुबइपछि अन्य विभिन्न देशमा चलचित्र रिलिज गर्ने मोहनको तयारी छ ।
सुनिता शर्मा बोगटी निर्माता रहेको चलचित्रमा रविन्द्र कुँवर र रुद्र खनालको लगानी छ ।

