आमिर खानको नयाँ लुक भाइरल

जेठ ३२ – बलिउड अभिनेता आमिर खानको आउँदो चलचित्र दंगलको नयाँ लुक सार्वजनिक भएको छ । चलचित्रका अभिनेता आमिर खानले सोमबार चलचित्रमा रहेको आफ्नो नयाँ लुकको तस्बिर ट्वीट गरेका हुन् ।


2 days to go before I shoot for young Mahaveer.... @avigowariker pic.twitter.com/RkdmQAV5c0
— Aamir Khan (@aamir_khan) June 13, 2016


आमिरले ट्वीट गरेको केही समय भित्रमै तस्बिर भाइरल भयो । आमिरका प्रशंसकले यो तस्बिरको खुलेर तारिफ गरेका छन् भने उनको मेहनतको पनि प्रशंसा गरेका छन् । दंगल भारतीय पहलवान महावीर फोगटको जीवनीमा बनेको चलचित्र हो । आमिरले ट्वीट गरेको तस्बिर युवा अवस्थाका महावीरको हो । उनले ट्वीटमा अबको दुई दिनभित्र युवा महावीरको सुटिङ गर्न जाने बताएका छन् । आमिरले दंगलका लागि आफ्नो तौल बढाएका थिए । तर युवा महावीरका लागि उनले तौल कम गरेका छन् । दंगल आउँदो डिसेम्बर २३ मा रिलिज हुनेछ ।
– एजेन्सीको सहयोगमा
