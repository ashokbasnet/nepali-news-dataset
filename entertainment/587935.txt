सिड्नी आइपुग्यो लभ लभ लभ

नेपालको प्रर्दशनबाट तारिफ कमाएको चलचित्र लभ लभ लभ सिड्नीबासी नेपालीहरूमाझ पनि प्रदर्शन भएको छ । सिड्नीको बरूणमा रहेको ईभेन्ट सिनेमामा यो चलचित्रको प्रदर्शनी गरिएको थियो ।
चलचित्रको प्रदर्शनका लागि नेपालबाट यतिबेला यसै चलचित्रका निर्देशक दीपेन्द्र के खनाल र नायक सुरज पाण्डे सिड्नी आईपुगेका छन । सिड्नीमा यो चलचित्रलाई मनोज अधिकारी र सन्तोष अधिकारीले ल्याएका हुन । चलचित्रको प्रदर्शनपछि चलचित्रका निर्देशक खनालले आफूले चलचित्रमा ऊठाउन खोजेको बिषयलाई सिड्नीबासी नेपालीहरूले मन पराउनु भएकोमा खुशी ब्यक्त गरे भने पहिलो पटक चलचित्रमा अभिनय गरेका सुरज पाण्डेले सिड्नीबासी नेपालीहरूको सकारात्मक प्रतिक्रियाले हौसला मिलेको कुरा बताए ।
सिड्नीबासी नेपालीहरूले चलचित्र लभ लभ लभले ऊठाएको माया र सम्बन्धका कुराहरूलाई मन पराएको पाईएको छ भने यो चलचित्रको अन्य शोहरू पनि गरिने भएको छ ।

