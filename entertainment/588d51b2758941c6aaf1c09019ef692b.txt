कबाली ! कबाली !, तर चलचित्र कस्तो छ कबाली ?

सुशान्त मोहन
सबैभन्दा पहिलो कुरा, कुनै चलचित्र हेर्नका लागि दर्शक बिहान तीन बजेदेखि टिकट काउन्टरमा लाइनमा लागे तथा रिलीज भन्दा पहिले नै चलचित्र भवन हाउसफुल भए भने बुझ्नु पर्छ कि यो चलचित्र हिट या फ्लप हुनुमा कुनै क्रिटिकको रिभ्युले केही काम गर्ने छैन । 
रजनीकान्तको चलचित्र हिट हुन कुनै क्रिटिकको रिभ्युको आवश्यकता पर्दैन किनकी शुक्रबार रिलिज भएको कबाली बिहान ६ बजेको शो हेरेर बाहिर निस्किएका दर्शकको भनाई थियो कि चलचित्र निकै मनोरञ्जक छ । 
कबाली मैले मुम्बइको आरोरा थिएटरमा बिहान ६ बजेको शो हेरेँ, सिंगल स्क्रिनको यो हलमा इतिहासमै यो पहिलो पटक हो कि कुनै पनि चलचित्र बिहान ६ बजे देखाइयो । 
रजनीकान्तका फ्यानले चलचित्र बिहान तीन बजे नै देखाउन दबाब दिएको तर प्रशासनले स्वीकृति नदिएका कारण ६ बजेको देखाइएको हलका मालिकको भनाई थियो । 
चलचित्र हेर्न आएका निर्माता निर्देशक मधु भण्डारकरले भने ‘फ्यानसँग चलचित्र हेर्न बडा मजा आउँछ, म रजनी सरको फ्यान हुँ, यसैले मेरा लागि यो चलचित्र हेर्नु झै महत्वपूर्ण छ ।’
यो त भयो फ्यानको रिभ्यु, तर के चलचित्र कबाली यती धरै उत्कृष्ट थियो ? चलचित्रको कथा टिपिकल रजनीकान्तको चलचित्रको जस्तै लाग्छ, यसमा पनि उनी एक राम्रो मन भएका मानिस छन् र उनी गरिब, दिन दुखीलाई मन फुकाएर सेवा गर्छन् । 
उनको यो कामका लागि पैसा कहाँबाट आउँछ भन्ने केही खुल्दैन, तर केही मानिस उनलाई सानो स्वरमा डन भन्छन् । 
कथा फ्ल्यासब्याकमा जान्छ र ‘कबाली द डन’ ‘कबाली द समाजसेवी’ कसरी बन्यो भन्ने देखाइन्छ ।
चलचित्रमा एक चिनियाँ व्यवसायीको प्रवेश हुन्छ जो जस्तोसुकै गलत काम गर्छ र कबालीलाई बर्बाद गर्न चाहन्छ, ‘के कबाली उसलाई रोक्न सक्छ ?’ यसको जवाफ चलचित्र हेरेर मात्र पाउन सकिन्छ । 
चलचित्रको कथा सामान्य र पुरानो नै छ । तर यसमा दर्शक कथा भन्दा पनि कबाली अर्थात रजनीकान्तलाई हेर्ने छन् । रजनीकान्तले आफ्ना फ्यानलाई निराश बनाएका छैनन् । हलमा रजनीकान्तको हरेक डाइलगमा फ्यानलाई सिटी बजाउन बाध्य बनाउँछ । यो देख्दा लाग्छ, तपाईँले यो शताब्दीकै सर्वश्रेष्ठ चलचित्र हेर्नुभएको छ । 
कबालीको अन्त्य यस्तो तरिकाले भएको छ कि यसको दोस्रो भाग बन्ने लगभग निश्चित छ, र आशा छ कि दोस्रो भाग पनि सुपरहिट हुनेछ । 
अब अन्त्यमा एउटा कुरा, सुल्तानको फर्स्ट डे फर्स्ट शो को रिर्पोटिङ गर्दा मलाई लागेको थियोकी सलमान खान ठूला स्टर हुन्, तर अब कबालीको पहिलो शो पछि मलाई लाग्न थालेको छ कि रनजी स्टार हुन्, बाँकी सबै.... कबाली ! कबाली !
– स्रोत : बिबिसी हिन्दी
