बाहुबली–२ को ट्रेलर आयो, कटप्पा हुन्जेल बाहुबलीलाई कोही मार्न सक्दैन

चैत ३ – बाहुबली–२ को ट्रेलर युट्युबमा सार्वजनिक भएको छ । तेलुगु चलचित्र निर्देशक एसएस राजामौलीको चलचित्र बाहुबली–२ को ट्रेलर बिहीबार सार्वजनिक भएको हो । सार्वजनिक भएको केही बेरमा नै बाहुबली–२ को ट्रेलर लाखौं पटक हेरिएको छ । सामाजिक सञ्जालमा पनि यसको चर्चा ट्रेन्डिङमा छ । बाहुबली–२ आउँदो २८ मा प्रदर्शनमा आउने छ । चलचित्रको धेरै दर्शकले प्रतिक्षा गरेका छन् । मार्च १३ मा यसको ट्रिजर आएको थियो ।

बिहीबार सेयर गरिएको चलचित्रको हिन्दी ट्रेलरको एक सम्वादको विषयमा निकै चर्चा भएको छ । जसमा बाहुबलीले कटप्पासँग भन्छन्, ‘जबसम्म तिमि साथमा हुनेछु, मलाई मार्ने कोही जन्मने छैन मामा ।’ बाहुबलीको प्रमुख भूमिकामा प्रभास छन् ।
