अक्टोवर २४ लिएर आउँदै गायक हिमाल सागर

गायक हिमाल सागर आफ्नो सोलो एल्बमको तयारीमा जुटेका छन् । उनी गायनसँगै मोडलिङमा पनि सक्रिय देखिएका छन् । उनी पछिल्लो समय आफ्ना गीतहरुमा आफैँ मोडलिङ गरिरहेको देखिन्छन् । 
उनले आफ्नो नयाँ एल्बमको नाम अक्टोबर २४ राखेका छन् । उनीसँग गरिएको कुराकानी,


के मा व्यस्त हुनुहुन्छ ?


धेरै त विदेशको कार्यक्रमहरुमा व्यस्त नै हुन्छु । अहिले मेरो नयाँ एल्बम आउँदैछ । अक्टोवर २४ को तयारीमा लागि रहेको छु ।   


अक्टोवर २४ कस्तो एल्बम हो  ?


मेरो सातौँ एल्बम हो अक्टोवर २४ । स्लो, फास्ट, रक सबै प्रकारका गीतहरु समावेश गरिएको छ । सबैलाई सुन्न लायकको गीत राखिएको छ, यो एल्बममा ।


कहिलेसम्म सुन्न पाइन्छ नयाँ एल्बमको गीत ?


एक महिनाको अवधीमा एल्बमको दूईवटा गीत मिडियाबाट सुन्न पाउनु हुन्छ । एल्बमलाई गीत पछि भिडियो बनाएर रिलिज गर्ने तयारी भैरहेको छ । 


एल्बमको नाम अक्टोवर २४ नै किन राखिएको हो ?


अक्टोवर मेरो जन्म भएको महिना हो भने २४ तारिख हो । त्यही आधारमा यो नाम राखिएको हो ।


अक्टोवर २४ मा कतिवटा गीत छन् ?


६ वटा गीतहरु छन् । दुई वटा म्युजिक भिडियो बनिसकेको छ । अब दुईवटा बन्न बाँकी छन् । त्यो काम सकिएपछि अनि रिलिजको तयारी हुन्छ । 


पछिल्लो समय मोडलिङलाई पनि प्राथमिकता दिन थाल्नुभएको हो ?


मोडलिङमा म आफ्नो गीतमा आफैं गर्छु । अभिनय मेरो रुचीको विषय पनि हो ।


चलचित्रमा आउने संकेत त होईन नि ?


चलचित्रमा त धेरै पहिलादेखि नै प्रस्ताव आएको हो । तर म चलचित्र क्षेत्र भन्दा पनि साँगीतिक क्षेत्रमा नै केहि गर्ने सोच भएकोले त्यता खासै सोच छैन । गायन क्षेत्रमै मलाई दर्शक तथा श्रोताहरुले माया गरिरहनु भएको छ । कति श्रोताहरुले दुईवटा डुङ्गामा दुईटा खुट्टा राख्दा जे पनि हुन्छ पनि भन्नुभयो । अनि अहिले मेरो लागि गायन क्षेत्र नै राम्रो छ । भविष्यमा राम्रो अफर आयो भने गर्न सकिन्छ । एउटा फिल्म गर्ने सोच चाहिँ मेरो पनि छ । 



बिभिन्न कार्यक्रममा जानुहुन्छ , कस्तो प्रतिक्रिया पाउनुहुन्छ ?


म तपार्इंलाई मन पराउँछु , मलाई लभ यू चाहिँ  भन्नु भएको छैन जस्तो लाग्छु अहिलेसम्म । मेरो गीतलाई माया गर्ने ,अनि मलाई माया गर्ने दर्शक श्रोता त धेरै हुनुहुन्छ ।


तपाई बिना मरिहाल्छु भन्ने चाहिँ आएनन अहिलेसम्म ?


त्यस्तो कुनै बेला समयमा थिए । तर अहिले मलाई मात्र राम्रो सोच्नेहरु हुनुहुन्छ ।
– forseenetwork र उज्यालाेकाे सहकार्य
