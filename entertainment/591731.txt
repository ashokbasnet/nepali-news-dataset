अमेरिका र अष्ट्रेलियामा चलचित्र संघको अवार्ड

हलहरुको छाता संगठन चलचित्र संघले अवार्ड गर्ने भएको छ । विगत केही बर्षदेखि आयोजना हुदै आएको ‘नेपाल मोसन पिक्चर एसोसियसन अवार्ड’ विविध कारणले गर्दा रोकिएको थियो । तर, अब भने संघले अवार्डलाई निरन्तरता दिने भएको छ । काठमाण्डौमा आयोजना गरिएको पत्रकार सम्मेलनमा अध्यक्ष प्रदिप कुमार उदयले अवार्डको बारेमा जानकारी दिए ।
संघले मंगलबार आयोजना गरेको पत्रकार सम्मेलनमा ‘नेम्पा फिल्म अवार्ड २०१७’ आयोजना गर्न लागिएको जानकारी दिइएको हो । १८ विधामा अवार्ड र एक विधामा ‘लाइफ टाइम एचिभमेन्ट अवार्ड’ प्रदान गरिनेछ ।
सन् २०१७ को सेप्टेम्बरमा अमेरिकाका विभिन्न राज्यमा यो अवार्ड आयोजना हुनेछ । उक्त कार्यक्रममा ४० जना फिल्र्मीकर्मीले सहभागीता जनाउनेछन् । यस्तैगरि, सन् २०१८ मा यो अवार्ड अष्ट्रेलियामा आयोजना हुनेछ ।
संघले अवार्डलाई अबका दिनमा निरन्तरता दिने भएको छ । सन् २०१७ को अवार्डका लागि वि.सं २०७३ मा रिलिज भएका चलचित्र दर्ता गरेर सहयोग गर्न संघले आह्वान समेत गरेको छ ।

