वन टेकमा खिचिएको ‘जालो’ प्रति दर्शकको उत्सुकता कती ?

शुक्रबारबाट रिलिज हुने चलचित्र ‘जालो’ आम नेपाली दर्शकका लागि एउटा भिन्न प्रयोग हो । कुनै पनि टेक २ पटक नलिई वन सट मै खिचिएको यो चलचित्रको गिनिज बुकमा नाम लेखाउने तयारी समेत भैरहेको छ ।
चलचित्र सेन्सर बोर्डबाट चलचित्रलाई ‘यूनिभर्सल सर्टिफिकेट’ मिलेको यसको निर्माणपक्षले बताएको छ । अराज केसव र मोहित मुनालको निर्माणमा तयार भएको यो चलचित्रलाई अराज केशवले नै निर्देशन गरेका हुन् ।
रेमनदास श्रेष्ठ, मेनुका प्रधान, निराज प्रधान, निर शाह लगायतका कलाकारले अभिनय गरेको यो चलचित्रको मेकिङ नै दर्शकका लगि विशेष हुने निर्देशक केशव बताउँछन् ।
वन सटमै २ घन्टाको चलचित्र कसरी खिचियो होला भन्ने कौतुहलता दर्शकमा रहेकाले पनि चलचित्रको व्यापार राम्रो हुनेमा यसको निर्माणपक्ष ढुक्क छ ।

