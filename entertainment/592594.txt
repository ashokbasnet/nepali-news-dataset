‘रातो घर’ प्रिमियरमा नायिकाहरुको जमघट, कसले के भने ?

काठमाण्डौको बीग मुभिजमा चलचित्र ‘रातो घर’को प्रिमियर गरिएको छ । वुधबार बेलुकी ३ सय बढी अतिथहिरुलाई निम्त्याएर चलचित्रको प्रिमियर गरिएको हो ।
भोली शुक्रबारबाट रिलिज हुने यो चलचित्रलाई सुरज सुब्बा ‘नाल्बो’ले निर्देशन गरेका हुन् । । चलचित्रमा विल्सन विक्रम राइ, संयम पुरी, गौरव पहारी, भानुप्रताप, अनुराग कुँवर, मेनुका प्रधानको मुख्य भूमिका छ ।
झापामा हुने गरेको ग्याङ फाइटको कथालाई यो चलचित्रले उठान गरेको छ । चलचित्र हेरेपछि अधिकांशले यसको प्रस्तुती, कथावस्तुलाई रुचाए ।

चलचित्र हेर्नका लागि नेपाली चलचित्र क्षेत्रका चर्चित अनुहारहरुको उपस्थिती थियो । नायिकाहरु करिश्मा मानन्धर, पूजा शर्मा, सुष्मा कार्की, माला लिम्बु, सुस्मिता केसी, सुरक्षा पन्त हलमा पुगेका थिए ।
यस्तै, पूर्व मिस नेपाल माल्भिका सुब्बा, नायक नाजिर हुसेन पनि चलचित्र हेर्न पुगेका थिए । नेपाली चलचित्रमा एउटा नयाँ शैलीको मेकिङ भन्दै यसले प्रशंसा पाएको छ । 

