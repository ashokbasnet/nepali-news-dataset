पूजा भन्छिन्-‘३-४ बर्ष त बिहे नै गर्दिनँ’

नायिका पूजा शर्मालाई पछिल्ला केही कार्यक्रममा दर्शकले हट पहिरनमा देखिरहेका थिए । विशेषगरि, छोटा पहिरनमा पुग्ने पूजा वुधबार आयोजित एक चलचित्रको प्रिमियरमा भने कुर्ता सुरुवालमा पुगिन् । हट नायिका एकाएक कुर्ता सुरुवालमा देखिएपछि मानिसहरुले चासो त राख्ने नै भए ।
पूजा भने आफूलाई कुर्ता सुरुवाल लगाउँदा सहज लाग्ने बताइरहेकी थिइन् । उनले भनिन्-मलाई छोटा पहिरन भन्दा कुर्ता सुरुवाल लगाउँदा नै सहज लाग्छ । छोटो पहिरनमा यता र उता सम्हाल्नुपर्ने झन्झट हुन्छ । कुर्ता सुरुवालमा त्यस्तो हुँदैन ।’
बिहे कहिले गर्नुहुन्छ त, पूजाले भनिन्-‘अहिले नै त्यो सोच छैन । अझै ३-४ बर्ष चलचित्रमा नै काम गर्छु ।’ असार ३० गतेबाट रिलिज हुन लागेको चलचित्र ‘म यस्तो गीत गाउँछु’को तयारीमा रहेकी पूजा यो चलचित्रबाट उत्साहित छिन् । गीतसंगीतका कारण ट्रेलर रिलिज अगावै यो चलचित्र चर्चामा छ ।  

