पोष्टमार्टम गर्नेको कथामा ‘भूईमान्छे’

चलचित्र ‘भूईमान्छे’ले आफ्नो प्रदर्शन मिति तय गरेको छ । यो चलचित्र साउन २० गतेबाट रिलिज हुनेछ । मुर्दा घरमा काम गर्ने एक मानिसको कथामा यो चलचित्र बनेको छ । चलचित्रको शिर्ष भूमिकामा कलाकार रमेश वुढाथोकीले काम गरेका छन् । आज आयोजित पत्रकार सम्मेलनमा चलचित्रको टिजर पनि रिलिज गरियो ।
नवराज वुढाथोकीको निर्देशनमा तयार भएको यो चलचित्रमा रमेश बुढाथोकीको साथमा सिपोरा गुरुङ, साहिन प्रजापति, रामबाबु रेग्मी लगायतका कलाकारको अभिनय छ । चलचित्रका कार्यकारी निर्माता रोहिनी भट्टराइले एक संवेदनशिल कथामा यो चलचित्र बनाएको बताए ।
कलाकार रमेश वुढाथोकीले चलचित्रको वर्कशपमा आफूलाई गाह्रो भएपनि पछि छायांकनका क्रममा बानी परेको बताए । केही दृश्य सेट लगाएर त केही दृश्य मुर्दा घरमै खिचिएको उनको भनाई थियो ।
पत्रकार सम्मेलनमा देखाइएको टिजरमा कलाकार सिपोरा भने एक्सन लेडीको भूमिकामा देखिएकी छिन् । 

