सम्पदालाई इशाराले बोलाउँदै खेम

वि.सं २०६४ सालको ‘पाँचथर तारा’ का विजेता रोजिना थाम्सुहाङको नयाँ गीतको भिडियो सार्वजनिक भएको छ । ‘एक इशारा’ बोलको गीतको भिडियोमा मोडल सम्पदा बाँनिया र खेम सम्बहाम्फेको मोडलिङ हेर्न सकिन्छ ।
डीपी खनालको शब्दमा तयार भएको गीतमा धनु ज्ञाङ्मीको संगीत छ । देव जंग थापाले यो भिडियोको निर्देशन गरेका हुन् । ज्ञानेन्द्र शर्माले खिचेको भिडियोमा टेकेन्द्र शाहको सम्पादन छ ।
भिडियोको छायांकन मकवानपुरको कुलेखानीमा गरिएको हो । भिडियोमा सम्पदा र खेम एक अर्काको प्रेममा हराएका छन् ।


