‘म यस्तो गीत गाउँछु’को ट्रेलर ट्रेन्डिङमा नम्बर १, हलमा के होला ?

अहिले कुनै पनि प्रकारको भिडियो युटुबको ट्रेन्डिमा पर्‍यो भने त्यसले खास अर्थ राख्छ । किनकी, युटुबले नेपालमा पनि ट्रेन्डिङको सुरुवात गरेपछि अहिले भिडियो बनाउनेहरु आफ्नो सामाग्री कती हिट भैरहेको छ भनेर थाहा पाउन उत्सुक हुन्छन् ।
शुक्रबार बेलुकी सार्वजनिक भएको चलचित्र ‘म यस्तो गीत गाउँछु’को ट्रेलर नेपाल ट्रेन्डिङको नम्बर १ मा पुगेको छ । प्राय ट्रेलर सार्वजनिक भएको २४ घन्टा पछि धेरै भिडियोहरु ट्रेन्डिङमा प्रवेश गरेको पाइन्छ ।
तर, सुदर्शन थापा निर्देशित यो चलचित्रको ट्रेलरले २२ घन्टा नवित्दै नम्बर १ मा स्थान मात्र बनाएन, दर्शकको उल्लेख साथ पनि पाइरहेको छ ।
असार ३० गतेबाट रिलिज हुने यो चलचित्रमा नायक पल शाह र पूजा शर्माको मुख्य भूमिका छ । चलचित्रको यो ट्रेलरलाई प्रतिक्रिया पनि निकै सुखद मिलिरहेको छ ।
२ दिन नवित्दै ४ लाख ३१ हजार भन्दा बढी पटक हेरिएको यो ट्रेलरलाई नेपालबाटै सुखद प्रतिक्रिया मिलेको ट्रेन्डिङ पोजिशनबाट पनि थाहा हुन्छ । सांगीतिक प्रेम कथामा आधारित रहेर तयार पारिएको यो चलचित्रको अर्जुन पोखरेलले संगीत भरेको ३ वटा गीत पनि अहिले सर्वाधिक चर्चामा छ ।
युटुबमा पहिलो स्थान कब्जा गरेको ट्रेलरले हलमा भने कस्तो व्यापार गर्ला, त्यो भने प्रतिक्षा गरौ ।


