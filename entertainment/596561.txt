अमेरिकामा ‘मिस नेपाल क्यालिफोर्निया’ छानिने

अमेरिकाको क्यालिफोर्निया राज्यमा ‘मिस नेपाल क्यालिफोर्निया २०१७’को आयोजना हुने भएको छ । अमेरिकाको सन फ्रान्सिस्कोमा रहेको चहल पहल प्रोडक्शन र एफ वन ग्रुपको संयुक्त आयोजनामा दोश्रो संकरणमा यो सौन्दर्य प्रतियोगतिा आयोजना हुन लागेको हो ।
यसअघि यो संस्थाले सन् २०१५ मा पहिलो संस्करणको कार्यक्रम आयोजना गरेको थियो । सन्तोष न्यौपाने, सागर श्रेष्ठ र जोशी बाबुको संयुक्त प्रयासमा दोस्रो संस्करणकोे प्रतियोगिता आयोजना हुन लागेको होे ।
असार ३ गते अमेरिकाको सन प|mान्सिस्कोस्थित हिल्टन होटलमा आयोजना हुने कार्यक्रममा १० जना युवतीले उपाधिका लागि प्रतिस्पर्धा गर्दैछन् । अनलाइन आवेदन तथा अडिसन मार्फत आवेदन परेका करिब दुई दर्जन युवतीबाट अन्तिम १० को नाम तय गरिएको आयोजकले जनाएको छ ।
यसरी अन्तिम १० मा परेकी प्रतियोगीलाई पूर्व मिस नेपाल इशानी श्रेष्ठ तथा भारतकी मिस इन्टरनेसनल इशा अग्रवालले कोरियोग्राफ गर्ने आयोजकले जनाएका छ । अन्तिम प्रतिस्पर्धाका लागि सदिक्षा पोखरेल,अनुशा महर्जन, अन्जली खड्का, रोज लामा, अनिता चौलागाँइ, रचना पोखरेल, डिप्ली फाजु, गायत्री बराल, परिशा रानाभाट र ओसिन रायमाझी छनोट भएका छन् । उनीहरुलाई कलाकार सुनिल थापा, गायिका नलिना चित्रकार, आरजे सुमित सिग्देल, राजन गिरी र नबिना बस्नेतले छनोट गरेका हुन् ।
आयोजकहले अघिल्लो संस्करणमा कार्यक्रमको खर्च कटाएर उठेको २३ लाख रुपैयाँ गोरखाको एक विद्यालय निर्माणका लागि सहयोग गरेको बताएको छ । यो साल पनि कार्यक्रमको खर्च उठाएर बचेको पैसा त्यसरी नै कुनै न कुनै सामाजिक काममा खर्च गर्ने आयोजकको भनाई छ ।

