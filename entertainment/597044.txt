अस्मिता बनिन् मिस एसइइ पाेखरा

मिस एसईई-२०१७ को उपाधि पोखरा-१७ छोरेपाटनकी अस्मिता योगीले जितेकी छन् । उनले पोखरामा सम्पन्न प्रतियोगितामा १७ जना प्रतिस्पर्धीलाई पछि पार्दै ईभेन्टस् फर यु प्रालिको आयोजना, सारेगम इन्टरटेन्मेन्ट हाउसको सहकार्य तथा लायन्स क्लब अफ व्युटी सिटीको विशेष सहयोगमा आयोजित कार्यक्रमको उपाधि जितेकी हुन् । बिजेता योगीले मिस एसईईको उपाधिसहित नगद २० हजार तथा पोखराको टप्स उच्च माविमा ३ लाख रुपैयाा बराबरको उच्च शिक्षा अध्ययनको अवसर प्राप्त गरेकी छन् ।
प्रतियोगितामा फस्ट रनर अफ ईशा श्रेष्ठ र सेकेण्ड रनरअप सल्मा भाट बने । फस्ट रनरअप श्रेष्ठले नगद १५ हजार र सेकेण्ड रनरअप भाटले नगद १० हजारसहित आकर्षक गिफ्ट हृयाम्पर प्राप्त गरे ।
प्रतियोगितामा रिया शाहीले वेष्ट स्माइल, करिना गुरुङ्गले मस्ट ट्यालेन्टेड, सोनी गर्वुजा पुनले वेष्ट क्याटवाक, ईशा श्रेष्ठले सिटी पोखरा भ्युअर च्वाईस, आशिका रानाभाटले फोटो जेनिक, सोनाम खत्रीले वेष्ट पर्सनालिटी र रोशनी कार्कीले वेष्ट ड्रेसको टाईटल जिते ।
माध्यमिक शिक्षा परिक्षा ‘एसईई’ दिएर बसेका छात्राहरुलाई सबल, सक्षम बनाई उनीहरुका प्रतिभा तथा कलालाई प्रस्फुटन गराउने उद्देश्यले कार्यक्रम आयोजना गरेको आयोजक विशाल गुरुङले बताए ।

