४४ औं वर्ष मनिषालाई फाप्ला ?

काठमाडौ, भदौ १ – मनिषा कोइरालाको ४४ औं वर्षको आज पहिलो दिन ।
नेपालमा जन्मिहुर्की आफ्नो क्षमता विश्वभर फैलाउन सफल थोरै प्रतिभामा पर्ने मनिषा अहिले आफ्नो मुख्य पेशा अर्थात चलचित्र क्षेत्रबाट टाढै छिन् ।
उनका लागि उमेरको ४३ औं बर्ष निकै अफाप रह्यो । यसो भनौ उनले ४३ औं बर्षमा जीवनको निकै कठिन खड्गो काटिन् । उनलाई पाठेघरमा क्यान्सर भएको खबरले नेपाली मात्र होइन उनका विश्वभरिका प्रशंसक दुखी भए । सबैले उनको स्वास्थ्यलाभको कामना गरे । अन्तत उनले त्यो महारोगलाई परास्त गरिन् ।
गएको बर्ष उनका लागि गृहस्थीका हिसावले पनि विर्सन लायकै रह्यो । सम्राट दाहालसंगको वैवाहिक सम्बन्ध लगभग टुंगिसकेको छ । मनिषाले अब फेरि कला क्षेत्रमा फर्कने बताएकी छन् ।
भारतको कलर्स टिभीले सञ्चालन गर्ने लोकप्रिय कार्यक्रम बिग बोसको सातौं संस्करणमा मनिषा पनि प्रतिस्पर्धी बन्ने पक्का भएको छ । अहिले योगाभ्यासमा ब्यस्त मनिषालाई चाडै सिल्भरस्क्रिनमा देखिन पाइने भएको छ । मनिषाका लागि जीवनको यो बर्ष एक अर्थले पुनर्जन्म जस्तै हो ।
किनकी क्यान्सरलाई जितेर मान्छे बाँच्न सक्नु धेरै अर्थले अर्को जन्म नै हो । पैसा भएर मात्रै क्यान्सर लागेको मान्छे सिमिमिति बाँच्न सक्दैन । उनको गेटअप पनि कुनै आनी वा दार्शनिकको जस्तो देखिन्छ यतिबेला ।
कला र मनोरञ्जन नगरी मुम्बइमा आफ्नो वेग्लै र विशिष्ट छाप छोड्न सफल मनिषाको अबको यात्रा र जीवन सफल बनोस् । नयाँ जीवन र जीवनको नयाँ बर्षको शुभकामना ।
