नेपाली युवती थापा बेल्जियमको मोडल प्रतियोगिताको फाइनलमा

सन्तोष न्यौपाने/उज्यालो । बेल्जियम, मंसिर १९ – नेपाली युवती योगिता थापा टम मोडल बेल्जियम २०१६ को फाइनमा पुगेकी छन् । कुनै पनि नेपाली युवती बेल्जियमको मोडल प्रतियोगितामा फाइनलमा पुगेको यो पहिलो पटक हो ।
गएको सात वर्षदेखि बेल्जियममा बस्दै आएको काठमाडौंकी थापा टप मोडल बेल्जियम सिनियर २०१६ को सेमिफाइनल चरण पार गरेर फाइनलमा पुगेकी हुन् । फ्रान्सको राजधानी पेरिसमा आउँदो जनवरी २४ मा हुने प्रतिस्पर्धामा विभिन्न विधामा एक सय ८० जनाले प्रतिस्पर्धा गर्ने छन् । प्रत्येक वर्ष हुने प्रतियोगिताको २९ देखि ४० वर्ष उमेर समुह अन्तर्गत थापा फाइनलमा प्रवेश गरेकी हुन् । थापा बेल्जियमको लिज क्षेत्रबाट छानिएकी हुन् ।
भोटका आधारमा अन्तिम प्रतिस्पिर्धीको छनौट हुने भएकाले थापालाई मत दिन नेपाली शुभेच्छुकसँग थापाले आग्रह पनि गरेकी छन् । थापालाई बेल्जियम, लग्जेम्बर्ग र फ्रान्सबाट भोट दिन सकिनेछ ।
बेल्जियमबाट टिएमबी २८९ लेखेर ३५६५, फ्रान्सबाट टिएमबी २८९ लेखेर ८१०१३ र लग्जेम्बर्गबाट टिएमबी २८९ लेखेर ६४७४७ मा एसएमएस पठाउन सकिनेछ । एसएमएस जतिपटक पनि पठाउन सकिने आयोजकले जनाएको छ ।
