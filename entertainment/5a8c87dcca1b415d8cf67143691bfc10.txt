यस्तो गीत सार्वजनिक भएपछि पत्रकार अनितालाई बधाईको ओइरो

काठमाडौं, भदौ २५ - नेपाल पत्रकार महासंघकी उपाध्यक्ष एवं नेपाल टेलिभिजनकी समाचार बाचिका अनिता बिन्दुको अर्को परिचय सफल गायिका पनि हो भन्ने कुरा धेरैलाई थाहा छैन । यसवर्षको तीजमा एउटा चर्चित गीत गाएर अनिताले आफु गायिका पनि हो भन्ने यथार्थ सबै सामु प्रष्ट पारिदिनुभएको छ । तीजको गीतमा विकृति मिसिएको भनेर गुनासो बढिरहँदा उहाँले मौलिकपन झल्कने तीजको गीत सार्वजनिक गर्नुभएको छ । 
‘म मन पराइन, लाइन बरिलै..’ बोलको गीत सुनेपछि धेरैले नेपालको संस्कृति र मौलिकपन झल्केको भन्दै उहाँलाई बधाई दिएका छन् । ‘टेलिफोन गरेर बधाई दिनेको ओइरो लाग्न थालेको छ’ उज्यालो अनलाइनसँगको कुराकानीमा अनिताले भन्नुभयो, ‘गीत सार्वजनिक भएको तीन दिनमै निकै चर्चा भयो ।’
तीजको गीतमा विकृति बढेको भन्ने गुनासो आइरहेकाले आफुले शब्द चयन गरेरै गीत गाएको उहाँले बताउनुभयो ।
