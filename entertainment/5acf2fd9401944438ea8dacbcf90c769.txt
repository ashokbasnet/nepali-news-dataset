अमिताभ र विद्या बने नवाजुद्दिनका शिक्षक

जेठ ९ – बलिउड अभिनेता अमिताभ बच्चन, अभिनेत्री विद्या बालन तथा अभिनेता नवाजुद्दिन सिद्दिकीले आफ्नो आउँदो चलचित्र ‘तीन’ मा केही नयाँ गरेकाे देख्न पाइने भएको छ । रिभु दासगुप्ताको निर्देशनमा बनेको चलचित्र ‘तीन’ मा अमिताभ बच्चनले स्कुटर चलाएका छन् भने फुटबल पनि खेलेका छन् । यस्तै विद्या बालनले एक्लै ड्राइभिङ गरेकी छन् । जेठ २८ प्रदर्शनमा आउने सस्पेन्स थ्रिलर चलचित्र ‘तीन’ मा अमिताभ बच्चन स्कुटर चलाएर हराएकी आफ्नी नातिनीको खोजी गर्ने हजुरबुवाको भूमिकामा देखिने छन् । यस्तै विद्या बालनले प्रहरी अधिकरीको भूमिकामा अभिनय गरेकी छन् । उनी कोलकाताको सडकमा गाडी गुडाउँदै गरेको देख्न सकिनेछ । कोलकाताको पृष्ठभूमिका चलचित्र बनेकोले अभिनेता नवाजुद्दिन सिद्दिकीले पनि बांग्ला भाषा सिकेका छन् । अमिताभ, विद्या, सुजाय, रिभुसहितका लागि कोलकाता आफ्नो दोस्रो घर जस्तै रहेकाले उनीहरु बंगालीमै कुरा गर्ने हुँदा दिनभरमा नवाजुद्दिनले नयाँ बंगाली शब्द सिक्ने गरेको छन् । अमिताभ र विद्या नवाजुद्दिनका लागि शिक्षक जस्तै भएका छन् । नवाजुद्दिन पनि अमिताभ र विद्यालाई शिक्षकका रुपमा पाएर खुसी छन् ।
– एजेन्सीको सहयोगमा
