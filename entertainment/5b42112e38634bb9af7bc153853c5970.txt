अनिल कपुरका छोरा भन्छन्–गर्लफ्रेण्डको ट्याटु खोपेर काम छैन

काठमाडौं, असोज ३ – अनिल कपुरका छोरा हर्षवर्धनको डेब्यु चलचित्र “मिर्जिया” रिलिजको तयारीमा छ । यही कारण पनि उनी अहिले विभिन्न पत्रपत्रिका र अनलाईनका हेडलाईन बन्ने गरेका छन् । चलचित्रको प्रमोशनमा हिँडिरहेका उनले आफ्ना व्यक्तिगत जिन्दगीका केही कुरा सेयर गरेका छन् । उनले अफेयर र प्रेमको बारेमा बोल्दै भने łथाहा छैन सम्बन्ध कहिलेसम्म टिक्छ । यसको केही भरै हुँदैन ।’
त्यस्तै उनले आफ्नो ट्याटुको बारेमा पनि कुराकानी गरे । उनको ट्याटुका बारेमा प्रश्न गर्दा उनी भन्छन् ‘मैले आफ्नो बडीमा दिदीहरुको ट्याटु बनाएको छु । गर्लफ्रेन्डको ट्याटु बनाएर केही फाइदा छैन् । तर परिवार भनेको जीवनभर काम लाग्छ । हामीले जतिसक्यो परिवारसँग सम्बन्ध राम्रो बनाउनु पर्छ ।’
हरेक काम र कदममा परिवारको साथ पाइरहेका उनी भन्छन् ‘परिवारको साथ छ, तर प्रेमीका भने छैनन् । अहिले मेरो अफेयर छैन । अफेयरको लागि दुवै जनाको सहमति हुनुपर्छ । कसैलाई दबाब दिएर सम्बन्ध राम्रो हुँदैन ।’ केही समय अघि मात्रै मिडियामा उनले ब्रिटिश मोडल सपना पाबीसँग डेट गरेको कुरा सार्वजनिक भएको थियो । उनलाई धेरै पटक सपनासँग डिनर र घुम्न गएको समयमा देखिएको थियो । तर, यी दुईले यो कुरालाई अहिलेसम्म पनि स्वीकारेका छैनन् । 
सपनाले उनका बुवा अनिल कपुरसँग टेलिभिजन शो २४ मा काम गरिरहेकी छिन् । सपना अनिलको छोरीको भूमिकामा छिन् ।
