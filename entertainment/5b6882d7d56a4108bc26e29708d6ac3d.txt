व्यंग्य : नेपालको मातृभाषा अंग्रेजी हुने सम्भावना (भिडियो सहित)

काठमाडौं, साउन १३ –संविधानको प्रारम्भिक मस्यौदामा धेरै नागरिकले सुझाव दिएका छन् । यही मस्यौदाबारे युवा हाँस्यव्यंग्यकार राजा राजेन्द्र पोख्रेलको फरक विश्लेषण छ ।
प्रारम्भिक मस्यौदामा ‘नेपालमा बोलिने सबै मातृभाषाहरु राष्ट्र भाषा हुन्’ भनिएकोमा उनी अचम्म मान्छन् । मस्यौदा अनुसार अब अंग्रेजी भाषा नेपालको सबैभन्दा महत्वपूर्ण राष्ट्र भाषा बन्ने सम्भावना बलियो भएको उनको तर्क छ ।
भिडियो हेर्नुहोस्

संविधानको प्रारम्भिक मस्यौदाप्रति थप रमाइला टिप्पणीहरु यस्ता पनि छन्
१. धर्म सम्बन्धी हकमा, धर्म मान्न तथा अलग हुन पाउने हक छ तर, खाद्य सम्बन्धी हकमा खान पाउने हक छ, खानाबाट अलग भएर डाइटिङ गर्ने हक छैन ।
२. सामाजिक न्यायको हकमा सामाजिक रुपले पछि पारिएका महिला, दलित, आदिवासी, जनजाति, खस, आर्य, मधेसी, थारु ..... युवा, जेष्ठ नागरिक, बालबालिकाको लागि कानुन बमोजिम विशेष व्यवस्था गरिने लेखिएको छ । प्रश्न यो छ कि खस, आर्य, युवा समेत एकै ठाउँमा राखेपछि अगाडि भएका भनेर कसलाई बुझ्ने ?
३. सरसफाईको हक भएपछि फोहोर उठाउने व्यक्ति समयमा आउला र स्वच्छ खानेपानीको हक हुनाले पानी उमाल्ने ग्यास पनि सित्तैमा पाइएला कि ?
– एरेडियो अडियो र उज्यालोको सहकार्यमा
