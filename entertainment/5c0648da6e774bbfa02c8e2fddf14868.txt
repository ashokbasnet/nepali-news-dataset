नेफ्टा अवार्ड कतारमा

महेश्वर नेपाल/उज्यालो ।
कतार, असार २९ – नेपाल चलचित्र प्राविधिक संघ नेफ्टाले ८ औं नेफ्टा अवार्ड कतारमा आयोजना गर्ने भएको छ । नेफ्टा र  अन्तर्राष्ट्रिय कलाकार मञ्च कतारले दोहामा गरेको पत्रकार सम्मेलनमा नेफ्टाका अध्यक्ष मनोज केसीले यो संस्करणमा ७५ वटा चलचित्रले प्रतिस्पर्धा गर्ने बताउनुभयो ।
२०७१ सालमा प्रर्दशनमा आएका चलचित्र मध्ये ७५ वटा चलचित्र समावेस हुने भएका हुन् । यी मध्ये उत्कृष्ट ५ मा पर्ने चलचित्रलाई ३६ विधामा अवार्ड वितरण गरिने र कतारमा प्रदर्शन गरिने उहाँले जानकारी दिनुभयो । नेपाली चलचित्रलाई अन्तर्राष्ट्रियकरण गर्ने उद्देश्यले विदेशमा अवार्ड वितरण गर्न लागिएको आयोजकले बताएको छ । नेफ्टा अवार्ड यसअघि मलेसिया र हङकङमा भएको थियो ।
