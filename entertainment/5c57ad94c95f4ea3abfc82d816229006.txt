पहिलाे मिस गुरुङ इन्टरनेशनल ऋतुले जितिन

काठमाडाै‌, भदाै १९-  ऋतु गुरुङ्ग पहिलो मिस गुरुङ इन्टरनेशनल–२०१४ को उपाधि जित्न सफल भएकी छिन् । लमजुङकी १८ बर्षीय रितुले अन्य १२ प्रतियोगीलाई पछि पार्दै उपाधि चुम्न सफल भएकी हुन् । राष्ट्रिय नाचघरमा भएको प्रतियोगितामा ऋतुले मिस क्याटवाको उपाधि  समेत हात पारिन ।
अन्तिम प्रतिस्पर्धामा निर्णायकहरुको प्रश्नमा सबैभन्दा उत्कृष्ट जवाफ दिएर ऋतुले मिस गुरुङ्ग इन्टरनेशनलको उपाधि चुमेकी हुन् । ऋतुले ३५ हजार नगद सहित एयर होष्टेज ट्रेनिङको स्कलरसिप, म्युजिक भिडियो अभिनयको अवसरका साथमा बिभिन्न गिफ्ट ह्याम्परहरु समेत प्राप्त गरेकी छिन् ।
त्यस्तै काठमाडौं लाजिम्पाटकी जस्मिन गुरुङले फस्ट रनर अप र पोखराकी रसिला गुरुङले सेकन्ड रनर अफको उपाधि हाँसिल गरे । जस्मिनले मिस स्क्रिन र रसिलाले मिस डान्सको उपाधि समेत प्राप्त गरे । फष्ट र सेकेन्ड रनरअपले क्रमशः १५ र १० हजार नगद सहित गिफ्ट ह्याम्पर प्राप्त गरे ।
मृगतृष्णा फेसन हाउसको आयोजना रहेको प्रतियोगितामा ममता गुरुङ मिस फोटो जेनिक, सुसिला गुरुङ मिस स्माइल, ओनिका गुरुङ मिस फ्रेण्ड र अनिता गुरुङ मिस पर्सनालिटी,अनामिका गुरुङ मिस भाषा, सुष्मिता गुरुङ मिस बेष्ट ट्यालेन्ट, सानु गुरुङ बेष्ट ड्रसको उपाधि बिजेता बने ।
देशभर छरिएर रहेका सम्पुर्ण गुरुङहरुको भावनालाई प्रतिनिधित्व गर्दै गुरुङ भाषा र कला–संस्कृतीलाई सम्मरक्षण र सम्बद्र्धन गर्ने उदेश्यले यसैबर्षबाट मिस गुरुङ इन्टरनेशनल नामक ब्युटी प्याजेन्टको थालनी गरिएको आयोजकले जानकारी गराएको छ ।
