अक्षय कुमारको प्रेम जीवन

काठमाडौं, भदौ २५ –  ९ सेप्टेम्बर १९६७ मा पञ्जाबको अमृतसरमा जन्मेका बलिउड अभिनेता अक्षय कुमारले शुक्रबार आफ्नो ४९ औं जन्मदिन मनाए । एक्सन अभिनेताको रुपमा करियर सुरु गरेका उनी अहिले बलिउडका सफल अभिनेताको रुपमा चिनिन्छन् । उनी आफ्नो कामले त चर्चामा छन् नै साथै प्रेम र रोमान्सका कारण पनि एकताका उनको चर्चा कम थिएन । अक्षय कुमारको नाम बलिउडका चर्चित र सफल अभिनेत्रीसँग जोडिएको छ । आयशा झल्का, रबीना टंडन, शिल्पा शेट्टीसँग उनको अफेयरको चर्चा चल्यो ।
धेरैले  अक्षयले शिल्पा वा रबीनालाई विवाह गर्छन् भन्ने अड्कल काटेका थिए । तर उनले १७ जनवरी २००१ मा अभिनेत्री ट्विङकल खन्नासँग विवाह गरे । आज हामी उनको जन्मदिन पारेर उनका अफेयरहरुका बारेमा चर्चा गर्दैछौँ ।
पूजा बत्रा – अक्षय कुमार र मोडल पुजाबत्राको अफेयर पूजा सिनेमामा आउनु भन्दा पहिलेदेखि नै सुरु भएको थियो । त्यस बखत अक्षय संघर्षको क्रममा थिएभने पूजा सफल मोडल थिइन् ।
पूजाको मद्दतले अक्षय ठूला ठूला पार्टीहरुमा सहभागिता जनाउँथे । पूजा अक्षयसँगको प्रेमलाई लिएर गम्भिर थिइन् तर अक्षय भने थिएनन् । धेरैले अक्षयले आफू अघि बढ्नको लागि पूजालाई प्रयोग गेरेको आरोप लगाएका थिए  ।
रबीना टंडन – अक्षय कुमारको अफेयर रबीना टंडनसँग पनि थियो । यो जोडीले उनीहरुको इन्गेजमेन्ट समेत गरेको खबर बलिउडमा अहिले पनि चर्चामा छ । अक्षय जुन समयमा रबीनालाई डेट गरिरहेका थिए त्यही समय शिल्पासँग पनि डेट गरिरहेका थिए । यही कारण रबीना र अक्षयको ब्रेकअप भएको पनि भनिन्छ ।
शिल्पा शेट्टी – ट्वीङकल खन्ना भन्दा पहिले अक्षय शिल्पासँग निकै निकट थिए । उनीहरुको परिवारले विवाह गराउन समेत आँटेको थियो ।  ९० को दशकमा बलिउडका हट जोडीमा गनिने उनीहरु पछि सेलाए । प्रेमलाई लिएर  अक्षयले देखाएको बानीका कारण उनीहरुको विवाह भएन । तर उनीहरुको मित्रता भने अहिले पनि लोभ लाग्दो छ । उनीहरु बिजनेस पार्टनर पनि बनिसकेका छन् ।
आयशा झुल्का – फिल्म खिलाडीका क्रममा उनीहरु एकअर्काको प्रेममा परेका थिए । एक अर्कालाई लिएर सिरियस भएको भनिए पनि उनीहरुले प्रेमलाई लामो दौड दौडाउन सकेनन् ।
रेखा – अक्षयको अफेयर आफूभन्दा जेठी रेखासँग पनि थियो । यो अफेयरले बलिउडमा धेरैलाई चकित बनायो । फिल्म खिलाडीयाेंका खिलाडीमा काम गर्ने क्रममा उनीहरु एक अर्काको प्रेममा परेका हुन् । तर उनीहरुको यो अफेयर पनि लामो समय टिकेन ।
टिङकलसँग विवाह – अक्षयले ट्ङिकलसँग विवाह गर्न चाहेका थिएनन् रे तर ट्विङकलकी आमा डिम्पलको दबाबमा आएर उनले विवाह गरेको बताइन्छ । उनीहरुको विवाह १७ जनवरी २००१ मा भएको हो । उनीहरुका एक छोरा र एक छोरी छन् ।
प्रियंका सँग प्रेम र विवाद – विवाहपछि अक्षयकुमारको प्रियंकासँगको अफेयरको निकै चर्चा भयो । अंदाज फिल्मको सुटिङका क्रममा प्रियंका र अक्षयकुमार एक अर्काको गहिरो प्रेममा परेका थिए । जब उनीहरुको अफेयरको कुरा ट्विङकललाई थाहा भयो र विवाद सुरु भयो ।
अक्षय र ट्विङकलबिच मनमुटाव बढ्यो । यहि कारण पछि अक्षय प्रियंकासँग टाढिए । उनले त्यस समय देखि श्रीमतीको सल्लाह अनुसार प्रियंकासँग फिल्ममा काम गर्न छाडे ।
उज्यालो र forseenetwork.com  को सहकार्य
