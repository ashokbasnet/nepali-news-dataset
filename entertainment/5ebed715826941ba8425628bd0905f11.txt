नायिका जसलाई मेकअप मन पर्दैन ! यस्तो छ कारण

काठमाडौं, पुस १४ – अभिनेत्री मेनुका प्रधानले आफ्नो अभिनयबाट निकै नै प्रशंसा बटुलेकी छिन् । उनले अभिनय गरेका प्राय सिनेमाले व्यवसायिक रुपमा सफलता पाएका छन् । 
सिनेमा रेशम फिलिलि, भिजा गर्ल, गाजलु, पुरानो डुङ्गामा मेनुकाको अभिनयलाई धेरैले तारिफ गरे । थियटर हुँदै सिनेमामा आएकी उनी अभिनयमा अब्बल त छिन् नै साथै पर्दामा सुन्दर पनि देखिन्छिन् । तर उनलाई प्रत्यक्ष देख्नेहरुले भने उनको सुन्दरतामा केही कमी भएको महसुस गर्छन् । बिशेष गरी अभिनेत्रीहरु आफूलाई चिरिच्याट्ट पारेर हिँड्न मन पराउँछन् । तर मेनुका भने ठीक यसको उल्टो छिन् ।  
मेनुका आफूलाई पर्दा बाहिर एकदमै सामान्य रुपमा प्रस्तुत गर्छिन् । पर्दामा कथाले मागेअनुसार रुप परिवर्तन गर्ने उनलाई अभिनेत्रीका लागि अत्यावश्यक कुरा मेकअप फिटिक्कै मन पर्दैन । उनले मेकअप मन पर्दैन भनिसकेपछि हामीले यसको कारण सोध्दा उनले भनिन्, ‘जब म मेकअप गर्छु एकदमै अप्ठ्यारो महसुस हुन्छ । अनुहारमा केही आएर बसेको जस्तो लाग्छ । त्यस कारण एकदमै आनन्द र आरामले हिँड्नका लागि म मेकअप नै गर्दिन ।’
मेकअप गरेपछि अनुहारमा केही वस्तु निकै नै अप्ठ्यारो गरी बसेको जस्तो महसुस हुने भएकाले नै मेनुका बिशेष कार्यक्रमबाहेक अघिपछि कहिल्यै मेकअप गर्दिनन् । 
उज्यालो र forseenetwork.com को सहकार्य
