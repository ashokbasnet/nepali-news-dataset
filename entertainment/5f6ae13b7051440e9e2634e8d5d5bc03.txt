ऐश्वर्या रायलाई पुत्रीलाभ

मुम्बई -  भारतीय अभिनेत्री एवं पूर्व विश्व सुन्दरी ऐश्वर्या रायले छोरी जन्माएकी छिन् । रायका ससुरा तथा भारतीय अभिनेता अमिताभ बच्चनले ट्विटर मार्फत आफू हजुर बा बनेको बताएका छन् । अमिताभले ट्विटरमा लेखेका छन् “म संसारकै क्युट बच्चीको हजुरा बा बनें ।”

 

यस्तै अभिषेक बच्चनले पनि ट्विटरमा पत्नि ऐश्वर्या ले छोरी जन्माएको जानकारी दिएका छन् । 

३८ वर्षीया ऐश्वर्या सोमवार राती ११ बजे मुम्बईको सेवेन हिल्स अस्पताल भर्ना भएकी थिईन् । मंगलवार अमिताभले ट्विटरमा ‘आशाको दिन.....’ लेखेका थिए । तर बुधवार बिहानै उनले ट्विटरमा नै आफू हजुरबा बनेको जानकारी दिएका हुन् । समय यकिन नबताएपनि अमिताभको ट्विटरका आधारमा ऐश्वर्यले बुधवार बिहान छोरी जन्माएको अनुमान छ । 

 

ऐश्वर्याले छोरी जन्माएको खबर सार्वजनिक भएलगत्तै समर्थकहरुले बच्चन परिवारलाई बधाई दिएका छन् ।
