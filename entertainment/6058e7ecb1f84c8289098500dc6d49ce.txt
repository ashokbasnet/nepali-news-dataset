दिपकराज गिरी र दिपाश्री निरौला रसुवामा

बलराम घिमिरे/उज्यालो । रसुवा, वैशाख ७ - नेपाल टेलिभिजनबाट प्रसारण हुने हाँस्य टिलिसिरियल तितोसत्यका कलाकारहरु रसुवा आएका छन् ।  
लाङटाङ राष्ट्रिय निकुञ्ज भित्र पाइने दुर्लभ वन्यजन्तुहरु रेडपाण्डा, कस्तुरी मृग र हिँउ चितुवा लगायत जैविक विविधताको संरक्षणमा जनचेतना जगाउनको लागि तितोसत्यका कलाकारहरु रसुवा आएका हुन ।
तितोसत्यका कलाकार दिपकराज गिरी र दिपाश्री निरौलाले दर्शकहरुलाई आफ्नो प्रस्तुति द्धारा हसाँउदै लाङटाङ राष्ट्रिय निकुञ्ज भित्र पाइने दुर्लभ वन्यजन्तुहरु रेडपण्डा, कस्तुरी मृग र हिँउ चितुवाको संरक्षण गर्न दर्शहरुलाई आग्रह समेत गरेका थिए ।
१९ औ वन्यजन्तु सप्ताहको अबसरमा जिल्ला विकास समिति रसुवा, लाङटाङ राष्ट्रिय निकुञ्ज, लाङटाङ राष्ट्रिय निकुञ्ज तथा मध्यवर्ती क्षेत्र सहयोग आयोजना र लाङटाङ क्षेत्र संरक्षण सरोकार समाज (ल्याकोस)को संयुक्त आयोजनामा भएको दोस्रो लाङटाङ पर्यटन तथा संरक्षण उत्सव कार्यक्रमा कलाकाहरु आएका हुन् ।
सदरमुकाम धुन्चेमा आयोजित ग्रिन कन्र्सट नाम दिइएको सांगीतिक कार्यक्रममा कलाकार दिपकराज गिरी र दिपाश्री निरौलाले दर्शकहरुलाई पेट मिचि मिचि हँसाएका थिए । कलाकारहरुले अहिलेको समसामयिक राजनीतिक घटना क्रम र सामाजिक विकृतिहरुलाई व्यङ्ग्य गदै दर्शकहरुलाई हँसाएका हुन् । यस्तै नमस्ते डिठासाबका कलाकारहरु डिठासाब, बुनुमैचा र अर्का कलाकार रबि डंगोलले पनि राजनीतिक र सामाजिक घटनाहरुको विषयलाई व्यंग्य गदै आफ्नो प्रस्तुतिद्वारा दर्शकहरु लाई हँसाएका थिए । दुर्लभ वन्यजन्तुहरु रेडपाण्डा, कस्तुरी मृग र हिउँ चितुवाको संरक्षण गर्न आफूहरु पनि लाग्ने भन्दै दर्शहरुलाई पनि संरक्षण गर्न आग्रह गरेका थिए ।
गाला रातै गाला रातै र बट स्लोली स्लोली भन्ने गीत मिलन अमात्यले गाउँदा  रसुवा जिल्लाको सदरमुकाम धुन्चे बासि छमछमी नाचेका थिए । १९ औं वन्यजन्तु सप्ताहको अबसरमा आयोजित दोस्रो लाङटाङ पर्यटन तथा संरक्षण उत्सव वैशाख १ गतेदेखि ७ गतेसम्म चल्ने लाङटाङ क्षेत्र संरक्षण सरोकार समाज (ल्याकोस)का अध्यक्ष सन्तोष घलेले बताउनुभयो ।
