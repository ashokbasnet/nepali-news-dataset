शोभितको ‘बाबुकान्छा’ मंसिर १५ मा

छायांकनमा रहेको चलचित्र ‘बाबु कान्छा’को प्रदर्शन मिति तय गरिएको छ । यो चलचित्र मंसिर १५ गतेबाट देशभरका हलमा रिलिज हुने निर्माणपक्षले जानकारी दिएको छ ।
निर्देशक शोभित बस्नेतको लेखन, निर्माण र निर्देशन रहेको ‘बाबुकान्छा’को ७० प्रतिशत छायांकन सकिएको छ । चलचित्रका मुख्य कलाकार सलोन बस्नेत नेपाल बाहिर रहेकाले अहिले छायांकन रोकिएको छ । चलचित्रको गीतको छायांकन गर्नका लागि यसको निर्माणपक्ष साउनको दोश्रो साता दुबइ जानेछ ।
यो चलचित्रमा सलोनको साथमा नीर शाह, सरोज खनाल, राजाराम पौडेल, लय संग्रौला, ऋतिक शाही, करिश्मा श्रेष्ठ लगायतका कलाकारको मुख्य भूमिका छ ।
यो चलचित्रबाट अश्लिन ज्ञवाली र ज्योत्सना महर्जन नेपाली रजतपटमा डेब्यू गर्दैछन् । रवि अधिकारी कार्यकारी निर्माता रहेको चलचित्रमा सन्तोषराज भण्डारी र सुरज घिमिरे सह-निर्माताको रुपमा छन् । बाबु श्रेष्ठको छायांकन, कविराज गहतराज र दीपेन्द्र तिमिल्सिनाको कोरियोग्राफी छ ।

