अलबिदा निलु…

निर्देशक निलु डोमा शेर्पाको पार्थिव शरीरलाई आज दाहासंकार गरिएको छ । काठमाण्डौको स्वयम्भुमा रहेको ‘स्वयम्भु आर्यघाट’मा उनको पार्थिव शरीरलाई दाहासंकार गरिएको हो ।
दाहासंकार अगाडि उनको पार्थिव शरीरलाई अन्तिम श्रद्धाञ्जलीका लागि स्वयम्भु आर्यघाटमा राखिएको थियो । उनलाई अन्तिम श्रद्धाञ्जली दिनका लागि नेपाली चलचित्र क्षेत्रका कलाकार, पत्रकार, निर्माता, निर्देशक, प्राविधिक पुगेका थिए ।   
निलुको पार्थिव शरीरमा अन्तिम श्रद्धाञ्जली दिदै गर्दा धेरै कलाकारका आँखा रसाए । नायिका रेखा थापा, नम्रता श्रेष्ठ, निशा अधिकारी, माला लिम्बु, निर्देशक दीपाश्री निरौला, चलचित्र निर्माता संघका अध्यक्ष आकाश अधिकारी लगायत निलुलाई अन्तिम श्रद्धाञ्जली दिनका लागि पुगेका थिए ।
निलुको शनिबार निधन भएको थियो । हृदयघातका कारण निलुको निधन भएको बताइएको छ । चलचित्र ‘हाउ फन्नी’ निर्देशन गरेपछि निलुले चर्चा पाएकी थिइन् । उनी, नयाँ चलचित्र निर्देशनको तयारीमा समेत थिइन् ।    
तस्बिरः कविन अधिकारी

