पूजाका रसाएका आँखाः ‘पहिले पीडाले, अहिले खुशीले’

‘महशुश’ चलचित्रसम्म आइपुग्दा नायिका पूजा शर्मालाई दर्शकको साथ मिलेको थिएन । आफूले गरेको हरेक मिहिनेतले गतिलो नजिता नपाउँदा पूजालाई पीडा हुन्थ्यो ।
तर, चलचित्र ‘प्रेमगीत’ रिलिज भएपछि भने उनलाई चिन्ने र माया गर्नेको संख्या ह्वात्तै बढ्यो । पूजा कुनै समय चलचित्र नचल्दा निकै दुखी हुन्थिन् । आफूले गरेको मिहिनेतको फल कहिले मिल्छ होला भन्ने उनलाई लाग्ने गर्दथ्यो ।
‘प्रेमगीत’ रिलिज भएपछि पूजाको मिहिनेतको फल केही हदसम्म मिल्यो । उनै, पूजा वुधबार बेलुकी काठमाण्डौको कुमारी हलमा आफू अभिनित चलचित्र ‘म यस्तो गीत गाउँछु’को प्रिमियरमा उभिदै गर्दा केही भावूक बनिन् ।
 
आफ्नै निर्माण तथा अभिनय रहेको चलचित्र हेरेर धेरैले सुखद प्रतिक्रिया दिएपछि उनका आँखा रसाए । तर, यसपटक पूजाका आँखा खुशीले रसाएका थिए ।
उपस्थित पत्रकार र चलचित्रकर्मीले चलचित्र राम्रो बनेको भन्दै उनको कामको तारिफ गरे । पूजा अब विस्तारै आफ्नो मिहिनेतको पहिचान हुन थालेको भन्दै भावूक बनिन् ।
भोलीबाट रिलिजमा आउने चलचित्रको प्रिमियरमा करिब ३ घन्टा लामो तयारीपछि पूजा आकर्षक पहिरनमा कुमारी हलमा पुगेकी थिइन् । 
तस्बिरः कमल प्रसाई 
पल र पूजासग गरिएको ‘मस्ती टक’को भिडियो यहाँ हेर्नुहोस्ः


