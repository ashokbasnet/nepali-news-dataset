निलुको संझनामा ३ जना विद्यार्थीलाई छात्रावृत्ती दिइने

निर्देशक निलु डोमा शेर्पाको संझनामा ओस्कार कलेजका विद्यार्थीलाई छात्रावृत्ती प्रदान गरिने भएको छ । निर्देशक डोमाको दुइ साता अगाडि हृदयघातका कारण निधन भएको थियो । डोमाको परिवार र कलेजवीच आइतबार ३ जना विद्यार्थीलाई छातावृत्ती प्रदान गर्ने संझौता भएको हो ।
कलेजको तर्फबाट मुख्य कार्यकारी अधिकृत विनोद पौडेल र डोमाको परिवारको तर्फबाट आमा छिरिङ शेर्पाले संझौतामा हस्ताक्षर गरेका थिए ।
कलेज प्रशासन र डोमाकी आमाबीच भएको सम्झौता अनुसार ओस्कारमा पढ्ने तीन जना जेहेन्दार विद्यार्थीले तीन वर्षका लागि कुल एक लाख रकम प्राप्त गर्नेछन् । छात्रवृत्तिका लागि महिला तथा लैंगिक अल्पसंख्यकलाई प्राथमिकता दिइनेछ ।
निलुको नाममा प्रदान गरिने छात्रवृत्तिसँगै अस्कर कलेजमा छात्रवृत्तिको संख्या २२ पुगेको कार्यकारी अधिकृत विनोद पौडेलले जानकारी गराए ।

