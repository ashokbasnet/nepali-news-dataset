सुस्मिताले रसाइलीसँग गरिन् आत्मालोचना

रंग पत्रकार उत्सव रसाइलीसँग नायिका तथा निर्मात्री सुस्मिता केसीले गल्ती भएको भन्दै आत्मालोचना गरेकी छिन् । सामाजिक संजाल फेसबुकमा गाली गलौज गरेको र फोनमा धम्की दिएको भन्दै अपराध महाशाखा, टेकुमा पत्रकार रसाइलीले उजुरी दिएका थिए ।
बिहिबार सुस्मिता अपराध महाशाखामा पुगेकी थिइन् । उनले, गल्ती भएको भन्दै लिखित रुपमा आत्मालोचना गरेकी हुन् । साथै, उनले आउने दिनमा सामाजिक संजालमा रसाइलीलाई कुनै पनि खालको गाली गलौज र बेइजत नगर्ने लिखित रुपमै प्रतिवद्धता जनाएकी छिन् ।
सामाजिक संजालमा ‘बैनी उर्फ भाइ’ भन्दै लैंगियतामाथि नै प्रश्न उठाएको र ‘रसाइली भनेको कुन जात हो ?’ भनेर सोधेकी सुस्मिताले फोन गरेर ‘तेरो बाउको बिहे देखाइदिन्छु’ भन्दै धम्क्याएकी थिइन् । यसपछि, रसाइली आफ्नो ज्यानको सुरक्षा पाउ भन्दै अपराध महाशाखामा पुगेका थिए ।

