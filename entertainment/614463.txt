नम्बर १ ट्रेन्डिङ मा पल र आश्माको प्रेम

सार्वजनिक भएको २४ घन्टा नवित्दै ‘जत जता पिरतीको बाटो’ बोलको गीत युटुबको नेपाल ट्रेन्डिङको नम्बर १ मा आएको छ । २४ घन्टा नवित्दै ३ लाख ६० हजार भन्दा बढी दर्शकले हेरेको यो आधुनिक गीतलाई राम्रो चर्चा पाएको छ ।
युटुबमा चर्चित बनेको ग्रुप ‘कार्टुन्ज क्रु’लाई फिचरिङ गरेर तयार पारिएको यो म्यूजिक भिडियोको कभर प्रतिस्पर्धा पनि आयोजना गरिएको छ । यो गीतलाई ‘तिमीलाई देखेपछि आइ लभ यू’ बोलको गीतको सिक्वेल बताइएको छ ।
शुभ मिडिया होमको प्रस्तुति रहेको गीतमा सरोज ओलीको स्वर छ । गीतमा दिनेश थपलियाको शब्द तथा र बसन्त सापकोटाको संगीत छ । सरोजले छोटो समयमा नै पाएको चर्चाले उत्साहित भएको बताए ।
यो भिडियोमा संजय लामाको छायांकन छ । पोखराका रमणीय स्थानहरुमा सुटिङ गरिएको भिडियोमा नायक पल शाहलाई पनि फिचरिङ गरिएको छ । भिडियोमा कार्टुन्ज क्रुको मेम्बरहरुको कमेडी पाटोलाई देखाईएको छ ।


