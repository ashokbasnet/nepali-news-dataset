यस्तो छ ‘ह्याप्पी न्यू इयर’को टिजर

चलचित्र ‘ह्याप्पी न्यू इयर’को टिजर रिलिज गरिएको छ । देवकुमार श्रेष्ठको निर्माणमा तयार भएको यो चलचित्रको प्रदर्शन मिति पनि तय भएको छ । यो चलचित्र अंग्रेजी नयाँ बर्षको अवसर पारेर पौष १४ गतेबाट नेपालभर रिलिज हुने भएको छ ।
नयाँ बर्षमा घटेको एक घटनालाइ मुख्य आधार बनाएर यो चलचित्र निर्माण गरिएको छ । यसैले पनि, नयाँ बर्षको छेकेमा चलचित्र रिलिज गर्न लागिएको निर्माणपक्षले बताएको छ । आरके एम प्रोडक्शनको ब्यानरमा निर्माण भएको यो चलचित्रमा रती थापाको लगानी छ । एप्पल इन्टरटेन्मेन्टका मनोज अधिकारी यसका लाइन प्रोड्यूसर हुन् ।
यो चलचित्रमा कुशल थापा, पुकार गौतम, सन्ध्या केसी, इश्वर थापा, पदम शाक्य लगायतका कलाकारको अभिनय छ । चलचित्रमा अष्ट्रेलियन छायांकार बेन्जामिन ड्रेको छायांकन, विनोद ढकाल, टंक वुढाथोकीको संगीत, कुशल थापाको कथा छ ।


