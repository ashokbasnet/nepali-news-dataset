​‘कलाकार भनेको अनमोल केसी जस्तो हुनुपर्छ’

काठमाडौं, कात्तिक ९ – नेपाली तारा–२ सन्तोष लामा संगीतिक क्षेत्रको स्थापित नाम हो । उनको आवाजलाई मनपराउने दर्शक तथा श्रोताको प्रसस्तै छन् । कक्षा ४ मा पढ्दा देखिनै सन्तोषको गायक बन्ने लक्ष्य थियो । अहिले उनी संगीतिक जगतमा सफल गायकको रुपमा चिनिएका छन् । एक स्थापित कलाकार भइसकेपछि पनि उनी नयाँ कलाकारहरुबाट धेरै कुरा सिक्न सकिने बताउँछन् । उनै सन्तोष लामाका बाल्यकालदेखि आजसम्मका केही कुराहरु आजको अन्तर्वार्तामा कोट्टिएका छन् । 
तपाईको बाल्यकाल कस्तो रह्योे ? 
मेरो घर काठमाडौं र धादिङको सीमाना नौबिसे गाविसको खत्री पौवामा हो । अनि बाल्यकालमा म धेरै पटक काठमाडांै आएको छु । घर र काठमाडां ओहोर—दोहोर धेरै पटक भयो नी । मैले पढ्ने समयमा अहिलेको जस्तो बोर्डिङहरु थिएनन्, मत सिधै कक्षा एकमा भर्ना भएको मान्छे हो । 
हाम्रो पालोमा ४ कक्षामा पुगेपछि अंग्रेजी विषय पढ्न पाइन्थ्यो । सानोको बेलामा गाढी देख्योकी झुण्डीनी बानी थियो । त्यो कुरा अहिले सम्झीदा रमाइलो लाग्छ । बाटोमा सवारी साधन देख्नै नहुने ।  भेट्यो की झुण्डी हाल्ने । कक्षा ८ सम्म गाउँकै विद्यालयमा पढेँ अनि ९ र १० थानकोटमा पढेको हो । विद्यालयको पढाई सकेपछि म संगीत क्षेत्रमा लाग्न सुरु गरेँ । उमेरले अहिले म ३१ वर्ष भएँ । म नेपाली तारा सिजन २ को विजेता बन्दा  २ वर्षको थिएँ । 
नेपाली तारा हुनको लागि सहयोग गर्नेहरु को—को हुनुहुन्थ्यो ?
नेपाली ताराको टप टेन सम्म आउनको लागि खासै त्यस्तो सहयोगको जरुरी भएन, मेरो परिवारको त सधै सहयोगनै थियो । टप टेन पछि भोटिङ्ग सिस्टममा जानुपर्ने थियो, त्यो बेलामा पैसा भन्दा पनि श्रोताको भोटिङ्ग जरुरी थियो मलाई । म पैसाले नेपाली तारा बनेको होईन दर्शक तथा श्रोताको माया अनि भोटले नेपाली तारा बनेको हो ।
माया पाउनको लागि पनि कला त हुनु पर्यो नि !
कला सबै भन्दा महत्वपूर्ण कुरा हो । म स्टेजमा गएर भेडा, बाख्रा जसरी कराएको भए मलाई कस्ले माया गर्नुहुन्थ्यो र । सबै भन्दा ठूलो कुरा त मेरो कला हो अनि मेरो कलालाई माया गर्ने दर्शक पनि हुनुहुन्थ्यो ।   
जस्तै नायक अनमोल केसी चल्नु त भुवन केसीको कारणले होइन नि आफ्नो प्रतिभाको कारणले हो ? 
पक्कै पनि हो । मलाई अनमोल केसीको कुराहरु धेरै मनपर्छ । अनमोल उमेरमा म भन्दा धेरै सानो हो तर उनको प्रतिभा धेरै राम्रो छ । अहिलेको समयमा कलाकारमा माया भन्दा पनि घृणा गर्नेहरु धेरै बन्न थालेको छन् । त्यो भनेको दर्शक तथा श्रोताको सोचाइ अनुसार काम नगरेर त्यस्तो भएको हो भन्छु म । 
तर अनमोलले त देशकै युवाको मन जित्नु भएको छ । हामीले कसरी काम गर्दा सबैको प्यारो भइन्छ भन्ने कुरा अनमोलबाट सिक्न जरुरी छ । जस्ले अनमोलको बारेमा जे—जे कुरा गरे पनि उ कहिल्यै पनि आवेगमा आउँदैन । उसले सबैको बारेमा राम्रो कुरा गरेको छ । अहिले सम्म पनि अनमोलले अर्काको बारेमा नराम्रो कुरा भनेको सुनेको पनि छैन । वास्तवमा कलाकार भनेको त्यस्तो हुनुपर्ने हो । तर हाम्रो नेपालमा त्यस्तो छैन ।  
गायक बन्ने सोच कहिलेदेखि पलायो  ?
ममा गायन क्षेत्रमा लाग्ने रुची भनेको कक्षा ४ मा पढ्दा देखिनै  पलाएको थियो । गीत गुनगुनाउँदै बस्थेँ अनि अरुको भन्दा मैले गायको गीत राम्रो लागेर पनि होला, टिफिनको समयमा अग्रजदाई दिदीहरुले गीत गाउन लगाउनु हुन्थ्यो अनि गीत सुनेपछि सबैले राम्रो छ भन्ने कुरा गर्नुहुन्थ्यो । सायद उहाँहरुले गर्नुभएको प्रसंशाका कारणले पनि होला म गायक बन्ने लक्ष्यबाट कहिले पनि अन्त मोडिन सकिन । 
बुवा, आमाले के भन्नु भयो त्यो बेलामा ?
मैले बुवाको अगाडि कहिल्यै पनि गीत गाउन सकिन । सानै उमेरमा मेरो बुवाको निधन भयो । बुवा बाहेक सबैको १०० प्रतिशत सर्पाेट छ मलाई । मेरो दुई जना दाई हो र ठूलो दाईले म कक्षा ८ मा हुँदा देखिनै  हरेक बाल प्रतियोगितामा सहभागिताको लागि लानु हुन्थ्यो ।  
बाल्यकालमा कस्को गीत सुनेर हुर्कीनु भयो तपाईँ ?
म बाल्यकालको बेलामा चलचित्रमा उदित नारायण झाको गीतहरु धेरै बजेको सुन्थेँ । त्यस समय  नेपाल टेलिभिजन र रेडियो नेपाल थियो सञ्चार माध्यमहरुमा । आधुनिक गीतमा रामकृष्ण ढकालको गीत सुनेको थिएँ । हामी मध्यम परिवारको भएको कारणले गितार मैले देखेको हो तर त्यो बेलामा बजाउनकै लागि म संग गितार थिएन । बाद्यबाधनको रुपमा मसँग केही पनि थिएन अनि टेबुल ठोकेर गीत गाउँथे । 
 
कोही पनि गुरु थिएन ?
त्यो बेलामा गुरु भनेकै रेडियो, क्यासेट, टेप रेकर्ड हुन्थ्यो । गीत बजेको सुनेपछि फेरि सुनेको गीत क्यासेटमा रेकर्ड गर्ने अनि सुन्ने राम्रो भएन भने फेरि गाउँथे  । अनि रमाइलो कुरा के थियो भने मसँग त कुनै पनि बाद्यबाधनको सामान थिएन । अनि रेडियोमा जुन गीत बनेको त्यो गीतको म्युजिक जस्तै गरेर सबैको म्युजिक बजाउँथे । 
अनि तबला पाए भनेचै दुई दिनमै सिक्छु होला जस्तो लागेको थियो । एसएलसी सकेको बेलामा भोकल क्लास भन्दा पनि तबला बजाउन सिकेको हो मैले । अनि सिक्ने क्रममा जसरी टेबुल ठटाएको थिएँ ।
त्यसरी ठटाउँदा बज्दै बजेन अनि मलाई लाग्यो जे सोचेको हुन्छ त्यो काम गर्ने क्रममा फरक हुदोरैछ भन्ने थाहा भयो । नेपाली तारा हुनुभन्दा अगाडिसम्म मलाई दाइलेनै गायन प्रतियोगिताहरुमा लानुभयो । भोकल क्लास लिन थालेपछि मात्र मलाई काठमाडाैको बारेमा केही कुराहरु थाहा हुन थाल्यो । 
नेपाली तारा –२ को घोषणा हुँदा मनमा लागेको कुरा ?
घोषणा भइसकेपछि त आजसम्म गरेको संघर्षको अत्य भयो होला है जस्तो लागेको थियो । तर त्यो सुरुवातको पनि कठिन सुरुवात रैछ । जुन कुनै प्रतियोगीतामा तपाईँ विजेता बन्नु भयो भने अब म ठूलै मान्छे भएँ भन्नु तपाईको गल्ती हो । बल्ल त्यो बेलाबाट मात्र हो लाइफको करिअर सुरु हुने । जीवन, सफलता, असफलता अनि सःुखदःुख सबै कुराबाट सुरु हुन्छ । सफलता पाउनु ठूलो कुरा होइन तर जोगाउन सक्नु ठूलो कुरा हो । 
कहिले काँही पहिलाकै जिन्दगी राम्रो थियो जस्तो लाग्दैन ?
म त्यो कुरालाई सधै सोच्छु । किन भने म सामान्य अरु जस्तै भएको भए सामान्य जिन्दगी बिताउनको लागि कुनै पनि गाह्रो छैन । अथवा म कुनै पनि क्षेत्रमा आफ्नै तरिकाले संघर्ष गरिरहन्थे । मान्छे कहिले पनि सन्तुष्ट हुदैन । जति राम्रो भयो झन राम्रो खोज्दै जान्छ  । 
आजकाल आफ्नो आवाज राम्रो बनाउन के गर्नुहुन्छ ? 
पहिला मलाई गायन क्षेत्रमा लाग्ने मान्छेले चिसो, चिल्लो, पिरो केही पनि खानुहुन्न भन्ने लागेको थियो तर त्यस्तो होईन रैछ । त्यो भ्रममात्रै रैछ । गायन क्षेत्रमा आवाज जमिसकेको मान्छेलाई सामान्य कुराले खासै असर गर्दैन । आईसक्रिम र धुलोले चै धेरै असर गर्छ । रियाज त म सधै गर्छु नै । 
नेपाली तारा भइसकेपछि  सन्तोषको जीवनमा के—के कुरा फेरिए ?
फेरिएको भनेको मान्छे सोचाइ अनि मलाई हेर्ने दृष्टिकोण फेरियो । आफूले आफैलाई हेर्ने दृष्टिकोण फेरियो त्यो बाहेक साथीसर्कल अलि ठूलो भयो । मेरो बसाई धादिङबाट लगनखेल सरेको छ । बिवाह भयो अहिले हाम्रो परिवारमा नयाँ सदस्यको आगमन पनि हुन लागेको छ । नेपाली तारा पनि मेरो जीवनमा फेरिएको कुराहरु अरु खासै केही पनि छैन । 
अनि तपाईलाई पत्रकारले सोध्दा वाक्क दिक्क लाग्ने प्रश्नहरु छैनन् ?
भखरै सोध्नु भयो नी  नेपाली तारा बनेपछि के सोच्नु भयो ? के फेरियो भन्ने कुरानै हुन । यो प्रश्न धेरै जनाले गर्नुहुन्छ । तर हिजोका मेरो संघर्षको कुरालेनै हो मलाई यहाँ सम्म ल्याएको । 
तपाई आफैमा सकारात्मक वा नकारात्मक कुन विचार धेरै भएको मान्छे हो ?
मेरो बारेमा मलाइनै सोध्दा त म राम्रोनै भन्ने हो तर साथीभाइहरुको भनाई अनुसार चै सकारात्मक सोच धेरै भएको मान्छे हो भन्ने गरेका छन् । म कहिल्यै पनि नरिसाउने मान्छे भनेर पनि भन्ने गरेका छन् ।    नकारात्मक कुराले तपाईँलाई कहिले पनि राम्रो गर्दैन । सामाजिक सञ्जालको विकास भएको  बेलादेखि  नकारात्मक कुरा मात्र धेरै देखेको छु ।
एकले अर्काेलाई आरोप लगाएको हुन्छ, बिना कारण पनि गाली गलौज गरेको हुन्छ । त्यो कुरा चाँही अचेल मलाई धेरै बिझ्न थालको छ । हाम्रो नेतृत्वतहमा बस्ने मान्छेहरुले पनि त्यस्तो लेख्ने अवसर दिएर पनि होला त्यस्तो लेख्नु भएको जस्तो लाग्छ मलाई । 
पहुँच हुनेको लागि सबै छ ?
पैसा र पहुच हुनेले मात्र केही गर्न सक्छ भन्ने जस्तो कुरा हाम्रो नेताहरुलेनै देखाएका छन् । भने हामीले सोच्ने हो त्यो कुराबाट । 
म्युजिक क्लास कति समय लिनु भयो ?
मैले म्युजिक क्लास चार वर्षसम्म लिएको छु । तबला दुई वर्षसम्म सिकेको छु । गितार केही समय सिके । 
तबला बजाउन कत्तिको सजिलो छ ?
तबला बजाउन एकदमै गाह्रो छ । जे हामीले सोचेका छौं त्यस्तो हुन्न रैछ भन्ने कुरा मैले पनि बजाएर मात्र थाहा पाएको हो । तपाईको रहरनै हो भने सक्नुहुन्छ । तर अरु बाजा भन्दा चै अलि गाह्रो नै हो तबला । 
बाजा बजाउन पनि पढ्नु पर्छ है ?
पढ्नु पर्छ नि ! नपढे त केही पनि हुन्न यहाँ । नेपालमा नेता बन्न बाहेक सबै कुरामा पढ्नुनै पर्छ ।
तपाईको नयाँ केही छ ? 
म तिहारको कार्यक्रममा मलेसिया जाँदै छु । मेरो तिहार उतै हुन्छ । 
उज्यालाे र forseenetwork.com काे सहकार्य
