फरक बिषयको ‘भुँइमान्छे’, रमेश र सिपोराको अभिनयको तारिफ

भदौ २ गतेबाट रिलिज हुन लागेको चलचित्र ‘भुँइमान्छे’को काठमाण्डौको बीग मुभिजमा प्रिमियर गरिएको छ । हलको सिट क्षमता भन्दा धेरै मानिसलाई निर्माणपक्षले निम्तो गर्दा अधिकांश पाहुना भुइमा बसेर चलचित्र हेर्न वाध्य भए । धेरै अतिथी र पत्रकार सिट नपाएपछि फर्किएका थिए ।
नवराज बुढाथोकीको निर्देशनमा तयार भएको यो चलचित्रमा रमेश वुढाथोकी र सिपोरा गुरुङको मुख्य भूमिका छ । नेपालमा बन्दै आएका फर्मुला चलचित्र भन्दा केही फरक कथामा बनेको यो चलचित्रले दर्शकलाइ वाँधेर राखेको थियो ।
डाक्टर पढ्न राजनीतिक सोसफोर्सको अभावका कारण नसकेपछि लास चिर्ने पेशा गर्दै आएको एक व्यक्ति र उसको दैनिकीसँग यो चलचित्र जोडिएको छ । लास चिर्ने पेशामा काम गर्ने एक अधवैशे पुरुष र उसको छिमेकी यूवतीविचको प्रेम, भावनाको कथालाइ निर्देशकले निकै रोचक कथामा बुनेका छन् ।

चलचित्रको कथावस्तु भिन्न भएकाले पनि पि्रमियरमा उपस्थित पाहुनाले यो चलचित्र रुचाएका थिए । कलाकार रमेश वुढाथोकीले चलचित्रमा बेजोड अभिनय गरेका छन् । रमेशको करिअरकै केही उत्कृष्ट चलचित्रमध्ये यो एउटा पनि पर्ने पक्का छ ।
भलिबल खेलाडी सिपोरा गुरुङको अभिनय पनि पावरफूल छ । चलचित्रले व्यवसायिक रुपमा कस्तो व्यापार गर्ने हो, यो भदौ २ गते रिलिज भएपछि थाहा हुनेछ । तर, चलचित्रले दर्शकको मन जित्ने विश्वास  प्रिमियरमा उपस्थित चलचित्रकर्मी, पत्रकार र विभिन्न क्षेत्रका मानिसहरुले गरेका छन् ।

