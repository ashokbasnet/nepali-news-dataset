बाढी प्रभावितको सहयोगमा खटिएका धुर्मुसलाई अनुराग र सुमितको साथ

बाढी प्रभावितहरुको सहयोगमा तराइका विभिन्न जिल्लामा अहिले हाँस्य कलाकार सिताराम कट्टेल ‘धुर्मुस’ सक्रिय छिन् । बाढीले नागरिकको जनजिवन प्रभावित बनाएपछि आइतबार पूर्व पुगेका धुर्मुस सक्रिय रुपमा सहयोगमा लागिरहेका छन् ।
उनै, धुर्मुसको सामाजिक सेवामा हातेमालो गर्दै कलाकार अनुराग र हल संचालक सुमित मैनालीले रकम सहयोग गरेका छन् । अनुराग र सुमितले नगद ५१-५१ हजार सहयोग गरेका हुन् । अनुरागको सक्रियतामा ‘धुर्मुस सुन्तली फाउन्डेशन’लाइ नगद साढे २ लाख नगद र लत्ताकपडा हस्तान्तरण गरिएको छ । बुधबार पुरानो बाँनेश्वरस्थित ‘धुर्मुस सुन्तली’ फाउन्डेशनमा कुञ्जना घिमिरे ‘सुन्तली’लाइ अनुरागले नगद र लत्ताकपडा हस्तान्तरण गरेका छन् ।
नेपाल हस्तकला शिक्षा उद्योगले नगद डेढ लाख र लत्ता कपडा हस्तान्तरण गरेको हो । ‘नमुना नेपाल’ निर्माणमा अग्रसर ‘धुर्मुस-सुन्तली फाउन्डेशन’ अहिले बाढी प्रभावितको सेवामा लागिपरेको छ ।

