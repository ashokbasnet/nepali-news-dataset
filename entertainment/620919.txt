बलभद्र कुँवरको विरताको कथामा ‘नालापानी’ बन्ने

चलचित्र ‘नालापानी’को निर्माण हुने भएको छ । यो चलचित्रलाइ निर्माता रिमेश अधिकारीले निर्माण तथा निर्देशन गर्ने भएका छन् । माघ महिनाबाट चलचित्रको छायांकन हुन् । देहरादुनस्थित नालापानी गढीमा भएको अंग्रेज र नेपाली फौजविच लडाइको कथामा यो चलचित्र बन्नेछ ।
नालापानीको लडाइमा नेपाली फौजको कमाण्ड सम्हालेका वीर बलभद्र कुँवरको कथामा यो चलचित्र बन्न लागेको हो । काठमाण्डौमा आयोजना भएको पत्रकार सम्मेलनमा चलचित्रको कथावस्तुको जानकारीसँगै बीर बलभद्रको बारेमा चर्चा गरियो । २०३ बर्ष पहिलेको इतिहासलाइ चलचित्रको पर्दामा देखाउन लागिएको निर्देशक रिमेश अधिकारीले जानकारी दिए । उनले भने–‘हाम्रो गौरवपूर्ण इतिहासलाइ भोलीका हाम्रा पीडिहरुमाझ जानकारी गराउने उद्देश्यका साथ विश्वमाझ यूगौयूगसम्म पनि जिउँदो बनाइराख्ने चलचित्रको मुख्य उद्देश्य हो ।’
पदमाकुमारी फिल्मस्को प्रालिको ब्यानरबाट निर्माण हुन लागेको यो चलचित्रका निर्माता मनोज शाक्य हुन् । चलचित्रमा अर्जुनजंग शाही, नवल खड्का, मनोज शाक्य, विशाल श्रेष्ठ, दीपेन्द्र सिं दर्नाल, विकेश श्रेष्ठ, विशाल पहाडि, विष्णु मोक्तान, सुन्दर श्रेष्ठ, इशान विजु, गीता अधिकारी लगायतका कलाकारको मुख्य भूमिका रहनेछ । चलचित्रमा आशिष रेग्मीको पटकथा–संवाद, रोशन श्रेष्ठको एक्सन, सम्राट शाक्यको कार्यकारी निर्देशन रहनेछ । करिब २ सय कलाकारले यो चलचित्रमा अभिनय गर्नेछन् ।

