डब्बुको ‘गुलाबी स्वरहरु’ सार्वजनिक

गीतकार तथा संचारकर्मी डब्बु क्षेत्रीले आफ्नो जन्मदिनको अबसर पारेर नयाँ गीतिसंग्रह ‘गुलाबी स्वरहरु’ बजारमा ल्याएका छन् । उनले यसअगाडि ‘झरी’ नामक एकल गजल संग्रह बजारमा ल्याएका थिए ।
काठमाण्डौमा आयोजना भएको एक कार्यक्रममा पत्रकार शान्तिप्रिय , संग्रहका गायिकाहरु निशा देशार, केन्जुमा सुब्बा, रेश्मा पुनमगर, साहिमा श्रेष्ठ, मोडल सृष्टि तामाङले एल्बम बिमोचन गरेका हुन् ।
गीतकार डब्बु क्षेत्रीले गीत सुन्दा सबैलाइ रोमाञ्चककारी बनाउन विभिन्न शैलीका गीत एल्बममा समावेश गरेको बताए । यो एल्बममा ‘बेबी आई लभ यु, जिस्किन मन लाग्छ, यो तन यो मन, तिमीसँग बोल्न, दोषी त नज बोलको गीत समावेश छ । एल्बममा समावेश गीतमा केन्जुमा सुब्बा, निशा देशार, सहिमा श्रेष्ठ र रेश्मा पुनमगरको आवाज छ ।
सोही कार्यक्रममा एल्बममा समावेश ‘दोषी त नजर नै थियो’ बोलको गीतको म्यूजिक भिडियो पनि सार्वजनिक गरिएको थियो । डब्बुले नै निर्देशन गरेको यो भिडियोमा मोडल नविन लम्साल रसृष्टी तामाङ, मोडलद्धय देबिका कार्की र कुशल पाण्डेले मोडलिङ गरेका छन् । राजु केसीले खिचेको सो भिडियोलाई सुपि्रम पराजुलीले सम्पादन गरेका हुन् ।

