निर्णायकले पावर प्रयोग गरेपछि ‘नेपाल आइडल’बाट कोही पनि बाहिरिएनन्

एपी वान टेलिभिजनबाट प्रशारण भैरहेको चर्चित रियालिटी शो ‘नेपाल आइडल’बाट यो हप्ता कोही पनि प्रतिस्पर्धी बाहिरिएका छैनन् । शुक्रबार बेलुकी प्रशारण भएको रियालिटी शोको अन्तिम ४ मा निशान भट्टराइ, प्रताप दास, सागर आलेमगर र वुद्ध लामाले प्रतिस्पर्धा गरेका थिए ।
सेप्टेम्बर २२ मा यो प्रतिस्पर्धाको फाइनल हुनेछ । ‘नेपाल आइडल’को पहिलो संकरणको फाइनल कतारमा आयोजना हुनेछ । कुनै पनि भागमा दर्शकले पठाएका कुल भोट संख्या सार्वजनिक गरिएको थिएन । तर, यो साता भने ३७ लाख २० हजार २ सय १८ भोट प्राप्त भएको घोषणा गरिएको थियो ।
यो साता निर्णायकले दर्शकलाइ अझै सोच्ने समय दिने भन्दै कोहीलाइ पनि आउट नगर्ने बताएका छन् । निर्णायकले आफूहरुसँग बाँकी रहेको एउटा मात्र पावर प्रयोग गर्दै कोहिलाइ पनि आउट नगर्ने घोषणा गरे । जसकाकारण, यो साता चारै जना प्रतिस्पर्धी सुरक्षित रहेका छन् । ‘नेपाल आइडल’मा न्ह्यू बज्रचार्य, कालिप्रसाद बाँस्कोटा र इन्दिरा जोशी निर्णायकको रुपमा रहेका छन् ।

