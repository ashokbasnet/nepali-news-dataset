पाँच कक्षामै प्रेम प्रस्ताव, पहिलो कमाइ १० हजारः बर्षा सिवाकोटी

पछिल्लो समय म्युजिक भिडियो र चलचित्रमा ब्यस्त छिन्, नायिका बर्षा सिवाकोटी । दर्जनौ भिडियोमा अभिनय गरेकी वषर्ाले ‘पशुपतिप्रसाद, लप्पन छप्पन, कारखाना’ लगायतका चलचित्रमा काम गरेकी छिन् । जीवनमा पहिलो पटक गरेका कामको अनुभुतिबारे बर्षासँग अनलाइनखबरले गरेको कुराकानीः
क्यामेराफेसः एशिएन पब्लिक स्कुलमा पाँच कक्षामा पढ्दा इन्द्रेणी भन्ने डान्स प्रतियोगीतामा भाग लिएकी थिएँ । आफ्नै अगाडि क्यामेरा देखेपछि निकै नर्भस भएकी थिएँ । तर, डान्स गर्न पहिल्यैदेखि आउने भएकाले पनि खासै गार्‍हो भएन । नृत्य गरेँ र अवार्ड पनि पाएँ । मलाई अहिले पनि सम्झना छ म निकै डराएकी थिएँ ।
कमाईः मेरो अंकलको कन्सल्टेन्सी थियो । एक्जाम दिएपछि अनुभव हुन्छ भनेर गएँ । तीन महिना जति काम गरेँ । पहिलो महिना मरेपछि १० हजार तलव दिनु भएको थियो । पहिलो कमाइ भएकाले अलिकती ममीलाई दिएँ । ममीले पहिलो कमाइवाट गणेशको मुर्ति किन्नु पर्छ भन्दै एउटा सानो मुर्ति किनेर ल्याइदिनु भयो । अरु पैसा खै के के गरेर सकियो । याद छैन ।
भिडियोः प्रशन्न पौडेल निर्देशित ‘झुम्का गिर्‍यो रे’ भन्ने भिडियोमा काम गरेकी थिएँ । फाष्ट बिटको भएकाले एक हप्ता अघिदेखि नै प्राक्टिस गरेकी थिएँ । तर, पनि सेटमा पुगेपछि उस्तै नर्भस भएँ । गोदावरीमा रहेको करिष्मा दिदीको घरमा सुटिङ थियो । क्यामेरा लाइट देखेपछि काम गर्न सक्दिनँ कि जस्तो पनि लाग्यो । तर, पनि सुटिङ राम्रै भयो ।
झगडाः खै त्यो त यादै छैन । म त्यति झगडा गर्न सक्दिनँ । स्कुलमा कहिलेकाही साथीहरु झगडा गर्थे, म भने चुप लागेर बस्थेँ ।
ठूलो खर्चः सबै भन्दा धेरै खर्च स्कुटी किन्दा गरेँ । मैले आफ्नै कमाइले स्कुटी किनेको थिएँ । त्यति वेला १ लाख ६२ हजार खर्च गरेको थिएँ । सबै पैसा आफ्नै कमाइबाट जुटाएकी थिएँ । दुई किस्ता गरेर स्कुटीको पैसा तिरेँ ।
दुर्घटनाः त्यस्तो ठुलो दुर्घटना भोगेको छैन । आफ्नै स्कुटीवाट धेरै पटक लडेको छु । साइकल चलाउन नजान्दै स्कुटी किनेकी थिएँ । पहिला पहिला आफ्नै स्कुटीबाट लडेर खुट्टामा घाउ भएको छ । कतिपय दाग त अहिले पनि मेटिएको छैन ।
विदेश भ्रमणः चलचित्र सुटिङको सिलसिलामा पहिलो विदेश भ्रमण युरोपको गरेको थिएँ । भ्रमण निकै अविस्मरणीय भयो । पाँच मिनेटको कारण ट्रेन छुट्यो भने फ्लाइट पनि मिस भएको थियो । पहिलो पटक जाँदा भाषाको कारण पनि थोरै समस्या भयो । पहिलो पटक जाँदा धेरै कुरा सिकेको थिएँ । दोस्रो पटक जाँदा त्यस्तो कुनै समस्या भएन ।
प्रेम प्रस्तावः यो त स्कुल पढ्दा नै हो । पाँच कक्षामा पढ्दा मेरै क्लासका होस्टेलमा बस्ने एकजनाले कागजमा लेखेर दिएका थिए ।

