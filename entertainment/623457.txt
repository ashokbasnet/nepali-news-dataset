आर्यन र प्रियंकाको ‘बटरफ्लाइ’ले तोक्यो प्रदर्शन मिति

नायक आर्यन अधिकारी र नायिका प्रियंका कार्की अभिनित चलचित्र ‘बटरफ्लाइ-मायाका रंगहरु’ले आफ्नो प्रदर्शन मिति तोकेको छ । द फ्रेम क्रियशन प्रालिको ब्यानरमा निर्माण भएको यो चलचित्र अब पौष २८ गतेबाट रिलिज हुने भएको छ । यो मितिमा ‘राज्जा रानी र मिस्टर झोले’ पनि प्रदर्शन हुनेछन् । माघे संक्रान्तीको बिदाका कारण यो मितिमा चलचित्रहरु जुध्ने तरखरमा छन् ।
ओम प्रतिकको लेखन तथा निर्देशन रहेको चलचित्रको हाल धमाधम डबिङको काम भैरहेको छ । रमेश प्रजापति कार्यकारी निर्माता रहेको यस चलचित्रमा पुष्पाञ्जली अधिकारी निर्माता, रामशरण राणा, भुपेन्द्र सुवेदी, सरोज शाह सह-निर्माता रहेका छन् ।
चलचित्रमा सुरेश बज्रचार्यको छायांकन, कविराज गहतराजको कोरियोग्राफी, कुमार महर्जनको एक्सन, विकास चौधरी, दिपक शर्माको संगीत छ । चलचित्रको फागू गीतले चर्चा पाइसकेको छ ।

