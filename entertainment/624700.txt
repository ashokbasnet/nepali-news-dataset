‘नेपाल आइडल’बाट सकियो सागर आलेको यात्रा

गत हप्ता प्राप्त भोटको आधारमा ‘नेपाल आइडल’बाट चितवनका सागर आलेमगर बाहिरिएका छन् । गत हप्ताको बिहिबार प्राप्त भएको भोटका आधारमा उनी आउट भएका हुन् । सागरले सबैभन्दा कम भोट प्राप्त गरेका थिए ।
अब, उत्कृष्ट ३ जनाले ‘नेपाल आइडल’को ट्रफिका लागि कतारमा प्रतिस्पर्धा गर्नेछन् । ‘नेपाल आइडल’को फाइनल कतारमा आयोजना हुँदैछ । जिल्ला अदालतमा मुद्दा परेपछि हिजो बिहिबार नेपाल आइडलमा भोटिङको आह्वान गरिएको थिएन । जसकाकारण, पनि गत साताको भोटका आधारमा एकजना बाहिरिएका हुन् । जिल्ला अदालतले शुक्रबार ‘नेपाल आइडल’ विरुद्ध परेको रिट खारेज गरिसकेको छ ।
नेपाली टेलिभिजनमै सर्वाधिक चर्चामा रहेको ‘नेपाल आइडल’मा निशान भट्टराइ, वुद्ध लामा र प्रताप दासविच उपाधिका लागि प्रतिस्पर्धा हुनेछ । आजको ‘नेपाल आइडल’मा चलचित्र ‘जोनी जेन्टलम्यान’का नायक पल शाह र नायिका आँचल शर्मा चलचित्र प्रचारका लागि पनि पुगेका थिए ।
एक्सक्लुसिभ: बुद्ध लामालाई सर्बाधिक मत, निशान भट्टराई तेस्रो
 

