‘एभरेष्ट सिने अनर’बाट ५ चलचित्रकर्मी सम्मानित

चलचित्र सम्बन्धी विभिन्न विधाको अध्यापन गराउँदै आएको काठमाण्डौमा अवस्थित ‘एभरेष्ट फिलम एकेडेमी’ले यो बर्षदेखि ‘एभरेष्ट सिने अनर’ सुरु गरेको छ । आइतबार काठमाण्डौमा एक समारोहको आयोजना गर्दै ५ चलचित्रकर्मीलाइ यो सम्मानबाट सम्मानित गरिएको छ ।
यस बर्ष ‘सिने अनर’को सम्मान पाउने चलचित्रकर्मीहरुमा निर्देशक प्रदिप भट्टराइ, कलाकार विपिन कार्की, सम्पादक सुरेन्द्र पौडेल, छायांकार पुरुषोत्तम प्रधान रहेका छन् । यस्तै, ‘लाइफ टाइम एचिभमेन्ट अवार्ड’बाट निर्देशक लक्ष्मीनाथ शर्मालाइ सम्मानित गरिएको छ ।
बर्षभरि प्रदर्शनमा आएका चलचित्र मध्येबाट उत्कृष्ट चलचित्र निर्देशक, कलाकार, सम्पादक र छायांकारलाई ‘एभरेष्ट सिने अनर’ले हरेक बर्ष सम्मानित गरिने बताइएको छ ।

