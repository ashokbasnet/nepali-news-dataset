कालजयी गीतका सर्जक राजभण्डारीको आज वार्षिक पुण्यतिथी

काठमाडाै‌, भदाै १४ - वरिष्ठ गायक तथा संगीतकार फत्तेमान राजभण्डारीको आज वार्षिक पुण्यतिथी हो । मर्न बरु गाह्रो हुन्न, यस्तो पनि हुँदो रहेछ , सान्नानीको गालैमा कालो कोठी रैछ, वनै खायो डडेलोले मनै खायो,  रातो र चन्द्रसूर्य जंङ्गी निशान हाम्रो जस्ता थुप्रै कालजयी गीतका सर्जक राजभण्डारीको गएको वर्ष आजकै दिन निधन भएको थियो ।
एक वर्षअघि ऋषि पञ्चमीको दिन उहाँको ७७ वर्षको उमेरमा फोक्सोको क्यान्सरबाट निधन भएको हो ।  विक्रम संवत १९९३ साल मंसीर १३ गते काठमाडौंको पशुपति देवपतनमा जन्म हुनु भएका राजभण्डारीले ४०० भन्दा बढी कालजयी गीत र भजनमा स्वर र संगित दिनु भएकोे थियो ।
