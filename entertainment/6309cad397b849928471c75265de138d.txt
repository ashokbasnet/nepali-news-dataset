कमाईको मामिलामा शाहरुखलाई उछिने सलमानले

पुस ८ – फोब्र्स म्यागजिनले सन् २०१६ मा धेरै कमाउने एक सय भारतीय सेलिब्रेटीको सूची सार्वजनिक गरेको छ । यो सूचीको पहिलो नम्बरमा अभिनेता सलमान खान छन् ।  फोब्र्सका अनुसार २०१६ मा सलमानको कमाई २ सय ७० करोड ३३ लाख भारु छ ।  यो हिसाबले उनले २०१६ मा एक घण्टामा तीन करोडभन्दा धेरै कमाई गरेका छन् । 
गत बर्ष यो सूचीको पहिलो नम्बरमा अभिनेता शाहरुख खान थिए । तर यो बर्ष भने शाहरुख खान २ सय २१ करोड ७५ लाख भारु कमाईका साथ दोस्रो नम्बरमा पुगेका छन् । 
त्यस्तै यो बर्षको फोब्र्सको सूचीमा अभिनेत्री प्रियंका चोपडाले ईन्ट्रि मारेकी  छिन् भने अभिनेता आमिर खान उत्कृष्ट १० बाट बाहिरिएका छन् ।   
यो बर्ष तेस्रो नम्बरमा क्रिकेटर विराट कोहली परेका छन् । त्यस्तै चौथो नम्बरमा अक्षय कुमार छन् । यो बर्ष अक्षयको कमाई २ सय ३ करोड ३ लाख भारु भयो । गत बर्ष उनले १ सय २७ करोड ८३ लाख कमाईका साथ फोब्र्सको छैठौँ नम्बरमा थिए ।
क्रिकेटर एम एस धोनी यो बर्ष १ सय १२ करोड ४८ लाख भारु कमाईका साथ फोब्र्सको पाँचौ नम्बरमा छन् । त्यस्तै दिपिका पादुकोण, पूर्व किक्रेटर सचिन तेण्डुलकर, प्रियंका चोपडा, अमिताभ बच्चन, ऋतिक रोशन क्रमश छैठौँ ,सातौँ, आठौँ, नवौँ र दशौँ नम्बरमा परेका छन् ।
उज्यालो र forseenetwork.com को सहकार्य
