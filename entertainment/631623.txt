कोमल वलीलाई उत्सर्ग संगीत पुरस्कार

दाङ । लोक गायिका कोमल वलीलाई उत्सर्ग फिल्मस् नेपालले उत्सर्ग राष्ट्रिय संगीत पुरस्कार प्रदान गर्ने भएको छ । गीत संगीतको उन्नयनमा विशिष्ट योगदान पुर्‍याएको भन्दै वलीलाई पुरस्कृत गर्ने निर्णय गरेको संस्थाका प्रवन्ध निर्देशक केएल पीडितले जानकारी दिए ।
प्रमाणपत्रसहित १५ हजार रुपैयाँ राशीको सो पुस्कार दाङको घोराहीमा असोज ३१ गते हुने उत्सर्ग डान्सिङ स्टार-४ को फाइनलमा प्रदान गरिने भएको छ ।
यस वर्षदेखि प्रारम्भ गरिएको यो पुरस्कार प्रत्येक वर्ष गीत संगीत क्षेत्रका राष्ट्रिय प्रतिभाहरुलाई प्रदान गरिने केएल पीडितले बताए ।

