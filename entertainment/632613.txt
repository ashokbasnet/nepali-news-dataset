एक्सन अवतारमा राज आर्यन

चलचित्र ‘लभ यू म्यान, चियर्स’ जस्ता चलचित्रमा काम गरेपनि खासै सफलता पाउन नसकेका कलाकार राज आर्यन फेरि आफूलाई यही क्षेत्रमा जमाउने कोशिशमा लागेका छन् । एक नयाँ चलचित्रमा उनी एक्सन भूमिकामा देखिन लागेका हुन् ।
भारतमा व्रिटिस साम्राज्यवादको युगमा भएको नेपालीहरुको सत्य घटनाको कथामा बन्न लागेको चलचित्रको नाम भने तय गरिएको छैन । डेढ करोड लगानीमा बन्न लागेको चलचित्रमा पुष्करजंग थापाको लगानी र कथा रहनेछ ।
चलचित्रका लागि राज फाइनल भएको र अन्य कलाकारको खोजी गरिएको निर्माणपक्षको भनाइ छ । राजले आफूले एक्सन भूमिकामा पनि न्याय गर्ने विश्वास व्यक्त गरे । उनी अहिले एक्सन, नृत्य, अभिनय सिकिरहेका छन् ।

