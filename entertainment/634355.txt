‘तान्द्रो’मा बिदा माग्दै दयाहाङ

चलचित्र ‘तान्द्रो’ कात्तिक २४ गतेबाट रिलिज हुँदैछ । यो चलचित्रमा नायक दयाहाङ राई मुख्य भूमिकामा छन् । चलचित्रमा समावेश ‘अब मलाई बिदा देउ’ बोलको गीतको भिडियो सार्वजनिक गरिएको छ ।
यो गीतमा टिसुजिल कर्मचार्यको संगीत तथा स्वर छ । साम्तेन भुटियाको निर्देशनमा तयार भएको यो चलचित्रमा दयाहाङको साथमा रामबाबु गुरुङ, वुद्धि तामाङ, सरस्वती चौधरी, राजन खतिवडा, अरुणा कार्की लगायतका कलाकारको मुख्य भूमिका छ ।
ब्ल्याक हर्स पिक्चर्स र सिनेमा आर्टले मिलेर बनाएको यो चलचित्रले माओवादी द्धन्द्धकालमा घटेको घटनालाई उठान गरेको छ । चलचित्रमा पुरुषोत्तम प्रधानको छायांकन, कुमार महर्जनको एक्सन, उपेन्द्र सुब्बाको कथा, रामबाबु गुरुङको संवाद छ । चलचित्रलाई शतिसकुमार गौतमले लगानी गरेका छन् ।


