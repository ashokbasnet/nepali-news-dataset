नालपानीकै कथामा २ फिल्म बन्ने, शिवम् र रिमेशको लफडा सतहमा

केही हप्ता अगाडि मात्र रिमेश अधिकारीले आफैले निर्देशन गर्ने गरि चलचित्र ‘नालापानी’ घोषणा गरे । यो चलचित्रले विर बलभद्रको विरताको कथा उठाउनेछ । चलचित्रका लागि अहिले कलाकार छनोटको काम धमाधम भैरहेको छ ।
यता, ‘विरताको चिनो २, कथा नालापानीको’ नाम दिएर निर्देशक शिवम् अधिकारीले पनि चलचित्र निर्देशनको तयारी थालेका छन् । यो चलचित्रले पनि नालापानीको युद्धमा नेपाली विरहरुले देखाएको विरताको कथालाई नै उठाउनेछ ।
यसको अर्थ के प्रष्ट वुझ्न सकिन्छ भने, अब एउटै कथामा २ चलचित्र बन्ने छन् । सुरुमा ‘नालापानी’लाई रिमेश अधिकारीको निर्माणमा शिवम् अधिकारीले निर्देशन गर्ने पक्का भएको थियो । तर, शिवम् र रिमेशको लफडा सुरु भएपछि यी दुई अलग भए । चलचित्र निर्माणका लागि रिमेश र शिवम्ले लामो समयदेखि होमवर्क पनि गरेका थिए ।
दुई चलचित्रकर्मी अलग भएपछि उनीहरुले एउटै बिषयमा २ चलचित्र बनाउने तयारी गरेका हुन् । यसले, दुबैलाई घाटा लाग्ने पक्का छ । शिवम्ले  निर्देशन गर्न लागेको चलचित्रलाई श्याम कार्कीको प्रस्तुतीमा सुनिल लामाले निर्माण गर्न लागेका हुन् । श्यामले यस अगाडि चलचित्र ‘विरताको चिनो’ निर्माण गरेका थिए ।
माघबाट छायांकनमा जान लागेको चलचित्रका लागि कलाकारको खोजी भैरहेको छ । चलचित्रमा रमित ढुंगाना, श्रीदेव भट्टराई, गणेश गिरी, श्याम कार्की, सुनिल लामा, केशव सापकोटा भने कलाकारको रुपमा फाइनल भैसकेका छन् । चलचित्रको छायांकन हेटौडा, सिन्धुली र काठमाण्डौमा गरिनेछ ।

