‘हुर्रे’मा फरक देखिए अनुप, केकीको भूमिका के ?

नायक अनुप विक्रम शाहीको फरक गेटअपलाई देखाउँदै चलचित्र ‘हुर्रे’को फस्टलुक सार्वजनिक गरिएको छ । चलचित्रको फस्टलुकमा कलाकारहरु अनुपविक्रम शाही, विजय बराल, केकी अधिकारी, राजाराम पौडेल, अंकित खड्कालाई देखाइएको छ । यो पोष्टर हेरेपछि कलाकारहरु चलचित्रमा कस्तो भूमिकामा छन् भन्ने वुझ्न सकिन्छ ।
चलचित्रलाई कमेडी जनरामा निर्माण गरिएको निर्माणपक्षले बताएको छ । चलचित्रको लेखन तथा निर्देशन यम थापाले गरेका हुन् । दावा शेर्पाको प्रस्तुती रहेको चलचित्रमा सोनाम लामा र छिरिङ्ग दोर्जेको लगानी छ । अरुण सेढाई यसका सह-निर्माता हुन् ।
चलचित्रमा भिलेनको रुपमा प्रस्तुत हुँदै आएका अनुप यो चलचित्रमा भने विल्कुलै फरक गेटअपमा छन् । यसकारण पनि अनुपको गेटअपले दर्शकमा चलचित्रप्रति कौतुहलता जगाउन सक्छ । चलचित्रको प्रदर्शन मिति फागूण २५ गतेलाई तोकिएको छ ।

