तनुजाको पहिलो एल्बम ‘नशामा’ विमोचित

काठमाडौं, साउन २० - संचारकर्मी तनुजा शर्माले गितकारको रुपमा आफ्नो पहिलो गिति एल्बम ‘नशामा’ बजारमा ल्याएकी छिन । उनको पहिलो एल्वमको शनिवार राजधानीमा आयोजित कार्यक्रममा विमोचन गरियो ।  

 

सात वटा कर्णप्रीय गीत समेटिएको शर्माको पहिलो गीति एल्बम ‘नशामा’ को संचारकर्मी बबिता बस्नेत रिपोर्टर्स क्लब नेपालका अध्यक्ष ऋषि धमला, संगीतकार राजु सिंह र गितकार शर्मा स्यमले संयुक्त रुपमा विमोचन गरेका हुन् ।  तनुजा शर्माको गीतमा गायक गायिकाहरु शिव परियार, प्रमोद खरेल, दिपक लिम्बु जुना प्रसाई र दुर्गा खरेलले स्वर दिएका छन् ।
विमोचित कार्यक्रममा गीतकार तथा संचारकर्मी तनुजा शर्माले आफ्नो धेरै मेहनतको बाबजुद एल्बम ल्याउन सफल भएको सुनाउँदै एल्बममा माया प्रेममा नशा कहाँबाट आउँछ, नशा कस्तो हुन्छ भन्ने भावलाई शब्द समेटिएको बताईन ।
संगीतकार राजु सिंहले मानव जीवनको हरेक उताढ–चढाव नशामा समेटिने गरेको यर्थाथलाई माया प्रेमको नशामा डुबेर लेखिएको तनुजाको एल्बम ‘नशामा’ समय सापेक्ष भएको बताए ।  
रिपोर्टर्स क्लबका अध्यक्ष ऋषि धमलाले सन्चारकर्मी तनुजा शर्मा बहुआयामिक व्यक्तित्वको धनी भएको भन्दै उनले लेखेको गीति एल्बमले प्रत्येक युवा युवतीहरुलाई गीतको नशामा झुमाउने विश्वास ब्यक्त गरे ।
संचारकर्मी बबिता बस्नेतले  शर्मालाई आफूले चिनेको धेरै ब्यक्तित्व मध्येकी  शिर्जनशिल महिला भएको भन्दै उनको गिती यात्राको सफलताको सुभकामना दिईन ।
विमोचन कार्यक्रमलाई तनुजाको गीतमा स्वर दिने गायिका दुर्गा खरेल र जुना प्रसाईँले पनि एल्बममा समेटिएको गीतको बारेमा आ आफ्नो धारणा राखेका थिए ।  
कार्यक्रममा गीतकार तनुजा शर्मा र संगीतकार राजु सिंहले संचारकर्मी बबिता बस्नेत, समाज सेवी दिलस्वभा श्रेष्ठ दोसल्ला र खादा ओडाएर र मायाको चिनो राष्ट्रिय झण्डा दिएर सम्मान गरेका थिए भने पत्रकार ऋषि धमला, गायिका दुर्गा खरेल र जुना प्रसाईँलाई खादा ओडाएर र मायाको चिनो राष्ट्रिय झण्डा दिएर सम्मानि गरिएको थियो ।
