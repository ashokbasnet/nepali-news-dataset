प्रियंकाविना संजयको मन खाली(भिडियो)

मिलन चाम्सको निर्देशनमा तयार भएको चलचित्र ‘ह्याप्पी डेज’मा समावेश ‘तिम्रो मेरो प्रित’ बोलको गीतको भिडियो रिलिज गरिएको छ । काठमाण्डौमा आयोजना गरिएको कार्यक्रममा चलचित्रका मुख्य नायक दयाहाङ राइ, निर्देशक मिलन चाम्स लगायत उपस्थित थिए । तर, सार्वजनिक गीतमा भने दयाहाङ राइलाई दर्शकले देख्न पाउने छैनन् । सार्वजनिक गीतको भिडियोमा नायिका प्रियंका कार्की र कलाकार संजय गुप्तालाई फिचरिङ गरिएको छ ।
यो गीतमा ताराप्रकाश लिम्बुको संगीत, दिनेश राउतको शब्द, तारा र दिपा लामाको स्वर छ । वेलायतमा छायांकन गरिएको यो चलचित्र माघ १२ गतेबाट रिलिज हुँदैछ ।
निर्देशक मिलन चाम्स आफैले कोरियोग्राफी गरेको यो भिडियोलाई रामकुमार केसीले छायांकन गरेका हुन् । अर्जुन जीसीको सम्पादन रहेको चलचित्रमा सम्राट बस्नेतको एक्सन छ । लण्डन सिने आई प्रोडक्शन र चाम्स इन्टरटेन्मेन्टको ब्यानरमा यो चलचित्र निर्माण भएको हो ।


