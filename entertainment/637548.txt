पुरीको ‘सुत्रधार’

टेलिजिभनको दुनियाँमा निर्देशक नारायण पुरीले एक नयाँ शो ल्याउने भएका छन् । हिमालय टेलिभिजनबाट प्रशारण हुने शोको नाम ‘सुत्रधार’ राखिएको छ ।
उनले संचालन गरेको शो ‘जीवनसाथी’ पनि चर्चित मानिन्छ ।
पुरीले संचालन गर्न लागेको नयाँ शो कात्तिक २९ गते वुधबारदेखि बेलुकी ७ बजे हिमालय टेलिभिजनमा प्रशारण हुनेछ । सुदिप खनालले निर्देशन गर्न लागेको यो शोमा राजेश ढकालको लेखन रहनेछ भने निर्जल बस्नेत यसका निर्माता हुन् ।
यो कार्यक्रम मार्फत नेपाली समाजमा हुने गरेका बास्तविक घटनालाई बाहिर ल्याउने पुरीले बताए । नेपालबाटै अमेरिकाका लागि ग्रीन कार्ड एप्लाई गरेर पाएपछि पुरी सपनाको देश पुगेका थिए । पुरीले निर्देशन गरेको चलचित्र ‘भकुन्डो’ पनि प्रदर्शनको तयारीमा छ ।

