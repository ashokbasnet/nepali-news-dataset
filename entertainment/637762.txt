प्रियंका, केकी, बर्षा, श्रृष्टी र ऋचा मध्ये को ‘ब्यूटी स्टार’ ?

‘सिजी कामना फिल्म अवार्ड’को तेश्रो संकरण आगामी पौषमा हुने भएको छ । कामना पत्रिकाको आयोजना तथा सिजी इन्टरटेन्मेन्टको प्रस्तुतीमा हुन लागेको तेश्रो संकरण समग्र चलचित्र क्षेत्र र चलचित्रकर्मीमा समर्पित हुने अवार्ड आयोजक समितिका निर्देशक तथा कामना न्यूज पब्लिकेसन्स्का प्रधान सम्पादक पुष्करलाल श्रेष्ठले बताएका छन् ।
यो बर्षको अवार्डमा ३२ विधामा समावेश गरिएको छ । अवार्डको सर्वाधिक धेरै विधामा गतबर्ष रिलिज भएको चलचित्र ‘छक्का पन्जा’ परेको छ । दीपाश्री निरौलाको डेब्यु निर्देशनमा बनेको ‘छक्का पञ्जा’ उत्कृष्ट चलचित्र, नव निर्देशक, कथा, पटकथा, संवाद, अभिनेत्री, सह-अभिनेता, सह-अभिनेत्री, खलपात्र, हाँस्य कलाकार, पाश्र्व गायक, नृत्य निर्देशक, पाश्र्व संगीत, छायांकन, सम्पादन र ध्वनि मिश्रण विधाको मनोनयनमा परेको छ । यो चलचित्रबाट पाश्र्व गायकमा दुई गायक मनोयनमा परेका छन्।
यस्तै, गतबर्ष रिलिज भएका चलचित्र ‘जात्रा र गाजलु’ १४/१४ विधाको मनोयनमा परेका छन् । ‘जात्रा’ उत्कृष्ट चलचित्रका साथमा नव-निर्देशक, अभिनेता, अभिनेत्री, सह-अभिनेता, खलपात्र, हाँस्य कलाकार, बाल-कलाकार, पटकथा, संवाद, सम्पादन, श्रृंगार, ध्वनि मिश्रण र पाश्र्व संगीत विधाको मनोनयनमा परेको छ । हेमराज बिसीद्धारा निर्देशित चलचित्र ‘गाजलु’ उत्कृष्ट चलचित्रसँगै निर्देशक, अभिनेता, सह-अभिनेता, सह-अभिनेत्री, हाँस्य कलाकार, नव-अभिनेत्री, कथा, पटकथा, संवाद, छायांकन, सम्पादन, श्रृंगार र ध्वनि मिश्रण विधाको मनोनयमा परेको छ ।
निश्चल बस्नेतद्धारा निर्देशित चलचित्र ‘लुट २’ ११ वटा विधामा आफ्नो उपस्थिती जनाएको छ । यो चलचित्र उत्कृष्ट निर्देशक, हाँस्य कलाकार, बाल-कलाकार, संगीतकार, गायिका, नृत्य निर्देशक, पाश्र्व संगीत, द्धन्द्ध निर्देशक, छायांकार, सम्पादक र श्रृंगार विधाको मनोनयमा परेको छ । आकाश अधिकारीद्धारा निर्देशित चलचित्र ‘के म तिम्रो होइन र’ १० विधाको मनोनयमा परेको छ । यो चलचित्र उत्कृष्ट चलचित्रसहित निर्देशक, सह-अभिनेता, नव-अभिनेता, नव-अभिनेत्री, पाश्र्व गायक, पाश्र्व संगीत, द्धन्द्ध निर्देशक, श्रृंगार र ध्वनि मिश्रण विधाको मनोनयनमा परेको छ ।
उत्कृष्ट ५ को मनोनयन गर्ने ब्यबस्था आयोजकले गरेपनि पाश्र्व गायक र छायांकन विधामा निणर्ायकले बराबर अंक दिएपछि उत्कृष्ट ६ जनाको सूची सार्वजनिक गरिएको छ ।
यस्तै, चलचित्र क्षेत्रमा पुर्‍याएको योगदानको आधारमा कला र प्रविधि क्षेत्रबाट १-१ जनही १ लाख रुपियाँ नगदसहित ‘कीर्तिमय दीर्घ योगदान सम्मान’ प्रदान गरिनेछ । यस्तै, निर्ा क मण्डलको निर्णयका आधारमा प्रतियोगितामा रहेको एक चलचित्र, कलाकार वा प्राविधिकलाई जुरी अवार्ड प्रदान गरिनेछ । संगीत, फेशन र नाट्य विधामा सिजी क्रिटिक्स अवार्ड पनि प्रदान गरिनेछ। यस्तै, पपुलर च्वाइस अवार्ड पनि गतबर्षदेखि समावेश गरिएको छ ।
एसएमएस भोटिङका आधारमा ‘लक्स व्युटी स्टार’ पनि छनोट गरिनेछ । यो विधामा वषर्ा राउत, केकी अधिकारी, प्रियंका कार्की, ऋचा शर्मा र सृष्टी श्रेष्ठबीच प्रतिस्पर्धा हुनेछ । वषर्ा, केकी र पि्रयंका उत्कृष्ट अभिनेत्री तथा सृष्टी नव-अभिनेत्रीको मनोनयनमा समेत छन् ।

