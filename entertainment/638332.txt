प्रियंकाको स्पोष्टिक्ती–‘अर्जुन जीसँग कुनै रिस छैन, म सुटिङमा व्यस्त थिएँ’

चलचित्र ‘फाटेको जुत्ता’का निर्माताले नायिका प्रियंका कार्कीले चलचित्रको प्रचारमा साथ नदिएको भन्दै बिहिबार एक कार्यक्रममा आक्रोश पोखे । प्रियंकालाई चलचित्रको प्रचारमा हिडेर फाइदा नहुने भएकाले उनी नहिडेको उनको आरोप थियो । उनले चलचित्र ‘फाटेको जुत्ता २’ निर्माणको घोषणा गरे भने घुमाउरो तरिकाले यो चलचित्रमा नायिका कार्की नहुने पनि बताए ।
अर्जुनको यस्तो आरोपले नायिका कार्कीलाई चित्त दुखेछ क्यारे । उनले, आज आयोजना भएको उनी अभिनित चलचित्र ‘बटरफ्लाई’को पत्रकार सम्मेलनमा यस बिषयमा स्पष्टिकरण दिइन् ।
नायिका कार्कीले आफू चलचित्रको छायांकनमा भएकाले उपस्थित हुन नसकेको बताइन् । तर, आफूले सामाजिक संजालबाट चलचित्रको प्रचार गरेको, काठमाण्डौमा हुँदा चलचित्रको लागि आफ्नै तरिकाले काम गरेको समेत उनले बताइन् । चलचित्र ‘शत्रु गते’को छायांकनका लागि आफू विरगञ्ज रहेकाले चलचित्रको प्रचारमा भौतिक रुपमा हिड्न नसकेको उनको भनाई थियो ।
नायिका कार्कीले भनिन्–‘म ‘फाटेको जुत्ता २’लाई शुभकामना दिन चाहन्छु । चलचित्र निकै सफल होस् । मेरो निर्माता अर्जुन कुमारसँग कुनै पनि दुश्मनी छैन । तर, उहाँले दिएको भनाई मलाई चित्त नवुझेकाले म भन्न वाध्य भएकी हुँ ।’उनले, कलाकार पनि चलचित्रको छायांकन वा कुनै काममा व्यस्त हुने भएकाले प्रचारमै हिडेर भनेर आरोप लगाउनु गलत भएको स्पष्टिकरण दिएकी छिन् ।



‘फाटेको जुत्ता २’ घोषणा, यसकारण फिल्ममा प्रियंका नहुने



