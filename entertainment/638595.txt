रुस्लान वेभ रक टुर २०१७ सुरु, रक व्याण्ड एल्वाट्रोस देश दौडाहामा

१२ नोभेम्बर, काठमाडौं । नेपालको चर्चित रक व्याण्ड एल्वाट्रोस देश दौडाहमा निस्किएको छ । रुस्लान वेभ रक टुर २०१७ नाम दिइएको उक्त कार्यक्रम कात्तिक २५ गते पब्लिक ग्राउण्ड धरानबाट सुरु भएको छ ।
रुस्लानको रक यात्रा को दोस्रो श्रृङखला कार्तिक २७ गते क्याम्पाचौर चितवन पुग्नेछ भने कात्तिक २८ गते एन्फा स्टेडिएम बुटवलमा रक गर्ने छ ।
यसैगरी कात्तिक ३० गते प्रर्दशनी केन्द्र पोखरा हुँदै मंसिर ३ गते आइतबार बनेपा बसपार्क बनेपामा प्रस्तुती दिने छ ।
एल्वाट्रोस युवाहरु माझ निकै लोकपि्रय समूह हो । करीब २ घण्टासम्म चल्ने प्रस्तुतिमा ब्याण्डले नयाँ तथा पुरानो गीतहरु प्रस्तुत गर्नेछ ।
ब्याण्डका भोकलिष्ट शिरिष डली यस कार्यक्रमप्रति निकै आशावादी छन् र यस्तो कार्यक्रमले नेपालमा रक संगीत विकास र विस्तारमा नयाँ आयाम थपिने कुरामा बिश्वास गर्छन ।
रुस्लान भोडकाको प्रायोजनमा यो रक टुर सुरु भएको हो ।


