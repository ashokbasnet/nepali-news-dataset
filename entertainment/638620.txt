नेपालमै सम्भावना देखेकी छिन् मिस टुरिज्मले

मिस टुरिजम २०१७ को उपाधी जितेकी आरती थापाले नेपालमै प्रसस्त सम्भावना देखेकी छिन् । युरोपवाट मार्केटिङ मेनेजमेन्ट सम्बन्धि अध्ययन गरेर नेपाल फर्किएकी आरती अब नपालमै केही गर्ने योजनामा छिन् ।
‘नेपालमा प्रसस्त सम्भावना छ म यहि बिज्नेश गरेर बस्छु ।’ अनलाइनखबरसँग कुरा गर्दै आरतीले भनिन् । कृषिप्रति युवा पुस्ताको आकर्षण घटेकोमा चिन्ता लागेको छ उनलाई । युवाहरुलाई यहि मुलुकमा बस्न प्रोत्साहन गर्ने निती राज्यले बनाउनुपर्ने भन्दै उनले भनिन् ‘युवा पुस्तालाई आफ्नै मुलुकमा इन्गेज गराउने खालको केही प्रोग्राम गर्ने छु ।
आफ्नो मेहनतलाई सफलताको कडी हो भन्ने लाग्छ । हार्ड वर्क र परीश्रमी भएकै कारण उपाधी पाएको धारणा राख्ने आरती मोडलिङमा पनि संलग्न छिन् । मोडलिङलाई पनि निरन्तरता दिने योजनामा रहेकी आरती घुमफिरका लागि सौखिन छिन् ।

