हिन्दी चलचित्र प्रदर्शनमा रोक लगाउने निर्णय फिर्ता लिन आग्रह

काठमाडौं, असोज १८ - नेपाल उद्योग बाणिज्य महासंघले हिन्दी चलचित्र प्रदर्शनमा रोक लगाउने निर्णय फिर्ता लिन नेकपा माओवादीलाई आग्रह गरेको छ ।

 

महासंघले विदेशी सिनेमा चल्न नदिने निर्णयले चलचित्र हलहरुलाई धरासायी बनाउने बताएको छ ।

महासंघले विज्ञप्ती निकालेर नेपाली चलचित्र हलहरुमा विदेशी सिनेमा चल्न रोक लगाउनु आपत्तिजनक र दुःखद भएको बताएको छ ।

महासंघले विदेशी चलचित्रमा प्रतिवन्ध लगाउनाले त्यसको गम्भीर असर अन्तत समग्र नेपाली सिनेमा उद्योगमै पर्न जाने ठहर गरेको छ ।

महासंघले सरकार समक्ष नेपाली चलचित्र हलहरुमा पूर्ववत रुपमै सवैखाले सिनेमाहरुको निर्वाध प्रदर्शन गर्ने वातावरण वनाई राष्ट्रको चलचित्र उद्योगको संरक्षण गर्न माग गरेको छ ।
