दरौंदीमा मंगलीसँग यसरी नाचे हनुमाने (भिडियोसहित)

काठमाडौं, जेठ १७ – गायक विकास उप्रेतीको र्‍याफ्टिङ चढेर बोलको गीती भिडियोमा अभिनय गरेका कलाकार बुद्धि तामाङ ‘हनुमाने’ र रजनी गुरुङ ‘मंगली’को जोडि निकै चर्चामा छ । हाँस्य टेलिश्रृङ्खला मेरी बास्सैमा देखिएको हनुमाने मंगली जोडि नयाँ गीतको भिडियोमा पनि सँगै देखिएका हुन् । गोरखाको दरौंदी नदीमा छायांकन गरिएको भिडियो फोटो पत्रकार नविन गुरुङले निर्देशन गरेका हुन् । पहिलोपटक दरौंदीमा र्‍याफ्टिङ चलाएको दृश्य दर्शकले भिडियोमा देख्न पाउँछन् । दरौंदीको रमाइलोसँगै सुन्दर प्राकृतिक दृश्यमा मिश्रित हनुमानेको कलाले दर्शक मोहित हुने विश्वास लिएको निर्देशक गुरुङ बताउँछन् । गीतमा किरण भण्डारीले संगीत रहेको छ । भिडियो दरौंदी किनारसँगै, छेपेटार फाँट र चोरकाटेलगायतका स्थानमा पनि छायांकन गरिएको छ । 
गीतको भिडियो हेर्नुहोस्
