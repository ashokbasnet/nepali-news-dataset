६ लाखको अफर किन टुक्राइन् पूजाले ?

नायिका पूजा शर्माले एक नयाँ चलचित्रको महंगो अफर अस्विकार गरेको बताएकी छिन् । हालैमात्र, छायांकनमा गएको एक चलचित्रका लागि आफूलाई महंगो पारिश्रमिक अफर भएको उनले अनलाइनखबरसँग बताएकी छिन् । तर, उक्त चलचित्र आफूले नगरेको पूजाको भनाई छ ।
पूजाले सो चलचित्रका लागि आफूले ८ लाख पारिश्रमिक मागेको तर निर्माणपक्षले ६ लाख दिन तयार भएको बताइन् । तर, ६ लाख पारिश्रमिक दिन तयार भएको चलचित्र आफूले नगरेको उनको भनाई छ । विशेषगरि, पूजा अहिले आफ्नो ब्यानरको चलचित्र निर्माण र अभिनयमा सक्रिय छिन् ।
चलचित्र ‘म यस्तो गीत गाउँछु’बाट निर्मात्री समेत बनेकी नायिकाले बाहिरी ब्यानरको चलचित्रमा काम नै नगर्ने हुन् त ? उनी भन्छिन्-‘बाहिरी ब्यानरको चलचित्रमा काम नै नगर्ने भन्ने होइन । तर, चलचित्रको मेकिङ, कथावस्तु सबै चित्त वुझ्न पर्‍यो ।’
उनले, दर्शकले आफूबाट चलचित्रको हरेक पक्षमा सवल पक्ष खोज्ने भएकाले सोही अनुसारको चलचित्र बनाउने र अभिनय गर्ने बताइन् । पूजाले आफ्नै निर्माणमा नयाँ चलचित्रको तयारी समेत भैरहेको बताइन् । ‘प्रेमगीत र म यस्तो गीत गाउँछु’ हिट भएपछि पूजा चलचित्र क्षेत्रमा चर्चित छन् ।

