केकी र नाजिरको ‘राज्जा रानी’ मैथिली भाषामा पनि रिलिज हुने

पौष २१ गतेबाट रिलिज हुन लागेको चलचित्र ‘राज्जा रानी’ नेपालीसहित विभिन्न भाषामा पनि रिलिज हुने भएको छ । पहिलो पटक क्षेत्रिय भाषामा चलचित्र रिलिज हुन लागेको निर्माणपक्षले बताएको छ । यो चलचित्रलाई मैथिली भाषामा रिलिजका लागि आर्यन फिल्मस् र वितरक कम्पनी भोरविच संझौता पत्रमा हस्ताक्षर भएको छ ।
भोरले मैथिलीसहित भारतमा समेत चलचित्र प्रदर्शन गर्ने अधिकारी लिएको छ । भोरका प्रमुख कार्यकारी अधिकृत राजकुमार महत्तो र चलचित्रका निर्माता एम के पौडेलविच संझौता पत्रमा हस्ताक्षर भएको हो । यो चलचित्रको अधिकार लिएवापत भोरले निर्माणपक्षलाई २० लाख पारिश्रमिक दिएको छ ।
निर्माता पौडेलले चलचित्रको बजार विस्तारमा यस्तो कदमले सहयोग मिल्ने बताए । मैथिली विशेषत मिथिला क्षेत्रमा बोलिने क्षेत्रिय भाषा हो । यम थापाले निर्देशन गरेको चलचित्रमा केकी अधिकारी र नाजिर हुसेनको मुख्य भूमिका छ । यो चलचित्रलाई मधेसी मुलका दर्शकले पनि मन पराउने विश्वास गरिएको छ ।

