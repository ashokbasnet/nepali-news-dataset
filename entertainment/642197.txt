सञ्जीवको गीतमा पल र करिश्माको रोमान्स
अभिनेता पल शाह म्युजिक भिडियोमा पनि उत्तिकै जमेका छन् । त्यसो त सिनेमामा आउनुअघि उनी म्युजिक भिडियोमै व्यस्त थिए । हालै मात्र एउटा म्युजिक भिडियो सार्वजनिक भएको छ, जसमा पललाई फिचरिङ गराइएको छ । म्युजिक भिडियोमा पलसँग करिष्मा ढकालले स्त्रिmन साझेदार गरेकी छिन् ।
यसको मेलोमेसो भने सञ्जीव खरेलले मिलाएका हुन् । सञ्जीव गायक हुन् । उनले लेखेको, संगीत गरेको गीतमा स्वर पनि उनकै छ । गीतको बोल हो, ‘मेरो माया ।’
गोपाल रसाइलीले संगीत संगीत संयोजन तथा मिक्सिङ गरिएको उक्त गीतको भिडियोमा वियोगान्त प्रेमकथा देखाइएको छ । यसको निर्देशक हुन्, लक्ष्मण पौडेल । भिडियोमा प्रस्तुत गरिएका आकर्षक लोकेशनलाई क्यामरामा कैद गर्ने काम छायांकार अर्जुन तिवारी तथा उनको समुहले लिएको छ । निशान घिमिरेले यो भिडियोलाई सम्पादन गरेका हुन् ।


