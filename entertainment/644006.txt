‘माइ लभ’मा समावेश जापानिज गीत रिलिज

मंसिर २९ गतेबाट रिलिज हुन लागेको चलचित्र ‘माइ लभ’को नयाँ गीत रिलिज गरिएको छ । चलचित्रका मुख्य कलाकार गणेश लामा र शित्तल श्रेष्ठले अभिनय गरेको जापानिज गीत रिलिज गरिएको हो ।
यो गीतमा जापानिज अभिनेत्री यूइची हायताको पनि अभिनय छ । साथमा, जापानका कोरसहरुले वेजोड नृत्य यो गीतमा गरेका छन् ।
गीतमा ताकाफुमी होसाईको संगीत छ भने रेई सातो, शिनोबु ओशिमा, मिसाओ युईदा र युका तुका टोकुई को स्वर छ । गीतको शब्द निर्देशक डा.तोसिआकी इतोहले लेखेका हुन् ।
जापानमा नारायण जिसीले खिचिएको गीतलाई प्रदिप श्रेष्ठले कोरियोग्राफी गरेका हुन् । नेपालमा गएको महाभूकम्पको कथालाई यो चलचित्रले उठान गरेको छ ।


