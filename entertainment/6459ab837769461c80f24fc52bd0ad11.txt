१७ देशमा रहेका १ सय ५१ जनाले लेखेको गजल संग्रह सार्वजनिक

युएई, वैशाख १४ - यूएईमा गजल संग्रह ‘प्रवासका अक्षरहरु’ र गिती एल्बम ‘म त परदेशी’ को विमोचन गरिएको छ ।
अन्तर्राष्ट्रिय नेपाली कलाकार समाज युएई अन्तर्गतको नेपाली भाषा तथा साहित्य प्रबर्द्धन उपसमितिको संयोजकत्वमा प्रकाशित प्रवासका अक्षरहरुु गजल संग्रह शुकबार सार्वजनिक गरिएको हो । गिती एल्बम म त परदेशी गोपीकृष्ण पंगेनीको हो ।
अन्तर्राष्ट्रिय नेपाली कलाकार समाज युएईले युएईका लागि नेपाली राजदुत धनन्जय झाको प्रमुख आतिथ्यता कार्यक्रम गरेको हो ।
प्रवासमा बसेका नेपालीहरुले आफ्नो सुखदुख र स्वदेशको सम्झना समेटेर गजल संग्रह ‘प्रवासका अक्षरहरु’ प्रकाशन गरेका हुन ।
बिभिन्न १७ देशमा रहेका प्रवासी नेपाली गजलकारले परदेशमा नेपाली सुमुदायले भोगेका समस्या, सुखदुख र स्वदेशको सम्झनामा लेखेका गजल पुस्तकमा समावेश गरिएको छ ।
गजल संग्रहमा १ सय ४१ जना प्रवासी नेपाली गजलकारका साथै समकालीन नेपाली गजल विधाका चर्चित १० गजलकारको गरि ७ सय १५ वटा गजल समावेश छन् ।
जसमा प्रवासी गजलकारको पाँचरपाँच वटा र समकालीन नेपाली गजलकारको एकरएक गजल समावेश छन् । यो संभवत अहिलेसम्मकै धेरै श्रष्टाको कृति समेटिएको संग्रह हुन सक्ने पुस्तक प्रकाशन प्रमुख संयोजक जे सागरले बताउनुभयो । गजल संग्रहमा अग्रज गजलकारहरु मनु ब्राजाकी, बुंद राना, ज्ञानुवाकर पौडेल, ललिजन रावल, डा।कृष्णहरि बराल, डा।घनश्याम न्यौपाने परिश्रमी, लगायतका गजल पनि छन ।
पुस्तक विमोचन तथा गिती एल्बम सार्वजनिक कार्यक्रममा युएईका स्थानिय कलाकारहरुले आफ्नो प्रस्तुती मार्फत सयौ नेपालीलाई नचाएका थिए । कार्यक्रममा कुवेतबाट कलाकार बि।बि। मल्ल, युएईका कलाकारहरु रेखा घिमिरे, गोपिकृष्ण पंगेनी, भावना ढकाल, दिपक गुरुङ्ग लगातले दर्शकहरुलाई नचाएका थिए ।
उमाकान्त पाण्डे/उज्यालो ।
