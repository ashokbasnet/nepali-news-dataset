अनमोल भन्छन्-‘पैसाकै लागि फिल्म खेलेको भए २ बर्षमा एउटा खेल्दिनथें’

मिडियामा निकै कम आउने सुपरस्टार नायक अनमोल केसी खबरमा भने सधै रंगिन्छन् । अनमोलका बिषयमा हजारौं भिडियो युटुबमा बन्ने गरेका छन् भने सयौं खबर अनलाइन, पत्रिका र टिभी र रेडियोमा प्रकाशित र प्रशारण हुने गरेका छन् । तर, पनि अनमोल मौन नै बस्छन् ।
महिना दिन अगाडि नायक केसीलाई एउटा चलचित्रमा काम गरेवापत्त ५० लाखसम्मको पारिश्रमिक अफर गरिएको खबर सार्वजनिक भयो । अनमोलका पिता भूवन केसीले यो खबर सत्य भएको बताएपनि अनमोल भने मौन बसे ।
पछि, नायिका झरना थापाले आफूले अनमोललाई अफर नगरेको भन्दै स्टाटस लेखेपछि यसले झनै चर्चा पायो । तर, पनि अनमोल मौन नै बसे । उनै, अनमोलले चलचित्र ‘कृ’को ट्रेलर सार्वजनिक कार्यक्रममा आफ्नो मुख खोलेका छन् ।
अनमोलले ५० लाखको बिषयमा भने-‘हो, म मिडियामा कम आउँछु । कुरा भन्दा पनि काम गरेर देखाउँ भन्ने सोच आएकाले म मिडियामा कम आएको हुँ । मलाई ५० लाख रुपैयाँ पारिश्रमिक अफर गरिएको कुरा सत्य हो । पहिले पनि आएको थियो र अहिले पनि केहि मान्छेहरुले मलाई ५० लाख अफर गर्नुभएको छ ।’
तर, आफूले पैसाका लागि चलचित्र नखेल्ने अनमोलको भनाई छ । अनमोलले अगाडि भने-‘यदि, म पैसाकै लागि चलचित्र खेल्ने भएको भए, २ बर्षमा एउटा चलचित्र खेल्दिनथ्यँ होला । मलाई जहिले पनि दर्शक र मिडियामाझ आउँदा केहि फरक बनेर आउँ भन्ने सोच आउँछ ।’
अनमोललाई बर्षमा ३० भन्दा बढी चलचित्रको अफर आउँछन् । तर, उनले डेढ बर्षमा एउटा मात्र चलचित्रमा काम गर्दै आएका छन् । उनले, पैसाका लागि चलचित्र कहिल्यै नेखल्ने बताएका छन् ।

