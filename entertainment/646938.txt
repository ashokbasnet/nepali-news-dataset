केकी र नाजिरसँगै नाचे लालबाबु

चलचित्र ‘राज्जा रानी’को प्रमोशनका क्रममा विराटनगर पुगेका मुख्य कलाकारद्धय केकी अधिकारी र नाजिर हुसेन नेकपा एमालेका चर्चित नेता लालबाबु पण्डितसँग नाचेका छन् ।
विराटनगरमा आयोजना भएको कार्यक्रममा प्रमुख अतिथीको रुपमा पुगेका लालबाबुसँग चलचित्रमा समावेश ‘चिपक चिपक’ बोलको गीतमा केकी र नाजिरले नृत्य गरेका हुन् । दाइजो प्रथाविरुद्धको अभियानमा रहेको भोर नामक संस्थाले आयोजना गरेको कार्यक्रममा पण्डित प्रमुख अतिथीको रुपमा पुगेका थिए ।
नाजिर र केकीले लालबाबुसँग सेल्फी पनि लिएका छन् । लालबाबुले हालै सम्पन्न प्रतिनिधी सभाको निर्वाचनमा मोरङ-६ बाट निर्वाचित भएका थिए ।
यम थापाको निर्देशनमा तयार भएको यो चलचित्र पौष २१ गतेबाट रिलिज हूँदैछ । रमेश एम के पौडेलको निर्माणमा बनेको चलचित्रले दाइजो प्रथाको कथालाई पनि उठान गरेको छ ।

