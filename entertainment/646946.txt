प्रमोदको ‘दन्तैमा’ सार्वजनिक

आफ्नो गीतसंगीतका कारण दर्शक तथा श्रोताको मन जित्न सफल गायक प्रमोद खरेल ‘लाइदेउन मायाले’ बोलको गीतको सफलतापछि नयाँ गीत लिएर दर्शकमाझ आएका छन् । उनले सार्वजनिक गरेको नयाँ गीतको बोल ‘दन्तैमा’ छ ।
यो गीतमा शंकर थापाको संगीत, डीपी खनालको शब्द छ । यो गीतको भिडियोमा प्रमोद आफैले मोडलिङ गरेका छन् । उनको साथमा, नेपाली ठिटोज, सुनिल क्षेत्री तथा प्राञ्जली सापकोटालाई फिचरिङ गरिएको छ । नेपाली ठिटोजले नै यो गीतको भिडियोको कोरियोग्राफी गरेको हो ।
पवन सुम्लिङको छायांकन रहेको भिडियोमा विकास ज्ञवालीको सम्पादन छ । प्रमोदले ‘लाइदेउन मायाले’ पछि आफूलाई यो गीतबाट बढी आशा भएको बताए ।


