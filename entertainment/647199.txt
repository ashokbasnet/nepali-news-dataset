विनयको विकिनी स्क्यान्डलको नकारात्मक प्रभाव, टेलिभिजनमा देखाइएन गीत

फागूण ११ गतेबाट रिलिज हुन लागेको चलचित्र ‘रोमियो एन्ड मुना’को प्रचारका लागि यसका निर्माता तथा नायक विनय श्रेष्ठले अपनाएको विकिनी स्क्यान्डलले नकारात्मक प्रभाव परेको छ ।
चलचित्रको ‘स्यान्डविच’ बोलको गीतको रिलिजको क्रममा पत्रकार सम्मेलनमै विकिनी लगाएका २ यूवतीसँग विनय नाचेपछि त्यसको चर्को विरोध भएको थियो । विनयको चर्चा पाउने त्यो शैली नकारात्मक भएको भन्दै धेरैले सामाजिक संजालमा विरोध पनि गरेका थिए ।
अब, सार्वजनिक ‘स्यान्डविच’ बोलको गीत केहि नेपाली टेलिभिजनमा प्रशारण नहुने भएको छ । निर्माता प्रशन्न गोपालीका अनुसार नेपालका टेलिभिजनहरुले गीत प्रशारण गर्न अस्विकार गरेका छन् भने युटुबमा पनि उमेर समुह तोकेर मात्र अपलोड गर्न दिइएको छ ।
चलचित्रका निर्देशक नरेशकुमार केसी पात्रको भूमिका अनुसार नै विकिनी गीत तयार पारेको बताउँछन् । निर्देशकले गाउँकी मुना र शहरको रोमियोको कथालाई चलचित्रमा उठान गरिएको बताए । विनय श्रेष्ठ र श्रृष्टी श्रेष्ठ चलचित्रको मुख्य भूमिकामा छन् ।

