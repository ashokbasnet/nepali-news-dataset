एफक्युब सिनेमाको टिकट अब मोवाइलबाटै
चल्तीको फिल्म हेर्न टिकटका लागि ताछाडमछाड गर्नुपर्छ । अझ फिल्म रिलिज भएकै दिन टिकट पाउन कम्ती सास्ती हुादैन । सेवाग्राहीको यस्तै समस्यालाई मध्यनजर राख्दै एफक्युब सिनेमाले नयाा व्यवस्था गरेको छ । यस अन्तर्गत सेवाग्राहीले मोवाइलबाटै टिकट बुकिङ गर्न सक्नेछन् । यसका लागि एफक्युबले छुटै मोवाइल एप संचालनमा ल्याएको छ ।
हुन त यो एप यसअघि पनि संचालनमा थियो । अहिले भने त्यसलाई अपग्रेडेड भर्सनमा ल्याइएको एफक्युबका दिनेश श्रेष्ठले वताए । ‘टिकेटिङलाई प्रविधिसाग जोडिएको हो’ श्रेष्ठले भने, ‘यसबाट सेवाग्राही लाभान्वित हुनेछन् भन्ने हाम्रो अपेक्षा हो ।’
यसका लागि आफ्नो मोवाइलमा एफक्युबमोवाइलएपअपग्रेडेड भर्सन २.० आवश्यक हुन्छ । उक्त एप डाउनलोड गरेपछि कुन फिल्म चलिरहेको छ, कुन चल्नेवाला छ भन्ने सबै कुरा विस्तृतमा पाइनेछ । यसको सबैभन्दा राम्रो विशेषता भनेको, एप मार्फत टिकट बुकिङ गरेपछि त्यसको प्रिन्ट लिन पर्दैन । मोवाइलमार्फत टिकट बुकिङ गरेर सम्बन्धित अनलाइन साझेदारबाट भुक्तानी गर्नुपर्छ ।
यसरी एप डाउनलोड गरेपछि चल्ने र चल्दै गरेको फिल्मको ट्रेलर, समिक्षा हेर्न सकिन्छ ।
क्युब फ्यान क्लवका सदस्यहरुले यहि एपमार्फत लोयल्टी प्वाइन्टस्को ट्रयाकिङ गर्न सक्छन् । यसका साथै एफक्युब वालेटको ब्यालेन्स चेक गर्न र आवश्यक परेको अवस्थामा अनलाइन साझेदारबाट रिचार्ज पनि गर्न सकिनेछ ।
क्युआर कोड रिडरको माध्यमबाट समेत यो मोवाइल एप डाउनलोड गर्न सकिन्छ । यो एप आइओएस र एन्ड्रोइड दुबैमा उपलब्ध छ ।

