धादिङका तीन साहित्यकारलाई अलि मिया सम्मान

धादिङ, १२ जेठ – नेपाली भाषा र साहित्यको क्षेत्रमा उल्लेखनीय योगदान पुर्‍याएको भन्दै धादिङका तीन जना साहित्यकारलाई अलि मिया सम्मानद्वारा सम्माति गरिएको छ ।
धादिङका साहित्यकारहरु डिल्लीरमण शर्मा अज्र्याल, हरी खनाल र दामोदर नलाङ्गी उक्त सम्मानबाट सम्मानित भएका हुन् ।
अलि मिंया लोकवाङमय प्रतिष्ठान पोखराको वार्षिकोत्सव तथा आदिकवि भानुभक्त आचार्यको दुई शतवार्षिक उत्सवको अवसरमा अलि मिंया लोकवाङमय प्रतिष्ठान पोखराले उनीहरुलाई सम्मान गरेको हो ।
उनीहरुलाई अलि मिया लोकवाङमय प्रतिष्ठानका अध्यक्ष हनिफ मिया तथा प्राडा रविलाल अधिकारीले दोसल्ला र कदर पत्र प्रदान गरी सम्मान गरेका थिए ।
