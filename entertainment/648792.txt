अष्ट्रेलियामा निर्माण भयो ‘समय र सपना’

अष्ट्रेलियामा रहेको गोल्डेन टाइम्सले आफ्नै ब्यानरमा निर्माण भएको ‘समय र सपना’ नामक छोटो चलचित्र सार्वजनिक गरेको छ । यो छोटो चलचित्रको भव्य रुपमा रेड कार्पेट प्रिमियर शो समेत अष्ट्रेलियामा भैसकेको छ ।
मिलन मिश्र र अर्पना राणाभाटको मुख्य भूमिका रहेको यो चलचित्रले विदेशलाई कर्मथलो बनाएर बसेका नेपालीहरुको कथालाई उठान गरेको छ । ठूलो सपना बोकेर विदेश जाने धेरै नेपालीहरुले सोचे जस्तो उपलब्धि हासिल गर्न नसक्नु र विदेशको दलदलबाट आफ्नो देशमा र्फकन नसक्ने कथालाई यो छोटो चलचित्रमा उठान गरिएको छ ।
अष्ट्रेलियाको विभिन्न स्थानमा छायांकन गरिउको यो चलचित्रमा हिमालय सिंहको कथा, विनोद केसीको छायांकन, सुरेश राउतको सम्पादन छ । नेत्र जंग पाण्डेले यो छोटो चलचित्रको निर्देशन गरेका हुन् ।


