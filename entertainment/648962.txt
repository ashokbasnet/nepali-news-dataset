पाँडे र जिक्रीले दर्शकलार्इ हसाँउदै राष्ट्रभावको सन्देश दिए
गोरखामा जारी प्रथम गोरखकाली मेलाको सातौ दिन बिहीवार दर्शकहरु हास्य टेलिश्रृखंला ‘भद्रगोल’का अर्जुन घिमिरे ‘पाँडे’ र कुमार कट्टेल ‘जिक्री’ को पर्खाइमा थिए । उनीहरु आउने कुरा अघिल्लो दिन नै उद्घोष भएकाले दर्शकको उपस्थिती मेलामा बाक्लै थियो । मञ्बाट बारम्वर उनीहरुको नाम उद्घोष भइरहँदा दर्शकहरु उत्साहित हुँदै हुटिङ गरिरहेका थिए । करिव पाँच बज्नै लाग्दा पाँडे ‘मेरी आम्मै नि’ भन्दै मन्चमा आएपछि दर्शकको हुटिङले मेलास्थल गुन्जियो ।
‘आमा तिमी महान, महान छ तिम्रो लिला,
तर पनि गोरखा बनाउन किन गर्छौ ढिला’
बिकासले गति लिन नसकेको गोरखा जिल्लालार्इ व्यंग्य गर्दै घिमिरेले यही सायरीबाट आफ्नो प्रस्तुती शुरु गरे । उनको यो सायरी भुइमा खस्न नपाउँदै तालिको बर्षात हुन थाल्यो । सायरी मात्रै होइन क्याम्पस पढ्न जाने बिद्यार्थीहरुलाइ व्यंग्य गर्दै उनले यस्तो गीत पनि गाए ।
‘आजकाल मेरो के बस्यो बानी, पढ्न लेख्न ध्यान पनि नजानी,
क्याम्पस पढ्न आउने, सरले उल्टो पढाउने, हामीले खुट्टा चढाउने, यत्रा डराउने’
आजभोलि क्याम्पस पढ्न जाने बिद्यार्थीहरु कुलतमा फस्ने गरेको भन्दै राम्रो कुरा मात्र सिक्न उनले आफ्नो प्रस्तुती मार्फत आग्रह गरे । उनले गित गाउदै गर्दा ‘कहाँ हो बोका कराएको भन्दै’ कुमार कट्टेल ‘जिक्री’ मन्चमा उपस्थित भए । मन्चमा आएसँगै उनले दर्शकहरुको हुटिङ पाइहाले ।
उनीहरुले आफ्नो प्रस्तुती मार्फत देशमा बिकराल रुपमा देखिएको बेरोजगार समस्या प्रति व्यंग्य गरेका थिए । देशमै रोजगारको अवसर सिर्जना गरेर युवाहरुलार्इ बिदेश जानबाट रोक्नुपर्ने उनीहरुको सुझाव थियो । त्यस्तै आफ्नो मतृभूमी र मातृभाषालार्इ बिर्सन नहुने भन्दै देशलार्इ माया गर्न प्रस्तुती मार्फत उनीहरुले आग्रह गरे ।
तरार्इ मधेस पहाड जहाँको भएपनि हामी सबै नेपाली हो भन्ने सन्देश उनीहरुको थियो । हास्यव्यंग्य प्रस्तुती मार्फत उनीहरुले देशको बिकास सँगै देशलार्इ माया गरेर राष्ट्रियता जोगाउनु पर्ने सन्देश दिएका थिए । करिव आधा घण्टाको प्रस्तुतीमा दर्शकहरुले भरपुर मनोरन्जन लिए । पछिल्लो समय चर्चामा रहेका हास्य कलाकार पाँडे र जिक्रीको प्रस्तुती हेर्नकै लागि उल्लेख्य मात्रामा दर्शकहरु उपस्थित भएका थिए ।

