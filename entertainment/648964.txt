‘ठेकीमा दहि’लाई १० लाख भ्यूज, फिल्मलाई फाइदा होला ?

सार्वजनिक भएको करिब एक महिनामै युटुबमा चलचित्र ‘हुर्रे’को ‘ठेकीमा दहि’ बोलको गीतलाई दर्शकले मन पराएका छन् । युटुबमा यो गीत एक महिनामै १० लाख पटक हेरिएको छ । कमेडी शैलीको डान्सिङ स्टाइलमा गीत र भिडियो तयार पारिएकाले पनि दर्शकले रुचाएको निर्माणपक्षले विश्वास लिएको छ ।
यो गीतमा चलचित्रका मुख्य कलाकारहरु केकी अधिकारी, राजाराम पौडेल र अंकित खड्कालाई फिचरिङ गरिएको छ । वौद्धमा रहेको स्तुपाको रमणिय लोकेशनमा खिचिएको गीतको भिडियोलाई विक्रम स्वारले कोरियोग्राफी गरेका हुन् ।
गीतमा राजनराज सिवाकोटी र मिलन अमात्यको स्वर, राजेन्द्र थापाको शब्द, राजनराजको संगीत छ । यम थापाको लेखन तथा निर्देशनमा तयार भएको चलचित्र फागूण २५ गतेबाट रिलिज हूँदैछ । चलचित्रमा दावा शेर्पा, सोनम लामा, छिरिङ दोर्जेको लगानी छ ।


