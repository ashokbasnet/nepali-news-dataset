रीमाको अगाडि साउन बन्यो रञ्जनको नजर

सावन होइनन् मेरा नजर किन त्यसै बर्सिदिन्छन् ! जिन्दगीमा आउनेहरु किन त्यसै तर्सिदिन्छन् ! कुनै समयको अत्यधिक चर्चित यो गीत पुनः नयाँ साजसज्जामा आएको छ।
नागेन्द्र श्रेष्ठको स्वर,अरुण तिवारीको शब्द रचना,टीका भण्डारीको सङ्गीत अनि सन्दीप कार्कीको साउन्ड डिजाइन रहेको यस गीतमा रीमा बिश्वकर्मा र रन्जन रिजालको अभिनय तथा अमृत सुनुवारको निर्देशन रहेको छ।
एउटा पुरुष जसले जिन्दगीमा अरु सबै थोक पायो । पाएन त केवल माया । गीतको सार यही हो। गीतकाे दृश्य सम्पादन माधव बेलबासेले गरेका छन्।


