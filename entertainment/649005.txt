विमल मगरको पारिगाउँको फूलः जनजाति कल्चरमा पप मिसियो

धनकुटा पुख्र्यौली थलो भई हङकङमा जन्मिएका पप गायक विमल मगरले यसवर्ष पुरानो जनजातिको संस्कारमा आधारित नयाँ पप गीत बजारमा ल्याएका छन् । विमलले ल्याएको नयाा शैलीको गीत ‘पारि गाउँको फूल’ शुत्रबारदेखि सार्वजनिक भएको छ ।
सधैं फरक शैलीको गीत पस्कने विमलले यसपटक झनै नयाँ शैलीको प्रयोग गरेका छन् । सय वर्ष अगाडिको जनजातीय परिवेशलाई कथानकरुपमा प्रस्तुत गरिएको यो गीतमा लोकभाका र पप शैलीलाई फ्युजन गरिएको छ ।
संगीत रेकर्ड गर्न ५ महिना लागेको बताइएको छ । म्युजिक भिडियोको मुख्य भाग ललितपुरको गोदावरीमा शुटिङ गरिएको छ । हेर्दाखेरि ‘सर्ट मुभी’ जस्तै लाग्ने भिडियोको हरेक ठाउामा सांस्कृतिक एवं ऐतिहासिक महत्वका विम्बहरुको प्रयोग भएको छ ।
गीती भिडियोमा गाउाको लेञ्जा काजी (निर्मल मगर) लाई पारि गाउाकी माष्टो नानी औधि मनपर्छ । माष्टो नानीको भूमिकामा कलाकार विष्णु चेम्जोङ छिन्, जसलाई ‘पारिगाउँको फूल’ भनिएको छ । पारि गाउँको फूल टिप्न लेञ्जाकाजी घोडामा चढेर तलबारसहित गाउँतिर लाग्छन् । जलपरीजस्तै लाग्ने माष्टोनानी पोखरीछेउमा भेटिन्छिन् । तर, उनको सुरक्षामा चिरबिरे दाजै (गोविन्द राई) हुन्छन् । लेञ्जाकाजीले अन्ततः तलबार बुझाएर आत्मसमर्पण गर्छन् र माष्टो नानीलाई आफ्नो गाउँमा ल्याउँछन् ।
सैयौं वर्ष पहिलेको कबिला समाजमा पनि आफूलाई मन परेकी केटीसाग प्रेस गर्न र उसलाई आफ्नो बनाउन निश्चित प्रक्रियाहरु थिए भन्ने सन्देश दिन खोजिएको यो गीतमा पश्चिमा शैलीको पप र पूर्वीय शैलीको जनजातीय परम्पराको रोचक मिश्रण गरिएको छ ।
गायकका अनुसार लोक-पप शैलीको यो गीतलाई फ्युजन म्युजिकको एउटा उदाहरण मान्न सकिन्छ । जसमा विषयवस्तु र शब्द लोक संगीत र परिवेशमा आधारित छ भने संगीत संयोजनमा पश्चिमा भाका र म्युजिकको प्रयोग गरिएको छ ।
यो गीतमा नेपालका परम्पराजगत बाजाहरु धिमे, भुसिया, मादल, सारंगी र नरसिंगाको समेत प्रयोग गरिएको छ । साथै अष्ट्रेलियन बाजाको समेत यसमा प्रयोग गरिएको छ ।
विमल मगरको गीती एल्बम ‘मिजाप’ मा यो शीर्ष गीतलाई समेटिएको छ । एल्बममा मगरका चिहाइ हेर, बाह्र बज्यो है, कपुरी कलराप, कसले भन्छ तिमीलाई र पारि गाउाको फूल जस्ता गीतहरु समेटिएका छन् ।


