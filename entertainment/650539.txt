सन्की ‘शेरबहादुर’

माघ १९ गतेबाट रिलिज हुन लागेको चलचित्र ‘शेरबहादुर’ एउटा सन्की मान्छेको कथामा निर्माण भएको यसको निर्माणपक्षले बताएको छ । अवकाश प्राप्त एक आर्मीको कथामा यो चलचित्र निर्माण भएको छ ।
निडर, सन्की र बलियो पात्रको रुपमा यसको शिर्ष पात्र देखिएका छन् । आफ्नो लक्ष्य प्राप्तीका लागि योजना बनाएको र त्यो योजना पुरा गर्नका लागि शेरबहादुरले गरेका विभिन्न क्रियाकलापको कथामा चलचित्र निर्माण भएको बताइएको छ । चलचित्रको शिर्ष भूमिकामा सुनिल थापा देखिएका छन् । चलचित्रमा कर्मा, रविन्द्र झा, मेनुका प्रधानलाई पनि देख्न सकिन्छ ।
चलचित्रले राजनीतिक बिषयलाई नछुने यसको निर्माणपक्ष बताउँछ । अधिकांश दृश्य सेट लगाएर खिचिएकाले पनि बजेट महंगिएको दाबी निर्माणपक्षले गरेको छ । चलचित्रमा आर राजवंशीको निर्देशन छ । गौरीशंकर धुजु र धिराज राजवंशी यो चलचित्रका निर्माता हुन् ।

