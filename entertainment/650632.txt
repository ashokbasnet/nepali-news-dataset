अनुरागको जन्मदिनमा सेना प्रमुखदेखि हरिवंशसम्म

कलाकार अनुराग कुँवरको जन्मदिनमा प्रधान सेनापति राजेन्द्र क्षेत्रीदेखि चलचित्र क्षेत्रका चर्चित कलाकारहरु पुगेका छन् । काठमाण्डौको अन्नपूर्ण होटलमा आयोजना गरिएको जन्मदिन विशेषमा प्रधान सेनापति क्षेत्री, काठमाण्डौका उप-मेयरदेखि नेकपा एमालेका केहि नेतासम्म पुगेका थिए ।
साथमा, सिम्रिक एयलराइन्सका मालिक विकास राना, कलाकारहरु नीर शाह, हरिवंश आचार्य, बसुन्धरा भुषाल, चलचित्र विकास बोर्डकी अध्यक्ष निकिता पौडेल, हाँस्य कलाकार जोडी दीपकराज गिरी र दीपाश्री निरौला पुगेका थिए ।
यस्तै, कलाकारहरु जीतु नेपाल, केदार घिमिरे, अभिनेता आर्यन सिग्देल, अनुप विक्रम शाही, रमेश उप्रेती, अभिनेत्री पूजा शर्मा, कलाकार निर्मल शर्मा, निर्माता विनोद मानन्धर, नृत्य निर्देशक शंकर बीसी, गायक बद्रि पंगेनी लगायतका कलाकार पुगेका थिए ।
सो समयमा कलाकारहरुले नृत्य गरेका थिए भने केहि कलाकारले गीत समेत गाएका थिए । अनुरागले केहि चलचित्रमा अभिनय गरेका छन् । उनले अभिनय गरेको पछिल्लो चलचित्र ‘ए मेरो हजुर २’ यो बर्षको हिट चलचित्रमा पर्छ । 

