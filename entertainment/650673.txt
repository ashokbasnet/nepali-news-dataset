कुशलले गाए मायाप्रेमको रोमान्टिक भाका
कुशल राई, जसको पारिवारिक पृष्टभूमी नै सांगीतिक छ । उनी कुवेर राईका छोरा हुन् । ‘मायाले मुलबाटो भुलेछ’ फेम गायकका छोरा बुवाको लय पच्छ्याएका छन् ।
राजधानीमा बसेर अंग्रेजीमा स्नातकोत्तर सकाएका कुशलले ‘मनै त हो नि’ गीत बजारमा ल्याएका हुन् । गीत प्रदीप निरौलाले कोरेका हुन् । धुन पनि उनकै हो । गीतमा माया प्रेमका रोमान्टिक भाका छ ।
फणिन्द्र राईले संगीत संयोजन गरेका छन् । रेकडिष्ट सुमन खड्का हुन् भन अडियो मिक्सिङ सुन्दर लामाले गरेका हुन् । ‘अहिलेको ट्रेन्ड अनुसार गीत गाएको छु’ कुशल भन्छन्, ‘रमाइलो किसिमको छ ।’
उक्त गीतको म्युजिक भिडियो तयार भएको छ । म्युजिक भिडियो निर्मल लामाले निर्देशन गरेका हुन् । भीमफेदी गाईजको पृष्टभूमीमा अन्जाना तामाङ र सुजन राईलाई फिचरिङ गराइएको छ ।


