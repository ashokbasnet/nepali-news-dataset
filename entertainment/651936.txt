शिवको ‘आँशुको अर्थ’मा स्वस्तिमा र आकाश

गायक शिव परियारको आवाजमा समावेश ‘आँशुको अर्थ’ बोलको गीतको भिडियो रिलिज गरिएको छ । यो गीत शिवको नयाँ एल्बम ‘शिवालय’मा समावेश छ । यो गीतको अडियोले युटुबमा राम्रो दर्शक पाएको थियो ।
शिवले यो गीतलाई नयाँ भर्सनमा प्रस्तुत गर्दै भिडियो समेत तयार पारेका हुन् । यो गीतको भिडियोमा नायिका स्वस्तिमा खड्का र नायक आकाश श्रेष्ठलाई फिचरिङ गरिएको छ । निकेश खड्काले भिडियोको निर्देशन गरेका हुन् ।
भिडियोमा वुद्द थापाको छायांकन छ भने विकाश धमलाको सम्पादन छ । गीतमा टंक बुढाथोकीको संगीत, रवि अधिकारीको शब्द छ ।


