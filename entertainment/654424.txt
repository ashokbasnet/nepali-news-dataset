मरिष्काको बढ्दो व्यस्तता, तर चर्चा कति ?

नायिका मरिष्का पोख्रेलको व्यस्तता बढ्दो छ । उनको हातमा चलचित्रको अभाव नै छैन । ‘के म तिम्रो होइन र’ र ‘चपली हाइट २’मात्र रिलिज हुँदा मरिष्का भाग्यमानी ठहरिएकी छिन् । कारण, उनले यो विचमा केहि चलचित्रमा काम गरिसकेकी छिन् ।
दुबै चलचित्रको व्यापार औषत हो । तर, नायिकालाई कामको अभाव भएको छैन ।
उनले चलचित्र ‘लम्फू’मा काम गरिसकेकी छिन् । यसपछि, उनले चलचित्र ‘मिस्टर भर्जिन’को छायांकन पनि सकिन् । मरिष्काले चलचित्र ‘साली कस्को भेनाको’को नामक चलचित्रमा काम गरिरहेकी छिन् । यो चलचित्रको छायांकन सके लगतै उनले नयाँ चलचित्र ‘पण्डित बाजेको लौरी’मा काम गर्दैछिन् ।
एकपछि अर्को चलचित्रमा व्यस्त हुँदा मरिष्कालाई फाइदा भएको छ । तर, उनलाई दर्शकले अझै नोटिस गर्न बाँकी छ । एउटा राम्रो चलचित्र रिलिज नभएसम्म मरिष्काको व्यस्तता त बढ्ला, तर चर्चा अझै सोचेजस्तो नहुन सक्छ ।

