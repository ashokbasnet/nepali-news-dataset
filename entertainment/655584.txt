के दया र छुल्ठिमको ‘नेप्टे’ले पाउला सोलो रिलिजको अवसर ?

रोहित रुम्बा चलचित्र ‘नेप्टे’लाई लिएर उत्साहित छन् । साउथको बीग बजेटको चलचित्र ‘२.०’को रिलिज चैत्र ३० गते हुने चर्चा चल्दा पनि रोहित पछाडि हट्न चाहेका थिएनन् । अब, रजनीकान्त र अक्षय कुमार जस्ता स्टारले अभिनय गरेको यो चलचित्र चैत्र ३० गते नआउने भएपछि ‘नेप्टे’ले नयाँ बर्षको छेकोमा सोलो रिलिजको अवसर पाउनेमा उनी आशावादी छन् ।
देवकुमार श्रेष्ठको निर्देशनमा बनेको यो चलचित्रमा दयाहाङ राई, छुल्ठिम गुरुङ, रोहित रुम्बा लगायतका कलाकारको मुख्य भूमिका छ । चलचित्रको लोकलयको गीत रिलिज भैसकेको छ । रोहित आफैले निर्माण गरेको यो चलचित्रले सामाजिक कमेडी कथालाई उठान गरेको छ । रोहित चलचित्र उत्कृष्ट बनेको बताउँदै नयाँ बर्षमा दर्शकले चलचित्र हेरेर मनोरञ्जन लिनेमा विश्वस्त छन् ।
हेरौ, रोहितको यो चलचित्रसँग अन्य कुनै नेपाली चलचित्रको भिडन्त हुन्छ या उनको चलचित्रलाई सोलो रिलिजको अवसर मिल्छ ।

