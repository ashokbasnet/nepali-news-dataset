चीनमा आमिरको लोकप्रियता चुँलिदै

बलिउडका चर्चित नायक आमिर खान अभिनित चलचित्र ‘सिक्रेट सुपरस्टार’ चीनमा पनि लोकप्रिय भएको छ । अहिले चीनमा प्रदर्शन भएको यो चलचित्रले प्रदर्शनको आठौं दिन ३४ करोड कमाइ गरेको छ । चीनको कमाइ जोड्दा अहिलेसम्म उक्त फिल्मले ३७५ करोड कमाइ गरेको छ । ४०० करोड कमाई हुने अनुमान आमिरले गरेका छन् ।
अद्धैत चन्दनको निर्देशनमा बनेको उक्त चलचित्रमा जायरा वसीम मुख्य भुमिकामा छिन् । आमिरले यस चलचित्रमा जायराको मेन्टरको भूमिका निर्वाह गरेका छन् । यो चलचित्र एउटा यस्ती युवतिको कथा हो, जो आफ्नो गायकीलाई विश्वमा परिचित गराउन चाहन्छिन् । तर, उनका बुबा यो सबै गर्न दिदैनन् ।
पछिल्लो समय चिनिया दर्शकविच आमिर खान निकै लोकप्रिय हुँदै आएका छन् । आमिरको ‘थ्री इडिएट, पिके, दंगल’ लगायतका चलचित्रलाई चिनिया दर्शकले मन पराएका थिए ।

