शिव परियारको गीतमा रमेश र जुनुको रोमान्स

गायक शिव परियारको आवाजमा रहेको गीत ‘चारैतिर’ को म्युजिक भिडियो सार्वजनिक भएको छ । एल्वम ‘गजल भित्रको विमल’मा समावेश गरिएको यो गीत यूट्यूब च्यानलमार्फत सार्वजनिक गरिएको हो ।
भिडियोमा सञ्चारकर्मी रमेश तिवारी र गायिका तथा मोडल जुनु प्रसाईंलाई फिचरिङ गरिएको छ । भिडियोलाई शुन्दर लावतीले निर्देशन गरेका हुन् ।
गीतमा विमल गौतमको शब्द र राम सिटौलको संगीत रहेको छ । भिडियोको छायाङ्कन अर्जुन सापकोटाले गरेका छन् भने अर्जुन पोख्रेलले सम्पादन गरेका छन् ।
 ﻿

