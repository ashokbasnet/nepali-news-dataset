काठमाण्डौमा सुदेश र संगीताले सुनाए कविता र गजल

छायाँछवि क्रियशनले ‘छायाँछवि काव्य श्रृङ्खलाको चौथो सिलसिला काठमाण्डौमा सम्पन्न गरेको छ । बागबजारस्थित सिटिम्याक्स हलमा आयोजना भएको चौथो सिलसिलामा साहित्यकार राधेश्याक लेकाली र निर्देशक तथा कलाकार निर्मल शर्मा विशेष अतिथीको रुपमा उपस्थित थिए । कार्यक्रम मुक्तककार रश्मी रोदनको मुक्तक वाचनबाट सुरु भएको थियो । छायाँछवि क्रियशनका अध्यक्ष शान्तिपि्रयले कार्यक्रमको बारेमा बताएका थिए ।
उनले साहित्य, संगीत र चलचित्रको त्रिवेणीलाई एकिकृत गराउने प्रयास स्वरुप कार्यक्रम आयोजना गरिएको बताए । कार्यक्रममा चर्चित युवा कवि तथा साहित्यकार सुदेश सत्यालले कविता बाचन गरेका थिए भने गजलकार साहित्यकार संगीता थापाले गजलहरु सुनाएकी थिइन् ।
कार्यक्रमको आयोजना आफूलाई निकै मन परेको एवं छायाँछविले उत्कृष्ट कार्य गरेको कार्यक्रमका विशेष अतिथी राधेश्याम लेकालीले बताए भने कार्यक्रमका अर्का विशेष अतिथी कलाकार निर्देशक निर्मल शर्माले आफू यस्तोखाले लोकपि्रय साहित्यिक कार्यक्रममा आउन पाएकोमा खुशी व्यक्त गर्दै आफ्ना केही भनाइहरु राखेका थिए ।

