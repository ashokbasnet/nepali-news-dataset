गौरव र अनुको ‘पसिना’को ट्रेलर रिलिज

चलचित्र ‘पसिना’को ट्रेलर रिलिज भएको छ । मजदुर दिवसको छेकोमा यो चलचित्रको ट्रेलर रिलिज भएको हो । यो चलचित्र आउँदो बर्षको वैशाख १४ गतेबाट रिलिज हुने बताइएको छ । ‘गरौं सत्कर्म बगाउ पसिना’ भन्ने नारा चलचित्रले बोकेको छ । यो चलचित्रको निर्देशक आर.बी.खत्री ‘शरद’ हुन् ।
यो चलचित्रले महिला श्रमिकहरुको पीडालाई उठान गरेको छ । शान्ता ढकाल र संजय महत्तोले यो चलचित्रमा लगानी गरेका छन् । नन स्टप क्रियशनको ब्यानरमा यो चलचित्र निर्माण भएको हो । चलचित्रका कार्यकारी निर्माता रमेश एम.के पौडेल हुन् ।
चलचित्रमा गौरव पहारि, अनु शाह, सरोज खनाल, रवि गिरी, ध्रुव कोइराला, सरोज अर्याल, श्रृजना अधिकारी लगायतका कलाकारको मुख्य भूमिका छ । चलचित्रमा राजनराज सिवाकोटी, थिराज राई र दिपक शर्माको संगीत, नविन निरौलाको सम्पादन, शिव बीकको नृत्य, देव महर्जनको एक्सन, राम केसीको छायांकन छ । चलचित्रको कथा निर्देशक खत्रीले नै लेखेका हुन् ।


