ऋचाको ‘सुपर गोर्खे’ वैशाखमा

मंसिरको अन्तिम साताबाट पोष्टपोन्ड भएको चलचित्र ‘सुपर गोर्खे’को नयाँ प्रदर्शन मिति तोकिएको छ । अब, यो चलचित्र वैशाख ७ गतेबाट रिलिज हुँदैछ । प्राविधिक कारणले गर्दा चलचित्रको प्रदर्शन मिति सारिएको निर्माणपक्षले बताएको छ । यस्तै, यो चलचित्र अप्रिल ८ मा अष्ट्रेलियामा प्रदर्शन हुनेछ ।
अविर हाउस प्रोडक्शनको ब्यानरमा निर्माण भएको चलचित्रलाई राज थापाले निर्देशन गरेका हुन् । चलचित्रमा ऋचा सिंह ठकुरी, सुरजसिंह ठकुरी, निराजन लुइटेल, भूपेन्द्र खत्री लगायतका कलाकारको मुख्य भूमिका छ ।
किरण माइकलको लेखन, राज थापाको कथा रहेको चलचित्रमा सौरभ लामाको छायांकन छ । चलचित्रमा चन्द्र पन्तको एक्सन, तारा प्रकाश लिम्बु र सालिक दुलालको संगीत छ ।

