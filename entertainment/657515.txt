‘चि मुसी चि’मा सुनिल र अलिशाको जोडी

‘नपाली ठिटो’ नामक डान्स समुह खोलेर युटुबमा धमाका मच्चाइरहेका सुनिल क्षेत्री अब चलचित्रको पर्दामा नायकको रुपमा देखिदैछन् । सिल्भर लेक पिक्चर्सको प्रस्तुतिमा निर्माण हुन लागेको चलचित्र ‘चि मुसी चि’मा सुनिलको जोडीको रुपमा अलिशा शर्माले काम गर्दैछिन् । उनी, चर्चित नृत्यांगना पनि हुन् ।
चलचित्रलाई दिनेश श्रेष्ठले निर्देशन गर्दैछन् । म्यूजिकल थि्रल बिषयमा चलचित्र निर्माण हुनेछ । चलचित्रमा कमली वाइवा, सुशान्त कार्की, सुशान्त बस्याल, शिवराज कार्की, रश्मी भट्ट लगायतका कलाकारले पनि काम गर्दैछन् ।
महेश्वर खत्री र सुवास भुर्तेलले मिलेर बनाउन लागेको चलचित्रका कार्यकारी निर्माता शिवराज कार्की हुन् भने अरुण गुरुङ र अनिल श्रेष्ठ चलचित्रका सह-निर्माता हुन् ।
चलचित्रमा बासु न्यौपानेको छायांकन, अष्ट महर्जनको एक्सन, सुनिल क्षेत्री र विक्रम स्वाँरको कोरियोग्राफी, सुरज अधिकारीको संगीत रहनेछ ।

