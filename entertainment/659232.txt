सुजनलाई एलिसा मनपरेपछि

प्रेम दिवसलाई लक्षित गर्दै एकपछि अर्को गीत सार्वजनिक हुने क्रमम बढेको छ । यसैक्रममा गायक सुजन तिलेगा लिम्बुको आवाजमा समावेश ‘कसम मन पर्यो’ बोलको गीतको भिडियो पनि रिलिज भएको छ । गीतमा शब्द , संगीत र स्वर सुजनकै रहेको छ भने यसको भिडियोमा पनि उनी देखिएका छन् । भिडियोमा सुजनसँगै मोडल एलिसा राइको मोडलिङ छ ।
गीतमा लिम्बु कल्चर झल्काउने भेषभुषा पनि प्रयोग गरिएको छ भने संगीतमा पनि त्यस किसिमका प्रयोग भएको गायक लिम्बु बताउछन् । यस गीतको भिडियोमा राजिव समरको कोरियोग्राफी रहेको छ भने यसलाई अर्जुन तिवारी एण्ड टिमले छायांकन गरेका हुन् । सुप्रिम पराजुली सम्पादक रहेको भिडियोलाई शान थापाले निर्देशन गरेका छन् ।


