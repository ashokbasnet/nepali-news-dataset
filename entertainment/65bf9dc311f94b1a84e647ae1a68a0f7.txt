मिस ईकलेज २०१४ को ताज सहारालाई

काठमाडौं, असोज ५ - टिभिएस जुपिटर मिस इकलेज २०१४ को ताज सहारा चित्रकारले जितेकी छिन् । सिजन मिडिया प्रालिद्वारा आयोजित यो प्रतियोगितामा विभिन्न कलेजमा अध्ययनरत २४ जना छात्राहरु सहभागी थिए ।
ललितपुरको प्रसादी कलेज कुमारी पाटीमा कक्षा १२ मा अध्ययनरत १७ वर्षकी सहाराले  वेष्ट स्किन अवार्ड पनि जितिन् । सहभागीहरु बिचको पौडी प्रतियोगितामा उनी तेश्रो भएकी थिईन् ।
वुढानिलकण्ठ उच्च माविमा अध्ययनरत प्रसंशा पौड्याल फष्ट रनरअप भइन । उनले मिस पर्सनालिटीको अवार्ड समेतहात पारिन । काठमाडौं इन्जिनियरिङ कलेजमा अध्ययनरत २३ वर्षकी ज्योती खड्काले सेकेण्ड रनरअपको ताज हात पारिन् । उनले वेष्ट फोटोजेनिक अवार्ड पनि जितिन् ।
अन्य विधामा वेष्ट स्माइल संगीता थापा, फ्रेष्डसिप अवार्ड सरोजा कुमारी चौधरी, मिस पपुलर गरिमा वस्ती ,फेसबुक लाइक अवार्ड संगीता कार्की, मिस डिसिपिलिन सहारा श्रेष्ठ, मिस ट्यालेन्ट मनिषा वली, वेष्ट ड्रेस सृष्टी श्रेष्ठले जिते । यस्तै दर्शकको छनौटमा आरती चौधरीले र आयोजकको छनौटमा  श्रेष्या पाण्डे परे । प्रतियोगिताको विजेता सहारा र फष्ट रनर अप प्रसंशाले ताजसहित एकलाख ६५ हजार रुपैयाँ पर्ने स्कुटर पाए । सहारले उच्च शिक्षा अध्ययनका लागि क्याम्पियन कलेजबाट २ लाख रुपैयाँ बराबरको छात्रवृत्ति पाइन् । प्रसंशाले १ लाख रुपैयाँ बराबरको छात्रवृत्ति पाइन् ।
यस्तै विजेता सबैले ग्याजेट नेपालको तर्फवाट वर्ड मोवाइल फोन सेटका साथै फेशन सेन्टर भाटभटेनीको तर्फवाट साडी र अरु उपहारहरु हात पारेका आयोजक सिजन मिडियाले जनाएको छ ।
तस्बिर सौजन्य : सिजन मिडिया
