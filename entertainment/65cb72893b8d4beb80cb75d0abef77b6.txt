जानुकाको ‘धर्तीको जन्म’

काठमाडौं, भदौ–३ – खोटाङकी श्रष्टा जानुका राईको गिती संग्रह र गिती एल्बम एकैसाथ बिमोचन भएको छ । काठमाडौंमा शनिबार श्रष्टा राईको गिती संग्रह ‘धर्तीको जन्म’ र गिती एल्बम ‘समर्पण’ एकैसाथ बिमोचन गरिएको हो ।

 

एमाले उपाध्यक्ष अशोककुमार राई र गीतकार डा. कृष्णहरि बरालले संयुक्तरुपमा गिती संग्रह र एल्बम बिमोचन गरेका हुन् । विमोचन कार्यक्रममा श्रष्टा राईले आफ्नो गिती संग्रह ‘धर्तीको जन्म’ संकलन हुने रकम अनाथ र असहाय बालबालिकाको शैक्षिक सहयोगार्थ खर्च गरिने बताइन् । खोटाङको बाम्राङ–७ सामातुङमा जन्मेकी जानुका हाल परिवारसहित ब्रुनाईमा बसोबास गर्छिन् ।

रावासावा प्राज्ञिक समाजको आयोजना तथा सुम्निमा कल्चर एकेडेमीको सह–आयोजनामा पद्मकन्या क्याम्पसमा भएको कार्यक्रममा गीतकार श्रवण मुकारुङ, राजेन्द्र थापा, डा. बिष्णु राई, पुर्वसभाषद अर्जुन राई लगायतले विमोचित कृतिका बारेमा बोलेका थिए ।
