भ्यालेन्टाइन जोडीका लागि लघु फिल्म यज्जु

अब आफ्नो कला अभिव्यक्तिका लागि ठूलै तामझाम आवश्यक छैन । महंगा प्रविधिमा निर्भर रहनुपर्ने वाध्यता पनि छैन । सामान्य विषयलाई, सामान्य लगानी र समयमा पनि सटिक ढंगले पेश गर्न सकिन्छ ।
उदाहरण हो, हालै सार्वजनिक भएको एक लघु फिल्म ।
अक्सर सिनेमा २ वा ३ घण्टाको हुन्छ । यो फिल्म भने दुई मिनेटको छ । यत्तिका अवधिमा एउटा प्रेम भावनाको कथा पेश गरिएको छ ।
सिनेमामा प्रेमको कथा नौलो होइन । तर, यसलाई पेश गर्ने तौर तरिका भने नौलो हुनसक्छ ।
झ्यालबाट बाहिरी संसार चिहाइरहेकी एक युवतीसँग बारम्बार साक्षत्कार भएपछि एक युवा उनलाई प्रेम गर्न पुग्छ । उनी हरेक पटक आउजाउ गर्दा त्यही झ्यालमा युवतीलाई खोज्छ । युवती झ्यालमा उसैगरी टोहोलाइरहेकी हुन्छे, जो उनले विगतमा देख्ने गर्छ ।
तर, एक दिन झ्यालमा युवती देखा पर्दिनन् । तब युवक यताउता युवतीलाई खोज्छ । तब उसले देख्छ, युवती ह्वील चियरमा कसैको साहारामा आइरहेकी ।
अब युवाले युवतीप्रति कस्तो व्यवहार गर्छ ? युवतीको यस्तो हालत देखेर युवाको मनमा कस्तो उथलपुथल आउँछ ? छोटो फिल्मले यही जिज्ञासा मेट्छ । फिल्ममा संवाद छैन । दृश्यकै माध्यमबाट शसक्त कथा पस्किइएको छ ।
फिल्मको शीर्षक हो, यज्जु । लिभअन सेरमले प्रस्तुत गरेको फिल्म खोकनाको लोकेसनमा छायाङ्कन गरिएको हो ।
हेर्नुस् भिडियो
﻿

