प्रेमले धर्मराउँदै छ प्रियंकाको करिअर
आज जन्मदिन मनाइरहेकी नायिका प्रियंका कार्की केही वर्षदेखि नेपालकी नम्बर वान नायिकाको ट्याग भिरिरहेकी छिन् । तर, अहिले उनको क्रेज बिस्तारै फिक्का हुन थालेको छ ।
३१ वषिर्या नायिका नेपाली चलचित्रमा प्रवेश गरेको सात वर्ष भयो । यसबीचमा उनले झण्डै तीन दर्जन चलचित्रमा अभिनय गरिन् । दर्जनौं अवार्डहरु जितिन् । मिडियामा छाइन् । नामसँगै दाम पनि मनग्गे कमाइन् । ठूलो संख्यामा फ्यानहरु बटुलिन् । उनी इन्स्टाग्राममा ५ लाख फलोअर्स हुने एक मात्र नेपाली सेलबि्रटी हुन् ।
तर पछिल्ला दिनहरुमा प्रियंका आफ्नो करिअरमा भन्दा लभ अफेयरमा बढि फोकस हुन थालेकी छिन् । उनी एक डिभोर्सी हुन् भन्ने सबैलाई थाहा छ । तर, आयूष्मानसँग उनको प्रेमलिला हेर्दा यस्तो लाग्छ, भखरै वैंश चढेकी षोडसी हुन् ।
प्रियंका र आयूष्मान आफ्नो प्रेम सार्वजनिकरुपमा छताछुल्ल पोखिरहेका छन् । केही समयअघि एउटा अवार्ड समारोहमा सबैको अगाडि आयूष्मानले प्रियंकालाई जुरुक्कै बोकेर लिप किस खाएका थिए । त्यतिबेला ‘गर्नेलाई भन्दा देख्नेलाई लाज’ जस्तो अवस्था आयो ।
बालकलाकारदेखि हिरोइनसम्म
काठमाडौंको ज्ञानेश्वरमा घर भएकी प्रियंका सानैदेखि प्रतिभाशाली थिइन् । उनले बाल्यकालमा नै सन्तोष पन्तको ‘हिजोआजका कुरा’ का धेरै श्रृंखलामा अभिनय गरिन् । ‘महादेवी’ फिल्ममा बालकलाकारको रुपमा अभिनय गर्दा उनी सात वर्षकी थिइन् । यही नै उनको डेब्यू फिल्म थियो ।

उनको प्रारम्भिक अध्ययन रातो बंगला स्कुलमा भयो । त्यहीँबाट उनले ए लेभल उत्तिर्ण गरिन् । १८ वर्षको उमेरमा उनले मिस टिनमा भाग लिएर उपाधि जितिन् । त्यसपछि दुई वर्ष कान्तिपुर टिभीमा भीजे भइन् । यहीबीचमा ‘घरबेटी बा’ सिरियलमा अभिनय गरिन् ।
सन् २००७ मा प्रियंका थप अध्ययनका लागि अमेरिका गइन् । अमेरिकाको यूनिभर्सिटी अफ नर्थ अलाबामाबाट उनले फिल्म मेकिङमा मास्टर्स सकिन् ।
उनले पढाई सिध्याएर बसेको बेला नेपालबाट निर्देशक प्रसन्न पौडेलले फिल्म ‘माई बेस्ट फ्रेन्ड’ को स्क्रिप्ट पठाएर हिरोइनको अफर गरे । उनले स्वीकारिन् र नेपाल आएर सो फिल्ममा अभिनय गरिन् ।
त्यसयता उनको अभिनय यात्रा निरन्तर रहेको छ । अहिले उनी नेपाली चलचित्र क्षेत्रकै सर्वाधिक व्यस्त र सफल नायिका मानिन्छन् । दर्जनौं अवार्डहरु जितिसकेकी छिन् ।
पहिलो बिहे
अमेरिकामा अध्ययनरत रहँदा उनको भेट रोचक मैनालीसँग भयो, जो त्यही कलेजमा मास्टर्स डिग्री पढिरहेका थिए । रोचक काठमाडौंमा उनका छिमेकी पनि थिए । उनीहरु चाँडै प्रेममा परे र बिहे गरे । त्यतिबेला प्रियंका २२ वर्षकी थिइन् । उनीहरुले अलाबामा कोर्टमा पेपर म्यारिज गरेका थिए ।

तर, उनीहरुको बिहे लामो समय टिक्न सकेन । दुवैको फरक शैली र स्वभावका कारण बिहे भएको दुई वर्षपछि छुट्टनिे निर्णय गरे । रोचकसँग डिभोर्सपछि प्रियंका पूर्णरुपमा आफ्नो करिअरमा फोकस भइन् ।
र, प्रियंका अहिले आफ्नो पहिलो बिहे सम्झिन पनि चाहन्नन् ।
‘त्यो विषयमा कुरै नकोट्याउनुस,’ उनले भनिन्, ‘उहाँले पनि अर्कैसँग घरबार गरिसक्नु भयो । मेरो पनि अर्कैसँग प्रेम बसिसक्यो । अब बिगतमा फर्किन चाहन्न ।’
आयूष्मानसँग गहिरो प्रेममा डुबेकी प्रियंका तत्काल दोस्रो बिहे गर्ने मुडमा भने छैनन् ।
‘मैले अहिले विवाहको विषयमा सोचेकै छैन,’ उनी भन्छिन्, ‘अझै आफ्नो करिअरमै फोकस हुन चाहन्छु ।’
प्रियंका र आयुष्मानका अभिभावकहरु भने उनीहरुले चाँडै बिहे गरुन् भन्ने चाहन्छन् ।
फिल्मी करिअर कति सफल ?
प्रियंकाले पहिलो अभिनय गरेको फिल्म माई बेस्ट फ्रेन्ड हो । तर, त्यो फिल्म रिलिज हुन ढिलाई भयो । त्यसैले उनको पहिलो प्रदर्शित फिल्म बन्यो थि्र लभर्स ।
सुरुवातमा प्रियंकाका फिल्महरु लगातार फ्लप भए । उनको पहिलो हिट फिल्म ‘झोले’ हो, जसमा उनले दयाहाङ राईको अपोजिटमा खेलेकी थिइन् । त्यसपछि पनि उनको धेरै फिल्महरु फ्लप नै छन् । नाई नभन्नु ल, छक्का पञ्जा जस्ता ठूला ब्यानरका फिल्महरु उनले पाइरहिन् ।
प्रियंकाले आजसम्म दर्जनौं फिल्महरुमा काम गरिसकेकी छिन् । तर, स्मरणीय फिल्महरु कमै मात्र छन् । उनले सबैभन्दा बेसी ‘सुन्तली’ बाट तारिफ पाएकी थिइन् । प्रियंकाका सत्रू गते, ह्याप्पी डेज, बटरफ्लाई जस्ता फिल्महरु प्रदर्शनका क्रममा छन् ।
रुप, जिउडाल, अभिनय र डान्स सबै हिसाबले प्रियंका एउटा प्याकेज हुन् । एउटी हिरोइनमा हुनुपर्ने सबै गुणहरुबाट युक्त छिन् । तर, पैसा र निरन्तरताका लागि सस्तो र असुहाउँदो भूमिका पनि गर्न तयार हुने उनको कमजोरी छ ।
प्रियंकाको समय अझै सकिएको छैन । अझै केही वर्ष नायिका बनेर खान सक्छिन् । तर, त्यसका लागि उनी आफ्नो करिअरमा ‘रि-फोकस’ हुनुपर्छ । अहिले उनी करिअरमा भन्दा आयुष्मान देशराजसँगको प्रेममा फोकस छिन् । यही उत्ताउलो प्रेमले उनको करिअर धर्मराइरहेको छ ।

