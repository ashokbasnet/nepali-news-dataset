१२ बर्षपछि गायन यात्रामा अर्जुन कुमार

अर्जुन कुमारको वास्तविक परिचय, गायनमा छ । उनले केहि चर्चित गीतहरु गाएका छन्, जुन अझै पनि श्रोताको मुखमा झुण्डिएका छन् । तर, चलचित्र निर्माणमा लागेपछि अर्जुनले आफ्नो वास्तविक परिचय छाडेका थिए । तर, १२ बर्षपछि उनी फेरि सोहि परिचय समात्दै दर्शकमाझ आउने तयारीमा छन ।
अर्जुनले आवाज भरेको ‘पागल’ बोलको गीतको हाल धमाधम छायांकन भैरहेको छ । निकेश खड्काले निर्देशन गरेको यो गीतको भिडियोमा प्रतिकमान श्रेष्ठ र ब्रिस्टी गुरुङलाई फिचरिङ गरिएको छ ।
अर्जुनले आफूलाई १२ बर्षसम्म गीत नगाउँदा उकुसमुकुस भएको बताए । यसैले पनि आफू आफ्नो वास्तविक परिचयमा फर्किएको उनले बताएका छन् । 

