‘ब्ल्याक’को ‘चङ्गा’ गीतमा विन्दास आकाश, तर अडियो कमजोर…

चलचित्र ‘ब्ल्याक’को ‘चङ्गा’ बोलको गीतको भिडियो काठमाण्डौमा पत्रकार सम्मेलनको आयोजना गर्दै सार्वजनिक गरियो । जेठ ११ गतेलाई प्रदर्शन मिति तोकिएको यो चलचित्रको सार्वजनिक गीतको भिडियोमा नायक आकाश श्रेष्ठलाई विन्दास अवतारमा देखाइएको छ ।
यो गीतमा प्रतिक पौडेलको शब्द, संगीत तथा स्वर छ । केहि यूवाहरुको विन्दास मुडलाई कोरियोग्राफर रामजी लामिछानेले आकर्षक रुपमा कोरियोग्राफी गरेका छन् । धेरै, चलचित्रका गीतमा कोरियोग्राफी गरेपनि रामजीको मिहिनेत यो गीतको भिडियोमा देखिएको छ ।
तर, गीतको अडियो भने निकै कमजोर छ । जसलेगर्दा, यो गीत दर्शकको मुखमा झुन्डिन मुश्किल छ । अडियो राम्रो नभएको खण्डमा गीत हिट हुन गाह्रो पर्छ ।
कार्यक्रममा बोल्दै नायक आकाश श्रेष्ठले कथावस्तुले मन छोएका कारण आफूले काम गरेको बताए ।
करिब ४ बर्षपछि चलचित्र निर्देशनमा देखिएका प्रदिप श्रेष्ठले पछिल्ला यूवापुस्ताको मनोभावना वुझेर आफूले चलचित्र निर्देशन गरेको बताए । चलचित्रलाई आश्मा पाण्डेले निर्माण गरेकी हुन् । मौनता श्रेष्ठको कथा रहेको चलचित्रमा रामशरण उप्रेतीको छायांकन, अर्जुन जीसीको सम्पादन छ । चलचित्रमा आँचल शर्मा, सुन्दर श्रेष्ठ, आयुष रिजाल, सुशिल क्षेत्री, धिरेन शाक्य, प्रिया रिजाल, लगायतका कलाकारको पनि अभिनय छ ।


