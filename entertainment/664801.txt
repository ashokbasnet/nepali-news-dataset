कोमलको समय कुर्दै राजुदेखि विमल

गायिका कोमल वलि राष्ट्रिय सभा सांसद भएपछि गायक गायिका उनको प्रतिक्षा गरेर बसेका छन् । रेकडिङ स्टुडियो उनको गाउने सेड्युल कुरेर बसेको छ ।
०४५ सालमा आफ्नै बहिनी प्रज्ञा ओलीसँग रेडियो नेपालमा वालगीत रेकर्ड गराएकी कोमलले सोही गितलाई रिरेकर्ड गर्ने योजना बनाएकी थिईन् । बहिनी प्रज्ञाले स्वर भरिसकिन् । कोमलको बाँकी छ । ‘वालगीतलाई रिरेकर्ड गर्ने भनेको मेरोे कारण रोकिएको छ ।’ कोमलले भनिन् ।
बिमलराज क्षेत्रीसँग कोमलले गाएको गीतको सम्पादन सकिइसक्यो । म्युजिक भिडियो बनेपछि मात्रै गीत सार्वजनिक गर्ने योजनामा रहेका विमलराज पनि कोमलकै समय कुरेर बसेका छन् । ‘समय मिल्ने बित्तिकै विमलको गीतको भिडियो सुटिङका लागि सयम छुट्याउछु ।’ कोमलको भनाई थियो ।
त्यसो त राजु परियार र कोमल वलिको स्वरमा पनि नयाँ गीत आउँदैछ । राजुको रेकडिङ सकियो, कोमलको बाँकी छ । करण न्यौपाने र जयकुमार परियारले पनि कोमललाई सोधेको सोध्यै छन् तपाईको समय कहिले मिल्छ ?
राजनितीक गतिविधीमा ब्यस्त भएकी कोमलले केही दिनमै रेकडिङका लागि समय मिलाउने बताईन् । उनले भनिन्-‘गाउने काम म छोड्दिनँ । समय मिलाउदैछु ।’ उनले भनिन् ।

