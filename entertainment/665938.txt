क्लब डेजाभूमा प्रख्यात इटालियन डिजे मार्निकको धमका
आज सप्ताहन्त । रमाइलो गर्ने मुडमा हुनुहुन्छ ? त्यसो हो भए दरबारमार्गस्थित क्लब डेजाभू पुगे हुन्छ ।
आज प्रख्यात इटालियन डिजे मार्निकको डिजेइङमा मस्त नाच्न पाइनेछ । यसका लागि डेजाभूको ढोका साँझ साढे सात बजेदेखि खुल्नेछ ।
कार्यक्रमको थालनी भने वाइल्ड र्‍यापिज क्रुले गर्नेछन् । भारतिय टेलिभिजन डान्स रियलिटी शोबाट एकाएक चर्चामा आएको यो ग्रुपको नृत्यसँगै सुरु हुने कार्यक्रममा इनहाउस डिजेहरुको पनि प्रस्तुती रहनेछ ।
राती साढे ११ बजेपछि भने इटालियन डिजे मार्निक पेश हुनेछन् । उनले करिब एक घण्टासम्म आफ्नो प्रस्तुती दिनेछन् । यसका निम्ति प्रतिव्यक्ति २५ सय रुपैयाँ प्रवेश शुल्क तोकिएको छ । पुराना सदस्यहरुको हकमा भने २ हजार रुपैयाँ भए पुग्छ ।
करिब तीन महिनाअघि डिजे मार्समेलोलाई प्रस्तुत गर्न नसकेपछि क्लब डेजाभूमा तोडफोड भएको थियो । त्यसयता क्लबले पहिलो पटक आज साँझ विशेष प्रस्तुती दिन लागेको हो । क्लब डेजाभू नेपालकै स्तरिय नाइट क्लब हो ।

बाउन्सर दस्ताको साथमा डिजेको स्वागत
प्रख्यात इटालियन डिजे मार्लिनलाई स्वागत गर्न क्लब डेजाभू सञ्चालक मध्यन्हतिर त्रिभूवन अन्तर्राष्ट्रिय विमानस्थल पुगेका थिए । करिब एक घण्टाको पर्खाइपछि डिजे मार्लिन नेपाली ढाका टोपी ढल्काउँदै बाहिरिए । जसै एक दर्जन जति बाउन्सरले उनको सुरक्षामा उभिए । आफन्तलाई कुरिरहेका र विदाई गर्नका लागि विमानस्थल पुगेका सर्वसाधरण यस्तो दृश्य देखेर रनभूल्लमा परेका थिए । उनीहरुलाई ठिम्याउन गाह्रो थियो, आगन्तुक को हुन् भनेर ।

