कालिप्रसादको ‘दाई नभन्नु ल’

गायक तथा संगीतकार कालिप्रसाद बाँस्कोटा नयाँ गीतका साथ दर्शकमाझ आएका छन् । ‘दाई नभन्नु ल’ बोलको गीतको भिडियोमार्फत नयाँ डान्स ग्रुप पनि भित्रिएको छ ।
‘क्रिष्टल क्लज डान्स गु्रप’ले यो गीतको भिडियोमा नृत्य गरेको छ । सुशान्त गौतमको संगीत रहेको गीतमा एकतारेको शब्द छ । आफूले मन पराएकी यूवतीले ‘दाई’ भनेर सम्बोधन गरेपछि यूवाको मनमा उब्जिएको पीडामा यो गीत तयार भएको छ ।
सुरज श्रेष्ठको छायांकन तथा सम्पादन रहेको भिडियोलाई सन्देश जंग राणाले निर्देशन गरेका हुन् । भिडियोमा सरस्वती श्रेष्ठ र आभाष जोशीको मोडलिङ छ ।


