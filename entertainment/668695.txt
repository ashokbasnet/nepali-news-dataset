असार २९ मा आकाश र आश्माको ‘ड्रिम गर्ल’

चलचित्र ‘ड्रिम गर्ल’को निर्माणपक्षले यसको प्रदर्शन मिति तय गरेको छ । चलचित्रको छायांकन सकिएर पोष्ट प्रोडक्शनको काम चलिरहेको समयमा प्रदर्शन मिति तय गरिएको हो । यो चलचित्र आउँदो बर्षको असार २९ गतेबाट रिलिज हुने निर्माण कम्पनीले बताएको छ ।
चलचित्रका निर्माता तथा निर्देशक ऋषिराज आचार्य हुन् । उनले, वितरण कम्पनी डीसीएनसँगको छलफलपछि असारको अन्तिम सातालाई प्रदर्शन मिति तय गरेको जानकारी दिएका छन् । यो चलचित्रमा आकाश श्रेष्ठ, आश्मा गिरी, विल्सन विक्रम राई, सरोज खनाल, अर्जुन श्रेष्ठ, सुरविर पण्डित लगायतका कलाकारको मुख्य भूमिका छ । आश्मा यो चलचित्रको शिर्ष भूमिकामा छिन् ।
चलचित्रको छायांकन काठमाण्डौ, मुस्ताङ, रारा ताल र थाइल्याण्डमा गरिएको छ । चलचित्रमा अर्जुन शर्मा, अन्टा रोचा रोवन र रामेश्वर धिताल सह-निर्माताको रुपमा छन् । आरबी मुभिजको ब्यानरमा निर्माण भएको लभ स्टोरी चलचित्रमा राहुल राइको छायांकन, अर्जुन पोखरेलको सम्पादन, नविन निरौलाको सम्पादन छ ।

