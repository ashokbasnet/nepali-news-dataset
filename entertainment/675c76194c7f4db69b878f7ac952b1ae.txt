काभ्रेमा मुस्कान पासा

कपिल कोइराला/उज्यालो । काभ्रे, फागुन ८ – दिनदिनै फरक फरक कार्यक्रम भइरहेको काभ्रे महोत्सवमा विहीबार पुगे मुस्कान पास अर्थात सिताराम कट्टेल र बल्छी धुर्वे अर्थात मरिचमान श्रेष्ठ । काभ्रेका दर्शकलाई उनीहरुले निकै हसाँए ।
काभ्रेमा फागुन १ गतेदेखि जारी काभ्रे महोत्सवमा पुगेका हुन् उनीहरु । महोत्सवको अवसर पारेर काभ्रेमा विभिन्न विधानका कलाकारहरु आउनेक्रम बढ्दो छ । विहीबार नै चलचित्र भीमदत्तका कलाकारहरु नवल खड्का, सुमिना घिमिरे, हाँस्य कलाकार लक्ष्मी गिरीलगायतले काभ्रेका दर्शकलाई मनोरञ्जन दिए ।
एकै दिनमा २० हजार दर्शक
मध्यमाञ्चल स्तरीय काभ्रे महोत्सव २०७०मा बिहीबार २० हजार दर्शकले अवलोकन गरेको महोत्सवको मुख्य आयोजक काभ्रे उद्योग वाणिज्य संघले जानकारी दिएको छ । हालसम्म महोत्सवमा ४० हजार दर्शकले अवलोकन गरेका छन् । आउँदो ११ गतेसम्म चल्ने महोत्सवमा कृषी पर्यटन, प्रविधिसँग सम्बन्धित १ सय ६० स्टलहरु रहेका छन् । साथै बाल उद्यान, खेलकुद, फूड फेस्टिभलका स्टलहरुमा समेत सहभागीहरुले मजा लिन सक्छन् ।
