फागुनको पहिलो हप्ता बालनाटक महोत्सव हुने

काठमाडौं, पुस ७ – शैली थिएटरले आगामी फागुनमा चौथो बालनाटक महोत्सव २०६९ आयोजना गर्ने भएको छ । फागुन १ गतेदेखि एक हप्तासम्म चल्ने महोत्सबको लागि नाटक आह्वान गरिएको छ ।  

महोत्सवमा सहभागी हुन नाटकको पाण्डुलिपी वा प्रतिलिपी (स्क्रिप्ट) पठाउन आयोजकले आग्रह गरेको छ । कला, सहित्य र संगीतको क्षेत्रमा सक्रिय युवाहरुको समूह शैली थिएटर चार बर्ष यता १५ वटा मञ्चीय नाटकहरु मञ्चन गरेको छ भने सामाजिक विकृती–विसंगती विरुद्ध ‘कुरीकुरी नाट्य अभियान’ समेत सञ्चालन गरिरहेको छ ।

शैलीले यसअघि ४ वटा वालनाटक महोत्सव सफलतापूर्वक सम्पन्न गरेको छ ।

महोत्सवमा बालपुस्तक प्रदर्शनी समेत हुने चौथो बालनाटक महोत्सवका संयोजक केदार श्रेष्ठले जानकारी दिनुभयो । महोत्सवमा सहभागी हुन पुस २५ गते सम्म नाटकको पाण्डुलिपी वा प्रतिलिपी पठाउनुपर्ने उहाँले जानकारी दिनुभयो ।
