कपिल शर्मा गर्दैछन् टेलिभिजनमा 'कमब्याक'

माघ २७ – हाँस्यकलाकार कपिल शर्माका केही समयको विश्रामपछि फेरि दर्शकलाई हँसाउन तयार भएका छन् । कपिल शर्मा छिट्टै सोनी टेलिभिजनको नयाँ शो मार्फत कमब्याक गर्दैछन् । 

सोनी टेलिभिजनले कपिलको नयाँ शोको प्रोमो सार्वजनिक गरेको छ । जसमा कपिल एक अटोमा बसेर अटो चालकलाई सोनी टिभीको कार्यालयसम्म जान भन्छन् तर बेरोजगार कपिललाई अटो चालकले त्यहाँसम्म जानको लागि पहिलेको उधारो पैसा तिर्न भन्छन् । त्यसै क्रममा सोनी टिभीको फोन आएपछि कपिल अटो छोडेर बस चढेर जाँदैछन् । 


Laut kar aaraha hai Kapil Sharma Sony Entertainment Television par, kuch alag lekar. Iss baar hasi ke alaava kuch aur bhi hai jo jayega dekar. Kya, kab aur kaise? Jaanne ke liye dekhte rahiye @SonyTV @KapilSharmaK9 pic.twitter.com/F0I9w6BGnE
— Sony TV (@SonyTV) February 9, 2018

कपिल शर्मा छ महिनाको ब्रेकपछि फेरि टेलिभिजनमा फर्किदैछन् । ब्लड प्रेसर र डिप्रेसनका कारण कपिलले सोनी टिभीको कार्यक्रम बन्द भएको थियो ।  यस्तै रक्सी र नशाको कुलतमा फसेका कपिल केही समय रिह्याब सेन्टरमा बसेका थिए । त्यसपछि उनको दोस्रो फिल्म ‘फिरंगी’ प्रदर्शन भएको थियो । जुन फिल्म बक्स अफिसमा फ्लप भएको थियो ।
