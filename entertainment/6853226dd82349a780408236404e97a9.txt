ओछ्यानबाटै एल्बम लोकार्पण

नेपालगञ्ज, कात्तिक १४ – बरिष्ठ गायक तथा साहित्यकार प्रेमप्रकाश मल्लले बर्दियाका गायक विपी वाग्लेको नयाँ एल्बम मधुर झंकारको लोकार्पण मंगलबार आफ्नो ओच्छ्यानबाटै गर्नुभयो ।

लामो समयदेखि शारीरिक रुपमा अस्वस्थ मल्लले नेपालगञ्जको धम्बोजीमा आफु सुतेको ओच्छ्यानबाटै एल्बम लोकार्पण गर्नुभएको हो ।

 

पक्षघातका कारण हिडडुल गर्न नसक्ने र बोलेको राम्ररी नबुझिने भएपनि सो कार्यक्रममा गायक मल्लले रारा ए रारा नामक गीति रचना पनि सुनाउनुभएको थियो ।

त्यसैगरी देवनागरी र उर्दुमा प्रकाशित नेपालकै दोस्रो गजल सङ्ग्रह ‘सोज—ए— दिल’को पनि मङ्गलबार नेपालगञ्जमा लोकार्पण गरिएको छ । साहित्यकार मोहम्मद मुसतफा कुरेसीले रचना गर्नुभएको कृतिको साहित्यकार सृजन लम्साल र नरेन्द्रजङ्ग पिटरले लोकार्पण गर्नुभएको हो ।
