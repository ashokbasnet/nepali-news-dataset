​यूएईमा सन्दिपको एल्वम ‘तकदिर’ सार्वजनिक

उमाकान्त पाण्डे/उज्यालो । 
यूएई, मंसिर ४ – गायक सन्दिप ग्यावक तामाङको सांगीतिक एल्वम तकदिर युएईमा सार्वजनिक भएको छ । ओखलढुंगा फेदीगुठ–५ पोखरेपात्लेबाट सात वर्षअघि रोजगारीका लागि युएई आएका सन्दिपको पहिलो गीति एल्वम बजारमा आएको हो ।  
परदेशमा काम गरेर बचेको समय तामाङले गीत संगीतमा खर्चनुभएको हो । युएईको आबुधाबीमा सेक्युरिटी पेशामा आवद्ध तामाङको एल्वममा ६ वटा गीत समावेश छन् । हिउँजस्तै गोरी बोलको गीतको भने म्युजिक भिडियोपनि दुबई र आबुधाबीका रमणीय स्थलहरुमा छायाँङ्कन गरिएको छ । म्युजिक भिडियोलाई गणेश शर्मा र शमशेर योन्जनले निर्देशन गर्नुभएको छ । 
युजिक भिडियोमा गायक स्वयम तथा यूएईमै कार्यरत सोम डुम्जन तामाङ , श्रृजना दोङ तामाङ , मुना घलान तामाङले अभिनय गर्नुभएको छ । तकदिरका रहेका सबै गीतको म्युजिक भिडियो यूएईमै छायाँङ्कन गर्ने तयारी गरेको तामाङले बताउनुभयो ।
