सरोजले ल्याए ‘सगुन’

काठमाडौ, बैशाख १५ – पत्रकार सरोज कोइरालाको पहिलो गीति एल्बम ‘सगुन’ बजारमा आएको छ । 
विन्ध्यवासिनी म्युजिकले बजारमा ल्याएको एल्बमका सबै चारवटा गीतमा कोइरालाले स्वर दिएका छन् ।
जसमा सुरेश अधिकारी, अर्जुन पोखरेल, महेश खड्का र गैह्रे सुरेशको संगीत छ । त्यसैगरी सुरेश अधिकारी, अमृत रेग्मी, महेश खड्का र डा. कृष्णहरि बरालको शब्द रहेका छन् । २०६१ सालदेखि सञ्चार क्षेत्रसंगै संगीत कर्ममा लागेका कोइरालाले २०६२ सालमा चलचित्र भाइभाइका लागि एउटा गीत गाएका थिए ।
बिहिबार काठमाडौमा आयोजित एल्बम विमोचन कार्यक्रममा वरिष्ठ संगीतकार प्रकाश गुरुङ, संगीतकारहरु बुलु मुकारुङ सुरेश अधिकारी, महेश खड्का, अर्जुन पोखरेल, बिन्ध्यबासिनी म्युजिकका प्रबन्ध निर्देशक सुवास रेग्मी र गायक कोइरालाले एल्बमको विमोचन गरेका हुन् ।
