यी हुन् नाम फेर्ने बलिउडका चर्चित कलाकारहरु

जेठ १४ – नेपाली कलाकारले आफ्नो नाम फेरिहाले भने हामी त्यसलाई नकारात्मक रुपमा चित्रण गर्ने चलन छ ।
तर नेपालमा मात्र होइन बलिउडमा यस्ता धेरै चर्चित कलाकार छन् जसले फिल्म क्षेत्रमा आएपछि आफ्नो नाम बदलेका छन् । चर्चित कलाकारहरुले आफ्नो वास्तविक नामसँग छेउटुप्पो नमिल्ने गरी नाम परिवर्तन गरेका छन् ।
बलिउडका चर्चित नायक सलमान खानको वास्तविक नाम लामो छ । उनको खास नाम अब्दुल रसिद सलिम सलमान खान हो । त्यस्तै अर्का नायक सैफ अली खानले पनि फिल्मी दुनियामा प्रबेश गरेसँगै आफ्नो नाम फेरेका हुन् ।
उनको वास्तविक नाम साजिद अली खान हो । बलिउडकी डिम्पल गर्ल नायिका प्रिती जिन्टाको वास्तविक नाम प्रितम जिन्टा सिं हो ।
केही समय अगाडि नेपालसमेत आएकी अहिलेकी हटकेक नायिका जो पोर्न दुनियाबाट बलिउडमा छिरेकी हुन सन्नी लियोन, उनको पनि वास्तविक नाम चैं करिनजित कौर बोहरा हो ।
बलिउडका खेलाडीको रुपमा परिचित नायक अक्षय कुमारको पनि वास्तविक नाम लामो अनि अप्ठेरो छ । फिल्म क्षेत्रमा आउनु पूर्व उनको नाम राजिव हरि ओम भाटिया थियो ।
नायक अजय देवगनले पनि आफ्नो वास्तविक नाम विशाल विरु देवगनबाट परिवर्तन गरेका हुन् ।
नेपालसँग खास प्रेम राख्ने नायक गोविन्दाको पनि वास्तविक नाम गोविन अरुन आहुजा हो ।
नायिका शिल्पा सेट्टी पनि फिल्म क्षेत्रमा आउनु पूर्व आश्विनी सेट्टीका नामले परिचित थिइन् ।
त्यस्तै मल्लिका शेरावतको नाम पनि निमा लाम्बाबाट परिमार्जन गरिएको हो । बलिउडमा नयाँ मात्र हैन पुराना पुस्ताका चर्चित कलाकारले पनि आफ्नो नाम परिवर्तन गरेका थिए ।
पुरानी नायिका मधुबालाको वास्तविक नाम मुमताज जहाँ वेगम देहल्वी हो । अनि चर्चित नायिका रेखाले पनि वास्तविक नाम भानुरेखा गणेशनलाई नयाँ नाम दिएकी हुन् । साउथ स्टार रजनीकान्तको वास्तविक नाम शिवजी राव गैंकड हो । बलिउडका सुपरस्टार अभिनेता दिलिप कुमारले पनि फिल्म क्षेत्रमा आउना साथ वास्तविक नाम मुहम्मद युसुफ खान बदलेका हुन् ।
