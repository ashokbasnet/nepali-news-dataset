भारतीय सितारवादक रविशंकरको निधन

मंसिर २७ – भारतीय सितारवादक रविशंकरको बुधबार निधन भएको छ । श्वासप्रश्वासमा समस्या देखिएपछि गएको हप्ता अमेरिकाको सान डियागोको एक अस्पतालमा भर्ना गरिएका ९२ वर्षिय शंकरको बुधबार बिहान साढे ४ बजे निधन भएको हो ।

 

भारतीय संगीतलाई पश्चिमा मुलुकमा लोकप्रिय बनाउन महत्वपूर्ण योगदान दिएका पण्डित रविशंकरलाई पद्मविभूषण र भारत रत्नबाट सम्मानित गरिएको थियो । उहाँले संगीतको महत्वपूर्ण अन्तराष्ट्रिय ग्रामी अवार्ड तीनपटक प्राप्त गर्नुभएको थियो ।

प्रधानमन्त्री मनमोहन सिंहले शंकरको निधनप्रति दुख व्यक्त गर्दै भारतीय सांस्कृतिक धरोहरका विश्व प्रतिनिधिका रुपमा उहाँको स्मरण गर्नुभएको छ ।
