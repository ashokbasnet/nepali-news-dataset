​ओलीलाई व्यङ्ग गर्दै भट्टराईको तीज गीत (भिडियोसहित)

काठमाडौं, साउन ४ – प्रधानमन्त्री तथा नेकपा एमालेका अध्यक्ष केपी शर्मा ओलीका विभिन्न भनाई तथा उखान तुक्काहरुलाई व्यङ्ग गर्दै तीजका गीत पनि आएका छन् ।  
घर घरमा ग्यास पाइप लाइन पुर्याउने र हावाबाट बिजुली निकालेर लोडसेडिङ अन्त्य गर्ने प्रधानमन्त्रीको भनाईलाई यसअघि सामाजिक सञ्जालमा विभिन्न टिका टिप्पणी गर्दै उडाइएका थियो । यस वर्षको तीज गीत आउने क्रम सुरु हुन थालेका बेला गायक अरबिन्द्र भट्टराईले ओलीप्रति कडा व्यङ्य गर्दै तीज गीत बजारमा ल्याएका छन् । भट्राईले आफ्नै शब्द र लयमा सार्वजनिक गरेको ‘घरघरमा ग्यास पाइप’ गीतमा गायिका तुलसी घर्र्ती मगरले साथ दिएकी छिन् । 
गीतमा भट्टराई स्वय्मले प्रधानमन्त्री ओलीको अभिनय गर्दै गफै लाउन परेपछि सानो तिनो गफ नलगाउने भन्ने व्यङ्ग गरेका छन् । 
गफ मात्र लगाएको काम नगरेको भन्दै प्रधानमन्त्रीको आलोचना बढ्दै गइरहेका बेला  तीजको गीतले पनि प्रधानमन्त्री गफ कै भरमा चर्चामा आएको संकेत गर्न खोजेको देखिन्छ । यो गीतको भिडियोका निर्देशक भने चिरञ्जिवी सापकोटाले हुन् ।

हेर्नुस भिडियो
