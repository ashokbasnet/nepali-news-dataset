दिपिका पादुकोण ‘सेक्सी’ महिला

असार १९ – यो वर्षको विश्वकै सेक्सी महिलाको सूचीमा भारतीय अभिनेत्री दिपिका पादुकोण एक नम्बरमा पर्न सफल भएकी छन् ।
एफएचएम म्यागेजिनले गरेको मत सर्वेक्षणमा बलिउड अभिनेत्र पादुकोणले पहिलो भएकी हुन् ।
म्यागेजिनको आउँदो संस्करणमा उनीसँगै संसारका अरु एकसय सेक्सी महिलाका बारेमा छापिने छ ।
बलिउड सुन्दरी दिपिकाले आफूले आफ्नो शारीरिक वनावटले भन्दा पनि आफूले गरेका कामका कारण सबैभन्दा धेरै भोट पाएको बताएकी छन् । ‘मलाई लाग्छ, मैले जे गरें त्यसैले नै मलाई पहिलो नम्बरमा पुर्‍याएको हो,’ उनले भनेकी छन्, ‘मलाई लाग्छ, ब्रान्डको साथ र सहयोगका कारण मैले यो अवसर पाएको छु ।’
‘मैले पछिल्ला दुई÷तीन वर्ष यता गर्दै आएका कामले नै मलाई आज यो भाग्य दिएको छ,’ उनले भनेकि छन्, ‘चरित्रको यथार्थपरकताले पनि मलाई यहाँ ल्याएको छ ।’ दिपिकाले पछिल्लो पटक तामिल चलत्रिमा देखिएकी थिइन् ।
एजेन्सीहरु
