शाहरुख र प्रियंकाको गोप्य नेपाल भ्रमणको चर्चा

माघ २८ – बलिउड चलचित्र उद्योगका सुपरस्टार शाहरुख खान र नायिका प्रियंका चोपडाले गोप्य रुपमा नेपाल भ्रमण गर्न लागेको भारतीय सञ्चारमाध्यममा हल्ला चलेको छ । भारतको हिन्दी पत्रिका नवभारत टाइम्सले शाहरुख र प्रियंकाले गोप्य रुपमा नेपाल भ्रमण गर्न लागेको बारे भारतमा हल्ला चलेको बताएको छ । 

 

नवभारत टाइम्सका अनुसार प्रियंका र शाहरुकबीचको अफेयरको चर्चाले बलिउडमा हगांमा मच्चिएको छ । उनीहरु दुईजनाबीचको बढ्दो नीकटताले शाहरुककी श्रीमाती गौरी खान पनि चिन्तत बनेकी छन् । 

बर्लिनमा ‘डन २’ को प्रिमियर शोको पत्रकार सम्मेलनमा एक नेपाली पत्रकारले प्रियंकालाई नेपाल भ्रमणबारे प्रश्न गरेपछि घटना झन् सतहमा आएको छ । उनले सोधे, ‘तपाईँ र शाहरुख खानले नेपाल भ्रमणको योजना बनाउनुभएको छ भन्ने मैले सुनेँ । के यो सत्य हो ?’ पत्रकारको प्रश्नबाट प्रियंका चकित भएको समाचारमा उल्लेख छ । 

 

प्रियंकाले सम्हालिएर गोलमटोल जवाफ दिइन् जुन ति पत्रकारको जिज्ञासासँग असम्बन्धित थियो । उनले नेपाल सम्झिँदा आफुलाई बाल्यकालका रमाइला दिनहरु याद आउने गरेको बताइन् । प्रश्नको जवाफमा उनले नेपाल आउने हल्लालाई न त स्वीकार गरिन् न त त्यसको खण्डन नै गरिन् । उनले गोलमटोल जवाफ दिएर हल्लालाई झन बलियो बनाइन् । 

 

शाहरुख खान एक कार्यक्रमका लागि राजधानी काठमाडौं आउन लागेको र प्रियंका पनि उनीसँगै आउन लागेको बलिउडमा हल्ला चलेको समाचारमा उल्लेख छ । –नवभारत टाइम्स
