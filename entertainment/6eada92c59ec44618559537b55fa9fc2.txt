पोखरामा फोटो प्रर्दशनी

पोखरा, माघ १२ - पोखरामा ३ दिने मेगा बैंक फोटो प्रर्दशनी सुरु भएको छ । सभागृहमा सुरु भएको प्रर्दशनीमा नेपाल भरका फोटो पत्रकार तथा स्वतन्त्र फोटो ग्राफरले खिचेका उत्कृष्ट फोटोहरु राखिएको पत्रकार महासंघ कास्कीका सचिव त्रिभुवन पौडेलले जानकारी दिनुभयो ।
कुमुदिनीहोम्सका विद्यार्थीहरुले समुहगत रुपमा फोटो प्रर्दशनीको अवलोकन गरेका थिए । तीन दिनसम्म चल्ने प्रदर्शनीको अबलोकनका लागि पोखरामा कार्यरत पत्रकार,  बिद्यार्थी, अभिभावक, नागरिक समाजका अगुव , अधिकारकर्मी, राजनीतिक दलका कार्यकर्ताहरु सभागृह पुगेका थिए । पहिलो दिनमा आज झण्डै १२ सय जनाले प्रर्दशनी अबलोकन गरेका छन् ।
फोटो प्रर्दशनी माघ १२ र १३ गते पोखरा सभागृहमहमा तथा १४ गते पोखराको लेकसाइड बाराहीघाट स्थित फुटवल मैदानमा  गरिने छ ।
नेपाल पत्रकार महासंघ कास्कीको तथा फोटो पत्रकार क्लब काठमाण्डौको सयुत्त आयोजनामा सुरु भएको फोटो प्रर्दशनीको साहित्यकार सरुभक्त सहित अन्य अतिथिहरुले फोटो खिचेर उद्घाटन गर्नु भएको थियो ।
कार्यक्रममा फोटो जनालिष्ट क्लवका अध्यक्ष चन्द्रशेखर कार्की, पर्यटन बोर्डका सदस्य आदित्य बराल, मेघा बैंकका रविना देशराज श्रेष्ठ, नेपाली काँग्रेस कास्कीका सभापति यज्ञबहादुर थापा, एमाले कास्कीका सचिव कृष्ण थापा, फोटो पत्रकार कृष्णमणि बराललगायतले फोटो प्रर्दशनीको बारेमा बोल्नु भएको थियो । त्यस क्रमममा पत्रकार महासंघ कास्कीले पोखराका पत्रकारहरुको लागि तिन दिने फोटो पत्रकारिता तालिम समेत आयोजना गरेको छ । तालिममा स्थानीय तथा राष्ट्रिय संचार माध्यममा आवद्ध पत्रकारहरुको सहभागिता छ ।
