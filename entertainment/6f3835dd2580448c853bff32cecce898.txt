गलत बोलेर आलोचित अभिनेत्री, करिष्मादेखि रजनीसम्म

काठमाडौं, कात्तिक २५ – नायिका बर्षा राउत झुट बोल्नमा माहिर छिन् । उनलाई त आफूले कतिपटक झुट बोलेँ भन्ने नै हेक्का छैन रे । यति मात्रै हैन छुच्ची उनी कतिबेला के बोल्ने भन्ने थाहा नपाएर धेरै पटक पछुताएको पनि बताउँछिन्।  कुनै काम गरेर पछुताउनु भएको छ भन्ने प्रश्नमा उनले आफू धेरैजसो बोलीकै कारण पछुताउनु परेको खुलाउँछिन् । धेरैपटक बोलेर पछुताएकी उनलाई गलत बोलेर स्पष्टिकरण दिनुपर्ने र आलोचित हुनुपर्ने अवस्था भने आएको छैन । 
तर अन्य केही अभिनेत्रीहरु छन् जसले गलत बोलेर आलोचित त बन्नु परेको छ नै साथसाथै माफी पनि माग्नु परेको छ। 
करिष्मा मानन्धर
अभिनेत्री करिष्मा मानन्धरले नयाँ शक्ति नेपालको घोषणा कार्यक्रम यहि जेठ ३० मा चलाउने क्रममा सुरुदेखि नै गलत बोलेकी थिइन् । उनले बीचबीचमा घुसाएको अंग्रेजी नै नमिलेको धेरैको तर्क थियो । तर पछि गएर वक्ताहरुको नाम र थर नै गलत बोलेपछि उनको चर्को आलोचना भयो । उनले कार्यक्रममा शुभकामना दिन बोलाउने क्रममा नेपाली कांग्रेसका नेता प्रदिप गिरीलाई डाक्टर प्रदिप भट्टाई भनेर सम्बोधन गरिन् । उनले यसो भनेपछि त्यहाँ उपस्थित दर्शकहरु हाँस्न थाले । सञ्चालिकाले आफ्नो नामलाई गलत उच्चारण गरेपछि मन्तव्य दिन आएका प्रदिपले सुन्दरी करिष्मा जी न त म डाक्टर हो न त भट्टराई त्यस कारण वक्ताहरुको नाम राम्रोसँग पढ्नुहोस् । र नहडबडाइकन उद्घोषण गर्नुहोस् भनेर सुझाव दिएका थिए ।
आफूले गलत बोल्दा मिडिया र सामाजिक सञ्जालमा चर्को अलोचना भएपछि  करिष्माले आफूले गरेको गल्तीमा माफी पनि मागेकी थिइन् ।
प्रियंका कार्की
अभिनेत्री प्रियंका कार्कीको बोल्ने शैलीको तारिफ जताततै सुन्न पाइन्छ । उनले दिएका अन्र्तवार्ता र सार्वजनिक कार्यक्रमहरुमा उनी निकै मिठासपूर्ण तरिकाले बोल्छिन् । उनको बोल्ने शैली देख्दा उनले कहाँ के बोल्नु पर्छ भन्नेबारे पनि अध्ययन गरेकी हुन् की जस्तो लाग्छ । तर बोलीकै तारिफ हुने गरेकी प्रियंका पनि एक पटक टङ स्लिप भएर आलोचित हुन पुगेकी छिन् । उनले केही समय अघि मात्रै मज्जाको टिभिलाई दिएको अन्र्तवार्तामा म अमेरिका धेरैपटक आएकी छु तर यु यस भने पहिलो पटक हो भनेपछि उनको चर्को अलोचना भएका थियो । पछि प्रियंकाले यस बारेमा सामाजिक सञ्जालमार्फत आफ्नो टङ स्लिप भएको जानकारी दिएकी थिइन् ।
रेखा थापा
रेखा थापा आफ्ना नारीवादी स्टेमेन्टका कारण धेरैपटक आलोचित बनेकी छिन् । तर उनी पूर्णरुपमा अलोचित त्यस समय भइन् जब उनले राजेश हमाललाई महानायक भन्न इन्कार गरिन् । एक कार्यक्रममा उनले महानायकको ट्याग पाएका राजेश हमाललाई महानायक नभनेर अर्का अभिनेता भुवन केसीलाई महानायक भनिनु पर्ने धारण राखिन् । यस क्रममा उनले भुवन केसीले नेपाली सिनेमामा सतकौँ देखि सक्रिय रहको खुलाइन् । उनले सतकौँ भनेपछि उनको अलोचना सुरु भएको थियो । किनकी उनले भन्नु पर्ने दशकौँ थियो तर उनले भनिन् सतकौँ ।
सुमीना घिमिरे
नायिका सुमिना घिमिरे एक अवार्ड कार्यक्रममा अंग्रेजी बोल्दा आलोचित बनिन् । उनले अंग्रेजी नराम्रो बोलेको र अवार्डमै बोल्नको लागि केही लाइनहरु कण्ठ पारेको हो की क्या हो भन्दै उनको चर्को आलोचना भयो । उनले अवार्ड कार्यक्रममा दुलही फिल्मबाट बेस्ट फिमेल अवार्ड हात पारेकी थिइन् । अवार्ड पाएपछि सुमिनाले सबैलाई अंग्रेजी भाषामा धन्यवाद दिएकी थिइन् । उनको अंग्रेजी राम्रो नभएको भन्दै उनी आलोचित बन्न पुगिन् ।
रजनी केसी
सिनेमा लोफरबाट ब्रेक लिएकी अभिनेत्री रजनी केसी आफ्नो पहिलो सिनेमा लोफरकै प्रेस मीटमा बोलेको एक शब्दले आलोचित भइन् । उनले त्यहाँ कुराकानी गर्ने क्रममा आफू अभिनेता आर्यन सिग्देलको बच्चैदेखि फ्यान भएको खुलाइन् । जब उनले आर्यनको बच्चैदेखिको फ्यान भएको बताइन् त्यहाँ उपस्थित सबै हाँस्न थाले र आर्यन सिनेमामा आएको दिन गन्न थाले । किनकी किस्मत बाट सिनेमामा ब्रेक लिएका आर्यन रजनीका बाल्यकालका मन पर्ने स्टार हुन असम्भव थियो । रजनीको बाल्यकालमा आर्यन सिनेमामा आएकै थिएनन् । 
उज्यालाे र forseenetwork.com काे सहकार्य
