किम्फमा मेक्सिकन चलचित्र उत्कृष्ट

काठमाडौ, मंसिर ३० – ११ औं काठमाडौ अन्तर्राष्ट्रिय पर्वतीय चलचित्र महोत्सव किम्फ आइतबार सकिएको छ । महोत्सबमा मिसेल इबाभानद्वारा निर्देशित मेक्सिकन चलचित्र ‘नो प्लेस इज फार अवे’ अन्तर्राष्ट्रिय प्रतिस्पर्धातर्फ पहिलो भएको छ ।
त्यस्तै बेनाइट आइमनद्वारा निर्देशित स्विजरल्यान्डको चलचित्र ‘ब्रेथिङ दि स्मेल अफ दि स्काई’ दोश्रो र हरि थापा र फ्रान्स सेनद्वारा निर्देशित नेपाल र स्विजरल्यान्डको संयुक्त प्रस्तुति रहेको ‘हेलिकप्टर रेस्क्युएर इन दि हिमालय’ तेश्रो भएका छन् । पहिलो दोश्रो र तेश्रो हुने चलचित्रले १५ सय १ हजार र ५ सय अमेरिकी डलर पुरस्कार पाएका छन् ।
नेपाल प्यानोरमातर्फ फिक्सन विधामा सहारा शर्माको फिल्म ‘चेजिङ रेन्बोज’ र ननफिक्सनमा दीपेश खरेल र आसामीको डकुमेन्ट्री ‘प्लेइङ विथ नान पहिलो हुदै २५÷२५ हजार पुरस्कार पाएका छन् । ‘बेस्ट फिल्म अन माउन्टेन डेभलोपमेन्ट’ अवार्ड भुटानी डकुमेन्ट्री ‘एटी सिक्स सेन्टिमिटरर्स’ले पायो ।
दर्शकको मतका आधारमा प्रदान गरिने अडियन्स च्वाइस अवार्ड ‘कम्लहरीः नेपाल्स स्टोलन चाइल्डहुड’ले पाएको छ । हिमाल एशोसिएशनको आयोजनामा पाँच दिन चलेको महोत्सवमा २० देशका ४७ फिल्म देखाइएको थियो ।
