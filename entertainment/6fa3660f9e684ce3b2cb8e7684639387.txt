​छोराछोरीलाई बाआमाको सन्देश ‘म छहारी हुँ’ (भिडियोसहित)

काठमाडौं, कात्तिक १७ – वृद्ध बाआमाको सहारा हुन् छोराछोरी । तर सबै बाआमा त्यस्ता भाग्यमानी हुदैनन् । बुढेसकालमा आफ्ना सन्ततीको माया पाउनुको साटो अहिले पनि धेरै बुढाबुढी छोराछोरीको रुखो व्यवहार खप्न बाध्य छन् ।
यस्तै भाव बोल्ने गीतको भिडियो सार्वजनिक भएको छ । डा. भोला रिजालको शब्दमा विपी वाग्लेले स्वर दिएको ‘म छहारी हुँ तिम्रो’ बोलको गीत सार्वजनिक भएको हो ।
गीतमा वृद्ध बाआमा आफ्नै सन्ततीबाट मानसिक रुपमा पीडित भएको वास्तविकता समेटिएको छ । बाआमालाई आफ्नो जीवनको उज्यालो किरणका रुपमा लिनुको साटो बोझका रुपमा लिने छोराछोरीलाई गीतका चोटिला शब्दले आमाबुवाको प्रेरणा, समर्पण, लगानी, आशा र भरोसा बुझाउन खोजेका छन् । 
भिडियोमा टीका पहारी, सरिता गिरी र बाल कलाकार अनुभव रेग्मीलगायतको अभिनय छ ।
