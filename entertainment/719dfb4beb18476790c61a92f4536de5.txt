ओस्कार अवार्ड वितरण चल्दै

काठमाडौं, फागुन १७ – हलिउड चलचित्रको सबै भन्दा ठूलो र सम्मानित एकेडेमि अवार्डको ८८ औं संस्करण अहिले भइरहेको छ । सामान्यतया ओस्कार अवार्डका नामले चिनिने अवार्ड वितरण कार्यक्रम अमेरिका लस एन्जल्सको हलिउडमा रहेको डोल्बी थिएटरमा भइरहेको छ ।
यस अवसरमा विभिन्न २४ विधामा अवार्ड प्रदान गरिने छ । अवार्ड कार्यक्रमका लागि विश्वभरबाट कलाकार हलिउड पुगेका छन् । यसवर्ष अभिनेता लियोनार्डो डिक्याप्रियोले अभिनय गरेको चलचित्र द रेभेनान्ट सबै भन्दा धेरै १२ विधामा मनोनयनमा परेको छ । ओस्कारमा वितरण गरिने एउटा ट्रफी बनाउन चार सय अमेरिकी डलर खर्च भएको छ ।
