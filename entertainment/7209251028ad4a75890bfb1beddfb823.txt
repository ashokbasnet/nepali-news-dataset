अमिताभ बच्चन र आमिर खान सहभागी सांस्कृतिक कार्यक्रमको मञ्चमा आगलागी

फागुन ३ – भारत मुम्बइको गिरगाउँमा चलिरहेको मेक इन इन्डिया विक अन्तर्गत सांस्कृतिक कार्यक्रम भइरहेका बेला मञ्चमा आगलागी भएको छ । आइतबार बेलुका महाराष्ट्र रजनी नामक सांस्कृतिक कार्यक्रम सुरु भएको केही बेरपछि नै मञ्चामा आगो लागेको हो । आगलागीका कारण मञ्च पूर्ण रुपमा नष्ट भएको छ । तर मानवीय क्षति भने नभएको भारतीय सञ्चार माध्यमले जनाएका छन् ।
महाराष्ट्रका मुख्य मन्त्री देवेन्द्र फडनविस तथा बलिउड अभिनेता अभिताभ बच्चन, आमिर खान तथा अभिनेत्री कटरिना कैफ पनि कार्यक्रममा उपस्थित थिए । आगगाली भएका बेला मञ्चमा झण्डै ५० जना कलाकारले लावणी नृत्य प्रस्तुत गरिरहेका थिए । एक घण्टा भत्रि आगो नियन्त्रणमा लिएको भएपनि झण्डै पाँच करोडको लागतमा बनेको मञ्च भने पूर्णरुपमा नष्ट भएको छ । आगलागी हुन केही अघि मात्रै अमिताभ बच्चन, हेमा मालिनी र प्रसुन जोशीले आफ्नो प्रस्तुती देखाएका थिए ।
आगलागीका बेला सबै कलाकार मञ्चसँग रहेको विशिष्ट कक्षमा थिए । आगलागी सुरु भए लगतै अभिता बच्चन, आमिर खान, हेमा मालिनी, कटरिना कैफसहितका कलाकारलाई सुरक्षित रुपमा बाहिर निकालिएको थियो । 
– एजेन्सीको सहयोगमा
