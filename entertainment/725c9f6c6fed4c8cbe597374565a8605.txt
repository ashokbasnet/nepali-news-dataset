हेटौंडामा ७ देशका कलाकार (तस्बिरसहित)

हरि हुमागाईं/उज्यालो ।  हेटौंडा, फागुन १७ - हेटौंडमा भएको सातौं अन्तराष्ट्रिय लोक सांस्कृतिक मेलामा नेपालसहित ७ देशका कलाकारले आ आफ्ना देशका गीतहरु प्रस्तुत गरेका छन् ।
राष्ट्रिय लोक तथा दोहोरी गीत प्रतिष्ठान नेपालको आयोजनामा भएको लोक सांस्कृतिक मेलामा सात देशका कलाकारहरुले आफ्नै देशको भेषभुषामा सजिएर आफ्नै देशको लोक गीतहरु गाएर हेटौंडाको शिद्धार्थ उच्च माबिको प्रांगणमा दर्शकहरुलाई मनोरञ्जन दिलाएका थिए ।
लोक सांस्कृतिक मेलाको अवसरमा नेपाल, बंगलादेश, जर्मनी, ईन्डोनेसिया, ईजरायल, कोरिया, श्रीलंकाका एकसय ५० जना कलाकारहरुको सहभागिता रहेको थियो । उनीहरुले आफ्नै देशको लोक संस्कृतिहरुको जगेर्ना गर्दै गीत र नृत्य प्रस्तुत गरेका थिए ।
कार्यक्रमको उदघाटन गर्दै राप्रपा नेपालका अध्यक्ष कमल थापाले देशविदेशका कलाकारबीच भाईचाराको विकास गर्नका लागि यो लोक सांस्कृतिक मेलाले महत्वपुर्ण भूमिका खेल्ने बताउनुभयो । कार्यक्रमको उदघाटन अघि हेटौंडा बजारमा सातवटै देशका कलाकारहरुले गीत र नाचसहित परिक्रमा गरेका थिए ।
कार्यक्रमका केही तस्बिरहरु :
