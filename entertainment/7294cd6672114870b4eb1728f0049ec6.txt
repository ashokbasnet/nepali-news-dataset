राजेश हमाल कतारमा

दिपक पुडासैनी/ दोहा , बैशाख २ - नेपाली चलचित्र क्षेत्रमा अढाई दशक अघिदेखि एकछत्र राज गर्दै आइरहेका महानायक राजेश हमाल कतार पुगेका छन् । आगामी १७ अप्रिल शुक्रबार सनैयाको ग्रयाण्ड मल नजिककोे वेस्टइन्ड पार्कमा आयोजना हुने नेपाली नयाँ बर्ष धमाकामा आफ्नो प्रस्तुति पस्कन हमाल कतार आइपुगेका हुन् । यो उनको चौथो कतार भ्रमण हो । यसअघि हमाल मल अफ एसियाको उद्घाटनका लागी गएको बर्ष अक्टोबरमा दोहा पुगेका थिए । ‘यस पटकको कार्यक्रम बिशेष र ऐतिहांसिक हुनेछ साथै मेरो प्रस्तुतिको पनि मेरा दर्शकले बेग्ले मजा लिन पाउनु हुनेछ ।’ बिमानस्थलमा हमालले छोटो प्रतिक्रियामा दिदै भने ।
बक्स अफ ईभेन्ट कम्पनीले प्रस्तुत गर्न लागेको नेपाली नयाँ बर्ष धमाकालाई कार्यक्रमलाई अल जमान एक्सचेन्ज र भिजन गुप्रले आयोजना गरेका हुन् । शुक्रबारका दिन दिउँसो साढे चार बजेबाट सुरु हुने कार्यक्रमका लागि दुई बजेबाट नै प्रवेश खुल्ला गरिने आयोजकले जानकारी दिएका छन् । कार्यक्रमको टिकटदर क्रमशः कतारी रियाल २०५ , १५५ , १०५ , ७५, ५५, ४५ रहेको छ । 
अप्रिल १५ तारिख ३ बजे हुने कार्यक्रमका लागि नेपालबाट १ दर्जन भन्दा बढी राष्ट्रिय कलाकारहरु कतार आउँदै छन् । कार्यक्रमका लागि चर्चित गायक राजेश पायल राई, नायिकाहरु  प्रियङ्का कार्की र सुस्मा कार्की, गायिकाहरु ईन्दिरा जोशी र सिमा संग्रौला  हास्य कलाकार विल्सम विक्रम राई (तक्मे बुढा), मिस नेपाल तथा नायिका माल्भिका सुब्बा, भोजपुरी र मैथिली नृत्यकार डोली सरकार  र गायिका सुनिता शाह, भोजपुरी मैथिली र हिन्दी गायक आभाष लाभ, लोकदोहोरी गायक मिलन लामा र गायिका चन्दा अर्याल, नृत्य निर्देशक  मोडल तथा नृत्यकार शंकर बिसी, नृत्यकार रश्मी तामाङ्ग साथै कार्यक्रम संयोजक नविन लामा कतार आउँदैछन् ।
