साहित्यकार ढकालको स्मृति

काठमाडौ, फागुन १ – साहित्यकार घनश्याम ढकालको स्मृतिमा अखिल नेपाल लेखक संघले मंगलबार काठमाडौमा कार्यक्रम गरेको छ ।

कार्यक्रममा एकीकृत नेकपा माओवादीका अध्यक्ष पुष्पकमल दाहाल प्रचण्डले ढकालको योगदान महत्वपूर्ण भएको भन्दै उहाँको योगदानको कदर गर्ने बताउनुभयो ।

प्रचण्डले ढकालको रचनालाई विश्वविद्यालयको पाठ्यक्रममा समावेश गर्न पहल थाल्ने प्रतिबद्धता पनि जनाउनुभयो । गएको वर्ष फागुन १ गते काठमाडौ प्रदर्शनीमार्गमा भएको मोटरसाइकल दुर्घटनामा ढकालको निधन भएको थियो ।

ढकाल नेपाल लेखक संघ तथा प्रगतिशील लेखक संघका अध्यक्ष समेत हुनुहुन्थ्यो । ढकाल, २०३१ सालदेखि कम्यूनिष्ट पार्टीमा आबद्ध हुनुहुन्थ्यो ।
