मायाको संसार बस्दा नबस्दै उजाडियो (भिडियोसहित)

काठमाडौं, भदौ ११ – मायाको संसार बस्दा नबस्दै उजाडिन्छ, तब के होला हालत ? यस्तै भएको छ, मोडल पवन भट्टराईलाई । भट्टराईलाई पहिलो गासमै ढुंगो लागेको छ । 
कार दुर्घटनामा गम्भीर घाइते भएकी प्रेमिकालाई बचाउन हर प्रयत्न गर्ने भट्टराईले अन्तत आफ्नै आँखा गुमाउँछन् ।आँखामा चोट लागेकी प्रेमिकालाई उज्यालो दिन उनले आँखा दान गर्छन् । तर प्रेमीको आँखा पाएकी प्रमिकाले उनलाई वास्तै गर्दिनन् । जीवनका अर्कै केटाको प्रवेश गरेपछि प्रेमिकाले भट्टराईलाई चटक्कै बिर्सिन्छिन् । 

यो दृश्य हो घायल चरी एल्बमको शीर्ष गीतको । यो गीतको म्यूजिक भिडियोमा सञ्चारकर्मीसमेत रहेका पवन भट्टराईले अभिनय गरेका छन् । विकास संगम राईको रचना र स्वरमा रहेको गीतमा साजन राईको संगीत छ ।
