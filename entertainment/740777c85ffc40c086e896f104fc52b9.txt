‘प्रेमगीत–२’ का लागि घण्टौं ध्यान, यस्तो बन्यो प्रदिप खड्काको ज्यान

काठमाडौं, फागुन १८ – चलचित्र ‘प्रेम गीत–२’ मा आफ्नो लुक्सलाई केही फरक र थप आकर्षक देखाउनको लागि अभिनेता प्रदीप खड्का अहिले व्यायामशालामा पसिना बगाइरहेका छन् । उनी अहिले घण्टौं व्यायामशालामा बिताइरहेका छन् भने खानपिनमा पनि केही बदलाव ल्याएका छन् । उनी पहिले भन्दा आकर्षक देखिन थालेका छन् जुन कुरा मंगलबार उनले ईन्स्टाग्राममा सेयर गरेका तस्बिरले प्रमाणित गरिदिएका छन् । तस्बिरमा उनका बाइसेप, चेस्ट र एप्सहरु छुट्टिँदै गएको देख्न सकिन्छ ।
 उनले ज्यान बनाउनका लागि लिएको दुई महिने समय अझै बाँकी भएका कारण उनको लुक्स थप आकर्षक देखिने पक्का छ । सिनेमाको आधा भन्दा धेरै छायांकन सकिएपछि प्रदीपले ज्यान बनाउनकै लागि दुई महिनाको ब्रेक लिएका छन् । प्रदीप  आफ्नो शरीर सुगठित बनाएर छायांकनमा फर्किने छन् । प्रदीपले ज्यान बनाइसकेपछि सिनेमामा समावेश द्वन्द्वका दृश्यहरु छायांकन हुनेछन् । सन्तोष सेनले निर्माण गरेको यो सिनेमालाई रामशरण पाठकले निर्देशन गरिरहेका छन् ।  सिनेमाको म्यानमार,  थाइल्याण्ड र नेपालको काठमाडौं, पोखरा, सुर्खेत, लुम्बिनी, दैलेख कालिकोट जुम्ला र मुगुको रारातालमा छायांकन भइसकेको छ ।
‘प्रेम गीत–२’ मा  प्रदीप खड्का, अश्लेसा ठकुरी, श्रद्धा प्रसाईँ, राजाराम पौड्याल, कविता रेग्मी, कुमार कार्की, कैलाश कटुवाल,  प्रशान्त घिमिरे लगायतको अभिनय देख्न पाइने छ । 
उज्यालो र forseenetwork.com को सहकार्य
