ख्रोक्रो सारंगी बोकेर डुले हरिवंश ? (हेरौं भिडियो)

काठमाडौं, चैत २८ -
म त खोक्रो सारंगी, गीत गाउँछु रंगी बिरंगी भाका ल्याउँछु नवै तरंगी,
ब्यथा गाउँछु सबैको म त सारंगी म त खोक्रो सारंगी, गीत गाउँछु रंगी बिरंगी
हास्य कलाकार हरिबंश आचार्यको आवाजमा सजिएको नयाँ गीत युट्युबाट सार्वजनिक गरिएको छ । प्रेमराजा महतको संगीत र शब्दमा तयार पारिएको गीतमा हरिवंशले आवाज दिएका छन् । रुविन गन्धर्वको साथमा दुई बालिकाहरु लिएर उनी विभिन्न ठाँउहरुमा घुमी घुमी गीत गाएको भिडियोमा देख्न पाईन्छ । साथमा मेरी बास्सैका फर्सीलालले पनि कम्मर मर्काएका छन् ।
गीतको भिडियोमा हरिबंश एकैछिनमा बैदेशिक रोजगार विभाग तिनकुने पुगेर विदेशिन लागेको नेपाली दाजुभाईहरुको भाका बोल्न पनि भ्याएकै छन, ठमेलमा पुगेर विदेशीहरुसँग नाच्न पनि भ्याएकै छ । घरि उनी सिंहदरबार अघि गीत गाउँछन, घरि संविधान सभा भवन अघि पुगेर आफ्नो भाका सुनाउछन् । सारंगी बोकेर उनले आफ्नो गीत मात्रै सुनाएनन्, सामाजिक सचेतनका कुराहरुलाई पनि गीति मन्त्र बनाए ।
‘नेताज्यु आई एम सरी, कुन देशको जालमा परि रोप्यौ बिऊ जाती पाती,
पीर लागि पोल्छ छाती राजनीतिको भएन निकास,
कहिले गर्छौ देशको बिकास सबै भन्छन आफ्नो प्रदेश,
बिर्सिएलान नेपाल देश यस्तै यस्तै पीर ब्यथा,
नेपालको दुखी कथा गाउँदै हिड्छु, माया लाँउदै हिड्छु
दुरुस्तै चरित्रमा डुब्न सक्ने खुबी भएका कलाकार हरिवंश आचार्यले गाईनेको चरित्र उठान गरि सारा नेपालीको कुरा सारंगीको माध्यमबाट बोलेका छन् । भिडियोलाई दिपेन्द्र खनियाँ र प्रदिप भट्टराईले मिलेर निर्देशन गरेका हुन् ।
गीतको भिडियो हेर्नुहोस :
