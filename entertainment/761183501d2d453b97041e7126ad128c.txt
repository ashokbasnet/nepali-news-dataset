भ्यालेन्टाइनमा निखिल जेठीतिर, निता एक्लै : यस्तो छ कलाकारको भ्यालेन्टाइन डे

काठमाडौं, फागुन ३ – फेब्रअरी १४ अर्थात प्रेम दिवस । प्रेम दिवस नेपालमा पनि मनाउन थालिएको छ । पे्रमिल कुराकानीसँगै आफ्ना प्रेमी प्रेमीकालाई उपहार दिएर प्रेम जोडीहरुका लागि विशेष बन्ने गरेको छ प्रेम दिवस अर्थात भ्यालेन्टाइन डे । 
प्रेम दिवसमा कलाकारको पनि सामाजिक सञ्जालबाट शुभकामना दिएका छन् । प्रेम दिवसको दिन केही कलाकारहरुले आफ्नो विषेश व्यक्तिसँगको प्रेमलाई पनि सार्वजनिक गरेका छन् । कोही साथीभाइसँंग रमाउँदै छन् भने कोहीले मन्दिरमा पूजाआजा गरेर मनाएको कुरा सामाजिक सञ्जालबाट जानकारी दिएका छन् । सामाजिक सञ्जालमा कलाकारको भ्यालेन्टाइन कस्तो छ त ? 
भ्यालेन्टाइनमा निखिल जेठीतिर
नेपाली चलचित्र उद्योगमा ६ वर्षको ग्यापपछि कमब्याक गरेका नायक निखिल उप्रेती यो वर्षको भ्यालेन्टाइनमा जेठी बुढी कोपीलासँग देखिए । भ्यालेन्टाइनको शुभकामना दिँदै निखिलकी जेठी बुढी कोपीलाले सामाजिक सञ्जाल फेसबुकमा एक तस्बिर सेयर गरेकी छिन् जसमा निखिल पनि छन् ।  
संचिता लुईटेलसँग चलचित्र क्षेत्रमा काम गर्दा निखिलले दोश्रो प्रेम विवाह गरेका हुन् । निखिल संचितासँगको प्रेम विवाहकै कारण चलचित्र क्षेत्रबाट पछि हट्नु परेको थियो । केही समयको ग्यापपछि भने उनीहरु दुवैले कमब्याक गरिसकेका छन् । निखिल अहिले चलचित्रको छायाँकनमै व्यस्त रहेका छन् भने संचीता पनि बालबच्चाको स्याहार र चलचित्रकैै काममा व्यस्त छिन् । यो जोडीले मिडियासँग एकअर्काको बरोमा खासै खुलेर कुरा भने गर्ने गरेको छैन । 
प्रेमदिवस अनि भगवानको दर्शन 
कलाकाहरुको फेसबुकमा प्रेम दिवसको शुभकामना दिने क्रममा नायिका रेखा थापा पनि पछि परेकी छैनन् । उनले यो वर्ष अन्य वर्षको भन्दा फरक तरिकाले प्रेम दिवस मनाएकी छिन् । चलचित्रमा नायिका भन्दा पनि नायकको रुपमा हेरिने रेखाले यो वर्ष पशुपतिनाथको मन्दिर र बौद्ध मन्दिरमा पूजा गरेर प्रेम दिवस मनाएकी छिन् । पछिल्लो समय राजनीतिमा पनि सक्रिय रेखाले मन्दिरमा खिचिएको फोटोलाई पोस्ट गर्दे प्रेम दिवसको अवसरमा यस्तो लेखिन् । 
प्रियंका कार्कीको प्रेम दिवस पाल्पाको रानी महलमा
नायिका प्रियंका कार्की अहिले पाल्पामा छिन् । उनी चलचित्र ‘वटरफ्लाई’को छायाँकनको क्रममा पाल्पामा पुगेकी हुन् । उनी अहिले पाल्पामा नै छायाँकनमा व्यस्त भएको भन्दै आफ्नो प्रेम दिवस पाल्पामा भएको पनि बताएकी छिन् । सामाजिक सञ्जालमा स्टेटस् लेख्दै उनले नेपाली चलचित्र उद्योगमा ४ वर्षको समय देखि आफूलाई राम्रो भएको भन्दै आफुू धेरै खुशी भएको पनि बताएकी छिन्  । 
गायक हिमाल सागर 
गायक हिमाल सागरले पनि सामाजिक सञ्जाल फेसबुक मार्फत प्रेम दिवसको शुभकामना दिएका छन् । व्यवसायिक रुपमा निकै सफल गायक हिमाल गायन क्षेत्रमा उतिकै व्यस्त पनि छन् । विभिन्न स्टेज कार्यक्रम र नयाँ गीत ल्याउने तयारीमा रहेका हिमालले पनि यसरी शुभकामना दिए ।
धुर्मुस सुन्तलीको प्रेम 
हाँस्य कलाकार सिताराम कट्टेल र कुञ्जना घिमिरेले पनि सामाजिक सञ्जाल फेसबुकमार्फत सबैलाई  शुभकामना दिएका छन् । कुञ्जना घिमिरेले आफु र श्रीमान सिताराम कट्टेलको तस्वीर सेयर गर्दै र शुभकामनाव्यक्त गरेकी छिन् । लामो समय हाँस्यव्यङ्ग्य क्षेत्रमा काम गर्दै आएको यो जोडी अहिले तेश्रो   मुसहर वस्ती निर्माणमा लागेको छ । 
हाँस्य कलाकार जितु भन्छन् रुनु नपरोस्
हाँस्य कलाकार जितु नेपालले त झन श्रीमती अनि छोरा छोरीसँगको एक तस्बिर सेयर गर्दै सबसबैलाई  स्वच्छ र साँचो माया गर्नको लागि पनि अनुरोध गरेका छन् । 
बाघसँग निता
गतवर्ष प्रेमी आमेष भण्डारीसँग खुलेरै प्रेम दिवस मनाएकी निता भने यो वर्ष भने एक्लै छिन् । उनले यो वर्षको प्रेम दिवसको दिनभने बाघसँग मनाएकी छिन् । लामो समयसम्म प्रेममा रहेको निता र आमेषको जोडी छुटे पनि दुबै जना चलचित्र क्षेत्रमा व्यस्त छन् । 
निर्देशक दीपा श्री निरौला
चलचित्र छक्का पञ्जाकी निर्देशक दीपा श्री निरौलाले पनि सामाजिक सञ्जालबाट प्रेम दिवसको शुभकामना दिएकी छिन् । उनले आफ्नो फोटो र भ्यालेन्टाईन डेको कार्ड राख्दै माया गर्ने मन र स्वस्थ्य रहनु पर्ने तन भन्दै सबैलाई शुभकामना दिएकी छिन् ।
वर्षा आफ्नो प्रेमीसँग
नायिका वर्षा राउत खुलेरै प्रेम गर्ने नायिकामा पर्छिन् । उनी अहिले संजोग कोइरालाको प्रेममा छिन् । चलचित्र क्षेत्रमा सक्रिय यो प्रेम जोडी आफूलाई खुलेरै प्रेम गर्ने जोडीको रुपमा चिनाउन चाहन्छन् । लामो समयदेखि प्रेम सम्बन्धमा रहेका संजोग र वर्षाले पनि सामाजिक सञ्जालमार्फत शुभकामना दिएका छन् ।
केकी अधिकारी 
चलचित्र क्षेत्रमा व्यस्त रहेकी नायिका केकी अधिकारीले पनि प्रेम दिवसको शुभकामना दिएकी छिन् । केकी चलचित्र क्षेत्रमा राम्रो अभिनय गर्ने नायिकामा पर्छिन् । प्रेम दिवसको अवसरमा केकीले भर्खरै मात्र रिलिज भएको चलचित्र ‘लभ सासा’को पोस्टर राख्र्दै सबैलाई शुभकामना दिएकी हुन् । 
उज्यालो र forseenetwork.com को सहकार्य
