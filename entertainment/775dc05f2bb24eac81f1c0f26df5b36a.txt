अदालतमा सलमानको बयान ‘रक्सी पनि खाएको थिइन, गाडी पनि चलाएको थिइन’

चैत १३ – १३ वर्ष अघि दिल्लीमा भएको दुर्घटनाका विषयमा बलिउड अभिनेता सलमान खानले शुक्रबार अदालतमा बयान दिएका छन् । सन् २००२ मा सलमानले चलाएको गाडीले सडकपेटीमा सुतिरहेका मानिसलाई ठक्कर दिएको आरोपमा उनी विरुद्ध हिट एण्ड रनको मुद्दा लागेको थियो ।
यही मुद्दा शुक्रबार सलमानले अदालत समक्ष बयान दिँदै घटना भएको दिन आफूले रक्सी पनि नखाएको र गाडी पनि नचलाएको बताएका छन् । सरकारी वकिलका अनुसार सलमानले बयानका क्रममा घटना भएको बेला आफ्ना ड्राइभर अशोक सिंहले गाडी चलाएको तर उनले पनि रक्सी भने नखाएको दाबी गरेका छन् । सलमानले आफू घटनापछि भागेको भन्ने आरोप समेत झुटो भएको अदालत समक्ष बताएका छन् ।
अदालतले अब आउँदो सोमबारका लागि अर्को सुनुवाइ तोकेको छ । सन् २००२ को सेप्टेम्बर २८ तारिखका दिन होटलबाट निस्कने क्रममा सडक पेटिमा सुतिरहेका मानिसलाई सलमानको गाडीले कुल्चिँदा एक जनाको ज्यान गएको थियो भने अन्य ४ जना घाईते भएका थिए । सलमान विरुद्धको आरोप प्रमाणित भए १० वर्षसम्मको जेल सजाय हुन सक्ने छ ।
– एजेन्सीको सहयोगमा
