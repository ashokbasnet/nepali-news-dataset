राजेश हमाल अब तेज हमाल बन्ने !

काठमाडौं, जेठ १४ - महानायक राजेश हमालले आफ्नो नाम फेरेर तेज हमाल बनाउन सक्ने बताएका छन् । बाबु बोगटीको एल्बम प्रायश्चित विमोचन समारोहमा चलचित्र निर्माता राजेश घतानीले आफ्नो प्रशंसा गरेपछि त्यसको जवाफमा राजेश हमालले आफूले नाम फेरेर तेज हमाल पनि राख्न सक्ने बताए ।
राजेश घतानीको असली नाम तेज घतानी हो । “घतानी जि राम्रो फिल्म बनाउनु हुन्छ, उहाँको फिल्ममा मैले खेल्ने मौका पनि पाएको छु, गीत पनि लेख्नु हुन्छ, बडो राम्रो बोल्नु हुन्छ, म उहाँबाट विस्तारै विस्तारै प्रभावित हुँदैछु,” हमालले भने “मैले नाम फेरेर तेज हमाल राखें भने आश्चर्य नमान्नु होला ।”
राजेशलाई यो भन्नका लागि घतानीले नै बाध्य पारेका हुन् । तर हमालले साच्चै नाम परिवर्तन गर्छन की घतानीलाई खुसी पार्न मात्र यस्तो भने त्यो चाहीँ भने हेर्न बाँकी नै छ ।
बाटो फराकिलोसहित सात वटा गीत रहेको एल्बम सामुहिक रुपमा बिमोचन समारोहमा पहिले घतानीले हमालको तारिफ गर्दै राजेश हमालकै नामबाट प्रेरित भएर आफूले नाम परिवर्तन गरेको बताएपछि त्यसको जवाफमा राजेशले आफूले पनि नाम परिवर्तन गरेर तेज राख्न सक्ने बताएका हुन् ।
राजेश हमालले यस्तो घोषणा गरिसक्दा कार्यक्रममा उपस्थित भएका सबै हाँसे । ‘पछिल्लो समयमा हास्य व्यङ्ग्यात्मक फिल्म हात लाग्यो शुन्यमा अभिनय गरेका राजेशले फिल्मपछि कमेडीमा स्कोप देख्न थाले र मान्छे हसाँउन थाले की,’ कार्यक्रममा सहभागि एक जना टिप्पणी गर्दै थिए ।
