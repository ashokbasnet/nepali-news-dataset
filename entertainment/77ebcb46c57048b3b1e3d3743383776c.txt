बसन्ता प्रकृतिको ‘हेरी तिम्रो नजरमा’ (भिडियोसहित)

काठमाडौं, फागुन ५ – गायिका बसन्ता प्रकृतिको नयाँ गीतको म्युजिक भिडियो सार्वजनिक भएको छ । ‘मनमा’ एल्बममा रहेको ‘हेरी तिम्रो नजरमा’ गीतको म्युजिक भिडियो सार्वजनिक भएको छ । म्युजिक भिडियोमा नायिका केकी अधिकारीको अभिनय छ ।

केकीलाई निकित बिकेले साथ दिएका छन् । अर्जुन अधिकारीको निर्देशन रहेको म्युजिक भिडियोको कोरियोग्राफी सुरेन बस्यालले गरेका हुन् । गीतमा दीपक कौडिन्याको शब्द छ भने चण्डिप्रसाद काफ्लेले संगीत भरेका छन् । हरि हुमागाईले छायांकन गरेको भिडियोको सम्पादन निशान घिमिरेले गरेका हुन् ।
