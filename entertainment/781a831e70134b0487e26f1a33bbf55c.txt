कसले जिते लोकदोहोरीको चुनाब ?

सूर्यकुमार क्षेत्री/उज्यालो
सुर्खेत, असोज १५ – राष्ट्रिय लोक तथा दोहोरी गीत प्रतिष्ठानको पाँचौ महाधिवेशनले चन्द्र शर्माको अध्यक्षतामा २१ सदस्यीय नयाँ कार्यसमिति निर्वाचित गरेको छ ।
सुर्खेतको वीरेन्द्रनगरमा भएको महाधिवेशनमा मंगलबार भएको मतगणना अुनसार  शर्मा ७ सय ९१ मत ल्याएर अध्यक्षमा विजयी भएका हुन् । उनका प्रतिद्वन्द्वी विष्णु खत्रीले ४ सय ११ मत पाए ।
त्यसैगरी बरिष्ठ उपाध्यक्षमा बद्री पंगेनी १ हजार ८६ मत ल्याएर विजयी भए । उनका प्रतिद्वन्द्वी कृष्ण देबकोटाले १ सय १९ मत पाए ।
प्रथम उपाध्यक्षमा टीकाराम चपाइँ ७ सय १६ मत ल्याएर विजयी भए भने द्वितीय उपाध्यक्षमा विजयी विमलराज क्षेत्री ६ सय ४३ मत ल्याए । चपाइँले ५ सय ३१ मत ल्याएका ऋषिलाल श्रेष्ठलाई हराएका हुन् भने क्षेत्रीले ५ सय ५५ मत ल्याएकी पार्वती जिसीलाई हराएका हुन् । महासचिवमा रमेश बिजीले शान्ता न्यौपानेलाई हराए । बिजीले ७ सय ७० र न्यौपानेले ४ सय ७ मत पाएका थिए ।
त्यस्तै सचिवमा पशुपति शर्मा र सिरिष देवकोटा विजयी भए । शर्माले ८ सय २१ र देबकोटाले ४ सय ८० मत पाए । कोषाध्यक्षमा रिता थापा ६ सय ६९ मत ल्याएर विजयी भइन् भने सह कोषाध्यक्षमा विजयी दिपक खड्काले ७ सय ११ मत ल्याए ।
खुलातर्फका सदस्यमा रामजी खाँण १००९, शंकर बिसी ९०६, खुमन अधिकारी ८३१, राजु गुरुङ ८०८, चोलेन्द्र पौडेल ७९४, कुलेन्द्र विश्वकर्मा ७७७, पुश्कल शर्मा ६३१, तारापति सुवेदी ६२७, हरि थापा ६१४, हुम गैरे ५९२ विजयी भए ।
महिला सदस्यमा टीका पुन १०६७, राधिका हमाल ९६७, रमिला न्यौपाने ८६३ र जमुना राना ८३४ मत ल्याएर विजयी भए । महाधिवेशनमा करिब १७ सय जना प्रतिनिधि सहभागी भएका थिए ।
