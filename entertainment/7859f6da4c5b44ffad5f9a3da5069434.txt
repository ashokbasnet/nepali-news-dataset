गीतकार योञ्जनको ‘अजम्बरी’ सार्वजनिक

काठमाडौं, मंसिर ४ – गीतकार दिलिप योञ्जन तामाङको एकल एल्बम अजम्बरी सार्वजनिक भएको छ । गीतकार दिलिप योञ्जनको तेस्रो एकल संग्रह गीतकार डा. कृष्णहरि बराल, संगीतकार संघका अध्यक्ष संगीतकार लक्ष्मण शेष, गजलकार विपिन किरण, गीतकार योञ्जनका दाई अमृत योञ्जन र सञ्चाकर्मी एर्व म्युजिक जोयका प्रबन्ध निदेर्शक मनोज बिष्टले एल्बम विमोचन गर्नुभएको हो । अजम्बरीमा ६ वटा गीत छन् ।

गीतहरु प्रमोद खरेल, अञ्जु पन्त, बानिका प्रधान, निखिल थापा, हिमाल सार र राजेश पायल राईले गाएका छन् । म्युजिक जोयले बजार व्यवस्थापन गरेको एल्बमका गीतमा विभिन्न मानवीय भाव समेटिएको छ ।
