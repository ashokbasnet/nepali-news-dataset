फरक कोणको नजरमा ५ नायिका : निशा रिसालु , प्रियंका नम्बर एक

काठमाडौं, माघ १६ – रंग पत्रकार अुनप भट्टराई फरक कोणको नामबाट परिचित हुनुहन्छ । उहाँ आफ्ना विचार प्रस्ट राख्ने र कलाकार सामु सिधा प्रश्न राख्ने गर्नुहुन्छ । यहि कारण उहाँ बेलाबेलामा विवादमा पनि पर्नुहुन्छ । उहाँको  नायिका निशा अधिकारीसँगको विवाद एकताका निकै चर्चामा  थियो । उहाँलाई सकारात्मक भन्दा पनि नकारात्मक दृष्टिकोण भएको पत्रकार भन्ने आरोपहरु प्नि लाग्दै आएका छन् । यद्यपी उहाँको लेख, समाचार कसैको प्रशंसा भन्दा आलोचनात्मक र स्पष्ट खालका हुन्छन् । उहाँले पछिल्लो समयमा धेरै कलाकारहरुको नजिक रहेर समाचार र अन्तर्वार्ता गरेका छन् । उहाँले नेपाली सिनेमाका ५ नायिकाहरुलाई यसरी बुझ्ने गर्नुभएको छ । 
रेखा थापा 
अुनप भट्राई नायिका रेखा थापालाई नायिका भन्दा पनि हिरो भन्न रुचाउँछन् । हिरो भएकै कारण चलचित्र क्षेत्रमा आएको १५ वर्ष सम्म कुनै पनि नायिकाले रेखाको ठाँउ लिन नसकेको अुनपको बुझाई रहेको छ । अहिलेको समयमा नायिका प्रियंका कार्की नम्बर १ नायिका भए पनि रेखा थापालाई कुनै नायिकाले पनि जित्न नसकेको उहाँ बताउनुहुन्छ । प्रियंका अहिलेको समयको नम्बर १ नायिका हुन भने रेखा एक दश देखिको १ नम्बर नायिका भएको उहाँको दाबी छ । अहिलेसम्म रेखाको स्थान लिन सक्ने कुनै पनि नायिका नभएको उहाँले तर्क पेश गर्नुभयो ।  
प्रियंका कार्की 
नायिका प्रियंका कार्की पछिल्लो समय दर्शकको मन जित्न सफल भएकी नायिका हुन । पत्रकार अनुप भट्ट्राईको नजरमा प्रियंका चलचित्र क्षेत्रलाई राम्रोसँग बुझेकी नायिकामा पर्छिन् । प्रियंका दर्शकले अहिले कस्तो कुरा खोजीरहेको छ, नेपालको चलचित्र बजारको अवस्था कस्तो छ ? भन्ने सबै विषयलाई राम्रो सँग बुझेकी नायिका भएको भन्दै प्रियंकामा भएको यो कुराको क्षमता अन्य नायिकामा नभएको भट्ट्राईको बुझाई छ । उनी निकै राम्रो डान्सर र जस्तो अवस्थामा पनि अभिनयमा डुब्न सक्ने नायिका भएको उहाँले बताउनुभयो । प्रियंका व्यवहारीक र व्यक्तिगत रुपमा निकै राम्रो भएकै कारण सफल भएको अनुपको बुझाई  छ ।
निशा अधिकारी 
नायिका निशा अधिकारी पत्रकार अनुप भट्टराईको नजरमा मार्केट अनुसार व्यवहारीक नभएकी नायिकामा पर्छिन् । तर उनले निशा राम्रो अभिनय क्षमता भएको नायिका भएको भन्दै तारिफ पनि गर्न भ्याए । चलचित्र व्यवसायको बारेमा राम्रोसँग थाहा छ ।तर मार्केट अनुसार व्यवहारीक हुन नसक्नु निशाको कमजोरी पक्ष भएको अनुपको धारणा छ  । अनुप भन्नुहुन्छ, ‘उनी सानो कुरामा पनि छिट्टै रिसाउने नायिका हुन् । निशाले रिसलाई काबुमा राख्न सक्ने हो भने चलचित्र क्षेत्रमा राम्रो गर्न सक्छिन् । निशाको समस्या भनेकै रिस हो रिस । ’
शिल्पा पोखरेल 
पत्रकार अनुपको नजरमा नायिका शिल्पा पोखरेल नेपाली चलचित्र क्षेत्रमा निकै संघर्ष गर्ने नायिकामा पर्छिन । यो समयमा शिल्पाको लागि छविको साथको एकदमै महत्व भएको मान्छन् उनी । छवि ओझा जस्तो देशकै राम्रो चलचित्र निर्माताको साथ पाउनु नै शिल्पाको सफलता सम्झन्छन् । शिल्पालाई फरक कोणको सुझाव पनि छ । त्यो हो, ‘ठूलो ब्यानरमा काम गर्दा गर्दै पनि अफर आएको चलचित्र छनोट गर्न नसक्नु तपाईँको कमजोरी हो । यसलाई सुधार गर्नुस् ।’ नायिका शिल्पा पोखरेलले व्यवसायिक रुपमा भन्दा पनि चलचित्रलाई रिलेशन, मित्रता र चिनजानको आधारमा चलचित्रमा काम गर्ने भएको कारणले उनको करिअरमा समस्या हुन सक्ने उहाँको बुझाई छ । 
साम्राज्ञी राज्य लक्ष्मी शाह 
नायिका  साम्राज्ञी राज्य लक्ष्मी शाहलाई अुनप प्रियंका कार्कीसँग जोड्न चाहन्छन् । व्यस्तता, प्रस्तुती र मार्केटको रुपमा हेर्ने हो भने पछिल्लो ४ वर्ष देखि प्रियंका नेपालको नम्बर १ नायिकामा पर्छिन् । यो कुराको क्षमता पत्रकार अनुपले नायिका साम्राज्ञी राज्य लक्ष्मी शाहमा देख्नुभएको छ । उनी निकै राम्रो नाच्न सक्ने नायिका भएको कुरा साम्राज्ञीको दोश्रो चलचित्र नायिका झरना थापाको पहिलो निर्देशन रहेको ‘ए मेरो हजुर २ ’को सुटिङबाट थाहा पाएका रहेछन् । अभिनय ड्रिम्स चलचित्रबाट देखिसकेको हुनाले चलचित्र क्षेत्रमा आएपछि साम्राज्ञीको हरेक व्यक्तिगत कुरा सार्वजनिक सम्पत्ति हुने भएको हुँदा उनको हरेक कुरालाई मिडियाले समाचार बनाउन खोज्छ त्यो कारणले आफ्नो हरेक कुराहरु सामाजिक सञ्जालमा सकेसम्म सार्वजनिक नगरेकै राम्रो हुने उहाँले बताउनुभयो । 
साम्राज्ञीले व्यक्तिगत कुरा सामाजिक सञ्जालमा सार्वजनिक गरेपछि मिडियाले समाचार बनाएको विषयमा प्रतिक्रिया दिँदा नरम भएर गर्न सुझाए । साम्राज्ञीले आफ्नो जन्म दिनको दिन एक यूवकसँगको फोटो सामाजिक सञ्जालमा सेयर गरेकी थिइन् । मिडियाले ती युवक साम्राज्ञीको प्रेमी भएको समाचार सार्वजनिक गर्दा साम्राज्ञी मिडियाँंग रिसाएकी थिइन् । 
उज्यालो  र forseenetwork.com को सहकार्य
