प्रिन्स बने बिग बोस सिजन ९ का विजेता

माघ १० – भारतीय टेलिभिजन रियालिटी शो बिग बोस सिजन ९ को उपाधि प्रिन्स नरुलाले जितेका छन् । उनले आफ्ना प्रतिद्वन्द्वी रोशेल राव, मन्दना करीमी र ऋषभ सिन्हालाई हराए । बिग बोस  सिजन ९ मा प्रिन्स पहिलो  नम्बरमा पर्न सफल भए भने ऋषभ दोस्रो, मन्दना तेस्रो र चौथो स्थानमा रोशेल रहे ।
शनिबार बेलुका भएको बिग बोसको ग्रेण्ड फिनाले विशेष बनाईएको थियो  । आफ्नो फिल्म ‘फितूर’को प्रमोसनका लागि गएकी पूर्व पे्रमी कट्रिना कैफसँग बिग बोसका उद्घोषक सलमान खानले मस्ती मजाक गरेका थिए ।
फाइनल प्रतियोगितामा टेलिभिजन सेलिब्रेटी सहित अरु रंगमञ्चका कलाकार पनि उपस्थित  थिए । हाँस्य कलाकार कृृृृष्णा अभिषेक र भारती सिंहको  रोचक र घोचक प्रस्तुतीले दर्शकले अझ मजा लिएका थिए । प्रतियोगितमा अहिले निकै चर्चामा रहेको ‘नागिन’ टेलिश्रृंखलाकी मुख्य अभिनेत्री मोनी रायले दमदार प्रस्तुती दिएकी थिइन भने ‘चक्रवर्ती अशोक सम्राट’का कलाकार सिद्धार्थ निगमले पनि प्रस्तुती देखाएका थिए ।
अक्टुबर ९ तारिखदेखि सुरु भएको प्रतियोगितामा २० जना प्रतिपस्र्धी थिए । त्यसमध्ये चार जना फाइनलमा पुगेका हुन् । बिग बोस सिजन ९ का विजेता प्रिन्सले ट्रफीको साथ ३५ लाख भारतीय रुपैयाँ पाएका छन् ।
यसपटकको बिग बोसमा बलिउडका दुई स्टार सलमान खान र साहरुख खान एकै साथ देखा परेका थिए । जसले दुई स्टारबिचको सम्बन्धमा कुनै खटपट छैन भन्ने दर्शकलाई दर्शाएको थियो । 
– एजेन्सीको सहयोगमा
