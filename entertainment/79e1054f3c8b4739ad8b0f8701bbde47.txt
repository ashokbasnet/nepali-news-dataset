एसएलसी प्रिन्सेजका सहभागीले देखाए ट्यालेन्ट (तस्विरसहित)

काठमाडौं, जेठ १५ – आगामी असार एक गते फाइनल हुने काठमाडौं वार्सा कलेज एसएलसी प्रिन्सेज २०१३ ट्यालेन्ट शोमा सहभागीहरुले विभिन्न चरणमा आफ्नो प्रस्तुति दिएका छन् ।
एसएलसी परीक्षा दिएर बसेका छात्राहरुले सहभागिता जनाउन पाउने प्रतियोगिताका सहभागी छात्राहरुको प्रतिभा उजागर, व्यक्तित्व विकास तथा उच्च शिक्षाको अध्ययनमा सहयोग गर्न यस्तो कार्यक्रम गरिएको आयोजक सिजन मिडियाले जनाएको छ ।
अ गेटवे फर हाइअर एजुकेशन एन्ड करिअर भन्ने नाराका साथ सुरु भएको कार्यक्रमका लागि छनोट भएका ४६ विद्यार्थीले बुधबार आफ्नो आन्तरिक प्रतिभा प्रस्तुत गरेका छन् ।
कार्यक्रममा सहभागिहरुले नृत्य, गायन, कविता प्रस्तुत, पेन्टिङलगायतका विधामा आफ्नो प्रतिभा देखाएका थिए । प्रतियोगीहरुले नारी सशक्तिकरणलगायतका विषयमा विभिन्न धारणा प्रस्तुत गरेका थिए ।
डेढ महिनाको अवधिमा उनीहरुले कोरियोग्राफी, स्टेज पर्फरमिङ, व्यक्तित्व विकास जस्ता विषयमा प्रशिक्षण समेत लिएका छन् । प्रतियोगीहरुलाई पौडी, शारारिक फिटनेश, फोटो सेसन व्यक्तित्व विकास सम्वन्धी प्रशिक्षणसमेत दिइएको छ ।
प्रतियोगिताका विजेताले एसएलसी प्रिन्सेजको ताज र उपाधिसहित ल्यापटप, प्रतियोगीतालाई प्रायोजन गर्ने कलेजहरुमा दश जोड २ शिक्षामा पूर्ण छात्रवृत्ति पाउने छन् ।
ट्यालेन्ट शोका केही तस्बिरहरु । तस्बिर सौजन्य : सिजन मिडिया
