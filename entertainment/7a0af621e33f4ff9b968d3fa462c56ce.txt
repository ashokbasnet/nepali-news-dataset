राष्ट्रिय सभागृहमा हाँसोको फोहोरा

काठमाडौं, साउन ३१ - गाईजात्राको अवसरमा अर्को हप्ता भदौ ५ गतेदेखि काठमाडौंको राष्ट्रिय सभागृहमा हाँसोको फोहोरा छुट्ने भएको छ ।
बिहीबार ललितपुरमा पत्रकार सम्मेलन गरी डाबर नेपालले भदौ ५ गतेदेखि १५ गतेसम्म हाजमोला झ्याइकुँटी, जय होसका साथमा हर्के हल्दार गाईजात्रा महोत्सव हुन लागेको जानकारी दिएको हो ।
‘अघिल्ला वर्षहरुभन्दा भव्य कार्यक्रम गर्ने तयारीमा छौं’ पत्रकार सम्मेलनमा कलाकार दमन रुपाखेतीले भन्नुभयो ‘पछिल्लो राजनीतिक र सामाजिक घटनाक्रमको प्रहसनले सबैलाई हँसाउनेछ ।’ महोत्सवमा रुपाखेतीसँगै संगम राई, खेम शर्मा, सुवास गजुरेल, रवि डंगोल, पूर्ण थापा,  विष्णु सापकोटा, राजा राजेन्द्र लगायतको प्रस्तुति रहनेछ ।
महोत्सवमा बिदाका दिनमा २ र अरु दिन एउटा कार्यक्रम गर्ने कलाकार राजा राजेन्द्रले जानकारी दिनुभयो ।
