मानवअधिकार अन्तराष्ट्रिय चलचित्र महोत्सव हुने

काठमाण्डौं, फागुन १०  - मानव अधिकार चलचित्र केन्द्रले फागुन ११ देखि १४ सम्म नेपाल मानव अधिकार अन्तराष्ट्रिय चलचित्र महोत्सव गर्ने भएको छ । महोत्वस नेपाल पर्यटन बोर्ड भृकुटीमण्डप काठमाण्डौंमा हुने छ ।

 

राष्ट्रिय मानव अधिकार आयोगका अध्यक्ष केदारनाथ उपाध्यायले ११ गते बिहीबार ११ बजे विना वि.क., विन्दु वि.क. र सुनिता नेपालीद्वारा निर्देशित चलचित्र कहिले सम्म? बाट महोत्सवको उद्घाटन गर्ने कार्यक्रम छ ।     

चार दिनसम्म चल्ने चलचित्र महोत्सवमा नेपाल लगायत अन्य देशका वर्तमान सन्दर्भको राष्ट्रिय र अन्तराष्ट्रिय मानव अधिकारका जल्दा बल्दा सवालमा बनेका १३ वटा शसक्त चलचित्रहरु प्रदर्शन गरिनेछन् । महोत्सवमा नेपालको ४ वटा र अन्य देशको ९ वटा चलचित्रहरु छनोटमा परेका केन्द्रले जनाएको छ ।
महोत्सवको तेस्रो दिन १३ गते पीस फिल्म फेस्टिबलकी निर्देशक निना स्ट्रीचबाट “शान्ति र मानव अधिकारका लागि चलचित्रको भूमिका” विषयक कार्यशाला आयोजना गरिने छ । यसले नेपालका मानव अधिकारको क्षेत्रमा काम गर्ने व्यक्तिहरु र चलचित्रकर्मीहरुका लागि सहयोगी हुने अपेक्षा गरिएको छ । नेपालमा पनि चलचित्रको माध्यमबाट मानव अधिकारको संरक्षण र संबद्र्धनका लागि क्रियाशिल रहन अब देखि प्रत्येक वर्षको फेब्ररी महिनामा महोत्सव आयोजना गरिने छ ।

नेपालको वर्तमान परिवेशमा मानवअधिकारको संरक्षण र सम्बद्र्धन महत्पूर्ण हदै गएको भन्दै केन्द्रले जातीय, वर्गगीय तथा लि¨ीक विभेदका सवालहरुलाई चलचित्रको माध्यमबाट जनमानसमा ल्याउ‘दा सामाजिक सद्भाव बढ्ने र अधिकार स्थापित गर्न पनि सहयोग पर्याउने जनाएको छ ।

अहिलेको डिजिटल प्रविधिको युगमा नेपालको कुनाकाप्चा जहॉ यातायात पुगेको छैन त्यस्तो ठाउका मानव अधिकारकार उल्लंघनका घटनाहरुलाई चलचित्रले बाहिर ल्याउन सम्भव भएको केन्द्रको दावी छ । यस्ता विषयमा बनेका चलचित्रहरुलाई प्रदर्शन र छलफलका लागि यो महोत्सव एउटा साझा मञ्च भएको छ र आगामी दिनमा यो अभियान देशका अन्य भागमा पनि विस्तार गरिने योजना रहेको केन्द्रले जनाएको छ ।
