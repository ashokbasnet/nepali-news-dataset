चलचित्र निर्माण नै ठप्प पारी चलचित्रकर्मी आन्दोलनमा

काठमाडौं, माघ १४ – चलचित्र विकास बोर्डमा राजनीति नियुक्ति भएको भन्दै कलाकारहरुले आजदेखि चलचित्र निर्माणका सबै काम ठप्प पारी आन्दोलन गर्ने भएका छन् । बोर्डको अध्यक्षमा अस्ति शुक्रबार सरकारले धमेन्द्र मरवैतालाई नियुक्त गरेपछि चलचित्रकर्मीहरु थप आक्रोशित भएका हुन् ।

बोर्डको अध्यक्षमा चलचित्रसंग सम्बन्धित र लामो समयदेखि चलचित्रमा काम गरेका व्यक्तिलाई बनाउनुपर्नेमा सरकारले राजनीति नियुक्ति गरेकाले अनिश्चितकालिन आन्दोलन गर्न लागेको उनीहरुले बताएका छन् ।

आज अध्यक्षमा नियुक्त भएका मरवैतालाई कार्यालय प्रवेशमा रोक लगाउने कलाकारहरुले बताएका छन् । यस्तै बोर्ड परिसरमा भईरहेको प्रर्दशन र अनसनका कार्यक्रमलाई पनि निरन्तरता दिने कलाकार बसुन्धरा भुषालले बताउनुभयो ।
