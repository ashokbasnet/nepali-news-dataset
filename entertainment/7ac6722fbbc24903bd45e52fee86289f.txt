कसले पाउला विन्ध्यबासिनी म्युजिक अवार्ड?

काठमाडौं, मंसिर १७ – विन्ध्यबासिनी म्युजिक अवार्ड २०६९ आज वितरण हुँदैछ । २८ विधामा वितरण हुने अवार्डका लागि हरेक विधामा पाँचपाँच वटा गीतसंगीत तथा श्रष्टा मनोनयनमा छन् ।  

 

सर्वोत्कृष्ट गीत, सुगम संगीत गायक, गायिका, सर्वोकृष्ट संगीत (सुगम संगीत), सर्वोत्कृष्ट म्युजिक कम्पनी, ध्वनि मुद्रण, म्युजिक भिडियो एडिटर, म्युजिक भिडियो छायाकार, लोकदोहारी भिडियो निर्देशक, संगीत संयोजक, राष्ट्रिय भावनाले ओतप्रोत गीत, पाश्र्व गायन (महिला र पुरुष), चलचित्र गीतकार, लोकदोहोरी गीत, लोकदोहोरी रचना, लोकदोहोरी  भाका आदि विधामा पुरस्कृत गरिने कम्पनीले जनाएको छ ।

कार्यक्रममा वरिष्ठ गीतकार किरण खरेललाई ५१ हजार १ सय ५१ रुपैयाँ राशी रहेको भक्तराज आर्चाय संगीत प्रतिष्ठान लाइफ टाइम एचिभ्मेन्ट अवार्डद्वारा सम्मान गरिने अवार्ड वितरक विन्ध्यवासिनी म्युजिक प्रालिले जनाएको छ ।

अवार्ड वितरण समारोमा गायक सत्य स्वरुप राज आचार्य, सुमन श्रेष्ठ, शिव परियार, मिलन लामा, राज सिग्देल, बुनुराई लगायतका कलाकारहरुको प्रस्तुति रहनेछ ।
