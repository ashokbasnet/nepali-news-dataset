चंखे शंखे पंखेका निर्देशक हिरोइन र प्रोड्यूसर लिएर लागे बहराइनतिर

काठमाडौं, वैशाख ३ - नेपालमा रिलिज हुने दिन भन्दा २७ दिनअघि चंखे शंखे पंखेको प्रिमियर शो बहराइनमा हुने भएको छ । शुक्रबार हुने प्रिमियर शो का लागि हिरोइन पूजा शर्मा र प्रोड्यूसर सन्तोष सेनका साथ निर्देशक सुर्दशन थापा बहराइन उडेका छन् । बुधबार राति सेन्सर बोर्डबाट प्यारेन्टल गाईडेन्स (पिजी) सर्टिफिकेट पाए लगत्तै उनीहरु बहराईन उडेका हुन । बहराइनमा चंखेको शो हेर्नका लागि १५ सय बढी दर्शकले टिकट खरिद गरिसकेको निर्माता सेनले जनाएका छन् । ‘सेन्सरमा फिल्म हेरेपछि  हाम्रो विश्वास अझ बढेको छ त्यसैले बहराइनमा लगातर चार शो हुनसक्छ ’ उनले भनेका छन् ।
आउँदो जेठ १ देखि देशब्यापी चल्ने चंखेलाई बर्ष २०७१ मा निर्माण भएका नेपाली फिल्महरुको लिष्टमा सबैभन्दा महंगो फिल्मको रुपमा चित्रण गरिएको छ । फिल्ममा कमेडीका साथै राष्ट्रियताको कथालाई रोचक ढंगमा उठान गर्न कुनै कन्जुसाई नगरेको निर्देशक थापाले दावी गरेका छन् ।
– एरेडियो अडियो डटकम र उज्यालो अनलाईन डटकमको सहकार्यमा
