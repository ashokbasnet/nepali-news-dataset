निर्देशक रेग्मीका दुई वटै मृगौला निष्क्रिय

काठमाडौं, असार २६ - निर्देशक शिव रेग्मीको दुई वटै मृगौला निष्क्रिय भएका छन् ।
सफल निर्देशकको छवि बनाएका रेग्मीका मृगौलाले केही महिनाअघिदेखि काम गर्न छाडेको हो ।
मृगौला सम्बन्धी समस्या देखिएपछि निर्देशक रेग्मीले उपचार गराउँदै आएका थिए । तर औषधिले काम नगर्ने भएपछि उनको दुई वटै मृगौला फेर्नु पर्ने भएको हो । चलचित्र निर्माता संघका महासचिव केशव भट्टराईका अनुसार रेग्मीको मृगौला नफेरि नहुने अवस्थामा छ ।
भट्टराइले भने ‘रेग्मीको शिक्षण अस्पतालमा उपचार भइरहेको छ अवको केही दिनभित्र उनका भाइले एउटा दिदैछन् ।’ रेग्मीका कान्छा भाईको एउटा मृगौला ट्रान्सफर गर्ने तयारी भइरहेको छ ।
करीव डेढ हप्ता ओम अस्पतालमा उपचार गराएका निर्देशक रेग्मीको अहिले शिक्षण अस्पताल उपचार गराइएको भट्टराइले बताए । ४९ वर्षका रेग्मीका सुखदुख, आफन्त, ए मेरो हजुर, कहाँ भेटिएलालगायत झण्डै दुई दर्जन चलचित्र सफल भएका छन् ।
