नेपालका भूकम्प पीडितको नाममा भारतीय गायकको गीत (भिडियो सहित)

काठमाडौं, वैशाख २० – वैशाख १२ गते शनिबार गएको बिनासकारी भूकम्पका कारण हजारौं नागरिकको ज्यान गएको छ भने धेरै घाइते भएका छन् । भूकम्पका कारण भएकोको भौतिक क्षतिको अवस्था झन विकराल छ ।
नेपाललाई यो विपदका बेला छिमेकी तथा मित्र राष्ट्रले सबै किसिमको साथ दिएका छन् । यस्तैमा छिमेकी राष्ट्र भारतका एक गायकले भूकम्प प्रभावित नेपालीका लागि समवेदना र आशले भरिएको गीत गाएका छन् ।
भारतीय गायक तथा गीतकार गौरव डगाकरले द सन विल राइज अगेन बोलको गीत गाएका हुन् । गीतमा उनले नेपाल र नेपालीको दुःखमा आफूसँगै रहेको उल्लेख गरेका छ । गीतको भिडियोमा नेपालका भूकम्प प्रभावित नागरिक तथा ऐतिहासिक क्षेत्रका तस्बिर समेटिएको छ ।
गायक गौरवले सबै कुरालाई बिर्सिएर एक अर्कालाई सहयोग गर्दै अघि बढौं, अँध्यारो पछि पक्कै उज्यालो आउने छ, सूर्य फेरि उदाउने छ भन्दै नेपाल र नेपालीको हौसला बढाएका छन् । अंग्रेजीमा गाइएको गीतको अन्त्य तिर गौरवले नेपालीमै केही अंश गाएका छन् । उनले युट्युवमा गीत अपलोड गर्दै नेपालीका लागि सहयोग गर्न पनि आग्रह गरेका छन् ।
गीतको भिडियो
