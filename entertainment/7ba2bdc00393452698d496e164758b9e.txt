व्यूटिसियन कलेज स्थापना हुने

काठमाडौं, साउन १२ - सौन्दर्य ब्यवसायीहरुले व्यूटिसियन कलेज स्थापना गर्ने भएका छन् । काठमाडौंमा शुक्रवार भएको कार्यक्रममा सौन्दर्य व्यवसायीले सिटिइभिटी र सौन्दर्य ब्यवसायीहरुको छाता संगठन एबिसी हेन्सड्सको सहकार्यमा कलेज स्थापना गर्ने घोषणा गरेका हुन् ।

 

सौन्दर्य व्यवसायीहरुको छाता संगठन  सौन्दर्य व्यवसायीका सिर्जनशील हातहरु (एविसी हेन्ड्स) संघ सार्वजनिक गर्न आयोजित पत्रकार सम्मेलनमा उनीहरुले त्यस्तो जानकारी दिएका हुन ।
सौन्दर्य व्यवसायीहरुको सशक्तिकरण र आर्थिक रुपमा सबल बनाउँदै सौन्दर्य ब्यवसायलाई पूर्ण रुपमा ब्यवसायीक बनान एवीसी हेन्ड्स नामक संस्था गठन गरेको उनीहरुले बताए ।
पत्रकारसम्मेलनमा सौन्दर्य व्यवसायीहरुले मुलुक भरमा रहेका चालिस हजार सौन्दर्य व्यवसायीहरुलाई एउटै छाता मुनी ल्याएर उनीहरुको वृद्धि विकासका लागि संघ लागि पर्ने बताए ।
पत्रकार सम्मेलनमा बोल्दै नारीका सम्पादक तथा संघका बरिष्ठ सल्लाहकार सुवाष ढकालले महिलाहरुको बाहिरी सुन्दरता मात्र सुन्दरता नभएको भन्दै  उनीहरुको भित्री गुण र ज्ञानलाई बाहिर ल्याउन सक्ने व्यूटिसियनहरुको संघलाई सरकारले सहयोग गर्नुपर्ने धारणा राख्नुभयो ।
रिपोर्टर्स क्लब नेपालका अध्यक्ष तथा संघका बरिष्ठ सल्लाहकार ऋषि धमलाले ब्युटिसियनहरुले आप्mनो मुहार मात्रै नभइ नेता र  देशको मुहार फेर्न सक्ने दावी गर्नुभयो ।
संघकी अध्यक्ष सीता पाठकले हालसम्म चासिल हजार व्युटिसियनहरु उत्पादन भएको र ९ हजार व्युटिसियनहरुले सरकारी मान्यता पाएको जानकारी दिनुभयो ।
सौन्दर्य व्यवसायीका सिर्जनशील हातहरुको संघमा बरिष्ठ सल्लाहकारहरु सुवाष ढकाल, ऋषि धमला र डा. राज्यश्री श्रेष्ठ रहनु भएको छ भने सल्लाहकारहरुमा डि.वि. गुरुङ, विनु मालाकार श्रेष्ठ, सान्द्रा पुन र लक्ष्मी अधिकारी हुनुहुन्छ ।
केन्द्रीय पदाधिकारीहरुमा अध्यक्ष सीता पाठक, उपाध्यक्षमा सुशिला गौतम, महासचिवमा संझना घिमिरे, सचिवमा इन्दु आचार्य र कोषाध्यक्षमा सुलोचना श्रेष्ठ रहनु भएको छ ।
