[अन्तर्वार्ता] सिपोरालाई फिल्म खेलाउन भन्दा भेट्नै मुस्किल

दैनिक शवसँग उठ बस गर्नुपर्ने व्यक्तिको कथामा नवराज बुढाथोकीले फिल्म बनाउँदैछन् । यसअघि बनफूल निर्देशन गरेका बुढाथोकीले पोष्टमार्टमको काम गर्ने व्यक्तिको कथामा भुईँमान्छे निर्देशन गर्ने भएका हुन् । उनको फिल्ममा रमेश बुढाथोकी र सिपोरा गुरुङ मुख्य भूमिकामा रहनेछन् । राष्ट्रिय स्तरकी भलिबल खेलाडी सिपोराको यो तेस्रो सिनेमा हो । फिल्मलाई बिदुर पाण्डेले खिच्नेछन् भने अष्ट महर्जनले द्वन्द्व निर्देशन गर्नेछन् । नाटक निर्देशन तथा अभिनयमा लामो समय बिताएका बुढाथोकीसँग चलचित्र भुईँमान्छेको बारेमा हामीले कुराकानी गरेका छौं :
फिल्मको कथा वस्तुलाई अझ प्रष्ट पारिदिनुस् न ? 
पोष्टमार्टम गर्ने व्यक्तिको कथामा आधारित फिल्म हो यो । त्यस्तो व्यक्तिको मनोविज्ञान, उतारचढाव नै फिल्मको मुख्य प्लट हो । 
पोष्टमार्टम गर्ने ब्यक्तिको कथामा आधारित फिल्ममा खेलाडीको भूमिका कसरी आयो ? 
यसलाई चाहिँ गोप्य नै राखौं होला । 
धेरै फिल्मको अफर अस्वीकार गरेकी सिपोरालाई भुईँमान्छेमा ल्याउन सजिलो थियो ? 
खासै गाह्रो केही भएन । उहाँको भूमिकाबारे जानकारी गराएपछि पहिलो भेटमै चलचित्रमा खेल्न राजी हुनुभयो । तर उहाँलाई भेट्न चाहिँ गाह्रो भयो है । 
सरी फिल्म खेल्न राजी भईन् ? 
उहाँलाई भूमिका मन पर्‍यो, अनि राजी हुनुभयो । 
यस फिल्मका लागि अन्य नायिकाको पनि अडिसन लिनुभयो ? 
त्यस्तो अडिसन नै त लिइएन, तर भूमिकालाई न्याय गर्ने धेरै नायिकाको खोजी भने भयो । 
यस फिल्म कसरी अहिले बनिराखेको फिल्म भन्दा फरक छ ? 
विषयवस्तु र प्रस्तुतिमा दर्शकले फरकपन महशुस गर्छन भन्ने हाम्रो विश्वास हो । यो सोसल ड्रामा हो । 
कहाँ कहाँ सुटिङ हुन्छ ?

 राजधानी वरिपरी नै हुन्छ । 

पछिल्लो एक पुस्ता अफबिट सिनेमा बनाउन लागिपरेको छ, तपाईले त्यही धार पक्रिनु भएको हो ?
अफबिट भन्दा पनि आफ्नै समाज र यही समाजमा ओझेलमा रहेका पात्रहरुलाई फिल्ममा उतार्ने प्रयास हो यो । 
फिल्मका केही रोचक पक्षबारे जानकारी दिनुहोस् न ? 
सिपोरा गुरुङ्गसँगै रमेश बुढाथोकी, हरिहर शर्मा लगायतका भेट्रान अभिनेताहरुको दमदार अभिनय हेर्न पाईने छ । 
नाटकको समय अब फिल्मलाई नै दिने हो ? 
होइन, नाटक पनि गर्ने हो ।
forseenetwork र उज्यालाेकाे सहकार्य ।
