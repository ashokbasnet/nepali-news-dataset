राष्ट्रिय बालनाटक महोत्सवका लागि १३ नाटक छानिए

काठमाडौं, फागुन ४ – शैली थिएटरले चौथो राष्ट्रिय बालनाटक महोत्सव–२०६९ का लागि १३ वटा नाटक छनौट गरेको छ । फागुन १५ देखि २१ सम्म हुने महोत्सवमा आयोजकको दुईसहित १५ नाटक मञ्चन हुने भएका छन् ।

दुईमहिना अघि माहोत्सवका लागि नाटकको स्क्रिप्ट आह्वान गरे अनुसार प्राप्त भएका नाटकहरुमध्येबाट १३ वटा छानिएको आयोजकले जनाएको छ ।

छनौट भएका नाटकहरु विभिन्न नाट्य संस्था तथा सरकारी वा नीजि विद्यालयहरुले प्रस्तुत गर्नेछन् ।
