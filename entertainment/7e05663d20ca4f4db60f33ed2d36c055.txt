​माल्भिकाले सार्वजनिक गरिन् छोराको तस्बिर र नाम

काठमाडौं, वैशाख १३ – नायिका माल्भिका सुब्बाले छोराको तस्बिर र नाम सार्वजनिक गरेकी छिन् ।  वैशाख २ गते छोरो जन्माएकी सुब्बाले ११ दिनपछि अर्थात सोमबार छोराको तस्बिर र नाम फेसबुकमार्फत सार्वजनिक गरेकी हुन् ।
उनले छोराको नाम जाइर रियो सुब्बा श्रेष्ठ राखेकी छिन् । उनले छोराको नामको अर्थ पनि खुलाएकी छिन् । जाइरको अर्थ गर्जिएको सिंह हो । जाइर छोराका बाबु रियाजको उल्टो स्वरुप पनि हो । रियो आफ्ना बाबुप्रति समर्पित रहेको उनले स्पष्ट पारेकी छिन् । विवाहमा बाँधिएको चार वर्षपछि छोरो जन्माएकोमा खुसी व्यक्त गर्दै माल्भिकाले आफ्नो फेसबुक पेजमार्फत सबैलाई जानकारी गराएकी हुन् । उनलाई फेसबुकमा धेरैले बधाई दिएका छन् ।  
माल्भिका पूर्व मिस नेपाल पनि हुन् । उनले २००२ को मिस नेपाल उपाधी जितेकी थिइन् । माल्भिका गत शुक्रबारदेखि रिलिज भएको हाउ फन्नी चलचित्रकी निर्मात्री हुन् ।
