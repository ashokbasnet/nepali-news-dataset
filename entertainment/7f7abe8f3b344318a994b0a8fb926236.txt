​नेपाली सेलिब्रेटी, जसले खुलेरै प्रेम गरे

काठमाडौं जेठ १३ – सेलिब्रेटीहरु आफ्नो पारिवारिक कुरा गुपचुप नै राख्न रुचाउँछन् । प्रेम र डेटिङ त झन् उनीहरु सकभर गोप्य नै राख्छन् । तर केही सेलीब्रेटीहरु त्यस्ता पनि छन्, जसले ब्यक्तिगत जीवनका अधिकांश कुराहरु गोप्य राखिराख्न आवश्यक ठानेनन् र ठान्दैनन् । जसले प्रेम र डेटिङलाई सार्वजनिक रुपमै स्वीकार गरे । को को हुन् त उनीहरु ?
रेखा थापा, छवि ओझा, सुदर्शन गौतम
रेखा थापा ब्यक्तिगत र ब्यावसायिक जीवनमा जे गर्छिन् त्यो मिडियामा छरपस्टै हुन्छ । रेखाका राम्रा काम होस् या गल्ती मिडियामा आईहाल्छन् । रेखा पनि त्यस्ता खवर मिडियामा आउनुलाई खासै नौलो र अचम्मको मान्दिनन् । रेखा आफुले जे गर्छिन् त्यो फेसबुकमा समेत अपलोड गरिरहन्छिन् । आफ्नो बास्तविकता नलुकाउने रेखाको प्रेम र विवाहका कुरा पनि छताछुल्लै हुन्छ । छविसँगको प्रेम र विवाहलाई उनले कहिल्यै लुकाईनन् । सम्बन्ध बिच्छेदपछि पनि उनी छविसँग सार्वजनिकरुपमै भेटघाट गर्छिन्, अंकमाल गर्छिन् । 
फिल्म निर्माता छवि ओझासँगको सम्बन्ध बिच्छेदपछि रेखा सुदर्शन गौतमसँग नजिकिईन् । उनीहरुले हिम्मतवाली बनाए । हिम्मतवालीले राम्रो ब्यापार गर्यो । रेखा र सुदर्शनबीच पनि प्रेम रहेको कुरा रेखा आफैँले मिडियामा बताईन् ।
सुदर्शनले पनि रेखाको भनाईप्रति सहमति जनाए । फिल्म रिलिजपछि भने दुबैको सम्बन्ध सेलायो । रेखाले सुर्दशनसँगको सम्बन्ध फिल्मी फण्डा मात्रै भएको बताईन् । अहिले आफुलाई सिंगल भन्ने रेखा बिवाह गर्ने बेला बल्ल भएको बताउँछिन् । 
ऋचा शर्मा, बिनय श्रेष्ठ
नयिका ऋत्रा शर्मा र नायक विनय श्रेष्ठले खुलेरै प्रेम गरे । प्रेममा रहँदा उनीहरुले सँगसँगै चलचित्रमा काम पनि गरे । कार्यक्रम होस्ट गरे । सँगै घुम्न गएका तस्बीरहरु सामाजिक सञ्जालमा सार्वजनिक पनि गरे । उनीहरुबीचको सम्बन्ध आ–आफ्नो परिवारबीचमा मात्र नभई उनीहरुका दर्शकमाझ पनि छताछुल्लै थियो । आफ्नो प्रेम न बिनयले लुकाए न ऋचाले । यो जोडीले भिजा गर्ल सिनेमा पनि बनाए । तर, यही सिनेमा उनीहरुको सम्बन्धमा फाटो ल्याउने कारण बन्यो । भिजा गर्लको असफलतापछि यी दुईको ७ बर्षको सम्बन्ध पनि सक्कियो । उनीहरु ७ बर्षसम्म सम्बन्धलाई चुस्त राखेर नमूना प्रेमजोडी बनेका थिए । तर, त्यो खुसी ७ बर्ष बढी टिक्न नसक्दा उनीहरुका फ्यान निराश भए ।
ऋचासँगको सम्बन्ध सकिएपछि विनयले एनी थापासँग ईन्गेजमेन्ट गरिसकेका छन् । ऋचापछि विनयले एनीसँगको प्रेम सम्बन्ध सुरु गरेका थिए । ऋचा भने यसबेला सिंगल छिन् । विनयसँगको ब्रेकअपपछि उनलाई बिर्सन केही समय लागेको ऋचाले बताएकी थिईन् । अब भने उनी बिवाह गर्ने सोचमा छिन् । 
निशा अधिकारी, शरद भेषवाकार
अभिनेत्री निशा र क्रिकेटर शरद भेषवाकरको प्रेमसम्बन्धमा दरार आएको अपुष्ट समाचारहरु आउन थालेका छन् । तर, यी दुवैले यस समाचारको खण्डन नगरेका कारण उनीहरु अझै प्रेममै रहेको अड्कल काट्न सकिन्छ । 
निशाले शरदसँगको प्रेम फेसबुकबाटै सार्वजनिक गरेकी थिईन् । उनले शरदसँगको सम्बन्ध त्यसरी सार्वजनिक गर्नुअघि नै उनी क्रिकेट र शरदलाई लिएर बिभिन्न स्टेटमेन्ट दिईरहेकी भेटिन्थिन् । निशाले आफ्नो प्रेम लुकाउन आवश्यक ठानिन् र फेसबुकमै उनले प्रेमीसँगैको आफ्नो फोटो सेयर गरी शुभचिन्तकलाई आफु प्रेममा रहेको खुशी बाँडिन् । निशा यसअघि निरक पौडेलसँगको सम्बन्धमा थिईन् । निरकले अहिले विवाह गरिसकेका छन् । 
सुष्मा कार्की, सुर्दशन थापा, नरेन श्रेष्ठ 
टेलिभिजन प्रस्तोता हुँदै अभिनयमा छिरेकी सुष्मा प्रेमसम्बन्धकै कारण बेलाबेला चर्चामा आउँछिन् । सुष्माको निर्देशक सुदर्शन थापासँग लामो समयसम्म प्रेम सम्बन्ध रह्यो । त्यो सम्बन्धलाई उनीहरुले सार्वजनिक रुपमै स्वीकार गरे । मिडियासामु लुकाएनन् । तर, सम्बन्धले बैवाहिक रुप लिनुअघि नै ब्रेक लियो । सुदर्शन,  प्रेमगीत नायिका पूजा शर्मासँगको सम्बन्धमा रहेको बताईन्छ । यद्यपि उनीहरुले यो हल्लालाई पुष्टी गरिसकेका छैनन् । 
सुष्मा भने सुदर्शनसँगको ब्रेकअपपछि नरेन श्रेष्ठसँग नजिकिईन् । लिभ ईन रिलेसनसिपमा समेत रहेका उनीहरुको सम्बन्ध पनि टुङ्गिसकेको छ । सुष्माले दुबै प्रेमीसँगको सम्बन्ध मिडियासामु लुकाईनन् । प्रेमीसँगको खुसीहरु सबै बाँडिन् । त्यसैगरी अहिले उनी ब्रेकअपकका दुःखहरु पनि बाँडिरहेकी भेटिन्छिन् । नरेनले आफ्नो करिअर नै बर्बाद गरिदिएको बताउँछिन् । नरेनले सुष्मामाथि हातपातसमेत गरेका थिए । त्यो कुरा सुष्माले मिडियालाई बताएकी छिन् पनि । सुष्मा अहिले सिंगल छिन् । 
संयम पुरी, आस्मा डिसी 
सायदबाट अभिनय सुरु गरेका संयम र आश्मा डिसी आफुहरु प्रेममा रहेको कुरा खुलेरै गर्छन् । उनीहरुले नाई नभन्नु ल , आभाष लगायतका सिनेमामा सँगै काम पनि गरेका छन् । आस्मा र संयम एक अर्काको प्रशंसा गरिरहेका भेटिन्छन् । 
यी दुवैजनाका अभिभावक फिल्म क्षेत्रकै भएका कारण संयम र आश्मालाई सम्बन्ध अघि बढाउन खासै रोकतोक नभएको देखिन्छ । मिडियाले संयमसँग आश्माका कुरा र आस्मासँग संयमका कुरा सोध्दा दुवैले खुलेरै कुराकानी गर्ने गरेका छन् । कलिउडमा, पछिल्लो पुस्ताका यो प्रेमजोडीलाई क्युट कपलको रुपममा लिइन्छ । 

– forseenetwork र उज्यालाेकाे सहकार्य
