​करण जोहरसँग रिसाए रणविर कपूर

माघ ८ – रणविर कपूर र आलिया भट्ट प्रेममा रहेको चर्चा चलिरहेका बेला रणविर कपूर भने करण जोहरसँग रिसाएका छन् । रणविर करणसँग मात्रै होइन आलिया भट्टसँग पनि रिसाएका छन् ।
करण जोहरको फिल्म ‘ब्रम्हास्त्र’मा आलिया र रणविर एकसाथ काम गरिरहेका छन् । यही फिल्मको प्रमोशनका लागि फिल्मको पिआर टिमले यस्तो अफवाह फैलाएको रणविरले आरोप लगाएका छन् । 
करण जोहरको यस किसिमको फिल्मको प्रमोशन गर्ने रणनीति प्रति रणविर खुसि छैनन् । फिल्मको प्रमोशनमा यस्ता अफवाहले सहयोग गरे पनि यसले आफ्नो छविमा भने नराम्रो असर पर्छ ।

यसरी बेलाबेलामा कुनै कुनै हीरोइनसँग नाम जोडेर आफ्नो छवि ‘प्ले ब्वाई’को जस्तो बनाउन नचाहेका कुरा रणविरले गरेका छन् । उनको र आलिया बीचको प्रेमको अफवाहमा आलियाले खन्डन गर्नुको साटो चुपलागेर बसेको भन्दै रणविर आलियासँग पनि रिसाएका छन् । 
रणविर यसअघि नायिका दीपिका पादुकोणसँग प्रेममा थिए । त्यसपछि कट्रिना केफसँग केहि वर्ष पे्रममा थिए । तर त्यो सम्बन्ध लामो समयसम्म टिकेन । केही समय अगाडी पाकिस्तानी नायिका माहिरा  खानसँगको उनको फोटो निकै भाइरल भएको थियो । उनी हाल माहिरा खानसँग डेट गरिरहेका छन् । 

आलिया र रणविर कपूर पहिलोपल्ट एकसाथ काम गरिरहेका छन् । आलिया फिल्म ‘ब्रम्हास्त्र’मा रणविरकी पे्रमिकाको भूमिकामा देखिने छिन् । अमिताभ वच्चनको पनि मूख्य भूमिका रहेको यस फिल्मको निर्देशन अयान मुखर्जीले गरेका छन् ।
