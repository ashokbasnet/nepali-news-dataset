तोक्मेलाई किन लाग्यो भिडियोको डर ?

भीमकुमार बाँस्कोटा/उज्यालो । पाँचथर, २६ चैत – जति साँझ छिप्पिँदै जान्थ्यो उत्ति नै फिदिम उच्च माविको खेल मैदानमा मंलबार साँझ युवा युवतीको भिड बढ्दै थियो ।
हातमा हात जोडेर खेल मैदानको चौघेरालाई बारेर बन्द गर्न बाँकीे एउटा गेट युवा जोडीका लागि निकै साघुँरो भएको थियो । अँगालोमा कसिएर ठेलमठेल गर्दै युवा जोडिहरु भित्र छिरिरहेका थिए ।
युवायुवतीहरु हाँस्य कलाकार विल्सन विक्रम राई अर्थात तक्मे बुढाको प्रस्तुतीलाई हेर्न र आफ्नो मोवाइलमा तक्मेको भिडियो रेकर्ड गर्न व्यस्त थिए ।
हाम्रो थिएटर नेपाल पाँचथरले आयोजना गरेको बृहत साँस्कृतिक कार्यक्रम २०७० ले यहाँका युवा युवतिका लागि यस्तो अवसर जुराइदिएको थियो । तर हजारौं दर्कहरुले जे सोचेका थिए त्यो उनीहरुले गर्न पाएनन् ।
यो मनले रोज्छ एउटालाई फूल चढाई दिन्छु देउतालाई भन्दै तोक्मेले आफ्नो प्रस्तुती गर्न सुरु गर्दा सयौँ दर्शकले उनलाई मोवाइलमा कैद गर्न सुरु गरेका मात्र के थिए, उनले सबैको सातो टिपिहाले । ‘भिडियो नखिच्नुहोला, नत्र पारी गढिसम्म गुडुडु खेदाउँछु ।’ आक्रोशित शैलीमा तोक्मेले यसो भन्दा सबै दर्शहरु झस्किए ।
आफूले धेरै दुःख पाएको र आफ्नो गरिखाने बाटो नै कला भएकाले भिडियोबाट आफूलाई सस्तो नगराइदिन उनको आग्रह थियो । ‘गरिखाने बाटो नै यहि कला हो,’ हँसाउने शैलीमा उनले भने, ‘भिडियो मलाई नघटाउनुहोस्, हात मुख जोड्नै मलाई गाह्रो हुन्छ ।’
झण्डै आधा घण्टा जति आफूलाई भिडियोमा कैद नर्गन आर्गह गर्दै समय बिताएका थिए । अन्त्यमा दुई ओटा गीतमा नृत्य गरेर दर्शकको जित्ने प्रयास गरेका थिए । कार्यक्रममा दर्जनौ स्थानीय कलाकार र नायीका ऋचा सिंह ठकुरीको नृत्य प्रस्तुती, गायक तथा संगितकार प्रकाश लिम्बूले गायन प्रस्तुत गरेका थिए ।
