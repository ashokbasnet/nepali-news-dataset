सुनसरीमा थारु चलचित्र महोत्सव

सुनसरी, असार ३ – सुनसरीको झुम्कामा सोमवारदेखि प्रथम राष्ट्रिय थारु चलचित्र महोत्सव सुरु भएको छ ।
महोत्वसको उद्घाटन गर्दै एकीकृत नेकपा माओवादीका अध्यक्ष पुष्पकमल दाहाल प्रचण्डले परिवर्तनलाई सस्थागत गर्न कलाकार र चलचित्रकर्मीहरु पनि लाग्नु पर्ने बताउनुभयो ।
‘परिवर्तनको सस्थागत राजनीतिक दलका नेताहरुले मात्रै गर्न सक्दैनन् अरु क्षेत्र र बर्गको पनि साथ र सहयोग आवश्यक छ,’ उहाँले भन्नुभयो ‘थारु चलचित्र महोत्सबले  पनि परिवर्तनलाई  सस्थागत गर्न मद्दत गर्छ ।’
तराई आदिवासी कला सांस्कृतिक प्रतिष्ठानको आयोजनामा भएको महोत्सब उद्घाटन कार्यक्रममा थारु क्लाकारहरुले भने राजनीतिक दलहरुले आफूहरुलाई प्रयोग मात्रै गरेको भन्दै आक्रोश व्यक्त गरेका थिए ।
उनीहरुले थारु भषाका चलचित्रहरुलाई नेपाल चलचित्र बिकास बोर्डलेसमेत उपेक्षा गरेको बताए ।
प्रतिष्ठानका अध्यक्ष परशुराम चौधरी, थारु नेता बद्रिनारायण चौधरी, थारु कल्याणकारणी सभाका अध्यक्ष चन्द्रकुमार चौधरीलगायतले थारुहरुको भाषा र संस्कृति जोगाउनका लागि ठूला भनिएका दलहरुले ध्यान नदिएको आरोप लगाउनुभयो ।
महोत्सब उद्घाटन कार्यक्रममा थारुकलाकारहरुले गीत तथा नृत्य समेत प्रस्तुत गरेका थिए ।
मंगलवारसम्म चल्ने महोत्सबमा थारु भषाका चलचित्रहरु प्रदर्शन गरिने छन् । चलचित्रको प्राविधिक पक्ष तथा विषयवस्तुको स्तरीयताबारे विज्ञहरुसँग अन्तरक्रिया समेत गरिने आयोजकले जनाएको छ ।
