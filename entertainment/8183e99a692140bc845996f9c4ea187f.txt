मापसेका नाममा प्रहरीले मलाई झुक्यायो : दीपकराज गिरी (विज्ञप्तीसहित)

काठमाडौं, भदौ ३१ – हाँस्य कलाकार दीपकराज गिरीले मादक पदार्थ सेवन गरेको नाममा आफूलाई झुक्याएको दावी गरेका छन् ।
उनले प्रहरीले निशुल्क आफ्नो श्रम लिएर उल्टै आफ्नो बदनाम गराएको समेत बताएका छन् ।
गिरीले सोमबार विज्ञप्ति निकालेर केही समय अघि मापसे चेक जाँचको क्रममा ट्राफिकले आफ्नो लाईसेन्स लिएको र तत्कालिन ट्राफिक प्रमुख डिआइजी उपेन्द्रकान्त अर्यालले ट्राफिक सचेतना सम्बन्धी सामग्री बनाई दिए सचेतना कक्षा नलिइ लाईसेन्स फिर्ता गर्ने बताएपनि अहिलेसम्म फिर्ता नगरेर आफ्नो बद्नाम गर्ने नियतले दुष्प्रचार गरेको उनको दावी छ ।
अर्यालको आग्रह अनुसार आफू र कलाकार दिपाश्री निरौलाले दिन भरी लगाएर निःशुल्क रुपमा सचेतना सामग्री तयार पारेको तर पछि डिआइजी अर्यालको सरुवा भइ उहाँको ठाँउमा केशव अधिकारी आए पनि चर्चामा आउने नियतले पूर्व सहमति कार्यान्वयन नै नगरी आफूलाई बदनाम गराएको गिरीको विज्ञप्तिमा उल्लेख छ । उनले प्रहरीले दुष्प्रचार गरेको समेत आरोप लगाएका छन् ।
गिरीको पूरा विज्ञप्ती पढ्नुहोस् :
