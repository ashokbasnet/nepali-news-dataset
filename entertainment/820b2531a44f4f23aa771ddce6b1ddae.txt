कवि तीर्थ श्रेष्ठलाई हृदयघात

काठमाडौं, भदौ ३ - कवि तथा संस्कृतिकर्मी तीर्थ श्रेष्ठलाई हृदयघात भएको छ । उहाँलाई सोमबार काठमाडौंको बयोधा अस्पतालमा भर्ना गरिएको छ ।
हृदयघात भएपछि पश्चिमाञ्चल क्षेत्रीय अस्पताल पोखराबाट हेलिकोप्टरमार्फत काठमाडौं ल्याइएको हो । पूर्व प्राज्ञ पनि रहेका श्रेष्ठलाई अस्पतालको आइसीयुमा भर्ना गरिएको पारिवारिक श्रोतले जनाएको छ ।
पारिवारिक स्रोतका अनुसार उहाँ बिहानसम्म स्वस्थ हुनुहुन्थ्यो । खाना खाएर एउटा कार्यक्रममा भाग लिन जाँदा उहाँलाई हृदयघात भएको हो । हृदयघात भए लगत्तै उहाँलाई पश्चिमाञ्चल क्षेत्रीय अस्पताल पु¥याइएको थियो । अस्पतालले उहाँलाई काठमाडौं रिफर गरेको हो ।
