युएईमा ‘छक्का पन्जा’

युएई, कात्तिक २६ – नेपाली चलचित्र ‘छक्का पन्जा’ युएईमा बिहीवारबाट प्रदर्शन शुरु भएको छ । चलचित्रले युएईका विभिन्न शहरमा रहेका ९ वटा सिनेमा हलमा १७ वटा शो गर्ने अनुमती पाएको छ ।  
युएईको आबुधाबी, दुबईमा बिहीवारबाटै प्रदर्शन शुरु भएपनि अलऐनको प्रदर्शन भने बिहीबार स्थगित भयो ।  शुक्रबारदेखि बवादी मल अलऐनमा पनि प्रदशन हुनेछ । बैदेशिक रोजगारीका विषय समेटिएको चलचित्र सर्वाधिक सफल भएको हो । 
दीपाश्री निरौलाले निर्देशन गरेको चलचित्र छक्का पन्जामा दीपकराज गिरी, प्रियंका कार्की, शिवहरि पौडेल, केदार घिमिरे ‘माग्नेबुढा’, जितु नेपाल, बुद्धि तामाङ, वर्षा राउत लगायतका कलाकारको अभिनय छ । 
युएईमा अघिल्लो महिनादेखि नेपाली चलचित्र कानुनी अनुमति लिएरै प्रदर्शन सुरु गरिएको कन्सेप्ट भिजन फिल्म प्रोडक्सन एण्ड डिष्ट्रिव्युटर्स नेपालका राजन अधिकारीले बताउनुभयो ।
