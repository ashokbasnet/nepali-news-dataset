पर्वतमा पहिलो सौन्दर्य प्रतियोगिता

दुर्गाप्रसाद शर्मा/उज्यालो । पर्वत, मंसिर २६ –  पर्वतमा पहिलो पटक सौन्दर्य प्रतियोगिता हुने भएको छ । द लुक फेसन होम पोखराले पर्वतमा पहिलो सौन्दर्य प्रतियोगिताको रुपमा मिस एण्ड मिसेस धौलागिरी हुँदैछ ।
धौलागिरी अञ्चलमा नै सौन्दर्य प्रतियोगिता नभएकाले पर्वतमा धौलागिरीकै पहिलो सौन्दर्य प्रतियोगिता गर्न लागेको द लुक फेसन होमका प्रबन्ध निर्देशक रबिन्द्र बज्राचार्यले बताउनुभयो । १६ वर्षदेखि माथिका युवतीमा रहको प्रतिभा प्रस्फुटन गराई उनीहरुलाई जीवनमा सही मार्गमा लाग्न प्रेरणा दिने उद्देश्यले प्रतियोगिता हुन लागेको हो ।
प्रतियोगितामा धौलागिरी अञ्चलका पर्वत, बाग्लुङ र म्याग्दीका गरी १२ जना युवतीको सहभागिता  छ । प्रतियोगिताका छनौट चरण सकिएको र अब प्रतिस्पर्धाको चरण सुरु भएको आयोजकले जनाएको छ ।
प्रतियोगिताको अन्तिम समारोह पुस ४ गते हुने भएको छ । मंसिर पाँच गतदेखि सुरु भएको प्रतियोगितामा अहिले सहभागीलाई विभिन्न तालिम दिइएको कार्यक्रम संयोजक इन्दु शर्माले जानकारी  दिनुभयो ।
