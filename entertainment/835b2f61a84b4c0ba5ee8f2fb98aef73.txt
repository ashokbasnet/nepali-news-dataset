धेरै पढ्ने कलाकारको सूचिमा प्रदिप पनि, मार्केटिङमा सकाए मास्टर

काठमाडौं, वैशाख २२ – नायक प्रदीप खड्काको आकर्षक व्यक्तित्वको प्रशंसा गर्नेहरु धेरै छन् । उनको व्यक्तित्वसँगै आनीबानी र बोलीबचनको प्रशंसा गर्नेहरुको पनि कमी छैन । प्रदीपका शुभेच्छुकहरुको लागि खुशीको खबर छ । उनले हालै मात्र मार्केटिङमा एमबिए सकाएका छन् । उनले आफू मार्केटिङमा एमबिए ग्र्याजुएट भएको फेसबुकमार्फत जानकारी दिएका छन् । ललितपुर एकान्तकुना बासी प्रदीपले सिक्किम मनिपाल युनिभर्सिटिबाट सम्बन्धन प्राप्त लर्ड बुद्ध फाउन्डेसनबाट एमबिए गरेका हुन् । नेपालमा मास्टर गर्ने कलाकारहरुको संख्या निकै कम छ । यस्तो अवस्थामा प्रदीपले धेरै पढ्ने कलाकारको सूचिमा आफ्नो नाम दर्ता गराएर थप चर्चा बटुलेका छन् ।
उनले सिनेमामा आउनु अघि मार्केटिङमा रहेर विभिन्न कार्यक्रमहरुको व्यवस्थापन गर्ने काम समेत गरेका थिए । उनीद्धारा अभिनित ‘प्रेमगीत–२’ साउन १३ गते प्रदर्शनमा आउने तरखरमा रहेको छ । 
उज्यालो र www.forseenetwork.com को सहकार्य
