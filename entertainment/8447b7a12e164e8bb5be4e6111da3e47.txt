भक्तपुरमा विद्यालय स्तरीय नृत्य प्रतियोगिता

भक्तपुर, भदौ ३० - जनप्रेमी उच्च माध्यामिक विद्यालय कौशल्टारको २५ औ वार्षिकोत्सव तथा राष्ट्रिय बाल दिवसको अवसरमा आयोजित जिल्लाव्यापी विद्यालय स्तरीय नृत्य प्रतियोगिता सम्पन्न भएको छ ।

 

प्रतियोगितामा जिल्लाभरीबाट सहभागि १५ वटा विद्यालय मध्ये ओम ज्ञान मन्दिर लोकन्थली प्रथम, क्वालिटी ईङ्लिस स्कूल नगरकोट द्धितिय, वेयलफेयर एकेडेमी शंखधर चोक तृतिय र शंकर ईन्टरनेशनल ईङ्लिस स्कूलले सान्त्वना स्थान हासिल गरेको छ ।
त्यसैगरि उत्कृष्ठ भेषभूषामा सिद्धार्थ विद्यापिठ गठ्ठाघर, उत्कृष्ठ नृत्य निर्देशक शुसिला पोखरेलले घाषित भएका छन् ।
कलेजका प्राचार्य रविप्रसाद आचार्यको सभापतित्वमा सम्पन्न कायृक्रममा प्रमुख जिल्ला अधिकारी जितेन्द्रबहादुर भण्डारीले विजेता प्रतियोगि तथा विद्यालयले शिल्ड, मेडल र प्रमाणपत्र प्रदान गर्नुभयो ।
राजु प्रजापतिको संयोजनमा सम्पन्न कार्यक्रममा शसस्त्र प्रहरी उपरीक्षक शैलेन्द्रकुमार भण्डारी, कर्णेल गौरब केसी लगायतले शुभकामना व्यक्त गर्नुभएको थियो ।
