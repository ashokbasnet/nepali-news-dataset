चलचित्र ‘माइतीघर’ का अभिनेत्री माला सिन्हा र अभिनेता सिपी लोहनी काठमाडौंमा

काठमाडौं, साउन २० – निजी क्षेत्रको लगानीबाट बनेको नेपाली चलचित्र ‘माइतीघर’ की अभिनेत्री माला सिन्हा तथा अभिनेता सिपी लोहनी काठमाडौं आएका छन् । 
एलजि सिने सर्कल अवार्ड समारोहमा विशेष अतिथिका रुपमा सहभागी हुन उनीहरु काठमाडौं आएका हुन् । नेपाली चलचित्र ‘माइतघिर’ अभिनय गरेकी माला सिन्हा हिन्दी र बंगाली चलचित्र उद्योगमासमेत स्थापित नाम हो । सन् १९५० देखि १९७० सम्म  माला सिन्हाले एकछत्र राज गरेकी थिइन् । 

सयभन्दा बढी भारतीय चलचित्रमा काम गरेकी सिन्हामा चर्चित चलचित्रहरुमा प्यासा, धुलका फूल, अनपढ, दिल तेरा दिवानालगायतका चलचित्र छन् । 
माला सिन्हाका पति सिपी लोहनी उद्योगी हुन् भने उनीहरु अहिले मुम्बईमा बस्दछन् । 
तस्बिर : दिनेश डिसीको फेसबुक पेजबाट
