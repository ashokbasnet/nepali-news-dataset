खोटाङमा साहित्य महोत्सव सुरु

खोटाङ, बैशाख १४ – खोटाङमा साहित्य कला महोत्सव २०७० शुरु भएको छ । 
जिल्लाको साहित्यिक, प्राकृतिक, साँस्कृतिक, धार्मिक तथा ऐतिहासिक सम्पदाको प्रचार–प्रसार गर्ने उद्देश्यले महोत्सव गरिएको रावासावा प्राज्ञिक समाज काठमाडौका सचिव बम बानियाँले जानकारी दिनुभयो ।
महोत्सवको पहिलो दिन शनिबार कबिता प्रतियोगिता भएको छ । महोत्सवअघि सदरमुकाम दिक्तेलमा साहित्यिक र्‍याली निकालिएको थियो ।
उद्घाटन कार्यक्रममा लेखक तथा साहित्यकारहरु खगेन्द्र संग्रौला, जसराज किराँती, ललिजन रावल, श्रवण मुकारुङ, भूपाल राई लगायतले महोत्सव खोटाङको सांस्कृतिक र साहित्यिक विकासका लागि महत्वपूर्ण हुने बताउनुभयो ।
