आज भेटौं, भोलि भेटौं भन्ने खालको केटी हैन म - निशा अधिकारी

काठमाडौं, फागुन ४ – अभिनेत्री निशा अधिकारीलाई प्रायले घमण्डी भन्छन् । एकताका त उनले मान्छेलाई मान्छे नगन्ने र कसैलाई पनि नटेर्ने गरेका कुराहरु पनि आएका थिए । कतिले त निशाको यही बानीले उनको सिने करिअरमा धक्का लाग्न सक्ने अड्कल पनि काटेका थिए । उनले आफ्नो स्टारडम मेन्टेन गर्न नसकेको आरोप पनि लगाउनेको पनि कमि छैन । सिनेमा ‘मेरो देश’ को प्रमोशनको क्रममा हामीले उनीसँग यी सबै कुराहरु बारे जान्न खाजेका छौँ । 
आफूलाई घमण्डी भन्नेहरुबारे बोल्दै उनले भनिन्, ‘म आफूलाई जसले जे भनेपनि सजिलै र सहज तरिकाले लिन्छु । तर मलाई त्यसको लजिक चाहिन्छ । मैले के कुरामा घमण्ड देखाएँ के गल्ती गरेँ, कसलाई नराम्रो व्यवहार गरेँ र ती सबै कुराहरु सुधार गर्न मैले के गर्नु पर्छ यो सबै भन्नु पर्छ । यत्तिकै मलाई कसैले घमण्डी छस् भन्छ भने म मान्दिन । तर कारणसहित भन्छ र त्यसलाई सुधार्ने तरिका पनि दिन्छ भने म त्यसलाई मान्छु ।
मानिसले गरेको गल्तीमा औँला उठाउनु भनेको निकै नै रेस्पोन्सिबल कुरा हो । त्यस कारण मलाई कसैले घमण्डी भन्छ भने मलाई त्यसको कारण चाहिन्छ । यत्तिकै कसैले भनेर म त्यसलाई स्वीकार गर्दिन । जसरी हामीले बच्चाहरुलाई यो बाटोमा नहिँड, यो बाटोमा हिँड भन्छौँ नित्यसरी नै मानिसहरुले जो कसैलाई पनिगल्ती गर्‍यो भनेर औँला उठाउन भन्दाउसको गल्ती पनि भनिदिनु राम्रो हुन्छ ।’
तपाईँको रिस पहिले भन्दाकमभएको छ भन्ने कुराहरु पनि आएका छन् निभन्ने हाम्रो प्रश्नमा उनले भनिन्, ‘म मा केहीपनि परिवर्तन भएको छैन । म पहिले जस्तो थिएँ त्यस्तै छु । तर एउटा कुरा समय अनुसार, उमेर अनुसार सबैमा परिवर्तन भइरहेको हुन्छ । हामी सेकेण्ड सकेण्डमा परिवर्तन भइरहेका हुन्छौँ ।
हाम्रो शरीरका कोषहरु पनि परिवर्तन हुन्छ । हाम्रो सोच पनि परिवर्तन हुन्छ । त्यस कारण सायद ममा पनि अलिकति परिवर्तन आएको होला म । म आएको छैन भन्दिन । तर मेरो स्वभावमा परिवर्तन पाउनु भनेको उहाँहरुको हेर्ने नजरमा परिवर्तन भएको हो । एउटा कुरा म कसैसँग पनि त्यति सजिलै घुलमिल भने हुन्न । आज भेटेको मान्छेलाई ल भोली भेटौँ न, पर्सी भेटौँन भन्ने खालको मान्छे भने हैन म ।’
सिनेमा छनौटमा पनि गल्ती गरेका कारण तपाईँका सिनेमाहरु चल्नु पर्ने जतिचलेका छैनन् भन्ने कुरा पनि छ बजारमा, भन्ने हाम्रो प्रश्नमा, ‘म कहिल्यै पनिसिनेमा बिक्छ, हिट हुन्छ भनेर काम गर्दिन । मलाई एउटा स्पेशिफिक टिम चाहिन्छ । अनि मलाई दिग्गज निर्माताहरुसँगै काम गर्नुपर्छ । उहाँ नयाँ हुनुहन्छ । मलाई यो चाहिन्छ त्यो चाहिन्छ भनेर कहिल्यै भन्दिन । यो भनेको एउटा क्रियटिभ सर्कल हो ।
क्रियटिभ सर्कलमा फिट हुन चाहनेले ल्याउनु भएको  कन्सेप्ट मलाई मन पर्‍यो भने म काम गर्छु । कुनै पनि सिनेमा बिक्ने र नबिक्ने भन्ने चाँहि सेकेण्डरी कुरा हो । एकदमै भयङकर हिट भएको सिनेमाको निर्मातालार्ई पनि थाहा थिएन होला कि त्यो सिनेमा त्यति हिट हुन्छ भन्ने । त्यस कारण म कहिल्यै पनि नयाँ भनेर काम नगर्ने गर्दिन ।
क्रियटिभ क्षेत्रमा लागि सकेपछि सबैले मन देखि नै, उत्तरदायी भएर काम गर्नुपर्छ भन्ने मलाई लाग्छ । म यही हिसाबले अघि बढिरहेको छु,’ उनले भनिन् । निशाले सिनेमा मिसन पैसाबाट ब्रेक लिएकी हुन् । उनले अहिलेसम्म दर्जन बढी सिनेमामा काम गरेकी छिन् । अहिले उनी सिनेमा मेरो देशको प्रमोशनमा व्यस्त छिन् ।
- उज्यालो र forseenetwork.com को सहकार्य
