अस्मी श्रेष्ठ बनिन् मिस नेपाल २०१६

काठमाडौं, चैत २७ – मिस नेपाल २०१६ को उपाधि अस्मी श्रेष्ठले जितेकी छन् । शुक्रबार बेलुका होटल अन्नपूर्णमा भएको अन्तिम प्रतिस्पर्धामा १९ जना युवतीलाई पछि पार्दै श्रेष्ठले मिस नेपालको ताज पहिरिएकी हुन् । उनलाई मिस नेपाल २०१५ इभाना मान्नधरले ताज पहिर्‍याएकी हुन् । हिडन ट्रेजरको आयोजनामा भएको प्रतियोगितामा मिस नेपाल अर्थ रोशनी खत्री र मिस नेपाल इन्टरनेशनल मेधा लेखी भइन् । यस्तै श्रीजना रेग्मीले मिस ट्यालेन्ट तथा मिस नेपाल अर्थ भएकी रोशनी खत्रीले मिस कन्फिडेन्ट र मिस पर्सनालिटीको उपाधि पनि जितिन् । मिस नेपाल बनेकी अस्मी श्रेष्ठले मिस वर्ल्डमा नेपालको प्रतिनिधित्व गर्ने छिन् ।
- तस्बिर : मिस नेपाल फेसबुकपेजबाट
