कलाकार लक्ष्मी गिरी भन्छिन् – म ज्यामी रहेछु, अब गिनिजबुकमा नाम लेखाउने धोको छ

काठमाडौं, चैत ११ – लक्ष्मी गिरी नेपाली कलाकारिता क्षेत्रमा ३५ वर्षदेखि निरन्तर छिन् । नेपाल टेलिभिजनबाट अभिनय यात्रा सुरु गरेकी लक्ष्मीले त्यसयता कति फिल्ममा कस्ता चरित्र निभाईन्, त्यसको लेखाजोखा छैन ।
हास्यब्यङ्ग्य टेलिश्रृङ्खला तीतो सत्यमा दीपकराज गिरीको आमाको भूमिकामा उनलाई अत्यधिक रुचाईएको थियो । चरित्र अभिनयमा रुचाईएकी गिरी कलाकारितामा आउनु अघि नेपाल राष्ट्र बैंकमा जागिरे थिईन् । आफ्नो बारेमा उनी के भन्छिन् त ?
मेरो प्रतिस्पर्धी म नै हुँ
म यो उमेरमा पनि उर्जावान छु । यो उर्जाको कुरा गर्नुहुन्छ भने, यो आफैं भित्रबाट तयार भएको कुरा हो । म यो क्षेत्रमा आउनेबेलाको दुःखका कुरा भन्नुहुन्छ भने, नाचघर र प्रज्ञाभवन मात्र थियो कलाकारका लागि । त्यसपछि नेपाल टेलिभिजन आएपछि सरर फूल फुलेजस्तो कलाकार फुल्न थाले । त्यसैमध्येको एउटा कलाकार म हुँ। जो ०४२ साल असार १४ गतेको दिनदेखि आजको दिनसम्म केहि न केही रुपमा कलाकारिता क्षेत्रमै निरन्तर लागिरहेकी छु । हिजो आएको भन्दा भन्दै म यो क्षेत्रमा लागेको ३५ वर्ष पुगिसकेछ ।  नेपाल टेलिभिजन स्थापनाकालको दोश्रो वर्षदेखि आजसम्म अभिनय गर्ने कलाकार मै होला । अब त मैले गिनीज बुकमा नाम लेखे पनि हुने भयो । टेलीफिल्म पनि सँगसँगै यता ठूलो पर्दाको फिल्म पनि संगसंगै । ठूलो पर्दाको फिल्म पनि मैले निरन्तर गरिरहेको छु । अरुले एउटा फिल्म खेलेर नाम कमाउँछन् । मेरो प्रतिस्पर्धी म नै हुँ ।
म त ज्यामी रैछु हेर्नुस
गिनीज बुकमा नाम लेखाउने धोको बसेको छ । सहयोग गरिदिने मान्छे छैनन् । नेपाल टेजिभिजन स्थापना भएदेखि आजसम्म निरन्तर यो क्षेत्रमा काम गर्ने कुनै पनि मुलुकमा मान्छे  छ कि छैन ? नेपालमा चाहिँ म छु । अनि अर्काे कुरा टेलिभिजनमा काम गरेपछि कोही कोहीले पैसा कमाए । ८ ÷१० वर्ष गर्छन्,  अनि त्यस पछि कहाँ जान्छन् ? हराउँछन् । म त ज्यामी रैछु हेर्नुस ! किनभने ठेकेदारहरु हराए  । खाका तयार गर्ने ईन्जिनियरहरु हराए भनेको मतलब टेलिफिल्म बनाउनेहरु । टेलिफिल्म कल्पना गरेर लेख्नेहरु आज कहाँ कहाँ छरिनु भएको छ, थाहा छैन । हिजो  उज्जवल घिमिरेले पनि निर्देशन गर्नु भयो । हुँदा हुँदा कान्छी दीपाश्री निरौलाले पनि मलाई निर्देशन  गरिरहनु भाको छ । भनेपछि तपाईंहरु आफै बुझ्नुस कि म कुन कहाँ को र कसरी हिँडेको रैछु । मैले गिनीज बुक यसमानेमा भनेको हो कि मैले खेलेका टेलीफिल्महरु तपाईँले भन्नुहुन्छ भनेदेखि देवीमा मैले ४ थरीको भूमिका निर्वाह गरेको छु । जस्तो मैले मैथली, भोजपुरी, तामाङ र नेवारीमा अभियन गरेको छु ।
टेलिफिल्म, भिडियो फिल्म, ठूलो पर्दाका फिल्म,  पट्टचारा जुन चाहिँ तपाईले गुणमा हेर्नुभयो होला, एक सय ३५ दिन चल्यो । एउटा समुदाय हुँदो रहेछ, उहाँहरुले त्यति धेरै मन पराउनु भएको थियो । भनेपछि लक्ष्मी गिरीलाई सबैले हेरेको त छ । सबैले चिनेको छ । तर राज्यमा गएर भनिदिने र सहयोग गरिदिने कसले हो ? त्यो थाहा छैन ।  
यो अपेक्षा किन राखिँदो रैछ भने  म सँधै सक्रिय हुन सक्छु त ? तीस वर्ष भनेको न ट जोक्स । २० वर्ष राष्ट्र बैँकमा जागिर खाएर, पेन्सनको पैसाले  मैले चलचित्र क्षेत्रलाई त्यो उर्जा प्रदान गरी राको छु भने चलचित्र क्षेत्रले मलाई दिने कहिले त ?  के त ?
जस्तो नेपाल टेलिभिजनसँग मैले गरेको टेलिफिल्महरु दिनुस् भनें, कतिपय छन् कतिपय छैनन् दिदी , भन्छन् । अनि मैले क्यासेट लगेर दिएँ ।  अनि क्यासेटबाट के जाति त्यो आएछ । त्यो पनि लगेर दिएँ । मेरो टेलीफिल्महरु राखिदेऊ भने, त्यो पनि भएन ।
अब त्यो एउटा के जाति पेनड्राइभ आएछ हेर्नुस । अब त्यो सँधैको फरम्याट चेन्ज हुँदै जाने । अनि म पनि चेन्ज हुँदै जाने । मरे पछि एउटा यसो फोटोसोटो राखेर त्यही टेलीफिल्म अगाडि राख्लान् । त्यति हो ! अहिले त केही पनि आश छैन ।
चट्ट प्यारा ग्लाईडिङ गरेँ, क्या आनन्द आयो भने !
अब एउटा अर्काे कुरा । फेरि पेट भरी कुरा गर्न पाउने बेला रैछ ! नेपालको प्याराग्लाईडिङमा पहिलो महिला जेष्ठ कलाकार मै रैछु । मलाई त्यो थाहा थिएन, हेर्नुस् । मेरो छोरी, ज्वाईँ, नाती, नातिनी हामी सबै पोखरा गयौँ । दशैको बेलामा के गर्नु ? होटेलमा बसिरहेका थियौँ । अनि साराङकोट जाउँ भने, गयौँ । अनि छोरीलाई ए नानी चढौन यो अब भने ।
यो २०६९ साल दसैँको कुरा हो । अनि छोरीले नाई डर लाग्छ भनी । हैन मत डराउँदिन भनेँ । अनि होटेलमा भनेँ, “भाई मलाई त प्याराग्लाइडिङ गर्न मन लाग्यो ।” होटेल वालाले दिदी गर्ने र ? हुन्न होला । अलिकति गाह्रो  हुन्छ होला भन्यो । भाइ म त स्काउटमा खेलेको मान्छे । म त सक्छु आँट गर्छु भनँे । आँटै गर्नुहुन्छ भने म बोलाईदिन्छु भन्नु भो । चट्ट प्याराग्लाईडिङ गरेँ । क्या आनन्द आयो भने ! अनि उहाँले मलाई एउटा कुरा भन्नु भयो । तपाई उड्ने बेलामा त सजिलै हुन्छ । बस्ने बेलामा चाहिँ अलि ध्यान पु¥याउनु होला भन्नु भयो । तपाईँले हेर्न सक्नुहुन्छ मेरो फेसबुकमा प्याराग्लाईडिङ गरेको फोटो ।
सुटिङमा ट्याक ट्याक घोडा लिएर जान्थेँ
मैले ड्राइभिङ पनि गरेँ । स्विमिङ पनि गरेँ । राईडिङ पनि गरेँ । राईडिङको कुरा अझ गर्नुहुन्छ भने त  । हाम्रो राजेन्द्र खड्गी जीले । कर्मको सुटिङमा हेर्नुस्, मलाई कर्मको सुटिङमा सुहाउँछ के भने म बुढीलाई घोडा चढ्ने रहर थियो  । राजेन्द्रले  आ !  दिदी पनि घोडा चढ्ने रोल नै हैन । त्यो हुँदैन भने । ल हुँदैन भने हुँदैन भनेँ । तर मेरो घोडा चढ्ने शोख थियो ।
मैले दिनको दुई सय दिएर सुटिङमा ट्याक ट्याक घोडा लिएर जान्थेँ है ! एक दिन के भयो भने, त्यो गण्डकी पारी र वारी पट्टीको फाईटको सिन थियो । अनि म चैँ मजाले घोडा लिएर गण्डकी तलतिर गैरहेको थिएँ । अनि, दुर्बिन हेरेछ राजेन्द्र खड्गीले । अँ को त्यो ? त्यहाँबाट हटा त्यो मान्छेलाई भन्यो । अनि नजिक गएँ । ह्या लक्ष्मी दिदी पनि बुढी भएर ! ल माथि जानु  भन्नुभयो ।
अनि त्यो हेरेर अहिले उहाँले अरु हिरोइनहरुलाई के भन्नुहुन्छ रे थाहा छ ? त्यो बेलामा चाहिँ मलाई रोल दिएनन् घोडा चढ्ने । अहिले ठिटीहरुलाई चाहिँ लक्ष्मी दिदी जस्तो हुनुपर्छ । ल घोडा चढेर टक टक दौडाई हाल्ने भन्नुभयो रे !  भने पछि, कहिलेकाहीँ निर्देशकहरुले मेरो उर्जालाई पनि बुझीदिएको भए , साँच्चिकै  म गिनिज बुकमा नाम लेखाउन लायक नै कलाकार हुन्थेँ ।
- forseenetwork र उज्यालोको सहकार्य
