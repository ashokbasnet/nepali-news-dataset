​सुनिल रावललाई लागेको आरोप सहि हो– प्रकृति श्रेष्ठ

काठमाडौं, साउन ६ – ‘सायद २’ की अभिनेत्री स्यारोन श्रेष्ठले निर्माता सुनिल रावलमाथि लगाएको आरोपले यतिबेला सिने नगरी तातेको छ । स्यारोनको सपोर्ट गर्दै अर्की अभिनेत्री प्रकृति श्रेष्ठले (जसलाई सुनिलले नै डेब्यु गराएका थिए) सामाजिक सञ्जालमा एक स्ट्याटस लेखेकी छिन् ।
जसमा उनले स्यारोनले लगाएका सबै आरोपहरु सहि भएको खुलाएकी छिन् । प्रकृतिले स्यारोनमाथि भएका यी सबै दुव्र्यवहार आफ्नो पालामा पनि भएको उल्लेख गरेकी छिन् ।
तर उनले आफूले त्यसबखत परिवारले सिनेमा खेल्न नदेला भन्ने डरले यी कुराहरु बाहिर नल्याएको स्पष्ट पारेकी छिन् । प्रकृतिले सुनिलको सिनेमा ‘होस्टेल’ मार्फत सिनेमा नगरीमा डेब्यु गरेकी हुन् । 
सामाजिक सञ्जालमा के लेखेकी छिन् प्रकृतीले ? 

के हो स्यारोनको आरोप ?
बिहीबार  पत्रकार सम्मेलन गरेर स्यारोनले निर्माता सुनिल रावलले आफूलाई पारिश्रमिक नदिएको, प्रेमिका बन्न अफर गरेको, एयर होस्टेज बनाइदिन्छु भन्दै यौनदुव्र्यवहार गरेको  दाबी गरेकी छिन् । स्यारोनका यी भनाईहरु गलत भएको भन्दै सुनिलले खण्डन गरेका छन् ।
हामीसँगको कुराकानीमा उनले  मेरो एयरलाइन्स कम्पनी छ र, उनलाई एयरहोस्टेज बनाउन ?  भन्दै प्रतिप्रश्न गरेका छन् । आफूमाथि स्यारोनले लगाएका सबै आरोपहरु गलत भएको भन्दै स्यारोनले माफी माग्नु पर्ने बताएका छन् । यता स्यारोनले भने आवश्यक परेको खण्डमा प्रमाण पनि जुटाउन तयार छु भन्दै यथार्थ कुरालाई स्वीकार गर्न सुनिल रावललाई अनुरोध गरेकी छिन् । 
उज्यालो र forseenetwork.com को सहकार्य
