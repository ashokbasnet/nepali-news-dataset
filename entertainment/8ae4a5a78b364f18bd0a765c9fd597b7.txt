जिरे खुर्सानीका मुन्द्रे मेरी बास्सैमा गए

काठमाडौं, चैत ११ – मेरी बास्सैमा लामो समयदेखि माग्ने र तक्मे बुढालाई देख्न नपाएका दर्शकले अब जितु नेपाल मुन्द्रेको चर्तिकला हेर्न पाउने भएका छन् । प्रविधिक कारण देखाउँदै केही हप्ता अघिदेखि हाँस्य व्यंग्य श्रृंखला जिरे खुर्सानी पुनःप्रशारण हुँदै आएपछि जितु नेपाललाई मेरी बास्सैका धुर्मुसले अभिनयको निम्ता दिएका हुन् ।
जितु नेपाल हाँँस्य व्यंग्य श्रृखला जिरे खुर्सानीका लेखक/निर्माता/निर्देशक तथा कलाकार हुन् । टेण्डरमा जिरे खुर्सानीको निमार्ण र व्यवसायिक प्रशारण गर्दै आएको विज्ञापन एजेन्सीले बैंकको झुटो विवरण र कागजात पेश गरेको भेटिएपछि अहिले जिरे खुर्सानीको पुनःप्रशारण गरी घटना छानबिन प्रक्रियामा छ । नेपाल टेलिभिजनबाट मंगलबार राति  ८ बजेर ५० मिनेटमा प्रशारण हुँदै आएको मेरी बास्सैमा जितु नेपाल मुन्द्रे कै भूमिकामा देखिने भएपनि उनी कति भागका लागि मेरी बास्सैमा गएका हुन् ? त्यो भने धुर्मसले बताउन चाहेनन् ।
यस विषयमा जितु नेपाल  भने ‘खाली नै थिएँ, धुर्मसेले दाई खेल्ने हो भन्यो । ठिकै छ नि त भनेर एक भागका लागि अभिनय गर्न पुगेको हुँ । प्रतिस्पर्धा काममा गर्ने हो । काममा प्रतिस्पर्धा गर्ने भन्दैमा सबै कुरामा तँ ठूलो कि म ठूलो भन्नु वा मान्नु हुँदैन ।’ जितु नेपाल अभिनित मेरी बास्सै आउँदो हप्ता टेलिभिजनबाट प्रशारण हुने जनाइएको छ ।
– एरेडियो अडियो डटकम र उज्यालो अनलाईन डटकमको सहकार्यमा
