गायिका अनिलाको स्वर बादलसँगै (भिडियोसहित)

काठमाडौं, असार ३० – गायिका अनिला राईको बादलसँगै बोलको गीती भिडियो सार्वजनिक भएको छ । एक दशकदेखि बेलायतमा रहेकी अनिलाकाे बादलसँगै गीतको भिडियोलाई मंगलबार काठमाडौंमा विशेष कार्यक्रम गरी सार्वजनिक गरिएकाे हाे । गीतको भिडियोलाई गायक राजेशपायल राई, दीपक लिम्बू, संगीतकार तथा प्राज्ञ शान्तिराम राईलगायतले सार्वजनिक गरेका थिए । गायिका अनिलाको ‘स्वरांकन’ एल्बममा समावेश यस गीतलाई फोटो पत्रकार नविनबाबु गुरुङले निर्देशन गरेका हुन् । छायांकन समेत नविनकै रहेको यस भिडियोलाई यु–ट्युब र टेलिभिजनमार्फत एकसाथ सार्वजनिक गरिएको हो । अनिलाको ‘स्वरांकन’ एल्बम केही समयअघि मात्र सार्वजनिक गरिएको थियो । दोलखाको सैलुङ डाँडा, काठमाडौं र बेलायतमा समेत छायांकन गरिएको बादलसँगै भिडियोमा सम्पदा बानियाँ र नरेन खड्काले अभिनय गरेका छन् ।
भिडियाे हेर्नुहा‍ेस्
