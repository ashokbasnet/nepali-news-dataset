रक्तभोगको प्रदर्शन सुरु

चितवन, माघ ७ – सत्य घटनामा आधारित चलचित्र रक्तभोगको प्रदर्शन चितवनको माडीमा सुरु भएको छ । २०६८ साल फागुन ५ गते चितवनको माडीमै घटेको सत्य घटनामा आधारित भएर बनेको चलचित्र रक्तभोगको बुधबार माडीको बिक्रमबाबा चलचित्र घरमा एक कार्यक्रमकाबीच प्रदर्शन सुरु गरिएको हो ।
आफ्नै बुहारी ढेगनीदेवीको हत्या भएको घटनामा बनेको चलचित्र हेर्न आएका ढेगनीदेवीका सासु, ससुराले घटनाको दर्दनाक रुप जस्ताकोतस्तै पर्दामा देख्दा आफूले मन थाम्न नसकी चलचित्र नसकिंदै हलबाट बाहिर निस्केका थिए ।
बिबि फुयाँलको निर्देशनमा बनेको चलचित्रमा ढेगनीदेवीको भुमिकामा नायिका सारिका घिमिरे देखिएकी छन् । अन्य कालाकारमा रामचन्द्र लम्साल, पोदराज पौडेल, शैलेस पौडेल, रचना पौडेल र ढेगनीका छोरा छोरीको भूमिकामा बालकलाकारहरु भुवन नेपाली र स्वस्तिका तिमिल्सेना रहेका छन् ।
