जेम्सको पहिलो ‘सेल्फी’ म्युजिक भिडियो

अर्जुनकुमार संग्रौला/उज्यालो । काठमाडौं, भदौ ११ - गायक तथा संगीतकार जेम्स प्रधानले सम्भवत संसारकै पहिलो ‘वान म्यान सेल्फी म्युजिक भिडियो’ तयार पारेका छन् ।
उनले काठमाडौंमा पत्रकार सम्मेलन गरेर म्युजिक भिडियोको बारेमा जानकारी दिएका हुन् ।
‘म हिडे है’ बोलको गीतको रचना गरेपछि त्यसको संगीत कम्पोज, एरेञ्ज, बाद्यवाधनको प्रयोग, गायन उनी एक्लैले गरेका हुन् ।
गीत रेकर्ड गर्ने बेलामा रेकर्डिष्ट र सेक्सोफोन बजाईदिने अमूल कार्कीको मात्रै सहयोग लिएका उनले अरु काम भने आफैंले गर्न भ्याए । तर, सोही गीतको म्युजिक भिडियोमा भने उनले कसैको सहयोग लिएका छैनन् ।
गीत रेकर्ड गर्ने बेलामा नै आफुले म्युजिक भिडियोको कन्सेप्ट तयार पारेको उनको भनाई छ । म्युजिक भिडियोका लागि स्टोरी बोर्ड तयार पार्ने, लोकेशन खोज्ने जस्ता प्रि–प्रोडक्सनको कामदेखि लिएर छायांकन, निर्देशन, अभिनय पनि जेम्स आफैले गरेका छन् । त्यति मात्रै होईन, सम्पादन र कलर करेक्सनको काम पनि उनी स्वयंले नै गरेका हुन् । ‘अहिलेसम्म यो किसिमले संसारमा कसैले पनि म्युजिक भिडियो बनाएको छैन’ गायक तथा संगीतकार जेम्सले भने ‘म हिडे है संसारकै पहिलो वान म्यान सेल्फी म्युजिक भिडियो हो’ । डिजिटल युगमा ‘सेल्फी’को उपयोग बढिईरहेको बेलामा जेम्सले पनि नयाँ प्रयोग स्वरुप सेल्फी म्युजिक भिडियो बनाएको बताएका छन् ।
१८३९ मा अमेरिकी फोटोग्राफर रोबर्ट कोर्नलिस ले संसारकै पहिलो सेल्फी फोटो खिचेका थिए । तर, अहिलेको डिजिटल युगसम्म आईपुग्दा सेल्फी म्युजिक भिडियो पनि बनेको छ । गायक प्रधानले गिनिज बुक अफ वर्ल्ड रेकर्डका लागि पनि म्युजिक भिडियो देखाईने जानकारी गराएका छन् । आफ्नो दुई दशकको सांगितिक यात्रामा जेम्सले आठ वटा पप एल्बमहरु बजारमा ल्याईसकेका छन् ।
जेम्सको वान म्यान सेल्फी म्युजिक भिडियो हेर्नुहोस :
