टुँडिखेलमा आज ‘अमेरिकन लाइभ म्युजिकल कन्सर्ट’

काठमाडौंको टुंडिखेलमा आज ल्याटिन अमेरिकन सांगीतिक कार्यक्रम हुँदैछ । ल्याटिन अमेरिकन लाइभ म्युजिकल कन्सर्ट नाम दिइएको सांगीतिक कार्यक्रम ४ बजेदेखि शुरु हुनेछ । नेपालमा पर्यटन प्रवद्र्धन र दुई देशबीचको सम्बन्ध सुदृढ बनाउने उदेश्यले कार्यक्रम गर्न लागिएको आयोजक ग्रामिण विकास तथा अनुसन्धान केन्द्रले जनाएको छ । 

 

कार्यक्रमको लागि ल्याटिन अमेरिकाको मेस्टिजो साँगीतिक समूह नेपाल आइसकेको छ । समूहले २४ गते पनि टुंडिखेलमा सांगीतिक कार्यक्रम प्रस्तुत गर्नेछ । सांगीतिक कार्यक्रममा गायिका मोनिका सान्ताक्रुज, पियानो बादक रोबेर्टो जुरिता, आघात बादक खाखे भेगा र साल्सा साम्बा ज्याज नृत्याङ्गना एलीजावेथ खारामीलोले आफ्नो प्रस्तुति दिनेछन् । 

 

कार्यक्रमा ल्याटिन अमेरीकी गीत, संगीत, नृत्यका साथै क्यारेबीयन संगित र अमेरिकी संगित सुन्न सकिने केन्दले जनाएको छ ।
