काजीराजको नेपाली र नेपालभाषाका एल्बम सार्बजनिक

काठमाडौ, साउन १४ – रचनाकार काजीराज शाक्यका नेपाली भाषाको ‘नौलो तरङ्ग’ र नेपाल भाषाको ‘आहा’  गीति एल्बम सार्बजनिक भएको छ ।
दुईवटै एल्बममा उनको एकल रचनाका आठ/आठ वटा गीत समावेश छन् भने हरिशरण सायमीको संगीत रहेको छ ।
ती एल्बममा राजेशपायल राई, दीपक लिम्बू, सन्तोष लामा, निर्णय श्रेष्ठ, सतीश महर्जन, हरिशरण सायमी, राहुल शाक्य, प्रश्ना शाकय, रत्न शोभा महर्जन, दीपा महर्जन, निशा देशार, सुमित्रा खड्का, रामकृष्ण खड्गी, निल शाक्य, लाटो हिपहप, विकास श्रेष्ठ, अर्जना शाक्य र शुलिन्द्र शाक्यले स्वर दिएका छन् ।
२०५५ सालमा अमरराज शर्माको एकल संगीतमा ‘निभा लुइवं’ नामक नेपाल भाषाको एल्बम निकालेर सांगितिक क्षेत्रमा प्रवेश गरेका काजीराजले नेपाली भाषाको ‘झन्कार’, ‘वैशालु यौवन’ र नेपाल भाषाको ‘आगं’ एल्बम सार्वजनिक गरिसकेका छन् । उनले डेढ दशकदेखि नेपाली र नेपाल भाषाका गीत रचना गर्दै आएका छन् ।
