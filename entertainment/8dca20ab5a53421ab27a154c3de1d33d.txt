​हलिउड अभिनेताले सलमानलाई बधाई दिन बबीको पोष्टर सेयर गरेपछि...

चैत ९ – हलिउड अभिनेता सिलभेस्टर स्टेलोनले इन्स्टाग्राममा बलिउड अभिनेता सलमान खानलाई चलचित्र ‘रेस ३’ को लागि बधाई दिँदा बबी देवलको तस्वीर सेयर गरेका छन् । 

सलमान खानले बुधबार स्टेलोनको एक भिडियो सेयर गरेका थिए । जुन भिडियोमा स्टेलोन आफ्नो आगामी चलचित्र ‘क्रीड २’ को बारेमा बताइरहेका देखिन्छन् । 
यसपछि बिहीबार स्टेलोनले आफ्नो अफिसियल इन्स्ट्राग्राम पेजमार्फत सलमानलाई शुभकामना दिएका थिए । तर तस्वीर भने बबी देवलको सेयर गरे ।
