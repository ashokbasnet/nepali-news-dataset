सचिन बने ‘खोटाङ सुगम स्टार’

दमन राई/उज्यालो

खोटाङ, पुस २१ – खोटाङको बाम्राङ ५ का सचिन राई ‘खोटाङ सुगम स्टार’ बन्नुभएको छ । 

बतासेमा भएको फाइनल अडिसनमा २६ जना प्रतिस्पर्धीलाई पछि पार्दै राई ‘खोटाङ सुगम स्टार’ बन्नुभएको हो ।

नवप्रतिभा सांस्कृतिक समाज र सुनाखरी सृजना युवा क्लव बतासले आयोजना गरेको कार्यक्रममा पहिलो भएका सचिनले २५ हजार रुपैयाँ पुरस्कार पाउनुभएको छ । राई खोटाङको रुपाकोट रेडियोमा कार्यरत हुनुहुन्छ ।

गाउँमा लुकेका प्रतिभालाई पहिचान, संवर्द्धन र विकास गर्ने उद्देश्यले आयोजना गरिएको प्रतियोगितामा याम्खाका विनोद राई दोश्रो, बुइपाका मनमा ‘बि’ राई र टेम्माका नरेन्द्र नयन प्यासा तेश्रो हुनुभएको छ ।

दोश्रो हुनेले १० हजार, तेश्रोले ५ हजार रुपैयाँ पुरस्कार पाएका छन् । सुगम स्टारमा पहिलो, दोश्रो र तेश्रो हुनेले एक/एक वटा गीत रेकर्डको अवसर पाएका कार्यक्रम संयोजक नवीनकिशोर राईले बताउनुभयो ।
