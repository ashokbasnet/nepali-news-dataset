दुबईबाट आमाले सिकाउने, नेपालमा छोरी गाउने

उमाकान्त पाण्डे/उज्यालो । दुबई, साउन २७ -
सबैको नजर यही जोवनमाथि,
गुलाबको फूलझै फूलिछ बाइ,
तर उत्तौली भईदैन, छोटो लुगा लाइदैन,
रातो साडी लाएर तीजको गीत गाएर,
आओन ओेए हामी पनि छमछम नाचनी हो बाइ ।  
वैदेशिक रोजगारीका लागि युएईको आबुधाबीमा रहेकी गायिका साबित्री गिरीका शब्द हुन् यी । यी शब्दलाई नेपालमा रहेकी उनकी छोरी ज्योतिले तीजको भाकामा आवाज दिएकी छिन् ।  
थप्रेक ८ तनहुँमा जन्मेकी गायिका गिरीले आधा दर्जन गीती एल्बम बजारमा ल्याएर पोख्रेली तीज गायिकाको रुपमा चिनारी बनाइसकेकी छिन । अहिलेसम्म ५ वटा लोक गीतका र ५ वटा तिज गीतका एल्बम बजारमा ल्याएकी उनी प्रवासमा जमेकी गायिकाको रुपमा चिनिन्छिन् । प्रत्येक बर्ष तीजको भाकामा गीती एल्बम बजारमा ल्याउने उनले यो पटक भने आफ्ना शब्द छोरीलाई सापट दिएकी छिन् ।
सावित्रीकै पहलमा यो गीतको भिडियो पनि तयार भएको छ । जुन भिडियो दुबईमा रहेको जबिल पार्कमा नेपाली चेलीबेटी जम्मा गराएर छायाकंन गरिएको थियो । ‘दुबईमा छायाकंन गरिएको भिडियोसहित एल्बम बजारमा आएको छ ’ श्रीमानसँगै दुवईमा पसिना बगाइरहेकी गायिका सावित्रीले भनिन् 'छोरीको लागि स्काइपबाट शब्द पठाएँ, छोरीले एल्बम बनाएर बजारमा ल्याइ, मलाई क्यासेट उपहार पठाएकी छे ।’
यो गीतामा ज्योतिका साथै चर्चित लोक गायिका राधिका हमाल र रामजी खाडको पनि आवाज छ । छोरीलाई स्काइपबाट गीतको लय सिकाउँदा र गायनमा सहयोग गर्दा नौलो अनुभव भएको सावित्रीको भनाई छ ।
गीतको भिडियो हेर्नुहोस :
