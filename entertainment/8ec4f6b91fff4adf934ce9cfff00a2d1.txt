को बन्ला मिस नेपाल ? (परिचय र तस्विर सहित)

काठमाडौं, वैशाख ५ – मिस नेपाल २०१५ को फाइनल प्रतिष्पर्धा शनिबार हुँदैछ । शुक्रबार हुने भनिएको फाइनल राष्ट्रिय शोक परेका कारण शनिबार सारिएको हो । २० औं मिस नेपाल बन्नको लागि १९ जना प्रतिष्पर्धी सहभागी छन् ।
आयोजक हिडन ट्रेजरका अनुसार मिस नेपाल प्रतियोगितामा विजेताले मिस वल्र्ड नेपाल २०१५ को उपाधी सहित एकलाख रुपैंया पुरस्कार पाउनेछिन् । यस्तै फस्ट रनर्सअपले मिस नेपाल अर्थको उपाधि सहित ६० हजार रुपैंया र सेकेण्ड रनर्सअपले मिस नेपाल इन्टरनेसनलको उपाधि सहित ४० रुपैयाँ पाउनेछन् ।
यसवर्ष मिस नेपाल बन्ने दौडमा को को छन् त ? परिचय र तस्विर हेरौं :
कन्टेस्टेन्ट नम्बर १ : मेधा कोइराला, काठमाडौं । स्नातक तह उत्तिर्ण गरेकी २० वर्षकी कोइरालाको इच्छा राजदुत बन्नेछ । आफुले लिएका विभिन्न तालिम यसका लागि सहयोगी हुने उनको विश्वास छ ।
कन्टेस्टेन्ट नम्बर २ : रेबिका क्षेत्री, ललितपुर । २१ वर्षिया क्षेत्रीले स्नातक तह उत्तिर्ण गरेकी छिन् । उनलाई पौडी खेल्न, फुटबल र बासकेटबल खेल्न मन पर्छ । मिस नेपाल र मिस वल्र्ड बन्ने उनको इच्छा छ । 
कन्टेस्टेन्ट नम्बर ३ : सृष्टि भट्टराई, संखुवासभा । स्नातक तह सकेकी २१ वर्षकी उनी भविष्यमा विश्वका कुना कुनामा पुग्ने ईच्छा राख्छिन् । 
कन्टेस्टेन्ट नम्बर ४ : पूजा श्रेष्ठ, तनहुँ । बिबिएस गरिरहेकी श्रेष्ठको अन्तराष्ट्रिय एयर होस्टेष्ट बन्ने सपना छ । 
कन्टेस्टेन्ट नम्बर ५ : प्रिया रानी लामा, सिरहा । मिस पूर्वाञ्चल २०१० की फ्रस्ट रनरअप भैसकेकी २४ वर्षकी उनले माइक्रोबायोलोजीमा पिएचडी गर्ने योजना बनाएकी छिन् ।  
कन्टेस्टेन्ट नम्बर ६ : सुजिता खनाल, भैरहवा । २१ वर्ष स्नातक तह । स्कुटर चलाउन मनपर्ने उनलाई काठमाण्डूदेखि भैरहवा स्कुटरमै जाने रहर छ । उनले यसअघि मिस ग्लोबल लुम्बिनी २०१२ मा पनि भाग लिएकी थिइन् । 
कन्टेस्टेन्ट नम्बर ७ : रिता केसी, पोखरा । २० वर्षकी उनले फेसन डिजाइनिङ्मा डिप्लोमा गरेकी छिन् । उनको लक्ष्य मिस वल्ड बन्नेछ । 
कन्टेस्टेन्ट नम्बर ८ : सोनु थापा मगर, ललितपुर । २२ वर्ष । आफैं एउटा रेष्टुरेन्ट खोलेर दुखी महिलालाई काम गर्न दिन चाहानुहुन्छ । समाजसेवामा रुची छ । 
कन्टेस्टेन्ट नम्बर ९ : अनु खड्का झापा, २२ वर्षकी । स्नातक तह ।  बुबालाई व्यापारमा सघाउने योजना रहेकी खड्का आफ्नै संस्था खोल्न चाहन्छिन् । 
कन्टेस्टेन्ट नम्बर १० : सुदिपा पाठक, चितवन । स्नातक तह २३ वर्षकी उनको भविष्यमा सफल व्यक्ति बन्नुबाहेक अहिलेको इच्छा भनेको मिस नेपालको ताज पहिरनु हो । 
कन्टेस्टेन्ट नम्बर ११ : निस्मा चौधरी, सुनसरी । स्नातक तह २१ वर्ष । मनोचिकित्सक बन्ने योजनामा रहेकी चौधरीको हरेक काममा सफल हुने लक्ष्य छ । 
कन्टेस्टेन्ट नम्बर १२ : दिव्यता बैद्य, काठमाडौं । २३ वर्षकी । हुलास लिटल लेडी २००३ को फ्रस्ट रनरअप तथा मिस फोटोजेनिकको उपाधी जितेकी थिइन् । मिस ग्लोबल २०१२ मा पनि मिस फोटोजेनिकको उपाधी जितेकी उनी अहिले मोडलिङ् गर्ने र भविष्यमा संस्थापक बन्न चाहन्छिन् । 
कन्टेस्टेन्ट नम्बर १३ : प्रशंसा पराजुली चितवन, २३ वर्ष । घुम्न मन पराउने उनको भविष्यमा आर्टिटेक बन्ने इच्छा छ । 
कन्टेस्टेन्ट नम्बर १४ : इभाना मानन्धर, काठमाडौं । २३ वर्ष । स्नातक तह । भविष्यमा आप्mनै केहि काम गर्ने योजना छ । आफुले सिकेका कुरा व्यवहारमा लागु गर्ने र व्यापार गर्ने रुची छ । 
कन्टेस्टेन्ट नम्बर १५ : दुर्गा गुरुङ, पोखरा । २३ वर्ष । मिस युके नेपाल २०१२ भैसकेकी उनको फेसनमा रुची छ । विभिन्न शैलीमा नाच्न मन पर्छ । 
कन्टेस्टेन्ट नम्बर १६ : असिना पौडेल, काठमाण्डू, २१ वर्षकी । गीत गाउन मन पर्छ  र खेल्न पनि रुची छ । भविष्यमा हरेक काममा सफलता प्राप्त गर्ने लक्ष्य छ । 
कन्टेस्टेन्ट नम्बर १७ : कृपा न्यौपाने, काठमाडौं । बिबिए,  २३ वर्ष । पपैया ग्लाम हन्ट २०१२ मा सहभागी । अन्तराष्ट्रिय देलिभिजन प्रस्तोता बन्ने लक्ष्य । 
कन्टेस्टेन्ट नम्बर १८ : श्रेया पौडेल, काठमाडौं , २२ वर्ष बिबिए । मिस टिन नेपाल २००९ को विजेता । भविष्यमा सफल व्यक्ति हुने योजना । अरुको लागि नमुना व्यक्ति बन्ने ईच्छा । 
कन्टेस्टेन्ट नम्बर १९ : नुनिङ् लिम्बु, ललितपुर । २२ वर्ष स्नातक तह । भविष्यमा आप्mनै बुटिक खोल्ने योजना । खेल्न र घुम्न मन पर्छ ।
