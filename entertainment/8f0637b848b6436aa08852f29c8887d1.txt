​लुट २ को ट्रेलरले तोड्यो छक्का पञ्जाको रेकर्ड, यु ट्युब ट्रेण्डिङको एक नम्बरमा

काठमाडौं, पुस २२ – निश्चल बस्नेतको निर्देशन र माधव वाग्ले र नरेन्द्र महर्जनको निर्माण रहेको सिनेमा लुट २ को ट्रेलरले नेपाली सिनेमाको रेकर्ड ब्रेक गरेको छ । यस अघि युट्युबमा छोटो समयमा सबै भन्दा धेरै पटक छक्का पञ्जाको ट्रेलर हेरिएको थियो । छक्का पञ्जाको ट्रेलरलाई २४ घण्टामा एक लाख  ३० हजार पटक यु ट्युबमा हेरिएको थियो भने   २४ घण्टा नपुग्दै लुट २ को ट्रेलर  युट्युबमा दुई लाख ३२ हजार भन्दा धेरै पटक हेरिएको छ । यतिबेला  लुट २ को  ट्रेलर युट्युब ट्रेण्डिङको नम्बर वानमा परेको छ । 
यस अघिको सिक्वेल लुट चलचित्रले नेपाली सिने जगतमा एउटा सानो तिनो क्रान्ति नै  गरेकाले दर्शकका लागि लुट २ प्रतिक्षाको विषय बनेको छ । यहि कारण ट्रेलर रिलिज हुने बित्तिकै दर्शकहरु ट्रेलरमा झुम्मिएका छन् । सौगात मल्ल, दयाहाङ राई, प्रवीण खतिवडा, सिर्जना सुब्बा, ऋचा शर्मा, विपिन कार्की लगायतको अभिनय लुट २ मा हेर्न पाइने छ ।  लुट २ फागुन १३ गते रिलिज हुनेछ ।
