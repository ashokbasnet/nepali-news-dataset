​हरिवंशले लोकमान भन्दा मदनकृष्णले कुलमान भनेर सम्झाए

काठमाडौं, माघ १६ – पोखरामा चलिरहेको नेपाल साहित्य महोत्सव अन्तर्गत शनिबार मदनकृष्ण श्रेष्ठ र हरिवंश आचार्य महजोडीको विशेष प्रस्तुति थियो । सामान्य गेटअपमा मञ्चमा उक्लिएका मह जोडीले देशमा प्रजातन्त्र स्थापनापछि देखिएको विकृतिलाई व्यंग्य गरे । प्रहसनमा मदनकृष्ण लण्डनबाट नेपाल घुम्न आएका पर्यटकको भूमिकामा थिए । उनलाई हरिवंशले नेपालको राजनीतिक विकृतिलाई व्यंग्यात्मक रुपमा व्याख्या गरे । प्रस्तुतिकै क्रममा लोडसेडिङको प्रसँग आयो । हरिवंशले नेपालमा लोडसेडिङ मात्रै हुन्छ भन्दै सुरुमा अहिले पो कुलमान आएर...भन्दै गर्दा मदनकृष्णले लोडसेडिङ भनेको के भनेर सोधे । हरिवंशले लोडसेडिङको अर्थ बुझाउँदै फेरि ‘अहिले पो लोकमान आएर लोडसेडिङ छैन’ भने । 
कुलमान भन्नुपर्नेमा उनले लोकमान भने । लगत्तै मदनकृष्णले सच्याए । ‘लोकमान भनेको के’ भनेर हरिवंशले सोधेपछि हरिवंशले हत्तपत्त कुलमान भने । उतिखेरै उनले मिलाएर भनिहाले–‘लोकमान पनि आएको थियो ।’ त्यसपछि दर्शक पेट मिची मिची हाँसे ।
हरिवंशले फेरि थपे – ‘लोकमानले लोडसेडिङ गरेर गयो । कुलमान भनेको चाहिँ कुलको इज्जत राख्ने मान्छे भएर बत्ति बलेको छ ।’
मह जोडीको पुरै प्रस्तुति हेर्न यहाँ जानुहोस् ।
