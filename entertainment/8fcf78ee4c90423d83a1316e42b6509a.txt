दुबईमा पहिलो नेपाली बक्स फिल्म अवार्ड

मंसिर २५  - बक्स फिल्म अवार्ड २०६९ दुबर्इमा सम्पन्न भएको छ । 

अन्तरास्ट्रिय बजारमा पहिलो पटक नेपाली बक्स फिल्म अवार्डलाई सम्युक्त अरब एमिरेट्स युएईको दुबइमा एक कार्यक्रमका बिच बिभिन्न बिधामा प्रदान गरिएको छ ।

 

बिभिन्न ३१ बिधामा प्रदान गरिएको बक्स फिल्म २०६९ अवार्ड कार्यक्रमलाई सन हिल्स फिल्म प्रोडक्सन दुबइ तथा बक्स अफिस क्लब नेपालको सहआयोजनामा दुबर्इ स्थित अलनासरल्यान्ड क्लबमा सम्पन्न गरिएको हो ।    

कार्यक्रममा स्थानीय युएईका नागरिकको समेत बाक्लो उपस्थिती थियो । भाषा बुझ्नमा कठिनाई भएपनि कलाकारको अभिनय र प्रस्तुतिले  आफूहरुलाई धेरै मनोरन्जन दिएको दर्शकहरुको प्रतिक्रिया थियो ।      

कार्यक्रममा स्थानिय क्षेत्रमा कार्यरत नेपाली पत्रकार र नेपालबाट आएका विभिन्न संचारसस्थाका प्रतिनिधिको समेत उपस्थिती थियो । स्थानीय कलाकारले पनि आफ्नो प्रस्तुति देखाएका थिए ।
कार्यक्रममा लाइफ टाईम अचिभमेन्ट अवार्ड नायक शिव श्रेष्ठलाई प्रदान गरियो।

चलचित्र कसले चोरो मेरो मनले सबै भन्दा धेरै बक्स फिल्म अवार्ड हात पार्यौ । जसमा सरोज पाण्डे (मेकअप), निच्चल श्रेष्ठ (कला) ,संगित श्रेष्ठ (ड्रेस डिजार्इन), दिपक लिम्बु (गायक), अन्जु पन्त (गायिका) अवार्ड हात पारे ।

त्यस्तै किरण खरेल (गीतकार), सुरेश अधिकारी (संगित), निर शाह (चरित्र अभिनय), समिर श्रेष्ठ (नव निर्देशक), छबिराज ओझा (निर्माता), रेखा थापा (नायिका), आर्यन सिग्देल (नायक) लाई बक्स अफिस फिल्म अवार्ड प्रदान गरियो ।
 
बाटो मुनिको फुलले उत्कृष्ट चलचित्र बक्स फिल्म अवार्ड पायो । जसमा गोपाल रसार्इली (पार्श्वव संगित), सुरन सुब्बा नाम्लो (निर्देशक) ले अवार्ड प्राप्त गरे ।

चलचित्र दशगजाबाट शिबम अधिकारी (सवांद) ,अभिनेत्री सुभद्र अधिकारी (चरित्र), रोशन श्रेष्ठ (द्वन्द्व निर्देशक), नवल खड्का (कथा)ले उत्कृष्ट अवार्ड पाए ।

चलचित्र फस्ट लभ बाट फणिन्द्र रार्इ (ध्वनी), निशा अधिकारी (सह नायिका), ॠचा शर्मा (नव नायिका) ,कर्मा शाक्य (सह नायक)ले आ आफ्नो बिधामा उत्कृष्ट अवार्ड चुमे ।

चलचित्र शाशन बाट बसन्त श्रेष्ठ (नृत्य निर्देशक), धिरेन शाक्य (खलपात्र)ले उत्कृष्ट अवार्ड प्राप्त गरे । त्यस्तै चलचित्र ब्याज नं १६ ले एउटा मात्रा अवार्ड पायो । चलचित्र शासनमा उत्कृष्ट छायाङकन गरेको भन्दै पुरुषोत्तम प्रधानलाई अवार्ड दिईयो ।

त्यस्तै चलचित्र श्रीमानबाट बालकलाकार बिधामा बालकलाकार संगम विस्टले अवार्ड हात पारे । त्यस्तै चलचित्र मनमनै मन पराए बाट जयकृष्ण बस्नेतले हास्यकलाकारको उत्कृष्ट अवार्ड पाए ।

साथै बक्स अफिस पब्लिक च्वाइस अवार्ड बाट निर्देशक तुलसि घिमिरे, नायक राजेश हमाल , नायिका रेखा थापा ,चलचित्र फस्ट लभ, निर्माता   छबिराज ओझा, लाई सम्मान गरियो । त्यस्तै खलनायकमा शुनिल थापा, गायिका इन्दिरा जोशी ,गायक राजेश पायल रार्इ, हास्यकलाकार दिपकराज गिरीले अवार्ड पाए ।

बक्स अफिस स्पेशल अवार्ड निर्माता माधव वाग्ले, चलचित्र वितरक नरेन्द्र कायस्थ, पत्रकार डब्बु क्षेत्री, प्राविधिक बुद्धीलाल मगर, भिसिडि राइटर बिजय गोपाल दली र डिजाइनर सुन्तराज बानियाँलाई अवार्ड प्रदान गरियो ।

बिशेष सम्मान–पत्र पाउनेमा नायक सुमन सिंह, भुवन केसी, मोहनकृष्ण श्रेष्ठ, तिर्थ मानन्धर, मधुकुमार श्रेष्ठ र सुनिल मानन्धर रहेका दुवईबाट पत्रकार उमाकान्त पाण्डे गाउंलेले जानकारी दिनुभयो ।
