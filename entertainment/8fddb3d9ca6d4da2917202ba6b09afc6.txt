वरिष्ठ गीतकार थापालाई एक लाख राशिको प्रतिभा सम्मान

काठमाडौं, जेठ ११ – नेपाल गीतकार संघले वरिष्ठ गीतकार रत्नशम्शेर थापालाई एक लाख राशिको प्रतिभा सम्मान प्रदान गरेको छ ।
काठमाडौंमा स्रष्टा थापालाई सम्मान गर्दै अर्थमन्त्री एवं गीतकार शंकरप्रसाद कोइरालाले आफू सरकारमा भएका बेला सर्जकको हितमा काम गर्ने बताउनु भयो ।
कला र संस्कृतिको विकासबाट मात्र देशको उन्नति हुने भन्दै मन्त्री कोइरालाले धेरै समयदेखि सरोकारको विषय बनेको पुरस्कारमा लगाइने कर बारे पुनरावलोकन गरिने आश्वासन दिनुभयो ।    
श्रष्टा थापालाई नगदसहिद ताम्रपत्र प्रदान गरिएको छ । वरिष्ठ गीतकार थापाले जुनी, भाग्यरेखा, सीमाना, अन्याय, चोखो माया लगायतका नेपाली चलचित्रका लागि गीत लेख्नुभएको छ ।
