​लुट २ को फस्ट लुक सार्वजनिक (भिडियोसहित)

काठमाडौं जेठ १८ – चलचित्र लुट २ को टिजर सार्वजनिक भएको छ । पहिलो चलचित्र लुटको सफलतापछि उत्साहित बनेका निर्देशक निश्चल बस्नेतले लुटको स्वीकेल, लुट – २ निर्माण गरेका हुन् ।
लुटले सबैको मन जित्न सफल भएको हुनाले दोस्रो सिक्वेल कस्तो होला भन्ने कौतुहलता सबैमा छ । यहि उत्सुकतालाई चिर्नको लागि युटुब मार्फत चलचित्रको टिजर सार्वजनिक गरेको बस्नेतले बताएका छन् । 
बस्नेतको लेखन र निर्देशनमा बनेको चलचित्रको निर्माता माधव वाग्ले र नरेन्द्र महर्जन छन् । लुट २ मा लुटका कलाकारसहित केहि नयाँ कलाकारहरुलाई देख्न पाइन्छ । सौगात मल्ल, दयाहाङ राई, कर्मा, रिचा शर्मा, बिपिन कार्की, पविन खतिवडा, शुसीलराज पाण्डे, प्रदिप राज न्यौपानेको अभिनय गरेका छन् । टिजरमा लुट –२ फेरि लुट्ने दिन भन्दै फागुन ३ गतेदेखि रिलिज हुने निर्माण टोलीले जनाएको छ ।
टिजर हेर्नुहोस् ।
