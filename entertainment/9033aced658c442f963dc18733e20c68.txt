गाईजात्रामा दीपाश्रीको बर्थ डे ! (फोटो फिचर)

अर्जुनकुमार संग्रौला/उज्यालो
काठमाडौ, भदौ ६ – यसपालीको गाइजात्रामा पनि रेडियो अडियोले ‘बानेश्वरको गाईजात्रा’ आयोजना गर्‍यो ।
केही नयाँ र धेरैजसो पुराना कलाकार सहभागी कार्यक्रममा हाँस्य कलाकार दीपाश्री निरौलाको जन्मदिनको केक पनि काटियो । दिपाश्रीको जन्मदिन शुक्रबार (भदौ ७ गते) पर्छ तर बिहीबार नै केक काटेर रेडियो अडियोका प्रबन्ध निर्देशक दिपेन्द्र खनियाले शुभकामना दिए ।
आफ्नो विहेको चिन्ता लिने शुभचिन्तकलाई दीपाले भनिन् ‘मेरो विहेको चिन्ता नगर्नुस् म अहिले भर्खर स्वीट सिक्सटिनमा छु, किनभने म निदाएको समय जोड्दिन ।’ दीपाश्रीले जन्मदीनको अवसरमा सबैलाई धन्यवाद दिंदै दर्शक र श्रोताको मायाले गर्दा नै यो स्थानमा आएको बताइन् ।
लगभग चार घण्टासम्म चलेको गाइजात्रे कार्यक्रममा मनोज गजुरेल, किरण केसी, जितु नेपाल, आरपी भट्टराई, सीताराम कट्टेल, केदार घिमिरे, दमन रुपाखेती, पल्पसा डंगोल, अंसु महर्जन, श्री थापा, मञ्जु श्रेष्ठ, राजा राजेन्द्र, कुमार श्रेष्ठ, प्रदिप कार्की लागायतका कलाकारले कमेडी प्रस्तुती दिए ।
कार्यक्रममा गायक तारा लक्सम, गायिका राधिका हमालले गीत प्रस्तुत गरे भने बि मानब आर्ट स्टुडियोका कालकारहरुले आर्कषक नृत्य प्रस्तुत गरे ।
