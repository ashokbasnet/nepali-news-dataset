सोनाक्षी र मलाइकाले टुँडिखेल तताए (तस्बिरसहित)

काठमाडौं, जेठ २ –बलिउडका दुई हस्ती चर्चित नायिका सोनाक्षी सिन्हा र ‘आइटम गर्ल’ मलाइका अरोराले मनोरन्जनात्मक कार्यक्रममार्फत शनिबार काठमाडौंको माहोल तताए । भूकम्पपीडितको सहयोगार्थ शनिबार बेलुका टुँडिखेलमा आयोजित कार्यक्रममा बलिउडका विभिन्न चर्चित गीतमा नृत्य प्रस्तुत गरेर उनीहरूले नेपाली दर्शकको मन जिते । उनीहरू ‘साडी का फाल्सा म्याच किया रे’, ‘गन्धी बात’, ‘मुन्नी बदनाम हुई’, ‘अनारकली डिस्को चली’ लगायत गीतमा नाचेका थिए । सैनिक श्रीमती सङ्घको आयोजनामा ‘अमरपन्छी’ नाम दिइएको कार्यक्रममा नेपाली नायिकाहरू, रेखा थापा, प्रियङ्का कार्की, निशा अधिकारी, ऋचा शर्मालगायतले नृत्य गरेका थिए । रासस
