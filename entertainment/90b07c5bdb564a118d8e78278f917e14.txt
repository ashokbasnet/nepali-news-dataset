‘ठमेल बजार’ पछि ‘काले दाइ’

काठमाडौं, माघ १ – गायिका मिना पोख्रेल निरौला अहिले चर्चामा छिन् । उनले गायको चलचित्र लुट–२ को गीत ‘ठमेल बजार’ निकै हिट भएको छ । अहिले उनको अर्को गीत सार्वजनिक भएको छ ।
गायिका निरौला र निश्चल बस्नेतले गायको चलचित्र ‘पर्व’ को गीत ‘काले दाइ’ युट्युब मार्फत सार्वजनिक भएको छ । काले दाइ बोलको गीत शुक्रबार युट्युब मार्फत सार्वजनिक भएको हो ।

‘लुट–२’ को ‘ठमेल बजार’ बोलको गीत सार्वजनिक भएको केही समयपछि नै गायिका निरौलाले यो गीत गाएकी हुन् । दिनेश साउतको शब्द तथा कोशिश छेत्रीको संगीत रहेको गीत पनि ‘ठमेल बजार’ जस्तै हिट हुने अपेक्षा गरिएको छ ।
गीतमा निश्चल बस्नेत र माला लिम्बु नाचेका छन् । दिनेश राउतको निर्देशनमा बनेको चलचित्र ‘पर्व’ मा नम्रता श्रेष्ठ, कोशिश छेत्री, माला लिम्बु, केशव भट्टराईसहितका कलाकारको मुख्य भूमिका छ । चलचित्र ‘पर्व’ आउँदो चैत २५ मा प्रदर्शनमा आउनेछ ।
