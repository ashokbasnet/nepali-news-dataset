मिसेस युनिभर्स नेपाल आउने

काठमाडौं, पुस १० – मिसेज नेपालको तेस्रो संस्करणमा मिसेस युनिभर्स विजेता क्यारोल लि नेपाल आउने भएकी छन् ।
इप्लानेटले आयोजना गर्ने मिसेज नेपालका विजेतालाई ताज पहिराइदिन उनी नेपाल आउने भएकी हुन् । क्यारोल आउँदो फेब्रुअरी २० मा तीन दिनका लागि नेपाल आउने संस्थाले जनाएको छ ।
तीन दिने नेपाल बसाइमा उनले रक्षा नेपालमा आश्रित बालबालिकालाई भेट्ने कार्यक्रम तय भएको छ भने मिसेज नेपालका प्रतिष्पर्धीलाई एक घण्टाको घरेलु हिंसाविरुद्धको प्रशिक्षण दिनेछिन् । उनी वर्ष २०१३ का लागि घरेलु हिंसा विरुद्धका लागि विश्व सद्भावना दुतसमेत रहेकी छन् ।
क्यारोलले मिस युनिभर्स २०१३ मा शीर्ष उपाधिसहित मिस पपुलर स्पेसल अवार्ड जितेकी थिईन् । यो बाहेक उनी मिसेस मलेशिया युनिभर्स २०१३, पूर्व मिस मलेशिया, पार्क रोयल होटल इम्प्लोयी आफ द इयर १९९३, पार्करोयल होटल सेन्ट्रक (अवार्ड फर कर्टसी १९९३) जस्ता विजेता र सम्मानबाट सम्मानित भइसकेकी छिन् ।
उनी अंग प्रत्यारोपण अभियान २००० मा पनि सरिक भएकी थिइन् । यो कार्यक्रमलाई मलेशियन बुक अफ रेकर्डस्मा समेत सूचीकृत गरिएको छ । जसमा १ हजा ५ सय ८५ जनाले अंग प्रत्यारोपण गरेका थिए । इप्लानेट नेपालले विभिन्न कार्यक्रम पनि गर्दै आएको छ ।
