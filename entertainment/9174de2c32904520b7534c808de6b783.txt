आजदेखि देशभरका चलचित्र हल बन्द

काठमाडौ, माघ १५ – चलचित्रकर्मीहरुको आन्दोलनका कारण देशभरका सबै चलचित्र हल सोमबारदेखि ठप्प भएका छन् । 

बिभिन्न ९ बुँदे माग राख्दै आन्दोलन गरिरहेका चलचित्रकर्मीहरु सरकारले चलचित्र विकास बोर्डको अध्यक्षमा धर्मेन्द्र मरवैतालाई नियुक्त गरेपछि झन् आक्रोशित भएका हुन् ।

उनीहरुले सोमबारदेखि नयाँ चरणबाट थप आन्दोलन थाल्ने बताएका छन् । रिले अनसनमा बस्दा समेत सरकारले आफ्नो मागलाई बेवास्ता गरेकाले मंगलबारदेखि आमरण अनसनमा बस्ने तयारी भएको चलचित्रकर्मीले बताएका छन् ।
