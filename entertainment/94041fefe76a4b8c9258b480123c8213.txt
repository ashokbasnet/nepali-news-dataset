२३ वर्ष लागिन् वर्षा, ‘२२ औँ जन्मदिन बिर्सनै नसकिने’

काठमाडौं, मंसिर २८ – नायिका वर्षा राउत मंगलबार २३ औँ जन्मदिन मनाउँदै छिन् । २०५० साल मंसिर २८ गते काठमाडौंको थापाथलीमा जन्मेकी वर्षाले सिनेमामा विकास आचार्य ब्यानरको नाई नभन्नु ल ४ बाट ब्रेक लिएकी थिइन् । 
पहिलो सिनेमामा नै सफल र नाम चलेको ब्यानरमा काम गर्ने अवसर पाएकी वर्षाले त्यसपछि सिनेमा छक्का पञ्जा र जात्रामा काम गरिन्, जुन सुपरहिट रहे । सिनेमामा काम गरेर फ्यान र म्युजिक भिडियोमा काम गरेर दाम कमाइन्छ भन्ने उनी काम गर्दा निकै रमाउँछिन् । यहि कारण पनि उनी पछिल्लो समयमा युवा पुस्ताको मन पर्ने अभिनेत्री बनेकी छिन् । वर्षाले म्युजिक भिडियोमा केही वर्ष काम गरेपछि सिनेमामा आउने मौका पाएकी थिइन् । 
२२ औँ जन्मदिन बिर्सनैँ नसक्ने भएको थियो
मंगलबार २३ औँ जन्म दिन मनाउँदै गरेकी वर्षा सामान्य तरिकाले जन्मदिन मनाउन मन पराउँछिन् । हामीले उनलाई २३ बसन्त पार गर्दा आजसम्म मनाएका जन्मदिनहरुमध्ये कुन चाहि स्पेशल रह्यो ? कुनै जन्मदिन छ त्यस्तो विशेष ? भनेर सोध्दा उनले भनिन्, ‘छनि किन नहुनु ? पोहोर साल जन्मदिनको अवसरमा पाएको सरप्राइज म कहिल्यै पनि बिर्सन्न । जुन मलाई मेरो प्रेमी संजोगले दिनु भएको थियो । मैलै सामान्य तरिकाले मनाउने भनेर दुई चार जना साथीहरुलाई मात्र बोलाएको थिएँ । तर उहाँले मेरा सम्पूर्ण साथीहरुलाई बोलाएर मलाई सरप्राईजसँगै खुसी दिनु भयो । त्यो मेरो लागि विशेष थियो ।’  
पाँच वर्षदेखिको साथीले सबैभन्दा पहिले शुभकामना दिनुभयो  
त्यस्तै २३ औँ जन्मदिनमा उनलाई सबैभन्दा पहिले कसले शुभकामना दियो भनेर हामीले सोध्दा उनले मेरो पाँच वर्ष देखिको साथी विजेन्द्र वास्तोलालो सबैभन्दा पहिले शुभकामना दिनु भयो । मलाई एकदमै खुसी लाग्यो ।  
यसपालीको सरप्राइज प्रेमीको हातमा छ
गएको वर्षको जन्मदिनमा सरप्राइज दिएका प्रेमीले यो वर्ष दिने नदिने उनकै हातमा भएको वर्षाले बताइन् । वर्षाको जन्मदिनको लागि संजोगको सरप्राइज प्लान के छ भन्ने थाहा नभएपनि संजोगले उनलाई बिहानै म्यासेज मार्फत जन्मदिनको शुभकामना भने दिएका छन् । तर जन्मदिनको सरप्राइज पार्टी कसले पो थाहा दिन्छ र ! सायद यसपाली पनि संजोग वर्षालाई सरप्राइज दिने सोचमा छन् कि ? संजोग र वर्षा एकअर्काको प्रेममा रहेको पाँच वर्ष भइसकेको छ । पाँच वर्षअघि एक फिल्म अडिशनको क्रममा उनीहरुको भेट भएको थियो । जन्मदिनको अवसरमा वर्षालाई हाम्रो तर्फबाट पनि शुभकामना ।
 
उज्यालो र forseenetwork.com को सहकार्य
