चित्रमा लैंगिक हिंसाका कुरा (फोटो फिचर)

काठमाडौ, फागुन २८ – अन्तराष्ट्रिय नारी दिवसको सन्दर्भ पारेर काठमाडौमा लैंगिक पहिचान र लैंगिक हिंसा उन्मुलनमा पुरुषको भूमिका विषयमा चित्रकला प्रदर्शनी गरिएको छ ।
गृह मन्त्रालय, संयुक्त राष्ट्रसंघीय विकास कार्यक्रम (युएनडिपी) र नेपाल ललितकला प्रज्ञा प्रतिष्ठानले आयोजना गरेको प्रदर्शनीमा गत डिसेम्बरमा महिला हिंसाविरुद्धको १६ दिने अभियानमा विभिन्न कलाकारले बनाएका चित्रकला प्रदर्शनीमा राखिएको छ ।
विभिन्न ३० जना कलाकार, त्रिभुवन विश्वविद्यालय र काठमाडौ विश्वविद्यालयका विद्यार्थीहरुको समेत गरी ३५ वटा चित्रकला प्रदर्शन तथा विक्रीका लागि राखिएको छ । मंगलबार सुरु भएको प्रदर्शनी मार्फत महिला हिंसा न्युनीकरणका लागि महिला सशक्तिकरणका साथै पुरुषको भुमिका पनि महत्वपूर्ण हुने सन्देश दिन खोजिएको छ ।
प्रदर्शनीमा विजय थापा, जीवन राजोपाध्याय, डिराम पाल्पाली, सुरेन्द्र प्रधान, आशा डंगोल, नवीन कर्माचार्य, मुकुन्द पौडेल, शारदा चित्रकार, एरिना ताम्राकार लगायतका कलाकारको चित्र रहेको छ  ।
प्रदर्शनीमा राखिएका केही चित्रको तस्बिर हेर्नुहोस्:
तस्बिर सुनिता पहरी/उज्यालो
