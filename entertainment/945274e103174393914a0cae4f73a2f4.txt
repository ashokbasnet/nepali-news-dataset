तेह्रथुम आइडलको तयारी सकियो

तेह्रथुम, साउन २२ – ‘तेह्रथुम आइडल’ गायन प्रतियोगिताको तयारी सकिएको छ ।
जिरिखिम्ति बजारमा आउदो शुक्रबार हुने अडिसनको तयारी पुरा भएको आयोजक फक्ताङ्लुङ सांस्कृतिक मञ्चले जनाएको छ ।
आदिवासी जनजाति दिवसको अवसरमा साउन २५ गते जिरिखिम्ति बजारमा आइडलको अडिसन गर्न लागिएको मञ्चका अध्यक्ष सन्तोष तिगेलाले बताउनुभयो । लोपोन्मुख कला संस्कृतिको सरक्षण गर्ने उद्देश्यले आयोजित प्रतियोगितामा ३६ जना सहभागी हुने आयोजकले जनाएको छ ।
तेह्रथुम आइडलले नगद ५० हजार र एउटा गीत रेकर्डिङ, दोश्रो हुनेले ३० हजार र तेश्रो हुनेले २० हजार रुपैयाँ र ट्रफी पाउने आयोजकले जनाएको छ । प्रतियोगिताका लागि हङकङ तेह्रथुम मञ्च र ग्लोबल तेह्रथुम सेवा समाज कोरियाले आर्थिक सहयोग प्रदान गर्ने आयोजकले जनाएको छ ।
