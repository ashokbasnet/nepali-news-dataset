काठमाडौंमा अन्तराष्ट्रिय नाटक महोत्सव

काठमाण्डौ, मसिर १० - काठमाण्डूमा शुक्रबारदेखि शुरु भएको अन्तर्राष्ट्रिय नाटक महोत्सवमा दर्शकको आकर्षण बढेको छ । ६ दिनसम्म चल्ने महोत्सवमा नेपाल सहित भारत, श्रीलंका र बंगलादेशका कलाकारको सहभागिता छ ।

 

मण्डला थिएटरको आयोजनामा भएको महोत्सवमा नेपालबाट मण्डला, मिनाप, शैली, गुरुकूल, इटा र फ्रिल्यान्सिङका समूहले भाग लिएका छन् । नयाँ पुस्ताका रंगकर्मीलाई अन्तर्राष्ट्रिय नाट्य क्षेत्र र अवस्थाबारे घुलमिल गराउन महोत्सव गरिएको मण्डला थिएटरले जनाएको छ । युवा महोत्सव भएकाले नाटकमा ३० वर्ष मुनिका कलाकाहरुले मात्र भाग लिएका छन् । 

गुरुकुलमा अटलबहादुरको आतंक 

 

उता आरोहण गुरुकूलमा गएको तीन गतेदेखि अटलबहादुरको आतंक नामक नाटक प्रदर्शन भैरहेको छ । यो नाटक आउँदो २४ गतेसम्म चल्ने गुरुकूलले जनाएको छ ।

 

बाँच्नु छ भने केही साहसिक काम गर्नुपर्छ भन्ने सन्देश दिन खोजेको नाटकको खगेन्द्र लामिछानेले निर्देशन गर्नुभएको हो । लामिछानेकै कथालाई नाटकमा रुपान्तरण गरिएको हो ।
