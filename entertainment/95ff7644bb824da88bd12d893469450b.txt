नम्रता स्कुटी छाडेर कारमा, केकी र शिल्पालाई स्कुटी नै प्यारो

काठमाडौं, चैत ५ – निजी सवारी साधनले व्यस्त कलाकारका लागि निकै महत्व राख्छ । तोकिएको काममा समयमै पुग्न आफ्नै सवारी साधन हुँदा निकै सजिलो हुन्छ । कतिपय कलाकारले आवश्यकताले आफ्नै सवारीसाधन किनेका छन् भने कतिले शोखले । नेपाली सेलीब्रेटी कुन कुन गाडी चढ्छन् त ?
नम्रता श्रेष्ठ
नम्रताको लाईफ स्टाईल हेर्दा लाग्छ उनलाई कुनै कुराको कमी छैन । उनले लगाउने ड्रेसदेखि उनको फिट शरीरले उनलाई पूर्ण देखाउँछ । उनको रुप र काम दुवै चर्चित छ । अभिनयको जति तारिफ गरेपनि कम हुन्छ ।  उनी थोरै सिनेमा खेलेर धेरै चर्चा पाउने र धेरै कमाउने अभिनेत्रीमा पर्छिन् । उनले प्रयोग गर्ने साधन हो कार । दुई बर्षदेखि उनी  भक्स वागन कार चढ्छिन् । कार किन्नु भन्दा पहिले स्कुटी प्रयोग गर्थिन् उनी । उनलाई यो कार परिवारले उपहार स्वरुप दिएको हो । कामका लागि जाँदा आउँदा कारको प्रयोग गर्ने  गरेको नम्रता बताउँछिन् ।
निश्चल बस्नेत
निर्देशक अभिनेता निश्चल  बस्नेतसँग पनि साधनको कमी छैन । उनी आवश्यकता अनुसार गाडी प्रयोग गर्छन् । उनी तेल हुँदा गाडीमा, अलि कम हुँदा बाईकमा र कति पनि नहुँदा साईकलमा यात्रा गर्छन् । उनको साईकल यात्रा भने अहिले छैन । नाकाबन्दीका समयमा भने उनी साईकलमा निकै हिँडे ।
आर्यन सिग्देल
चक्लेटी नायक आर्यन सिग्देल पहिले टोयोटा कोरोल्ला कार प्रयोग गर्थे । यो कार हाल उनीसँग छैन । उनले यसलाई बेचिसकेका छन् । आर्यनलाई नयाँ नयाँ मोडलको कार चढ्न मन पर्छ । हाल उनी हुन्डाई १ सय २० प्रयोग गरिरहेका छन् । फेरि उनी नयाँ कार लिने योजनामा छन् । नयाँ कार ? तर कुन लिने उनलाई नै थाहा छैन । आर्यनकी पत्नी सपनाका अनुसार उनीहरु नयाँ कार लिने योजनामा छन् तर कुन लिन्छन् त्यो भने अहिले नै पक्का भएको छैन ।  
प्रियंका कार्की
अभिनेत्री प्रियंका कार्की पहिले स्कुटीमा हिँड्ने गर्थिन् । उनी करियरमा सफल भएर धेरै कमाउने बेलासम्म पनि स्कुटीको प्रयोग गर्थिन् । सबैले उनलाई भन्ने गर्थे अब त भएन प्रियंका जी, कार लिनु पर्यो । सँधै स्कुटीमा कति हिँड्नुहुन्छ ? तिनै कुरालाई मनन गर्दै र आफ्नो आवश्यकतालाई पनि बुझेर होला उनले ७२ को सुरुवाततिरै  कार किनीन् । भूकम्पपछि कार किनेकी प्रियंकालाई उनलाई भूकम्प पीडितको लागि भन्दै गलत तरिकाले पैसा उठाएर कार किनेको आरोप लागेको थियो । तर पछि प्रियंकाले यस कुराको खण्डन गर्दै आफू पहिलेदेखि नै कार किन्ने सोचमा  रहेको र आफ्नै कमाईले किनेको बताएकी थिईन् ।
शिल्पा पोख्रेल
अभिनेत्री तथा मोडल शिल्पालाई पनि आफ्नै कमाईले पुगेको छ । खानपिनदेखि हरेक कुराको लागि उनलाई कसैको भर पर्नु पर्दैन  । उनी आफूलाई चाहिने कुरा आफै किन्ने गर्छिन् । शिल्पा पोख्रेल पनि आफ्नै कमाईले किनेको स्कुटीमा हिँड्ने गर्छिन् । छोटो समयमा नै मोडलिङमा सफलता पाएर फिल्म हात पारेकी शिल्पाले फिल्म लज्जामा अनुबन्धित भएपछि स्कुटी लिएकी थिईन् । उनले डिओ स्कुटर लिएको पनि तीन वर्ष भईसकेको छ ।
केकी अधिकारी
केकी अधिकारीले प्रयोग गर्ने साधन हो, स्कुटी । काठमाण्डौको जाम, आफ्नो काम  अनि समयलाई ध्यान दिंदै उनी स्कुटरलाई नै अहिलेको सुहाउँदो साधन भन्छिन् । राम्रो त कार नै हुन्छ । तर हतारको बेला जाममा धेरै बस्नु पर्ने र सानो बाटोमा छिर्न नसकिने भएका कारण उनी स्कुटी मन पराउँछिन् । मोडलिङ गर्न थालेपछि, आफ्नो लागि आफैं कमाउने भएकी केकीले स्कुटी किनेको साढे चार बर्ष भयो । उनले स्कुटी आफ्नै कमाईले किनेकी हुन् । उनले प्रयोग गर्ने स्कुटरको नाम हो प्लेजर ।
पूजा शर्मा
नायिका पूजा शर्मा कहिले स्कुटी त कहिले कार चलाउँछिन्  उनी आफ्ना बुवाको कार चलाउँछिन् । उनीसँग छुट्टै एक स्कुटी पनि छ । जुन उनको पर्सनल हो । उनका बुवा डक्टर हुन् भने आमा हाउसवाईफ । परिवारकी एक्ली छोरी हुन् पूजा  । यहि कारण पनि हुन सक्छ उनी निकै बिन्दास लाईफ जिइरहेकी छिन् ।
forseenetwork र उज्यालाेकाे सहकार्य
