गाईजात्राको संघारमा गजुरेलको जोक

काठमाडौं, भदौ १ । गाईजात्रा नजिकिँदै गर्दा हास्यव्यंग्य कलाकारहरुलाई चटारो थपिएको छ ।
रेडियो र टेलिभिजन कार्यक्रम मार्फत दर्शक हसाउँदै आएका उनीहरु यसवर्ष पनि पोहोरपरार जस्तै स्टेज प्रहसनको तयारीमा छन् ।
अरुभन्दा मनोज गजुरेल यसवर्ष अलि व्यस्त हुनुहुन्छ । स्टेज कार्यक्रमको तयारी त छँदैछ । ‘जोकशास्त्र’ भन्ने नयाँ खुराकलाई पनि उहाँले पस्कँदै हुनुहुन्छ । हेर्न, सुन्न र पढ्न पाइने ‘जोकशास्त्र’ अब छिटै बजारमा आउने उहाँले जानकारी दिनुभयो । गजुरेलका अनुसार पढ्ने, सुन्ने र हेर्ने तीनवटै माध्यमबाट आउने जोकशास्त्रमा मूलतः सामाजिक विषयवस्तुहरु संकलित छन् ।
‘सकारात्मक चोंचको विकास गराउने खालका रचनाहरुले अँध्यारोलाई उज्यालोतिर, दुःखलाई खुशीतिर, घृणालाई प्रेमतिर, अनि निराशालाई आशातिर लैजानेखालका रचनाहरु जोकशास्त्रमा संग्रहित छन्’ गजुरेलले भन्नुभयो ।
जोकशास्त्रका केही जोक यस्ता छन् ?
काम नहुनेसंग दाम हुँदैन, दाम नभएको मान्छेलाई ‘सपिङ’तिर जामजस्तो लाग्दैन । गए पनि, सामान ओल्टाई गर्छ, पल्टाई हेर्छ, लामो स्वास फेर्छ अनि ट्वाइलेट छिर्छ पर्स पल्टाउँछ, पैसा हुँदैन, अनि छड्के छड्के पर्दै साहुजीले नदेख्ने गरी बाहिर निस्कन्छ ।    
जापानमा काम खोज्नै लाग्यो उसलाई तीनमहिना । १ चौथो महिनामा बल्ल पायो एउटा कठिन काम तर ‘ठिक ठिकै’मात्र थियो दाम । दाम कमाउने सपनाको भयो सुरूवात । उ देख्ने गर्दथ्यो सामान्य सपनाहरु । एउटा चिटिक्क परेको घर, घर आागनमा टलक्क टल्किने गाडी । गाडीको अघिल्लो सिटमा श्रीमती, पछाडि ‘बार्बी डल्स’सँग खेल्दै गरेका छोराछोरी । यिनै खुद्रा सपना बनाउन साकार, काममा घोटिई रह्यो निरन्तर ।
यो जुनीमा दान गरे अर्को जुनीमा स्वर्ग पुर्याउँछु भन्ने ‘सडक सन्तहरु’ र क्रान्तिपछि संसार जनताको बनाउँछु भन्ने कामरेडहरु, झण्डै उस्तै उस्तै लाग्छ । किनकि जसरी दान धर्म गर्ने मानिस स्वर्ग पुगेर आएको घटना कतै सुनिएको छैन त्यसै गरी संसार जित्ने ‘सर्वहारा’ पनि कहीं सत्तामा पुगेको छैन ।
कसैलाई लागु पदार्थले मताउँछ, कसैलाई सम्पत्तिले मताउँछ, कोही शक्तिको नशामा मातिन्छन्, कोही स्त्रीको दृश्यमा मातिन्छन् । मात्ने काईदा विभिन्न हुने भएपछि ‘मापसे चेकिङ्’पनि भिन्न भिन्न कोणबाट गर्नु पर्छ भन्ने जोकशास्त्रीय ठम्याइ छ ।
समस्याको जरो शब्द हो । ‘अझै भात पाकेको छैन ?’ भन्नुको सट्टा ‘भात पाकेको छैन होला हगि ?’ भनेको भए परिस्थिति अर्कैतिर मोडिन्थ्यो । त्यसको जवाफमा ‘हेरिस्यो न, म त साँझतिर झ्याप्पै निदाएछु’ भन्ने प्रत्युत्तरले निरकुमार गल्न थाल्ने थिए– ‘ए, हिजो हामी अलि ढिलो सुत्यौं नि त’ । त्यसपछि खाना पकाउने कुरो प्राथमिकतामा पर्दैनन्थ्यो, रङ्गिन विषय अगाडि आउँथ्यो– ‘आज त खाना खाएर सुतिहाल्ने है ?’ जवाफमा निरमायाले लजाउँदै  भन्ने थिइन्– ‘हजुरले सुत्न दिए पो ।
यो देशको सिमाना अमेरिकाजस्तो विकसित देशसाग जोडिएको भए हामी कति सम्पन्न हुन्थ्यौं  होला ’ तुरुन्तै दिमागले थर्काउँछ– ‘नालायक सम्पन्न हुन्थ्यो कि, बोलिभिया जस्तो हुन्थ्यो र दुस्ख पाइरहन्थ्यो नि ? न क्युबा बन्थ्यो र नाकाबन्दीको सिकार भइरहन्थ्यो कि ?
त्यहाँको बस्तुस्थिति कस्तो थियो भने, बाहुनलाई अगाडि देख्दा क्षेत्रीहरु ‘दर्शन् बाजे’ भन्थे । पछाडि पर्नासाथ ‘टपरे बाहुन’ भन्दै कुरा काट्न थालिहाल्थे । बाहुनहरु पनि कम थिएनन् । क्षेत्रीलाई सामुन्नेमा ‘नमस्ते काजी’ भने पनि मौका पर्नासाथ ‘खस पाजी’ भनेर खिसी गर्दथे ।
मेरो विचारमा प्रचण्ड कमरेडले नेपालमा राम्रो सेक्युरिटी कम्पनी खोल्ने हो भने उहाँ मालामाल हुने सम्भावना छ । अयोग्य तथा अवकास प्राप्त जन सेनाहरुलाई कम्पनीमा भर्ना गरेर ‘चमत्कार सेक्युरिटिज्’ खोल्ने हो भने वास्तमै चमत्कार नै हुने देखिन्छ । कार्यकर्ताको जिविकोपार्जन पनि हुने, आफ्नो आन्तरिक सुरक्षा पनि रहने ।
एक दिन तपाईंकी प्रेमिकाको आँखा मात्रै हेर्नोस् । अर्को दिन तपाईंको प्रेमीको ओठ मात्रै नियाल्नोस् । पर्सिपल्ट श्रीमतीको बोली मात्रै सुन्नोस् । निकोपर्सि श्रीमानकाृ जुँगामा मात्रै ध्यान दिनोस् । प्रत्येक दिन नयाँ तरिकाले हेर्नोस् । हरेक महिना भिन्नै पाराले बोल्नोस् । यो वर्ष तपाईंको ‘स्टाइल’ चेञ्ज गर्नोस् । अर्को वर्ष उहाँको ‘फैसन’ फेरिदिनोस् । अनि तपाईंले अनुभव गर्नु हुनेछ– श्रीमान्रश्रीमती सम्बन्ध पुनर्निमाणको मज्जा ।  
रिस व्यवस्थापनको झापडीय प्रयोगमा हामी थुप्रै पटक असफल भएका छौं । जति झापड हान्छौं , त्यति नेताको उचाईं बढ्छ र हाम्रो रिसको पारो झन् चढ्न थाल्छ । त्यसमाथि तिनका भाषणबाज मुखसागैको गालामा हाम्रा कर्मशील हात लगाउँदा आफ्नै हत्केलाको बेइज्जत हुन्छ । त्यसो गर्दा, उल्टै हात दुख्छ, रिस बढी उठ्छ ।
पुष्पकमल दाहाल ‘दीपकराज’ र बाबुराम भट्टराई ‘दीपाश्री’को अभिनय निकै राम्रो देखिन्थ्यो । एक्लै दौड्न खोज्ने मोहन वैद्य ‘गौडा’ र क्यारिकेचरिष्ट नारायणकाजी ‘का...वेइमान’को प्रस्तुतिले शृङ्खला निकै हास्यास्पद पारेको थियो । राम बहादुर थापा ‘कम्प्युतल इन्दिनियल–लादाराम’ र ऐंच, उँचमा अभिनय गर्ने हिसिला यमी ‘स्विटी’ले शृङ्ललालाई झन स्वीट बनाएका थिए ।
हाम्रो देश नेपाल यसै पनि आधा उधि त ‘भारत’ नै भैसक्यो ।’ पहिलो युवकले कुराको सुरूवात गरे । दोस्रो युवकले सहमति जनाए– ‘त्यही त, बरु सिङ्गै सुम्पिन पाए टन्टै ‘खलास’ हुन्थ्यो ।’ तेस्रोले विषयको बिट मारे– ‘कसरी रु’ चौथो युवकको जवाफ दिए– ‘पल्सर’ चढ्ने दाममा कार चढ्न पाइन्थ्यो क्या   ।
सिटमा बेल्ट नभएकाले आफ्नै बेल्ट फुकालेर बाँध्न हुन तथा महिला दिदी बहिनीहरुले सल, पछ्यौरा तथा ईंजारले काम चलाउनु होला । जहाजमा धेरै बोल्ने तथा धेरै पिउनेहरुका लागि ‘टेप तथा सुपरग्लु’को व्यवस्था गरिएको छ, हाम्रा परिचारिकासँग सम्पर्क राख्नुहोस् ।
