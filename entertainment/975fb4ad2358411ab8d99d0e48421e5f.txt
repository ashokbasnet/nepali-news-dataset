शिल्पाले छविलाई दिइन् सरप्राइज पार्टी

काठमाडौं, मंसिर ८ – केही वर्षयता अभिनेत्री शिल्पा पोखे्रल र निर्माता छविराज ओझाको विवाह र प्रेमको चर्चा भइरहेको पाइन्छ । सिनेमा रिलिज गर्ने क्रममा उनीहरुको विवाहको चर्चा झनै चर्को हुन्छ । 
जब सिनेमा रिलिज हुन्छ उनीहरुरको विवाहको चर्चा पनि सेलाउँछ । हवल्दार सुन्तली र किस्मत २ को प्रमोशनको क्रममा उनीहरु सिनेमाको भन्दा पनि आफूहरुको सम्बन्ध र विवाहबारे जानकारी दिँदै हिड्ने गरे । उनीहरुको साँच्चिकै लगन जुर्ने हो या हैन त्यो भने उनीहरुलाई नै थाहा होला । तर सँगै सहकार्य गरेर अघि बढेको यो जोडी प्राय साथमा हुन्छ ।  अहिले उनीहरु आधा आधा लगानीमा सिनेमा हिफाजत २ को निर्माणमा जुटेका छन् । 
मंगलबार बेलुका बौद्धमा शिल्पाले छविलाई सरप्राइज पार्टी दिइन् । त्यो पार्टी छविको बर्थ डे पार्टी थियो । शिल्पालाई सरप्राइज पार्टी राख्नमा किस्मत २ का अभिनेता पृथ्वीराज प्रसाईँले सघाएका थिए । छविलाई आफूहरुले सरप्राइज पार्टी दिएको जानकारी शिल्पा र पृथ्वीराज प्रसाईँले सामाजिक सञ्जालफेसबुक मार्फत दिएका छन् । गुगलमा पाइएको जानकारी अनुसार सन् १९६४ मा धरानमा जन्मेका छविको यो ५२ औँ जन्मदिन हो । उनलाई सिनेमा उद्योगमा धेरैले बा भनेर सम्बोधन गर्छन् । 
उज्यालाे र forseenetwork.com काे सहकार्य
