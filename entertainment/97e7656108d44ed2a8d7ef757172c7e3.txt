विद्या बालन अस्पतालमा भर्ना

पुस १६ – बलिउड अभिनेत्री विद्या बालन अस्पताल भर्ना भएकी छन् । किड्नीमा पत्थरी भएको आशंकामा विद्यालाई अस्पताल भर्ना गरिएको हो । विद्या अहिले मुम्बइको हिन्दुजा अस्पतालमा रहेको उनका प्रवक्ताले बताएका छन् ।
विशेषज्ञ डाक्टरले उनको उपचार गरिरहेकोले विद्या चाँडै नै स्वस्थ हुने आशा गरिएको प्रवक्ताले जानकारी दिए । कम्मरमा पीडा भएपछि विद्यालाई उनका श्रीमान सिद्धार्थ राय कपुरले मंगलबार अस्पताल भर्ना गराएका थिए ।
अबुधाबीबाट नयाँ वर्ष तथा विद्याको जन्मदिन मनाउन अर्को कुनै ठाउँ जाने क्रममा रहेकी विद्यालाई अचानक कम्परमा पीडा भएपछि अस्पताल भर्ना गरिएको थियो । उनलाई विमानमार्फत अबुधाबीबाट मुम्बइ ल्याइएको थियो । 
– एजेन्सीको सहयोगमा
