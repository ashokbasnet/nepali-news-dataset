कतारमा दुई नेपाली श्रष्टा सम्मानित

खोटाङ, असोज १३ – कतारमा खोटाङका दुई गजलकार सम्मानित भएका छन् ।
बिदेशमा रहेर पनि निरन्तर साहित्य सिर्जनामा लागेका गजलकारद्वय बिक्रम चेतनशील राई र लेख कार्की ‘अन्योल’ पुरस्कृत हुनु भएको हो ।
दोहामा १४८ औं भानुजयन्तीको अवशरमा मुग्लानी सौगात कतारले आयोजना गरेको गजल प्रतियोगीतामा प्रथम स्थान प्राप्त गरेका कार्की र दोश्रो भएका राईलाई खोटाङ सेवा समाज दोहा कतारले सम्मान गरेको हो ।  
साहित्यिक प्रतिभाको कदर गर्दै हौसला स्वरुप श्रष्टाद्धयलाई सम्मान गरिएको खोटाङ सेवा समाज दोहा कतारका महासचिव नारायण बस्नेतले जानकारी दिनुभयो ।
श्रष्टाद्वयलाई सम्मानपत्रकासाथमा खादा ओढाएर सम्मान गरिएको छ । सम्मान कार्यक्रममा गजलकार कार्कीले पहिलो गजल संग्रह ‘मन्दिर’ प्रकाशनको तयारी गरेको जानकारी दिँदै समाजलाई सहप्रकाशनको जिम्मा दिने घोषणा गर्नु भएको छ ।सम्मानित श्रष्टाका साथमा समाजका पदाधिकारीहरु । तस्बिर सौजन्य : नारायण बस्नेत ।
