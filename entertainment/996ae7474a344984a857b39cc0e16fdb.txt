करिश्मा भन्छिन्-छोरीले अमेरिकाबाट फोनमा सोधिन, मम्मी देशको बेइज्जत गरेउ रे हो ?

काठमाडौं, असार १ – अभिनेत्री एवं नेतृ करिश्मा मानन्धरले नयाँ शक्ति नेपालको पार्टी घोषणा कार्यकममा उद्घोषण गर्दा गल्ती गरेको भन्दै भइरहेको आलोचना बारे उनले फेसबुकमा नयाँ स्टाटस लेखेकी छन् । उनले अमेरिकामा रहेकी छोरीले पनि फोनमा आफूलाई देशकै बेइज्जत हुने केही काम गरेको हो ? भनि प्रश्न सोधेको बताएकी छन् । 
उनले लेखेकी छन् – ‘छोरी कविताले अमेरिकाबाट बिहानै फोन गरेर सोधिन मम्मी के भयो ? तिमीले देशकै बेइज्जत गरेउ रे ...’ करिश्माले आफूले छोरीलाई बताएको कुरा पनि निकै भावुक शैलीमा लेखेकी छिन्– ‘अनि मैले भनेँ, छोरी मैले तिमीलाई जन्म दिएँ । अनि म चाँही फेरि जन्मदैँ छु ।’  

करिश्माको स्टाटसमा धेरै कमेन्टहरु पनि आएका छन् । धेरैले अाफू उनको साथ रहेको भन्दै समर्थन गरेका छन् ।
गएको आइतबार नयाँ शक्ति नेपालको पार्टी घोषणा कार्यक्रममा करिश्माले उद्घोषण गरेकी थिइन । उद्घोषण गर्दा निकै गल्ती गरेको भन्दै धेरैले उनको आलोचना गरेका थिए ।
