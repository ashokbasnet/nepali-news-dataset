आमिर खानको ‘दंगल’ कस्तो लाग्दै छ ?

कात्तिक ५ – बलिवुड अभिनेता आमिर खानको प्रदर्शनको तयारीमा रहेको चलचित्र दंगलको ट्रेलर गएको बुधबार सार्वजनिक भयो । त्यसपछि सामाजिक सञ्जालमा चर्चा चुलिएको छ । आमिरले ट्वीटर तथा फेसबुक पेजमा चलचित्र दंगलको ट्रेलरको युट्युब लिंक शेयर गरे ।


Here goes...Tell me what you think. Love. a.https://t.co/v3RmN8gKdr
— Aamir Khan (@aamir_khan) October 20, 2016


त्यसपछि यो ट्वीटरमा टप ट्रेंडिङ्गमा गयो । आमिरको ट्वीटलाई झण्डै सात हजारले रिट्वीट गरिसकेका छन् । यस्तै फेसबुकमा झण्डै १९ हजारले शेयर गरिसकेका छन् । युट्युबमा अहिलेसम्म ९० लाख भन्दा धेरैपटक हेरिसकिएको छ । चलचित्रको ट्रेलरको धेरैले तारिफ गरेका छन् । केहीले भने आफूलाई मन नपरेको बताएका छन् ।

चलचित्रकर्मी महेश भट्टले दंगलको ट्रेलर हेरेर लेखेका छन् ‘आमिर तपाईंको यो चलचित्र गेम चेन्जर छ । यो तहल्का मच्चाउने चलचित्र हो ।’ यस्तै करण जोहरले लेखेका छन् ‘उत्कृष्ट । आमिर, तपाईंको यो चलचित्र ऐतिहासिक बन्ने छ ।’ दंगल आउँदो डिसेम्बर २३ मा प्रदर्शनमा आउने छ ।
