जिन्दगीको सफलतालाई लिएर गायक प्रसाई उत्साहित

काठमाडौं, वैशाख १९ – गायक तथा पत्रकार सुराच प्रसाई आफ्नो पहिलो एल्बम जिन्दगीको सफलतालाई लिएर यतिखेर निकै खुसी छन् । एल्बमको शीर्ष गीत नाइलनको सारी सार्वजनिक भएको एक महिना नबित्दै सोचे भन्दा बढि लोकप्रिय भएपछि उनी उत्साहित भएका छन् । पुरानो शैलीको लोकधुनलाई नयाँ शैलीको कम्पोजिसन र संगीत संयोजनले गीतमा बैग्लै किसिमको मौलिकता थपेको छ । आफ्नै कला सस्कृति, रहनसहन, रितिरिवाज एवम् जीवन शैली झल्कने गीत संगीतलाई टपक्क टिपेर नौलो किसिमका प्रस्तुति दिन गायक प्रसाई रुचाउछन् । भिडियोको निर्देशन भिभोर पोखरेलले गरेका छन् भने यस गीतमा लय संकलन सञ्चारकर्मी रोसन लामाको छ ।प्रसाईको जीन्दगी एल्बममा चार वटा गीत छन् । नाइलनको सारी र जोर मादल लोक फ्युजन शैलीका छन् भने एउटा राष्ट्रिय भावना समेटिएको बन्द नेपाल तथा युवा पुस्तामा लोकप्रिय आरएनबी शैलीको गीत समेत समावेश छ । 
गायक प्रसाई आफ्नो एल्बम बारे भन्छन्  ‘कमर्सियल, राष्ट्रिय भावना र आरएनबि गीतहरु समावेश गरेको छु, फरक फरक धारका गीतहरु भएपनि आफुले राम्रो मेहनत गरेकाले दर्शक स्रोताहरुको मन जित्नेमा ढुक्क छु ।’झापाबाट १० वर्षअघि काठमाडौं छिरेका गायक प्रसाई सञ्चारकर्मी पनि हुन् । उनले आफ्ना गीतहरुमा शब्द संगीत आफैले भरेका छन । यसअघि पनि आर्धा दर्जन एल्बमका करिब एक दर्जन बढि गीतहरुमा उनले आफ्नो शब्द सगीत भरेका छन । 
त्यस्तै उनले वैशाखमा ल्याउन लागेको भनिएको रेजो एल्बम भूकम्पका कारण केही ढिलो भएपनि अब चाँडै आउने बताए ।  एल्बमको बिक्री तथा देश विदेशमा हुने कार्यक्रमबाट उठ्ने सबै रकम भूकम्पमा आफ्ना अभिभावक गुमाएका बालबालिकाको शिक्षामा खर्च गर्ने उनले बताए । 
उनको गीतको भिडियो हेर्नुहोस :
