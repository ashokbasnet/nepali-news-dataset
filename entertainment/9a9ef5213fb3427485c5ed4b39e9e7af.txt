सर्वसाधारणको मोवाइलबाट पैसा चोर्दै म्यूजीक कम्पनी र कलाकारहरु (अडियो सामग्री)

काठमाण्डौं, पुष २३ - धेरै जनाले आफूले मोबाइलमा सिआरबिटी नै नहाले पनि गित बज्ने गरेको र मोबाइलबाट पैसा काटिने गरेको गुनासो गरेपछि उज्यालो नाइन्टी नेटवर्कले त्यसबारेमा एउटा खोज गर्‍यो ।
त्यो खोजपछि विभिन्न म्यूजिक कम्पनीले सर्वसाधारण उपभोक्ताको मोबाइल नम्वरमा प्रविधीको दुरुपयोग गर्दै आफ्ना गीत सिआरबीटीका रुपमा राखिदिएर लाखौं रुपैयाँ कमाईरहेको खुलासा गर्न उज्यालो सफल भएको छ ।
कम्प्युटरबाट सहजै कसैको मोवाइलमा गीत राख्न सकिने नेपाल टेलिकमको वेभसाइटको माध्यमबाट यो काम भइरहेको प्रमाण उज्यालोलाई प्राप्त भएको छ । प्राप्त प्रमाणमा एउटै कम्प्युटरबाट एउटै गीत केही सेकेण्डको फरकमा दिनमै सयौं मोवाइलमा राखिएको भेटिएको छ । सिआरबिटी राखिएका मोवाइल नम्वर पनि नजिक–नजिकका छन् । त्यो सवै विवरण हामीले www.unn.com.np मा क्रमश राख्ने छौं ।
यसरी अरुको मोबाइलमा सिआरबिटी राखेर पैसा कमाउने तरिका र त्यसो गरिरहेका कम्पनीका बारेमा जान्न चाहनुहुन्छ भने । तलको अडियो फाइल डाउनलोड गर्नुहोला ।
