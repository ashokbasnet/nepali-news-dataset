एनसेल मेलासँगै रमायो बुटवल

काठमाडौं, असोज ४ - एनसेलले बुटवलमा विभिन्न मनोरञ्जनात्मक कार्यक्रमले भरिपूर्ण एनसेल मेला गरेको छ । नजिकिँदै गरेको चाडपर्वको अवसर पारेर आफ्ना ग्राहक तथा शुभचिन्तकसँग खुशीयाली साट्न र शुभकामना आदान प्रदान गर्न बुटवलको सिद्घेश्वरी मैदान, दीपनगरमा मेलाको आयोजना गरिएको एनसेलले जनाएको छ । एनसेल मेलामा  चर्चित कलाकार तथा सांगीतिक समुहको प्रस्तुतिहरु, गेम स्टलहरु, किडस् जोन र फुड स्टल राखिएको थियो ।

चर्चित कलाकार सुगम पोख्रेल, शिव परियार, मिलन अमात्य, लाउरे, डिजे रुपेश र सांगीतिक समूह एक्स व्याण्डको प्रस्तुतिहरुले दर्शकहरुलाई भरपुर मनोरञ्जन दिदै नाच्न र झुम्न प्रेरित गरेकाथिए भने हाँस्यकलाकार सन्दिप क्षेत्रीले आफ्नो प्रस्तुति प्रस्तुत गरेका थिए । चंगा चेट प्रतियोगितामादर्शकहरुले रमाईलो गरे भने एनसेल हाईटेक जोनमा दर्शकहरुले भर्चुअल रियालिटीको अनुभव गरेका थिए र मगसट फोटो बुथमा सबै उमेरका आगन्तुकहरुको फोटो खिचाउन भीड लागेको थियो । सिद्घेश्वरी मैदानमा मयुर नाच,लाखे नाच र दशैं पिंङले मेला अझ रोचक बनाएकोथियो । मेलामा दर्शकहरुले एनसेलको सेवा तथा सुविधामा आकर्षक अफरका साथै डेटा सेवा, थ्रिजीको गति र अन्य डिभाइसहरु एनसेल एक्पिरियन्स् जोनमा चलाएर टेष्ट गर्न सकिने व्यवस्था पनि मिलाईएको थियो । सुट द रावण, मिनीबास्केटबल, बाउन्स एण्ड स्कोर र स्कोर द रियल गोललगायतका गेम स्टलहरुमा युवाहरुकोे भिड देखिन्थ्यो ।
