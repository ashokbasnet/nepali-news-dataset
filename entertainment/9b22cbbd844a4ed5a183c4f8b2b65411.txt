निश्चल बस्नेतको जुङ्गा कहानी, जुङ्गा उमार्न अनौठो तेल (भिडियोसहित)

काठमाडौं, भदौ १३ – निर्देशक तथा कलाकार निश्चल बस्नेत अहिले झुस्स दाह्री जुङ्गामा देखिन्छन् । धेरैलाई उनको जुङ्गा दाह्रीको बारेमा रमाइलो किस्सा थाहा नहुन सक्छ । 
उनको निर्माण तथा अभिनय रहेको सिनेमा ‘दुई रुपैयाँ’ भदौ २३ गतेबाट प्रदर्शनमा आउनै लाग्दा निश्चलले आफ्नो जुङ्गा दाह्रीको विषयमा रमाइलो किस्सा खुलाएका छन् । खासमा उनी किशोर अवस्थामा आइसक्दा पनि अपेक्षा गरेअनुसार जुङ्गा दाह्री नआएपछि उनी तनावमा आएका थिए । 
उनलाई साथीभाइले पनि त्यही कुरामा जिस्काउन थालेका थिए । जुङ्गा दाह्रीको रहर गरे पनि नआए पछि एकजना साथीको सल्लाह अनुसार निश्चलले अनेक काम गरेका थिए । उनी भन्छन् ‘मेरो दाह्री जुङ्गा नआएपछि मलाई साथीले भने अनुसार नाम थाहा नभएको एउटा ठुस्स गन्हाउने रातो तेल लगाएँ । त्यो पनि पुरै जुङ्गा दाह्रीको आकारमा रातो धर्सो देखिने गरी लगाएर खुब हिँडियो । पछि पछि आउन थालेपछि त किन काट्थ्यो र भन्ने जस्तो नि भयो ।’
अचेल चाहिँ जुङ्गा दाह्री किन लामो पाल्नुभएको ? भन्ने हाम्रो प्रश्नमा निश्चल थप्छन् ‘अब त श्रीमती स्वस्तिमाले नै काट्न दिन्नन् ।’ निश्चलले आफ्नो बाल्यकालको बदमासीदेखि विवाहपूर्वको प्रेम सम्बन्धको बारेमा पनि खुलेरै आफ्नो अनुभव खोलेका छन् । 
हेर्नुहोस् भिडियोमा
