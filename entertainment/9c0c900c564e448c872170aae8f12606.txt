‘प्रेम गीत–२’ को कभर गीत प्रतियोगिता सुरु

काठमाडौं, वैशाख १८ – नेपाली चलचित्र ‘प्रेम गीत—२’ को कभर गीत प्रतियोगिता सुरु भएको छ । चलचित्र निर्माण टिमले सोमबार काठमाडौंमा पत्रकार सम्मेलन गरी गीतको ट्रयाक र प्रतियोगताको बारेमा जानकारी गराएको हो । ‘कभर विश्वव्यापी प्रतियोगिता’ नाम राखिएको यस प्रतियोगितामा विश्वको जुनसुकै कुनामा हुनेले पनि ‘कहाँ नि यो प्रेम गीत को’ गीत गाएर भाग लिन पाउने छन् । प्रतियोगीले आफूले गाएको गीतको म्युजिक भिडियो आउँदो असार २० गनेसम्म यूट्युबमा अपलोड गरिसक्नु पर्ने छ ।  
यस्तै भिडियोको लिंकसहित [email protected] मा उठाउनु पर्नेछ । प्रतियोगीले पठाएको भिडियो असार ३० गतेदेखि हाइलाईटस् नेपालको युट्युब च्यानलमा अपलोड गर्नेछ । भिडियोको भ्यूअर्सको आधारमा प्रतियोगी छानिने छ । प्रतियोगीले साउन २५ सम्म आफ्नो भिडियोको प्रचारप्रसार गरी भ्यूअर्स बढाउन सक्नेछन् । भदौ १ गते एक कार्यक्रमको आयोजना गरी विजेता घोषणा गरिने छ । छानिएका प्रतियोगीहरुले निर्णायक मण्डल सामु गीत प्रस्तुत गर्नु पर्नेछ ।  निर्णायक मण्डलको निर्णयकै आधारमा एक महिला र एक पुरुषलाई विजेता घोषणा गरिने चलचित्र निर्माण टिमले जनाएको छ ।
विजेता दुईले जनही एक/एक लाख नगद पुरस्कारसहित आँसुसेन फिल्मले निर्माण गर्ने अबको चलचित्रमा गीत गाउने अवसर प्राप्त गर्नेछन् ।
उज्यालो र forseenetwork.com को सहकार्य
