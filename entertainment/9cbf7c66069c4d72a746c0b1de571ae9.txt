हलिउड र बलिउड कलाकारसँग पनि काम गरेका थिए यम बुद्धले

काठमाडौं, माघ ३ – र्‍यापर यमबुद्धले सबैलाई चकित र दुःखी बनाउँदै यो संसारबाट बिदा भए । बेलायतमा श्रीमतीसँगै बस्दै आएका उनी शनिबार बिहान तीन बजे बाथरुममा मृत फेला परेका थिए । 
यम बुद्धको र्‍याप गाउने शैली धेरैलाई मन पर्थ्यो । यहि कारण यमले नेपालमा सबैभन्दा धेरै फ्यान फलोअर्स बनाएका थिए । सम्भवत नेपाली सेलिब्रेटीमा सबैभन्दा धेरै फ्यान फलोअर्स भएका उनी नै थिए । उनलाई सामाजिक सञ्जाल फेसबुकमा एघार लाख भन्दा धेरैले लाइक गरेका छन् भने युट्युब च्यानलमा पनि लाखौँले सब्सक्राईब गरेका छन् ।
संगीत यात्रामा यमले हलिउड र बलिउड कलाकारसँग पनि काम गर्ने मौका पाएका थिए । नेपाली गीत संगीतलाई विदेशमा पनि चिनाउने कोशिस गरेको छु भन्दै उनले सामाजिक सञ्जाल मार्फत खुसी बाँडेका थिए । बलिउड गायिका नेहा कक्कड र हलिउड र्‍यापर चिंगी र  ब्रिटिशका र्‍यापर टोनीसँगै यमले ‘नाचना’ बोलको गीतमा गायनका साथै अभिनय पनि गरेका थिए । 
यसरी आफूले विदेशी कलाकारसँग काम गर्न पाउँदा आफ्नो मात्रै नभएर नेपाल र नेपालीकै लागि गर्वको विषय भएको यम बताउँथे । वास्तविक नाम अनिल अधिकारी भएका उनी यमबुद्धका नामले चर्चित छन् । 
हेर्नुहोस् यमले हलिउड र बलिउड कलाकारसँग काम गरेको गीत 

 
उज्यालो र forseenetwork.com को सहकार्य
