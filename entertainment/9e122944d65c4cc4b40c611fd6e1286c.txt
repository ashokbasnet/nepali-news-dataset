अनमोलले यस कारण खेलेनन् ५० लाखको फिल्म

काठमाडौं, पुस ३ –अभिनेता अनमोल केसीलाई केही समयअघि मात्रै ५० लाखको अफर आएको हल्ला थियो । 
उनलाई अभिनेत्री तथा निर्देशक झरना थापाले उनको आगामी सिनेमाको लागि ५० लाखको अफर गरेको चर्चा थियो । नेपालका ख्यातीप्राप्त अनलाईन पोर्टलहरुमा समेत उनको यो खबरले गतिलै स्थान पायो । ५० लाखको प्रस्ताव भाइरल बन्दा पनिअनमोल भने केही पनिबोलेनन् ।
उता झरना थापाले भने  यसको खण्डन गर्दै सामाजिक सञ्जालमा एक स्ट्याटस लेखेकी थिइन् । उनले अनमोललाई आफूले ५० लाखको अफर दिएको खबर गलत भएको खुलाएकी थिइन् ।
त्यसबखत चुप बसेका अनमोलले हालै मात्र सम्पन्न भएको ‘कृ’को ट्रेलर रिलिज कार्यक्रममा बोल्दै आफूलाई ५० लाखको अफर आएको खबर सही भएको बताएका छन् । तर उनले निर्माताको नाम भने लिएनन् । बजारमा आफ्नो यस्तो हल्ला चल्दा पनि काम गरेर देखाउनको निम्ती आफू  चुप बसेको अनमोलको भनाई थियो । 
उनले पैसाका लागि भन्दा पनि राम्रो स्क्रिप्ट हेरेर कामगर्ने सोच भएका कारण यस्ता कुराहरुबाट पर रहेको बताए । साथ साथै उनले यदिपैसाको लागिकामगर्ने भएआफूले दुई वर्ष लगाएर एउटा सिनेमामा काम नगर्ने पनि खुलाए । उनले ‘कृ’का लागि झण्डै दुई वर्ष दिएका छन् ।
धेरै समय लगाएर भए पनि राम्रो काम गरौँ भन्ने सोचेर नै यति लामो समय एउटै सिनेमाका लागि दिएको अनमोलको भनाई  थियो । 
उज्यालो र gufgaf.com को सहकार्य
