नेपालीको मायाले शाहरुख खान उत्साहित

काठमाडौं, फागुन २६ – बलिउडका सुपरस्टार शाहरुख खानले नेपालीले दिएको मायाबाट आफु निकै उत्साहित भएको बताएका छन् । सोमबार दिउँसो विमानस्थलमा ओर्लिएलगत्तै हायात होटलमा केहीबेर पत्रकारसँग उनले यो आफ्नो दोस्रो नेपाल भ्रमण रहेको बताए । उनले पछि समय मिलाएर केही समय बस्ने गरी परिवारका साथ नेपाल आउने पनि बताएका छन् ।
कन्साई न्यारोल्याक पेन्ट्सको ब्रान्ड राजदूतका रुपमा बजार प्रबद्र्धनका लागि काठमाडौं आएका खानले पेन्ट्सको विज्ञापनमै बढी समय खर्च गर्दै भने, ‘सुन्दर देश नेपालको स्वच्छ वातावरणको सन्देश विश्वमा पुर्याउन म यहाँ आएको हुँ ।’
तस्बिर : रासस
