श्रीपेच लगाएर गद्दी आरोहण गरे सौगातले

अर्जुनकुमार संग्रौला/उज्यालो । काठमाडौं, कात्तिक २९ – देशमा राजतन्त्र अन्त्य भैसकेको छ । राजतन्त्र हुँदै पनि राजा बन्ने भनेको शाहवंशका सिमित व्यक्ति मात्रै हुन् । तर अभिनेता सौगात मल्ल भने राज मात्रै बन्नेन् गद्दी आरोहण नै गरेका छन् ।
तर यो वास्तिविक जीवनमा नभएर प्रदर्शनको तयारिमा रहेको नेपाली चलचित्र श्री ५ अम्बरेको प्रचारका लागि आयोजित कार्यक्रमा राजा बनेका हुन् । ‘राजा बन्न पाउँदा त सारै खुशी लाग्दो रहेछ ’ उनले भने ‘यो गद्दी भन्ने चिज पनि अचम्मकै हुँदो रहेछ’ । उनलाई तालीको गडगडाहटसँगै गद्दी आरोहण गर्न बोलाईयो । श्रीपेच लागइयो अनि फुलमाला पहि¥याइयो । छेवैमा काली बनेकी केकी अधिकारीलाई बसाइयो । शुक्रबार काठमाडौंको अनामनगरस्थित युनियन हाउसमा देखिएको यो दृश्य निकै रमाइलो लाग्थ्यो । हेर्दा रमाइलो लाग्ने यो काम भने चलचित्र प्रोमोशनको लागि भएको थियो । मंसीर ५ गतेबाट प्रदर्शनमा आउन लागेको चलचित्र श्री ५ अम्बरेले प्रचारप्रसारको नयाँ नयाँ तरिकाहरु अपनाइरहेको छ । राजा बनाइएका मल्ललाई नगरपरिक्रमा पनि गराइयो । रमाइलो कार्यक्रमकाबीच चलचित्रका नायक सौगातले चलचित्रको कथावस्तु र प्रस्तुतीकरणमा दर्शकले नयाँपन पाउने बताए ।
चलचत्रिकी नायिका केकीले रातदिन नभनी चलचित्रका लागि मेहनत गरेको बताइन् । चलचित्रको निर्देशन दीपा बस्नेतले गरेकी हुन् । आफ्नो पहिलो चलचित्र अन्तरालबाट सर्वोत्कृष्ट निर्देशकको अवार्ड हात पार्न सफल भएकी दिपाको ‘श्री ५ अम्बरे’ दोस्रो चलचित्र हो । ‘अन्तराल चलचित्रबाट धेरै कुराहरु सिक्दै अम्बरेलाई स्तरीय बनाउन कुनै कसर बाँकी राखेकी छैन्’ निर्देशक बस्नेतले भनिन् ‘चलचित्रबाट सकारात्मक प्रतिक्रिया पाउने आशा राखेकी छु’ ।
राजा हटेको लामो समय बितिसक्दा पनि हाम्रो समाजमा अझै पनि राजा बन्ने प्रवृति कायमै छ । चलचित्रमा समाजकै एउटा वर्ग भित्रको राजा बन्न चाहने सोच र संस्कृतिलाई प्रस्तुत गर्न खोजिएको छ । श्री ५ अम्बरेमा सौगात मल्ल, केकी अधिकारी, बिक्रम सिंह, राजा गोदाईली, अविरल अधिकारी, सफला भट्टराई लगायत कलाकारहरुको अभिनय रहेको छ । जीवनसाथी फिल्मस्को ब्यानरमा बनेको  चलचित्र श्री ५ अम्बरेमा टि.एन. आचार्य र दिपक आचार्यको लगानी छ ।
