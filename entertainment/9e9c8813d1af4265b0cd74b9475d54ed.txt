विराटनगरमा 'पोइल जाने' कोमल वलीको इच्छा

सुमन तिमिल्सिना/उज्यालो । विराटनगर, फागुन ३
थाहा छैन घुम्टो ओढेर कसरी जाने हो,
राम्रो केटा पाए त विराटनगरमा नै पौईल जाने हो ....
लोक गायिका कोमल वलीको यही शब्दले धेरैलाई लठ्याएको थियो । घोर्ले छोरा पाएर पनि ठुलो हुने बेला भई सक्दा पनि आफ्नो पोईल जाने रहर नहराएको कोमल वलीले भनेपछि शनिबार दिउँसो बिराटनगर निक्कै तातियो ।
बाहिर सिमसिम पानी अनि चिसो मौसम त्यही भित्र गीतको जोडतोड जम्न थालेपछि बिहे गर्न बाँकी नै रहेकी कोमल वलीले मुख  फोडेरै भनिन ‘बिराटनगरमा मलाई लग्ने आँट भएका कोही छ भने म पोईल जान तयार छु ।’ उमेरले ४० काटी सकेकी कोमल ओलीले मनपरेको जस्तो बिराटनगरमा पाए पोईल जाने ईच्छा ब्यक्त गरेकी हुन । उनको गीतमा विराटनगरका यूवा मात्र होइन मोरङका प्रमुख जिल्ला अधिकारी गणेशराज कार्की, प्रहरी उपरीक्षक बिश्वराज पोखरेलसमेतले कम्मर मर्काई मर्काई नाचेका थिए ।
देश दौडिन्छ कार्यक्रममा सहभागी हुन विराटनगर आएकी ओली शनिबार बिहान ‘भकुण्डे ज्वाइँ’ र ‘सिँगाने सोल्टी’सँग ब्यस्त थिईन् । स–साना बालबालिकालाई उनले ‘सिँगाने सोल्टी’ र ‘भकुण्डे ज्वाइँ’को उपमा दिएकी थिइन । उनले आफ्ना छोरा छोरी भएका भए ती बालबालिकासँग विवाह गरिदिने पनि बताइन् । उनले भनिन् ‘छोरी पाउनको लागि मलाई चाहिने साधन नै भएन, कसरी पाउने ?’
