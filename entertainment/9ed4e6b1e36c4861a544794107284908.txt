फोटो पत्रकारिता दिवस मनाइँदै

काठमाडौं, वैशाख १३ - फोटो पत्रकारिता दिवस विभिन्न कार्यक्रम गरी मनाईंदैछ ।
राष्ट्रिय फोटो पत्रकार समूहले तथ्य समाचारका लागि फोटो पत्रकारिता नाराका साथ शनिबार यो दिवस मनाएको हो ।
दिवसको अवसरमा शनिबार विहान प्रभातफेरी गरिएको छ ।
दिवसका अवसरमा २०६२/०६३ को जनआन्दोलनमा सशक्त भूमिका खेलेका फोटो पत्रकारलाई सम्मान गर्ने कार्यक्रम रहेको समूहका महासचिव हरिप्रसाद रेग्मीले जानकारी दिनुभयो ।
विक्रम सम्बत् १९८४ बैशाख १३ मा पहिलो पल्ट फोटो प्रकाशित भएको दिनको सम्झनामा केही वर्षयता हरेक वर्ष बैशाख १३ गते फोटो पत्रकारिता दिवस मनाउने गरिएको छ । फोटो पत्रकार समूहमा अहिले ३ सय भन्दा बढी फोटो पत्रकार आबद्ध छन् ।
