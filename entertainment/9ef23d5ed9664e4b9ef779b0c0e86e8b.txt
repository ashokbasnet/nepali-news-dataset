यसपालीको गाईजात्रामा ‘ब्रेक थ्रु’

काठमाडौं, भदौ ३ – गाईजात्राको अवसरमा हाँस्य कलाकारहरुको अभिनय रहेको डिभिडी ब्रेक थ्रु सार्वजनिक भएको छ ।
शैलेन्द्र रायमाझीको लेखन निर्देशन रहेको ब्रेक थ्रुमा एउटा प्रहशन र दुई वटा प्यारोडी गीत रहेका छन् ।
प्यारोडी गीतको शब्द र संयोजन घनश्याम गौतम को छ भने यसका निर्माता महेश्वर चापागाईं हृन । बाजेज् ईन्टरप्राईजेज्ले उत्पादन गरेको गाईजात्रा झटारो लाई डिजिटल म्युजिकले बजारमा ल्याएको हो । हाँस्य श्रृंखला तितो सत्य, मेरी बास्सै, झ्याई कुटी झ्याईका  कलाकारहरुले अभिनय गरेका छन् ।
राजनीतिक बिषय बस्तुलाई मुख्य विषय बनाएर तयार पारिएको गाईजात्रे प्रस्तुतिमा कलाकार कमल मैनालीले माधवकुमार नेपाल बनेर तथा घनश्याम गौतमले प्रचण्ड बनेर अभिन गरेका छन् । यस्तै राजा राजेन्द्रले सुशील कोइरालाको भूमिकामा छन् भने दिपक भट्टराई फोरमको भूमिकामा छन् ।
संगीता यादव, सुदर्शन सिलवाल, कुमार गजुरेल, युगज्योती गौतम, महेश्वर चापागाई, शैलेन्द्र रायमाझी, सुमन पुडाशैनी, दामोदर बिष्ट, डम्बर घिमिरे (कथा बाजे) लगायतका कलाकारका साथमा बरिष्ठ हाँस्य कलाकार सुरबीर पण्डित र रामचन्द्र अधिकारीले समेत यसमा अभिनय गरेका छन् ।
