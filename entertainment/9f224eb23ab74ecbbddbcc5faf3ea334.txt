​पपस्टार जस्टिन बिबरको गाडीले फोटोग्राफरलाई ठक्कर दियो

साउन १३ – पप स्टार जस्टिन बिबरको गाडीले उनलाई पछ्याउँदै गरेका एकजना पापाराजीलाई ठक्कर दिएको छ । 
बुधबार राति लस एञ्जलसको बेभरले हिल्सको कार्यक्रमबाट फर्कदैँ गर्दा बिबरको पिक अफ भ्यानले फोटोग्राफर मौरिस ल्यामोन्टलाई ठक्कर दिएको हो । अस्पतालमा उपचार गराइरहेका ल्यामोन्टले  आफू त्यहाँ टहलिन गएको बताएका छन् । उनले भनेका छन्, ‘मेरो बर्थ डे पार्टी शुरु हुन एक घण्टा मात्रै बाँकी थियो, मलाई बिबरको गाडीले ठक्कर दियो । त्यो केही होइन र ? उ एक असल बालक हो ।’ 
प्रहरीले घटनाको अनुसन्धान गरिरहँदा गायक बिबर घटनास्थलमै रहेको भिडियो फुटेज सञ्चारमाध्यममा सार्वजनिक भएको छ । फोटोग्राफरलाई त्यति ठुलो चोट नलागेको र खतरामुक्त रहेको प्रहरीले जनाएको छ ।
 
विशेष कारण देखाउँदै केही दिन अघि मात्रै बिबरले ‘वल्र्ड टुर’ रद्ध  गरेका थिए ।
