समाको फेशन शो

काठमाडौं, असोज १२ - फेशन डिजाइनर समा बानुको तेश्रो एकल फेशन शो सम्पन्न भएको छ ।
लोकप्रिय फेशन डिजाइनरका रुपमा उदाइरहेकी समाले यसपटकको शोमा नेपाली मौलिक फेव्रिकबाट बनेका आधुनिक डिजाइन प्रस्तुत गरेकी थिइन् ।
नेपाली फेबिक विथ लाइभ म्युजिक नाम दिइएको शोमा ५ वटा सिक्वेन्समा ५० थरिका ड्रेस प्रस्तुत गरिएको छ ।
काठमाडौंको होटल याक एण्ड यतिमा भएको शोमा मिस अर्थ २०१२ नग्मा श्रेष्ठ तथा फोटो पत्रकार राजभाइ सुवाल शो टपरका रुपमा रहेका थिए ।
शो पछि आफुलाई थप प्रेरणा मिलेको समाले बताइन् । शो मा आफूले प्रस्तुत गर्न खोजेको थिम धेरैले मन पराएको र नेपाली मौलिक कपडालाई कसरी आधुनिक बनाउन सकिन्छ भन्नेबारे आफ्नो प्रयासको धेरैतिरबाट प्रसंशा भएको बानुले बताइन् ।
मुश्लिम समुदायमा जन्मेर पनि समा छोटो समयमा लोकप्रिय बन्दै गएकी फेसन डिजाइनर हुन् ।
फेशन शोका केही तस्बिरहरु । तस्बिर साभार : facebook.com/DATFashion
