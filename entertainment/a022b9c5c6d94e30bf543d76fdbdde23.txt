मिस इ कलेज २०१२ को अडिसन (फोटो फिचर)

काठमाडौं, भदौ ९ - मिस इ कलेज २०१२ का लागि २४ जना युवतीहरु छनौट भएका छन् । शनिवार भएको अडिसनमा सहभागि ४० युवतीमध्येबाट प्रतियोगिताका लागि २४ जनालाई छनौट गरिएको आयोजक सिजन मिडियाले जनाएको छ ।
छनौट भएका प्रतियोगीहरुलाई मंगलवारदेखि मार्कोपोलो विजनेश होटल कमलपोखरीको हलमा प्रशिक्षण दिइने छ । प्रशिक्षणको क्रममा प्रतियोगितामा सहभागीहरुलाई वढि मात्रामा सन्चार तथा मनोरन्जनात्मक क्षेत्रमा काम गर्न सजिलो र सहज होस भन्ने हेतुले दक्ष शिक्षकहरुवाट आर जे तथा भिजेको विशेष कक्षाहरु सन्चालन गरिने सिजन मिडियाले जनाएको छ ।
यसका साथै उनीहरुलाई पौडी, शारारिक फिटनेश ,फोटो सेसन  व्यक्तित्व विकास सम्वन्धी पनि प्रशिक्षण दिइने छ । विभिन्न सामाजिक संस्थाहरुको संस्थागत भ्रमण (जस्तै, माइती नेपाल वाल आश्रम, वृद्धा आश्रम) मिडिया भिजिट, कल्चरल भिजिट र हस्पिटालीटी सम्वन्धी जानकारी पनि उनीहरुलाई दिईने सिजन मिडियाका प्रवन्ध निर्देशक प्रदिपराज वन्तले जानकारी दिए ।
भदौ ३० गते शनिवार प्रतियोगीहरुको टया्लेन्ट राउण्ड हुने छ भने असोज १९ गते शुक्रवार अन्तिम प्रतिस्पर्धा  हुनेछ । प्रतियोगिताका विजेताले जेभियर इन्टरनेशनल मिस ई–कलेज २०१२, को उपाधि सहित महिन्द्रा रोडियो स्कुटर र उच्च शिक्षामा २ लाख रुपैयाँ वरावरको छात्रावृत्ति साथै अन्य गिफ्टहयाम्पर पाउने छिन् । फस्ट रनर अप र सेकेण्ड रनर अपले भने क्रमशः २ वर्षको छात्रावृत्ति र अन्य गिफ्टहयाम्पर प्राप्त गर्ने छन् । यस बाहेक अन्य विभिन्न विधामा पनि विजेता छनौट गरिने सिजन मिडयाले जनाएको छ ।
अडिसनका केही तस्विहरु तल दिएको छ । तस्विर सौजन्य : सिजन मिडिया
