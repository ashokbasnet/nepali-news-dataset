कस्तो होला त ‘वर्ल्ड कप इन नेपाल’ ?

काठमाडौं, फागुन १५ – ‘वर्ल्ड कप इन नेपाल’ नामक सिनेमा प्रर्दशनको लागि तयार भएको छ । युट्युबमार्फत सार्वजनिक भएको चलचित्रको प्रोमोले भने निकै चर्चा बटुलिरहेको छ ।
एक युवकले फुटबलमा देखेको सपना, विश्वकपमा गएर देशको नाम उच्च राख्ने चाहना अनि त्यो पुरा गर्न उसले गर्ने संघर्षलाई देखाउन खोजिएको यस चलचित्र बाल मनोविज्ञानमा आधारित रहेको छ ।
वर्ल्ड कप इन नेपाल मा गिरी प्रसाद पुन, गोपाल अर्याल, संगम राई, सपना घिमिरे, उमेश थापा, सागर लामा, ऋषि थापामगर, राम फागो, पर्वत सुब्बा, सुजन तामाङ, निश्चल घलेलगायतले अभिनय गरेका छन् ।
चलचित्रलाई प्रकाश थापा र राम तामाङले निर्माण गरेका हुन् । चलचित्रमा संगीत जुगल डंगोलको रहेको छ ।
मनिष पन्तको छायांकन रेहेको यस चलचित्रलाई राजु भण्डारीको सम्पादन रहेको छ भने चलचित्रको कोरियोग्राफी कृष्णभक्त महर्जनले गरेका हुन् । चलचित्रको निर्देशन रामशरण पाठकले गरेका हुन् ।
अर्जुनकुमार संग्रौला/उज्यालो ।
यस्तो छ चलचित्रको प्रोमो
