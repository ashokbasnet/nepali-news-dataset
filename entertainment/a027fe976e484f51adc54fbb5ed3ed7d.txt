अञ्जु पन्तलाई जर्मन दुतावासले भिसा दिएन

काठमाडौं, मंसिर २३ – गायिका अन्जु पन्तलाई जर्मन दुतावासले भिसा दिन अस्विकार गरेको छ । बेल्जियममा हुन लागेको एक सांगीतिक कार्यक्रममा भाग लिन जाने तयारीमा रहेकी गायिका अन्जु पन्तसहितका कलाकारलाई दुतावासले भिसा नदिएको हो । 


 

गायिका पन्तसँगै हास्य व्यङ्य कलाकारहरु  हर्के हवल्दार, लाहुरे बा, चर्चित गायक तथा संगितकार लक्ष्मण शेषलाई नेपाल स्थित जर्मन राज्दुताबासले बेल्जियमका लागि भिषा नदिएको हो । भिसा नपाएपछि उनीहरुको बेल्जियम यात्रा स्थगित भएको छ । क्रिसमस तथा नयाँ बर्ष २०१२ को अवसरमा हुन लागेको सांस्कृतिक कार्यक्रममा भाग लिन उहाँहरु आउँदो हप्ता बेल्जियम पुग्ने योजना थियो ।

 

चितवन सहायता कोश बेल्जियमको आयोजनामा डिसेम्बर २५ मा हुन लागेको क्रिसमस तथा नयाँ बर्ष २०१२ शुभकामना साँझ बेल्जियमको लुवेन शहरमा आयोजना गर्ने तयारी भइरहेको थियो ।  

– बेल्जियमबाट सन्तोष न्यौपानेको सहयोगमा
