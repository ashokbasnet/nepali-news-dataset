बाढी पीडितलाई सहयोग जुटाउन कलाकारको टोली युरोपमा

सन्तोष न्यौपाने /उज्यालो । बेल्जियम, साउन १ - नेपालका बाढी पीडितलाई सहयोग जुटाउन नेपाली कलाकारहरु यूरोप भ्रमणमा आउने भयका छन् ।
कलाकारहरु  नन्दिता केसी, गरिमा पन्त, रिमा गुरुङ र मिङ्मा शेर्पा जुलाइ ३० मा युरोप आउने भएका हुन् ।
गएको महिना महाकाली नदीको बाढीबाट पीडित परिवारलाई सहयोग जुटाउने उद्देश्यले उनीहरु युरोप यात्रामा निस्कन लागेका हुन् । पीडितको सहयोगाका लागी विभिन्न देशहरुमा आयोजना गरिने कन्सर्टहरुमा उनीहरु सहभागी हुनेछन ।
युरोपका स्थानीय संघ सस्थाले आयोजना गर्ने कन्सर्टमा उनीहरुलाई  स्थानीय नेपाली कलाकारहरुले समेत साथ दिनेछन् ।
करिब एक महिने कार्यक्रम लिएर युरोप आउँदै गरेका उनीहरुको लागि पहिलो कार्यक्रम भने बेल्जियममा तय भइसकेको छ । युरो नेपाल कलाकार संघ बेल्जियमले यहि अगस्ट ३ मा  बेल्जियमको लुभेनमा कार्यक्रमको आयोजना गरेको छ  ।
अन्य युरोपेली देशहरुमा पनि कार्यक्रम आयोजना गरिने पक्का भएको संघका महासचिब जिम्मी गुरुङले जानकारी दिए ।
