चलचित्रकर्मीहरुका नौ वटा संस्थाले चलचित्र विकास बोर्डमा ताला लगाउने

काठमाडौ, पुस २४ - सूचना तथा सञ्चारमन्त्री राजकिशोर यादवले माग पुरा गर्ने लिखित सहमति गरेको २० दिन नाघिसक्दा पनि कार्यान्यवन नगरेको भन्दै चलचित्रकर्मीहरुले फेरि आन्दोलनको घोषणा गरेका छन् ।

राष्ट्रिय चलचित्र संरक्षण मञ्च, नेपाल चलचित्र निर्माता संघ, नेपाल चलचित्र संघ, नेपाल लचलचित्र निर्देशक समाज, नेपाल चलचित्र कलाकार संघ, नेपाल चलचित्र प्राविधिक संघ, नेपाल चलचित्र द्वन्द्वकलाकार संघ, नेपाल महिला चलचित्रकर्मी संघ र नेपाल चलचित्र नृत्यकार संघले मंगलबार रिपोर्टर्स क्लब नेपालमा संयूक्त पत्रकार सम्मेलनको आयोजना गरेर आन्दोलनको घोषणा गरेका हुन ।

घोषित आन्दोलन काकार्यक्रम अन्र्तगत बुधवार विहान  १० बजे पछि पहिलो चरणमा चलचित्र विकास बोर्डमा अनिश्चितकालको लागि तालाबन्दी गर्ने रहेको छ ।
पत्रकार सम्मेलनमा आन्दोलनको नेतृत्व गरिरहेको मञ्चका अध्यक्ष नीर शाहले अत्यन्त पीडादायी अवस्थाको बाबजुत यो कदम चाल्न बाध्य रहेको बताउनुभयो । उहाँले मन्त्रीले गरेको लिखित प्रतिबद्धतालाई हेलचेक्राईको संज्ञा दिनुभयो ।

फिल्मकर्मीप्रति सरकारले देखाएको वेवास्ता प्रति ब्यंग्य प्रहार गर्दै उहाँले मृत प्राय भईसकेको चलचित्र क्षेत्रलाई जिउँदै गाड्ने प्रयास भए कंकाल पनि निस्किएर आन्दोलनको उदेश्य हासिल गरि छाड्ने चेतावनी दिनुभयो ।

ईतिहासमा नेपालीचलचित्र क्षेत्र अहिले जस्तो कहिल्यै अपमानितहुनु नपरेको उल्लेख गर्दै प्रधानमन्त्री र सञ्चारमन्त्रीले कुनहदको राजनीतिकउपलब्धिहासि गरे भन्ने कुरा ईतिहासले देखाए पनि नेपाली चलचित्र उनीहरु भन्दा उत्कृष्टता हासिल गरेको दावी गर्नुभयो ।

कार्यक्रममा चलचित्र निर्माता संघका अध्यक्ष राजकुमार राई, निर्देशक समाजका विमल पौडेल, चलचित्र संघका राजकुमार पोख्रेल, कलाकार संघका नवल खड्का, प्राविधिक संघका मनोज केसी, द्वन्द्व कलाकार संघका योगेन्द्र श्रेष्ठ, नृत्यकार संघका दिनेश पाख्रिन र  महिला चलचित्रकर्मी मञ्चकी मौसमी मल्लले चलचित्र विकास बोर्डमा चलचित्र क्षेत्रलाई जानेको ब्यक्तीलाई नै ल्याउनु पर्ने भन्दै सरकारले ४ बुँदे सहमति गरेर अहिले कार्यान्वयन नगरी धोका दिएको आरोप लगाउनुभयो ।

उहाँले पहिलो चरणमा ताला बन्दी मात्रै गरे पनि माग पुरा नभए दोस्रो चरणमा अझै कडा संघर्षका कार्यक्रम ल्याउने चेतावनी पनि दिनुभयो ।

नौ बुँदे माग राख्दै विमल पौडेल, मौसमी मल्ल र एमएस अग्रज आमरण अनसनमा बसेपछि सञ्चार मन्त्रालय र राष्ट्रिय चलचित्र संरक्षण मन्चका वीच चार बुँदे सहमति भएको थियो । तर सम्झौताभएको वीस दिनवित्दा समेत सहमति कार्यान्वयन नभए पनि चलचित्रकर्मीहरु आन्दोलनमाउ त्रिएका हुन ।
