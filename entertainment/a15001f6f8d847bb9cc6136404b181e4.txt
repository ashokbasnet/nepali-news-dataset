यी हुन मिष्टर नेपाल २०१५ का प्रतिस्पर्धी

काठमाडौं, पुस १५ - एक्सपोज नेपालको आयोजनामा हुने पुरुषहरुको एकमात्र सौन्दर्य प्रतियोगिता मिष्टर नेपाल २०१६ का लागि २१ युवा छानिएका छन् ।
राजधानी र मोफसलका सहरमा आयोजित विभिन्न चरणको अडिसनबाट यी प्रतियोगी अन्तिम स्पर्धाका लागि छानिएका हुन् । छानिएका प्रतियोगीले आगामी फागुनमा आयोजना हुने अन्तिम स्पर्धामा शीर्ष उपाधिका लागि भिड्ने छन् । छनौट हुनेमा १६ देखि ३५ वर्ष उमेरका छन्  
मिष्टर नेपालको यो १४ औं संस्करण हो । यो संस्करणमा बिजेता छानिएका एक युवाले मिस्टर वर्ल्ड २०१६ मा नेपालको प्रतिनिधित्व गर्न पाउने आयोजक एक्सपोज नेपालका अध्यक्ष दिनेश शाहीले जानकारी दिनुभयो ।अडिसनबाट छानिएका प्रतियोगीलाई अन्तिम स्पर्धाका लागि रक क्लाइमिङ, स्वीमिङ, फुटबल, सर्ट हाइकिङग, समाज सेवा, पब्लिक स्पिकिङ, क्याटवाक, ब्यक्तित्व विकासलगायतका विधामा विशेष प्रशिक्षण दिइनेछ । प्रतियोगितामा शीर्षसहित बिभिन्न बिधामा विजेता चुनिनेछन् ।
सन् २००१ बाट सुरु भएको मिष्टर नेपालमा रोहित थेवे, जिवन लुइँटेल, गौतम सुवेदी, उज्वल घिमिरे, सुरेश घिमिरे, डा. आयुष्मान घिमिरे, सुरेश गैह्रे, सुरज चिल्वाल, सन्दिप पोखरेल बिजेता छानिएका छन् ।
