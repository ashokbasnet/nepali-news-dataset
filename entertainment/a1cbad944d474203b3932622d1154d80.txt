जिस्म २ मा महेशको प्रस्ताव सनीलाई

हलिउड तथा मोडलिङमा असफल भएपछि निलो सिनेमाको दुनियाँमा छिरी तहल्का मच्चाएकी भारतीय बाआमाकी सन्तान सनी लियोनलाई भारतीय सिनेमाका सफल निर्देशक महेश भट्टले जिस्म २ मा अभिनयको प्रस्ताव गरेका छन् ।

 

सनीसँग यस्तै प्रस्ताव बोकेर भट्ट बिग बोस ५ केही समयका लागि भएपनि प्रबेश गरेका थिए । सनीसँग एकान्तमा यसबारे कुरा गरेका भट्टले बिग बोस समक्ष सनीको खुलेर तारिफ पनि गरेका छन् । भट्टको नजरमा सनी त्यस्ती युवती हुन् जो आफ्नो मर्जिमा आफ्नो जिन्दगी बिताउन चाहान्छिन् । 

भट्टको प्रस्ताव सुनेर दंग परेकी सनीले भट्टलाई निराश नै बनाइहालेकीछैनन् । निलो सिनेमाको दुनियाँबाट बिग बोस ५ मा सहभागिको रुपमा आएकी सनी यो हप्ता नोमिनेशनमा पनि परेकी छन् ।
