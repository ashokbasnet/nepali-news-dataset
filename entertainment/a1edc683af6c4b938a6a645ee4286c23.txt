संरक्षण पाठ पढ्न मिस नेपालका प्रतिष्पर्धी सौराहामा (फोटो फिचर)

चितवन, चैत १३ - मिस नेपाल २०१५ का अन्तिम प्रतिष्पर्धीहरु यतिबेला चितवनको सौराहामा छन् । मनोरञ्जन र व्यक्तित्व विकाससँग सम्बन्धित कक्षामा सहभागी हुने उनीहरु त्योभन्दा फरक विषय संरक्षण कक्षामा सहभागी हुन यहाँ आएका हुन् ।
राष्ट्रिय प्रकृति संरक्षण कोषले यसको संयोजन गरेको छ । शुक्रबार सौराहा आइपुगेका उनीहरु शनिबार र आइतबार प्रकृति र संरक्षणसँग सम्बन्धित विभिन्न गतिबिधिमा सहभागी हुनेछन् । 
शुक्रबार उनीहरुलाई राष्ट्रिय प्रकृति संरक्षणका कोषका कार्यकारी निर्देशक गंगा जंग थापा र कोषको जैविक विविधता संरक्षण केन्द्र सौराहाका प्रमुख डा. चिरञ्जीवि प्रसाद पोखरेलले कोष र केन्द्रको गतिबिधिबारे जानकारी गराउनुभएको थियो ।
