काठमाडौमा रक्तिमको सांगितिक कार्यक्रम

काठमाडौ, चैत १ – एक वर्षभित्र संविधान जारी गर्न दबाब दिंदै रक्तिम सांस्कृतिक परिवारले काठमाडौमा जनवादी गीत र नृत्य प्रस्तुत गरेको छ ।
रक्तिम सांस्कृतिक परिवार काठमाडौ जिल्ला समितिको आयोजनामा आयोजित कार्यक्रमममा जनवादी कलाकारहरुले चेतनामुलक गीत र नृत्य प्रदर्शन गरेको हो ।
कार्यक्रममा जीवन शर्मा, दलबहादुर बिक, नारायण शर्मा, निलिमा पुन लगायतका कलाकारले सिमली छायामा वसी, आकाशैमा बादलु छैन, आधिरातमा हुरी चल्दा जस्ता गीत गाएका थिए ।
आफुहरुले एक वर्षभित्र संविधान बन्नुपर्ने र जातीय आधारमा संघीयता हुन नहुने सन्देश सहित कार्यक्रम गरेको कलाकार जीवन शर्माले बताउनुभयो ।
