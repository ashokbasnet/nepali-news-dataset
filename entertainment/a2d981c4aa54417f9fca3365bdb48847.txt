आमिर खानको ‘महाभारत’ का लागि १००० करोडको बजेट, निर्माता मुकेश अम्बानी

चैत ८ – बलिउडमा ‘मिस्टर परफेक्सनिस्ट’ अभिनेता भनेर चिनिने आमिर खान ‘ठग्स अफ् हिन्दोस्तान’ पछि बलिउड इतिहासकै सबैभन्दा ठूलो चलचित्रमा अभिनय गर्ने तयारीमा रहेका छन् ।
 
फिल्म ट्रेड एनालिस्ट रमेश बालाका अनुसार हिन्दु धर्मको महान ग्रन्थ महाभारतमा आधारित भएर निर्माण हुन लागेको मेगा बजेटको चलचित्र श्रृङ्खलामा आमिर खान मुख्य भूमिकामा देखिने भएका हुन् । यो चलचित्रको निर्माण रिलायन्स कम्पनीका मालिक मुकेश अंबानीले गर्ने भएका छन् । महाभारत श्रृङ्खलाका लागि एक हजार करोड भारतीय रुपैयाँभन्दा बढी बजेट हुने बताइएको छ ।
रमेशले यो पनि भनेका छन् कि महाभारतमा बन्ने यो सिरिज हलिउड फिल्म लड्र्स अफ् रिङ्स तथा गेम अफ् थ्रोन्स सिरिजकै हाराहारीको हुनेछ । तर आमिर खान र मुकेश अम्बानीको  तर्फबाट भने यसको आधिकारिक पुष्टि भएको छैन । 


After #ThugsOfHindostan , @aamir_khan will start working on a movie series based on #Mahabharat#RIL 's #MukeshAmbani to co-produce..

This will be mostly in the lines of #TheLordOftheRings , #GameofThrones in-terms of production value..

₹ 1000+ Crs Budget for the series.. pic.twitter.com/iz2kLZW5tv
— Ramesh Bala (@rameshlaus) March 21, 2018


सिक्रेट सुपरस्टारको प्रमोसनको समयमा आमिर खानले महाभारत जस्तो ठूलो प्रोजेक्टमा काम  गर्ने सपना भएको बताएका थिए । उनले आफूलाई यस्तो अभिनय गर्न १५–२० वर्ष लाग्ने बताएका थिए । त्यस बेला आमिरले आफूले कर्णको भूमिका निर्वाह गर्न चाहेको पनि बताएका थिए  । 
अहिलेसम्म आमिर खानबाट आधिकारिक रुपमा पुष्टि नभए पनि, उनका प्रशंसकहरु उत्साहित भएका छन् ।
