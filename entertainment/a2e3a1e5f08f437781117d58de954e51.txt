‘आफू पनि फूल जस्तै’ गीत मार्फत संगीत जगतमा बाबुराम (भिडियोसहित)

काठमाडौं, भदौ १५ – ‘आफू पनि फूल जस्तै’ बोलको गीत मार्फत डा. बाबुराम अधिकारी नेपाली संगीत जगतमा उदाएका छन् । 
बाबुराम अधिकारीको शब्द रचनालाई विजय अधिकारीको संगीतमा विजय र प्रेक्षा लम्सालले गाउनुभएको हो । गीतको भिडियो सुमन कोइरालाले निर्देशन गर्नुभएको छ ।  गीतको भिडियोमा शिव थपलिया र अनुपमा भण्डारीको अभिनय रहेको छ ।भारतको सिंघानिया विश्वविद्यालय राजस्थानबाट प्रारम्भिक बाल विकासमा विद्यावारिधि गरेका बाबुराम मनोमोहन मेमोरियल कलेजका निर्देशक हुनुहुन्छ । साहित्य क्षेत्रमा योगदान गर्दै आएका बाबुरामको ‘आफू पनि फूल जस्तै’ पहिलो गीत हो । उहाँका कथा, कविता तथा शिक्षासँग सम्बन्धीत लेख रचना प्रकाशित छन् । 
गोरखाको हंसपुर–३ मा जन्मिएका बाबुराम सार्क शिक्षक महासंघका पूर्व उपाध्यक्ष पनि हुनुहुन्छ । उहाँले छिट्टै अंग्रेजी भाषाको गीत पनि ल्याउने तयारी गर्नुभएको छ । 
भिडियो हेर्नुहोस्
