चेन्नई एक्सप्रेस २ सय करोडको ब्यापारतिर उन्मुख

भदौ ६ – चलचित्र ‘चेन्नई एक्सप्रेसले बलिउडमा सार्वजनिक प्रदर्शनको दोश्रो हप्ता पुरा गर्दा २ सय करोड रुपैयाँको कारोबार गर्नेतर्फ उन्मुख रहेको छ ।
यो चलचित्रले सन् २०१३ मा भारतमा सबैभन्दा धेरै कमाइ गर्ने फिल्मको कीर्तिमान बनाएको छ भने धेरै ब्यापार गर्ने बलिउड चलचित्रमध्ये तेश्रो भएको छ ।
चेन्नइ एक्सप्रेसले सार्वजनिक प्रदर्शनको तेश्रो दिनमा नै सय करोडको कारोबार गरेको थियो । 
यसले भारतको मुम्बई, दिल्ली, पुने बेंगलोर जस्ता ठूला शहरमा मात्र नभएर साना शहरहरुमा पनि राम्रो ब्यापार गर्न सफल भएको छ । त्यसैगरी भारत बाहिर अमेरिका, बेलायत र दक्षिण अफ्रिकामा पनि राम्रो ब्यापार गरेको छ ।
साहरुख खान र दिपिका पादुकोण अभिनित यस चलचित्रले प्रदर्शनको पहिलो दिन नै ३३ करोड रुपैयाँको कारोबार गरेर रेकर्ड कायम गरेको थियो ।
- भारतीय सञ्चार माध्यमको सहयोगमा
