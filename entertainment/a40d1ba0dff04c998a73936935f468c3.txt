जान्हवी कपूर र ईशान खट्टरको फिल्म ‘ धडक’ को प्रर्दशन मिति सार्वजनिक

माघ ७ – मराठी भाषाको सुपरहिट चलचित्र सैराटको हिन्दी रिमेक फिल्म ‘धडक’ मा डेब्यू गरिरहेका ईशान खट्टर र जान्हवी कपूरको फस्ट लुक सार्वजनिक भइसकेको छ ।
यसमा जान्हवी र ईसानको केमेस्ट्री निकै नै रोमान्टिक तरिकाले देखाइएको छ ।  यस फिल्मका निर्माता करण जोहरले फिल्मको प्रदर्शन मिति पनि सार्वजनिक गरेका छन् । शशांक खेतानको निर्देशन रहेको फिल्म ‘धडक’ यही वर्षको जुलाई २० मा प्रदर्शन हुनेछ । 


#6monthstoDHADAK #dhadak releasing 20th JULY 2018! Directed by @ShashankKhaitan and PRESENTING #janhvi and #Ishaan @DharmaMovies @ZeeStudios_ @apoorvamehta18 pic.twitter.com/ECM0IYFOUo
— Karan Johar (@karanjohar) January 20, 2018


ईशान र जान्हवी यस फिल्ममा प्रेमजोडीको रुपमा देखिने छन् । शाहिद कपूरका भाइ ईशान खट्टरको लिड हिरोका रुपमा यो डेब्यू फिल्म हो । उनले यस अघि सन् २००५ मा ‘वाह  ! लाईफ हो तो एसी’ फिल्मममा बाल कलाकारको रुपमा अभिनय गरिसकेका छन् । श्रीदेवीकी छोरी जान्हवीका लागि भने अभिनयको दुनियामा यो पहिलो सुरुवात हो ।
