सेल्फी हानौंलाका एरेन्जर भन्छन्, नयाँ मान्छेलाई धोका दिने वरिष्ठहरु जताततै छन्

सेल्फी हानौँला बोलको गीतले चर्चा बटुलिरहेको छ । शंकर स्माईल र लक्ष्मी नेपालीले गाएको गीतको  एरेन्ज र मिक्सिङ उदयराज पौडेलले गरेका हुन् । सेल्फी हानौँलासँगै दर्जनौँ गीतमा एरेन्ज गरेका उदयराजसँग गरिएको कुराकानी :


केमा व्यस्त हुनुहुन्छ ?


गीत संगीतको क्षेत्रमै व्यस्त छु म । पहिला हतारमा धेरै काम गरियो । खासै राम्रो हुन्न थियो । अब विस्तारै गर्ने, राम्रो गर्ने सोचका साथ लागिपरेको छु । 


एरेन्जर , संगीतकार भन्दा अब्बल हुन्छन हो ? 


यो कुराले संगीतकारलाई पनि नराम्रो लाग्न सक्छ, संगीतकारको हिसाबमा एरेन्जरहरुलाई समय अलि धेरै लाग्छ । एउटा गीत रेकर्डिङको लागि कम्तीमा  ८ घण्टा नत्र ३ दिनसम्म पनि लाग्न सक्छ । तर निरन्तर ४ घण्टासम्म त कम्पोज गर्न सक्दैन नी । अब एउटा गीतको लागि २० देखि २२ घण्टासम्म एरेन्जर गर्नुपर्छ ।  धेरै कुराहरु हुन्छ । धेरै समय पनि लाग्छ ।
संगीतकारको पनि महत्वपूर्ण भुमिका हुन्छ । बजारमा बिक्न सक्ने , सबैलाई मनपर्ने , हिट गाना दिन सक्ने खुबी हुने संगीतकारहरु हो भने धेरै राम्रो हो । कम्पोजमा पनि टेक्निकल कुराहरु हुने, त्यो भनेको दक्ष संगीतकार नै हो । एकै छिन काम गर्ने एक छिनमा बस्ने त्यस्ता संगीतकारहरु पनि हुनुहुन्छ । यी सबै कुरालाई हेर्दा म्युजिक एरेन्जरको काम अलि धेरै हुन्छ । 


तपाई आफै कम्पोजर अनि एरेन्जर पनि हुनुहुन्छ , केमा रमाईलो लाग्छ ? 


रमाईलो कम्पोज गर्दा लाग्छ । तर अहिले यो मेरो पेशा भएको कारणले हल्का अल्छी पनि लाग्दै गईरहेको छ । किन भने धेरै टाईम लाग्छ । सक्काउनु नै पर्ने हुन्छ । अब हाम्रो मुडको मात्र गीत आउँदैन । जस्तो पनि गीत आउँछन् । राम्रो गीत छ भने काम पनि रमाईलो मै सकिन्छ । कुनै धेरै मेहनत गर्नुपर्ने हुन्छ । पछिल्लो समयमा नयाँ आउने गायक गायिकाहरु संगीत सिकेर आउनेहरु पनि हुनुहुन्छ ।
एक महिनामा ६ जना भेटिन्छन् केहि नराम्रा पनि भेटिन्छन् । म्युजिक सिकेर आउनेहरु शब्द, संगीत राम्रो व्यक्तिले गरोस भन्ने चाहान्छन् भने केहि नयाँ शब्द, संगीत अनि आवाज पनि आफ्नै दिईरहेका हुन्छन् । सुरुमा सबैलाई यो कुराको बारेमा जानकारी हुन्न । अनि आफ्नो आवाज, शब्द, संगीत आफुलाईत मनपरेको हुन्छ  । तर दर्शकले खासै रुचाएको पाईदैन त्यस्ता गीतहरु ।


अनि पैसा भए पछि जस्तो पनि गीत बन्छन् हो अहिले ?


गीत संगीतको पनि एउटा सेन्सर वोर्ड हुन एदकमै जरुरी छ । सेन्सर वोर्ड पनि नबनाउने अनि यस्तो, भयो उस्तो भयो भन्न त पाईन्न । तर हामीले सकेसम्म त्यस्तो शब्दहरु हटाउने गरेका छौँ ।  नयाँहरुको लागि सकेसम्म राम्रो बनाउने प्रयासमा नै लागेको छु म । मेरो तर्फबाट सम्भव भएसम्म सहयोग गरिरहेको  छु । 


अनि प्रेम भनेको के बुझ्नु हुन्छ ?


केटा र केटीबिच भएको निस्वार्थ मायालाई नै प्रेम भनिन्छ ।


 तपाईको पनि प्रेम विवाह भएको होइन ?


मेरो १५ वर्षसम्म प्रेमपछि विवाह भएको हो ।


प्रेमी प्रेमिका अनि श्रीमान,श्रीमती हुँदा फरक के पाउनु भयो ?


१५ वर्ष संगै भएर पनि होला विवाह पछि पनि साथी जस्तो लाग्छ ।


गर्मीको नयाँ योजना ?


गर्मीमा बेलुका सँधै स्विमिङ जान्छु, । मेरो नयाँ गीत आउने तयारीमा छ । भिडियो पनि निकाल्ने योजना हो । खासमा गीत गाउनकै लागि काठमाडौ आएको मान्छे हो म । बिचमा मेरो बाटो परिवर्तन भयो ।  नयाँ मान्छेलाई धोका दिने वरिष्ठहरु जताततै पाईन्छन् यहाँ । धेरै मान्छेहरुको कथा मिल्दो जुल्दो नै छ ।  त्यसैले जे सपना बोकेर काठमाडौ आएँ , त्यो पूरा हुन सकेको छैन ।
मेरो सानैदेखिको सोच भनेको गायक नै बन्ने थियो । ब्याण्ड कम्पनीहरुमा पनि मैले काम गरेको थिएँ । धेरै गीतहरु लेखिसकेको छु । कम्पोजिसन पनि गरेको छु । अब गीत गाउन पनि सुरु गर्छु । भदौमा मेरो पहिलो गीत आउँछ । त्यसपछि विस्तारै निस्कीन्छन् गीतहरु । पैसा खर्च गरेर भएपनि राम्रो गीत ल्याउने मेरो रहर रहेको छ ।
 


म्युजिक फिल्ममा रहिरन चाहनेहरुको लागि के भन्नु हुन्छ ?


संगीतकार साथीहरुको लागि एउटै प्याटर्नको सङ कम्पोजमा नबस्नु होला । परिवर्तन गर्नुभयो भने राम्रो हुन्छ । वेस्टर्न सङहरु सुन्ने र क्लासिकल मिक्स गरेर बनाउने अपडेट गर्दै जानुभयो भने राम्रो हुन्छ । गायन क्षेत्रको लागि पनि हरेक कुरामा अपडेट हुनुभयो भने राम्रो हुन्छ । पछिसम्म रहने हो भने हरेक कुराको बारेमा अपडेट हुन जरुरी हुन्छ ।
किनभने नयाँ जेनेरेसन पनि धेरै आईरहनु भएको छ यो क्षेत्रमा । अब अहिलेको नयाँ जेनेरेसनले मलाई पप अनि थोरै स्लो जस्तो गीत बनाउनु पर्ने भन्नुभयो भने आधुनिक कम्पोज गर्नेले सक्दैनन् कम्पोज गर्न ।  तर प्रयास गर्नुहुन्छ तर मिल्दैन । त्यो गीत अर्कै हुन्छ । न आधुनिक न पप । त्यही भएर हरेक कुराको बारेमा जानकारी लिई राख्दा राम्रो हुन्छ । 
उज्यालाे र forseenetwork.com काे सहकार्य
