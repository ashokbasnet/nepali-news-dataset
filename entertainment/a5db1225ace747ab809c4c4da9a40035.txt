​सञ्चारकर्मी देउजाको “सिउँदो” बजारमा (भिडियोसहित)

काठमाडौं, चैत १८ – नयाँ वर्षको अवसर छोप्दै सञ्चारकर्मी सन्तोष देउजा ‘सिउँदो’ लिएर बजारमा आएका छन् । ‘धेरै वर्षपछि देख्दा तिम्रो सिउँदो भरेको पाएँ’ बोलको म्यूजिक भिडियोसहित देउजा बजारमा आएका हुन् । 

आफ्नै शब्द रचना र अभिनय रहेको म्यूजिक भिडियो शनिबार एक कार्यक्रमकाबीच देउजाले सार्वजनिक गरे । युवराज केसरीको निर्देशन रहेको म्यूजिक भिडियोमा देउजासहित केसरी र मनिषा पन्तले अभिनय गरेका छन् । रोशन कार्कीको स्वर रहेको म्यूजिक भिडियो रोयल इन्टरटेनमेन्टमार्फत बजारमा ल्याइएको हो । 
बाल्यकालकी प्रेमीकालाई धेरैवर्षपछि भेट्दा अरु कसैले सिउँदो रंगाएको देखेपछि त्यस बेला हुने पीडालाई म्यूजिक भिडियोमार्फत जीवन्त दिने प्रयास गरिएको छ । 
म्यूजिक भिडियोको सुटिङ पर्सा, बारा, मकवानपुर, चितवन र नवलपरासीमा गरिएको सञ्चारकर्मी देउजाले बताए ।
