​हलमा ‘ऐश्वर्य’, रमेश उप्रेतीको परीक्षा

काठमाडौं, कात्तिक ९ – केही समय अघि नै युट्युबमा सार्वजनिक भएको गीत र ट्रेलरका कारण चर्चामा रहेको नेपाली चलचित्र ‘ऐश्वर्य’ बिहीबारदेखि सिनेमा घरमा प्रदर्शनमा आएको छ ।  
रमेश उप्रेतीको प्रस्तुति रहेको चलचित्रको निर्माण अर्जुन श्रेष्ठ र किरण राणा उप्रेतीले गरेका छन् । चलचित्रको निर्देशन तथा कथालेखन भने दिवाकर भट्टको रहेको छ । चलचित्रको गीत ‘तिमी रोएको पल’ युट्युबमा ३८ लाखभन्दा बढी पटक हेरिएको छ  ।

त्यस्तै चलचित्रमा खलनायकका रुपमा देखिएका प्रशान्त ताम्राकारको अभिनय र लुक्सलाई पनि दर्शकले मन पराएका छन् । चलचित्रमा रमेश उप्रेती, दीपिका प्रसाई, प्रशान्त ताम्राकार, केकी अधिकारी, निर्मल शर्मालगायतका कलाकारको अभिनय रहेको छ । चलचित्रमा अर्जुन पाेख्रेलकाे संगीत रहेको छ ।
त्यस्तै चलचित्रमा तेन्जु योन्जन र एन्जीला खत्रीको कोरियोग्राफी रहेको छ । लामो समय अमेरिका बसेर चलचित्र ‘ब्रासलेट’बाट नेपाली चलचित्रमा पुनरागमन गरेका रमेश उप्रेतीको यो चलचित्रको प्रदर्शन कस्तो हुने हो त्यो भने हेर्न बाँकी नै छ । 
पछिल्लो समय नेपाली रजतपटमा नयाँ नयाँ अनुहनार देखा परिरहेको समयमा पुराना नायक रमेश उप्रेतीले आफूलाई पुनस्र्थापित गर्न सक्छन् कि सक्दैनन् भन्ने चासो सबैमा रहेको छ ।
