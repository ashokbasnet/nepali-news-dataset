रेखा र छविको यो कस्तो डिभोर्स !

सूर्यकुमार क्षेत्री/ उज्यालो । काठमाडौं, जेठ ९ - नायिका रेखा थापा र निर्माता छवि ओझा मंगलवारदेखि औपचारिक रुपमा छुट्टिएर बस्न सहमत भएका छन् । लामो समयदेखि एउटै घरको तल्लो तला र माथिल्लो तलामा बस्दै आएका रेखा र छविबीच मंगलवार बोलचाल भएको थियो ।
रेखाले नयाँ बानेश्वरमा रहेको छविको कार्यालय नमस्ते नेपालमा गएर आफू मम्मीसँग बस्ने भन्दै छविसँग अनुमति मागेकी थिईन् । रेखा र छविबीच बोलचाल गराउन भूमिका खेलेका र रेखाले अनुमति मागेका बेला सँगै उपस्थित रहेका रंग पत्रकार प्रकाश सुवेदीले भन्नुभयो ‘रेखाले छविसँग गएर म मम्मीसँग बस्छु तपाई आफ्नै घरमा बस्नुस भनिन्, यो डिभोर्स हो की हैन तपाई आफैं छुट्याउनुस् ।’
१२ वर्षअघि विवाह बन्धनमा बाँधिएका उनीहरुबीच छोडपत्रको कुनै कागज पत्रमा हस्ताक्षर नभएको सुवेदीले प्रष्ट पार्नुभयो । छविसँग अनुमति मागेपछि रेखा आमाको घरमा गएकी छिन्  ।
यसअघि असमझदारी बढेपछि रेखा र छवि छविकै घरको माथिल्लो र तल्लो तलामा बाँडिएर बसेका थिए । उमेरको भिन्नता, शारिरीक असन्तुष्टि र विश्वासको कमीका कारण उनीहरुको सम्बन्ध चिसिएको थियो ।
 
रेखा र छविका बारेमा थप पढ्न तलका लिंक क्लिक गर्नुहोला |
छविले छाडे रेखालाई
रेखा र छविको सम्बन्ध धरापमाः चढ्दो जवानी भर्सेस घर्कदो उमेर
