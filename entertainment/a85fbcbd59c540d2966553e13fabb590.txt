भारतीय गायिका शमसाद बेगमको निधन

बैशाख ११ – सन् १९४० र ५० को दशकमा चर्चित भारतीय गायिका शमसाद बेगमको ९४ वर्षको उमेरमा निधन भएको छ ।

बिरामी परेपछि केही दिनअघि अस्पताल भर्ना गरिएकी बेगमको उपचारकै क्रममा मंगलबार राति मुम्बइमा निधन भएको हो ।

सन् १९१९ अप्रिल १४ तारिखमा पञ्जाबको अमृतसरमा जन्मिएकी शमसाद बेगमले लाहोरको पेशावर रेडियोमा सन् १९४७ मा पहिलोपल्ट गीत गाउनुभएको थियो ।

उहाँले हिन्दी र उर्दू फिल्ममा पाँच सय भन्दा बढी गीत गाउनुभएको छ । ‘मेरे पिया गए रंगुन’, ‘कजरा मोहब्बतवाला’, ‘कभी आर कभी पार’, ‘कहिं पे निगाहें कहिं पे निशाना’, ‘सैंया दिलमे आना रे’ जस्ता गीत चर्चित छन् ।

फिल्म सिआइडीमा रहेको उहाँको गीत ‘ले के पहला पहला प्यार’ निकै चर्चित मानिन्छ । उहाँका केही गीत रिमिक्स गरेर पछिल्लो समय पनि निकै चर्चित भएका छन् । बेगमलाई सन् २००९ मा भारत सरकारले पद्मविभुषण प्रदान गरेको थियो ।

बेगमको चर्चित एक गीतको भिडियो हेर्नुहोस् :
