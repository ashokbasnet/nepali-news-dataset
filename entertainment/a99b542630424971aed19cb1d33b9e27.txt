नीर शाह अभिनय शिरोमणि

अर्जुनकुमार संग्रौला/उज्यालो । काठमाडौं, माघ १७ - मलेशियाको सेतिया सिटी कन्भेन्सन हलमासम्पन्न छैठौ नेफ्टा अवार्डमा बरिष्ठ फिल्मकर्मी नीर शाहलाई अभिनय शिरोमणी उपाधिद्वारा सम्मान गरिएको छ ।
चलचित्र प्राविधिक संघले गरेको यो अवार्ड कार्यक्रममा ४६ बर्षदेखि नेपाली सिनेमाको क्षेत्रमा पुर्‍याएको योगदानको कदर स्वरुप उनलाई यो उपाधिले सम्मान गरिएको हो । महानायक राजेश हमाल र सदाबहार नायिका करिश्मा मानन्धर र खलपात्र सुनिल थापाको हातबाट संयुक्त रुपमा उनलाई यो सम्मान दिइएको हो ।
अभिनय शिरोमणिको उपाधीद्वारा सम्मानित भएपनि शाहले आफ्नी आमा भोकुमारी र श्रीमती उषालाईसम्झे । मिडिया क्षेत्रमा आफूलाई लाग्न प्रेरित गर्ने पत्रकार भुषण न्यौपाने र निर्देशक हिरासिंह खत्री प्रति उनले पाएको अवार्ड सर्मपण गरे ।  
छैठौं नेफ्टा अवार्डमा बेष्ट फाईट डाईरेक्टर चलचित्र रावणबाट चन्द्र पन्त, बेष्ट म्युजिक डाईरेक्टर चलचित्र मायाज बारका सुरेश अधिकारी ठहरिएका छन् । मायाज बारबाट नै गायक राजेशपायल राईले बेष्ट प्लेब्याक मेल र एलिस कार्कीले ब्याकराउन्ड स्कोरको अवार्ड पनि उचाल्न सफल भए । बेष्ट प्लेब्याक फिमेलको अवार्ड भने गायिका माण्डबी त्रिपाठीले चलचित्र अन्दाजबाट प्राप्त गरिन । बेष्ट कोरियोग्राफर मालतीको भट्टीबाट रेनाशा राई, बेष्ट ड्रेस के यो माया हो बाट निलिमा शर्मा, बेष्ट स्टोरी चलचित्र पलबाट कर्ण शाक्य, बेष्ट सिनेमेटोग्राफर चलचित्र मेरो लभ स्टोरीबाट राजेश श्रेष्ठले हात पारेका छन् । त्यस्तै गरि चलचित्र लुटबाट निश्चल बस्नेतले डेब्यु डाईरेक्टर, बेष्ट स्क्रिन प्ले र सुरेन्द्र पौडेलले बेष्ट एडिटरको अवार्ड तथा उत्तम न्यौपानेले बेष्ट साउन्ड मिक्सिङ्गको अवार्ड हात पार्न सफल भएका छन् ।
फर्की आउ चलचित्रबाट बेष्ट डाईलगतर्फ ओम प्रतिक, चलचित्र मसानबाट बेष्ट आर्ट डाईरेक्टरमा निर्जल श्रेष्ठ र अन्दाजबाट बेष्ट म्युजिक एरेन्जरको अवार्ड महाराज थापाले प्राप्त गरेका छन् ।
बेष्ट मेकअप मेरो लभस्टोरीबाट सरोज पाण्डे, बेष्ट लिरिक्स पल चलचित्रबाट किरण खरेल, बेष्ट कमेडी एक्टर बिल्सनबिक्रम राई, बाल कलाकार शिर्षक सापकोटा चलचित्र साथी म तिम्रोबाट अनि झरना थापाले चलचित्र फेसबुकबाट नेगेटिभ एक्टरको अवार्ड हात पारेकी छिन् ।
बेष्ट एक्टरको अवार्ड नायक आर्यन सिग्देल र बेष्ट एक्ट्रेसको अवार्ड रिचा शर्माले चलचित्र मेरो मेरो लभस्टोरीबाट प्राप्त गरेका छन् । बेष्ट फिल्म आकाश अधिकारीको काठमाण्डू ठहरिएको छ । यही चलचित्रबाट आकास अधिकारीले बेष्ट डाईरेक्टर र नव नायिकाको अवार्ड प्राप्ती घिमिरेले प्राप्त गरेका छन् । नव नायकको अवार्ड भने संयम पुरी र सविन श्रेष्ठले प्राप्त गरेका छन् ।
