‘बेस्ट सङ्स अफ ठकुरिज्’ विमोचित

काडमाडौं, असोज ९ – ठकुरी कलाकारले गायका गीतहरुको संग्रह ‘बेस्ट सङ्स अफ ठकुरिज’ विमोचन भएको छ ।एल्बमका वरिष्ठ गीतकार चेतन कार्की र साहित्यकार प्रकाश सायमीले संयुक्तरुपमा ललितपुरमा भएको कार्यक्रममा विमोचन गर्नुभयो । एल्बम विमोचन गर्दै कार्कीले ठकुरी जातिले देशको निर्माण गर्न अहम भूमिका खेलको बताउँदै अहिले केही विखण्डनकारीले देशलाई टुक्रा पार्न खोजेको आरोप लगाउनुभयो । उहाँले पहिले खुँडा तरबारले देशलाई एकताबद्ध गराउने अहिले ठकुरीले गीतमार्फत देशलाई एकतामा ल्याउन खोजेको बताउनुभयो । 
साहित्यकार सायमीले ठकुरीले गीतका माध्यमबाट आफ्नो पहिचान जोगाउनका लागि प्रशंसा व्यक्त गर्नुभयो । एल्बममा रेखा शाह, सिन्धु मल्ल, तिलक बम मल्ल, सुनिल सिंह ठकुरी, दुर्गा शाहबाबा, सुरजशाही ठकुरी, राजन ठकुरी, रामजी खाँड, सागर शाह, सम्बोझ मल्ल लगायतले गाएको गीत समावेश छ । शुश शाही मल्लको परिकल्पनामा तयार भएको गीत संग्रहको ऋषभ फिल्म प्रोडक्सन प्रालीको बजार व्यवस्थान गरेको छ ।
