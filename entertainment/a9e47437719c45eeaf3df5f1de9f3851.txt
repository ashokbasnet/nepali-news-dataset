‘तपस्विनी’ महाकाव्य सार्वजनिक

काठमाडौ  – साहित्यकार अजम्बरध्वज खातीको ‘तपस्विनी’ महाकाव्य बुधवार लोकार्पण भएको छ । राजधानीमा आयोजित कार्यक्रममा राष्ट्रकवि माधवप्रसाद घिमिरेले महाकाव्य सार्वजनिक गरेका हुन् ।

बुटवलमा बसेर साहित्य सिर्जनामा लागेका खातीको ‘तपस्विनी’ दशौ“ कृति हो । यसअघि उनका माइली, उद्वोधन खण्डकाब्य, आँशु, बेनीको, पाइलाका डोबहरु, खरानी गंगा गीतिकाब्य लगायतका कृति सार्वजनिक भएका छन् ।

महाकाब्य लोकापर्ण गर्दे राष्ट्रकवि घिमिरेले आफ्ना कविताहरुलाई आफ्नै बच्चाजस्तै माया“ गर्ने खातीको महाकाब्य विश्वस्तरीय सिर्जना भएको बताए । नेपालका सुन्दर चेलीबेटीहरु बेचिएको, उनीहरुले भोगेका संघर्ष र दुखहरु, देशमा फर्किआउदा पनि पाएका विस्मयहरुहरुलाई कविले अत्यन्तै मार्मिक र कारुणिक रुपमा चित्रण गरेको घिमिरेले उल्लेख गरे ।

कवि खातीको शैली अत्यन्त सरल रहेको भन्दै कवि घिमिरेले उनले कहीँ खाँटी ठेट शब्द लेख्ने र कहीँ टपक्कै टिपुँ जस्ता गीत गाउने र कहिलेजन्तरमा राखुँ जस्ता जीवनदायी सूक्ति बनाउने शैली अनुपम भएको उल्लेख गरे ।

‘तपस्विनी’ लोकभाकामा लेखिएको उत्कृष्ट सिर्जना भएको टिप्पणी गर्दे राष्ट्रकवि घिमिरेले कोइली जहाँ बासेपनि मिठो भएजस्तै खातीले जहा बसेर लेखेको भएपनि मिठो सिर्जना पस्केको बताए । खातीस“ग पचास बर्षअघि पाल्पामा भएको भेट सम्झेर भावुक हुँदै कवि घिमिरेले ‘तपस्विनी’ खास नेपाली पाराको कृति भएको उल्लेख गरे ।

महाकाव्यको टिप्पणी गर्दै समालोचक साहित्यकार गर्दै मोदनाथ प्रश्रीतले ‘तपस्विनी’ प्रकृति, समाज, दुखपीडा, सामाजिक भावनाको वर्णनमा उत्कृष्ट कृति रहेको बताए । कवि खाती उमेरले बुढो भएपपनि कृती लेखनमा अत्यन्तै भिजेको र तन्नेरीनै पाएको उनले उल्लेख गरे । नेपाली महाकाव्य लेखनको पहिलो सर्ग मङगलाचरणमा भगवानको प्रार्थना र प्रसंसा गर्ने प्रयोगलाइ छाडी खातीले जीवनको सत्प्रेरकको बयान गर्दे नया“ प्रयोग गरेको उल्लेख गरे ।

नयाँ प्रयोग अत्यन्तै प्रभावकारी र आफूलाइ राम्रो लागेको भन्दै टिप्पणीकर्ता प्रश्रीतले बेचिएकी युवतीको कारुणिक कथादेखि माओवादी द्वन्द्वका बेला राज्य र विद्रोही पक्ष दुबैले दिएको सास्तीलाई महाकाब्यले सरल शैलीमा प्रस्ट्याएको बताए ।

महाकाव्यकी नायिका तपस्विनी सङघर्षशील नारीको प्रतिनिधीका रुपमा कविले खरो उतारेको भन्दै उनले नेपाली साहित्य फा“टमा खातीको कृति अनमोल भएको बताए ।

महाकाव्य विमोचन समारोहमा सर्जक खातीले महाकाव्यका चरित्रले पाएको दुख बयान गर्दा आफू धेरै पटक रोएको बताए । लामो साधनापछि झ्याउरे भाकामा ‘तपस्विनी’ जन्मिएको सुनाउदै उनले एक नेपाली नारीको वेदना र सङघर्षलाइ कृतिमा उतारिएको बताए ।

कार्यक्रममा साहित्यकार तथा प्राध्यापक डा. महादेव अवस्थीले तपस्विनी महाकाव्य सरलताबाट श्रेष्ठता हासिल गरेको सङग्रहका रुपमा आएको बताए । समाजमा शान्ति आवोस् र देशप्रतिको माया जागोस् भन्ने भावनाले भरिएका कवि खातीको कृति खडेरी लाग्दै गएको महाकाव्य विधाका लागि उपहार भएको टिप्पणी गरे ।

‘तपस्विनी लाकलयको परिचायक कवित्वको दीर्घतर विस्तारप्राप्त लोक महाकाब्य हो’, अवस्थीले टिप्पणी गरे ।

१ सय ६३ पृष्ठ लामो तपस्विनी महाकाव्य तीस सर्गमा विभक्त छ ।
