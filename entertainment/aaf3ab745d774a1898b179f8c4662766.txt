गायक यम बराल पक्राउ

काठमाडौं, जेठ ३१ – प्रहरीले काठमाडौंको मल्ल क्यासिनोबाट गायक यम बराललाई पक्रेको छ ।
जुवा खेलिरहेको अवस्थामा बराललाई शुक्रबार विहान ५ बजे लैनचौरमा रहेको मल्ल क्यासिनोबाट पक्राउ गरिएको प्रहरी प्रवक्ता केशव अधिकारीले जानकारी दिनुभयो ।
बरालको साथबाट नगदसमेत बरामद गरेको उहाँले बताउनुभयो । बराललाई थप अनुसन्धानका लागि महानगरीय प्रहरी प्रभाग दरवारमार्ग राखिएको छ ।
