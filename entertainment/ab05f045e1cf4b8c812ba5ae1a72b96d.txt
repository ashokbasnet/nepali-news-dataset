​‘लालटिन’मा प्रियंका बनिन् बार गर्ल, दयाको भूमिका रहस्यमय

काठमाडौं, वैशाख २२ – प्रियंका कार्की र दयाहाङ राईलाई फेरि एक पटक स्क्रिनमा एक साथ देख्न पाइने भएको छ । सिनेमा ‘झोले’बाट जोडी बनेका यी दुई पर्दाबाहिर पनि असाध्यै मिल्ने साथी हुन् । जस कारण उनीहरुको बजारमा गसिप समेत बनिसेकेको छ । सबैले मन पराएको यो जोडिलाई चलचित्र ‘लालटिन’मा फेरि एक साथ देखिन पाइने भएको हो । एनिम श्रेष्ठ र राज केसीको निर्माण तथा देव कुमार श्रेष्ठको निर्देशनमा बनेको ‘लालटिन’ जेठ २६ मा रिलिज हुदै छ । 
बिहीबार काठमाडौंमा प्रेसमिटको आयोजना गरेर चलचित्रको ट्रेलर सार्वजनिक गर्दै रिलिज मिति तोकिएको हो । एक्सन थ्रिलर जनरामा बनेको यस सिनेमामा दयाहाङको भूमिका अलि रहस्यमय देखिएको छ भने प्रियंका बार गर्लको रुपमा देखिएकी छिन् । 
हाइलाइट्स नेपालको युट्युब च्यानलमा बिहीबार रिलिज गरिएको सिनेमाको ट्रेलरलाई दर्शकले राम्रो प्रतिक्रिया दिएका छन् । यस सिनेमा समावेश ‘म त चमेली’ बोलको गीतले यस अघि नै राम्रो सफलता पाएको छ । आस्था राउतको आवाजमा सजिएको यस गीतमा प्रियंकाको हट अवतार देख्न सकिन्छ ।  

उज्यालो र www.forseenetwork.com को सहकार्य
