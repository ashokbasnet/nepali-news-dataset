दुर्ब्यसनी बिरुद्ध सडक नाटक

खोटाङ, जेठ १७ – याख्खा गाविस ३ को मन्दराचल अग्रज युवा क्लबले कुलत तथा दुव्र्यासनी विरुद्ध सचेतनाका लागि शनिबार सदरमुकाम दिक्तेलमा ‘लागु पदार्थ तथा दुर्ब्यसनी’ बिरुद्ध सडक नाटक प्रदर्शन गरेको छ ।
धुमपान र मध्यपानले ब्यक्तिगत स्वास्थ्य र सामाजिक रुपमा पार्ने हानी नोक्सानीबाट बचाउन सडक नाटक प्रदर्शन गरिएको मन्दराचल अग्रज युवा क्लवका सदस्य अर्जुन पराजुलीले जानकारी दिनुभयो । कुलतमा परिसकेका युवालाई छुटाउन र अरुलाई कुलतबाट टाढा राख्नसडक नाटक मार्फत चेतना फैलाउन खोजिएको उहाँले बताउनुभयो ।
जिल्ला विकास समितिको आर्थिक सहयोगमा याम्खाको महेन्द्रोदय माविबाट सुरु गरिएको सडक नाटक डाँडागाउँ ओख्रेमा पनि देखाउने तयारी गरिएको छ । सडक नाटकमा क्लवका पाकादेखि बालकसम्मका १८ जना कलाकारहरुले अभिनय गरेका छन् ।
