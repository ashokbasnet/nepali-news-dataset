सोनम कपुर स्वाइन फ्लुबाट संक्रमित

फागुन १६ – बलिउड अभिनेत्री सोनम कपुरमा स्वाइ फ्लुको संक्रमण देखिएको छ । अभिनेत्री कपुरको रगतको नमुना परीक्षणमा स्वाइन फ्लुको संक्रमण देखिएको हो ।
गुजरातको राजकोट नजिक सलमान खानसँगै चलचित्र प्रेम रतन धन पायोको छायाँकनको क्रममा रहेकी सोनमको स्वास्थ्यमा समस्या देखिएको र रगत परीक्षण गर्दा स्वाइन फ्लु पोजेटिभ भेटिएपछि उनलाई चाटर्ड विमानबाट मुम्बइ पुर्‍याइएको भारतीय सञ्चार माध्यमले जनाएका छन् ।
सोनम गएको १० दिनदेखि चलचित्रको छायाँकनका लागि गुजरातमा रहेकी थिइन् । उच्च ज्वरोको आएपछि सोनमलाई शनिबार बिहान राजकोटको एक अस्पतालमा भर्ना गरिएको र रगत परीक्षण गर्दा स्वाइन फ्लुको संक्रमण देखिएको उनका फिटनेस प्रशिक्षकले बताएका छन् ।
स्वाइन फ्लुको संक्रमण देखिएपछि सोनमलाई शनिबार बेलुका चाटर्ड विमानबाट मुम्बइ पठाइएको हो ।
– एजेन्सीको सहयोगमा
