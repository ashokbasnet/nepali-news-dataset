टेरिया डिआइडी लिटिल मास्टर्सको फाइनलमा

असार १ – रुपन्देही रुद्रपुरकी टेरिया फौजा मगर जी टीभीको रियालिटी सो डिआइडी लिटिल मास्टर्सको फाइनलमा पुगेकी छन् ।
शनिबार भएको नतिजामा उनी उत्कृष्ट ५ मध्ये उत्कृष्ट ४ मा रहँदै फाइनलका लागि छानिएकी हुन् ।
आउँदो शनिबार हुने फाइनलमा अब उनले ४ जना प्रतिस्पर्धीसँग भिड्नुपर्ने हुन्छ ।
यसका लागि आइतबार बेलुकी टेरियासहित सबै प्रतिस्पर्धीले अन्तिम प्रतियोगी नृत्य गर्नेछन् । टेरियासंग अब डिआइडी लिटिल मास्टर्सको सिजन थ्रीको विजेता बन्न नेपाली मुलकी दार्जेलिङकी अनुष्का क्षेत्रीसहित सद्विन र हार्दिक प्रतिस्पर्धामा हुनेछन् ।
टेरियाले केही हप्ता लगातार सर्वाधिक भोट पाएकी थिइन् । तर प्रतियोगिताको ग्राण्ड फाइनलमा छनोट हुँदा भने कसले बढी भोट पायो भन्नेबारे उद्घोषक जयले केही पनि जानकारी गराएनन् ।
टेरियाको नृत्यलाई ग्राण्ड माष्टर्स मिथुन चक्रवर्ती तथा माष्टर्सहरुले पनि राम्रो भनेर प्रशंसा गरेका छन् ।
यो पनि पढ्नुहोस् : रुवाइन् टेरियाले ....
