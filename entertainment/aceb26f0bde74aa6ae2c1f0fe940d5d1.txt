समा नयाँ फेसनमा

काठमाडौं, असोज १० – फेसन डिजाइनर समा बानु आफ्नो एकल फेसन सो लिएर फेरि फेसनका पारखीमाझ आउँदै हुनुहुन्छ ।
छोटो समयमा निकै लोभलाग्दा फेसन डिजाइन गर्दै लोकप्रिय बन्दै गएकी समाको नयाँ फेसन शो शुक्रबार बेलुका होटल याक एण्ड यतिको रेगल हलमा सुरु हुदैछ ।
सम्पदा हेरिटेज नाम दिइएको शोमा नेपाली मौलिक उत्पादनहरु ढाका अल्लो लगायतलाई समेटेर सबै उमेर, याम र अवसरलाई केन्द्रित आफ्ना डिजाइन रहने समाले उज्यालो अनलाईनलाई जानकारी दिनुभयो ।
समाले फर्मल वेयर, पार्टी वेयर, क्याजुएल वेयर अफिसियल वेयर जस्ता सवै ठाउँ र बेलालाई लक्षित गरि फेसन डिजाइन गरेको बताउनुभयो । शोमा कुनै याम समय वा उमेरभन्दा पनि सवैलाई लक्षित गरेको समाको भनाइ छ ।
