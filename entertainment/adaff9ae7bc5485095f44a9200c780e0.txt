​सुटिङ गर्दा पक्राउ परेकी अर्चना तारेखमा छुटिन्

पोखरा, चैत्र ८ - चलचित्र विकास बोर्डको स्वीकृती बिना नै चलचित्र जिस्मको सुटिङ्ग गरिरहेको आरोपमा पक्राउ परेका नायिका अर्चना पनेरुसहितको कलाकारको टोली तारेखमा छुटेको छ ।
कास्कीका प्रमुख जिल्ला अधिकारी हरिप्रसाद मैनालीको आदेशमा उनीहरुलाई तारेखमा छोडिएको हो । सोमवार पोखराको खाल्टे मसिनामा चलचित्र जिस्मको सुटिङ गर्दै गर्दा वडा प्रहरी कार्यालय रामबजारबाट खटिएको प्रहरी टोलीले चलचित्र युनिटलाई पक्राउ गरी जिल्ला प्रशासन कार्यालयमा बुझाएको थियो । चलचित्रका निर्देशक राजु गिरीलाई वोर्डबाट इजाजत लिएको प्रमाणसहित उपस्थित हुन भनिएको छ । चलचित्र सुटिङमा प्रयोग भएका सामग्री स्थानीय प्रशासनले नियन्त्रणमा लिएको छ । 
‘विना अनुमति अश्लिल फिल्म छायाङ्कन हुँदैछ भन्ने सूचनाको आधारमा हामीले नियन्त्रणमा लिएका हौ,’ प्रमुख जिल्ला अधिकारी मैनालीले भन्नुभयो ‘बुधवार आवश्यक प्रमाण लिएर आए छोड्नेछौ नत्र कानुन अनुसार कारवाही हुनेछ ।’ अर्चना पनेरु पोर्नस्टार बन्छु भनेर चर्चामा आएकी हुन् ।
