दिपकराज गिरीलाई चोर भन्न मिल्दैन : गीतकार थापा

काठमाडौं, साउन १३ – सफल सिनेमा छक्का पन्जा भन्दा पनि बढी चर्चा यतिबेला छक्का पन्जा २ को गीतको भएको छ । छक्का पन्जा हिट भयो । दिपक र दिपाको काँध जिम्मेबारी थपियो । उनीहरु छक्का पन्जा २ बनाउन थाले । गीतको खोजी भयो । अनि यो टिम अल्मोडासँग पुग्यो । उनले कम्पोज सुनाए । दिपक दिपा दंग भए अनि गीत पक्का गरे तर अहिले विवाद फरक किसिमले आगो सरि फैलियो ।  
चलचित्रमा समाबेश हे दाजु न समाउ नारीमा बोलको गीत चोरीको आरोप लागेपछि छक्का पन्जाका निर्माता निर्देशक सहितको टोली अहिले अनावश्यक तनावमा छ । निर्माता तथा कालाकार दिपकराज गिरी अहिले यो बिषयमा थोरै बोलेकाछन् र धेरै सुनेका छन् । उनी अहिले प्रष्टिकरण दिँदै हिड्ने मुडमा पनि छैनन् । बरु यो बिषयमा पत्रकार सम्मेलन गर्ने तयारी नै गरेका छन । यो बिषय प्रतिलिपि अधिकार र रोयल्टी संग जोडिएर मुद्दाका रुपमा बाहिर आएको छ । तर यो बिषयमा संगीत क्षेत्रका जानकारहरु चलचित्रको निर्माण पक्षको भन्दा संगीतकार तथा संगीत संयोजक अल्मोडाको त्रुटि रहेको बताउँछन् । यो गीतमा प्रतिलिपि अधिकार ऐन आकर्षित भए पनि यो गीत प्रमुख सर्जक भनिएका कान्छा मगर नेपालीको सिर्जना भएको अहिलेको दावि केवल दावि मात्र हुने संगीत रोयल्टी संकलन समाज नेपालका पूर्व अध्यक्ष समेत रहेका बरिष्ठ गीतकार राजेन्द्र थापाले बताएका छन । त्यसमाथी कान्छाका पनाती प्रीन्स नेपालीले त कुनै प्रकारको अधिकारको दावि गर्ने अधिकार नै नरहेको थापाको जिकिर छ ।  

यो गीतको लय लोकलय भएको र जस्ले पनि जसरी पनि प्रयोग गर्न सक्ने पब्लिक डोमेन भैसकेको तर्क छ थापाको । उनले यो बिषयमा दिपकराज गिरीलाई चोरी गर्यो भन्नु गलत भएको भन्दै यो बिषयमा दिपक संगको ब्यक्तिगत रिसइवी पोखिएको धारणा राखे । प्रीन्सका सवालमा बोल्दै थापाले यदि यो गीत कान्छा नेपालीको मौलिक सिर्जना थियो भने यस्लाई प्रीन्सले आफनो दावि गर्नु चोरी भएको त्यसमाथी अल्मोडाले झन आफनै सिर्जना भन्नु चोर माथी चकार परेको संज्ञा दिए ।
हामी संगको कुराकानीमा थापाले यसको तत्कालको समाधानका लागी दिपकले संगीतकार र गीतकारको नाम नै नराखेर अगाडी बढ्न सक्ने र प्रमाण पूरा भए पछि त्यस अनुसार अगाडी बढ्न ढिलो गर्न नहुने बताए ।

उज्यालो र गफगाफ डटकमकाे सहकार्य
