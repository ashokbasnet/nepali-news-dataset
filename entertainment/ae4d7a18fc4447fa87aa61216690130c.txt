आफ्नै शरीरसँग के को लाज !

असोज ६ – बलिउड अभिनेत्री राधिका आप्टे आफ्नो जीवन्त अभिनयसँगै चलचित्रमा दिएको बोल्ड सिनको लागि पनि चर्चामा रहने गर्दछिन् । यसैले होला उनलाई अभिनय गराउनेहरु पनि चलचित्रमा एउटा न एउटा बोल्ड सिन समावेश गरिहाल्छन् । निर्माता निर्देशकहरुलाई यसकारण पनि सजिलो भएको छ कि राधिका सोच पनि निकै बोल्ड राख्छिन् । राधिकाले अभिनय गरेको नयाँ चलचित्र पाच्र्ड पनि केही हदसम्म त्यस्तै सिनहरुले चर्चामा रहेको छ । यसबारेमा अभिनेत्री राधिका भन्छिन्, ‘पाच्र्डमा मैले बोल्ड सिन दिएर आफ्नो पुराना सीमा ब्रेक गरिदिएको छु । मलाई लाग्छ मानिसहरु एकअर्काको शरीर हेर्न तयार छन् । समय बदलिँदै छ । आफ्नै शरीरसँग त लाज मान्नुपर्ने कुरा के हुन्छ र ? उनीहरु हेर्न चाहन्छन् त्यसैले हामी देखाउँछौँ । मलाई यसमा कुनै आपत्ती छैन ।’ प्राय महिला प्रधान चलचित्रमा देखिने राधिका भन्छिन्, ‘उस्तै खाले अभिनयको मात्रै अफर आउनु भने मेरा लागि घाटा हो । त्यसमा पनि म ध्यान दिएर आफूलाई चित्त बुझ्दो काम मात्रै गर्छु । मेरा लागि काम गरेपछि पाइने खुसी नै सबैभन्दा ठूलो हो ।’ फोबिया, अहिल्या, बदलापुर, माझी द माउन्टेन म्यान जस्ता चलचित्रमा अभिनय गरिसकेकी राधिका आफूलाई महिला भएकै कारण चलचित्र क्षेत्रमा छुट्टै केही दुःख भोग्नुनपरेको बताउँछिन् । उनी भन्छिन्, ‘चलचित्र क्षेत्र महिला र पुरुष दुबैका लागि उस्तै हो ।’


स्रोत : बिबिसी हिन्दी
