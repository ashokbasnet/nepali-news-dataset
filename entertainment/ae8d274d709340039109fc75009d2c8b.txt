नेपाल आइडल : स्टार बन्ने लाइन (फोटो फिचर)

काठमाडौं, फागुन ७ – अन्तर्राष्ट्रिय आइडल सिरिजको नेपाल संस्करण ‘नेपाल आइडल’ काठमाडौं अडिसन जावलाखेलमा भएको छ । शनिबार भएको अडिसनमा झण्डै दुईहजार जना सहभागी थिए । 
सहभागी बिहान ७ बजेदेखि नै भोक भोकै लाइनमा बसेका थिए । सहभागीको भिड अत्याधिक भएर सहभागीलाई व्यवस्थित गर्न हम्मे हम्मे परेको थियो । भिड नियन्त्रण गर्नको लागि प्रहरीलाई पनि समस्या परेको थियो । 
केही सहभागी भिडमा पनि मित्रता गाँस्दै, समूहमा गीत गाएर, गीतार बजाउँदै बसेका थिए । लामो समय कुर्न पनि झिँजो नमानि सहभागी पालो पर्खिरहेका देखिन्थे । गायक गायिका बन्ने उत्कठ अभिलासा लिएर आएका उनीहरु आयोजकको अव्यबस्थित व्यवस्थापनले भने केही निराश थिए ।
