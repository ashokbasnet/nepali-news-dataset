​विकिनी लगाएपछि पूजालाई हैरान

काठमाडौं, मंसिर २६ – अभिनेत्री पूजा शर्मा केही दिन अघिमात्रै थाइल्याण्डमा छुट्टी मनाएर आइन् ।  थाइल्याण्डमा छुट्टी मनाउन गएकी पूजाले समुन्द्रमा जाँदा विकिनी लगाएको तस्बिर सामाजिक सञ्जालमा सेयर गरिन् । तस्बिर सेयर गर्ने बित्तिकै उनका विकिनी तस्बिर बारे समाचार र भिडियोहरु बन्न थाले । थाइल्याण्डबाट नेपाल फर्केपछि पूजालाई विकिनी तस्बिर बारे सोधिएका प्रश्नको जवाफ दिँदा दिँदै हैरान भएकी छिन् । उनी जहाँ जान्छिन् उनलाई विकिनी बारे नै प्रश्नहरु सोधिन्छन् । 
सामाजिक सञ्जालमा नयाँ–नयाँ ठाउँ र तस्बिरहरु एक्सप्लोर गरिहने पूजालाई यो विकिनी तस्बिरको बारेमा गरेको चर्चा देखेर अचम्म लागेको बताउँछिन् । उनी भन्छिन्, ‘मलाई ठाउँ अनुसार लगाएको विकिनीले यति ठूलो रुप लिन्छ जस्तो लागेको थिएन । हामी स्वीमिङ गर्न जाँदा सारी वा पाइन्टमा जाने कुरा त भएन नी । फेरि त्यहाँ त विकिनी र स्वीमीङ शुट अनिवार्य थियो ।’
पूजालाई उक्त विकिनी साथीले उपहार दिएका थिए । उनीसँगै स्वीमिङ गएकी अर्की एकना साथीले पनि पूजाको जस्तै विकिनी लगाएकी थिइन् । पूजाले रमाइलोको रुपमा लिएको त्यो पललाई यति ठूलो विषय बनाइएला भन्ने कल्पना पनि गरेकी थिइनन् । 
त्यस्तै उनले विदेशमै गएर मात्रै विकिनी किन लगाउनुभयो भन्ने प्रश्नको जवाफमा भनिन् ‘मैलै नेपालमा हुँदा पनि विकिनी लगाएको छु । प्रेमगीत २ मा ।  म माग अनुसार समय अनुसार लगाउँछु । थाइल्याण्डको  समुन्द्रमा जाँदा रमाइलोको लागि मैलै विकिनी लगाएँ, म रमाएँ । तर नेपाल आइसकेपछि हरेक ठाउँमा हरेक पत्रकारले एउटै प्रश्न गर्दा निकै मोनोटोनस हुने रैछ ।’
त्यस्तै पूजाले आफ्ना विकिनी तस्बिरहरु दर्शकले आफूलाई विकिनी रुपमा मन पराएका कारण भाइरल बनेको बताएकी छिन् । 
उज्यालाे र forseenetwork.com को सहकार्य
