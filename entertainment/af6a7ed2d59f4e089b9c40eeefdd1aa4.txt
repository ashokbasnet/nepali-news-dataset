प्रियंका मेरो गडफादर होइन : परिणीति

मंसिर १५ – बलिउड अभिनेत्री प्रियंका चोपडा र उनकी अभिनेत्री बहिनी परिणीति चोपडाबीच सुमधुर सम्बन्ध नरहेको विस्तारै खुल्दै गएको छ ।
परिणीतिले अहिलेसम्म ११ वटा चलचित्रमा काम गरि सकेको भएपनि प्रियंका कुनै पनि चलचित्रको प्रमोशनमा खुलेर लागेकी छैनन् । तर अर्की बहिनी मनाराको चलचित्रको प्रमोशनमा भने प्रियंका खुलेर लागेकी छन् । यसले गर्दा पनि प्रियंका र परिणीतिबीचको सम्बन्धका बारेमा आशंका गरिएको छ ।  जिद चलचित्रको प्रमोशन कार्यक्रममा प्रियंकाले आफू आफ्ना बहिनीहरुका लागि गडफादर भएको र आवश्यक परेका बेला उनीहरुलाई साथ दिन तयार रहेको बताएकी थिइन् । तर परिणीतिले भने प्रियंकाको यो भनाईको खण्डन गरेकी छन् ।
उनले प्रियंका आफ्नो गडफादर नभएको बताएकी छन् । मुम्बइमा भएको एक कार्यक्रममा उनले भनिन्न ‘प्रियंका मेरो गडफादर होइनन्, म आफ्नो चलचित्र सम्बन्ध निर्णय आदित्य चोपडासँग सोधेर लिने गर्छु ।’ परिणीतिको यो भनाईले बलिउड चलचित्र उद्योगमा काम गरे पनि तीन चोपडा दिदी बहिनीका विचार अलग छन् भन्ने देखिएको छ ।
–एजेन्सीको सहयोगमा
