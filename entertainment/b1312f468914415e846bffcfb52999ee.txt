​दिनेश डिसीको फूलै फूलको मौसम तिमीलाई हलहरुमा

काठमाडौं, फागुन २१ – दिनेश डिसी निर्देशन गरेको चलचित्र फूलै फूलको मौसम तिमीलाई  शुक्रबारदेखि नेपालभर सार्वजनिक भएको छ । प्रेमको कथामा आधारित यो चलचित्रमा नीता ढुंगाना तथा आमेश भण्डारीको मुख्य भूमिका रहेको छ । आमेशको यो डेब्यु फिल्म हो । निर्देशक डिसीकै कथासमेत रहेको यो चलचित्रमा पटकथा जगदिश्वर थापा, संगीत सुरेश अधिकारी, छायांकन पुरुषोत्तम प्रधान र द्वन्द्व एनबी महर्जनको छ । यो चलचित्रलाई अमेरिकामासमेत प्रदर्शन गरिने निर्देशक डिसीले बताउँदै आएका छन् ।
