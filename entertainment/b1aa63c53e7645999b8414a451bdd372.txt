‘जिरे खुर्सानी’ र ‘भद्रगोल’को प्रसारण बन्द

काठमाडौं, फागुन ११ – नेपाल टेलिभिजनबाट प्रसारण हुने चर्चित हाँस्य टेलिचलचित्र जिरे खुर्सानी र भद्रगोलको प्रसारण बन्द भएको छ । कार्यक्रमको प्रायोजन र विज्ञापन गर्दै आएको विज्ञापन कम्पनी वल्र्ड भिजन एड्भर्टाइजिङले राखेको धितो रकम नक्कली भएपछि कार्यक्रमको प्रसारण बन्द भएको हो ।
कम्पनीले कार्यक्रमका लागि सिद्धार्थ बैंकमा राखेको झण्डै ६ करोड रुपैंया नक्कली भएको पुष्टी भएपछि प्रसारणमा समस्या परेको स्रोतको भनाई छ । बन्द भएका कार्यक्रम कहिले प्रसारण हुन्छ भन्ने निश्चित भएको छैन ।
नेपाल टेलिभिजनबाट प्रसारण हुने अरु दुई हाँस्य टेलिचलचित्र तीतो सत्य र मेरी बास्सै भने मिडिया हवले प्रायोजन गर्दै आएको छ ।
