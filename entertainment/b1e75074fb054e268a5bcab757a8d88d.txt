रानी मुखर्जीको विवाह भ्यालेन्टाईन डे मा !

माघ १४ – भ्यालेन्टाईन डे मा प्रेमको प्रस्ताव गर्नुको र पे्रमी प्रमीकाले एक अर्कालाई उपहार दिनु स्वभाविक मानिन्छ ।
प्रेममा परेकाहरु यो दिनलाई निकै महत्वका साथ लिन्छन् । कतिपय त प्रेम प्रस्तावका लागि पनि यही दिनको पर्खाइमा बस्छन् ।
यो वर्षको भ्यालेन्टाईन डे अरुलाई मात्र नभएर बलिउड नायिका रानी मुखर्जीका लागि पनि निकै विशेष रहनेछ । किनकी यहि दिन उनी आफ्ना प्रेमी निर्माता÷निर्देशक आदित्य चोपडासंग विवाह बन्धनमा बाधिँदैछिन् ।
सम्बन्धको विषयलाई लिएर बेला बेलामा चर्चामा आउने गरेका नायिका रानी मुखर्जी र निर्माता÷निर्देशक आदित्य चोपडाको विवाह हुने निश्चित भएको भारतीय सञ्चार माध्यमले जनाएका छन् ।
सञ्चार माध्यमका अनुसार आउँदो १४ फेब्रुअरी अर्थात भ्यालेन्टाईन डे मा उनीहरुको विवाह तय भएको छ । रानी र आदित्यको विवाहमा बलिउडका हस्तीहरु सहभागि हुनेछन् ।
