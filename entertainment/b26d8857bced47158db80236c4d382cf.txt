दीपकराज गिरी कलेज जान थाले

काठमाडौं, भदौ २१ – हास्य कलाकार दीपकराज गिरी र नायिका प्रिंयका कार्की कलेज जान थालेका छन् । विद्यार्थीहरु कलेज ड्रेसमा सजिएर कलेज जान्छन् भने कलाकार गिरी, नायिका कार्की ड्रेस बिना कलेज जान थालेका छन् । तर उनीहरु कलेज जानुको रहस्य अर्कै छ । 
आउँदो भदाै २४ गते प्रदर्शन हुन लागेको चलचित्र छक्का पञ्जाको प्रमोशन गर्दै उनीहरु कलेज पुगेका हुन् । कलाकार गिरीले आफ्नो फेसबुक आइडीमा लेखेका छन् ‘आजदेखि फेरि कलेज जान थालियो । तर छक्का पञ्जाको लागि, तपार्इंहरुको कलेज पनि आउन सक्छौं, हाँस्ने पालो भदौ २४ ।’

कलाकार गिरी र नायिका कार्की कलेज पुगेर विद्यार्थीसँग सेल्फी खिच्दै फेसबुकमा फोटो पोस्ट गर्दै उनीहरुले यस्तो बताएका हुन् । भदौ २४ गते प्रदर्शन हुन लागेको हास्य व्यङ्ग्यमा आधारीत चलचित्र छक्का पञ्जाको विषयवस्तु वैदेशिक रोजगारीको पीडामा केन्द्रित छ । 
चलचित्रमा दीपकराज गिरी, प्रियंका कार्की, जितु नेपाल ‘मुन्द्रे’, केदार घिमिरे ‘माग्नेबुढा’, बुद्धि तामाङ ‘हैट’, शिवहरी पौडेल, नम्रतालगायतले अभिनय गरेका छन् । चलचित्रको निर्देशन दीपाश्री निरौलाले गरेकी हुन् । 
तस्बिर : कलकाकर दीपकराज गिरीको फेसबुकबाट
