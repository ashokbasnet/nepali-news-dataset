विज्ञापनमा एकघण्टा अभिनय गर्दा आमिरलाई दुई करोड

फागुन १५ - बलिउड स्टार आमिर खानले विज्ञापनमा एक घण्टा अभिनय गरेको परिश्रमिक कति लिन्छन् होला ? ५० लाख वा १ करोड ? होइन, उनले एकघण्टा विज्ञापनमा अभिनय गरेको २ करोड रुपैयाँ लिने गरेका छन् ।
अंग्रेजी पत्रिका मिड डे का अनुसार बलिउड स्टार आमिर खान हाउस होल्ड अर्थात घरमै प्रयोग हुने सामानको विज्ञापन गर्दैछन्, र यो विज्ञापनमा उनकी श्रीमती किरण राव पनि देखिउन् भन्ने कम्पनीको चाहना छ ।
पत्रिकाका अनुसार आमिर खान विज्ञापनमा अभिनय गर्ने सबैभन्दा महंगा कलाकार हुन् ।
अरु कलाकार भन्दा फरक विषयमा  अभिनय गर्न रुचाउने भएकाले आमिर खान सामाजिक अभियन्ताका रुपमा पनि चिनिन्छन् । चलचित्रसँगै उनले समाजमा रहेको विकृति र विसङगतिका मुद्दा उठाउँदै टेलिभिजन शो सत्यमेव जयते सञ्चालन गरेपछि उनको व्यक्तित्व अझ निखारिएको विश्लेषण गरिएको छ ।
