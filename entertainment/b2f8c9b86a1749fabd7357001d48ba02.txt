​पूर्व पत्नी सुजैन खानको बर्थ डे पार्टीमा ऋतिक रोशनको स्पेसल इन्ट्री

कात्तिक ९ – बलिउड अभिनेता ऋतिक रोशन र उनकी श्रीमती  सुजैन खानको डिभोर्स भैसकेको छ । तर उनीहरु कहिले आफ्नो छोराछोरीका लागि त कहिले परिवारका लगि सँगै देखिने गरेका छन् ।
 
२६ अक्टोबर ऋतिक रोशनकी पूर्व पत्नी सुजैनको बर्थ डे हो । सुजैनले आफ्नो बर्थ डेको स्पेसल पार्टी राखेकी थिइन् । जसमा स्पेस्ल गेस्ट उनकै पूर्व पति ऋतिक रोशन थिए । सुजैनको बर्थ डे पार्टीमा फिल्ममेकर करण जौहर, ट्विंकल खन्ना, सोनाली बेन्द्रेलगायतका बलिउडका कलाकार तथा निर्देशक सहभागी थिए । 
सुजैन आफ्नो ३९ औँ जन्मदिन मनाउन भाइ जायद खानसँग गएकी थिइन् । सुजैन आफ्ना भाइसँग हात समातेर नै आएकी थिइन् । उनले ऋतिक रोशनसँगको फोटो इन्स्टाग्राममा सेयर गर्दै लेखेकी छिन्, ‘मेरो जीवनका सबै प्रिय व्यक्तिका लागि... मेरो जन्मदिन विशेष बनाउने सबैलाई धन्यवाद ।’
केही दिन पहिले ऋतिक रोशनले आफ्नो जन्मदिन आमासँग गोवामा सेलिब्रेट गरेका थिए । त्यो सेलिब्रेसनमा सुजैन खान पनि ऋतिककै परिवारसँग उपस्थित थिइन् । ऋतिक र सुजैनले गएको वर्ष डिभोर्स गरेका थिए । 
–एजेन्सीहरुको सहयोगमा
