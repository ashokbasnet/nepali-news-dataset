आबुधाबीमा रविन एण्ड दि रिभोलुसन

वैशाख २९ – रविन एन्ड दि रिभोलुसन ब्याण्डले युएईको आबुधाबीमा लाइभ प्रस्तुति दिने भएको छ । 
परदेशमा बस्ने पप तथा रक संगीतका पारखीहरुलाई धेरै देशमा पुगेर ब्याण्डले प्रस्तुति देखाउँदै आएको थियो । युएईमा भने यो ब्यान्डको प्रस्तुति पहिलो पटक हुँदै छ । 
वैशाख ३० गते (मे १३) शनिबार बेलुकी ६ बजेदेखि राती को ११ बजेसम्म आबुधाबीको ला मेरिडियन होटलको रात्री क्लबमा रविन तामाङको अगुवाइमा लाइभ प्रस्तुति हुने छ । आबुधाबीमा रहेका गायक प्रकाश पौडेल, व्यवसायी विकास अधिकारी र सन्दिप खड्काले कार्यक्रम आयोजना गरेका हुन् ।
