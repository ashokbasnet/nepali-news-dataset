चलचित्रलाई पुर्णता दिन 'सेक्स क्लिप'

अर्जुनकुमार संग्रौला/उज्यालो । काठमाडौं, साउन २ - चलचित्र इशाराका निर्देशक सविर श्रेष्ठले चलचित्र चलाउनको लागि 'सेक्स क्लिप' राखेको भन्ने आरोपको खण्डन गरेका छन् ।

 

भदौको दोस्रो हप्ताबाट अल नेपाल रिलिज हुने चलचित्र इसाराका निर्देशक श्रेष्ठले चलचित्रमा अस्वभाविक लाग्ने खालको कुनै पनि दृश्य नभएको दावी गरे ।

“सेक्सका कुराहरु छन् मेरो चलचित्रमा तर बढो कलात्मक तरिकाले प्रस्तुत गरिएको छ ।” सविर दावी गर्छन् “हाम्रो समाजमा भइरहेका कुराहरुलाई नै मैले चलचित्रमा देखाएको छु ।”

चलचित्र चलाउनको लागि भन्दा पनि कथालाई पुर्णता दिनको लागि केही दृश्यहरु राखिएको उनको भनाई छ । असुरक्षित तरिकाले राखिएको शारीरिक सम्बन्ध र त्यसले निम्त्याउने विभिन्न परिणामहरु चलचित्रमा देखाईएको छ ।

सविरका अनुसार इसारा एउटा पुर्णत पे्रमकथामा आधारित मनोरञ्जनात्मक चलचित्र हो । हाम्रो दैनिक जिवनमा घट्ने घटनालाई नै देखाउन खोजेको उनको दावी छ । भन्छन् ‘प्रेमलाई फेसनको रुपमा बुझ्न थालिएको बर्तमान परिपेक्षमा साँचो माया भनेको के हो ?, झुठो माया भनेको के हो ? झुठो माया को परिणाम कस्तो सम्म हुन सक्छ भन्ने कुरा चलचित्रमा पाउन सकिन्छ ।’

अधिकांश सुटिङ्ग सिक्किममा गरिएको चलचित्र इसाराको केही अघि सिक्किममा प्रर्दशन गरिएको थियो । चलचित्र इसारा सिक्किममा लगातार तीन हप्तासम्म चलेको थियो । चलचित्रलाई सिक्किम सरकारले साथै विभिन्न संघसंस्थाले पनि सम्मान गरेका थिए । चलचित्रको लागि आएको प्रतिव्रिmयाबाट निकै खुशी देखिएन्छन निर्देशक सविर । उनी भन्छन् “नेपालमा पनि चलचित्रलाई दर्शकहरुले माया गरिदिनुहुनेछ भन्ने लागेको छ ।”

उमा बेबीले निर्माण गरेका योे चलचित्रमा मुख्य कलाकारको रुपमा रेखा थापा, उत्तम प्रधान, भुपेन चन्द र साथमा स्वयं उमा बेबी लाई पनि देख्न पाईनेछ । चलचित्रलाई शिवम ढकालले खिचेका हुन । चलचित्रको कथा अनुसार पनि सुन्दर लोकेशन चाहिएकोले अधिकांश दृश्य सिक्किममा खिचिएको सविर बताउँछन् । लोकेशनको हिसाबले चलचित्रमा केही नयाँ देख्न पाईने छ । चलचित्रमा आँखालाई आनन्द दिने सिक्किमका एकदमै सुन्दर दृश्यहरु रहेका छन् । सिनेमामा महेश खड्काको संगीत रहेको छ भने नृत्य निर्देशन कमल राईले गरेका छन् ।
