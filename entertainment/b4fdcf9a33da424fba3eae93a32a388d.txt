रुवाइन् टेरियाले ....

काठमाडौं, जेठ १९ -  भारतीय जिटिभीको लोकप्रिय कार्यक्रम डान्स इण्डिया डान्स लिटिल मास्टर्सको फाइनलतिर अघि बढिरहेकी नेपाली चेली टेरिया फौजा मगरले आफ्नो पछिल्लो कार्यक्रममा सवैलाई रुवाएकी छन् ।
रोजगारीका लागि युृएइमा रहेका आफ्ना बुबाको धेरै याद आइरहेको भन्दै बुबालाई नेपाल आउन आग्रह गर्दा उनीसंगै धेरैका आँखा रसाएका थिए ।
अबरुद्ध गलामा अड्किंदै उनले बुबालाई नेपाल फर्किन आग्रह गरिसकेपछि भिडियोकलमा रेकर्ड गरिएको उनका बुबाको भनाई शुरु भयो । जसले अझ धेरैलाई रुवायो ।
टेरियाका बुबाले आफुले टेरियालाई धेरै सम्झिएको र नेपाल आएपछि राम्रो राम्रो ठाउँमा घुमौला र मिठोमिठो खानेकुरा खाउँला भनेर माहोल झनै भावुक बनाइदिएका थिए । यो दृष्यले निर्णायक र टेरियाका प्रतिस्पर्धी सबैका गह भरिएको स्पष्टै देख्न सकिन्थ्यो ।
दुई बर्षदेखि भेटघाट हुन नसकेको आफ्नो जीवनसाथीलाई देख्न पाउँदा टेरियाकी आमा पनि भक्कानिइन् । २ बर्षदेखि फोनमा बातचित भएपनि देख्न नपाएको भन्दै उनले भनिन आइ लभ यु भेरि मच एण्ड फर एभर....... । उनले आफुहरु बच्चैदेखिको साथी रहेको खुलासा पनि गरेकी थिइन् । आमाले बुबालाई आइलभयू भन्दा टेरिया भने हल्का लजाएकी थिइन् ।
टप सिक्समा स्थान पक्का
टेरियाले डिआइडी लिटिल मास्टर्सको टप सिक्समा स्थान पक्का गरेकी छन् । राम्रो नृत्यका कारण सवैको स्याब्बासी पाइरहेकी टेरियालाई भोट दिन उनका प्रशंसकले कुनै कन्जुस्याई गरेका छैनन् ।
उनले यसपल्ट पनि आफ्ना सबै प्रतिस्पर्धी भन्दा बढि भोटिङ्ग पाएकी छन् ।
टेरियाको भोटिङ्गका लागि देशभित्र मात्र नभएर दुबई लगायत देशमा पनि भोटिङ्ग क्याम्पेनिङ भइरहेका छन् । नेपाली बालिका टेरियालाई अनलाईन भोटिङ्ग गर्न यहाँ क्लिक गर्नुहोला  ।
टेरियाको बारेमा थप जान्न चाहनुहुन्छ भने ....
भारतीय टिभीमा धुम मच्चाउँदै नेपाली फुच्ची
डिआइडी लिट्टिल मास्टर्समा नेपाली नानी सर्वाधिक लोकप्रिय
