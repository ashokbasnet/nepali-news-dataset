बिनायोको छायाङ्कन शुरु

खोटाङ, जेठ २७ –  खोटाङमा किराँत समुदायको ऐतिहासिक पृष्ठभूमिमा आधारित चलचित्र ‘बिनायो’को छायाङ्कन शुरु भएको छ ।
रोशन राईको निर्देशन रहेको चलचित्रको छायाङ्कन खार्मीको सोतीबाट शुरु गरिएको हो । खोटाङको तुवाचुङ, ताप खोला, रावा खोला, रुपाकोट लगायतका पर्यटकीय तथा ऐतिहासिक स्थलहरुमा पनि छायाङ्कन गरिएको छ । काठमाडौमा पनि चलचित्र छायाङ्कन गरिने निर्माण पक्षले जनाएको छ ।
संगीतकार जितेन राईको कथा, परिकल्पना र संगीतमा निर्माण शुरु गरिएको चलचित्र आगामी दशैं र तिहारको आसपासमा प्रदर्शनमा ल्याइने भएको  छ ।
किराँतहरुको ऐतिहासिक पृष्ठभूमिका साथै जिल्लाको पर्यटन प्रबर्द्धनमा टेवा पुर्‍याउने उद्देश्यले निर्माण थालिएको चलचित्रमा सन्ध्या सामपाङ, एलिसा सामपाङ, कपिल वान्तवा लगायतका कलाकारहरुको मुख्य भुमिका रहेको छ ।
