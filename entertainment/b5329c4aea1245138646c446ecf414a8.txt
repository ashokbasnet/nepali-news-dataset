सिद्धिचरणको स्मृति जयन्ती

काठमाडौं, जेठ ८ – युगकवि सिद्धिचरण श्रेष्ठको एकसय तीन औं जन्म जयन्तीको अवसरमा विहीबार विहान स्मृति कार्यक्रम भएको छ ।
युगकवि सिद्धिचरण श्रेष्ठ स्मृति गुथिको आयोजनामा काठमाडौंको ओमबहालमा भएको स्मृति कार्यक्रममा युगकविले लेख्नुभएका तीन वटा कविता उमा मिश्र, रामदेव सुवेदी र रामकृष्ण दुवालले वाचन गर्नु भएको गुथिका अध्यक्ष सुवर्ण शाक्यले बताउनुभयो ।
प्राध्यापक माणिकलाल श्रेष्ठको प्रमुख आतिथ्यमा सम्पन्न भएको कार्यक्रममा युगकवि श्रेष्ठका पिता विष्णुचरणले लेख्नु भएको उपन्यास सुमतिबारे चर्चा परिचर्चा गरिएको सुधा श्रेष्ठले लेख्नु भएको किताव विमोचन पनि भएको छ । विष्णु चरण नेपालका प्रथम उपन्यासकार हुनुहुन्छ ।
यहि क्रममा युगकवि सिद्धिचरण पुरस्कार शुक्रबार संस्कृतिविद सत्यमोहन जोशीलाई प्रदान गरिने भएको छ । आठ दशक भन्दा बढि भाषा, साहित्य र संस्कृतिको क्षेत्रमा गर्नु भएको  योगदानलाई कदर गर्दै जोशीलाई यसवर्षको युगकवि सिद्धिचरण पुरस्कार प्रदान गरिने युगकवि सिद्धिचरण पं्रतिष्ठानले जनाएको छ ।
शुक्रबार नै संस्कृतिविद जोशीले तिथि अनुसार ९५ वर्षको जन्म दिन मनाउदै हुनुहुन्छ ।
