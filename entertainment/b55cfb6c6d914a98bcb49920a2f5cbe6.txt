मलेसियामा श्रमिक कलाकारको बेजोड प्रस्तुति

मलेसिया, माघ १८ - मलेसियामा नेपाली, साधारण कामदारका रुपमा मात्र आएका छैनन प्रतिभाशाली नेपाली पनि रोजगारीका लागि मलेसिया आएका छन् भन्ने कुरालाई प्रमाणीत गरिदिएको छ शनिवार साँझ मलेसियाको क्वालालम्पुरमा भएको एक सास्कृतिक कार्यक्रमले ।
जहाँ गीत गाउने, विभिन्न साँस्कृतिक नृत्य प्रस्तुत गर्नेदेखि लिएर नेपालका चर्चित नेता र कलाकारको हुवहु नक्कल गर्ने कलाकारसमेत भेटिए । मेची महाकाली युवा समूह र नेपाल मजदुर कोषले आयोजना गरेको सास्कृतिक कार्यक्रममा रोजगारीका लागि आएका नेपाली श्रमिक कलाकारले विभिन्न प्रस्तुति दिएका थिए ।
मञ्चमा पुगेका कलाकार अमिर अधिकारीले नेतात्रय वावुराम भट्टराई, केपी ओली र सुशील कोइरालाको नक्कल गरेका थिए । उनले विभिन्न नेताको नक्कल गरिरहँदा कार्यक्रम हेर्न पुगेका दर्शक पेट मिचिमिची हासेका थिए । कलाकार अधिकारीले लोक दोहोरी गितसमेत गाएका थिए ।
विदाको अधिल्लो दिन पारेर आयोजना गरीएको कार्यक्रममा हल भरि दर्शक उपस्थित थिए । हप्ताभरीको कामबााट फुर्सद पाउने विदाको अघिल्लो साझ आयोजना गरिएकाले पनि कार्यक्रमले मन्नग्यै दर्शक पाएको थियो । मलेसिया वसेरै २ वटा गीतको म्युजिक भिडियो वनाइसकेका जनक रुचालले आफ्नै गीत गाएर उपस्थित दर्शकलाई मनोरञ्जन गराए ।
उनका गीतमा नाच्न दर्शक मञ्चसम्मै पुगे । त्यसो त गायक दिल मगर, याम थापा, वसन्त परियार, सन्दिप लिम्वुले आफ्ना प्रस्तुति दिँदा उपस्थित दर्शक ताल बजाएर खुसी हुँदै उफ्रिन्थे ।
कार्यक्रममा एलिया राईले नृत्य गर्दा दर्शक वाट ‘वान्स मोर वान्स मोर’को आवाज सुनिन्थ्यो । मलेसियामा नै रहेका कलाकारका प्रतिभालाई मञ्चमा ल्याउन कार्यक्रम गरिएको आयोजक मेची महाकाली युवा समूहका बलरामभट्टले जानकारी दिनुभयो । उमेश श्रेष्ठ, दिप मगर, सजनी श्रेष्ठ, सृजना राईलगायतका कलाकारले नृत्य प्रस्तुत गर्दासमेत दर्शकले ताली पिटेकाथिए ।
मृगौला रोगबाट पीडित पत्रकारलाई सहयोग
मृगौला रोगबाट पिडित वनेका भोजपुरका पत्रकार श्यामकृष्ण दाहाललाई मलेसियाको मेची महाकाली युवा समूह मलेसियाले १३ हजार रुपैयाँ सहयोग गरेको छ । शनिवार आयोजना गरिएको साँस्कृतिक कार्यक्रममा युवा समूहका सस्थापक जोन राईले सहयोग रकम मलेसियमा रहेका पत्रकार भुमीराज पराजुलीलाई हस्तातरण गर्नुभयो । मलेसियामा नेपाली श्रमिकका हितमा कार्यरत यो सस्थाका सदस्यवाट संकलन गरेर पत्रकार दाहालको उपचारमा सहयोग गरिएको कार्यक्रममा जानकारी दिइएको थियो ।
मृगौला रोगबाट पीडित दाहालको उपचार सहायोगका लागि पत्रकार पराजुलीको संयोजकत्वमा एक सहयोग समिति नै गठन गरेर रकम संकलन गरिएको छ । संकलित रकमलाई नेपाल पठाइने पराजुलीले जानकारी दिनुभयो ।
