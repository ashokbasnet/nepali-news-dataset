दीपकराज गिरीले भने – अनुहार मिले पनि बुबासँग बानी मिल्दैन

काठमाडौं, भदौ १६ – कलाकार दीपराज गिरीले बुबासँग अनुहार मिलेपनि बानी नमिलेको भन्दै बाबुको मुख हेर्ने दिन फेसबुक स्टाटस लेखेका छन् ।
कलाकार गिरीले फेसबुकमा बुबासँग बसेको फोटो अपलोड गर्दै लेखेका छन् ‘अनुहार मिले पनि हाम्रो बानी चाँही मिल्दैन । बुबा बढी आत्मविश्वासी, साना कुरामा पनि बिचलित नहुने, जिन्दगिमा ठूला दुर्घटना हुँदा पनि सम्हालिन क्षमता उहाँमा छ ।’ 
त्यस्तै बुबाको मनमा कुनै कुरा राखेर कपट नगर्ने र आमाको मृत्यु पश्चात पनि बुबाले पूर्णरुपमा जिम्मेवारी सम्हालेर आफूलाई यहाँसम्म ल्याएको गर्व गर्दै भनेका छन् ‘तपाईंको यो गुण छोराछोरीले तिर्न सक्दैनन्, २, ४ वटा लड्डु अनि फेसबुक स्ट्याटस बाहेक अरु केही दिन नसकेकोले बुबालाई यसैमा चित्त बुझाउन भन्दै उनले रमाइलो शैलीमा लेखेका छन् ।
