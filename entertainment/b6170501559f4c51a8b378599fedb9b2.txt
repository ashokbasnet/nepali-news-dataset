बुद्ध बर्न इन नेपाल शुक्रबारदेखि हलमा (भिडियोसहित)

काठमाडौं, जेठ ७ – बुद्ध जयन्तीको अवसर पारेर चलचित्र बुद्ध बर्न इन नेपाल शुक्रबारदेखि प्रदर्शनमा आएको छ । रमित ढुंगानको लेखन र ज्ञानेन्द्र देउजाको निर्देशनमा बनेको चलचित्रमा रमित ढुंगानासँगै अमित ढुंगाना, अशिष्मा नकर्मी, मिथिला शर्मा, नीर शाहसहितका कलाकारले अभिनय गरेका छन् ।
चलचित्रमा केही विदेशी कलाकारको अभिनयसमेत हेर्न पाइन्छ । नेपालमा बुद्ध जन्मिएका हुन् भन्ने सन्देश दिनको लागि चलचित्र निमार्ण गरीएको निमार्ण टोलीले जनाएको छ । चलचित्रको छायाँकन नेपाल र अमेरीकामा गरिएको छ ।
नेपालबाट अमेरीकामा पढ्न गएका युवाले बुद्ध भारतमा जन्मिएको भने पाठ्यक्रममा पढेपछि बुद्ध बन इन नेपाल भन्ने अभियानलाई चलचित्रमा देख्न सकिन्छ ।
अमेरीकाको पाठ्यक्रममा बुद्ध अझै भारतमा लेखेको पाइएकोले कथा लेख्न प्रेरणा मिलेको रमित ढुंगानाले बताए । चलचित्र नेपालपछि विश्वका विभिन्न मुलुकमा प्रदर्शन गर्ने निमार्ण टोलिले जनाएको छ । 
भिडियो
