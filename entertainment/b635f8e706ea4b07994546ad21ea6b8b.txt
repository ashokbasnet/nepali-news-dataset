दरौंदीमा र्‍याफ्टिङ चढेर मंगलीसँग हनुमाने (तस्बिरसहित)

काठमाडौं, जेठ ६ – गायक विकास उप्रेतीको र्‍याफ्टिङ चढेर बोलको गीती भिडियो गोरखाको दरौंदी नदीमा छायांकन गरिएको छ । पहिलोपटक दरौंदीमा र्‍याफ्टिङ चलाएको दृश्य दर्शकहरुले हेर्न पाउने भएका छन् । कलाकार बुद्धि तामाङ ‘हनुमाने’ र रजनी गुरुङ ‘मंगली’ले अभिनय गरेको भिडियो नविन गुरुङले निर्देशन गरेका हुन् । दरौंदीको रमाइलोसँगै सुन्दर प्राकृतिक दृश्यमा मिश्रित हनुमानेको कलाले दर्शक मोहित हुने विश्वास लिएको निर्देशक गुरुङ बताउँछन् । गीतमा किरण भण्डारीले संगीत रहेको छ । फोटो पत्रकारसमेत रहेका गुरुङ र राजु तामाङले भिडियो छायांकन गरेका हुन् । गीतको भिडियो दरौंदी किनारसँगै, छेपेटार फाँट र चोरकाटेलगायतका स्थानमा पनि छायांकन गरिएको छ । ‘टाढाको लोकेशनमा काम गर्दा निकै समस्या हुने गर्छ । छायांकनका लागि मौसमले साथ नदिँदा एकछिन निकै तनाव समेत भयो’ गुरुङले भने, ‘मौसम खुलेपछि गोरखाको सुन्दरता क्यामरामा कैद गर्न हामी सफल भयौँ ।’
