​कलाकारलाई प्रधानमन्त्रीको दिवा भोज

काठमाडौं, असार १९ - प्रधानमन्त्री केपी शर्मा ओलीले चलचित्र र गीत संगीत निर्माण गर्दा राष्ट्रिय एकता र विकासका विषयलाई प्राथमिकतामा राख्न आग्रह गर्नुुभएको छ । 
चलचित्र कलाकार संघले आयोजना गरेको फान अवार्ड विजेता कलाकारको सम्मानमा बालुवाटारमा दिवाभोज आयोजना गरि उहाँले राजनीतिसँगै कला, साहित्य, अर्थतन्त्र भएकाले कलाकार व्यंग्य मात्रै नभई  सहमति, सहकार्य र विकासका विषयलाईसमेत प्राथमिकता दिनुपर्ने बताउनुभयो । उहाँले देश विकासमा योगदान पुर्‍याउन कलाकारलाई आग्रह गर्नुभयो । कार्यक्रममा सूचना तथा सञ्चारमन्त्री शेरधन राई, नायक राजेश हमाल, फानका अध्यक्ष रामकेशर बोगटीलगायत २ सयभन्दा धेरै कलाकार सहभागी थिए ।
