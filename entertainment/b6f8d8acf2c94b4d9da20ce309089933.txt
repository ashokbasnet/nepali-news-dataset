मिस इकलेज : २० युवती छानिए (तस्बिरसहित)

काठमाडौं, भदौ १ – सिजन मिडियाको आयोजनामा भइरहेको चौथो संस्करणको मिस इकलेज २०१३ को पहिलो चरणको छनौट सम्पन्न भएको छ ।
पहिलो चरणमा २० जना प्रतियोगिलाई छनौट गरिएको सिजन मिडियाले जनाएको छ ।
विगत पाँच वर्षदेखि काठमाडौंमा रहेर विभिन्न सामाजिक सांस्कृतिक तथा मनोरञ्जनात्मक कार्यक्रमहरु गर्दै आएको मिडियाले गरेको चौथो संस्करणको लागि ३० भन्दा बढी छात्राहरूको आवेदन आएको मिडियाका प्रबन्ध निर्देशक प्रदिपराज वन्तले बताए ।
‘वुमन पर्शनालिटी एजुकेशन एण्ड व्यूटी’ भन्ने नाराका साथ देशभर रहेका कलेजमा अध्ययनरत सम्पूर्ण छात्राहरुलाई मध्य नजर राखी उनीहरुको व्यक्तित्व विकास साथै उच्च शिक्षाको अध्ययनमा सहयोग पुग्नु साथै सहि मार्ग निर्देशनको भुमीका खेल्न सकोस भन्ने अभिप्रायले कार्यक्रम गर्न लागिएको वन्तले बताए ।
पहिलो चरणको छनोटमा नेपाल टुरिजम वोर्डका प्रोगाम डाइरेक्टर गोविन्द वली, मिस इकलेज २०१० की विजेता सलोनी नुमाफुकी, फष्ट रनरअप सोनिया श्रेष्ठ तथा कोरियोग्राफर रोजिन शाक्य अडिसन को निर्णायक मण्डल थिए । छनोट भएका प्रतियोगीहरुलाई भाद्र ४ गतेबाट पौडी, शारीरिक फिटनेश ,फोटो सेसन व्यक्तित्व विकासलगायतका प्रशिक्षण दिइने मिडियाले जनाएको छ । विभिन्न सामाजिक संस्थाहरुको संस्थागत भ्रमण (जस्तै, माइती नेपाल वाल आश्रम, वृद्धा आश्रम आदि ) मिडिया भिजिट, कल्चरल भिजिट र हस्पिटालिटी सम्बन्धी जानकारी प्रदान पनि गरिने छ ।
प्रतियोगिताका विजेताले मिस इकलेज २०१३ को ताजसहित महिन्द्रा रोडियो स्कुटर र उच्च शिक्षामा १ लाख बरावरको छात्रावृत्तिका साथै अन्य पुरस्कारहरु पाउने छिन् । फस्ट रनर अप र सेकेण्ड रनर अपले भने क्रमशः १ वर्षको छात्रावृत्ति र अन्य गिफ्टहयाम्पर प्राप्त गर्ने छन् । यस बाहेक अन्य विभिन्न विधामा पनि विजेता छनोट गरिनेछ आयोजकले जनाएको छ ।
छनौट भएका युवतीहरुका केही तस्बिर । तस्बिर सौजन्य : सिजन मिडिया
