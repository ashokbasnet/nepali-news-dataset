कमल गाउँलेको ‘हाहाकार’

अर्जुनकुमार/संग्रौला उज्यालो । काठमाडौं, साउन ३ - हाँस्य कलाकार तथा हाँस्य गायक कमल गाउँले आफ्नो नयाँ गाईजात्रे एल्बम ‘हाहाकार’ लिएर आएका छन् । प्रत्येक बर्ष झै यसपालीको गाईजात्रे कोशेली स्वरुप आफ्ना स्रोता तथा दर्शकलाई ससम्मान यो एल्बम टव्रmयाउन चाहेको उनी बताउछन् ।

 

विगत ११ बर्षदेखि उनी नियमित रुपमा बर्षैपिच्छे गाईजात्रे एल्बम लिएर आई रहेका छन् । एल्बम ‘हाहाकार’ उनको बाह्रौ एल्बम हो । “अहिलेको देश काल र परिस्थितिलाई सुहाउदो प्रस्तुतिहरु छन” कमल भन्छन् “देशको विग्रदो राजनिति र त्यसले पारेको प्रभावलाई ब्यङ्गय गरेको छु ।”
एल्बमको भिडियो पनि तयार भई सकेको छ । ३८ मिनेट लामो भिडियोमा पाँचवटा प्यारोडी गीत समावेश गरिएको छ भने बाँकी समय कमल एक्लैले भट्याएका छन् । सबैतिर भएको हाहाकारलाई उनले एल्बममा समेटेका छन् । पाईरेसीले चुर्लुम्म डुबेको बजारमा निरन्तरताको लागि मात्र एल्बम गरेको पनि उनी बताउछन् । भन्छन “पहिले पहिले जस्तो बजार अहिले कहाँ छ र, पहिले घर घरमा एल्बम किनेर सुन्ने चलन थियो, गाडीमा खुबसँग बज्दथ्यो तर अहिले गाहृो छ ।” एल्बममा खुमन अधिकारी, रौले, पशुपति शर्मा, देवी घर्ती, डिबी कालिज, रेश्मा सुनवारको आवाज रहेको छ ।
दाङ घर भएका गायक कमल गाउँले लामो समयदेखि नेपाली हाँस्य ब्यङ्गय क्षेत्रमा क्रियाशील छन् । ‘गर्नु ग¥यौ बलराम भैसी पालेर’ बोलको गीतको म्युजिक भिडियोका बलरामको रुपमा उनी निकै चर्चित पनि छन् । हाँस्य टेलिश्रंखला तितो सत्यका जेठा दाईको रुपमा चिनिएका कमलले विभिन्न म्युजिक भिडियो र फिल्ममा पनि अभिनय गरेका छन् ।
