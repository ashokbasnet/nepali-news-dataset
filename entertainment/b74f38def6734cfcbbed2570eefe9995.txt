परदेशबाट गीतमा आमाको सम्झना (भिडियो)

यूएई, वैशाख १७ - संयुत्त अरब एमिरेट्स (युएई)को दुबर्इमा कार्यरत युवाहरुले आमाको सम्झनामा गाएको 'आमा मेरी आमा' बोलको गीतको भिडियो सार्वजनिक गरिएको छ ।
निश्चल दाहालको शब्दमा अमित बिष्टले गाएको गीतमा रोजगारीका लागि परदेश पुगेको छोराले वालपन र आमाको सम्झना गरेको प्रसंग समेटिएको छ । पैसा कमाउन परदेश पुगेको छोराले आमा र वालापनको याद गरेको कुरा भिडियोमा देख्न सकिन्छ । यो भिडियोको छायांकन दुबर्इमा किरण खतिवडा र नेपालमा सुदिप बरालले गरेका हुन् । 
आमाको मुख हेर्ने दिनको अवसरमा भिडियो निर्देशक एवं संचारकर्मी विदुर खतिवडाले गीतको भिडियो सार्वजनिक गरेका हुन् । भिडियोमा अभिनेत्री संचिता लुइटेलले अभिनय गरेकी छिन् ।
संचिताको साथमा उनका २ सन्तानलाई नै भिडियोमा देखाइएको छ । भिडियो हेरेर दर्शकहरुले राम्रो प्रतिक्रिया दिएको इन्स्पायर मिडियाका प्रमुख किरण खतिवडाले बताए ।
भिडियो हेर्नुहोस्:
