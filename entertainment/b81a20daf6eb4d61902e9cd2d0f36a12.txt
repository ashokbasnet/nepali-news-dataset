कवितामा नयाँ वर्ष : साँच्चै नयाँ जोश कि पुरानै ढर्रा

काठमाडौं, चैत २९ - यतिबेला नेपालीहरु नयाँ वर्ष २०७१ को स्वागत र शुभकामनाको तयारीमा जुटेका छन् । कतिले नयाँ वर्षलाई ठुलै पर्व र अवसरको रुपमा लिन्छन् । कतिले नियमित सिजन भन्दै त्यति वास्ता गर्दैनन् ।
रुखमा पालुवा, फूलमा कोपिलासँगै झुल्किने नयाँ वर्ष कवि र साहित्यकारहरुका लागि भने रचना जन्माउने महत्वपूर्ण अवसर पनि हो । वातावरण र प्रकृतिको मनमोहक दृश्यले रचना जन्माउने दिमाग उर्भर हुन्छ । कलम सररर चल्छ र साहित्य जन्मिन्छ ।
नयाँ वर्षमा कविहरु झन बढी भावनामा डुब्छन् । कसैले नयाँ वर्षलाई नयाँ जोश र जाँगर ल्याउने सिजन भन्छन् त कसैले पात्रो पल्टिने नियमित प्रकृया मात्रै । कवि भूपी शेरचनाको भाषामा नयाँ वर्ष नयाँ सरुवा भई आएको हुलाके झैं हो । उहाँको कविता यस्तो छ :
नयाँ सरुवा भई आएको हुलाकेझैं
झोलामा सुर्जेको एउटा पुलिन्दा बोकेर
छानामाथि वैशाख हिँडिरहेछ
भारी अल्छी पाइला सारेर
भित्ता–घडीको लङगूर हल्लिरहेछ उसको
पदचापले
ट्वाक्।।।।।।ट्वाक्।।।।।।।।ट्वाक्।।।।।।।।ट्वाक्
निस्तेज भई आकाश पल्टेको छ
न्यास्रो अनुहार पारेर
बेमौसमको बर्षात
बेला–कुबेलाको वादलको गड्याङ–गुडुङ
आकाशलाई पखाला लागेको छ
विष्णुमतीको फोहर हैजे पानी पिएर
ट्वाँ।।।।।।
सहनाइको बेसुरा ध्वनिबाट निस्किरहेका छन्
हैजाका असङ्ख्य अदृश्य कीटाणुहरु
मध्यान्ह दिन
चर्को घाम
सारा रुखहरुले आफ्नो आङ कन्याइरहेका छन्
फेरि एकचोटि
नयाँ वर्ष आएको छ
फेरि एकचोटि
भित्ताको नयाँ क्यालेण्डरमा
आफ्नो जीवनको भिसा झुण्ड्याउनु छ
फेरि एकचोटि
सँगी साथीहरुको सूचि बनाउनु छ
फेरि एकचोटि
भयानक बमहरु बोकेर, उडिरहेका हवाइजहाज
र रकेटमुनि बसेर
लेख्नु छ प्रियजनहरुको नाममा
सफलता, शान्ति र दीर्घायुको शुभकामना–पत्र ।
नयाँ वर्षको अवसरमा धेरै शहरमा नाचगान लगायतका कार्यक्रम हुन्छन् । युवायुवती मदिरामा झुम्छन् । युवा कवि ठाकुर बेलबासेले आफ्नो कवितामा यसलाई यसरी व्याख्या गर्नुभएको छ :
डान्सबारमा
नाङ्गै नाच्दै गरेको
बैशालु जूनका
पाउजुका धुनले
रात भर धरती जागिरह्यो
 उज्यालो सहरको
अध्यारो आकाशमुनीको
यो बस्तीमा चुराको माद
क संगीत कसले बजाई रह्यो
दिनभर सहर ओसार पसा
र गरेको थकान किन यसरी हराईरहे
छ धरती भन्दा उत्तेजित बनिरहेको छु   
म एैठन परे कि
मैले चैतको अन्तिम दिन घर छोडेको थिए
मैले चैतको अन्तिम रात
मेरी प्रियाको माया जोडले छातिमा कसेर निदाएको थिए
कसरी दिनहरु घुमे
एकै घेरामा कसरी म आईपुगे
उही चैतको अन्तिम दिनमा मलाई
यो सहरले किन काउकुती लगाउदैछ  
 म एैठन परेको छु
आज सहर किन सुतेको छैन
जसरी मैले घर छोड्दा गाँउ सुतेको थिएन ‘  
अर्का कवि केदार श्रेष्ठ गगन कवितामा नयाँ वर्षलाई यसरी व्याख्या गर्नुहुन्छ :
पात्रो फेरेर
वूढो पार्दै मान्छेलाई
यो पल्ट पनि
आगमन भयो
नयाँ वर्षको
र असिमित भन्ज्याङ्ग र घुम्तीहरु पार गर्न
एक खुड्किलो उक्लियो जीवन
वेहुली अनिमएको घर मन
प्रत्येक आफ्नो बुढ्याईसँगै
सृजना गरिरहेछ नयाँ(नयाँ संस्मरणात्मक कृतिहरु
र अभाव अनुभूति गरिरहेछन् आँखाहरु
प्रत्येक वसन्तसँगै उपस्थित हुने नयाँ वर्षाई
देखेजस्तै मान्छेले
खै १ कहिले देख्लान्
पूरा भएको यी आँखाहरुले
उसले बनाउदै गरेको अमूर्त चित्र
पशुपति र रत्नपार्कको छेउछाउमा
हात पसारेर बस्ने
मान्छेहरुको पेटभरि अन्न,
आँखाभरि सपना पाल्दै
भारी बोकेर जीवनभरि
पिठ्यू रित्तै देखाएर हिड्ने
भरिया दाइको आङ्गभरि लुगा
र परदेशीएका मायालुहरुको खोजीमा
गाइने असिमित गीतहरुको अन्तिम अन्तरा ।
कवि कलानीधि दाहाल नयाँ वर्षलाई सुझाव दिँदै भन्नुहुन्छ :
नयाँ वर्ष
तिमीलाई मैले
पटकपटक भनेँ
धेरै पटक भनेँ
तिमी साँच्चै नयाँ भएर आऊ
सप्तरङ्गी मात्र होइन
सहस्र रङ बोकेर आऊ

आग्रह राख्यौ कि
दुराग्रह ठान्यौ रु
वर्ष हरेक तिम्रा आगमनमा
तिनै बिग्रेका मनहरू छन्
भत्केका तनहरू छन्
बारुद बलेका जनहरू छन्
कवि दिपक जडितको कवितामा नयाँ वर्षलाई यसरी व्याख्या गरिएको छ :
झुल्को नयाँ घामको लिई आयो नयाँ वर्ष
जुर्मुरायो जग यो सारा छायो प्रचण्ड हर्ष ।
बनाई हिमाल तराई नयाँ पहाड खोँच नयाँ
आयो नयाँ वर्ष लिई विचार , सोच नयाँ ।
फटाई तुँवालो , बादल कालो उज्यालो घेरेर आयो
आयो नयाँ वर्ष देशको अनुहार फेरेर आयो ।
फुलाएर अधर अधर अनमोल त्यो हर्ष
उल्टाएर युग अहो १ आयो लौ नयाँ वर्ष ।
हेर नयाँ वर्षको उज्यालो अझै बढ्दै आयो
साँच्चै नयाँ वर्ष शान्तीको मंत्र पढ्दै आयो ।
बिमला अधिकारीले पनि नयाँ वर्षलाई यसैगरी वर्णन गर्नुभएको छ :
शुभकामना दिन्छन् यहाँ हर्स हुदै नयाँ वर्षको
गल्दैछु म दिन दिन कसरी मुस्कुराउछु र हर्सको
नदिउँ कसरी म सुभकामना राख्नुछ मान सबको
फाटेको मन सिलाउदैछु आज देखाउदिन खाटो भो
अन्जानमा कुनै गल्ति भएछ भने रिसराग फालेर सब
बढ्नुछ अघि नयाँ वर्ष संगै नयाँ नाता जोडेर अब
धेरै कवि, कवियित्री र साहित्यकारहरुले नयाँ वर्षलाई यसैगरी व्याख्या गर्छन् । कतिले नयाँ वर्षलाई मान्छे बुढो पार्ने एउटा नियमित प्रकृया ठान्छन् भने कतिले नयाँ जोश र उमंग ल्याउने महत्वपूर्ण अवसर । जे भएपनि नयाँ वर्षमा नयाँ काम र योजना सहित आपसमा शुभकामना आदानप्रदान गर्ने चलन छ ।
