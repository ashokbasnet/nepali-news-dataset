युवराज सिंहसँगको प्रेम सम्बन्ध हल्ला मात्रै : प्रीति जिन्टा

फागुन ७ — बलिउड अभिनेत्री प्रीति जिन्टाले क्रिकेटर युवराज सिंहसँग आफ्नो प्रेम सम्बन्ध नरहेको बताएकी छन् । प्रीतिले सामाजिक सञ्जाल ट्वीटर मार्फत आफू र क्रिकेटर सिंहबीच प्रेम सम्बन्ध रहेको भनेर आएका खबर झुटो भएको बताएकी हुन् ।
अभिनेत्री प्रीतिले ट्वीटरमा क्रिकेटर सिंहसँग आफू कहिल्यै प्रेम सम्बन्धमा नरहेको र त्यसबारेमा सोच्दा पनि नसोचेको भनेर लेखेकी छन् । उनले इन्टरनेशनल बिजनेश टाइम्स प्रत्रिकाको नाम नै उल्लेख गरेर भ्रामक खबरको पछि नलाग्न आग्रह गरेकी छन् । पत्रिकाले प्रीति र सिंहबीच प्रेम सम्बन्ध रहेको र उनीहरु एक अर्कासँग निकै नजिक रहेको भन्दै खबर छापेको थियो । प्रीतिको यसअघि उद्योगपति नेस वाडियासँग नजिकको सम्बन्ध थियो । तर गएको वर्षको उनले नेस विरुद्ध उत्पीडनको मुद्दा दर्ता गरेकी थिइन् ।
– एजेन्सीको सहयोगमा
