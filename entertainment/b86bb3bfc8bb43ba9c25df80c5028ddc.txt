वृत्तचित्रको विमोचन

काठमाडौं, फागुन २३ - चेलीको पक्षमा शान्ति पुनस्र्थापना गृह शीर्षकको वृत्तचित्रको विमोचन गरिएको छ ।  चेलीबेटी बेचबिखनका विरुद्धमा विगत २ दशकदेखि कार्यरत शान्ति पुनस्र्थापना गृह ललितपुरको सहयोगमा वृत्तचित्र तयार पारिएको हो । 

यो वृत्तचित्रमा शान्ति पुनस्र्थापना गृहले महिलाका बारेमा कामलाई समेटिएको छ । विमोचन कार्यक्रममा वृत्तचित्रका निर्देशक एवं पत्रकार प्रदिप बस्नेतले वृत्तचित्र निर्माण गर्दाका अनुभवहरू सुनाउनुभएको थियो ।

यही कार्यक्रममा सम्भवतः नेपालकै सबैभन्दा पुरानो जीवित एड्स रोगी बुना लामालाई दोसल्ला ओढाई सम्मान पत्रसहित ११ हजार १ सय ११ रुपैयाँ प्रदान गरेर सम्मान गरिएको छ । लामालाई सम्मान गर्दै संस्थाका कार्यबाहक अध्यक्ष युवराज खरेलले आगामी दिनमा संस्था चेलीबेटी बेचविखन विरुद्धमा सशक्त रूपमा लाग्नका निम्ति सबैको सहयोगको अपेक्षा व्यक्त गर्नुभयो ।

यस्तै संस्थाका सचिब इन्द्रराज भट्टराईले सञ्चालन गरेको कार्यक्रममा प्रमुख अतिथिका रूपमा नेपाल सरकारका महिला तथा बालबालिका मन्त्रालयका पूर्व सचिब उर्मिला श्रेष्ठले संस्थाले मानव बेचविखन विरुद्धमा पु¥याएको योगदानको सराहना गर्नुभएको थियो ।

नेपाल प्रहरीका प्रहरी नायब महानिरीक्षक पार्वती थापाले संस्थाले महिला बेचविखनका विरुद्धमा अग्रसर भई पु¥याएको योगदानको प्रसंशा गर्दै शान्ति पुनस्र्थापना गृहले जस्तै हामी सबैले प्रयास गरेमा नेपाललाई मानव बेचविखन मुक्त एवं चेलीबेटी संरक्षित राष्ट्र बनाउन सकिने धारणा व्यक्त गर्नुभयो ।

कार्यक्रममा जाइकाका प्रतिनिधि मुनाकाता अकिरा एवं जिल्ला प्रशासन कार्यालय ललितपूरका अधिकृत मणिकुमार पोख्रेलले मानव बेचविखन जस्तो जघन्य अपराधका विरुद्धमा हातेमालो गर्न सबैलाई आग्रह गर्नुभयो ।
