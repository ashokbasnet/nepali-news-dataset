भुवन केसीको ड्रिम्सले गर्‍यो ६ करोडको ब्यापार

काठमाडौं, फागुन २१ – भुवन केसीको निर्देशन र उनका छोरा अनमोलको अभिनय रहेको चलचित्र ड्रिम्सले पहिलो हप्तामा ६ करोडको ब्यापार गरेको छ । फिल्म सफल भएको भन्दै निर्माता तथा निर्देशक भुवन केसीले शनिबार बेलुकी चलचित्रसँग सम्बन्धित व्यक्ति र सुभेच्छुकहरुका लागि रात्रीभोज दिएका छन् । रात्री भोजमा केसीले शनिबारसम्ममा फिल्मले ६ करोडको ब्यापार गरेको जानकारी दिए । युवा पुस्तामाझ सार्वधिक हिट नायक अनमोल, साम्राज्ञी राज्यलक्ष्मी शाह तथा सन्ध्या केसीले अभियन गरेको ड्रिम्स फागुन २१ गतेदेखि प्रदर्शनमा आएको थियो ।
यो चलचित्रमा युवा पुस्ताको प्रेम कथालाई मुख्य विषय वस्तु बनाइएको छ । चलचित्रको सफलताबाट हौसिएका भुवन केसीले फेरि पनि यस्तै सफल चलचित्र निर्माण गर्ने उदघोष गरेका छन् ।
