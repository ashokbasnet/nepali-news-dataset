लन्डनमा मोती जयन्ती

काठमाडौं, भदौ ३ - अन्तर्राष्ट्रिय नेपाली वाङमय प्रतिष्ठान बेलायतले बिभिन्न कार्यक्रमका साथ १४८ औं मोती जयन्ती लन्डनमा मनाएको छ ।
प्रतिष्ठानले आफ्नो पहिलो वार्षिकोत्सवको अवसरमा अन्तर्राष्ट्रिय नेपाली बाङमय “नक्षेत्र” पुरस्कार पूर्व सभासद एवम कमलरी आन्दोलनका अगुवा शान्ता चौधरीलाई दिने निर्णय गरेको छ ।
चौधरीको पुस्तक “कम्लरीदेखि सभासदसम्म” लाई पुरस्कार प्रदान गर्न लागिएको संस्थाले जनाएको छ ।
कार्यक्रममा संस्थाका अध्यक्ष विकलचन्द्र आचार्यले शान्ता चौधरी जस्ता क्रान्तिकारी, हिम्मत र जाँगर भएकी महिलालाई यो पुरस्कार दिन पाउनु अन्तर्राष्ट्रिय नेपाली वाङ्मय प्रतिष्ठानकै गौरब भएको र यसले समग्र पिछडिएका नेपाली महिलाहरुको उत्थानमा ठूलो सहयोग पुर्‍याउन सक्ने विश्वास व्यक्त गर्नुभयो ।
कार्यक्रममा स्रष्टाहरु गोपीकृष्ण प्रसाई, विकल आचार्य, शान्ता संग्रौला, सावी श्रेष्ठ, खगेन्द्र पाठक, जया राई, विश्वास दिप तिगेला, लय प्रसाईं, सन्तोष खनाल, मञ्जु भन्डारी, महेन्द्र कुँवरलगायतले बिभिन्न रचना प्रस्तुत गर्नुभएको थियो ।
