माछामासु नखाने नेपाली कलाकार, सागपात खानेको छालै चम्किलो

काठमाडौं, चैत १ – प्रेम गीत अभिनेता प्रदीप खड्का अहिले सिनेमा ‘प्रेम गीत-२’ को लागि शरीर बनाउनमा व्यस्त छन् । प्रदीपले यतिबेला सिक्स प्याक बनाउनको लागि खानपान र शारीरिक व्यायाममा जोड दिइरहेका छन् । 
सिनेमामा आफ्नो आकर्षक लुक्स देखाउनको लगि उनी भेजबाट ननभेज बनेका छन् । तौल बढाउनको लागि  प्रोटिनको कमी भएका कारण उनले मासु खान थालेका हुन् । हुन त उनी कहिल्यै पनि मासु नखाने मान्छे त हैनन् । उनी बाल्यकालमा मांशाहारी नै थिए । 
कक्षा ९ मा पढ्नेताका उनले आफूलाई शाकाहारी बनाएका थिए । मासु खान छाडेको १० वर्षपछि उनले सिनेमाकै लागि खान थालेका छन् । तर उनले सिनेमाको काम सकिएपछि फेरि मासु नखाने सोच पनि बनाएका छन् । शाकाहारीबाट मांशाहारी बनेका प्रदीपको यो प्रसंगमा हामी नेपाली सिनेमा क्षेत्रमा भएका पूर्ण रुपमा शाकाहारी सेलिब्रेटीको बारेमा जानकारी दिँदैछौँ । 
दीपकराज गिरी
अभिनेता दीपकराज गिरी शाकाहारी हुन् । पछिल्लो समयमा नेपाली सिनेमाका सफल अभिनेताको रुपमा स्थापित भएका उनी माछा मासुको सट्टा शाकाहारी खानाहरुलाई प्राथमिकता दिन्छन् । 
दीपा श्री 
दीपक जस्तै कलाकार दीपा श्री निरौला पनि शाकाहारी सेलिब्रेटीमा पर्छिन् । उनी माछा मासु भनेपछि टाढै बस्न मन पराउँछिन् । माछा मासु नखाने उनी पनिर आईटम धेरै खान्छिन् । उनलाई  पनिर चिल्ली, पनिर ग्रेभी, पनिर टिक्का लगायत आईटमहरु एकदमै मन पर्छ ।  त्यस्तै उनी सागपात र फलफूलमा पनि जोड दिन्छिन् । 
निशा अधिकारी
अभिनेत्री निशा अधिकारी पनि पूर्णरुपमा शाकाहारी हुन् । उनी माछा मासुबाट टाढै रहन्छिन् । तर सागपात भनेपछि उनी हुरुक्कै हुन्छिन् । निशालाई मन पर्ने खाने कुरामा रायोको साग पर्छ । उनी रायोको साग धेरै खान्छिन् ।  उनी आफू फिट र सुन्दर हुनुमा रायोको सागको ठूलो भूमिका रहेको पनि बताउँछिन् । उनी आफ्नो स्वास्थ्य र सुन्दरतालाई बचाउन  फलफूल र सागपातलाई नै जोड दिन्छिन् । 
अश्लेशा ठकुरी 
‘प्रेम गीत–२’ बाट डेब्यु गर्न लागेकी अभिनेत्री अश्लेशा सुन्दरता र स्वास्थ्यलाई ध्यान दिँदै गएको केही समय यता शाकाहारी बनेकी छिन् । पछिल्लो समय उनी माछा र मासुका परिकारहरुलाई सकेसम्म हात लगाउँदिनन् । आफू शाकाहारी भएको बताउँदै उनले हामीसँग भनिन्, ‘मैलै मासु खाँदै नखाएको त हैन । तर अहिले भने खाँदिन । स्वास्थ्यको हिसाबले मासु खानु राम्रो पनि हैन जस्तो लाग्छ मलाई । 
दीलिप रायमाझी
अभिनेता दिलिप रायमाझी भात खानमा माहिर छन् । उनलाई भात धेरै खाने अभिनेताको रुपमा पनि धेरैले चिन्छन् । पछिल्लो समय अमेरिकामा बस्दै आएका उनलाई साथीहरुले फोन गरेर पनि भात कत्तिको मिस गरेको छस् ? भनेर सम्म जिस्काउँछन् । भात धेरै खाने दीलिप माछा मासुबाट भने टाढै रहन्छन् । अर्थात उनी पनि शाकाहारी हुन् । स्वास्थ्यलाई मध्यनजर गर्दै उनले पनि सागपात र फलफूललाई प्राथमिकता दिन्छन् । 
उज्यालो र forseenetwork.com को सहकार्य
