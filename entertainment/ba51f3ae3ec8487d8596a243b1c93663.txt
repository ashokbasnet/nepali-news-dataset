सराय नाचेर दसैँको बिदाइ (भिडियोसहित )

देव पचभैया/उज्यालो ।
पाल्पा, कात्तिक १ – सराय नाच नाचेर पाल्पामा यस वर्षको दसैँलाई विदाई गरिएको छ । कोजागत पूर्णिमाको अवसरमा आइतबार पाल्पाका विभिन्न स्थानमा सराय नाच नाचिएको छ । वाख्खे ढुङ्ग ढुङ्ग ह्वा भन्दै युवा एवं पाका उमेरका पुरुषले हातमा फलामका खुकुरी, खु‘डा, तरबार  नचाउँदै सराय नाचेका थिए ।

दसैँको अन्तिम दिनको रुपमा आइतबार विभिन्न दुर्गा मन्दिर नजिक रहेका खोला, पँधेरो एवं तलाउमा घटस्थापनाको दिन राखिएका जमरासँगै फूलपाती सेलाइएको छ । बन्दिपोखराको लिपिनदेवि, बौघागुम्हाको भैँसीडाँडा, ख्याहाको छत्रदेवीस्थान लगायतका दुर्गा मन्दिरमा आइतबार सराय नाच नाचेका हुन् ।
