पसगाउँकी सन्ध्यालाई मिस तमूस्योको उपाधि

आश गुरुङ/उज्यालो । लमजुङ, मंसिर १४ - मिस तमुस्यो २०१४ को ताज लमजुङकी सन्ध्या गुरुङ (तमूस्यो)ले हात पारेकी छन् । देशभरबाट छनोट चरणमा पुगेका १८ प्रतियोगीलाई उछिन्दै लमजुङको पसगाउँ ६ की १८ वर्षकी सन्ध्याले ताज पहिरिएकी हुन् । मिस तमूस्याको ताजसँगै सन्ध्याले नगद ५० हजार रुपैयाँ, ट्रफि, विभिन्न गिफ्ट ह्यम्पर र एक हप्ता लामो हङकङ भ्रमणको अवसर प्राप्त गरिन् । उनले उपाधि सहित भ्युअर च्वाइसको सवटाइटल पनि जितिन् ।
हाल पोखरा उपमहानगरपालिका वडा नम्बर १३, गौँडाको मुख बस्दै आएकी सन्ध्याले एक म्युजिक भिडियोमा खेल्ने अवसर समेत प्राप्त गरिन् । उनी भद्रकाली उच्च मावि कक्षा १२ की विद्यार्थी हुन् । सामान्य परिवारकी सन्ध्या बाबा गमप्रसाद गुरुङ र आमा करकुमारी गुरुङको जेठी छोरी हुन् ।
सन्ध्याले आफ्नो ‘कन्फिडेन्ट’ हेरेर आफूलाई मिस तमूस्योको ताज पहिर्‍याएको हुनसक्ने टेलिफोनमा बताईन् । पहिले पढाईलाई कम्प्लिट गरेर गुरुङ भाषा, कला र संस्कार संस्कृतिको संरक्षण र जगेर्नामा लाग्ने उनले बताईन् ।
प्रतियोगितामा दोलखाकी अनिता गुरुङ फष्ट रनर अप भईन् ।उनले नगद ३५ हजार, क्राउन, ट्रफि, विभिन्न गिफ्ट ह्यम्पर हात पारिन् ।
शनिबार बेलुकी सम्पन्न कार्यक्रममा कास्कीकी कला गुरुङ मिस पपुलरको सवटइटल सहित सकेण्ड रनर अप भइन् । उनले नगद २५ हजार सहित क्राउन, ट्रफि, विभिन्न गिफ्ट ह्यम्पर हात पारिन् ।
प्रतियोगितामा मिस ट्यालेण्ट लमजुङकी सुजन गुरुङ, बेष्ट पर्सनालिटी कास्कीकी उषा गुरुङ, बेष्ट हेयरमा चितवानकी सुजिता गुरुङ, बेष्ट वाल्कमा कास्कीकी रुपा गुरुङ, बेष्ट स्माइलमा तनहुँकी शशी गुरुङ, बेष्ट फिगरमा नवलपरासीकी पुनम गुरुङ, बेष्ट फोटो जेनिकमा कास्कीकी पूजा गुरुङ र जक्सन पपुलरमा कास्कीकी प्रविना गुरुङले उपाधि जिते ।
गुरुङ जातिको भाषा, संस्कार, संस्कृति जगेर्ना गर्ने उदेश्यका साथ नेपाल तमु विद्यार्थी छोँज धीं कास्कीले पोखरामा मिस तमुस्यो नेपाल २०१४ को आयोजना गरेको कार्यक्रमका संयोजक भुपाल गुरुङले बताए ।
तस्बिर सौजन्य : युनिश गुरुङ/जक्सन डट कम
