दीपकराज गिरी : करिश्माले नाम जस्तो काम गरिनन्, तर सकारात्मक सोचौं

काठमाडौं, असार १ – हाँस्य कलाकार दीपक राज गिरी अभिनेत्री करिश्मा मानन्धरको पक्षमा उभिएका छन् । नयाँ शक्ति नेपालको पार्टी घोषणा कार्यक्रम उद्घोषण गर्दा गल्ती गरेको भन्दै उनको आलोचना भइरहेको छ ।
कलाकार गिरीले भने गल्ती मानिसबाटै हुने भन्दै आउँदा दिनमा अभिनेत्री मानन्धरको उद्घोषण कला निखारिनेमा आशा गर्न सबैसँग आग्रह गरेका छन् ।

हाँस्य कलाकार गिरीले फेसबुकमा नयाँ शक्तिको घोषणा कार्यक्रममा नयाँ शक्तिको भन्दा पनि पुरानै शक्ति ‘करिश्मा मानन्धर’ को चर्चा भएको र करिश्माले पनि नाम अनुसार चमत्कार भइ गल्ती माथि गल्ती गरेको लेखेका छन् ।
मानिसबाटै गल्ती हुन्छ भन्ने नसोचेर करिश्मालाई उडाउन लाग्नु नेपालीको कमजारी भएको उनले उल्लेख गरेका छन् ।
