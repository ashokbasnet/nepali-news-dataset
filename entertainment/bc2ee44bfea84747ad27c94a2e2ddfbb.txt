दयाहाङ उत्कृष्ट अभिनेता, नम्रता उत्कृष्ट अभिनेत्री, कुन अवार्ड कसले जिते ?

उमाकान्त पाण्डे/उज्यालो ।
युएई, पुस १० – नेपाल चलचित्र प्राविधिक संघको आयोजनामा भएको नेफ्टा चलचित्र अवार्डको नवौं संस्करण दुबईमा शुक्रबार सम्पन्न भएको छ । अवार्ड वितरण कार्यक्रममा नेपालबाट धेरै कलाकार, पत्रकार तथा  सम्बन्धित क्षेत्रका प्रतिनिधिको सहभगिता थियो । दुवईको अल नासर लिजरल्याण्डको आइस रिन्कमा भएको कार्यक्रममा विभिन्न ३१ विधामा अवार्ड प्रदान गरिएको हो । कबड्डी कबड्डी चलचित्रबाट दयाहाङ राईले उत्कृट अभिनेता तथा क्लासिक चलचित्रबाट नम्रता श्रेष्ठले उत्कृट अभिनेत्री अवार्ड हात जिते । त्यस्तै चलचित्र पशुपतिप्रसादले वर्षको उत्कृष्ट चलचित्रसहित उत्कृष्ट संवाद र उत्कृष्ट सहअभिनेताको अवार्ड जित्यो ।
भूकम्पपछिको पुनर्निर्माणमा योगदान पुराएको भन्दै हास्यकलाकार सीताराम कट्टेल (धुर्मुस) र कुन्जना घिमिरे (सुन्तली) लाई पृथक योगदान अवार्डले सम्मान गरियो । छक्का पन्जाको सफल निर्देशक दिपाश्री निरौलालाई प्रोत्साहन सम्मान तथा शान्ति सुरक्षामा महत्वपूर्ण योगदान पुराएको भन्दै नेपाल प्रहरीका डिआइजी नवराज सिलवाललाई समेत नेफ्टाले सम्मान गरेको छ । 
३६ वर्षदेखि नेपाली कलाकारीता क्षेत्रमा पर्दा बाहिर बसेर कलाकारका लागि खाना बनाउने कुलबहादुर महत र स्थल सहयोगी आनन्दबहादुर मगर जनही २५ हजार रुपैयाँसहित लाइभ टाइम एभिभमेन्ट अवार्ड प्रदान गरिएको थियो ।यस्तै नेपाली चलचित्रले पचास वर्ष पूरा गरेको भन्दै पहिलो नेपाली चलचित्र आमालाई नेफ्टा स्वार्णिम अवार्ड प्रदान गरियो । आमाका कलाकार बसुन्धरा भुसाल, भुवन चन्द, चैत्यदेवी सिंहलाई नेफ्टा स्वार्णिम अवार्डद्वारा सम्मान गरिएको थियो । 
कार्यक्रममा नायिका करिश्मा मानन्धर, पूजा शर्मा, शंकर बिसी लगायतका कलाकार आआफ्नो प्रस्तुति दिएका थिए । यस्तै महानायक राजेश हमालले नायिका मेलिना जोशी सँग बाझो खेतमा, रातो टीका निधारमा लगायतका गीतमा नृत्य गरेका थिए । 
नेपाल चलचित्र प्राविधिक संघको आयोजना तथा स्पेक्ट्रम एडभरटाईजिङ एण्ड मिडिया कन्सल्टेन्ट प्रालि र कन्सेप्ट भिजन फिल्म प्रोडक्सन एण्ड डिष्ट्रीब्युटर्सको संयूक्त प्रयासमा भएको कार्यक्रम निकै राम्रो रहेको कलाकारले बताएका छन् । 
नेफ्टा अवार्डका विजेता
 

उत्कृष्ट नायकः दयाहाङ राई (कबड्डि कबड्डी)
उत्कृष्ट नायिकः नम्रता क्षेष्ठ (क्लासिक)
उत्कृष्ट चलचित्रः पशुपतिप्रसाद 
उत्कृष्ट निर्देशकः उज्वल घिमिरे (वडा नम्बर ६)
उत्कृष्ट कथाः रामबाबु गुरुङ, उपेन्द्र सुब्बा (कबड्डी कबड्डी)
उत्कृष्ट पटकथाः सुवर्ण थापा (फन्को)
उत्कृष्ट कला निर्देशकः पासाङ टी शेर्पा (वडा नम्बर ६)
उत्कृष्ट नृत्य निर्देशकः रेनशा वान्तवा राई (प्रेमगीत–म यस्तो गीत गाउँछु) 
उत्कृष्ट संवादः खगेन्द्र लामिछाने (पशुपतिप्रसाद) 
उत्कृष्ट कस्ट्युम डिजाइनरः युबी थापा (प्रेमगीत)
उत्कृष्ट ध्वनी मिश्रणः उत्तम न्यौपाने (धौली) 
उत्कृष्ट द्धन्द्ध निर्देशकः हिमाल केसी (भैरव) 
उत्कृष्ट श्रृंगार र केश विन्यासः दीपु पौडेल (को आफ्नो) 
उत्कृष्ट पाश्र्वध्वनीः सुजिल कर्माचार्य (फन्को) 
उत्कृष्ट हाँस्य अभिनेताः विल्सनविक्रम राई (अधकट्टी) 
उत्कृष्ट खल नायकः बिपिन कार्की (पशुपतिप्रसाद) 
उत्कृष्ट सह—अभिनेताः प्रकाश घिमिरे (पशुपतिप्रसाद) 
उत्कृष्ट सह अभिनेत्रीः निस्मा घिमिरे (जन्मभूमि) 
उत्कृष्ट नव नायकः पल शाह (नाइँ नभन्नू ल ४)
उत्कृष्ट नवनायिकाः साम्राज्ञी राज्यलक्ष्मी शाह (ड्रीम्स) 
उत्कृष्ट गीतकारः कृष्णहरि बराल (नाइँ नभन्नू ल ४–मलाई माग्ने बनायौ)
उत्कृष्ट गायकः सुगम पोखरेल, (प्रेमगीत–म यस्तो गीत गाउँछु) 
उत्कृष्ट गायिकाः अञ्जु पन्त (प्रेमगीत–म यस्तो गीत गाउँछु) 
उत्कृष्ट संगीतकारः अर्जुन पोखरेल (प्रेमगीत–म यस्तो गीत गाउँछु)
उत्कृष्ट संगीत संयोजनः राजन इशान (वडा नम्बर ६–सुर्के थैली) 
उत्कृष्ट छायकांरः पुरुषोत्तम प्रधान (नाइँ नभन्नु ल ४) 
उत्कृष्ट सम्पादकः बिपिन मल्ल (फन्को) 
उत्कृष्ट जनजाति चलचित्रः तिमी नभए (हंग्री आइ फिल्मस) 
पपुलर चलचित्रः ड्रीम्स 
पपुलर नायकः अनमोल केसी (ड्रीम्स) 
पपुलर नायिकाः पूजा शर्मा (प्रेमगीत)
