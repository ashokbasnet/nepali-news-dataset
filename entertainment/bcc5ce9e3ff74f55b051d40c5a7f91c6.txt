राजेश हमालले मनाए ५३ औं जन्मदिन

काठमाडौं, जेठ २६ - नेपाली सिने उद्योगका चर्चित नायक राजेश हमालले आइतवार ५३ औं जन्मदिन मनाएको छन् । जन्मदिनको दिन अनाथालयमा गएर बालबालिकासँग विताउने राजेश ५३ औं जन्मदिन मनाउन जोरपाटीमा रहेको अपाङता पुनर्स्थापना केन्द्रमा पुगेका थिए ।
आइतवार नै राष्ट्रिय नाचघरमा भएको अनलाईन फिल्मीखबर एवार्ड कार्यक्रममा सहभागी भएका उनलाई त्यहाँ उपस्थित कलाकारहरुले जन्मदिनको शुभकामना दिएका थिए ।
ढिला गरि कार्यक्रममा उपस्थित भएका महानायक हमाल कार्यक्रममा सबैले जन्मदिनको शुभकामना दिँदा निकै मक्ख देखिए ।
कार्यक्रम नायक जीवन लुइँटेलले राजेश हमालको लागि खेलेका चलचित्रहरुको नामबाट तयार पारिएको हिरो शीर्षकको कविता सुनाए । हमालको लागि भनेर ल्याईएको केक काट्ने बेलामा भने महानायक बाहिरी सकेका थिए । तर आइतवार नै जन्मदिन परेका फिल्मीखबर डट कमका सुमन गैरेले केक काटेर सबैलाई खुवाए ।
