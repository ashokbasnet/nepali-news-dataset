अभिषेक बच्चनले भने, ‘म दोस्रो विहे कहिले गर्दैछु, त्यो पनि थाहा पाउँ न !’

जेठ ४ – अभिषेक बच्चन र ऐश्वर्य राय बच्चनबीच सम्बन्ध बिच्छेद हुन लागेको भन्ने सञ्चार माध्यमको खबरको ट्वीटरमार्फत अभिषेकले खण्डन गरेका छन् ।
सञ्चार माध्यमको खबरप्रति रिसाएका अभिषेकले व्यंग्यात्मक ढंगले कुटनीतिक जवाफ फर्काएका छन् ।
उनले आफ्नो ट्वीटमा लेखेका छन्, ‘ओके...ठिक हो, म मान्दछु की सम्बन्ध बिच्छेद गर्दैछु । धन्यवाद, मलाई यसबारेमा जानकारी दिनुभएकोमा ! के अब मलाई यो पनि बताइदिनुहुन्छ की म दोस्रो विवाह कहिले गर्दैछु ? धन्यवाद !’
बलिउड सुन्दरी ऐश्वर्या राय र अभिषेक बच्चन २००७ मा विवाह बन्धनमा बाँधिएका थिए ।
लामो समय फिल्मिी पर्दाबाट टाढा रहेकी ऐश्वर्यको कमब्याकको खबरसँगै भारतीय सञ्चारमाध्यममा यी दुईबीच सम्बन्धबिच्छेद हुन लागेको भन्ने खबरले प्राथमिकता पाएको थियो । यो जोडीको एक छोरी छिन् ।
एजेन्सीहरु
