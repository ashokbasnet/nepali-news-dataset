नुवाकोट र रसुवामा नाच्दै - नचाउँदै कोमल ओली

नवदीप अजनबी/उज्यालो। नुवाकोट, असार १९ –  नुवाकोट र रसुवामा भएको सांगीतिक कार्यक्रममा गायिका कोमल ओली लगायत टोलीले भूकम्प पीडितलाई नचाउने र हँसाउने काम गरेका छन् । गीत संगीत मार्फत सरसफाई तथा जनचेतनामूलक अभियान लिएर आफू नुवाकोट आएको भन्दै ओलीले शुक्रबार त्रिशूली बजारमा विशेष साँगितिक कार्यक्रम प्रस्तुत गरिन् । 
‘बाँझो खेतमा छड्के सलाम छ मायालाई पहिलो भेटमा ...’ हजारौ विद्यार्थीहरुको चाहना अनुसार ओलीले पनि बालबालिकासँग नाच्दै यही गीत गाएर भूकम्पको पीडा बिर्सन सबैलाई आग्रह गरिन् । 
‘०७२ साल वैशाख १२ आयो भूकम्प, हिजोआज नि आइराछ पराकम्प, नडराउनु है सबै बस्नुहोला सर्तक भई ’ भन्दै गीत गाएपछि बालबालिकाहरुको साथमा चर्चित हाँस्य कलाकारहरु जितु नेपाल ‘मुन्द्रे’, केदार घिमिरे ‘माग्ने बुढा’, निरज नेपाल र सेरु गुरुङसमेत नाच्दै साथ दिएका थिए । 
गायिका ओलीले भूकम्पले घर ढले पनि मन तथा जाँगर ढल्न नदिनका लागि अभियान लिएर विभिन्न जिल्लाका गाउँ पुगेको बताइन् । 
गायिका ओलीले भूकम्पले घर ढले पनि मन तथा जाँगर ढल्न नदिनका लागि अभियान लिएर विभिन्न जिल्लाका गाउँ पुगेको बताउनुभयो । ओलीका साथमा चर्चित गीत पारी त्यो डाँडामा घाम लाग्यो घमाइलोका गायक कालिप्रसाद बाँस्कोटा, गायिका सीमा संग्रौला, गायक सन्तोष लामालगायत स्थानीय कलाकारहरुले विभिन्न जनचेतनामूलक गीत संगीत प्रस्तुत गरेका थिए ।
