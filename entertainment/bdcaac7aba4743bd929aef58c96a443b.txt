​सौगातले प्रियंकालाई भने : अाई एम भेरी सरी (भिडियोसहित)

काठमाडौं, भदौ १० – सौगात मल्लले प्रियंका कार्कीलाई फकाउन हरदम प्रयास गरेका छन्  । सौगातले कमेडीमार्फत प्रियंकालाई फकाउने प्रयास गरेका छन् । कलेज जाँदै गरेकी प्रियंकालाई बाटोमा सताउँदै फकाउने प्रयास गर्दछन् । 
सौगातले आफ्ना साथीहरु लिएर बारीमा कन्सर्ट पनि गर्दछन् । उनको कन्सर्ट भने कुनै बाजागाजासहितको हुँदैन । आफ्ना साथीहरुसँग मकै बारीमा बाल्टीलाई ड्रम, मुलालाई माइकको रुपमा प्रयोग गरेर प्रियंकालाई फकाउने प्रयास गर्दछन् । 
तर सौगात मल्लले साँच्चिकै प्रियंका कार्कीलाई सताएका भने होइनन् । उनले आउँदो चलचित्र फाटेको जुत्ताको नयाँ गीत ‘आइ एम सरी’ मा मात्रै प्रियंका कार्कीलाई सताएकी हुन् । युट्युबमा शुक्रबार सार्वजनिक भएको यो गीतको भिडियो तीन लाख पटकभन्दा बढी हेरिएको छ ।
निकेश खड्काले निर्देशन गरेको चलचित्र फाटेको जुत्ता आउँदो कार्तिक १७ गते सार्वजनिक हुँदैछ । कमेडी विधाको चलचित्र फाटेको जुत्तामा सौगात मल्ल, प्रियंका कार्की, कमलेश्वर चौरसिया, रबिन्द्र झालगायतका कलाकारको अभिनय रहेको छ ।
