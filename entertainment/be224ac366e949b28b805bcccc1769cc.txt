ममीलाई गाली पनि गर्छु कस्तो छोरी पाएको होला भनेर : गायिका शशि रावल

काठमाडौं, चैत १४ - सन् २००७ मा शशि रावलले इन्ट्रान्स नामक गीतिसंग्रह निकालिन् । त्यसै गीति संग्रहमा समावेश गरिएको, चाहना सकियो बहाना सकियो बोलको गीतले उनको भाग्य नै फेरिदियो ।
उनको यो गीतले चर्चा पायो भने उनले सांगीतिक क्षेत्रमा उदाउने थुप्रै अवसरहरु पाइन् । यो गीतले उनलाई त्यस वर्षको उत्कृष्ट महिला पप गायिका बनायो भने अन्य अवार्ड पनि जितायो । त्यसपछि उनले गाएको तिम्रो हात समाई, ताली बजाइदेउ लगायतका गीत हिट छन् ।
आफू किशोरी छँदाका कुरा उनकै शब्दमा :
किशोर अवस्थामा म हतपत कोहीसँग पनि बोल्दिन थिएँ । आफ्नो काम पर्दा बोल्ने नत्र खासै बोल्ने खालको केटी म थिइनँ  । रिजर्भ टाइपको, साथीहरुसँग अलि ढिला घुलमिल हुने । आफ्नो सर्कल बनिसकेपछि विश्वास गर्ने, घुलमिल हुने बानी थियो मेरो । मलाई सानैदेखि छुट्टै आफ्नो नामबाट चिन्नुपर्छ भन्ने लाग्थ्यो । किशोर अवस्थामा युवायुवतीहरु फिजिकल अपिरेन्समा धेरै नै फोकस हुने गर्छन् । र म पनि त्यस्तै थिएँ । मलाई आफ्नो छाला राम्रो लाग्दैन  । मलाई मेरो फेस नै मन पर्दैन थियो । अनि ममीलाई गाली पनि गर्ने गर्छु । कस्तो छोरी पाएको होला भनेर । मेरो दाई पनि राम्रो हुनुहुन्छ । ममी, बाबा सबै जना राम्रो हुनुहुन्छ । परिवारमा म मात्र हो फरक अनुहार भएको ।
म सानोमा धेरै काली थिएँ, अहिले त्यति काली छैन । सानोमा अझ काली थिएँ ।  फेरि म रावल कास्टको भएर पनि होला बाटोमा देख्नेहरुले पनि इन्डियन हो भनेर प्रश्न गर्नुहुन्थ्यो । मलाई त्यस्तो भन्दा साह्रै नरमाइलो लाग्ने । उहाँहरुले के सोचेर भन्नुहुन्थ्यो त्यो त थाहा भएन । मलाई चाहिँ ल म नराम्री भएर मलाई त्यस्तो भन्नु भयो भनेर  रुन पनि मन लाग्ने थियो । अनि पछि आफू जति बढ्दै गएँ, त्यति बुझ्दै जाँदा यो अपिरेन्स भन्ने कुरा चाहिँ केही होइन रहेछ भन्ने जस्तो लाग्यो । जब काम गरिन्छ, त्यो काम राम्रो भएपछि तपाईंको अपिरेन्स आफैं राम्रो हुँदै जान्छ ।
 
पछि थाहा भयो, धेरै जनाले राम्रो काम गरेर, राम्रो नाम दाम दुवै कमाउन सक्नुभएको छ । गुगल सर्च गर्नुभए पनि हुन्छ, धेरै धेरै मान्छेहरु पाउनुहुन्छ । त्यस्तै मलाई पनि त्यस्तै भएको थियो र पछि हट्यो । साथीहरुसँग घुलमिल गर्ने । पहिला त म घुलमिल खासै हुन्न थिएँ । अलि पछि पछि घुलमिल हुने राम्रो सर्कल हुन्थ्यो ।  जब संगीत सिक्न थालें साथीहरुसँग भेटघाट हुने क्रम बढ्दै गयो । त्यसपछि बिस्तारै बिस्तारै मेरा यो बानीहरु हट्दै गयो ।
व्यक्तिको विकास हुँदै गयो भने तपाईंको माइन्डमा पनि सकरात्मक  सोँच आउँछन् । तपाईले हरेक कुरा फरक तरीकाले सोच्दै जानुहुनेछ । त्यो कुरा तपाईंले पछि सोच्नु भन्दा अहिले नै सोच्नु भयो भने  लाइफ झनै राम्रो हुँदै जान्छ । जो अहिले टिनेजमा हुनुहुन्छ, म आफूलाई लक्की पनि मान्छु । मेरो परिवारले मलाई सँधै सर्पाेट गरेको छ । जे मैले गर्छु त्यो काममा सर्पाेट पाएकै छु । सायद ममा ट्रस्ट भएर पनि होला । फेरि म पढ्ने नेचरको भएर पनि होला । उहाँहरुले कहिले पनि कम्प्लेन गर्नु परेन । कहिले पनि मैले मलाई यो चाहियो, त्यो चाहियो भन्ने डिमाण्ड पनि थिएन । जस्तो दाइको पुरानो ब्याग, बुकहरु म चलाउँथे  । नयाँ खोज्दिन थिएँ । त्यही भएर मप्रति त्यस्तो कम्प्लेन आएन ।
मेरो दाईले हजुरआमा भनेर बोलाउनु हुन्थ्यो
सानैदेखि मलाई मेरो दाइले हजुरआमा भनेर बोलाउनु हुन्थ्यो । म हजुरआमा अर्थात बुढाबुढी पाराले कुरा गर्थेँ रे । त्यही भएर मलाई त्यस्तो भन्नुहुन्थ्यो । अनि मेरो परिवारले यो बुझ्ने मान्छे छे, यसले भविष्यमा केही गर्न सक्छे भन्ने मेरो परिवारको विश्वास थियो । अनि मेरो घरबाट सहयोग थियो । मेरो गायन क्षेत्रको  बारेमा चाहिँ मेरो बुवाले सानोमा स्टेप ममी भएको कारण चाहेको जति पढ्न पाउनु भएन । 
मेरो छोरा छोरीलाई धेरै पढाउँछु भन्ने साँेच बुवाको थियो । त्यही भएर हामी अन्य कुरामा कहिले लागिनौँ । टिभी÷रेडियो त धेरै परको कुरा भयो । बुवा घरमा आउँदा हामी सानो स्वरमा बोल्थ्यौँ । सानो साउण्डमा टीभी हेर्ने । अनि बुवा घरमा आउनु भएको थाहा पाएपछि बन्द गथ्र्यौँ । म त्यस्तो वातावरणमा हुर्केको हुँ । अनि मेरो दाई म्यूजिकमा इन्ट्रेस्ट थियो । त्यसैले उहाँले ड्रम सेट सिक्नको लागि घरमा टिचर राख्नुभएको थियो । अनि दाईलाई म्यूजिकको नलेज पनि भयो । त्यो भएकाले मलाई सजिलो भयो, यो क्षेत्रमा लाग्नको लागि । म सँधै दाईलाई भन्थेँ, मलाई म्यूजिक सिक्न मन छ ।  म्यूजिक सिक्ने ठाउँ देखाई दिनु, क्लासमा पु¥याइदिनु भनेर जहिले सताईरहन्थेँ । उहाँले नै मलाई संगीत सिक्नको लागि सहयोग गर्नु भएको हो ।
संगीतले मलाई परिवर्तन गर्यो
संगीत सिक्न गएदेखि मैले धेरै कुरा सिकेँ । ममा धेरै परिवर्तन आयो । जुन मेरा लजाउने बानी  थियो, त्यो  त धेरै नै हट्यो  । मेरो गुरु भानुभक्त ढकाल हुनुहन्छ । मलाई मात्रै होइन जो केही गर्न चाहनुहुन्छ त्यो विद्यार्थीहरुलाई धेरै सहयोग गर्नुहुन्छ । नयाँ कुरा सिकाउनु भयो । त्यसपछि बिस्तारै मैले गीत गाउने अवसरहरु पाउँदै गएँ । । बाटोहरु पाउदै गएँ ।  
आफ्नो सोच विचारहरु पनि परिवर्तन हुँदै गए । म त्यति धेरै खुल्ला त हुँदिन तर म गीत गाउनको लागि स्टेजमा पुगिसकेपछि मैले राम्रो प्रस्तुति राख्नुपर्छ भन्ने मेरो सोच हुन्छ । म स्टेजमा पुगेपछि कसैलाई पनि देख्दिन ।  अरुले के भन्छन् भन्ने कुराको विचार नगरी आफ्नो काममा लाग्नु पर्छ । मलाई यस्तो सोच्यो होला भन्ने कुरा मनमा लिनुभयो भने आफ्नो लक्ष्य पूरा गर्न असम्भव हुन्छ । त्यसैले काम गर्दा स्वतन्त्र भएर गर्नुस । त्यो कुरा पछि मन नपर्ने मान्छेलाई पनि मन पर्दै जान्छ ।  
आफ्नो ट्यालेन्ट केमा छ ? के कुरा मनपर्छ त्यसैमा तल्लीन भएर काम गर्नुस्, जुनै पनि काममा सफल पनि भइन्छ । आफ्नै लक्ष्यमा पुग्न काम गरिएको छ भने, तपाईंलाई काम गरेको जस्तो लाग्दैन ।
forseenetwork र उज्यालाेकाे सहकार्य
