अन्तर्राष्ट्रिय फोटो प्रतियोगिता सुरु

काठमाडौं, भदौ २८ - नेपालको सम्पदालाई विश्वभर चिनाउने उद्देश्यले राजधानीमा अन्तर्राष्ट्रिय फोटो प्रतियोगिता सुरु भएको छ ।
गत भदौ १६ गतेबाट सुरु भएको प्रतियोगिता आगामी असोज १ गतेसम्म चल्नेछ ।
विकिमिडिया कमन्सले नेपालका ऐतिहासिक, पुरातात्विक तथा सांस्कृतिक सम्पदा तथा धरोहरलाई विश्वपरिचित गराउने उद्देश्यले अन्तर्राष्ट्रिय फोटो प्रतियोगिता सुरु गरेको हो ।
शुक्रबार रिपोर्टर्स क्लब नेपालमा पत्रकार सम्मेलन गर्दै  विकिमिडिया कमन्सले भदौं महिनाभर चल्ने प्रतियोगितामा नेपालका २ हजार ७ सय ९६ वटा ऐतिहासिक तथा साँस्कृतिक सम्पदाहरुको खिचिएको उत्कृष्ट दश फोटोहरुलाई नगर पुरस्कार तथा प्रमाण पत्रले पुरस्कृत गरिने जानकारी दिएको हो ।
प्रतियोगितामा सर्वोत्कृष्ट हुने तस्विरलाई २० हजार, दोस्रोलाई १५ हजार, तेस्रो हुनेलाई १० हजार र मोवाईल क्यामेराबाट खिचिएको तस्विरलाई ५ हजार रुपैयाँ पुरस्कार प्रदान गरिने छ ।
त्यस्तै सबैभन्दा कम तस्विर अपलोड भएका धरोहरहरु मध्येबाट सर्वोत्कृष्ट तस्विरलाई  ५ हजार अन्य विद्याका ५ तस्विरलाई प्रति तस्विर ३ हजारका दरले पुरस्कार प्रदान गरिने जानकारी दिईएको थियो ।
पत्रकार सम्मेलनमा बोल्दै विकीमिडिया कमन्सका अध्यक्ष गणेश पौडेलले यस प्रतियोगिताबाट सर्वोत्कृष्ट भएको तस्विरलाई विश्व फोटो प्रतियोगिता समावेश गरिनने जनकारी दिए ।
सदस्य कृष दुलालले यो प्रतियोगिताले नेपालका धार्मिक सम्पदाहरु विश्वको विश्वको कुना कुनामा पुग्ने विश्वास व्यक्त गरे । सह–संयोजक महालक्ष्मी सिलवालले नेपालको पुरातत्व विभागले घोषित धरोहरहरुको तस्विर खिचेर जो कोही पनि प्रतियोगितामा समावेश गर्न सकिने बताइन ।
