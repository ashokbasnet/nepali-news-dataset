वडा नम्बर ६ सँग प्रियंकाको जन्मदिन

काठमाडौं, फागुन १५ – नायिका प्रियंका कार्कीले आफ्नो जन्म दिन मनाएकी छन् । चलचित्र वडा नम्बर ६ को युनिटसँग नायिका कार्कीले आफ्नो २८ औं जन्म दिन मनाएनी हुन् ।
वडा नम्बर ६ की नायिका कार्कीले चलचित्रका निर्माता दिपकराज गिरी र  दिपाश्री निरौलासँगै दिपाश्री निरौलाकै निवासमा गएर जन्मदिनको केक काटेकी हुन् । तिथिका हिसाबले महाशिवरात्रिका दिन जन्म दिन परे पनि मितिका हिसाबले उनले शुक्रबार जन्म दिन मनाएको बताइन् ।
सन् २०११ देखि चलचित्रमा प्रवेश गरेकी नायिका कार्कीले अभिनय गरेको पहिलो चलचित्र मेरो वेस्ट फ्रेन्ड हो भने पहिलो रिलिज भएको चलचित्र थ्री लर्भस हो । करीब एक दर्जन चलचित्रमा अभिनय गरिसकेकी नायिका कार्कीले अभिनय गरेको मिसन पैसा २ शुक्रबार नै सार्वजनिक प्रदर्शनमा आएको छ ।

– एरेडियो अडियो डटकम र उज्यालो अनलाईन डटकमको सहकार्यमा
