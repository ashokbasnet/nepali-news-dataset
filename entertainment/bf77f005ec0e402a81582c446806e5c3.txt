काठमाडौंमा ‘म जोकर बन्छु’ (भिडियो सहित)

काठमाडौं, फागुन १ — राजधानीमा जारी तेश्रो वालनाटक महोत्सव २०६८ को तेश्रो दिन आइतबार शान्तदास मानन्धरले लेख्नुभएको नाटक ‘म जोकर बन्छु’ मञ्चन भएको छ । शैली थिएटरको आयोजनामा काठमाडौं कमलपोखरीमा रहेको रुसी सांस्कृतिक केन्द्रमा भैरहेको महोत्सवमा बढेको दर्शक संख्याका कारण आयोजक शैली थिएटर हौसिएको छ ।

 

वाल मनोविज्ञानमा आधारित नाटक ‘म जोकर बन्छु’ अभिभावकले वेवास्था गरेपछि वालवालिकामा पर्ने मनोवैज्ञानिक नकारात्मक असरलाई नाटकले विषयवस्तु बनाएको छ । आयोजक शैलीकै निर्माण रहेको यो नाटकको निर्देशन नवराज बुढाथोकीले गर्नुभएको हो ।

महोत्सवको चौँथो दिन सोमबार दि फ्रिलेन्सर्स नेपालको ‘बोधी’ (११ बजे) र नेपाल आदर्श माविको ‘मनभित्रका आवाज’ (२ बजे) मञ्चन हुने छ । यस्तै मंगलबार भ्याली भ्यू स्कुलको ‘किताब भित्र किताब बाहिर’, बुधबार कोशेली स्कुलको ‘जामुनको रुख’ र बिहीबार एसओएस बालग्राको अप्रतियोगी नाटक ‘पाठशाला’ मञ्चन हुने छ ।

महोत्सवको समापन फागुन चार गते हुने महोत्सवका संयोजक केदार श्रेष्ठले जानकारी दिनुभयो ।

यो पनि पढ्नुहोस्ः तेश्रो बालनाटक महोत्सव सुरु

‘म जोकर बन्छु’ नाटकको छोटो भिडियो हेर्न तलको भिडियो लिंक क्लिक गर्नुहोस् ।
