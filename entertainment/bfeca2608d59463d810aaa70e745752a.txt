'हेट स्टोरी' वयस्कका लागि मात्र

काठमाडौं, बैशाख ११ - नेपाली सेन्सर बोर्डले बलिउड फिल्म 'हेट स्टोरी'लाई सेन्सर गरी वयस्कका लागि मात्र देखाउन अनुमति दिएको छ । गत शुक्रवारदेखि नेपाली सिनेमा हलमा लाग्नु पर्ने हेट स्टोरी सेन्सर बोर्डले अनुमति नदिएको कारण प्रदर्शन हुन सकेको थिएन ।

 

नेपाली सेन्सरबोर्डले 'हेट स्टोरी'का केही दृष्य र संवाद अश्लिल भन्दै त्यसलाई हटाएको छ  र यो फिल्म वयस्कका लागि मात्र देखाउन अनुमति दिएको दिएको छ । सेन्सरपछि यो चलचित्र गोपिकृष्ण हलसँग आवद्ध सिनेमाहलमा आइतवारदेखि चलेको छ । क्यूएफएक्समा भने 'हेट स्टोरी' यही हप्ताको अन्तिमतिर लाग्ने छ ।
