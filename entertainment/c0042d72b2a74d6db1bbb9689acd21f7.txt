विद्यार्थीले बनाएको चित्रकला प्रदर्शनी

काठमाडौ, असोज ७ – दोस्रो एनएमबी बैङ्क अन्तर विद्यालय हेरिटेज पेन्टिङ प्रतियोगितामा सहभागी चित्रकलाको सोमबारदेखि प्रदर्शनी गरिएको छ ।
अरनिको ग्यालरी र नेपाल एकेडेमी अफ फाइन आर्टसमा १० गतेसम्म चित्रकला प्रदर्शनी गरिने आयोजकले जनाएको छ ।
एनएमबी सामाजिक पहल र सिर्जना कलेज अफ फाइन आर्टको आयोजनामा असोज ५ गते चित्रकला प्रतियोगिता गरिएको थियो । प्रतियोगितामा देशभरिका ११२ विद्यालयका १÷१ जना विद्यार्थी सहभागी थिए ।
प्रदर्शनीपछि असोज १० गते दिउँसो विजेता चित्रकलाको छनोट गर्ने कार्यक्रम छ । एनएमबी सामाजिक पहल एनएमबि बैङ्कका कर्मचारीहरुद्वारा संगठित एउटा स्वतन्त्र संस्था हो जसले विभिन्न सामाजिक सेवाका कार्यहरु गर्दै आएको छ ।
