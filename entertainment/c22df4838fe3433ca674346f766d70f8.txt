फेरि पनि आर्यन र केकी नै उत्कृष्ट

काठमाडौं, मंसिर १८– नायक आर्यन सिग्देल र नायिका केकी अधिकारी फेरि उत्कृष्ट ठहरिएका छन् । सोमबार सम्पन्न सिजी कामना फिल्म अवार्डमा उत्कृष्ट नायक नायिकाको अवार्ड हात पार्न सफल भएका आर्यन र केकीले बुधबार सम्पन्न ‘डि सिने फिल्म अवार्ड २०७१’ मा पनि अवार्ड हात पारे । दुवैले चलचित्र ‘महसुस’ बाट अवार्ड पाएका हुन् ।
नायक आर्यन सिग्देल वैशाखी टेकेरै अवार्ड थाप्न पुगेका थिए भने नायिका केकी अधिकारी अष्ट्रेलियामा भएका कारणले गर्दा अवार्ड आफैंले थाप्न पाईनन् । नायिका नम्रता श्रेष्ठ, नायक अर्पण थापाले चलचित्र ‘मौन’बाट क्रिटिक्स अवार्ड पाए ।  नायिका प्रियंका कार्कीले ‘नाई नभन्नु ल २’ बाट सह अभिनेत्रीको अवार्ड हात पार्न सफल भईन । श्याम अर्यालले चलचित्र ‘प्रोड्युसर’बाट नव अभिनेता र नायिका पुजा शर्माले ‘मधुमाश’बाट नव अभिनेत्रीको अवार्ड हात परेका हुन् ।
डि सिने अवार्डमा चलचित्र ‘मोक्ष’ उत्कृष्ट फिल्म ठहरियो भने ‘चलचित्र नाई नभन्नु ल २’ बाट विकास आचार्य उत्कृष्ट निर्देशक ठहरिए । नृत्य गायन र हाँस्य प्रस्तुती सँगैको रमाईलो कार्यक्रममा दिपकराज गिरी र दिपाश्री निरौलाको कमेडी, गौरव पहारी, रिस्ता बस्नेत, अशिष्मा नकर्मी को डान्स, ताराप्रकास लिम्बु र रजिना रिमालको गीतले अझ रौनक थपेको थियो । त्यस्तै गजित बिष्ट, संगम बिष्ट, निश्मा घिमिरे र कोरियोग्राफर गम्भिर बिष्टको नृत्यले सबैको मन जित्यो ।
छायाछवि क्रिएसनले हरेक बर्ष डि सिने अवार्ड गर्दै आएको छ । यसवर्षको अवार्डमा ‘फिल्मकर्मी रजत सम्मान’ बाट अभिनेत्री मिथिला शर्मा र डिजाईनर सुन्दर श्रेष्ठलाई सम्मान गरिएको छ । त्यस्तै छाँयाछवि पत्रकारिता पुरस्कारबाट भने पत्रकार विदुर गिरीलाई सम्मान गरिएको छ । डिजिटल प्रविधिमा बनेका फिल्महरुलाई अवार्ड दिने प्रचलनको शुरुवात छायाँछवि क्रिएसनले गरेको हो ।
डि सिने अवार्डका बिजेताहरु–
 १. उत्कृष्ट ध्वनी मिश्रण – दीप तुलाधर (प्रोड्यूसर)
२. उत्कृष्ट पाश्र्व संगीत –  एलिस कार्की (छ एकान छ)
३. उत्कृष्ट द्वन्द्व निर्देशक –  चन्द्र पन्त (लोफर)
४. उत्कृष्ट नृत्य निर्देशक – शंकर वीसी (बितेका पल)
५. उत्कृष्ट गीतकार – डाक्टर कृष्णहरी बराल (नाई नभन्नु ल २)
६. उत्कृष्ट गायिका –  दुर्गा परियार (महसुस)
७. उत्कृष्ट गायक –  प्रेम परियार (नाई नभन्नु ल २)
८. उत्कृष्ट संगीतकार –  वसन्त सापकोटा (नाई नभन्नु ल २)
९. उत्कृष्ट नव अभिनेत्री –  पूजा शर्मा (मधुमास)
१०. उत्कृष्ट नव अभिनेता –  श्याम अर्याल (प्रोड्यूसर)
११. उत्कृष्ट नव निर्देशक –  प्रविन श्रेष्ठ (मोक्ष)
१२. उत्कृष्ट खलपात्र –  राजवल्लभ कोइराला (छ एकान छ)
१३. उत्कृष्ट चरित्र अभिनय –  शैलेश आचार्य (छ एकान छ)
१४. उत्कृष्ट सह–अभिनेत्री –  प्रियंका कार्की (नाई नभन्नु ल २)
१५. उत्कृष्ट सह–अभिनेता –  विल्सन विक्रम राई (प्रोड्यूसर)
१६. उत्कृष्ट लेखन –  दीपकराज गिरी (छ एकान छ)
१७. उत्कृष्ट सम्पादन –  विपिन मल्ल (बितेका पल)
१८. उत्कृष्ट छायांकार –  पुरुषोत्तम प्रधान (छ एकान छ)
१९. उत्कृष्ट अभिनेत्री –  केकी अधिकारी (महशुस)
२०. उत्कृष्ट अभिनेता –  आर्यन सिग्देल (महशुस)
२१. उत्कृष्ट निर्देशक –  विकास आचार्य (नाई नभन्नु ल २)
२२. उत्कृष्ट फिल्म –  मोक्ष  
२३. क्रिटिक्स अभिनेत्री –  नम्रता श्रेष्ठ (मौन)
२४. क्रिटिक्स अभिनेता –  अर्पण थापा (मौन)
२५. क्रिटिक्स छायाँकार –  संजय लामा (मौन)
२६. प्रोत्साहन अवार्ड –  कस्टुम डिजाईनर नीलिमा शर्मा  
२७. पब्लिक च्वाईस अवार्ड – कोशिस क्षेत्री (मोक्ष)
२८. जुरी अवार्ड – निर्देशक सुरज भूषाल (मौन)
–अर्जुनकुमार संग्रौला/उज्यालो
तस्वीर–दीप बिमली
