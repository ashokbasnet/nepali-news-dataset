टेरियालाई अन्तिम भोटको खाँचो

काठमाडौ, असार २ – जि टीभीको रियालिटी शो डीआईडी लिट्टिल माष्टर्स सिजन थ्रीको उपाधि होडमा रहेकी टेरिया फौजा मगरलाई जिताउन आउँदो शनिबार (२१ जुन) दिउँसोसम्म भोटिङ गर्न सकिने भएको छ ।
शनिबार बेलुकी गोवाबाट प्रत्यक्ष प्रसारण हुने कार्यक्रमको 'ग्राण्ड फिनाले'मा बिजेताको छिनोफानो लाग्नेछ । उनलाई जिताउन अनलाइनबाट भोट गर्न सकिनेछ भने १८००८३३ ६० ०७ मा मिसकल पनि गर्न सकिनेछ । भोटिङ २१ जुनको दिउँसो २ बजेसम्म खुला हुने जीटीभीले जनाएको छ ।
टेरियालार्इ यहाँबाट अनलाइनबाट भोट दिन सकिनेछ   
आइतबार बेलुकी भएको अन्तिम प्रतिस्पर्धी नृत्यमा टेरियाले बर्षो रे मेगा मेगा... बोलको गीतमा नृत्य प्रस्तुत गरेकी थिइन् । 'उनको नृत्यलाई ग्राण्ड माष्टर मिथुन र माष्टर एहमदले उत्कृष्ट भएको बताएका छन् । केही नृत्यहरु यस्ता हुन्छन् जुन हेर्दा आँखा हट्न मान्दैनन्' मिथुनले भने ।
यस्तै एहमदले टेरियालाई सँधै ब्रिलियण्ट डान्सर रहेको भन्दै यो प्रस्तुती पनि उत्कृष्ट रहेको प्रतिक्रिया दिए । तर माष्टर गीताले टेरियाको प्रस्तुती फाइनल स्तरको नरहेको बताएपनि त्यसको दोष उनलाई नभएर उनी नाचेको पोखरीको पानी र उनका कोरियोग्राफरलाई जाने बताइन् । टेरिया सँधै राम्रो डान्सर रहेकोमा शंका नभएको गीताको भनाई थियो ।
टेरियाले उनका कोरियोग्राफरलाई मायाको चिनो स्वरुप बुद्धको मुर्ति दिइन् । म बुद्धलाई अति श्रद्धा गर्छु टेरियाले भनिन् मेरा स्किपर पनि मेरो लागि बुद्ध नै हुनुहुन्छ ।
कार्यक्रममा अघिल्लो हप्ता टेरिया नेपाल आउँदाको भिडियोका केही क्लिपहरुपनि देखाइएको थियो । जहाँ त्रिभुवन अन्तराष्ट्रिय विमानस्थलदेखि भैरहवा र लुम्बिनीसम्मका दृष्य थिए । टेरियाले आफ्नी आमाले सञ्चालन गर्ने क्याण्टिनको स्वादीलो मम कपाकप खाएको रोचक दृष्य पनि देखाइको थियो ।
उनलाई खुला ट्रकमा राखेर सैयौ सर्वसाधारणले नगर परिक्रमा गराएकोेबारे रमाइलो मात्र गरेनन् टेरियालाई नेपालमा चुनावका बेलाको नेता जस्तो देखिएको प्रतिक्रिया पनि दिए । मिथुनले भने टेरिया ठुलो चश्मा लगाएर शानका साथ हिंडिरहेको दृष्यले आफुलाई छोएको भन्दै केही रमाइलो पनि गरे । सबै प्रतिक्रियाबारे टेरियाले भने आफुले कहिले यस्तो नसोचेको भन्दै नेपालमा आफुप्रतिको माया देखेर आफु हिरोइन र सेलिब्रिटी भएको जस्तो लागेको बताइन् । आफुलाई जिवनमा यत्रो उपलब्धि पाउँला जस्तो कहिल्यै नलागेको उनको भनाई थियो ।
२ बर्षमा आफुले पहिलोपल्ट आफ्नो बाबाको भिडियो यहि कार्यक्रममा देख्न पाएको भन्दै टेरियाले उपाधि नजितेपनि आफुले कार्यक्रमबाट धेरे कुरा सिकेको परिपक्व जवाफ दिएकी थिइन् ।
यो पनि पढ्नुहोस्:
यूएईमा रहेका टेरियाका बुबा भन्छन् 'अर्जेण्ट विदा मिलाएर फाइनल हेर्न जाँदैछु'
टेरिया डिआइडी लिटिल मास्टर्सको फाइनलमा
रुवाइन् टेरियाले ....
भारतीय टिभीमा धुम मच्चाउँदै नेपाली फुच्ची
मलाई भोट गर्नुस्, देशको नाम चिनाउनेछु - टेरिया मगर
