११ अर्ब भन्दा बढी मूल्यको त्यो पेन्टिङ

मंसिर २२ – कला क्षेत्र आफैमा पनि हल्लै हल्लाको क्षेत्र । यो क्षेत्रमा जे हुन्छ हल्लै हल्लामा हुन्छ भनिन्छ । अमेरिकी पेन्टर ज्याक्सन पोलोकले सोचेका पनि थिएनन् होला उनको एउटा पेन्टिङको मूल्य १ सय ४० मिलियन डलर पर्ला भनेर । 

 

पोलोक आज भन्दा सय वर्ष अघि जन्मिएका थिए । विश्वकै महङ्गो मानिने ‘नम्बर ५, १९४८’ नामक पेन्टिङ उनी मरेको ५० वर्ष पछि सन् २००६ मा १ सय ४० मिलियन डलर अर्थात ११ अर्ब २० करोड नेपाली रुपैँयामा बिक्री भएको थियो । उनले यो पेन्टिङ सन् १९५० ताका बनाएका थिए । पचासको दशकमा उत्कृष्ट पेन्टिङका लागि अमेरिकाभर नाम कमाएका पोलोक अमूर्त किसिमले मानिसका संवेदनाहरु आफ्ना पेन्टिङमा उतार्थे ।

 

यो पेन्टिङ सुरुमा अमेरिकाको ‘दि न्यू योर्कर’ पत्रिकाका प्रकाशक स्यामुयल इर्भिङ न्युहाउसले किनेका थिए । उनले यो पेन्टिङलाई केही समय न्यू योर्कस्थित म्युजियम अफ मोर्डन आर्टमा प्रदर्शन गरे र चलचित्रकर्मी डेभिड जेफेनलाई बेचे । जेफेनल यस्ता दुर्लभ र महत्वपूर्ण कला सामग्री संकलनमा निकै रुची राख्थे र फाइदा हुना साथ महङ्गो मूल्यमा बेच्थे । 

 

सन् २००६ को नोभेम्बर ३ तारिखमा उनले पोलोकको ‘नम्बर ५, १९४८’ एकजना ब्यापारी डेभिड मार्टेन्जलाई १४० मिलियन डलर (११ अर्ब २० करोड नेपाली रुपैँया) मा बेचे । डेभिड मार्टेन्ज अहिले लन्डनमा बस्छन् । – एजेन्सी
