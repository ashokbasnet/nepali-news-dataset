युवायुवतीलाई ‘मोडल हन्ट’ बन्ने अवसर

काठमाडौं, वैशाख १० – यसअघि भारत, श्रीलंका, पाकिस्तान, बंगलादेशलगायतका देशमा भैसकेको चर्चित सौन्दर्य प्रतियोगिता ‘मोडल हन्ट’ नेपालमा पनि हुने भएको छ ।
नेक्ष्ट मोडलस् नेपालको आयोजनामा मोडलिङ पेसालाई थप ब्यवसायिक एवं मर्यादित बनाई फेसन तथा मोडलिङ जगतमा नयाँ आयम थप्ने उदेश्यले नेपालमै पहिलो पटक ‘मोडल हन्ट नेपाल २०१५’ आयोजना लागिएको हो ।
बिहीबार विज्ञप्ती निकालेर आयोजक नेक्ष्ट मोडलस्ले प्रतियोगिताबारे बारेमा जानकारी दिएको हो । असारमा फाइनल अडिसन हुने प्रतियोगिताका लागि आयोजनले आवेदन समेत खुल्ला गरेको छ ।नेपाली मुलका युवा युवतीको प्रतिभालाई प्रोत्साहित गर्नुका साथै समाजमा जिम्मेवार नागरिक बनाउन र अन्तर्राष्ट्रिय स्तरको मोडल बन्ने अवसर प्रदान गर्न प्रतियोगिता आयोजना गर्न लागिएको आयोजक संस्थाका अध्यक्ष रवि धमलाले बताउनुभयो ।
कार्यक्रमले युवाहरुको व्यक्तित्व विकास, आत्मविश्वास अभिवृद्धी, क्षमता उजागर लगायत नेतृत्वदायी क्षमताको विकास गर्न सहयोग पु¥याउनले धमलाले बताउनुभयो । १६ देखि २८ वर्ष ननाघेका युवा युवती प्रतियोगितामा सहभागी हुन पाउने छन् । देशका प्रमुख शहर काठमाडौं, पोखरा, विराटनगर, चितवन, धरान लगायतका ठाउँबाट वैशाखको तेस्रो हप्तादेखि पहिलो चरणको अडिसन हुने समेत आयोजकले जनाएको छ । प्रतियोगितामा १२ भन्दा  वढी विधामा पुरस्कृत गरिने आयोजकले जनाएको छ ।
प्रतियोगिताको बिजेताले नगद १ लाख, चलचित्रका लागि मुख्य अभिनेता वा अभिनेत्रीको अवसर, केही म्युजिक भिडियो, बिज्ञापन, चलचित्र अभिनय अवसरका साथै अन्तर्राष्ट्रिय प्रतियोगितामा भाग लिने अवसर समेत प्राप्त गर्ने आयोजकले जनाएको छ ।
