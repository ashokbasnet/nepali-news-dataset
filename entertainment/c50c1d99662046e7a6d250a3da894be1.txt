शुक्रवारदेखि २ फिल्म प्रदर्शनमा

काठमाण्डौं, माघ १९ - लूटपछि रिजिल भएका धेरै चलचित्रले खासै बजार तताउन सकेका छैनन् । तर पनि पालो कुरेर बसेका चलचित्र अहिले धमाधम प्रर्दशनमा छन् । शुक्रबारदेखि फरक धारका दुई चलचित्र प्रर्दशनमा आउने भएका छन् ।

 

काठमाण्डू र छविलाल कन्जुस छैन, नामका चलचित्र शुक्रबारदेखि देशैभरी प्रर्दशन हुने छन् । अमेरिका र काठमाण्डौंको जीवन शैलीलाई काठमाण्डू चलचित्रले समेटेको छ । काठमाण्डू चलचित्र यूनिटले बिहिबार साँझ प्रिमियर समारोह गर्दैछ । आकाश अधिकारीद्वारा निर्देशित चलचित्र काठमाण्डूमा रिया मार्फी, रेश मरहठ्ठा, प्राप्ती घिमिरे, गौरी मल्ललगायतका कलाकारले अभिनय गरेका छन् । त्यस्तै ज्ञानेन्द्र देउजाले निर्देशन गरेको छविलाल कन्जुस छैनमा राजेश हमाल, सुमन सिंह, निर शाह, सुमिना घिमिरेलगायतका कलाकारको मुख्य भूमिका रहेको छ ।
