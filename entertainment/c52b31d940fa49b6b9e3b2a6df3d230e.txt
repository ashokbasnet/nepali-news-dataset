​तीन दिनमा सय करोड क्लबमा दंगल

काठमाडौं, पुस ११ – आमिर खान अभिनित दंगलले तीन दिनमा १ सय ७ करोड भारतीय रुपैयाँ ग्रस कलेक्शन गरेको छ । शुक्रबार ३० करोडसहित खाता खोलेको दंगलले शनिबार ३५ करोड र आइतबार ४२ करोडको भारतीय रुपैयाँको कारोबार गरेको छ । योसहित सिनेमाले सुरुवाती तीन दिनमा १ सय ७ करोड भारु ग्रस कलेक्शन गरेको छ । तीन दिनमा सय करोड क्लबमा सामेल भएको दंगलले यदि गतिमा कमाई गर्दै गयो भने ४ सय करोड क्लबमा नाम दर्ता गराउन सक्ने अनुमान ट्रेड एनालिस्टहरुको छ ।
नितेश तिवारीको निर्देशनमा बनेको दंगलमा आमिर खान, साक्षी तंवर, फतिमा सना सेख, सान्या मल्होत्रा लगायतका कलाकारहरुको अभिनय छ । 
दुईवर्षपछि नयाँ लुकमा पर्दामा आएका आमिरलाई दर्शकले खुबै रुचाएका छन् । यो फिल्म हरियाणाका पहलवान महावीर सिंह फोगट र उनका दुई छोरी गीता र बबिताको  जीवनीमा आधारित छ । फिल्ममा आमिर महावीरको भूमिकामा छन् ।
उज्यालो र forseenetwork.com को सहकार्य
