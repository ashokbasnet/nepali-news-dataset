डिप्रेशनको समस्या भएका व्यक्तिको सहयोगमा लाग्दै दीपिका

चैत ६ – बलिउड अभिनेत्री दीपिका पादुकोणले डिप्रशनको समस्या भएका व्यक्तिको मद्दत गर्ने भएकी छन् । दीपिकाले शनिबार लिभ लव लफ फाउन्डेशन नामाक एक संस्थाको सुरुवात गर्दै छिन् । यो संस्थाले डिप्रेशनको समस्यामा रहेका व्यक्तिलाई त्यसबाट बाहिर आउन सहयोग गर्ने छ ।
गएको वर्षको मार्च २१ दिन दीपिकाले आफूमा डिप्रेशनको समस्या गरेको भन्दै त्यस विरुद्ध लड्नका लागि विशेषज्ञको सहयोग लिन सुरु गरेकी थिइन् । दीपिकाले सुरु गर्न लागेको संस्थामा डिप्रेशनको समस्यासँग जुधिरहेका व्यक्तिलाई परामर्श दिनका लागि डाक्टर तथा मनोवैज्ञानिकहरु रहने छन् ।
एक पछि अर्को गरी लगातार सफल चलचित्रमा अभिनय गरेकी दीपिकाले आफूमा डिप्रेशनको समस्या रहेको बताएपछि सबै अचम्ममा परेका थिए । डिप्रेशनको समस्यालाई पनि मानसिक रोगको शंज्ञा दिने गरेको भन्दै संस्थाले सचेतनामुलक कार्यक्रम पनि चलाउने दीपिकाले बताएकी छन् ।
डिप्रेशनको समस्या सफलताको शिखरमा रहेका व्यक्तिमा पनि हुने विशेषज्ञको भनाई छ । बलिउडमा मीना कुमार, परवीन बबी, गुरुदत्त जस्ता अभिनेता अभिनेत्री डिप्रेशनको शिकार बनेका थिए ।
– एजेन्सीको सहयोगमा
