राजेश पायल राई भन्छन् - मैंले उपद्रो गरेको छैन

भूमिराज पराजुली/उज्यालो । मलेसिया, साउन १३ - गायक राजेशपायल राईले गत आइतबार राती क्वालालम्पुरमा तेरिया मगरलाई सम्मान गर्न आयोजित कार्यक्रममा आफूले कुनै उपद्रो नगरेको बताएका छन् ।
उज्यालो अनलाइनलमा प्रकाशित टेरियालार्इ सम्मान गरेको रिसमा राजेशपायलको उपद्रो शीर्षकको समाचारप्रति आश्चर्य जनाउँदै राइले मगरको सम्मान कार्यक्रमा आफूले कुनै गल्ती नगरेको दावी गरे ।
‘उक्त सम्मान कार्यक्रममा मैंले पनि सम्मान पाएको नै हो’ मलेसियाकै मुहारमा भएको कार्यक्रम सकेपछि उज्यालो अनलाइनसँग कुरा गर्दै राईले भने ‘दोसल्ला ओडाइहाल्यो, सम्मान भै गयो नि ।’
सम्मान कार्यक्रम औपचारिक रुपमा सकिएपछि आफू खाना नखाई उठेर हिंडेको र आफू हिंडेपछि त्यहाँ के भयो भन्ने बारेमा कुनै जानकारी नभएको राईले बताए । उनले भने ‘मलाइ त्यहाँ केही खानै मन लागेन र अरु खाना खान लाग्दा म बाहिर निस्केको हुँ ।’
राजेश उठेर हिँडेपछि तनाव : आयोजक
तर गायक राजेश पायल राई खाना नखाई हिँडेपछि कार्यक्रमस्थलमा तनाव भएको बताउँछन् आयोजक आदिवासी जनजाति महासंघ राष्ट्रिय समन्वय समिति मलेसिया अध्यक्ष सुन्दर आले मगर ।
मगरले विज्ञप्ति निकाली राजेशपायल राई बाहिर निस्केपछि कार्यक्रमस्थलमा आएका २ जना स्थानीयबासिन्दा (मलेसियन नागरिक जसले राजेशपायल राईको मलेसियामा भएको कार्यक्रमको समन्वय गरेका थिए) ले आएर आफूहरुलाई धम्क्याएको बताएका छन् ।
‘राजेश को हो चिन्छस् ? मैले राजेशका लागि कति डलर तिरेको छु थाहा छ’ धम्क्याउनेको भनाई उल्लेख गर्दै आले मगरले विज्ञप्तिमा लेखेका छन् ‘टेरिया को हो र? भन्दै कलाकार सबैलाई उठेर हिंड्न बाध्य बनाए ।’ आफूहरुले गरेको कार्यक्रममा केही कमीकमजोरी भएको स्वीकार्दै आलेले भनेका छन् ‘कलाकारलाई खान खाने समय दिन आग्रह गर्दा पनि मूल आयोजकमध्येका स्थानीय व्यक्तिबाट कनै कुराको सुनुवाई भएन र कालकारहरु खाँदा खाँदैको खाना छाडेर हिँड्नुपर्‍यो ।’
आलेले उज्यालो अनलाइनमा यसअघि प्रकाशित भएको समाचारमा उल्लेख भएको जस्तो खाना फालिदिएको र स्थानीय आयोजकले पासपोर्ट नियन्त्रणमा लिएको भन्ने घटना भने नभएको स्पष्ट पारेका छन् ।
यसअघि प्रकाशित भएको समाचार पढ्नुहोस : टेरियालार्इ सम्मान गरेको रिसमा राजेशपायलको उपद्रो
उज्यालो अनलाइनलका भैरहवा संवाददाता भवानीप्रसाद पाण्डेलाई मलेसियाबाट फोन गरी रुद्रपुरका टीका श्रीषले भने आफू घटनाको बेला त्यही रहेको र तमिलमूलका मलेसियनहरुले खाना फालिदिएको र कलाकारको पासपोर्ट खोसेको बताएका थिए ।
घटनाबारे आदिबासी जनजाति महासंघ राष्ट्रिय समन्वय समिति मलेसियाले निकालेको विज्ञप्ति :
