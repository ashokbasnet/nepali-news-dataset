नायिका निशा अधिकारीले सगरमाथा चढिन्

काठमाडौं, जेठ ७ –निशा अधिकारीले सर्वोच्च शिखर सगरमाथा आरोहण गर्ने पहिलो नायिका भएकी छन् ।
उनी सहितको टोलीले मंगलबार विहान ८ बजे सगरमाथाको आरोहण गरेको हो ।
११ जना विदेशी र २७ जना नेपालीको टोलीले विहान सफल आरोहण गरेको संस्कृति पर्यटन तथा नागरिक उड्ययन मन्त्रालय अन्तर्गतको पर्यटन उद्योग विभागले जनाएको छ ।
यसअघि अधिकारीसँगै सगरमाथा आरोहण गर्न गएका नायक अर्जुन कार्कीले सोमबार मात्रै सगरमाथाको सफल आरोहण गरेका थिए ।
गएको चैत २७ गते अधिकारी सहितको टोली हिमाल आरोहण गर्न गएको थियो । अनुमति नलिइ सगरमाथा आरोहण गर्न गएको भन्दै उनको आलोचना पनि भएको थियो ।
