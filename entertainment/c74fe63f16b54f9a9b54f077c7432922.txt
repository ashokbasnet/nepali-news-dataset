टलकजंग भर्सेस टुल्के उपत्यका बाहिर कात्तिक २१ गतेदेखि लाग्ने

काठमाण्डौं, कात्तिक १२ ‍– निश्चल बस्नेतद्वरा निर्देशित बहुप्रतिक्षित नेपाली चलचित्र टलकजंग भर्सेस टुल्के उपत्यका बाहिर कात्तिक २१ गतेदेखि मात्र प्रदर्शनमा आउने भएको छ ।
नेपाली चलचित्र लज्जा, स्टुपिड मनले राम्रो व्यापार गरिरहेको  र पर्याप्त हलको अभावमा उपत्यका बाहिरको प्रदर्शन एक हप्ता पर सारिएको कार्यकारी निर्माता रबिन्द्रसिंह बाँनियाले उज्यालो अनलाईनलाई जानकारी दिनुभयो । नेपाली चलचित्र व्यवसायिक रुपमा सफल हुँदा आफुलाई खुशी लाग्ने बताउँदै लज्जा र स्टुपिड मनको थप सफलताका कामना गर्दै टुल्केको प्रदर्शन पछि सारिएको बानियाँले बताउनु भयो ।
कात्तिक १४ गते शुक्रबार देशैभरि एकसाथ प्रदर्शन गर्ने तयारी गर्दै तीव्र प्रचार प्रसारमा जुटेको टुल्के काठमाण्डौं उपत्यकामा भने आउदो शुक्रबारदेखि नै प्रदर्शन गरिने छ । टुल्केमा खगेन्द्र लामिछाने, दयाहाङ राई, ऋचा शर्मा लगायतको अभिनय रहेको छ ।
