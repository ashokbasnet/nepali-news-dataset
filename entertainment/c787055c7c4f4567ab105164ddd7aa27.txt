कपिल शर्माको हजुरआमा बन्न नचाहेका अली हिट

वैशाख १३ – बलिउड अभिनेता अमिताभ बच्चनदेखि शाहरुख खानसम्म सबैलाई टेलिभिजन कार्यक्रम कमेडी नाइट विद कपिलमा जाँदा मिलेको हजुरआमा (दादी) को चुम्बन (पप्पी) सदैव याद रहन्छ । कपिलको पियक्कड तथा चलाख हजुर आमाको भूमिकामा अभिनय गर्ने कलाकार अली असगरलाई मानिस उनको नामले कम कपिलकी हजुरआमाको रुपमा बढी चिन्ने गरेका छन् । हजुरआमाको भूमिकाबाट अली निकै चर्चित भएका छन् ।
तर अली हजुरआमाको भूमिकामा अभिनय गर्न चाहँदैनथे । हजुरआमाको भूमिका अस्वीकार गर्नुको मुख्य कारण थिए अलीका छोरा । अलीका छोरालाई आफ्नो बुवा महिलाको भूमिकामा देखिएको मनर्दैनथ्यो । छोराले आफूसँग ‘बुवा हजुरलाई अरु केही गर्न आउँदैन हो ?’ भनेर सोधेको अलीले बताए । उनले भने ‘मैले निर्णय नै गरेको थिएँ कि महिलाको भूमिकामा अभिनय गर्दिन । किनकी मैलै कपिलसँगै कमेडी सर्कस के तानसेनमा एक सिजन महिला बनेर काम गरेको थिएँ । म बोर भइसकेको थिएँ ।’ तर त्यसको सात आठ महिनापछि कमेडी नाइट विद कपिलबाट महिलाकै भूमिकामा अभिनय गर्न अफर भयो उनलाई । आफूले अस्वीकार गरेको तर कपिलले एक दुई श्रृँखलामा भएपनि काम गर्न अनुरोध गरेपछि टार्न नसकेको उनले बताए । तर दर्शकलाई हजुरआमाको भूमिका मन प¥यो । अलीले आफू जनमजातै कलाकार भएको तर चाहना भने सेफ बन्ने रहेको बताए । उनले यसका लागि अध्ययन पनि गरे ।
- स्रोत : बिबिसी हिन्दी
