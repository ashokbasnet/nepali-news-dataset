सञ्जय दत्तलाई आत्मसमर्पणका लागि थप समय दिन अदालतद्वारा अस्वीकार

बैशाख ३१ - बलिउड अभिनेता सञ्जय दत्तलाई आत्मसमर्पणका लागि केही समय माग्दै दायर निवेदन भारतीय सर्वोच्च अदालतले खारेज गरिदिएको छ ।
सञ्जय दत्तले अभिनय गरिरहेका २ वटा चलचित्रको काम पुरा नभएका कारण उनलाई केही दिनको समय दिन निर्माताहरुले अदालतमा निवेदन दिएका थिए ।
सन् १९९३ मा भएको मुम्बई आक्रमणमा प्रयोग भएका हतियार राखेकोमा दोषी ठहर भइसकेका दत्तलाई अदालतले अप्रिल १८ तारिख भित्रमा आत्मसमर्पण गर्न समय दिइएकोमा पछि फेरी एक महिनाको समय थप गरेको थियो ।
तर अदालतले फेरी समय थप्न अस्वीकार गरेपछि सञ्जय दत्तले अब मे १६ तारिख भित्रमा आत्मसमणर्पण गर्नु पर्ने छ ।
अवैध हतियार राखेको आरोप प्रमाणीत भएपछि गएको मार्च २१ तारिखमा भारतीय सर्वोच्च अदालतले दत्तलाई पाँच वर्षको जेल सजाँय सुनाएको थियो ।
यसअघि डेढ वर्षको जेल सजायँ पूरा गरिसकेका ५३ वर्षिय दत्तले अब साढे तीन वर्षको जेल सजाँय पूरा गर्न बाँकी छ ।
चलचित्रको काम सकियो
अदालतको यो आदेश अघि नै सञ्जय दत्तले आफूले काम गरिरहेका केही चलचित्रको अधुरा काम सवै पुरा गरिसकेका छन् ।
तर उनीद्वारा अभिनित पुलिसगिरी रिलिज हुने बेलामा सञ्जय जेल जाने भएका कारण त्यो चलचित्रको प्रचारप्रसारमा उनकी पत्नी मान्यता संलग्न हुने छिन् ।
यस्तै उनले जञ्जिर र पिकेको सुटिङको काम पनि सकेका छन् ।
- भारतीय सञ्चार माध्यमको सहयोगमा
