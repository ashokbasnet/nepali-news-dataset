अलग अभियानमा रमेशको ‘बाध्यता’ सार्वजनिक

काठमाण्डौं, असार १३ – नवगायक रमेश बानियाँको पहिलो सोलो एल्बम ‘बाध्यता’ सार्वजनिक भएको छ । हरेक महिना आयोजना गरिदैं आएको श्रृंखला ‘अलग अभियान’ मार्फत उनको एल्बम विमोचन गरिएको हो ।
संगीतकार महेश खड्का, साहित्यकार महेश पौडेल, कवि बम बानिया लगायतले संयुक्त रुपमा एल्बमको विमोचन गरे । पाँचवटा गीत समावेश गरिएको एल्बममा गायक बानिया सँगै नायिका संचिता लुईंटेल, सुरविना कार्की, स्मारिका थापा, सिम्रन लिम्बु, सन्तोष राई, विनिता राई, एलिसा सिंह लगायतसँग अभिनय गरेका छन् । 
रमेश, मिरादेवी राई र दिपक बानियाँको शब्द रहेको एल्वममा गायक रेवत राई, निम सङ्गीत, मनिपल राई, मनोज साङसोन र शिव थापा मगरले एक–एकवटा गीतमा संगीत भरेका छन् ।
