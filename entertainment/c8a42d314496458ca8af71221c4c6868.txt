युएइमा घन्कियो ट्याक्सी गुड्यो सरर

उमाकान्त पाण्डे/उज्यालो । युएइ, चैत १४ – संयुक्त अरब इमिरेट्सको (युएइ) को दुबइमा यहाँ रहेका नेपालीले चैते दसैँ मनाएका छन. । बाग्लुङ सेवा समाज युएइको आयोजनामा भएको चैते दसैँ धमाका २०७१ विशेष सांस्कृतिक कार्यक्रमका साथ यहाँ रहेका नेपालीले शुक्रबार चैते दसैँ पर्व मनाएका हुन् ।  कार्यक्रममा गायक तिलक बम मल्ल, निलिमा पुन मगर सहित युएइमा कार्यरत कलाकारले आ आफ्नो प्रस्तुति देखाएका थिए । गायक मल्लले कार्यक्रममा ट्याक्सी गुड्यो सरर पोखराको बजारमा, लौ न म त छक्क परे तिम्रो नजरमा, मुटु छुने लुम्लेको हावाले, मनै छुने लजालु मायाले लगायतका गीत गाउनु भएको थियो । रत्तिम अभियानकी निलिमा पुन मगरले पैयुँ फुल्दा यो लेक लेक बेसीमा भोगी फुल्दै छ , नेपाली माटोले भन्छ तिमिलाई, विदेश बसी विर्सियौकी गाउँघरलाई जस्ता गीत गाउँदा दर्शक भावुक बनेका थिए । कार्यक्रममा युएइमा अध्ययनरत नवलपरासीकी १० वर्षकी बालिका प्रतिक्षा शर्माले नृत्य प्रस्तुत गरेकी थिइन् । कार्यक्रममा सम्पूर्ण अतिथिलाई ढाकाको टोपी र खादा ओढाएर सम्मान गरिएको थियो ।
