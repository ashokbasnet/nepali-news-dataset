दर्शकले दिक्क मानेपछि मात्र भद्रगोल बन्द हुने

काठमाडौं, फागुन २९ - यतिबेला निकै चर्चामा रहेको हाँस्य टेलिश्रृंखला भद्रगोलका दुई कलाकार अर्जुन घिमिरे पाँडे र कुमार कट्टेल जिग्रीले दर्शकले दिक्क मानेपछि मात्र भद्रगोल बन्द गर्ने बताएका छन् ।
रेडियो अडियोको नियमित साप्ताहिक कार्यक्रम चम्पा चमेलीमा कुरा गर्दै कलाकारद्वय पाँडे र जिग्रीले भने ‘भद्रगोलको गाडी कहिलेसम्म गुड्छ भन्ने निर्णय गर्ने जिम्मा दर्शकको हातमा छ । हामी दर्शकको साथ पाउँदासम्म गाडी कुदाईरहन्छौं । दर्शकले भद्रगोल हेरेर हाँस्न पाउनु पर्‍यो दिक्क मान्न थालेपछि त सक्किगोनि । दर्शकले दिक्क मानेपछि भद्रगोल बन्द हुन्छ तपाईं पनि ढुक्क हुनुस् ।’
पछिल्लो समय भद्रगोल टेलिश्रृंखला अभिनय गर्ने प्राय हरेक कलाकारले बोल्ने थेगोहरु चर्चित छन् । सक्किगो नि, ए आम्मा हो, मेरी आम्मै नि, ए हो ठिकै छ, जस्ट स्लो मोसनमा, बोरो जस्ता यतिबेला नेपाली समाजका चल्तिका शब्द भएका छन् । ‘अभाव र तनावको दैनिकीलाई नेपाल टेलिभिजनमा शुक्रबार राती ८ बजेपछि प्रसारण हुने भद्रगालले केहि औषधिका काम गरेको छ कलाकार जिग्री भन्छन् ‘निक्कै मेहेनेत र संर्घष पछि भद्रगोलले मात्रै पहिचान बनाएको छैन हाम्रो चिनारी र जिम्मेवारी पनि बढेको छ ।’
अर्का कलाकार पाँडे भन्छन् भद्रगोल जस्तै अब यो समाजलाई अरु पनि नयाँ र सिर्जनशिल हाँस्यव्यंग्य कार्यक्रमको खाँचो छ । नयाँ कार्यक्रमले नयाँ कलाकार जन्माउनु नै छ । 
– एरेडियो अडियो डटकम र उज्यालो अनलाईन डटकमको सहकार्यमा । अर्जुन घिमिरे पाँडे र कुमार कट्टेल जिग्रीसँगको थप कुराकानी सुन्न र हेर्न यहाँ क्लिक गर्नुहोस् ।
