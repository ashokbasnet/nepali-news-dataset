मण्डलामा 'उम्बुगल्याण्डको मुठभेड'

काठमाडौ, जेठ २७ – अनामनगरको मण्डला थिएटरमा उम्बुगल्याण्डको मुठभेड नाटकको प्रदर्शन गरिएको छ ।
भारतीय प्रसिद्ध नाटककार बिजय तेन्दुल्करले लेखेका यो नाटकमा राजनीतिक खिचातानी र सत्तामोहलाइ देखाइएको छ । एक्टर्स फ्रम एक्टर्स स्टुडियो र मण्डला थिएटरको संयुक्त प्रस्तुती रहेको उम्बुगल्याण्डको मुठभेड मंगलबारसम्म २५ पटक मञ्चन भइसकेको थियटरले जनाएको छ ।
आशान्त शर्माले निर्देशन गरेको नाटकमा युवा पुस्ताका रंगकर्मीको बाहुल्यता रहेको छ । मनिष निरौला, सिर्जना सुव्वा, प्रमोद अग्रहरी, अनुज पाण्डे, सुरज मल्ल ठकुरी, सुरेश सापकोटा, सम्भव श्रेष्ठ, कमल देवकोटा, सुरज यादव, शर्मिला शाह, सारद अधिकारी र लक्ष्मी बर्देवाले अभिनय गरेको उम्बुगल्याण्डको मुठभेड जेठ ३१ गतेसम्म चल्नेछ ।
