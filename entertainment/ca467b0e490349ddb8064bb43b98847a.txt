असुरक्षित प्रितीलाई सलमानको सहारा

भदाै २७ -  आफ्नै ब्वाई फ्रेण्डसंग असुरक्षित रहेको बताएकी बलिउड हिरोइन प्रिती जिन्टाले सलमानको साथ पाएको खबर यतिबेला भारतीय सञ्चार माध्यममा गरमागरम मसला बनेको छ ।
ब्वाईफ्रेण्ड उद्योगपति नेस वाडियाको व्यवहार आक्रामक भएको भन्दै केहि समय अगाडि प्रितीले प्रहरीमा उजुरी दिएकी थिइन । प्रिती अहिले अमेरिकामा छिन् । भारतीय सञ्चार माध्यमको तारोबाट बच्न प्रिती अमेरिका हानिएकी अनुमान समेत गरिएको छ ।
प्रिती मात्र होइन यतिबेला बलिउड स्टार सलमान खान पनि अमेरिकामा छन् । भारतीय सञ्चार माध्यमका अनुसार खान र प्रिती एकै साथ धेरै पटक भेटिएका छन् ।
डिनर र सपिङ सेन्टरमा उनीहरुलाई एकै साथ भेटिएको सञ्चार माध्यमले जनाएका छन् । प्रिती जिन्टा र सलमान खान पहिले देखि नै मिल्ने साथी हुन् । प्रितीको होम प्रोडकसन फिल्म  इश्क इन पेरिस मा सलमान खान अतिथी कलाकार छन् ।
