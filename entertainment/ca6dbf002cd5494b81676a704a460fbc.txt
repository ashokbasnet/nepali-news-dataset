थारु नाचमा यसरी कम्मर मर्काए सुन्दरीले (फोटो फिचर)

चितवन, चैत १५ मिस नेपाल प्रतियोगितालाई बोलिचालीको भाषामा सुन्दरी प्रतियोगिता पनि भनिन्छ । तर आयोजक हिडन ट्रेजरले भने यसलाई बाहिरी सुन्दरताको मात्र नभएर भित्री प्रतिभा सहितको समग्र सौन्दर्य प्रतियोगिताको रुपमा व्याख्या गर्दै आएको छ । जे होस् मिस नेपाललाई धेरैले नेपाल सुन्दरी भनेर भन्ने गरेका छन् ।
यिनै मिस नेपालका प्रतियोगी अहिले चितवनको सौराहामा छन् । राष्ट्रिय प्रकृति संरक्षण कोषको आयोजनामा संरक्षण शिक्षाको लागि उनीहरु यहाँ आएका छन् । सौराहामा जैविक विविधताको अध्ययन तथा अवलोकन गर्न व्यस्त मिस नेपाल प्रतिष्पर्धीहरुले थारु नाचको समेत आनन्द लिन पाए ।
थारु समुदायले आफ्नो संस्कृति र परम्परा झल्काउने नृत्य र कला प्रस्तुत गरिरहँदा उनीहरु जर्याकजुरुक आफ्नो ठाउँबाट उठे र कम्मर मर्काउन थाले । उनीहरुको प्रस्तुतिले नाचको आकर्षणमा रौनक थपियो । जैविक विविधता संरक्षण केन्द्रमा अध्ययनको लागि आएका विदेशी विद्यार्थीहरुले पनि साथ दिए ।
