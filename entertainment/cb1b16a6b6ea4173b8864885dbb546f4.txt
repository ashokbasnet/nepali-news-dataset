नेपाल फेसन आइकनका सहभागी प्रशिक्षणमा व्यस्त

काठमाडौं, फागुन २३  – रन वे नेपालको आयोजनामा हुन लागेको नेपाल फेसन आइकन २०१६ का सहभागीहरु अहिले प्रशिक्षणमा व्यस्त छन् ।
काठमाडौंमा भएका विभिन्न अडिसनबाट छानिएका ४० प्रतियोगी अन्तिम स्पर्धाका लागि अहिले प्रशिक्षणमा जुटेको रन वे नेपालकी प्रमुख कार्यकारी अधिकृत चाँदनी लामिछानेले जानकारी दिएकी छन् । रन वे नेपालले यस अगाडी रन वे मोडलको सफल आयोजना गरिसकेको छ । महिला तथा पुरुषको सौन्दर्य, प्रतिभा निखार्दै नेपाली मोडलिङ र फेसन जगतमा नया“ आयाम थप्नुका साथै नेपाली प्लेटफर्ममा आवश्यक मोडल उत्पादन गर्ने उद्देश्यले नेपाल फेसन आइकन २०१६ आयोजना गरिएको लामिछानेको भनाई छ । 
लामिछानेका अनुसार प्रतियोगिताका लागि छानिएका २० महिला र २० पुरुष अहिले पहिलो चरणको प्रशिक्षण सुरु भएको छ । जसमा प्रतियोगीले ब्यक्तित्व विकास, रन वे नलेज  सेल्फ ड्रेस अप, फोटो सुट, सेलिब्रेटी गेष्ट क्लास (अभिनेता, अभिनेत्री तथा मोडल र मिडिया पर्सनबाट),पब्लिक स्पिकिङ, अन्र्तवार्ता सेसनलगायतका बिषयमा ज्ञान हासिल गर्न सक्नेछन् ।
प्रतियोगितामा शीर्षसहित एक दर्जन विधामा विजेता घोषणा गरिनेछ । शीर्ष विजेताले चलचित्र, म्युजिक भिडियोमा अभिनयलगायत स्वदेशमा आयोजना हुने बिभिन्न फेसन तथा मोडलिङ कार्यक्रममा सहभागी हुने अवसर पाने रन वे नेपालले जनाएको छ ।
