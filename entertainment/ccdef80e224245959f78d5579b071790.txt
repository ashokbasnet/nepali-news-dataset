अलिसा श्रेष्ठ बनिन् एसएसली प्रिन्सेस

काठमाडौं, असार ३ - चौथो एसएलसी प्रिन्सेस–२०१४ ताज स्वयम्भूकी १५ वर्षकी अलिसा श्रेष्ठले जितेकी छिन् ।
विभिन्न चरण हुँदै उत्कृष्ट १० मा छानिएपछि लिखिततर्फ सबै भन्दा राम्रो जवाफ दिएर उनले एसएलसी प्रिन्सेसको ताज जितेकी हुन् ।
अलिसाले ताजसँगै टिभिएस स्कुटर, ए लेभल अध्ययनको पूर्ण छात्रावृतिसहित विभिन्न उपहार हात पारिन् ।
२०७० सालमा एलएससी परीक्षा दिएर बसेका विद्यार्थीहरुबीच सिजन मिडियाले यो प्रतियोगिता आयोजना गरेको थियो । सोमबार काठमाडौंमा सम्पन्न प्रतियोगितामा फस्ट रनरअपको उपाधि अनुष्का थापाले प्राप्त गरिन् ।
निलुफा थापाले सेकेन्ड रनर अप, अस्मिता गौतमले थर्ड रनर अप र अस्पु थापाले फोर्थ रनर अपको उपाधि जिते । अस्पुले एसएमएस भोटर्स अवार्ड पनि जितिन् । अनुष्का, निलुफा, अस्मिता र अस्पुले १२ कक्षासम्म अध्ययनको लागि राजधानीका विभिन्न कलेजबाट पूर्ण छात्राबृति र विभिन्न उपहार हात पारे । प्रतियोगितामा डिसिप्लेन अवार्ड कृपा गुरुङले, एजुकेशन अवार्ड किरण खत्रीले, फोटो जेनिक अवार्ड श्लेशा लामिछानेले र मिस पङचुअल अवार्ड जिन्टिना श्रेष्ठले प्राप्त गरे । बेस्ट स्किनको उपाधि प्रतिज्ञा शर्माले, बेष्ट फ्रेण्डसिपको उपाधि बेनाजियन राईले, बेष्ट हेयरको उपाधि अनुसा कायस्थाले, बेष्ट स्माईलको उपाधि कामना भट्टराईले प्राप्त गरे ।
मिस ट्यालेन्टको उपाधि रोजा केसीले मिस पर्सनालिटीको उपाधि शुलेक्षा महर्जनले, लन्डन फेशन हाउस बेस्ट ड्रेसको उपाधि डिम्पल शर्माले पाए । डिम्पलले ब्युटिफुल आईजको उपाधि पनि जितिन् । यस्तै आरजु गुरुङले‘मिस इन्नोसेन्ट, सिवानी भण्डारीले मल्टिमिडिया अवार्ड, रमिला श्रेष्ठले बेस्ट वाक अवार्ड र आस्था बिस्टले भिवर्स च्वाईस अवार्ड पाए । सोही प्रतियोगितामा  यस पटक एसएलसीमा ९० प्रतिशत ल्याएकी दिव्या नेपालले डिस्टिङसन अवार्ड पाईन् ।   एलएससी परीक्षा दिएर बसेका छात्राहरुको व्यक्तित्व विकाश, प्रतिभा प्रस्तुति, उनीहरुलाई ब्रिजकोर्ष सेवासहित विभिन्न उदेश्यले यो प्रतियोगिता गर्दै आएको आयोजक संस्था सिजन मिडियाका अध्यक्ष प्रदीप वन्तले जानकारी दिनुभयो ।
कार्यक्रमका तस्बिरहरु । तस्बिर सौजन्य : सिजन मिडिया
