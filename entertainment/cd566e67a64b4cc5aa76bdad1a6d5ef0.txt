आमिर खानकी छोरी भेटिइन् !

वैशाख ६ – बलिउड अभिनेता आमिर खानले आफ्नी छोरी फेला परेका छन् । लामो समयदेखि छोरीको खोजि गरिरहेका आमिरले अन्तत छोरी फेला परेका हुन् । तर यो वास्तविक जीवनको कुरा भने होइन ।
आमिरको आउँदा चलचित्र दंगलकामा उनको छोरीको रुपमा अभिनय गर्ने कलाकारको खोजि भएको थियो । दंगलमा आमिरको छोरीको भूमिका निमाउने कलाकारको तय भएको छ । दंगलमा आमिरको छोरीको रुपमा अक्षरा हसन र तापसी पन्नुको नाम चर्चामा रहेको भएपनि चलचित्रको निर्माण युनिटले हिरयाणाकी एक स्थानीय किशोरी खेलाडीलाई आमिरको अन स्क्रिन छोरीका रुपमा निश्चित गरेको छ । ती किशोरीलाई चलचित्र निर्माण युनिटले वृहत अडिसनपछि छनोट गरेको हो ।
दंगल हरियाणका रेशलिङ कोच महावीर फोगटको जीवनमा आधारित भएर बन्न लागेको हो । चलचित्रमा आमिरको महावीरको भूमिका निभाउने छन्, जसले कमनवेल्थ गेममा गोल्ड मेडल जित्न सफल तीन जनालाई प्रशिक्षण गर्छन जसमा उनका छोरीहरु गीत र बबिता कुमारी पनि सामेल छन् । अडिसनबाट छनोट भएकी किशोरीले चलचित्रमा गीता वा बबिताको भूमिका निभाउने छिन् ।
– एजेन्सीको सहयोगमा
