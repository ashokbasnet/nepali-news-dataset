‘नेपालमा टेलिभिजन: विकास र बहस’ विमोचित

काठमाडौं, फागुन १७ – नेपाल टेलिभिजनका वरिष्ठ निर्माता टंक उप्रेतीले लेखेको ‘नेपालमा टेलिभिजन: विकास र बहस’ नामको पुस्तक आज विमोचन भएको छ । भृकुटी एकेडेमिक पब्लिकेशनले प्रकाशन गरेको पुस्तकको प्राध्यापक पी खरेलले विमोचन गर्नुभयो ।

पुस्तकमा नेपालका सबै टेलिभिजनले स्थापनादेखि अहिलेसम्म भोग्नु परेको अवस्था तथा व्यवसायिक र प्राविधिक पक्षको विश्लेषणात्मक अध्ययन गरिएको लेखक उप्रेतीले जानकारी दिनुभयो ।

विमोचन गर्दै प्राध्यापक खरेलले पुस्तकमा टेलिभिजन इतिहासको सम्पूर्ण जानकारी पाइने बताउनुभयो ।

९ ओटा अध्यायमा बाँडिएको पुस्तकमा नेपालमा टेलिभिजनको आवश्यकता र औचित्यमाथिको वहस, टेलिभिजन स्थापनाको अनुभव, सामुदायिक टेलिभिजन, टेलिभिजन विज्ञापन र टेलिभिजन प्रसारणको भविष्य लगायतका विषय समेटिएको छ ।

पुस्तकको मूल्य १९५ रुपैयाँ राखिएको छ ।
