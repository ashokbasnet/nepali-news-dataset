राजेशपायलले तताए दशमी

भीमकुमार बाँस्कोटा/उज्यालो । पाँचथर, फागुन १० – जाडो मौसममा चिसिएको पाँचथरको बलने क्षेत्र गायक राजेशपायल राईले शुक्रबार साँझ एकाएक तताए ।
साँझ झमक्क पर्दा स्टेजमा राई उक्लिमा मात्र के पाएका थिए दर्शकको तालीको पर्रा र हुटिङले कार्यक्रमको रौनक नै अर्कै बनाइदियो ।
चिसो मौसमको वास्ता नगरी राईका फ्यानहरु गीतमा झुम्न थाले । लिम्बू जातिको बाहुल्यता रहेको कार्यक्रममा सुरुमै राईले आसेवारो एल्बमको लिम्बू गीत गाँउदा तन्नेरीहरु कम्मर मर्काइ मर्काइ नाचे । राईको गीतमा दर्शकहरु झुम्मिँदा प्रहरीलाई माहोल शान्त पार्न निकै कठिन भइरहेको थियो ।
युवा युवतीको मन जित्न खप्पिस राईले ‘राई इज किङ’ लेखिएको भेष्ट दर्शकतर्फ फाल्दै माहौललाई थप तताए । राईले गाउँदै फूलका गुच्छाहरु र आफ्ना गीतका दर्जनौं क्यासेटहरु मासमा हुत्याएउँदा क्यासेट तानातान गर्नेको उत्तिकै होड चलेको थियो ।
करिब २ घण्टाको निरन्टर आफ्नो प्रस्तुतीमा उनले भेटैमा भयो सोल्टिनी ज्यू, हिजो छुटेदेखि आजसम्म, सागर सरी चोखो माया, मोहानी लाग्ला है, दर्शन नमस्तेलगायतका १९ ओटा गीत गाए ।
अरुणिमा युवा क्लब आरुबोटे पाँचथरले गरेको कार्यक्रममा स्थानीय कलाकरहरुले आफ्नो कला प्रस्तुत गरेका थिए । आयोजकका अनुसार प्रजातन्त्र दिवसको अवसरमा छ दिनसम्म सञ्चालन हुँदै आएको प्रजातन्त्र मेलामा गएका वर्षहरुमा भन्दा यस वर्ष घुईंचो लागेको हो ।
