रातो भाले क्वाँय क्वाँय, सुत्केरीलाई ख्वाँय...का गायक, बाबु बोगटीका कारण किन रोए ?

दीपा तिमल्सिना/उज्यालाे ।
झिसमिसे उज्यालो । हामी बिहानको समाचार बनाउन मै तल्लिन थियौँ । 
‘नमस्कार !’ 
शब्द सुन्ने बितिकै हामी ढोकातिर हेर्न थाल्यौँ । 
‘हिजो मलाई फोन गर्नु भ को थियो, इन्टरभियूका लागि कोल्ले हो ?’ 
मैले अनुमान लाएँ र तत्काल जवाफ दिएँ मैले हो सर । बसौँ । म एक छिन् त झुक्किए, बस्नु त भने ! मैले बोलाएको पाहुना उहाँ होइन की ! निकै दोधार भो । एक छिन् अलमलमा परेँ ! त्यस पछि हिम्मत गरेर सोधेँ हजुर लोक गायक नविनकिशोर राई होइन ? 
हो । सहज जवाफ आयो । 
हिनताबोध र सरमकाबीच म ढुक्क भएँ । 
नविन किशोर राई– पुराना चलेका लोक गायक । मैले पहिले उहाँलाई सञ्चार माध्यममा देख्दा उहाँ अर्कै हुनुहुन्थ्यो । हट्टाकट्टा अनि फुर्तिलो । मैले उहाँलाई पाहुना बोलाउने निश्चित गरेपछि उहाँ कस्तो हुनुहुन्छ भनेर इन्टरनेटमा नखोजेको पनि होइन । खोजीमा पनि उहाँलाई त्यस्तै पाए जस्तो मैले पहिला देखेको थिएँ । नचिन्दा लज्जाबोध भए पनि पश्चयाताप भने भएन । किनकी म झुक्किनुको कारण हट्टाकट्टा गायक पातलो भेटेँ । मैले उ बेला रसिला र हँसिला गीत गाउने गायकको आगमन निकै दमदार हुन्छ भन्ने सोचेको । खैर छोडौ यी कुरा । जे जस्तो भए पनि चिनजान भो।  उ बेला रेडियो नेपालमा ‘रातो भाले क्वाँय क्वाँय सुत्केरीलाई ख्वाँय, सुत्केरीको निउँ पारी टाउको मैले खाए’ गीत सुन्दा निकै रमाइलो लाग्थ्यो  । अझ गाउँघरमा त “सुत्केरीको निउँ पारी टाउको मैले खाएँ” उखान नै बनिसकेको छ । 
गाउँ घरका ‘झर्रा’ र ‘टर्रा’ भाकालाई पनि निकै ‘मीठो धुन’मा उनेर अरुलाई मनोरञ्जन गराउने गायक अहिले ७३ वर्ष हुनुभयो । धनकुटामा जन्मिएका राईले काठमाडौंलाई नै थातथलो बनाउनु भएको छ । ‘उ बेला पढ्नका लागि आ को, यहिँ कला र गलाका कारण जागिर पाएँ, त्यसपछि त काठमाडौँमा नै पो जरो गाडियो नी हौँ...’ हाँस्दै उहाँले भन्नुभयो । 
‘राष्ट्रिय नाच घरमा १ सय २५ रुपैयाँको जागिर खाँदा पैसाको महत्व आहो ! कति धेरै पो थियो त । अहिले चीज महंगो भो । उहिले त यी सब (औलाले देखाउँदै) झाडी, जंगल पो थियो त । काँ पाउनु यस्ता घर । कसरी पो उम्र्राे हौँ, उम्रेको उम्रै, उम्रेको उम्रै । छक्क पो पर्छु त ।’
‘त्यतिबेला जम्मा डेरा भाडा २० रुपैयाँ । नानी त जन्मेकै हुनुहुन्थेन । कति पो वर्ष हुनु भयो हौँ ।’ वर्ष सोधे पछि अलि अफ्ठेरो मान्दै जवाफ दिएँ, मैले । 
‘लू काँ जन्मिनु त हौ ।’ तत्काल राईको प्रतिक्रिया आयो । 
धनकुटाका राई समूदायबाटै रेडियो नेपालमा गीत गाउने पहिलो गायक राई । ‘आ ..हो, सम्मान त कति हो कति । राई समूदायकै इज्जत बढ्यो गीत गाएपछि ।’ 
खुब मर्मत भेटियो । बुबाको हातबाट । तर पनि खै छोड्न सकिन । 
‘औँंठी थियो’ 
सुनको ?
‘सुनको । बेचे ८० रुपैयाँमा । आधा तोलाको । बेचेर गिटार किनँे । खुब मर्मत भेटँे ।’ ‘मैले कसैलाई पनि गुरु मानिन् । तर म मुरली, मादल, गिटार सबै बजाउन जान्दथेँ । उ बेला त राजा कै गुनागान गाइन्थ्यो ।’ 
देश अनुसारको भेष
‘हो हो हो...’
जमिन्दार पृष्ठभूमिका गायकले बुबाको हातबाट जति कुटाई खाए पनि गीत गाउन छोड्नु भएन । आमाले ६ महिनामा नै छोडेपछि बुबाले अर्कीै विवाह गर्नुभयो । चार जना सौतेनी आमाहरुबीच बालापन बित्यो । घरमा काम गर्ने नोकर चाकर हुँदा पनि सधैँ गोठालो र भकारो सोर्नु पर्ने । 
‘मेरो इतिहास कसरी सुनाउँ तपाईंलाई...आ...हो । तर मलाई कुनै दुःखेसो छैन । त्यतिबेलको दुःखले मलाई धेरै कुराको विज्ञ बनायो । म जाबे गोठालो त्यो फ्रान्सको पेरिस अनि अरु विभिन्न त्यसमा नेपालकै  प्रतिनिधि भएर जान्छु भन्ने नै थिएन ।’
गोठाला जाँदा गाउने झर्रा गीतले नै राईलाई स्थापित गरायो । तर मनभरी स्रोताको माया पाए पनि मायाले पेट भर्न मुस्किल पर्थो । बुबाको हातको कुटाइकै बीच सुरु गरेको गीत संगीतको यात्रा बीच बाटोमा नै तुहियो । पेटको समस्या हल गर्नकै लागि अन्ततः अर्कै विकल्प रोज्नु पर्‍यो । 
अहिलेको जस्तो काँ हो र, गीत हो की के हो ? जसले पनि गाउने । त्यो ¥याप हो की स्याप । हल्ला मात्रै गर्ने । शब्दको कर्णप्रिय नै मार्छन् अहिले त । बढी पैसा पर्ने गाडी कसले चढ्ने भन्ने अस्वस्थ्य प्रतिस्पर्धा बढ्यो । मौलिकता हराउँदै गयो । राईको गुनासो । 
उ बेला राईले गाएका “आज र मैले सिग्रेटै खाएँ, चाँदीको कुल्फीमा साइँली मोरी तिमीलाई हिर्काउँला लौरीले ट्याक्क, ट्याक्क” गीत निकै हिट भयो । त्यतिबेला हिट भएको  यो गीत पछि युवा गायक बाबु बोगटीले कपी गर्दै “सान्नानी तिमीलाई हिर्काउँला लठ्ठीले ट्याक्क ट्याक्क” बोलमा गाए । तर यतिका वर्ष बितिसक्दा पनि न त बोगटीले राईलाई जानकारी गराए न त माफी माग्न नै खोजे । 
उहाँले त्यतिबेला धेरै ठाउँमा गुहार माग्नुभयो तर अहिलेसम्म कसैले पनि उहाँलाई न्याय दिलाएनन् । या दिलाउन चाहेनन् । उनीहरु नै जानुन् ।   
मौलिकपना झल्काउने गीत गाउँदा पेट पनि नभरिने र आफ्नो गीत संरक्षणका लागि आवाज उठाउँदा पनि न्याय नपाए पछि उहाँले यो क्षेत्रलाई नै चटक्क त्याग्नुभयो । २०/२५ वर्ष भयो गीतसंगीतको क्षेत्र छोडेर रोजीरोटीका लागि होस्टेल चलाएरै बस्नु भएको छ । 
विगत सम्झिँदा चरक्क छाती चर्कन्छ, कता हो कता निको नहुने गरी पीडा हुन्छ । तर यो पीडाको क्षतिपूर्ति र मलम कसले लगाउने ? मलमकै खोजीमा जुटेका गायक राई अन्ततः लोक गीत संगीतकै क्षेत्रबाट पलायन नै हुनु पर्‍याे।
