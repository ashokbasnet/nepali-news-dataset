समलिंगी पुरुषको ह्याण्डसम प्रतियोगिता हुने

काठमाडौं, असोज १३ – नेपालमा पहिलो पटक दक्षिण एसिया स्तरीय समलिंगी पुरुषको ह्याण्डसम प्रतियोगिता हुने भएको भएको छ ।
कात्तिक १६ गते हुने समलिंगी पुरुषको ह्याण्डसम प्रतियोगितामा दक्षिण एसियाका समलिंगी पुरुषको सहभागिता रहने नील हिरा समाजका संस्थापक सुनिलवावु पन्तले जानकारी दिनुभयो ।
प्रतियोगितामा नेपालबाट विभिन्न क्षेत्रीय र जातीय आधारमा प्रतिनिधित्व रहनेछ । प्रतियोगिताको विजेता अर्थात मिष्टर ह्याण्डसमले नगद पुरस्कारसहित अन्य पुरस्कार पाउने समाजको शाखा कार्यालय पिंग ट्रयांगल नेपालले जनाएको छ ।
समाजमा लुकेर बस्नु पर्ने अवस्था अन्त्य गरी सबै नागरिक सरह स्वतन्त्र रुपले जीवन निर्वाह गर्न समलिंगी पुरुषलाई सहयोग पुर्याउने उद्देश्यले मिष्टर ह्याण्डसम प्रतियोगिता गर्न लागेको पन्तले बताउनुभयो ।
