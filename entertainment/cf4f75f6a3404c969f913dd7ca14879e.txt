किन धाउँछन् नायक जीवन लुईंटेल विदेश ? (भिडियोसहित)

काठमाडौं, कात्तिक १८ – नायक जीवन लुईंटेल लगातार सिनेमा खेल्छन् तर प्रमोशन भनेपछि टाढै रहन्छन् । प्रमोशनमा नहिँडेकै कारण जीवनका सिनेमाले गर्नुपर्ने जति व्यापार नगरेको केहीको भनाई छ । 
जीवनले सिनेमा प्रमोशनमा ध्यान नदिनुको कारण उनको विदेश आकर्षण हो की भन्ने पनि बुझिन्छ । दसैँको छेको पारेर रिलिज भएको सिनेमा सुब्बा सावले ठिकै व्यापार गर्यो । सुब्बा सावले हल नछोड्दै उनको अर्को सिनेमा राधा रिलिज भयो । तिहारको छेको पारेर रिलिज भएको राधाले भने बबाल व्यापार गरेको निर्देशक योगेश घिमिरेले मिडियालाई जानकारी दिएका छन् । 
पछिल्लो समयमा जीवनले अभिनय गरेका सिनेमाले खासै राम्रो व्यापार नगरेको बेला राधाको व्यापार उनको करिअरको लागि निकै महत्वपूर्ण छ । तर जीवन यतिबेला सिनेमाको करिअर भन्दा पनि वैदेशिक करिअरको खोजीमा छन् की भन्ने धेरैको बुझाई छ । 
जीवनको विदेश आकर्षणबारेको यो कुराकानी सुन्नुहोस् 

 
उज्यालाे र forseenetwork.com काे सहकार्य
