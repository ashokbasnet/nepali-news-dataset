म चाँडै रुन्छु : आमिर खान

फागुन ५ – बलिउड अभिनेता आमिर खानले आफू धेरै रुने व्यक्ति भएको बताएका छन् । चलचित्र निरजाको स्पेशल स्क्रिनिङमभा गएका आमिर चलचित्र हेरेर रोएका थिए । सोमबार निरजा हेरेपछि पत्रकारसँग भने ‘म निकै छिटो रुन्छु यो साँचो हो । तर यो चलचित्रमा सबै कलाकारको अभिनय देखेर मेरा आँखा आँसुले भरिए ।’ निरजा निकै राम्रो चलचित्र बनेको आमिरको भनाई छ । निरजामा सोनम कपुर मुख्य भूमिकामा छन् । निरजा भनोटको जीवनीमा आधारित चलचित्र आउँदो शुक्रबार प्रदर्शनमा आउँदैछ । आमिर गएको वर्ष आफ्ना अभिनेता मित्र सलमान खानको चलचित्र ‘बजरंगी भाइजान’ हेरेर रोएका थिए । त्यसबेला उनको आँसुको निकै चर्चा भएको थियो । आमिर खान अहिले चलचित्र दंगलका लागि आफ्नो वजन घटाउने क्रममा छन् । दंगलकै लागि वजन बढाएका आमिर अहिले त्यही चलचित्रका लागि वजन घटाउने क्रममा छन् । यसका लागि अझै तीन चार महिना लाग्ने उनले बताएका छन् ।  
– एजेन्सीको सहयोगमा
