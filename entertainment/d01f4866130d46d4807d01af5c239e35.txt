मनिषा कोइरालालाई क्यान्सर

काठमाडौं, मंसिर १४ - भारतीय सिने उद्योगकी चर्चित नेपाली नायिका मनिषा कोइरालालाई क्यान्सर भएको छ । 

उनले मुम्बईको जसलोक अस्पतालमा क्यान्सरको उपचार गराईरहेको समाचार भारतीय पत्रिका टाईम्स अफ इण्डियाको अनलाईन संस्करणमा प्रकाशित भएको छ ।

 

श्रोतलाई उदृद्ध गर्दै समाचारमा भनिएको छ ‘मनिषाले त्यहाँ उपचार गराई रहेकी छिन् ।'

मनिषाकी आमा उपचारका क्रममा सँगै रहेको र बाबु प्रकाश र भाइ सिद्धार्थ मुम्बई आउन लागेको समाचारमा उल्लेख छ ।

नेपालमा छँदै बिरामी भएकी मनिषालाई उपचारका लागि नर्भिक अस्पताल लगिएको थियो । त्यसलगत्तै उनलाई उपचारका लागि मुम्बई पुर्‍याइएको हो ।

उनी साढे २ वर्षअघि नेपाली व्यवसायी सम्राट दाहालसँग विवाह बन्धनमा बाँधिएकी थिईन् । उनीहरुबीचको विवाह भएको ६ महिनापछि नै पति पत्नीबीच मनमुटाव भएको र सम्बन्ध विच्छेद हुन लागेका समाचारहरु सञ्चार माध्यममा आइरहे पनि उनीहरुबीच औपचारिक रुपमा सम्बन्ध विच्छेद भने भएको छैन ।

केहीदिनअघि मात्र काठमाडौंमा नै भएको एक सार्वजनिक कार्यक्रममा मनिषा र सम्राट सँगै देखिएका थिए ।

विवाह गरेपछि उनी फिल्म क्षेत्रबाट टाढिए पनि केही भारतीय सञ्चार माध्यमले भने मनिषाले फेरी बलिउडमा पुनरागमन गर्ने समाचार प्रकाशन प्रशारण गर्दै आएका छन् ।

मनिषा कोइरालासँग सम्बन्धित अरु केही समाचारहरु :

मनिषा अब निर्देशनमा

मनिषा कोइराला २ बच्चाकी आमाको भूमिकामा
