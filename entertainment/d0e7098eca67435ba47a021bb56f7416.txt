चलचित्र निर्माता संघमा पुनः राई

काठमाडौं, बैशाख २२ – चलचित्र निर्माता संघको अध्यक्षमा पुनः राजकुमार राई निर्वाचित भएका छन् । शनिबार सम्पन्न निर्वाचनमा अशोक शर्मालाई ३८ मतले पराजित गरेपछि राई दोश्रो कार्यकालका लागि अध्यक्ष चुनिएका हुन् ।
कुल दुई सय ११ मत खसेकोमा राइले एक सय २४ तथा शर्माले ८६ मत पाएका थिए ।
संघको महासचिवमा केशव भट्टराई र सचिवमा छवि ओझा निर्वाचित भएका छन् ।
दुई उपाध्यक्षमा रोज राणा र उदय सुब्बा तथा कोषाध्यक्षमा प्रज्ञा जोशी निर्विरोध भएका थिए ।
यस्तै संघको सदस्यमा कविता श्रेष्ठ, दिनेश पाख्रिन, बिरेन श्रेष्ठ, माधव वाग्ले, जेनी कुँवर, डिक खड्का, गोविन्द शाही, करण श्रेष्ठ र सुनिल मानन्धर निर्वाचित भएका छन् ।
