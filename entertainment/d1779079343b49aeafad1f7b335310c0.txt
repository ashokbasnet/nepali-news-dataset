कति पढेका छन् दक्षिण भारतका यी अभिनेताले ?

पुस २ – नेपाली सिनेमामा मात्रै हैन बलिउडदेखि हलिउड सिने उद्योगका धेरै अभिनेता र अभिनेत्रीको शैक्षिक योग्यता कम छ । कारण हो, सिनेमा क्षेत्रमा कलाकारको शैक्षिक योग्यता भन्दा पनि उनीहरुको अभिनय गर्न सक्ने क्षमतालाई हेरिन्छ । 
पछिल्लो समयलाई हेर्ने हो भने त केही अभिनेता र अभिनेत्रीले अभिनयका साथसाथै शैक्षिक योग्यता हुनु पनि जरुरी छ भन्ने प्रमाणित गर्दै आएका छन् । तर शैक्षिक योग्यता कम हुँदा पनि धेरै कलाकार सफल बनेको हामीले देखेकै छौँ । दक्षिण भारतीय सिनेमाका केही अभिनेताहरुको अध्ययन यस्तो छ ।
धनुष
अध्ययनको प्रसंगमा दक्षिण भारतका अभिनेता धनुषको नाम सबैभन्दा पहिले आउँछ । धनुषले मात्र म्याट्रिक पास गरेका छन् । जसलाई हाम्रो शैक्षिक स्तरसँग तूलना गर्ने हो भने एसएलसी बराबर हो । विद्यालयस्तरको अध्ययन सकाउने बित्तिकै उनका दाइले उनलाई सिनेमामा ल्याएका थिए । दाइ पहिले देखिनै सिनेमाका निर्देशक भएका कारण धनुषलाई सिनेमामा काम गर्न सहज भयो । धनुषले दक्षिण भारतका सिनेमा बाहेक केही बलिउड सिनेमामा पनि काम गरेका छन् । 
रजनीकान्त
दक्षिण भारतका सुपरस्टार रजनीकान्तले विद्यालयस्तरको अधययन सकाएपछि मद्रास फिल्म इन्स्टिट्युटमा अध्ययन गरे । उनी विद्यालय स्तरको अध्ययनका क्रममा हुने नाटकहरुमा भाग लिइरहन्थे जसले उनको अभिनयलाई निखारेको थियो । यहि कारण पनि उनलाई सिनेमामा काम गर्न सजिलो भयो । 
रामचरण तेजा 
सिनेमा मगधिरामा काम गरेपछि रामचरणको चर्चा पहिलेको तूलनामा एकाएक चुलिएको थियो । हाल उनी दक्षिण भारतीय सिनेमाका महंगा अभिनेता मध्येका एक हुन् । उनको करिअर निकै सफल देखिन्छ । उनले यहि वर्षदेखि आफ्नै प्रोडक्शन हाउस पनि सुरु गरेका छन् । तर उनको अध्ययनको कुरा गर्ने हो भने उनी निकै पछि छन् । रामले विद्यालय स्तरसम्मको मात्रै अध्ययन गरेका छन् । रामले सन् २०११ मा उपासनासँग विवाह गरेका छन् ।
राणा 
राणा तेलुगु अभिनेता हुनुका साथै भिजुअल इफेक्ट्स निर्माता तथा फोटोग्राफर पनि हुन् । उनी २००६ मा तेलुगु फिल्म सैनकुडुका लागि स्टेट नंदी अवार्डले पनि सम्मानित भइसकेका छन् । जुन सिनेकर्मीका लागि निकै ठूलो सम्मान हो । उनले अभिनयको सुरुवात सन् २००६ देखि गरेका हुन् । तर २०१४ मा फिल्म बाहुबलीमा काम गरेपछि उनको चर्चा एकाएक चुलिएको मानिन्छ । उनको अध्ययनको कुरा गर्ने हो भने उनले विद्यालय स्तरको पढाई पछि इन्डस्ट्रियल फोटोग्राफी कोर्स मात्र गरेका छन् । जसमा उनी सफल पनि छन् ।
प्रभाष
अभिनेता प्रभाषले जम्मा प्लस टु सम्मको अध्ययन गरेका छन् । उनले हैदराबादमा रहेको श्री चैतन्य कलेजबाट प्लस टुको अधययन गरेका हुन् । उनले सन् २००२ मा सिनेमा ईश्वरबाट ब्रेक लिएका थिए । पछिल्लो समयमा प्रभाष सिनेमा बाहुबलीका कारण चर्चामा छन् । 
अल्लु अर्जुन
अभिनेता अल्लु अर्जुन दक्षिण भारतीय सिनेमाका चर्चित अभिनेता हुन् ।  उनले बिबिए सम्मको अध्ययन गरेका छन् । चेन्नईमा जन्मेका उनले सन् २०११ म हैदराबादकी स्नेहा रेड्डीसँग विवाह गरिसकेका छन् । बाल्यकालदेखि नै अभिनय गर्नमा माहिर उनले सन्  २००३ मो फिल्म गंगोत्रीमार्फत लिड अभिनेताको रुपमा ब्रेक लिए । त्यसपछि उनले आर्या, हैप्पी, वेदम बद्रिनाथ जस्ता सिनेमामा काम गरेका छन् । 
सौर्य 
अभिनेता सौर्यले बि कम सम्मको अध्ययन गरेका छन् । उनी दक्षिण भातीय सिनेमाका सफल र अब्बल अभिनेता हुन् । बिशेष गरी तमिल सिनेमामा काम गर्ने उनी सबैको मन पर्ने अभिनेता हुन् ।  उनले सन् २००६ मा ज्योतिकासँग विवाह गरेर दुई सन्तान, एक छोरी र एक छोराका पिता बनिसकेका छन् ।  
दिंगत
दिंगत पनि दक्षिण भातीय सिनेमाका चर्चित अभिनेता हुन्  । उनले बि कमसम्मको अध्ययन गरेका छन् । सन् २००६ देखि सिनेमामा काम गर्न थालेका उनले बिशेष गरी कन्नड सिनेमामा काम गरेका छन् । उनको डेब्यु सिनेमा मिस क्यालीफोर्नीया हो । त्यसपछि उनले गालीपाता, पंचरंगी जस्ता सिनेमामा काम गरेका छन् ।
नागा चैतन्य
अभिनेता नागार्जुनका जेठा छोरा नागाले लण्डनबाट बी कम गरेका छन् । त्यस्तै उनले हलिउड स्टुडियो क्यालिफोर्नीयाबाट नृत्य र अभिनयमा पनि डिग्री हासिल गरेका छन् । नागाले सन् २००९ मा सिनेमा जोशबाट ब्रेक लिएका हुन् । नागा नागार्जुनकी पहिलो पत्नीबाट जन्मेका हुन् । अर्का अभिनेता अकिल अक्कीनोक्की नागाका सौतेला भाइ हुन्  । 
पृथ्वी राज
मलयाली अभिनेता पृथ्वीराजले आईटीमा ब्याचलर गरेका छन् । उनले अभिनय र प्लेब्याक सिङगिङको पनि कोर्स गरेका छन् । पछि उनले अस्ट्रेलियाको तस्मानिया विश्वविद्यालयबाट आईटीमा ब्याचलर गरेका हुन् । 
उज्यालो र forseenetwork.com को सहकार्य
