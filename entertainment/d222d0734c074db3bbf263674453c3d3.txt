अनमोललाई मेरो सिनेमामा काम गर्न फुर्सद मिलेन–निर्देशक तुलसी घिमिरे (भिडियोसहित)

काठमाडौं, माघ २४ – निर्देशक तुलसी घिमिरेद्वारा निर्देशित चलचित्र ‘दर्पणछायाँ–२’ को सम्पादनको काम अहिले तीव्र गतिमा भइरहेको छ । यस वर्षको फागु पर्वलाई लक्षित गर्दै फागुन २७ गते प्रदर्शन मिति तोकिएको सिनेमा ‘दर्पणछायाँ–२’ का निर्देशक तुलसी घिमिरेले चलचित्र ‘दर्पणछाँया–२’ राख्नु भन्दा पहिले यसको नाम ‘धुन’ राखिएको बताएका छन् ।
तर धुन नामक चलचित्र निर्माण भइसकेको जानकारी पाएपछि चलचित्रको नाम ‘दर्पणछायाँ–२’ जुर्न गयो । उनी भन्छन्, ‘नयाँ नाम राखेर धेरैजनासँग मैले चलचित्रको कुरा राख्दा कसैले वास्ता गर्नु भएन । पछि ‘दर्पणछायाँ– २’ नामाकरण गरेपछि धेरैले सहकार्यका लागि अफर गर्नु भयो ।’
यसको पछाडी दर्पणछायाँको सेन्टीमेन्ट जोडिएको निर्देशक घिमिरे सम्झन्छन् । यो चलचित्रमा अनमोल केसीलाई खेलाउने उनको ठूलो धोको थियो किनकी कुसुमे रुमालमा उनका पिता भुवन केसीसँग काम गरेको याद उनीसँग अहिले पनि ताजै थियो । त्यो इतिहास र याद उनी दोहोर्‍याउन चहान्थे ।
तर अनमोलले आफू व्यस्त रहेको बताए र तुलसीको यो धोको पूरा हुन सकेन । खुशीका रंगहरुमा तुलसीले आफ्ना जीवनका कैयौं रमाइला पाटाहरु पनि खोलेका छन् । बाल्यकालको रमाइलो, कलेज लाइफको प्रेम सम्बन्ध, आरडी बर्मा, डेनी डेन्जुपासँगको ननभेज जोक्स जस्ता दर्जनौँ रमाइला कुराहरु यस कार्यक्रममा शेयर गरेका छन् ।

 - उज्यालो र forseenetwork.com को सहकार्य
