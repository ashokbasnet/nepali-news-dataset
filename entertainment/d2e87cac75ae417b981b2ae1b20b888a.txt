भेनिस फिल्म फेस्टिभलमा उत्कृष्ट भएको चलचित्र कालो पोथी हलहरुमा

काठमाडौं, जेठ – गएको वर्ष भेनिस अन्तराष्ट्रिय फिल्म फेस्टिभलमा क्रिटिक्स विकतर्फ उत्कृष्ट फिल्म घोषित कालो पोथी शुक्रबारदेखि प्रदर्शनमा आएको छ । 
माओवादी द्वन्द्वको एउटा असरलाई देखाइएको यो चलचत्रिको पोष्ट प्रोडक्शनका लागि निर्देशक मिनबहादुर भामले विदेशी सहयोग पाएका थिए । बुधबार फिल्मको प्रिमियर गरिएको चलचित्र शुक्रबारदेखि देशभर प्रदर्शनमा आएको हो । 
फरक जात र वर्गका दुई साथीले आफ्नो सपना साकार पार्न मिलेर पालेको कुखुराको कालो पोथी हराएपछि खोज्न निस्कँदा उनीहरु भिडन्तमा पर्छन् । चलचित्रले द्वन्द्वको बिचबाट अघि बढेको कथालाई चित्रण गरेको छ । मुगुको सेरोफेरोमा बनेको चलचित्रमा समाजमा घटेका घटनालई बेग्लै तरिकाले चित्रण गरिएको छ । त्यहाँकै खसभाषी र त्यहाँकै कलाकार मुख्य पात्र बनाइएको निर्माण टोलीले जनाएको छ । 
खड्गराज नेपाली, शुक्रराज रोकाए मुख्य पात्र भएको यो चलचित्रमा जितबहादुर मल्ल, विनिषा हमाल, नन्दप्रसाद खत्री, विपिन कार्की र पविन खतिवडाको अभिनय पनि देख्न सकिन्छ । चलचित्रको लेखन मिनबहादुर भामका साथै अभिनाश विक्रम शाही, सन्तोष भट्टराई, कुसाङ राईले गरेका छन् । 
ट्रेलर हेर्नुहोस् ।
