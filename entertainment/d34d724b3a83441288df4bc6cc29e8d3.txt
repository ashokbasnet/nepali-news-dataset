तीतो सत्यको ६ एकान ६ पुस २६ गतेदेखि

काठमाडौं, मंसिर ११ – हाँस्य टेलिश्रृंखला ‘तीतोसत्य’ युनिटले बनाएको चलचित्र ६ एकान ६ आउँदो पुस २६ गतेदेखि रिलिज हुने भएको छ ।
सानोपर्दामा देखिएका अधिकांश चर्चित अनुहारले अभिनय गरेको यो चलचित्रको निर्माणको काम सकिएको छ ।
चलचित्रमा तीतोसत्य, मेरी बास्सै तथा जिरे खुर्सानी समूहका कलाकारको अभिनय छ ।
चलचित्रको शीर्ष भुमिकामा भने शिवहरि पौडेल (मुखमा हान्नुजस्तो) देखिनेछन् । यस्तै दीपकराज गिरी, दीपाश्री निरौला, निर्मल शर्मा, निता ढुंगाना, सन्दीप क्षेत्री, जितु नेपाल, सिताराम कट्टेललगायतका कलाकारको अभिनय हेर्न सकिनेछ । चलचिको निर्देशन दिनेश डिसीले गरेका हुन् ।
