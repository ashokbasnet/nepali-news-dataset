अमर न्यौपानेको सेतो धरतीलाई मदन पुरस्कार

काठमाडौं, असोज १ - अमर न्यौपानेको उपन्यास सेतो धरतीले यसवर्षको मदन पुरस्कार पाउने भएको छ । मदन पुरस्कार गुठीको बैठकले एकल महिलाका विषयमा लेखिएको उपन्यासलाई मदन पुरस्कार दिने निर्णय गरेको हो ।

 

नेपाली साहित्यमा सर्वाधिक सम्मानित मानिने मदन पुरस्कारको राशी २ लाख रुपैया छ । त्यस्तै प्रमाणिक इतिहासको क्षेत्रमा उल्लेखनीय काम गरेर इतिहास लेखन विधालाई अघि बढाएकोमा इतिहास संशोधन मण्डललाई जगदम्बा श्री पुरस्कार दिने निर्णय पनि गुठीले गरेको छ । यो पुरस्कारको राशी पनि २ लाख रुपैया छ । दुवै पुरस्कार असोज २१ गते वितरण गरिनेछ ।
