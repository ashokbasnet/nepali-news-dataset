एनएफडिसी चलचित्र अवार्ड सम्पन्न, जीवन लुईंटेल सर्वोत्कृष्ठ अभिनेता

काठमाडौं, साउन ६ – एनएफडिसी राष्ट्रिय चलचित्र अवार्ड शनिबार सम्पन्न भएको छ ।
यो वर्षको अवार्डमा चलचित्र सायद विभिन्न ७ विधामा पुरस्कार हात पार्न सफल भएको छ । यो चलचित्रबाट निर्देशक सुरज सुब्बा नाल्बो उत्कृष्ठ निर्देशक र पटकथा विधामा अवार्ड हात पारे । यस्तै सायदले सहअभिनेता, छायाँकार, मह जुरी पुरस्कार र सर्वोत्कृष्ट व्यावसायिक फिल्मको अवार्ड जित्यो ।
यो फिल्मबाटै विल्सन विक्रम राईले उत्कृष्ठ सह अभिनेता, संयम पुरीले जुरी अवार्ड र सञ्जय लामाले सर्वोत्कृष्ठ छायाँकारको अवार्ड हात पारे ।
१६ विधामा बाँडिएको अवार्डमा सर्वोत्कृष्ठ अभिनेताको अवार्ड जीवन लुईंटेलले हात पारे । यस्तै निता ढुंगाना सर्वोत्कृष्ठ अभिनेत्रीको उपाधि जित्न सफल भइन । यस्तै करिश्मा मानन्धरले सह अभिनेत्रीको उपाधि जितिन् ।
यस्तै सुरेश अधिकारी सर्वोत्कृष्ठ संगीतकार र स्वरुपराज आचार्य सर्वोत्कृष्ठ पाश्र्व गाएकको अवार्ड हात पार्न सफल भए । यस्तै चन्द्र पन्तले द्वन्द्व निर्देशक र कविराज गहतराजले नृत्य निर्देशक विधामा अवार्ड हात पारे ।
यो वर्षको चलचित्र पत्रकारको अवार्ड विदुर गिरीले हात पारे । हरेक विधाका विजेताले ५१ हजार रुपैयाँ र ट्रफी हात पारे ।
