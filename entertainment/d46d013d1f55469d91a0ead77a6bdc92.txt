र्‍यापर वेष्टको ट्वीटर र इन्स्टाग्राम एकाउन्ट डिलिट

वैशाख २३ – अमेरिकी स्टार र्‍यापर केन्नी वेष्ट सामाजिक सञ्जालबाट हराएका छन् । दशौं लाख फलोअर्स भएका वेष्टले आफ्नो ट्वीटर तथा इन्स्टाग्राम एकाउन्ट डिलिट गरेका हुन् । वेष्टले सामाजिक सञ्जालको एकाउन्ट डिलिट गर्नुको कारण खुलेको छैन । वेष्टले गएको नोभेम्बरमा आफ्नो टुर तोकिएको समय भन्दा अघि नै टुंग्याएका थिए । वेष्टले अर्का र्‍यापर जे–जेडले आफ्नो हत्याको प्रयास गरेको आरोप लगाएका थिए । उनले गएको नोभेम्बरमा डोनाल्ड ट्रम्पलाई भोट दिने घोषणा गर्दै स्टेज छोडेका थिए । वेष्टकी श्रीमती रियालिटी टिभी स्टार किम कार्डासिन भने ट्वीटरमा अहिले पनि सक्रिय छिन् । उनका ५ करोड १० लाख फलोअर्स छन् । किमका फलोअर्सले वेष्टलाई सामाजिक सञ्जालमा फर्काउन आग्रह गरेका छन् ।
