मिस नेपाल भन्छिन् – म राम्री होइन, सबै नारीको प्रतिनिधि पात्र हुँ (भिडियो कुराकानी)

वैशाख १० – मिस नेपाल २०१८ को उपाधी शृंखला खतिवडाले जितिन् । उनले मिस नेपालसहित पपुलर च्वाइस र मिस फ्यासिनोको पनि उपाधि जितिन् । ‘सानैदेखि मिस नेपाल बन्छु भन्ने सपना देखेको थिएँ अहिले आएर पूरा भयो’ उनले भनिन् ।

‘मिस नेपाल भनेको आउट लुक्स मात्रै राम्रो होइन, सबै कुराको ट्यालेन्ट हो’ उनी भन्छिन् । देशको जुनसुकै क्षेत्रको महिला मिस नेपाल हुनसक्ने उनको भनाई छ । उनले आफू राम्री  नभएर नेपाली नारीको प्रतिनिधी पात्र भएको बताइन् ।
यस्तै, मिस नेपाल यूनिभर्स र मिस ग्ल्यामरको उपाधि गोरखाकी मनिता देवकोटाले जितेकी छन् । सानैमा अमेरिका पुगेकी मनिताले आफू मिस नेपालमा भाग लिन्छु भनेर कहिल्यै नसोचेको बताइन् । मिस यूनिभर्सको उपाधि पाएकोमा धेरै खुशी भएकी मनिताले नेपाल र नेपाली भनेर चिनाउने संसारलाई चिनाउने बताएकी छन् ।
मिस नेपाल अर्थको ताज जितेकी काठमाडौंकी प्रिया सिग्देलले मिस ब्यूटी विथ परपसको पनि उपाधि जितिसकेकी छन् । सबैलाई राम्रो देख्ने प्रिया नेपालको सबै ठाउँको महिला मिस नेपाल हुन सक्ने बताउँछिन् ।

मिस नेपाल इण्टरनेशनल र मिस ट्यालेन्ट काठमाडौंकै रोनाली अमात्यले हात पारेकी छिन् । कुनै पनि क्षेत्र नराम्रो नहुने भएकाले समाजको लागि सक्दो राम्रो काम गर्ने उनको दाबी छ ।
मिस नेपालको प्रतिष्पर्धामा उपाधि जित्न सफल श्रृँखला, मनिता, प्रिया र रोनालीसँग उज्यालो टिभीका लागि सन्जिता देवकोटा र विना न्यौपानेले कुराकानी गर्नुभएको छ ।
चारैजनासँग विना न्यौपानेले गरेको कुराकानी :
