वर्षा कर्माचार्यको नयाँ गीत ‘आकाशको तारा’ सार्वजनिक (भिडियोसहित)

काठमाडौं, साउन ३२ – गायिका वर्षा कर्माचार्यले आफ्नै यूट्युव च्यानलमार्फत ‘आकाशको तारा’ बोलको गीतको म्युजिक भिडियो सार्वजनिक गरेकी छन् ।  संगीतकार हरकुलिश बस्नेतको शब्द तथा संगीत समावेश रहेको गीतको एरेञ्ज पनि हरकुलिशले नै गरेका छन् ।

धिरज अधिकारीको निर्देशन तथा सम्पादनमा बनेको म्युजिक भिडियोमा गायिका वर्षासँगै शिव गुरुङले फिचरिङ गरेका छन् । म्युजिक भिडियोको छायाकंन अमेरिकामै नै गरिएको छ । 
म्युजिक भिडियोमा मेकअप र कोरियोग्राफी पनि गायिका वर्षाले नै गरेकी छन् । प्रकाश राईको सिनेमाटोग्राफी रहेको म्युजिक भिडियोमा गायिका वर्षाको गायनसँगै अभिनय पनि हेर्न लायक छ ।
