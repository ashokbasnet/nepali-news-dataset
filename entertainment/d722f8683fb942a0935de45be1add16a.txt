गंगाविसन राठी स्मृति पुरस्कारबाट राष्ट्रकवि सम्मानित

विराटनगर, पुस २७ – यस बर्षको गंगाविसन राठी स्मृति पुरस्कार राष्ट्रकवि माधवप्रसाद घिमिरेलाई प्रदान गरिएको छ ।
उद्योगी राठीको पहिलो बार्षिक तिथिको अवसरमा शनिबार विराटनगरमा आयोजित कार्यक्रममा घिमिरेलाई १ लाख १ हजार १ सय ११ रुपैयाँ सहित सम्मान गरिएको हो ।
गंगाविसन राठी स्मृति प्रतिष्ठानले विराटनगरमा शनिबार गरेको कार्यक्रममा अख्तियार दुरुपयोग अनुसन्धान आयोगका प्रमुख आयुक्त लोकमानसिंह कार्कीले घिमिरेलाई सम्मान गर्नुभएको हो ।
सम्मान ग्रहण गर्दै राष्ट्रकवि घिमिरेले उपयोगवादी र अवसरवादीले गर्दा समाजमा मान्छे भन्दा पनि पैसा ठूलो हुदै गएको प्रति दुख ब्यक्त गर्नुभयो ।
९५ बर्षका राष्ट्रकवि घिमिरेले धर्म र समाजको क्षेत्रमा योगदान दिएका गंगाविसन राठीको मृत्युले देश नै दुखी भएको बताउनुभयो ।
