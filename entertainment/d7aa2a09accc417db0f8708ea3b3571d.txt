लोकप्रिय नायक श्रीकृष्ण श्रेष्ठको सरकारी सम्मानका साथ सोमबार अन्त्येष्टी गरिने

काठमाडौं, साउन २५ – (अपडेट) नेपाली चलचित्रका लोकप्रिय अभिनेता श्रीकृष्ण श्रेष्ठको सरकारी सम्मानका साथ अन्त्येष्टी गरिने भएको छ ।
शनिबार राति भारतको एपोलो अस्पतालमा निधन भएका श्रेष्ठको पार्थीव शरीर काठमाडौं ल्याएर सरकारी सम्मानका साथ अन्त्येष्टी गरिने भएको हो ।
सरकारका प्रवक्ता एवं सूचना तथा संचारमन्त्री डा मिनेन्द्र रिजालले श्रेष्ठलाई सरकारले उचित सम्मान व्यक्त गर्ने जानकारी दिनुभयो । उहाँको पार्थीव शरीर आइतबार नै ल्याउने भनिए पनि आवश्यक प्रक्रिया पुरा गर्न समय लागेकाले शव साेमबार काठमाडौं ल्याइने र अन्त्येष्टी गरिने निर्देशक आकाश अधिकारीले जानकारी दिनुभयो ।
गएको असार २६ गते अभिनेत्री श्वेता खड्कासँग विवाह गरेर घुम्न भारत गएका श्रेष्ठ कडा खालको निमोनियाबाट पीडित भएपछि भारतको एपोलो अस्पतालमा भर्ना हुनुभएको थियो । मिलनसार अभिनेताको छबि बनाएका श्रेष्ठ नृत्यमा पोख्त र पारिवारिक कथामा निकै रुचाइएका अभिनेता हुनुहुन्थ्यो । अहिले काठमाडौमा कोहिनूरलाई माया गरिदिन अनुरोध गर्नुभएको थियो ।
उहाँको निर्माण र अभिनय रहेको चलचित्र कोहिनूर अस्ति शुक्रबारदेखि देशभर प्रदर्शन भैरहेको छ । २०४५ सालमा भूमरी सिनेमाबाट चलचित्र क्षेत्रमा प्रवेश गरेका श्रीकृष्णले आफन्त, पाहुना, आफ्नो मान्छे, सुखदुःख, ए मेरो हजुर, हामी तीन भाइ, कहाँ भेटिएला तथा कोहीनुरलगायत चलचित्रमा अभिनय गर्नुभएको छ । श्रेष्ठले बनाएको चलचित्र कोहिनुरको अहिले प्रदर्शन भइरहेको छ ।
यो पनि पढ्नुहोस् :
बिरामी श्रीकृष्णले पठाए कारुणिक सन्देश
श्रीकृष्णलाई सम्झिएर भक्कानिए निर्देशक
हनिमुन मनाउन गएका श्रीकृष्ण बिरामी
श्रीकृष्णको स्वेतासँग लगनगाँठो
