‘अर्चना पनेरुको फेसबुक ह्याक’

काठमाडौं, भदौ २ – गाइजात्रा र जनै पूर्णिमाको शुभकामना दिँदै कलाकार दीपकराज गिरीले रमाइलो चुट्किला लेखेका छन् ।
कलाकार अर्चना पनेरुको फेसबुक ह्याक भएकाले बिहीबार बिहानै प्रहरीकोमा पुगेको भनेर फेसबुकमा व्यङ्ग्य गर्दै हाँस्य कलाकार दीपकराज गिरीले गाइजात्रा र जनै पूर्णिमाको शुभकामना दिएका हुन् । 
कलाकार गिरीले लेखेका छन्, ‘फेसबुक ह्याक भयो भन्दै अर्चना पनेरु एका बिहानै प्रहरीकोमा पुगिछन् । प्रहरीको जवाफ थियो ह्याक भएको होइन राखी बाध्ने दिन भएकाले तपाइँलाई म्यासेज नआएको ।’ 

निरन्तर फेसबुकमा गफिने अर्चनालाई एकछिन कसैले म्यासेज नगर्दा औडाहा हुन्छ भन्दै कलाकार गिरीले व्यङ्ग्य गरेका हुन् । गाइजात्रामा कलाकारले विभिन्न अभिनय गरेर हँसाउने प्रवृति भएपनि पछिल्लो समय सामाजिक सञ्जालमार्फत पनि रमाइला व्यङ्ग्य पस्कन कलाकार व्यस्त देखिन्छन् । 
कलाकार गिरीले फेसबुक स्टाटस मार्फत नै आफ्नो नयाँ चलचित्र छक्का पञ्जाको विज्ञापन गर्न समेत भ्याएका छन् ।
