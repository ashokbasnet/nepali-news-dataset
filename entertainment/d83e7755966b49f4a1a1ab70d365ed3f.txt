आर्यन ‘बडी’ बनाउने, मरिष्का बन्जी गर्ने

काठमाडौं, जेठ १४ – आर्यन अधिकारी र मरिष्का पोखरेललाई डेब्यु सिनेमा के म तिम्रो होइन र ? बाटै राम्रो प्रतिक्रिया मिलिरहेको छ । फिल्म रिलिज अघि पनि यी दुईलाई लिएर सिने उद्योगमा मनग्य गसिपहरु भएका थिए । कहिले आर्यनको बडी त कहिले मरिष्काको रोमान्सलाई लिएर के म तिम्रो होइन र ले चर्चा पाई नै रह्यो । फिल्मले औसत ब्यापार गरेपनि आर्यन र मरिष्का भने पहिलो फिल्मबाटै निर्माता, निर्देशक तथा दर्शकको नजरमा छाए । 
उनै आर्यन र मरिष्कासँग गरिएको कुराकानि :

फिल्म रिलिज भन्दा पहिला कता जानुभएको थियो  ? 

फिल्म रिलिज भन्दा पहिला कहिले यता कहिले उता जानुपर्ने थियो । त्यसैमा व्यस्त भै’यो । त्यसैले आउन पाईएन । बल्ल फुर्सद मिलेर,  आज तपाईकोमा आएको नि ।

अहिले त फिल्महरु हल भन्दा युट्युबमा अगाडि आउन थालेका छन् , किन धाउनु हल ?

यो बारेमा सबै जनाले सोच्नुपर्ने अवस्था आएको छ । फिल्म रिलिज भएको एक हप्तामा युट्युबमा आउन थालेको छ । ठूलो गिरोह छ  । तिनीहरुलाई समातेर कारबाही नगरेसम्म फिल्म पाइरेसी रोकिन्छ जस्तो मलाई लाग्दैन । 

आर्यन जी तपाई त हिन्दी फिल्मको हिरो जस्तै देखिनुहुन्छ त ?

अब भगवानले म जस्तै अर्काे जन्मदिनु भाको रै’छ । एउटै अनुहार गरेका सात वटासम्म हुन्छन् भन्नेकुरा सुनेको छु । एउटा चैँ  बल्ल देखियो । 

के म तिम्रो होइन रको टाईटल कसले राख्नु भएको हो ?

यो टाईटलको बारेमा पनि धेरै कुराहरु छन् । पहिले त यो फिल्मको नाम कोहिनुर फिल्मको गीतबाट राखिएको हो  । अनि फिल्मको सबै कुरा फाईनल भयो । अब रजिष्टरको लागि चलचित्र विकास बोर्डमा जाँदा यो टाईटलमा  त फिल्म रजिष्टर भै’सकेको छ । सुटिङमा जाने तयारी पनि भै’सक्यो भन्ने कुरा आयो ।  अनि पछि विकास वोर्डमा जाँदा त यो नाममा फिल्म दर्ता नै भएको रै’नछ । दलालीहरु पैसा खानको लागि यस्तो कुरा पो गरेका रै’छन् ।

फिल्ममा खेल्दा खेल्दै लभ त परेनन् नि ?

खोई ! अरुको पर्छ भन्छन् , हाम्रो परेन । हाम्रो फिल्ममा मात्रै लभ परेको हो ।

अनि आर्यन दाजुको सिक्स प्याक अझै छ कि गयो ?

अझै छ नि ।  यतिका मेहनत गरेर बनाएको सिक्स प्याक अहिले नै जान्छ होला त । 

अनि त्यो फिल्ममा लास्टमा इत्ति देखाउने हो त यत्तिका समय सम्म मेहनत गरेको सिक्स प्याक ?

मैले त भनेको धेरै देखाउने भनेर,  अब द्धन्द्ध निर्देशकले नै त्यस्तो गर्दिए त के गर्नु ? 

मरिष्का जी यू आर गुड किसर ? किसको तालिम भयो र ?

गुड किसर त होइन  । कुरामा कुरा आ’को मात्र हो । अब रह्यो तालिमको कुरा मान्छेलाई कति कुराहरु सिक्नै पर्दैन, तालीम बिना नै आउँछ । किस त्योमध्येको एउटा हो ।  किस भन्ने कुरा अभिनयमा डुब्दा आईहाल्छ ।

अनि मरिष्का जी यो फिल्म कसरी पाउनुभयो ?

मलाई फोन आयो , आकास अधिकारी सरको । फिल्ममा नवनायिकाको खोजी भै’रहेको छ भन्ने कुरा सुनेँ । अनि स्टोरी मनपर्यो भने, गर्ने भनेँ मैले । सबै जनासँग भेट भयो  । मलाई स्टोरी ,टिम सबै मनपर्यो । सरहरुलाई म मनपर्यो  । दोश्रो पटकमा फिल्म खेल्ने पक्का गरेँ । 

पहिला के गर्नुहुन्थ्यो तपाई ?

१५ महिना भयो मैले मोडलिङ गरेको । र्याम्प सो, क्याटवाक गर्थेँ । 

आर्यन जी बडी फिल्मको लागि बनाउनु भा’को हो ?

सिक्स प्याक चैँ फिल्मको लागि नै बनाएको हो । जिम गर्न थालेको नै १० वर्ष भैसक्यो  ।अब पेन्सन पनि आउने बेला भयो । झन्डै १८ वर्षदेखि जिम सुरु गरेको हो । 

कति वर्ष हुनुभयो ?

अहिले म ३० वर्षको भएँ । मलाई यही प्रश्न अरुले पनि गर्नुभएको थियो । काका निर्देशक, दाई निर्माता भएर तपाई यो क्षेत्रमा आउन सजिलो भएको हो भन्नु भएको थियो । काकाले फिल्म निर्देशन गर्नुभएको आज १९ वर्ष भै’सकेको छ । फिल्ममा अनुहार मात्र देखाउन मन लागेको भए,  म किन यति धेरै मेहनत गर्थेँ ?  तर किन मैले यतिका समय पछि फिल्म क्षेत्रमा लागेको भन्दाखेरी, म एक्टर होईन , राम्रो एक्टर बन्न चाहन्छु । एउटा फिल्म खेल्यो भने कलाकार त बन्न सकिन्छ तर राम्रो कलाकार बन्न गाह्रो छ । 

मरिष्का जी र्याफ्टिङमा डर लागेन ?

मलाई र्याफ्टिङ , बन्जी ,जम्पीङ भनेको त धेरै मनपर्ने कुरा हो । गरेको पनि छु । त्यही भएर होला , सहज भयो ।

गीतमा कतिको रुची  छ ?

मरिष्का -मलाई गीत गाउने रहर छ । मन पर्छ । बिस्तारै सुरु गर्ने सोचमा छु । 
आर्यन -संगीतमा मेरो पनि रहर हो । एउटा मात्र गीत गाउने,अनि भिडियो बनाएर दर्शकलाई देखाउने ईच्छा छ ।

आर्यन जी लास्ट फाईट सुटिङ गर्न कति दिन लाग्यो ?

११ दिन लागेको थियो । बिहान छिटो घाम नलाग्ने । बेलुका  घाम छिटै जाने हुँदा त्यति समय लागेको हो । झुन्डेर माथिबाट तल आउने सिनको लागि दुई दिन लागेको थियो । मुख रातै हुने । लिपिस्टिक लागेर मुख रातै हुने । तल आएर पुस्दाको हैरान ।  

कति किलो लिपिस्टिक यो फिल्ममा लगाउनु भयो मरिष्का जी ?

किलो त होईन अलि-अलि । 

बजारको सबै लिपिस्टिकको स्वाद आर्यन जीलाई थाहा होला ?

थाहा नभएको होईन । राष्ट्रिय, अन्तराष्ट्रिय पनि थाहा भयो । 

मरिष्का जी आर्यन कतिको राम्रो एक्टर हो ,१० मा कति नम्बर दिनुहुन्छ ?

९  नम्बर दिन्छु । अभिनयमा पोख्त । सपोट गर्ने । 
उज्यालाे र फरसी नेटवर्ककाे सहकार्य
