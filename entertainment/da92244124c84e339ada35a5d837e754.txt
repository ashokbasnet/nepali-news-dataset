पशुपति शर्माले क्रिकेट खेल्ने (भिडियो)

काठमाडौ, वैशाख १६ – फरक शैलीका गीत गाएर चर्चित बनेका गायक पशुपति शर्माले फेरि अर्को रमाइलो गीत ल्याएका छन् ।
यसपटक भने उनले नेपालमा बढेको क्रिकेटको क्रेजलाई गीतमा प्रस्तुत गरेका छन् । ‘क्रिकेट खेल्न जान्छु’ बोलको यस गीतको भर्खरै म्युजिक भिडियो सार्वजनिक भएको छ ।
‘मोडल खेलें मोडलमा फिट भइन
दोहोरीमात्रै गाएर हिट भइन
म नि अब त क्रिकेट खेल्न जान्छु’
यस गीतमा पशुपति शर्मालार्इ गायक रमेशराज भट्टरार्इले पनि साथ दिएका छन् । म्युजिक भिडियोमा पनि दुबैले अभिनय गरेका छन् । यो भिडियोको निर्देशन मेरी बास्सैका निर्देशक सीताराम कट्टेलले गरेका हुन् । यसको सुटिङ पुल्चोक क्रिकेट मैदान र कोटेश्वरमा गरिएको थियो । ‘भिडियो बनाउन तेक्वान्दो खेलाडी दीपक बिष्ट र नेपाल क्रिकेट संघका पदाधिकारीहरुले निकै सहयोग गर्नुभएको छ’ निर्देशक  कट्टेल भन्छन् ‘गीतको भाव अनुसारको भिडियो बनेको छ ।’ युट्युबमा भिडियो हेरेर दर्शकहरुले राम्रो प्रतिक्रिया पाएपछि कट्टेल उत्साहित छन् ।
गायक पशुपति शर्मा पनि भिडियो राम्रो बनेको प्रतिक्रिया दिन्छन् । ‘यसपाली पनि सबैले रुचाउने केही पृथक गर्न खोजेको छु’ स्याङ्जा पुगेका उनले टेलिफोनमा भने ‘गीत अनुसारको भिडियो बनेको छ, धुर्मुसजीलाई धन्यवाद ।’
गीतमा कमेडी पनि जोड्नुपर्ने भएकाले र काम गर्ने शैली मन परेकाले भिडियो निर्देशन गर्न धुर्मुसलाई दिएको गायक शर्मा बताउँछन् । ‘हामी आफ्नो काममा भन्दा अरुको काममा रमाइलो होला, पैसा कमाइएला भनेर जो सफल भयो उसैको काम गर्न लालायित हुन्छौं, त्यही कुरालाई ब्यंग्यको रुपमा गीतमा प्रस्तुत गरिएको छ’ शर्मा गीतको बारेमा प्रतिक्रिया दिए ।
युट्युबमा रिलिज गरिएको यो गीत हेर्नुहोस्ः
