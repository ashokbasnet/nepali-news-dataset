सलमानको सुल्तानले कमायो ५ दिनमा एक सय ८० करोड

असार २८ – सलमान खानको चलचित्र सुल्तानले राम्रो कमाइ गरेको छ । प्रदर्शनमा आएको पाँच  दिनमा सुल्तानले एक अर्ब ८० करोड ३६ लाख भारु कमाइ गरेको छ । चलचित्रले पहिलो दिनमा ३६ करोड ५४ लाख, दास्रो दिनमा ३७ करोड ३२ लाख र तेस्रो दिनमा ३१ करोड ६६ लाख रुपैयाँ र चौथो दिनमा ३७ करोड ६२ लाख कमाएको थियो ।
सुल्तान हेर्ने दर्शकको संख्या आइतबार पनि घटे । सुल्तानले आइतबार पनि ३८ करोड २१ लाखको व्यापार ग¥यो । चलचित्रका सम्पादक अमुल मोहनले चलचित्रले सप्ताहको अन्त्यसम्म एक सय ७५ करोडको व्यापार गर्ने भविष्यवाणी गरेका थिए । तर चलचित्रले भविष्यवाणी गरेका भन्दा धेरै कमाएको छ । सलमान खानको सुल्तानले यो भन्दा अगाडि इदमा चलेका चलचित्रका रेकर्ड पनि तोडेको छ । तर सलमान खानको चलचित्रहरुमा पहिलो दिनमा धेरै कमाउने चलचित्र भने सुल्तान होइन । रिजिलको पाँचौ दिनसम्म धेरै कमाउने चलचित्र सुल्तान भएपनि पहिलो दिन धेरै कमाउने चलचित्र भने प्रेम रतन धन पायो हो । 
दिपावलीको अवसरमा रिलिज भएको प्रेम रतन धन पायो चलचित्रले पहिलो दिनमा ४० करोड ३५ लाख को व्यापार गरेको थियो । यो भन्दा अगाडि रिलिज भएको सलमान खानको बजरंगी भाइजानले पनि पहिलो दिन २७ करोड २५ लाख रुपैयाँको व्यापार गरेको थियो ।
