कपिलको कमेडी नाइट विद कपिल बन्द हुने

असार १६ – भारतीय हाँस्य कलाकार कपिल शर्माको टेलिभिजन कार्यक्रम कमेडी नाइट विद कपिल केही समयका लागि बन्द हुने भएको छ । स्वास्थ्यमा समस्या देखिएपछि कपिलले यो कार्यक्रमबाट केही समयका लागि बिदा लिएका हुन् ।
अबको केही समयपछि कपिलको कार्यक्रम कमेडी नाइट विद कपिल बन्द हुने भएको हो । उनले यो खबर आफ्नो सामाजिक सञ्जाल ट्वीटर मार्फत दिएका हुन् ।


Hello friends. Hope All well .. But m not well.. advised for bed rest... Shooting last episode with @BeingSalmanKhan coming back soon :)
— KAPIL (@KapilSharmaK9) July 1, 2015

कपिलले आफ्नो स्वास्थ्यका कारण कार्यक्रम केही समयका लागि बन्द गरिने र स्वास्थ्यमा सुधार आएपछि फेरि कार्यक्रम लिएर आउने बताएका छन् । कपिलले कार्यक्रमको अन्तिम भाग सलमान खानका साथ छायाँकन गरेका छन् । यो कार्यक्रम सन् २०१३ मा सुरु भएको थियो । यस कार्यक्रमलाई बलिउडका कलाकारले आफ्नो चलचित्र प्रमोशनको राम्रो स्थलका रुपमा प्रयोग गर्दै आएका थिए ।
– एजेन्सीको सहयोगमा
