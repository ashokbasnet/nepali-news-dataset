मोबाइलका कारण सामाजिक सञ्जाल चलाउँदैनन् सौगात

काठमाडौं, मंसिर १५ – वास्तविक जीवनमा धेरै बोल्न मन नपराउने अभिनेता सौगात मल्ल सिनेमामा भने कथाले मागेजति नै बोल्छन् । उनले अभिनय गरेका सिनेमालाई दर्शकले रुचाउँछन् । उनी अहिलेका युवा पुस्ताका मन पर्ने अभिनेता हुन् । 
आफूलाई मन पर्ने सेलिब्रेटीको बारेमा जो कोहीलाई पनि जान्न मन लाग्छ । जसको लागि फ्यानहरुले सामाजिक सञ्जालमा उनीहरुलाई खोजीरहेका हुन्छन् । तर नेपाली युवाले बढी प्रयोग गर्ने सामाजिक सञ्जाल ट्विटर र फेसबुकमा जति खोजे पनि सौगात मल्ल भेटिँदैनन् । उनी सामाजिक सञ्जालमा सक्रिय नै छैनन् । 
उनको नामका केही फेसबुक खाताहरु त छन् तर केही वर्ष पहिले एउटा दुईटा तस्बिर पोस्ट गरेपछि ती अकाउण्टहरु चलेका छैनन् । यस बारेमा बोल्दै सौगात स्वयमले आफू सामाजिक सञ्जालमा सक्रिय नभएको बताएका छन् । 
मोबाइलका कारण सामाजिक सञ्जालमा छैनन् सौगात
उनी सामाजिक सञ्जालमा सक्रिय नहुनुको कारण हो मोबाइल । उनलाई सानैदेखि अरुले मोबाइल चलाएको देख्दा दिक्क लाग्थ्यो रे । उनलाई मोबाइलमा गेम खेल्न मन पर्दैन । सामाजिक सञ्जाल पनि मोबाइलसँग जोडीएका कारण उनलाई मन नपरेको रहेछ । उनलाई यस्ता कुराहरुमा रुची नै छैन । किनकी उनी यस्ता कुराहरुमा खुसी भेटाउँदैनन् । मात्र समयको बर्बादी भएको बताउँछन् ।
बाध्यताले बोक्नु परेको छ मोबाइल
उनी अहिले पनि मोबाइल बाध्यताले बोक्नु परेको बताउँछन् । यदि अरुसँग कुराकानी गर्ने माध्ययम मोबाइल बाहेक अरु हुने भए उनी मोबाइल बोक्दैनथे रे । उनी आफूलाई काम नै यहि मोबाइलले दिने भएका कारण मात्रै मोबाइलको प्रयोग गरेको बताउँछन् । 
फ्यानहरुले भेटमा दिन्छन् प्रतिकृया
अहिले त कस्को काम कस्तो भनेर सामाजिक सञ्जालबाटै प्रतिकृया लिने र दिने चलन छ । बिशेष गरि फिल्मको कुरा गर्ने हो भने कस्को फिल्मले कति कमायो, कस्को फिल्मलाई दर्शकले कति रुचाए यी सबै कुराहरु सामाजिक सञ्जालमै देख्न र पढ्न पाइन्छ । तर सामाजिक सञ्जालमा नभएका सौगातलाई भने कहिँकतै कसैले भेटेको खण्डमा मात्रै प्रतिकृया दिन्छन् । उनी त्यसमै खुसी छन् । 
खुसी मिल्यो भने सक्रिय हुन्छु 
यदि कुनै दिन मन पर्यो भने, कुनै दिन यसबाट खुसी मिल्न थाल्यो भने अवश्य सामाजिक सञ्जालमा आउने उनको भनाई छ ।
उज्यालाे र forseenetwork.com को सहकार्य
