हरि विष्टका मौलिक तीज गीत सार्वजनिक (भिडियोसहित)

काठमाडौं, साउन २३ – नेपाली हिन्दु नारीको महान पर्व नजिकिँदै गर्दा तीजका गीतको बजारमा आउने क्रम पनि बढिरहेको छ । यीनै तीज गीतको भिडमा संगीतकार तथा गीतकार हरि विष्टले पनि तीज गीतहरु सार्वजनिक गरेका छन् ।

तीजका गीतमा विकृति बढीरहेका बेला उनले भने गाउँघरका भाका संकलन गरी तीज गीत तयार पारेका छन् । आफूले गाउँकै भाका संकलन गरेर तीज गीत तयार पारेको विष्टको भनाई छ । ‘जसरी पनि विकाउने उद्देश्य मेरो होइन, तीज हाम्रो परम्परा हो, हाम्रो संस्कार हो, त्यसैले तीजका लागि तीजकै विषय समेटेर गीत तयार पारेको छु, व्यापारका लागि त जस्तो गीत निकाले पनि हुन्छ, जहिले निकाले पनि हुन्छ’ विष्ट भन्छन् ।

विष्टले टिका पुन र देवी घर्तिको स्वरमा ‘माइतीको देश’ र पार्वती ठाडा मगरको स्वरमा ‘पानी सलल’ बोलका दुईवटा गीत सार्वजनिक गरेका छन् ।
