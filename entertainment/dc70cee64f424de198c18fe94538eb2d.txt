गजल एल्बम प्रजुशा बजारमा

काठमाडौं, कात्तिक १९ - सञ्चारकर्मी तथा गीतकार पुरुषोत्तम बस्नेतको पहिलो एकल गजल एल्बम प्रजुशा बजारमा आएको छ । 

एक कार्यक्रमकाबीच वरिष्ठ गीतकार डा. कृष्णहरि बराल र क्लासिक एफएमकी अध्यक्ष मञ्जु कार्की लामिछानेले एल्बमको बिमोचन गरे ।

 

बिमोचन कार्यक्रममा बोल्दै वरिष्ठ गीतकार कृष्णहरी बरालले पुरुषोत्तमले आत्मविश्वासका साथ एल्बम ल्याएको चर्चा गरे ।

क्लासिक एफएमकी अध्यक्ष मञ्जु कार्की लामिछानेले एल्बममा समावेश गजलहरु उत्कृष्ट रहेको चर्चा गर्दै एल्बमको सफलताको कामना गरिन् ।

सन्चारकर्मी तथा गीतकार पुरुषोत्तम बस्नेतले संगीत उद्योगमा टेवा पुरयाउने लक्ष्यका साथ एल्बम निकालेको तथा आगामी वर्ष फागुनमा पुनः अर्को एल्बम बजारमा ल्याउने बताए ।

प्रजुशा एल्बमका सम्पूर्ण गजलमा दिनेश गौतमको स्वर तथा पुस्तक प्रसादको संगीत छ ।

आफूलाई भन्दा धेरै तिमिलाई माया गरे......, तिम्रो जस्तो रसिलो ओठ कतै छैन.........., रहर रहेछ माया मैले बिर्सिसकेछु........., नझार आँशु आँखाबाट म तिमी बिना बाँचु कसरी...... र सम्बन्ध त टाढा भयो चिनो पनि लुक्दैछ....सहित ५ वटा गजल यो एल्बममा छन् ।

एल्बमका पाँच वटा गजलमध्ये ४ वटा भावुक छन् भने एउटा रोमान्टिक छ । गजलमा केहि नयाँ प्रयोग पनि भएका छन् ।

प्रजुशा एल्बममा समावेश भएका गजलमध्ये दुई वटाको म्युजिक भिडियो पनि निर्माण गरिएको छ ।

आफूलाई भन्दा ......बोलको गजलको म्युजिक भिडियो बिजय बिक्रम बस्नेतको निर्देशन र लोकचन्द्र थापाको छायाँकनमा तयार भएको छ । यसमा सुष्मा सिंह र गायक दिनेश गौतम आपैंmले अभिनय गरेका छन् ।

अर्को भिडियो सम्बन्ध त टाढा भयो ....को निर्माण गरिएको छ । यो भिडियो निर्देशन बसन्त अधिकारीले गरेका हुन् भने छायाँकन रामशरण उप्रेतीको छ । यो भिडियोमा ज्योती योगी, अमित पौडेल र दिपक ठकुरीको अभिनय छ ।

प्रजुशा एल्बमलाई कम्पास मिडियाले उत्पादन तथा वितरण गरेको छ । यो एल्बमको प्रायोजक ग्रिन एप्पल इन्टरनेसनल एजुकेसन फाउन्डेसन हो । बजारमा उपलब्ध हुने सबै एल्बम डाटा सिडी हुन् ।

कम्प्युटर हुनेले सजिलै सो गीतका म्युजिक भिडियो पनि हेर्न सक्नेछन् । एल्बमको मुल्य २ सय २५ रुपैयाँ राखिएको छ ।
