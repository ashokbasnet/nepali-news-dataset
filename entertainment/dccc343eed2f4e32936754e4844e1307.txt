‘श्री ५ अम्बरे’मा आइटम गीत

काठमाडौं, कात्तिक २७– हिजोआज नेपाली चलचित्र अनि आईटम गीत पर्यायवाची झैं लाग्छन् । चलचित्र चलाउन एउटा न एउटा आईटम गीत राखेको नै पाईन्छ । यसै क्रममा दीपा बस्नेत निर्देशित मंसिर ५ गतेदेखि प्रदर्शनमा आउन लागेको चलचित्र ‘श्री ५ अम्बरे’को आईटमा गीत पनि सार्वजनिक भएको छ । ‘नाच्ने नचाउने’ बोलको गीतमा आईटम गर्ल रिया श्रेष्ठको कामुक नृत्य देख्न सकिन्छ ।
आईटम गीतमा शिव विकको नृत्य निर्देशन रहेको छ । सरिता ओली र रत्न सुब्बाले गाएको यस गीतमा बाबु बोगटीको संगीत रहेको छ । यसअघि चलचित्र ‘श्री ५ अम्बरे’को यो मनमा हमेशा बोलको गीत बजारमा हिट भएको छ ।
जीवनसाथी फिल्मस्को ब्यानरमा बनेको चलचित्र ‘श्री ५ अम्बरे’मा सौगात मल्ल, केकी अधिकारी, बिक्रम सिंह, सृजना अधिकारी, दिवाज राई, मार्टिन खान, राज गदाईली लगायत कलाकारहरुले अभिनय गरेका छन् ।
विशेष भुमिकामा युवा पुस्तामाझ चर्चित र्यापर यम बुद्व र नायिका प्रियंका कार्कीलाई पनि यो सिनेमामा देख्न सकिनेछ ।
टि एन आचार्य र दिपक आचार्यको लगानी रहेको यस चलचित्रमा कृष्णहरि बराल, कालीप्रसाद बाँसकोटा लगायतले गीत रचना गरेका छन् । बसन्त सापकोटा, कालीप्रसाद बाँसकोटा, बाबु बोगटी, यमबुद्वले संगीत सृजना गरेको यस सिनेमामा शिव परियार, मिलन अमात्य, प्रल्हाद तिमल्सिना, सनुप पौडेल लगायतको आवाज सुन्न सकिन्छ ।
चलचित्रमा चन्दन दत्त सम्पादन रहेको यस सिनेमामा गणेश श्रेष्ठको छायांकन रहेको छ । चलचित्रलाई अभिमन्यू निरवीले लेखेका हुन् ।
–अर्जुनकुमार संग्रौला/उज्यालो
