अस्पताल भर्ना भएका वरिष्ठ संगीतकार गुरुङको स्वास्थमा सुधार

काठमाडौं, फागुन ८ - अस्पताल भर्ना हुनुभएका वरिष्ठ संगीतकार अम्बर गुरुङको स्वास्थ्य अवस्थामा क्रमिक सुधार हुँदैछ । संगीत तथा नाट्य कला प्रतिष्ठानका उपकुलपतिसमेत रहेका संगीतकार गुरुङको स्वास्थ्यमा समस्या देखिएपछि बिहिबार काठमाडौं धापासीको ग्राण्डी अन्तर्राष्ट्रिय अस्पतालमा भर्ना गरिएको थियो ।
गएको केही वर्षदेखि पार्किन्सन्स र मधुमेहबाट पीडित गुरुङ बिहिबार बिहान अचानक घरमा लड्नु भएको थियो । उहाँको टाउकोमा सामान्य चोट लागेको अस्पतालले जनाएको छ ।
