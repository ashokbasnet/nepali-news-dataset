प्रदर्शनमा आउनु अघि नै अग्ली इन्टरनेटमा

पुस १० – बलिउड चलचित्र निर्देशक अनुराग कश्यपको चलचित्र अग्ली सार्वजनिक प्रदर्शनमा आउनु भन्दा पहिले नै लिक भएको छ । लामो समयको पखाई पछि  २६ डिसेम्बर अर्थात शुक्रबार प्रदर्शन हुने तय भएको चलचित्र इन्टरनेटमा एक दिन पहिले नै लिक भएको हो ।
इन्टरनेटमा चलचित्र अगली पूरै उलपब्ध रहेको र धेरैले डाउनलोड पनि गरेका छन् । यस अघि अनुराग कश्यप कै चलचित्र ब्ल्याक फ्राइडे पनि प्रदर्शनमा आउनु भन्दा पहिले नै लिक भएको थियो ।
तर केही खबरहरुमा भने चलचित्रलाई चर्चामा ल्याउनका लागि चलचित्रको टिमले नै लिक गरेको हुन सक्ने आशंका गरिएको छ । तर चलचित्रका कलाकारले भने यसको खण्डन गरेका छन् ।
– एजेन्सीको सहयोगमा
