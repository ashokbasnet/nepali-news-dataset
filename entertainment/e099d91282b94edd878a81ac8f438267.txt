नेपाल अफ्रिका फिल्म महोत्सव जेठ ६ गतेदेखि

काठमाडौं, वैशाख २९ - चौथो नेपाल अफ्रिका फिल्म महोत्सव जेठ ६ गतेदेखि काठमाडौंमा हुनेभएको छ ।
कलेज अफ जर्नालिजम एण्ड मास कम्युनीकेसन (सिजेएमसी) ले रुसी साँस्कृतिक केन्द्रमा गर्ने महोत्सवमा आठ वटा अफ्रिकी र दुई वटा नेपाली चलचित्र र वृतचित्र प्रदर्शन गरिने महोत्सवका निर्देशक डाक्टर मञ्जु मिश्रले जानकारी दिनुभयो ।
आठ गतेसम्म चल्ने महोत्वमा सेनेगलको टुकी–बुकी,युगाण्डाको दि ग्रिन ड्रिम, घानाको दि गु्रम्स् ब्राइड, नाइजेरियाको मदर अफ जर्ज, मोरक्कोको ल इन्फेन्ट इन्डर्मी, दक्षिण अफ्रिकाको वीनी मण्डेला, कंगोको वार वीच, र ल इन्भी लुष्ट प्रदर्शन गरिनेछ ।
त्यस्तै, नेपालीतर्फ डब्बु क्षेत्रीको राहदानी र समन अधिकारीको हिउँ चितुवा प्रदर्शन गरिनेछ । फिल्म महोत्सवले अफ्रिकी भू–राजनीति, समाज, जनजीवन, संस्कृति नियाल्न र बुझ्न मद्दत गर्ने डाक्टर मिश्रले बताउनुभयो । सीजेएमसीले तीन वर्षदेखि नेपाल अफ्रिका फिल्म महोत्सव गर्दै आएको छ ।
