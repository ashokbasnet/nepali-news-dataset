भक्तराजको जन्मदिनमा सत्य स्वरुप साँझ (फोटो फिचर)

काठमाडौं – ‘बुबाको जन्मदिन पारेर विगत तीन वर्षदेखि हामीले उपहारस्वरुप यस्तै केही न केही कार्यक्रम गरिरहेका छौँ र यसपटक बुबालाई यो साँझ पस्केका छौँ’, भजन शिरोमणि भक्तराज आचार्यका जेठा छोरा सत्यराज आचार्यले प्रस्तुतिको थालनी गर्दा दर्शक दीर्घाबाट कसैले भन्यो, ‘स्याब्बास!’

 

आचार्यको ७१ औँ जन्मदिन पारेर काठमाडौं कमलादीमा रहेको नेपाल प्रज्ञा प्रतिष्ठानमा आयोजित ‘सत्य स्वरुप साँझ’ मा उहाँका सुपुत्रद्वय सत्य र स्वरुपले बुबा भक्तराज र आफ्नै नयाँपुराना गरि १५ वटा गीत गाए । कार्यक्रमबाट १५ लाख रुपैयाँ उठेको र सो रकम भक्तराज  आचार्य संगीत प्रतिष्ठानलाई सहयोग गरेको आयोजक विन्दवासिनी म्युजिक प्रालिले जानकारी दियो । प्रतिष्ठानले संगीत विद्यालय स्थापना गर्ने लक्ष्य लिएको छ ।

कार्यक्रम बिट मार्नै लाग्दा दर्शक दीर्घाबाट आवाज आयो, ‘मुटु जलिरहेछ.....।’

सत्यले जवाफ दिए, ‘मेरो जलेकै छैन त म के गरुँ ?’

तर दर्शकले छोड्नेवाला थिएनन् । अन्ततः सत्य स्वरुप भक्तराजको सुपरहिट गीत ‘मुटु जलिरहेछ’ गाए ।

सत्य स्वरुप साँझका केही तस्बिरः

तस्बिरः रविराज बराल/ उज्यालो
