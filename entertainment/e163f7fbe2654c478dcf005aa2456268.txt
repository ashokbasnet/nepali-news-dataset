सलमान खान र ऐश्वर्या राय ‘पद्मावती’ मा किन देखिएनन् सँगै ?

भदौ ४ –  भनिन्छ सञ्जय लिला भन्सालीको चलचित्रका छायांकनको समयमा नै ऐश्वर्या राय र सलमान खान नजिकिएका थिए । ‘हम दिल दे चुके’ का यी दुई चर्चित कलाकारको  अनस्क्रिन जोडीले धेरैलाई प्रभावित पनि बनायो । भन्सालीका लागि सबैभन्दा प्रिय अनस्क्रिन जोडी ऐश्वर्या र सलमान नै हो । 

निर्देशक भन्सालीले ऐश्वर्या र सलमानका लागि धेरै चलचित्रका स्क्रिप्ट पनि लेखे । भन्सालीको ड्रिम प्रोजेक्ट थियो  ‘बाजिराव मस्तानी’ मा ऐश्वर्या र सलमानलाई सँगै खेलाउने । त्यसैले उनले केही समय यो प्रोजेक्टलाई रोकिराखेका थिए । ऐश्वर्या र सलमानले विगतको कटुता बिर्सन्छन् भन्ने सोचे भन्सालीले तर त्यसो भएन । दुबैलाई ‘बाजिराव मस्तानी’ मा खेलाउने भन्सालीको सपना सपना नै भयो । 

त्यसपछि भन्सालीले यो चलचित्रमा रणवीर सिंह र दीपीका पादुकोणलाई लिएका थिए । तर फेरि इतिहास दोहोरियो, रणवीर र दीपिका नजिकिए । पर्दामा मात्रै होइन, वास्तविक जीवनमा पनि यो जोडीलाई निकै मन पराइयो । 

‘बाजिराव मस्तानी’ बाट सफलता प्राप्त गरेपछि भन्सालीले आफ्नो अर्काे ठूलो प्रोजेक्ट ‘पद्मावती’ मा शाहिद कपुरलाई लिए । तर भन्सालीले यो चलचित्रमा पनि ‘हम दिल दे चुके सनम’ को जोडीलाई लिन चाहेका थिए । 

ओपन म्यागेजिनका अनुसार भन्सालीले यो चलचित्रका लागि ऐश्वर्या र सलमानलाई आग्रह गरेका थिए । तर सलमान र ऐश्वर्याबिचमा चिसिएको सम्बन्धका कारण भन्सालीको सपना पूरा भएन् । तर भन्सालीलाई आशा छ कि एक दिन आफ्नो कुनै ड्रिम प्रोजेक्टमा ऐश्वर्या र सलमानलाई लिने । 

धेरै लामो प्रयासपछि भन्सालीले सोचेका थिए कि पद्मावतीका लागि दुबै मान्नेछन् । तर ऐश्वर्याले भन्सालीसामु एउटा शर्त तेस्र्याइन् । ऐश्वर्याले चलचित्रमा सलमानले अलाउद्धिन खिल्जीको भूमिका गरेमा मात्रै आफूले चलचित्र खेल्ने बताइन् । तर सलमानलाई अलाउद्धिनको भूमिकालाई मन पराएनन् । 

सञ्जय लिला भन्सालीले चलचित्रमा शाहिदका साथै रणवीर र दीपिकालाई चलचित्रमा लिए । यो चलचित्रमार्फत पहिलो पटक दीपिका र शाहिदको रोमान्स दर्शकले देख्न पाउनेछन् । चलचित्र आउँदो नोभेम्बर ११ मा रिलिज हुने निमार्ण पक्षले जनाएको छ ।
