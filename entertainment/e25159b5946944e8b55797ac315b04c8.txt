गाईजात्रा नआउँदै महजात्रा

काठमाडौ, वैशाख १९ – चर्चित हाँस्यकलाकार मदनकृष्ण श्रेष्ठ र हरिवंश आचार्यले स्वदेशमा स्टेज कार्यक्रम नगरेको धेरै वर्ष भयो ।
महजोडी अहिले विदेशका कार्यक्रममा बढी व्यस्त छन् । स्वदेशमा टेलिभिजन कार्यक्रमलाई मात्र जोड दिँदै आएको यो जोडीलाई फेरि स्टेज कार्यक्रममा देख्न पाइने भएको छ ।
गाईजात्रा आउन चार महिना बाँकी छँदै महजोडीले महयात्रा नामक हाँस्यव्यंग्य प्रस्तुति गर्न लागेको हो । गोर्खा ब्रुअरीको उत्पादन टुबोर्गसँगको सहकार्यमा आउँदो बैशाख २६ गतदेखि प्रज्ञा भवन कमलादीमा कार्यक्रम हुन लागेको हो ।
कार्यक्रम जेठ ८ गतेसम्म सञ्चालन हुनेछ । कार्यक्रममा मह जोडी सहित नरेन्द्र कंशाकार, बसुन्धरा भुसाल, राजाराम पौडेल, किरण केसी, शिवहरि पौडेल, मोहित वंश आचार्य लगायतको पनि प्रस्तुति रहनेछ ।
