नाईँ नभन्नु ल–३ मा प्रेम परियारको गीत छैन ?

काठमाडौं, चैत ५ – चलचित्र नाईँ नभन्नु ल–२ मा जादुमय स्वरमा गीत गायका गायक प्रेम परियार लाई नाईँ नभन्नू ल– ३ मा भने मौका दिइएको छैन । प्रेमको स्वरमा आएको परिवर्तनका कारण नाईँ नभन्नु ल–३ मा प्रेमको साटो संयोग योगीलाई गीत गाउने मौका दिएको चलचित्रका संगीतकार बसन्त सापकोटाले जनाकारी दिनुभयो ।
नार्इँ नभन्नु ल–२ मा प्रेमले बाल कलाकारको रुपमा गायको गीत कै कारण चलचित्रले बजार लिन सकेको थियो । यही चैत २७ गतेदेखि प्रदर्शनमा आउने नाईँ नभन्नु ल–३ मा संयोगले दुई वटा गीतमा स्वर दिएका छन्  । संयोग गायक शिशिर योगीका छोरा हुन्  ।
नाईँ नभन्नु ल–३ मा कलाकारहरु आर्यन सिग्देल, सञ्चिता लुर्इंटेल, सुरज सिंह ठकुरी, प्रियंका कार्की, संयम पुरी, आश्मा डि.सी., अनुभव रेग्मी, सफला भट्टराई, उत्तम के.सी. लगायतको मुख्य भूमिका निभाएका छन् ।
– एरेडियो अडियो डटकम र उज्यालो अनलाईन डटकमको सहकार्यमा
