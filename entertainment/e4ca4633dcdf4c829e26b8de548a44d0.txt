किम्फमा सुनकली उत्कृष्ट

काठमाडौं, मंसिर २९ – काठमाडौं अन्तराष्ट्रिय पर्वतीय चलचित्र महोत्सव किम्फमा सुनकाली चलचित्र उत्कृष्ट घोषित भएको छ । महिला फुटबलको कथा समेटिएको चलचित्र सुनकलीले जुरीको रोजाइमा उत्कृष्ट घोषित भएकाे छ । सुनकलीले वेष्ट इसिमोड माउन्टेन फिल्मको उपाधी पनि जितेको छ । उसले १ हजार अमेरिकी डलर पुरस्कार पनि जितेको छ ।
यस्तै पुन्टेको पाङ्ग्रोले उत्कृष्ट कथानक चलचित्र र पवनले उत्कृष्ट वृत्तचित्रको उपाधि जितेको छ । दुवै चलचित्रले समान ३०–३० हजार रुपैयाँ पाएका छन् । यस्तै अन्तर्राष्ट्रिय प्रतियोगितामा भने डेज् अफ ट्रर्‍याप उत्कृष्ट भयो । उसले १५ सय अमेरिकी डलर पाएको छ भने दोस्रो भएको ट्रिज द वाक र तेस्रो भएको द केभ कनेक्सनले क्रमशः एक हजार र पाँच सय अमेरिकी डलर पुरस्कार पाएका छन् ।
पाँच दिनसम्म चलेको महोत्सवमा २० देशका ८० वटा चलचित्र प्रदर्शन गरिएको थियो ।  कला संग्रौलाले निर्देशन गरेको बुटे जामालाई दर्शकले रुचाएका छन् । किम्फको १३ औं संस्करण सन् २०१५ को डिसेम्बर १० देखि १४ सम्म हुने भएको छ । महोत्सवको स्थान भनेपछि तय गरिने किम्फका अध्यक्ष बसन्त थापाले बताउनुभयो ।
