राजेश हमाल अब बाघ दूत

ललितपुर, साउन ४ -  नेपाली सिने क्षेत्रका बाघ अर्थात राजेश हमाल बाघ बचाउ अभियानको सदभावना दूत नियुक्त भएका छन् । तेस्रो बाघ दिवसका अबसरमा नेपाल सरकारले आइतवार हमाललाई बाघ बचाउ अभियानका सदभावना दूत नियुक्त गरेको हो ।
ललितपुरमा भएको कार्यक्रममा बन मन्त्री यदुवंश झाले नायक हमाललाई सदभावना दूत नियुक्त गर्नुभयो ।
यसअघि सरकारले सन् २००९ की मिस नेपाल जेनिसा मोक्तानलाई बाघ संरक्षण अभियानको दूत नियुक्त गरेको थियो । नायक हमालले नयाँ दूतको भूमिकामा बाघको चोरी शिकारी विरुद्ध सञ्चालन हुने विभिन्न अभियानमा सहभागिता जनाउने छन् ।
नेपालसहित बाघ पाइने बिश्वका १३ मुलुकमा आइतवार बाघ संरक्षण दिवस मनाइएको हो ।
यो पनि पढ्नुहोला : विश्व बाघ संरक्षण दिवस मनाईंदै
