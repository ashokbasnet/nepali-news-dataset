कलाक्षेत्रमा राजनीति हाबी भयो : जितु नेपाल

दाङ, असोज ६ – हाँस्य कलाकार जितु नेपालले कला क्षेत्रमा राजनीति हाबी भएको बताउनु भएको छ ।
रिपोटर्स क्लब दाङले तुलसीपुरमा सोमबार गरेको पत्रकार सम्मेलनमा बोल्दै नेपालमा राजनीति सबै ठाउँमा हाबी भएकाले हरेक क्षेत्र अस्तव्यस्त भएको बताउनुभयो ।
कला क्षेत्रपनि त्यसबाट अछुतो हुन नसकेको उहाँले बताउनुभयो । कलाकारहरु कलाकारिता भन्दा राजनीति र दलका नेताहरुको चाकडी गर्न लागि परेको नेपालको भनाई छ । नेपालले कलाकारहरु सिमित स्वार्थ छाडेर कला क्षेत्रको विकासमा लाग्नु पर्ने बताउनुभयो । केही कलाकारहरु सिमिति स्वार्थका लागि राजनीतिमा प्रवेश गर्नु दुखद भएको भन्दै उहाँले यसले राम्रो सन्देश नदिने बताउनुभयो ।
हाँस्य कलाकार नेपालले दलहरुमा इच्छा शक्ति भए १ महिना भित्रपनि संविधान जारी गर्न सक्ने तर दलहरु दलगत स्वार्थमा लागेकाले संविधान बन्नेमा आशंका बढेको बताउनुभयो ।
