अभिनेत्री सुशीला रायमाझीको निधन

काठमाण्डौं, माघ १२ - अभिनेत्री सुशीला रायमाझीको निधन भएको छ । क्यान्सरबाट पीडित उहाँको ललितपुरको बि एण्ड बि अस्पतालमा उपचारका क्रममा निधन भएको हो । बी एण्ड बी अस्पताल श्रोतले रायमाझीको निधन भएको र शब शिक्षण अस्पताल लगिएको जानकारी दिएको छ ।

 

तर उहाँको परिवारले चलचित्रकर्मी र सञ्चार माध्यम कसैलाई पनि औपचारिक जानकारी गराएको छैन । अमेरिकामा रहेकी छोरी आएपछि रायमाझीको पशुपति आर्यघाटमा अन्त्येष्टि गरिने परिवारको तयारी छ । रायमाझीमा २ वर्षअघि पाठेघरको क्यान्सर देखिएको थियो । त्यो क्यान्सर शरिरमा फैलिएपछि उहाँको निधन भएको हो । राष्ट्रिय नाचघरकी कर्मचारी शुशिलाले पहिलो पटक चोट फिल्ममा अभिनय गर्नुभएको थियो । उहाँका ३ छोरी छन् ।
