एउटा चलचित्रको तेश्रो पटक न्वारन !

सूर्यकुमार क्षेत्री/उज्यालो । काठमाण्डौं, पुस ३ - पछिल्लो समयमा नेपाली चलचित्रले लगानि उठाउन मुश्किल छ । गीत, संगीत र चलचित्रको कथाबस्तुमा नयाँ पन ल्याउन अहिले निर्देशक र निर्माताले अनेक उपाय अपनाउन थालेका छन् । चलचित्र चलाउनको लागि त्यस्त उपाय अपनाउने क्रममा आइतवार एउटा चलचित्रको तेस्रो पटक न्वारन गरिएको छ ।

 

शुभ मुहुर्तका बेला काठमाण्डू लुलाभाई नाम राखिएको चलचित्रलाई आइतवार तेश्रो पटक न्वारन गर्दै काठमाडौं : मिरर इन द स्काई नामाकारण गरिएको छ । यसअघि दोश्रो पटकको न्वारनमा यो चलचित्रलाई काठमाण्डू सङ नाम दिइएको थियो ।
चलचित्रका सहायक निर्देशक अनुप पौडेलले कथालाई प्रष्ट्याउन नाम फेर्नु परेको बाध्यता सुनाउनुभयो । यो चलचित्र आउँदो माघ महिनामा नेपाल र बिदेशमा एकै पटक रिलिज हुने तयारीमा छ । सहायक निर्देशक पौडेलका अनुसार स्पेनी महिलाले नेपालका दुर्गम बस्तीका बालबालिकालाई बिद्यालय खोलेर पढाउन गरेर दु:खलाई चलचित्रमा समावेश गरिएको छ । चलचित्रमा स्पेनी कलाकार भेरेनिका हचुगुई, नेपालकी सुमी भट्टराई, नोर्वु छिरिङ्ग शेर्पा, बाल कलाकारमा मुना थामी र संगीता तामाङ्ले अभिनय गरेका छन् ।
