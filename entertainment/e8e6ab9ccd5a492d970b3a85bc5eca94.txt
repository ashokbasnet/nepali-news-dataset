​गङनम स्टाइल गायकको नयाँ गीत पनि युट्युबमा हिट

काठमाडौं, मंसिर १६ - विश्व चर्चित गङनम स्टाइल गीतका गायक पार्क जी साङ अर्थात पिएसवाईले निकालेको नयाँ गीत ड्याड्डी यू ट्युबमा भाइरल भएको छ । 
दक्षिण कोरियाली पप गायक पिएसवाईले गत सोमबार यू ट्युबमा राखेको ड्याड्डी बोलको गीत अहिलेसम्म १ करोड ३० लाख जनाले हेरिसकेका छन् । गङनम स्टाइलमा जस्तै सुनिने संगीत मार्फत ड्याड्डी गीतमा बालकदेखि बुद्धसम्मको प्रस्तुति देखाइएको छ । सानो बालकका रुपमा देखिने पिएसवाई तन्नेरी र नाच्न माहिर वृद्धसम्मको रुपमा देखिएका छन् ।
झुम्न मिल्ने संगीत र हास्य मिश्रित अभिनयले पिएसवाईको गीत चर्चित बन्ने गरेका छन् । उनले ड्याड्डी सँगै निकालेको नापाल बाजी बोलको गीत पनि ३ दिनमा ३८ लाखले हेरिसकेका छन् । 
ड्याड्डी गीतको भिडियो हेर्नुस
