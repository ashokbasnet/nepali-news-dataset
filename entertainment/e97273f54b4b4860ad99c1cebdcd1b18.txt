धुर्मुस र सुन्तली सरसफाई दूत

काठमाडौं, माघ २९ - सरकारले हाँस्य कलाकार जोडी सिताराम कट्टेल धुर्मुस र कुञ्जना घिमिरे सुन्तलीलाई सरसफाई दूत नियुक्त गरेको छ । बिहीबार बसेको मन्त्रिपरिषदको बैठकले सन् २०१७ सम्ममा नेपाललाई पूर्ण सरसफाई युक्त देश निर्माण गर्ने लक्ष्यसहित अभियान सञ्चालन गर्ने भन्दै यो जोडीलाई दूत नियुक्त गरेको हो । यो समयमा सबै घरमा शौचालय बनाइसक्ने नीति अनुरुप सरकारले विभिन्न दातृ निकायको सहयोगमा सरसफाई कार्यक्रम संचालन गर्दै आएको छ । नेपाली टेलिभिजनबाट नियमित रुपमा प्रसारण हुँदै आएको हाँस्य श्रृखला मेरी बास्सैमा फरक फरक भुमिकामा अभिनय गरेको यो जोडी धुर्मुस र सुन्तलीको रुपमा चर्चित छ । उनीहरु टेलिभिजनको पर्दामा मात्र नभएकार वास्तविक जीवनमा पनिसँगै छन् ।
