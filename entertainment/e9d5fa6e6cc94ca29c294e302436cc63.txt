चलचित्र विकास बोर्डमा पप्पु अध्यक्ष

काठमाडौं, माघ १३ – लामो समयदेखि आन्दोलनमा रहेका चलचित्रकर्मीको मागलाई वेवास्ता गर्दै सरकारले चलचित्र विकास बोर्डको अध्यक्षमा धर्मेन्द्र मरहथ्वा पप्पुलाई नियुक्त गरेको छ ।

चलचित्र क्षेत्र बाहिरका व्यक्तिलाई बोर्ड अध्यक्ष नियुक्त गर्न लागिएको भन्दै चलचित्रकर्मीहरुले आन्दोलन चर्काइरहेका बेला बिहीबार बसेको मन्त्रीपरिषद बैठकले पप्पुलाई बोर्ड अध्यक्ष नियुक्त गरेको हो ।

बोर्ड अध्यक्ष नियुक्त पप्पु हालै मधेसी जनअधिकार फोरम (गणतान्त्रिक) मा प्रवेश गरेका हुन् । सिरहा जिल्लाका पप्पुले केही भोजपुरी चलचित्रमा काम गरेका छन् ।
