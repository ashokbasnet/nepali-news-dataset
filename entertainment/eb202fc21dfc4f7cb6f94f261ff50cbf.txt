‘छाड्नु रैछ तिमीले’ मा अस्मितको अभिनय

काठमाडौं, पुस २१ – उदयपुरको कटारीका सञ्चारकर्मी अस्मित पौडेलले यतिबेला म्युजिक भिडियोमा व्यस्त छन् । ‘छाड्नु रैछ तिमीले’ बोलको गीतको म्युजिक भिडियोमा उनले अभिनय दिएका छन् । कटारीको युके एफएममा प्रबन्धक निर्देशक पदमा कार्यरत पौडेलको अभिनय रहेको यो पहिला म्युजिक भिडियो हो । अभिनय गर्ने आफ्नो सानैदेखिको इच्छा भएको र अहिले त्यो पूरा भएको उनले जनाए ।अशोककुमार प्यासी राईको स्वरमा रहेको यस म्युजिक भिडियोमा पौडेलसँगै मोडल प्रमिला कार्की, युवराज आचार्य र दीपेन्द्र कार्कीको अभिनय रहेको छ । कृष्ण पौडेलद्वारा निर्देशित यो भिडियोमा धनराज श्रेष्ठको छायाँकन रहेको छ । यसका निर्माता भने सन्जु राउत हुन् । 
गायक तथा सङ्गितकार शिव थापा मगरको संगीत रहेको यस  म्युजिक भिडियोमा सिन्धुलीको रमणीय दृश्यलाई कैद गरिएको छ ।
