श्रीमानको नयाँ गीतमा निलम, खेल्दिनन् अरुका गीत

काठमाडौं, फागुन ९ – गायक रामकृष्ण ढकालको नयाँ गीत ‘यस्तो को हौ तिमी’ को आधिकारिक म्युजिक भिडियो सार्वजनिक भएको छ । गीतमा राम कृष्णकी श्रीमती निलम ढकाल र मन्चिन शाक्यलाई फिचरिङ गरिएको छ । 
यो जोडीले पहिले पनि रामकृष्णको गीत ‘तिमी आईनौँ’मा स्क्रिन सेयर गरेको थियो । दोलखाको कालिन्चोक आसपासमा खिचिएको यो भिडियोलाई निकै सुन्दर तरिकाले प्रस्तुत गरिएको छ । गीतलाई भ्यालेन्टाईन डे को अवसर पारेर फेब्रुअरी १३ मा रिलिज गरिएको हो ।
अरुका गीतमा खेल्दिनन् निलम 
निलमले अहिलेसम्म रामकृष्णका गीतहरुमा मात्रै अभिनय गरेकी छिन् । उनलाई अरुका गीतहरुमा मोडलिङ गर्नको लागि पनि अफरहरु नआएका हैनन् तर उनले भने श्रीमान्का गीतहरुमा मात्रै काम गर्दै आएकी छिन् । रामकृष्णले निलमलाई श्रीमती भएका कारण अरुका गीतमा खेल्न नदिएका कारण निलमले श्रीमान्का गीतहरुमा मात्रै काम गर्ने गरेका कुराहरु पनि छन् । तर त्यसको सत्यता के हो त्यो भने कि राम कि निलमलाई नै थाहा होला । 

राम कृष्णको ‘आँशु’ एल्बममा समावेश ‘आँशु देऊ या हाँसो’, ‘आश्चर्य’ एल्बमको ‘नजिक आउनुमा’, मेरी मनु लगायतका गीतहरुमा राम र निलमले स्क्रिन सेयर गरेका छन् ।  यी दुईको अन र अफ दुवै केमेष्ट्रि दर्शकले खुबै रुचाएको पाइन्छ ।  मेरी मनु बोलको गीतमा त रामको स–परिवारलाई नै देख्न सकिन्छ । उक्त गीतमा रामकी छोरी रानीले पनि अभिनय गरेकी छिन् ।   

आफ्नो नामको अगाडिको अक्षरबाट रामकृष्ण र निलमले छोरीको नाम राखेका छन् । राम कृष्णको ‘रा’ र निलमको ‘नि’ बाट उनीहरुले छोरीको नाम ‘रानी’ राखेका हुन् ।  
उज्यालो र forseenetwork.com को सहकार्य
