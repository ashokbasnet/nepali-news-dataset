सलमानले कटरिनासँग माफी मागे

मंसिर १८ – सलमान खानले कटरिना कैफसँग माफी मागेका छन् । सलमानले आफ्नो एक कमेन्टका लागि कटरिनासँग माफी मागेका हुन् ।
सलमानले आफ्नी बहिनी अपिंताको विवाह समारोहमा कटरिना र रणविर कपुरको सम्बन्धको विषयमा मजाक गर्दै कटरिनालाई ‘कटरिना कपुर’ भनेर बोलाएका थिए । अंग्रेजी पत्रिका ‘मिड डे’ मा छापिएको खबर अनुसार सलमानले कटरिनाको घरमा नै गएर माफी मागेको बिबिसीले जनाएको छ ।
कटरिनासँग माफी माग्दै सलमानले आफूले उत्साहमा त्यस्तो बोलेको र कसैको खिल्लि गर्ने आफ्नो कुनै उदेश्य नरहेको बताएको समाचारमा उल्लेख छ । सलमानले माफि मागेपछि कटरिनाले पनि आफ्नो मनमा सलमानका लागि कुनै खराव भावना नरहेको बताएकी थिइन् ।
अर्पिताको विवाह समारोहमा सलमानले कटरिनालाई ‘मैले त तिमीलाई पूरा मौका दिएको थिएं कटरिना खान बन्नका लागि तर तिमीले कटरिना खान छोडेर कपुर रोज्यौ’ भनेका थिए ।
