श्रृष्टि भइन् मिस नेपाल (भिडियो)

काठमाडौ, बैशाख २५– यस वर्षको मिस नेपाल चितवनकी श्रृष्टि श्रेष्ठ भएकी छन् । मिस नेपालको १९ औ संस्करणको आइतबार राती भएको कार्यक्रममा श्रेष्ठले १६ जना प्रतिस्पर्धीलाई पछि पार्दै ‘नेपाल २०१२’ को ताज पहिरिन सफल भएकी हुन् । उनले ५० हजार रुपैयाँ र स्कुटी पनि जितिन् ।

 

श्रृष्टिले अब मिस ओल्डमा नेपालको प्रतिनिधित्व गर्नेछिन् । उनले मिस कन्फिडेन्टको अवार्ड पनि हात पारिन् । त्यसैगरी प्रतियोगितामा ‘मिस नेपाल अर्थ’ नग्मा श्रेष्ठ र ‘मिस नेपाल इन्टरनेशनल’ सुभेच्छा खड्का घोषित भएका छन् । क्रमश फस्ट रनर अप र सेकेण्ड रनर अप उनीहरुले ३५ हजार र २५ हजार रुपैयाँ जितेका छन् । नग्माले मिस अर्थ र सुभेच्छाले मिस इन्टरनेशनलमा भाग लिन पाउनेछन् ।
त्यसैगरी मिस फोटोजेनिक अकेशा विष्ट, मिस ब्युटिफुल स्माइल नग्मा श्रेष्ठ, मिस ट्यालेन्ट अकेशा विष्ट र मिस पब्लिक च्वाइस निलम चन्द घोषित भएका छन् । उनीहरुले १० हजार रुपैयाँ र गिफ्ट ह्याम्परहरु पाएका छन् ।

अन्तिम स्पर्धामा पुगेका सुन्दरीहरुले कस्तो उत्तर दिएका थिए ? मिस नेपाल भएकी सृष्टिले के उत्तर दिइन् ? त्यो तलको भिडियोमा हेर्नुहोला |
