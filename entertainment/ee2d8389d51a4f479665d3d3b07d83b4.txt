असुरक्षित भन्दै प्रिती जिन्टाले प्रहरी गुहारिन्

साउन ७ – बलिउड अभिनेत्री प्रिती जिन्टाले आफ्नो ज्यान जोखिममा परेको भन्दै प्रहरीमा उजुरी दिएकी छिन् ।
भारतीय उद्योगपति नेस वाडियासंग आफू असुरक्षित रहेको भन्दै अभिन्त्री प्रितीले प्रहरीमा उजुरी दिएकी हुन् ।
उनले मुम्बईमा प्रहरी आयुक्तलाई भेटी उद्योगपति नेससंग आफू असुरक्षित रहेको जानकारी सहितको पत्र दिएकी भारतीय सञ्चार माध्यमले जनाएका छन् ।
पत्रमा नायिका प्रितीले केही समयदेखि उद्योगपति नेसको व्यवहार आक्रामक भएको बताएकी प्रहरीलाई उधृत गर्दै भारतीय सञ्चार माध्यमले लेखेका छन् ।
प्रितीले आफूलाई कोठामा बन्द गर्नूका साथै नेसले बलेको चुरोट आफ्नो अनुहारमा फालेको आरोप लगाएकी छिन् । उनले भनेकी छिन् ‘मैले यो सबै भोगे, म यो चाहन्छु की नेस म बाट टाढा रहोस ताकी म शान्तिसंग बस्न सकुँ । यदि यसो भएन भने नेसले मेरो हत्या गर्नेछ ।’ उद्योगपति नेसले भने प्रितीको आरोप झुटो भएको भन्दै खण्डन गरेका छन् । घटनाको अनुसन्धान भैरहेको प्रहरीको भनाई छ ।
