अक्षयका बडीगार्ड थप्पड हान्न खप्पिस, सलमानका बडीगार्ड सबैभन्दा चर्चित

फागुन १९ – टेलिभिजन अभिनेता रोनीत रोय अभिनयका साथसाथै सेक्युरिटी कम्पनी पनि चलाउँछन् ।  अहिले बलिउडका ठूला स्टारहरुसँग स्क्रिनमा काम गर्ने उनी एक समय उनीहरुकै बडीगार्ड भएर काम गर्थे । आगामी सिनेमा ‘सरकार–३’ मा उनले अमिताभ बच्चनसँग पर्दा बाँडेका छन् । एक समय रोनित तीनै अमिताभको बडीगार्ड भएर काम गर्थे । उनको सेक्युरिटी कम्पनीको नाम ’ए सी ई सेक्युरिटी एण्ड प्रोटेक्शन एजेन्सी’ हो । हाल यो कम्पनीले अमिताभ बच्चन, सलमान, शाहरुख, आमिर लगायत अन्य केही ठूला स्टारहरुलाई सुरक्षा दिँदै आएको छ । सलमान खानका बडीगार्ड शेरा सधैँ सलमानको साथमा हुन्छन् । त्यस्तै आमिर खानलाई रोनीतकै सेक्युरिटी फर्मका युवराज घोरपडेले सुरक्षा दिईरहेका हुन्छन् । अभिनेताको मात्रै नभयर रोनीतको कम्पनीलाई सिनेमाको सेटमा पनि सुरक्षा दिनुपर्ने जिम्मेवारी छ । आजको यो सामाग्रीबाट बलिउडका केही स्टारहरुका बडीगार्डको बारेमा पनि थाहा पाउनुहोस् ।  
अमिताभ बच्चन
अमिताभ बच्चनका बडीगार्डहरु अन्य स्टारहरुको तुलनामा धेरै छन् । तर उनका पर्सनल सेक्युरिटी अफिशर हुन् जितेन्द्र शिंदे । उनी हर कदममा अमिताभको साथमा हुन्छन् ।  केही वर्ष पहिले अमिताभले हलिउड गायिका एलिजा वुड मुम्बई आएको समयमा  आफ्ना बडीगार्डलाई उनको सुरक्षाको  लागि पठाएका थिए । 
आमिर खान 
आमिर खानको साथमा प्राय ६ देखि ७ जना बडीगार्डहरु हुन्छन् । यहाँसम्मकी  आमिर त जिममा जाँदा पनि एक जना बडीगार्ड लान्छन् । आमिरलाई अभिनेता रोनीत रोयले पनि केही वर्ष सुरक्षा दिईसकेका छन् । हाल रोनीतकै कम्पनीका युवराज घोरपडे आमिरको बडी गार्ड बनेका छन् । 
शाहरुख खान
एकताका यासीन खानले शाहरुखलाई सुरक्षा दिन्थे । तर उनले आफ्नै सेक्युरिटी कम्पनी खोलेपछि सन् २०१४ मा शाहरुखको  बडीगार्ड हुने काम छाडे । उनले छाडेपछि हाल  रवि सिंहले शाहरुखलाई सुरक्षा दिईरहेका छन् ।  रवी र शाहरुको सम्बन्ध निकै लोभलाग्दो छ । 
सलमान खान
बिगत १९ वर्षदेखि सलमान खानलाई सुरक्षा दिईरहेका छन् गुरमीत सिंह जोली उर्फ शेराले । सलमान उनलाई एक कर्मचारी नभयर परिवारकै सदस्य मान्छन् ।  सलमानसँग लामो समय रहेका कारण पनि उनी  अहिले बलिउडका सबैभन्दा चर्चित बडीगार्ड बनेका छन्  । शेराको ‘टाईगर  सेक्युरिटी’ नामको सुरक्षा कम्पनी पनि छ जसले स्टारहरुलाई सुरक्षा दिन्छ । 
अक्षय कुमार 
अक्षय कुमार र उनका छोरा आरवलाई श्रेयस ठेलेले सुरक्षा दिन्छन् । श्रेयस ठेलेलाई प्रायले श्रीको नामले चिन्छन् । श्रेयसले अक्षयको कतिसम्म हेरचाह गर्छन् भन्ने कुरा सन् २०१४ मा एक डाक्टरलाई हानेको थप्पड र २०१६ मा मुम्बई एयरपोर्टमा फ्यानलाई मारेको पञ्चले प्रमाणित गरिदिएको छ । उनी अक्षयको लागि परिआए जे पनि गर्न सक्छन् । 
ऋतिक रोशन
अभिनेता ऋतिक रोशनका बडीगार्ड हुन् मयुर । उनले ऋतिकलाई सिनेमाको सुटिङ स्थलदेखि स्क्रिनिङ  सम्म सुरक्षा दिँदै आएका छन् ।  ऋतिक र मयुरको सम्बन्ध दाजु भाईको जस्तै छ । 
सनी लियोनी र शाहिद कपूर
युसुफ ईब्राहिम सनी लियोनी र शाहिद कपूरका बडी गार्ड हुन् । युसुफ सेक्युरिटी फर्म ९ सय ११ का मालिक पनि हुन् । यी दुई स्टारबाहेक ईरोज नाओ र यश राज ब्यानरको सुरक्षाको जिम्मेवारी पनि उनकै काँधमा छ ।  
उज्यालो र forseenetwork.com को सहकार्य
