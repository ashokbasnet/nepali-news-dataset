क्वीन कंगना आउट, जरिन इन

जेठ ३ – बलिउड अभिनेता इरफान खानले गएको हप्ता एक अन्तर्वाताको क्रममा निर्माणाधिन चलचित्र डिभाइन लभर्समा कंगना रनौत अड्किएको बताएका थिए । उनले कंगना हिरो बनेकाले उनीसँग काम गर्नका लागि आफू हिरोइन बन्नु पर्ने अवस्था आएको पनि बताएका थिए । तर अहिले भने चलचित्र डिभाइन लभर्सबाट कंगना आउट भएको खबर आएको छ । निर्देशक कबिर खानले चलचित्रमा कंगनाको ठाउँमा जरिन खानलाई लिइएको बताएका छन् । चलचित्र बनाउने घोषणा लगतै हिरोइनको विषयलाई लिएर विभिन्न अड्कल भएका थिए । चलचित्र युनिटलाई उद्धृत गर्दै कंगनाले छायाँकन सुरु गरेको पनि बताएका थिए । तर अहिले आधिकारीक रुपमै निर्देशक कबिर खानले कंगना चलचित्रको हिस्सा नरहेको स्पष्ट पारेका छन् । निर्देशक खानले भने ‘हामी पठानी लुक भएकी अभिनेत्रीको खोजीमा थियौं, जरिन खान यसका लागि उपयुक्त छन् ।’ जरिनले अब आउँदो सेप्टेम्बरदेखि इरफान खानसँग चलचित्रको छायाँकन सुरु गर्ने छिन् । 
– एजेन्सीको सहयोगमा
