​आमिर खानले रिजेक्ट गरेका यी कलाकार बने सुपरस्टार

असोज १ – सामाजिक सञ्जालमा लोकप्रिय हुन मन पराउने बलिउड अभिनेता वरुण धवन ट्रोलिङ तथा आलोचनाबाट प्रभावित हुने बताउँछन् ।
 
शुक्रबार ‘सिनेमा समिट– फ्यूचर अफ् सिनेमा’ मा सहभागी हुँदै उनले सामाजिक सञ्जालमा आउने सकारात्मक टिप्पणीले प्रेरणा मिल्ने बताए । उनले भने, ‘म सामाजिक सञ्जाल प्रयोग गर्छु जहाँ प्राप्त हुने सकारात्मक टिप्पणीले मलाई प्रेरित गर्छ तर नकारात्मक टिप्पणी तथा आलोचनाले मानसकि तनाव दिन्छ । मेरो चलचित्रका बारेमा गरिने नकारात्मक टिप्पणीले मलाई चिन्तित बनाउँछ ।’

अभिनेता धवनले आफूले अनुशासित जीवन बिताउने गरेको बताए । उनले आफ्नो जीवनको कुनै पनि कुरा कसैसँग नलुकेको बताउनुभयो । उनले आफूलाई डेटमा जान पनि कठिन भएको बताए । उनले आफ्नो फिल्मी करिअरका बारेमा पनि बताए । सुरुमा एक जना साथीसँग ठाउँठाउँमा अडिसन दिएका धवनलाई  धेरै ठाउँबाट अस्वीकार गरियो ।
 
उनले आमिर खानको चलचित्र ‘धोबी घाट’ तथा अन्य केही टेलिश्रृङ्खलाका लागि अडिसन दिएका थिए । तर उनलाई लिइएन ।  त्यहाँ पनि उनलाई केवल निराशा हात लाग्यो । उनले धर्मा प्रोडक्शनमा सहायक निर्देशक पदका लागि पनि आवेदन दिएका थिए । त्यस समयमा उनले कपाल पालेका थिए । उनले काम पाइन्छ भन्ने लागेर नै आफ्नो लामो कपाल कटाएको बताए । 
‘माइ नेम इज खान’ मा सहायका निर्देशकको रुपमा काम गरेर बलिउडमा करिअर सुरु गरेका धवन अभिनेताका रुपमा भने ‘स्टुडेन्ट अफ् द इयर’ मा देखिए । त्यसपछि उनले मेँ तेरा हिरो, हम्प्टी शर्माकी दुल्हनिया, बदलापुर, एबिसिडी २, दिलवाले, ढिशुम, बद्रीनाथकी दुल्हनियाजस्ता सफल चलचित्रमा अभिनय गरे । 
उनको बहुप्रतिक्षित चलचित्र ‘जुडवा २’ आउँदो सेप्टेम्बर २९ मा रिलिज हुने तयारीमा छ ।

त्यस्तै  २०१८ को अक्टोबरतिर रिलिज हुने गरी निमार्ण थालिएको चलचित्र ‘सुई धागा : मेड इन इन्डिया’ मा पनि उनी मुख्य भूमिकामा देखिनेछन् ।
