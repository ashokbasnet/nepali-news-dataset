रेखाको हिरो रिटन्सको शीर्ष गीत सार्वजनिक

काठमाडौं, मंसिर २८ – नेपाली चलचित्र ‘हिरो रिटन्स्’ को शीर्ष गीतको अडियो रिलिज भएको छ । नायिका रेखा थापा र नायक सविन श्रेष्ठको मुख्य भूमिका रहेको यो चलचित्रको शीर्ष गीतलाई टंक बुढाथोकी र मनिशा पोखरेलले गाएका छन् । 
गीतमा शब्द र संगीत टंककै रहेको छ । आशिष भेटवालको निर्देशनमा बन्न लागेको हिरो रिटन्स्मा रेखालाई हामी मुख्य भूमिकामा देख्न पाउने छौँ । चन्द्र गौतम, सहदेभ गौतम र भिम न्यौपानेको निर्माणमा बन्न लागेको चलचित्रमा संगीत टंक बुढाथोकी र दीपक शर्माको संगीत रहने छ भने कविराजले कोरियोग्राफी गर्नेछन् । चलचित्रलाई मित्र गुरुङले सम्पादन गर्नेछन् । 

टंकले यो भन्दा पहिले रेखा थापाका लागि चलचित्र काली, हिम्मतवालीमा संगीत भरेका छन् । त्यस्तै संगीतकार दीपक शर्मा छक्का पञ्जाको गीत देखन चम्पामा संगीत भरेर चर्चामा आएका संगीतका हुन् ।  
उज्यालो र forseenetwork.com को सहकार्य
