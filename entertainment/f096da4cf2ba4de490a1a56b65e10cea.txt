​पानीको प्रवाह नगरी यसरी लाग्यो रेखा थापालाई हेर्नेको भिड

भीमकुमार बाँस्कोटा/ उज्यालो । 
पाँचथर, ९ असोज – नेपाली चलचित्र जगतमा पकड जमाएकी नायिका रेखा थापालाई हेर्न पानीको प्रवाह नगरी दर्शकको भिड लागेको छ । झमझम परेको पानीको बेवास्ता गर्दै पाँचथरको फिदिममा नायिका थापालाई हेर्न हजारौं झुम्मिए ।  अल्फा ओमेगा इन्टरनेशलन ट्रेनिङ सेन्टरले आयोजना गरेको बृहत साँस्कृतिक कार्यक्रममा नायिका थापालाई हेर्न शनिबार बेलुका फिदिमबासीहरु फिदिम उच्च माध्यामिक विद्यायलको खेल मैदानमा भरिभराउ भएका थिए ।बर्षातको वास्ता नगरी छाता ओढेर पनि नायिका थापालाई हेर्नेको भिड लागेको थियो । स्टेजमा देखा परेकी नायिका थापालाई देख्नासाथ दर्शहरुको हुटिङ र तालीले फिदिम गुञ्जायमान भयो । कार्यक्रममा नायिका थापाले नारी जागरणका कुरा गरिन् । घरमा श्रीमानको हेपाइ सहेर नबस्न सम्पूर्ण नारीलाई उनले आग्रह गरिन् । त्यस्तै नायिका थापाले आफू राजनीतिमा आउँदा साथ दिने नदिने भनेर दर्शकलाई प्रश्न गरेकी थिइन् ।
