शीतल निवासमा तीजको रौनक

काठमाडौं, भदौ १२ – राष्ट्रपति विद्यादेवी भण्डारीले चाडपर्व मुलुकको सुन्दर सांस्कृति धरोहर भएको बताउनुभएको छ ।  राष्ट्रपति कार्यालय शीतल निवासद्वारा शनिबार आयोजना गरिएको तीज तथा जितीया पर्व विशेष साँस्कृतिक कार्यक्रममा उहाँले नेपालको साँस्कृतिक विविधताले नेपालीबीच एकता कायम गर्न सफल भएको बताउनुभयो । 
उहाँले चाडपर्वले राष्ट्रिय एकता, सामाजिक सद्भाव, भाइचारा र मित्रताको सुभाष छाइरहेको छ र आगामी दिनमा पनि छाइरहनेमा आफू पूर्ण विश्वस्त रहेको बताउनुभयो । समारोहमा उपराष्ट्रपति नन्दबहादुर पुन, प्रधानमन्त्री पुष्पकमल दाहाल, सभामुख ओनसरी घर्ती, पूर्व उपराष्ट्रपति परमानन्द झा, पूर्वमन्त्रीहरू, सांसदहरू, राजनीतिक दलका नेतृहरू, कलाकारहरूको उपस्थित रहेको थियो । त्यस अवसरमा नेपाल सांस्कृतिक संस्थान, नेपाल निजामती कर्मचारी सङ्घ, सैनिक श्रीमती सङ्घ, प्रहरी परिवार श्रीमती सङ्घले तीजसँग सम्बन्धित विशेष साँस्कृतिक गीत तथा नृत्य प्रस्तुत गर्नुभएको थियो । रासस
