एनिमेशन गरिएको ‘द फेमस’सँगै हार्न नजानेको युवा ‘द विनर’को संघर्ष

काठमाडौं, कात्तिक १९ – शुक्रबार दुईवटा चलचित्र प्रदर्शनमा आउँदैछन् । हार्न नजानेको एक युवाको संघर्ष समेटिएको चलचित्र ‘द विनर’ र अर्को चलचित्र ‘द फेमस’ शुक्रबारदेखि प्रदर्शन हुँदैछन् । द विनरमा नायिका मलिना जोशी, नायक महेशमान श्रेष्ठ, रोयल मास्के, मन्चिन शाक्य, राजकुमार पन्त, रेशु तामाङ, अमित गिरीलगायतले अभिनय गरेका छन् । नायक महेशमान श्रेष्ठले यही चलचित्रमार्फत डेब्यु गरेका हुन् । यसअघि पनि चत्रचित्रमा अभिनय गरिसकेकी  मलिना जोशी पूर्व मिस नेपाल हुन् । 
यो चलचित्र हलिउड शैलीमा निर्माण गरिएको छ । नेपालसहित दुबई र अष्ट्रेलियामा छाँयाकंन गरिएको हुनाले अन्य फिल्मको तुलनामा यसको लागत धेरै भएको फिल्म युनिटले जनाएको छ । एक्सन र थ्रिलरमा मिश्रीत चलचित्रलाई हिक्मत बिष्टले निर्देशन गरेका हुन् । 
चलचित्रलाई डायमण्ड स्टार फिल्मस्को ब्यानरमा सुबोध ठकुरी, विकास खरेल, रितेश राणा, सृजना शाहले संयुक्त रुपमा निर्माण गरेका हुन् ।

यस्तै नेपाली कथानक चलचित्र ‘द फेमस’ पनि शुक्रबारदेखि देशव्यापी प्रदर्शनमा आएको छ । बलामी फिल्म इन्टरटेन्मेन्टको व्यानरमा निर्माण भएको चलचित्र ‘द फेमस’को सबै गीत एनिमेशन गरिएको छ । गीत एनिमेशन गरिएको नेपालको पहिलो चलचित्र भनिएको ‘द फेमस’लाई संञ्चारकर्मी समिर बलामीले निर्देशन गरेका छन् ।
डबल लभ स्टोरी र पारिवारिक कथामा आधारित भनिएको चलचित्रलाई अशोक कार्कीले छांयाकन गरेका छन् । टंक बुढाथोकी र सन्तोष प्रगादको संगीत रहेको चलचित्रमा बाबु बलामीको द्वन्द्व, सुधिर श्रेष्ठ र सुरेश चौधरीको नृत्य रहेको छ । चलचित्रको कथा र निर्माण पनि निर्देशक बलामीकै रहेको छ ।
