सेलेना गोमेजलाई मृगौला दान गर्ने उनकै ‘बेस्ट फ्रेन्ड’

भदौ ३० – पपस्टार सेलेना गोमेजले आफूलाई आफ्नै नजिककी साथीले मृगौला दान गरेको खुलासा गरेकी छिन् । बिहीबार इन्स्टाग्राममा अस्पतालको ओछ्यानमा साथी फ्रान्सिया राइसासँग हात समातिरहेको तस्बिर सार्वजनिक गर्दै सेलेनाले उक्त खुलासा गरेकी हुन् । 




 

I’m very aware some of my fans had noticed I was laying low for part of the summer and questioning why I wasn’t promoting my new music, which I was extremely proud of. So I found out I needed to get a kidney transplant due to my Lupus and was recovering. It was what I needed to do for my overall health. I honestly look forward to sharing with you, soon my journey through these past several months as I have always wanted to do with you. Until then I want to publicly thank my family and incredible team of doctors for everything they have done for me prior to and post-surgery. And finally, there aren’t words to describe how I can possibly thank my beautiful friend Francia Raisa. She gave me the ultimate gift and sacrifice by donating her kidney to me. I am incredibly blessed. I love you so much sis. Lupus continues to be very misunderstood but progress is being made. For more information regarding Lupus please go to the Lupus Research Alliance website: www.lupusresearch.org/ -by grace through faith
A post shared by Selena Gomez (@selenagomez) on Sep 14, 2017 at 3:07am PDT




सेलेना गोमेजले पछिल्लो समय मृगौलामा लागेको रोगका कारण नै म्युजिक भिडियोको प्रमोशनमा लाग्न नपाएको बताएकी छिन् । गोमेजले आफ्नो मृगौला प्रत्यारोपण कहिले र कहाँ भएको भन्ने कुरा नबताए पनि उनले आफ्नो उपचारमा संलग्न चिकित्सकको समूह र साथी राइसालाई धन्यवाद दिएकी छिन् । उनले आफ्नो सम्पूर्ण स्वास्थ्यको सुधारका लागि मृगौला प्रत्यारोपण गर्नु परेको बताएकी छिन् । 

गोमेजले आफ्नो मृगौलामा समस्या रहेको कुरा सन् २०१५ को ‘द इलेन शो’ मा बताएकी थिइन् । अमेरिकी टेलिश्रृङ्खला ‘द सिक्रेट लाइफ अफ् द अमेरिकी टिनएजर’ की अभिनेत्री फ्रान्सिया राइसालाई धन्यवाद दिँदै गोमेजले भनेकी छिन्, ‘उनले आफ्नो मृगौला दिएर मलाई ठूलो गुन लगाएकी छिन् । उनले मलाई जीवन दान नै दिएकी छिन् ।’ 
‘गुड फर यु’, ‘सेम ओल्ड लभ’, ‘कम एण्ड् गेट इट’ जस्ता चर्चित गीतहरु गाएकी गोमेज सामाजिक सञ्जालमा निकै लोकप्रिय छिन् । उनलाई सन् २०१८ मा रिलिज हुन लागेको वुडी एलेनको चलचित्रमा अनुवन्ध गरिएको छ । कुनै समय क्यानेडियन पपस्टार जस्टिन बिबरसँगको अफेयरमा रहेकी गोमेज पछिल्लो सयम भने गायक द विकेन्डसँगको डेटमा रहेको बताइन्छ ।
