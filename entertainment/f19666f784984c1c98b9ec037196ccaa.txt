हाँस्य कलाकारले तताए फिदिम बजार

भीमकुमार बाँस्कोटा/उज्यालो ।
पाँचथर, असोज ८ – टेलिभिजनका पर्दामा देखिएका कलाकारलाई आफ्नै अगाडिमा देख्न पाउँदा पाँचथर फिदिमका बासिन्दा असाध्यै खुसी भए । (पाँडे) अर्जुन घिमिरे र (जिक्री) कुमार कट्टेल शुक्रबार बेलुका फिदिम उच्च माविमा उपस्थित भएपछि हजारौं दर्शकले तालिले स्वागत गरे ।कलाकारको प्रस्तुति हेर्न आएका युवा युवतीको भिडलाई पाँडे र जिक्रिको प्रस्तुतीले निकै ततायो । समाजका यथार्थ घटनालाई व्यङ्ग्यत्मक शैलीमा प्रस्तुत गर्दा हजारौँको संख्यामा उपस्थित दर्शक पेट मिचिमिचि हाँस्य ।कार्यक्रममा गायक दिपक लिम्बूले ६ वटा गीत गाएर हजारौँलाई छमछमि नचाए । गायक लिम्बूले तिमि नै तिमि छौ यो मन भरी, मैले माया गर्न जानीन, सिम्पल सिम्पल कान्छिको डिम्पल पर्ने गाला जस्ता गीत गाउँदा दर्शक झुमिरहेका थिए । छाब्दि बराही चलचित्र मन्दिर फिदिमको आयोजनामा भएको बृहत साँस्कृतिक कार्यक्रममा स्थानीय केही कलाकारहरुले पनि आफ्नो कला प्रस्तुत गरेका थिए ।
