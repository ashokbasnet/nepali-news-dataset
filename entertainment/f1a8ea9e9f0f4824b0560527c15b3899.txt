नायक नायिका बिनाको ‘संसार आफ्नै’

अर्जुनकुमार संग्रौला/उज्यालो । साउन १ - साउन १८ गतेदेखि रिलिज हुने चलचित्र ‘संसार आफ्नै’को कथा नै मजबुत रहेकोले फिल्म चल्नेमा विश्वसस्त देखिन्छन निर्माता गोविन्द शाही । चलचित्रमा गोविन्द स्वयं पनि देखिनेछन भने साथमा सुमन सिंह र झरना थापा पनि शीर्ष भुमिकामा छन् ।

 

चलचित्रमा कोही पनि नायक नायिका नभएको उनी बताउछन् । “मेरो सिनेमाको कथा नै मजबुत छ, यो कथाले चल्ने सिनेमा हो |” गोविन्द भन्छन् “यसमा नायक नायिका कोही पनि छैनन् ।” उनलाई चलचित्रको प्रोमोसनका लागि नायक नायिकाबाट कुनै किसिमको सहयोग नभएकोले गर्दा पनि उनले यस्तो अभिब्यक्ति दिएका हुन सक्छन् । उनी चलचित्रको प्रोमोसनमा एक्लै देशका विभिन्न ठाँउहरुको भ्रमण गरि रहेका छन् ।
केहीदिन अघि आयोजित चलचित्रको अडियो रिलिजमा पनि नायक सुमन सिंह र झरना थापा दुवै उपस्थित थिएनन् भने यतिबेला प्रोमोसनमा पनि उनलाई नायक नायिकाबाट कुनै सहयोग प्राप्त भएन । चलचित्र ‘संसार आफ्नै’ सत्य घटनामा आधारित रहेको गोविन्दको भनाई छ । ‘संसार आफ्नै’मा रन्जीत रानाको निर्देशन रहेका छ भने युवराज राईको छायांकन वसन्त सापकोटा, तारा प्रकाश लिम्बु र चेतन सुर्यको संगीत रहेको छ ।
हुन त शुरुमा चलचित्रलाई साउन १२ मा रिलिज गर्ने भनिएको थियो तर विभिन्न कारणले गर्दा रिलिज डेट सरेको छ । सेन्सर बोर्डबाट पिजी सर्टिफिकेट प्राप्त गरेको यो चलचित्र दोहा कतारमा पनि रिलिज गरिने निर्माता गोविन्द बताउछन् । पिजी सर्दिफिकेट पाएको चलचित्र १६ वर्ष मुनिको बालबालिकाले अभिभावको साथमा मात्र हेर्न पाउँछन् । अघिल्लो चलचित्र ‘कहाँ छौ कहाँ’को सफल्ताबाट हौसिएका गोविन्दलाई यो चलचित्रले कस्तो गर्ने हो त्यो भने हेर्न बाकी नै छ । उनी नतिजा जस्तो सुकै आए पनि बर्षमा एउटा चलचित्र बनाई रहने बताएछन् । उनको चलचित्र ‘पराई’ पोष्ट प्रोडक्सनमा छ भने उनले अर्को सिनेमा ‘पुलिस’ बनाउने भनेर घोषणा गरिसकेका छन् ।
