​प्रणय दिवसको कोसेली ‘ओ मेरी भ्यालेन्टाइन’ बोलको नयाँ गीत सार्वजनिक

माघ २९ – प्रणय दिवसलार्इ लक्षित गर्दै अम्बिका गुरुङले ओ मेरी भ्यालेन्टाइन बोलको नयाँ गीत सार्वजनिक गरेकी छिन् ।
गुरुङको शब्दमा रहेको उक्त गीतमा सनुप पौडेल र सुवेक्षा कोइरालाको आवाज रहेको छ भने प्रकाश लेप्चाले संगीत गरेका छन् ।

समन अधिकारीको  निर्देशनमा बनाइएको भिडियोमा  छायाङ्कन दीपेन्द्र, भुपेन्द्र र सरोजले गरेका हुन् ।
सम्पादन भने सुप्रिम पराजुलीको रहेको छ । भिडियोमा नरेन र सुप्रियाको रोमान्स देख्न सकिन्छ ।
