फिल्म रिजेक्ट गरेकी सुन्दरी गायिकालाई प्रेम प्रस्तावको ओइरो

काठमाडौं, मंसिर १३ – सधैँ हाँसिरहनु पर्छ भन्ने गायिका मेलीना राईले १२ वर्षको उमेरदेखि गीत रेकडिङको अनुभव संगालेकी छिन् । उनले पहिलो पटक १२ वर्षको उमेरमा आफ्नै बुवाको कम्पोजमा स्वदेशगान गाएकी थिइन् । 
उनी संगीतमा लागेको ८ वर्ष भइसकेको छ । यो आठ वर्षको अवधीमा उनले तीनसय भन्दा धेरै गीतमा आफ्नो सुमधुर आवाज दिइसकेकी छिन् । ५० जति कलेक्शन एल्बममा उनको आवाज छ । त्यस्तै उनले एउटा सोलो एल्बम निकालेकी छिन् ‘बहार’ । अहिले उनी दोस्रो एल्बमको तयारीमा छिन् ।  आफ्नो जादुमय अवाजले सबैलाई लठ्ठ बनाएकी गायिमा मेलिनाले सुन्दरताबाट पनि सबैलाई भुतुक्कै बनाएकी छिन् । धेरैले उनलाई छोटो समयमानै सफलता पाएकी गायिकाको रुपमा पनि लिन्छन्  । तर यस बारेमा उनी भन्छिन् ‘मलाई छोटो समयमै सफल भएकी गायिका भन्नु बिलकुलै गलत कुरा हो ।’ उनको संगीत यात्रा निकै पहिले सुरु भएको थियो। पिता नै म्युजिक टिचर भएका कारण उनले सानै उमेरदेखि नै म्युजिक सिक्ने सौभाग्य पाइन् । आफू संगीत क्षेत्रमा भएका कारण उनका बुवा आमाले पनि छोरीले संगीतमै केही गरोस् भन्ने चाहना राखेका थिए । सानैदेखि म्युजिक सिकेकी उनले आफ्नो सीपको सहि सदुपयोग गर्न पाएकी छिन्  । 
दार्जिलिङको कर्स्याङमा जन्मेकी उनी सानैदेखि काठमाडौंमा बस्दैआएकी छिन् । मेलीनाको पुर्ख्यौली घर खोटाङ हो भने हाल उनीहरुको स्थायी ठेगाना मोरङको रमिते खोला हो । गायनसँगै सुुन्दरताका कारण चर्चामा आउने मलीनालाई अहिले विवाह र प्रेमबारे प्रश्न सोध्नेहरुको पनि भिड छ । 
कस्तो केटा चाहन्छिन् मेलीना ?
विवाह र प्रेमका बारेमा कमै बोल्ने मेलीनालाई बाहिरी रुप भन्दा पनि भित्री रुप राम्रो भएको केटा मन पर्छ रे । तपाईँ कस्तो जीवन साथी चाहनुहुन्छ भन्ने प्रश्नमा उनी भन्छिन्, बिशेष गरी महिलालाई आदर गर्न जानेको । सफा मनको । बाहिरी रुप भनेको देखाउनलाई मात्रै हो । त्यो रुपले जीवनमा खुसी दिँदैन । त्यस कारण केटा भनेको सफा मनको अरुलाई आदर गर्न जानेको हुनुपर्छ । मसँग विवाह गर्ने व्यक्तिले मलाई त बुझ्नुपर्छ नै यसका साथै म्युजिकलाई माया गर्न सक्नुपर्छ । हुनेवाला जीवनसाथी ह्याण्डसम होस् भन्ने चाहना त सबैको हुन्छ तर बिशेष गरी मैले मन पराएको क्षेत्रलाई माया गर्न जानेको व्यक्ति नै मेरो जीवन साथी बन्ने छ ।
आएका प्रस्तावलाई यसरी पन्छाउँछिन् मेलीना
आफ्नो आवाज र सुन्दरताबाट धेरै फ्यान बनाएकी छिन् । जसमध्ये केही उनका प्रशंसकहरु छन् त केही उनको जीवनमा स्थायी रुपमै रहन चाहन्छन् । तर अहिलेसम्म उनले कसैलाई पनि आफ्नो दिलमा बास दिएकी छैनन् । किनकी उनी अहिले दायाँबायाँ नलागेर मात्र संगीतलाई समय दिन चाहन्छिन् । अहिले करिअरलाई नै अघि बढाउन चाहेकी उनले यदि कसैले प्रेम प्रस्ताव राख्यो भने आफूले उनीहरुलाई त्यो नजरले नहेरेको जवाफ दिन्छिन् र जीवनबाट पाखा लगाउँछिन् । 
अहिले लभ पाउनलाई एकदमै गाह्रो छ जस्तो लाग्छ
प्रेमको अहिलेको ट्रेण्डलाई हेरेर उनी भन्छिन्, यो लभ भन्ने वर्ड पाउनलाई एकदमै मुस्किल छ । तर यत्तिकै भन्न पनि मिल्दैन कतिले त पाउनु भएको छ । कतिको प्रेम सफल पनि हुन्छ । सबैको असफल हुन्छ र देखावटी हुन्छ भन्ने छैन । तर अहिलेको यो समयमा शुद्ध लभ पाउन गाह्रो होला जस्तो लाग्छ । अहिले शुद्ध लभ निकै दुर्लभ भइसकेको छ । 
सुन्दर मेलिनालाई किराँत फिल्मबाट अफर आइसकेको छ
मेलीनालाई किराँत फिल्महरुबाट अफर आइसकेको छ । तर उनी आफूलाई सिनेमामा भन्दा गायनमै राम्रो हुने बताउँछिन् । उनी आफूमा अभिनेत्रीमा हुनपर्ने गुण नै देख्दिनन् । उनी भन्छिन्, मेरो प्रोफेशन भनेको गायन हो र म गायनलाई नै अघि बढाउन चाहन्छु । फिल्म खेलेर फ्ल्प हुने चाहना ममा छैन । त्यस कारण मलाई फिल्मको अफर आयो भने सिधै रिजेक्ट हुन्छ । मेरो मुख्य चाहना भनेको नेपाली संगीत उद्योग हो, सिने उद्योग हैन । म गायनमै सिन्सियर भएर लाग्न चाहन्छु ।
उज्यालाे  र forseenetwork.com को सहकार्य
