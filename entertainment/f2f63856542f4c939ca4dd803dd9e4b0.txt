धुर्मुस र सुन्तली अमेरिका गएपछि सरसफाई दुत बन्ने पालो जिग्रीको

काठमाडौं, चैत २७ – सरसफाई दुत बनेका सिताराम कट्टेल ‘धुर्मुस’ र कुञ्जना घिमिरे ‘सुन्तली’ २ महिनाका लागि अमेरिका पुगेपछि उनीहरुको स्थानमा सितारामका भाइ कुमार कट्टेल अर्थात जिग्रीलाई सरसफाई दुतको जिम्मा दिईएको छ ।धुर्मुस र सुन्तली नेपाल टेलभिजनबाट प्रसारण हुने हांस्य श्रृखला मेरी बास्सैका लोकप्रिय पात्र हुन् भने जिग्री अर्को हास्य कार्यक्रम भद्रगोलका लोकप्रिय पात्र हुन् । पाल्पा, नेपालगंज र धनकुटाको हिलेमा हुने कार्यक्रमलाईसमेत त्यागेर जिग्री अहिले सरसफाई अभियानमा लागेका छन् ।
बागमति सर सफाई अभियानमा सञ्चार समितिको सदस्य भएपछि कुमार कट्टेल जिग्रीले आफूलाई सरसफाई दुतको जिम्मेवारी आएकाले चैत २८ गते हुने बाग्मती सर सफाई महाअभियानको मानव सांग्लो अभियानका लागि व्यस्त रहेको बताए ।
सरसफाई दुत बनेपछि सिताराम कट्टेल ‘धुर्मुस’ र कुञ्जना घिमिरे ‘सुन्तली’ ले बागमति सरसफाई अभियानमा पनि निरन्तर साथ दिँदै आएका थिए । केहि दिनअघि यो जोडी कार्यव्रmमको सिलसिलामा अमेरिका पुगेपछि अब यो अभियानमा कसले साथ दिने भनेर स्वयम् धुर्मुस र सुन्तली नै अन्योलमा थिए । तर जिग्री र उनका सहकर्मी अर्जुन घिमिरे अर्थात पाँडेले जिम्मेवारी लिएपछि अन्योलता हटेको छ ।
– एरेडियो अडियो डटकम र उज्यालो अनलाईन डटकमको सहकार्यमा
