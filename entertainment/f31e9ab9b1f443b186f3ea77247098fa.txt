नायक आर्यन सिग्देलले गरे सपनासँग विवाह

काठमाडौं, बैशाख ७ - चकलेटी नायक आर्यन सिग्देलले उनकी प्रेमिका सपना भण्डारीसँग शनिवार लगनगाँठो कसेका छन् ।
आफ्नो निकै लामो समयको प्रेमलाई विवाहमा परिणत गर्न पाएकोमा आर्यन र सपना दुबै खुशी देखिए । ३२ बर्षे आर्यनले आफू भन्दा ६ बर्ष कान्छी सपनाको सिउदो रंग्याएर शनिबारबाट आफ्नो बनाएका छन् ।
थानकोटबाट करिब ३ सय जना जन्ति लिएर बानेश्वर बैंक्वेट पुगेका आर्यनले सपनाको सिउँदामा सिन्दुर भर्दै जीवनभर साथ दिने प्रण गरे ।
उनको विवाहमा परिवार, आफन्तहरु र केही सिमित चलचित्रकर्मीको उपस्थिति रहेको देखियो । आर्यनले चलचित्रकर्मीहरु, पत्रकार र साथीभाई तथा आफन्तलाई आईतबार बेलुकी पार्टी दिने भएका छन् ।
