भ्यालेन्टाइन डेमा इन्दिराले कसलाई भनिन् आई लभ यु ....

काठमाडौं, फागुन २ – नेपाली साकिराको उपनाम चिनिएकी गायिका इन्दिरा जोशी चर्चाको शिखरमा छन् । नेपाली तारा बन्ने दौडसँगै गायन यात्रामा अघि बढेकी उनको  हरेक गीत लोकप्रिय बन्दै गएको छ । देश विदेशका स्टेज कार्यक्रममा पनि उनको माग बढ्दै गएको छ ।
गायनसँगै उत्कृष्ट नृत्यले दर्शक लठ्ठ बनाउने इन्दिरा अविवाहित हुन् । त्यसैले पनि उनलाई चाहानेको कमि छैन । यही मेसोमा उनको एउटा नयाँ गीत अहिले चर्चामा छ । भ्यालेन्टाइनको यो माहोलमा उनको ‘आई लभ यु’ बोलको गीतले दर्शकको मन तानेको छ ।
गीतमा इन्दिरालाई गायक सरोज ओलीले साथ दिएका छन् । यस्तै कुञ्जना घिमिरे (सुन्तली), सीताराम कट्टेल (धुर्मुस) र पल शाहले मोडलिङ गरेका छन् । गीत युट्युबमा अपलोड भएको दुई हप्ता नबित्दै झण्डै तीन लाख २४ हजार पटक हेरिएको छ ।
म्युजिक भिडियो
