बेल्जियममा तिजको रमझम

सन्तोष न्यौपाने/उज्यालो । 
बेल्जियम, भदौ २७ – तिजको रमझमले बेल्जियममा रहेका नेपाली महिलालाई पनि छोएको छ । तिज नजिकिएसँगै बेल्जियममा रहेका नेपाली महिला सामुहिक रुपमा दरखाने र रमाइलो गर्नमा व्यस्त छन् । विदेशमा रहँदा माइतीको सम्झना झन बढी हुने गरेकाले सामुहिक रुपमा जिम्म भएर दरखाने र रामाइलो गर्ने गरिएको नेपाली महिलाले बताउएका छन् । बेल्जियममा रहेका रहेका विभिन्न नेपाली संघसंस्थाले चेलिवेटीका लागि दरखुवाने तथा रमाइलो गर्ने कार्यक्रम गर्दै आएका छन् । परदेशमा बसेपनि सबै चेली जम्मा भएर सामुहिक रुपमा तिज मनाउँदा वर्षभरीको पीडा कम हुने गरेको गएको एनआरएन बेल्जियममी उपाध्यक्ष यशोदा थापाले बताउनुभयो । यहाँ रहेका नेपाली दाजुभाइले चेलिबेटीलाई दरखुवाने कार्यक्रममा सक्रिय सहभागिता जनाउने गरेका छन् । यसले गर्दा आफ्नो कला संस्कृती जोगाउन सहयोग पुग्ने गरेको परबासी नेपाली बताउँछन् ।
