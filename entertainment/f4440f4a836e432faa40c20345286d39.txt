नयाँ राष्ट्रिय गीत ‘जय जय नेपाल’, राजेश, सरोजदेखि एलिसासम्म (भिडियोसहित)

काठमाडौं, फागुन ६ – महानायक राजेश हमाललाई चलचित्रको पर्दामा मात्र होइन बेलाबखत म्युजिक भिडियोमा पनि हेर्न पाइन्छ । पछिल्लो समय हमालले गीतकार आलोक चाम्लिंग राईका शब्द विजय अधिकारी र मनिषा राईको स्वरमा रहेको राष्ट्रिय गीत ‘जय जय नेपाल’ मा पनि अभिनय गरेका छन् ।  
प्रवासमा रहेर गीत संगीतको क्षेत्रमा सक्रिय गीतकार राईका शब्दमा गायक स्वयमले नै संगीत भरेका हुन् । निर्देशक सशान कँडेलले निर्देशन गरेको राष्ट्रिय गीतको भिडियोमा महानायक हमालसँगै कलाकारहरु सरोज खनाल, नवल खड्का, सरिता लामिछाने, एलिसा राई, लगायत दुई दर्जन बढीको अभिनय देख्न सकिन्छ । 
राजिव सिंहले एरेन्ज गरेको गीतको अडियो सिडिएम म्यूजिक क्रियशनले तयार गरेको हो । सिर्जन बरालले कोरियोग्राफी गरेको गीतको भिडियोलाई उत्सव दाहालले छायांकन गरेका हुन् भने निशान घिमिरेले सम्पादन गरेका हुन् ।
