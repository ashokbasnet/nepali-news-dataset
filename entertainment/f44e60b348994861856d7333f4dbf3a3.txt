प्रहरी निरीक्षक प्रियंका

फागुन २७ – बलिउड अभिनेत्री प्रियंका चोपडा अब प्रहरी निरीक्षक बन्ने भएकी छन् । यसअघि मेरी कोम बनेर बक्सिङ रिङमा बक्सिङ गरेकी प्रियंका अब प्रहरी निरीक्षक बन्न लागेकी हुन् ।
प्रियंकाले प्रकाश झाको चलचित्र गंगाजल–२ मा प्रहरी निरीक्षकको भूमिका निभाउन लागेकी हुन् । प्रकाश झाले सन् २००३ मा प्रदर्शन भएको गंगाजलको सिक्वेल गंगाजल–२ मा प्रियंकालाई प्रहरी निरीक्षक बनाउन लागेका हुन् ।
गंगाजलमा अजय देवगन मुख्य भूमिकामा थिए । तर गंगाजल–२ मा भने प्रियंका बाहेक अन्य कुन कुन कलाकार रहने छन् भन्ने अहिले सम्म तय भएको छैन । प्रियंकाले यो बाहेक सञ्जयलिला भंसालीको चलचित्र बाजिराव मस्तानीमा पनि मुख्य भूमिका निभाएकी छन् ।
– एजेन्सीको सहयोगमा
