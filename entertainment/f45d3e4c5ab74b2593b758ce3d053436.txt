रोल्पा रोग, आवारा र उहिले बाजेको पालामा एकैसाथ (भिडियो सहित)

काठमाडौं वैशाख २४ – शुक्रबार फरक कथावस्तु भएका तीन चलचित्र एकैसाथ प्रदर्शनका आएका छन् । प्रदर्शन हुने चलचित्रमा ‘उहिले बाजेको पालामा’, ‘रोल्पा रोग’ र ‘आवारा’ छन् । 
उहिले बाजेको पालामा 
नेपालको पुरानो कला र मौलिक सँस्कृति झल्काउने कथामा आधारित चलचित्र उहिले बाजेको पालामा आजबाट प्रदर्शनमा आएको छ । रुढीवादी परम्परा र त्यही सँस्कृतिमा बसेको प्रेम कथालाई चलचित्रमा उतारिएको निर्माण समूहले जनाएको छ । चलचित्र गणेश बेल्बासेको लेखन तथा वसन्त घर्तीमगरको निर्देशन रहेको छ । चलचित्रमा दिलिप रायमाझी, नबिन श्रेष्ठ, खुस्बु  खड्का, कमल गाउँले, गणेश बेलबासे, सपना रोक्का, माधव पण्डित लगायतका कलाकारुको मुख्य अभिनय रहेको छ ।
भिडियो हेर्नुहोस् 

रोल्पा रोग
माओवादी शसस्त्र द्वन्द्वको समयमा युवाले पाएको दःुखमा आधारित चलचित्र रोल्पा रोग शुक्रबारदेखि प्रदर्शनीमा आएको छ । द्वन्द्वको समयमा ग्रामीण क्षेत्रमा भएका युवाहरुले भोगेका समस्यालाई चलचित्रमा देखाइको निर्माण टोलीले जनाएको छ । निर्मला ओलीको प्रस्तती रहेका चलचित्रमा दिपक ओलीको निर्देशन र थल बहादुर ओलीको निर्माण रहेको छ । चलचित्रमा शिशिर भण्डारी, कुलदिप अधिकारी, जनक घर्तीमगर, सुशिल पोख्रेल, विनु खड्का लगायतका कलाकारहरुको अभिनय रहेको छ । 
भिडियो हेर्नुहोस्

आवारा
उग्रसेन ढुङ्गाना र झलक लामाको निर्माण तथा दिनेश पौडेलको निर्देशन बनेको आवारा चलचित्र पनि शुक्रबारदेखि प्रदर्शनमा आएको छ । आवारा एक्सनमा आधारित चलचित्र हो । चलचित्रमा समाजको कारणले आवारा बन्न बाध्य भएका युवाको कथालाई समेटेको छ । चलचित्रमा राजेश ढुङ्गाना, सिर्जना ढकाल, राजेन्द्र बस्नेत, रबीन लामा लगायतका कलाकारहरुको मुख्य अभिनय रहेको छ । 
भिडियो हेर्नुहोस्

एकैदिन प्रदर्शनीमा आएपनि कथावस्तु फरक भएकोले एक चलचित्रले अर्कालाई असर नपार्ने वितरकले जनाएका छन् ।
