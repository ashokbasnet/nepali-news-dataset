टर्कीका राष्ट्रपतिलाई किन भेटे आमिर खानले ?

असोज २२ – बलिउड सुपरस्टार आमिर खानले टर्कीका राष्ट्रपति रेसेप तायिप एर्दोगानसँग भेटेका छन् । टर्कीको राष्ट्रपति कार्यालयले एक तस्बिर जारी गर्दै खान र राष्ट्रपतिसँगको भेटको जानकारी दिएको हो । 
आमिर खान अहिले चलचित्र ‘सिक्रेट सुपरस्टार’ को प्रमोशनमा टर्कीमा रहेका छन् । शनिबार टर्कीको राष्ट्रपति कार्यालयको आधिकारिक ट्वीटर ह्यान्डल ‘टर्किस प्रेजिडेन्सी’ माफर्त एक तस्बिर ट्वीट गरिएको छ, जसमा खान र एर्दोगानले हात मिलाइरहेका छन् । यो भेटलाई शीष्टाचार भेट मानिएको छ ।


President Erdoğan Receives Actor @aamir_khan at the Presidential Complex. pic.twitter.com/0u3DGkY5rW
— Turkish Presidency (@trpresidency) October 6, 2017


राष्ट्रपतिसँग भेट्नुभन्दा पहिले आमिर खानले टर्कीका संस्कृति मन्त्री नुमान कुर्तुलमससँग पनि भेटेका थिए । खानको आउँदो चलचित्र ‘सिक्रेट सुपरस्टार’ टर्कीमा पनि रिलिज हुँदैछ । टर्कीमा अामिर खानका धेरै नै प्रशंसक रहेका छन् । 

यो चलचित्रमा आमिर खान एक संगीत सुपरस्टारको भूमिकामा देखिएका छन् । उनी एक मुस्लिम युवतीको गायक बन्ने सपनाको प्रेरणा बनेका छन् । अद्वैत चन्दनद्वारा निर्देशित चलचित्र ‘सिक्रेट सुपरस्टार’ अक्टोबर २० मा रिलिज हुँदैछ ।
