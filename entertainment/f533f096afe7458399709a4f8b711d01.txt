बोगटीको ‘याद आउँछ तिम्रो‘ बोलको गीतको म्यूजिक भिडियो सार्वजनिक

काठमाडाैं,असार ३० - गायक राम बोगटीको ‘याद आउँछ तिम्रो‘ बोलको गीतको म्यूजिक भिडियो सार्वजनिक भएको छ । क्रेजी इन्टरटेइमेन्टको व्यानरमा निर्माण भएको भिडियो यूटुबमार्फत सार्वजनिक गरिएको हो । स्लो रक शैलीको गीत विवेक हिङमाङले छायांकन गरेका हुन् भने भिडियोमा करण धिताल र साइरेनु सेनले अभिनय गरेका छन् ।
 भिडियो पूर्वको केराबारी, पथरी, दमक लगायतका स्थानमा छायांकन गरिएको छ । म्यूजिक भिडियो कला र चलचित्रसँग जोडिएका युवा पत्रकार सन्तोष राईले निर्देशन गरेका हुन् ।
