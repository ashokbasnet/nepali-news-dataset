​‘जाने भी दो यारोँ’ का निर्देशक कुन्दन शाहको निधन

असोज २१ –बलिउड निर्देशक कुन्दन शाहको शनिबार निधन भएको छ । सन् १९४७ मा जन्मेका ६९ वर्षका शाहको निधन हृदयघातबाट निधन भएको बताइएको छ ।
 
फिल्म एण्ड टेलिभिजन इन्स्टिच्युट अफ् इन्डियामा निर्देशनको पढाई सकेपछि ‘जाने भी दो यारोँ’ बाट १९८३ मा फिल्मी करिअरको सुरुवात गरेका थिए । यो चलचित्रमा उनले सहायक पटकथा पनि लेखेका थिए । 
यो चलचित्रपछि शाह टेलिसिरियलहरुमा काम गर्न थाले । उनले ‘ये जो है जिन्दगी’ बाट टेलिसिरियल यात्रा सुरु गरेका थिए । उनले सात वर्ष टेलिसिरियलमा काम गरेर सन् १९९३ मा ‘कभी हाँ, कभी ना’ बाट चलचित्र क्षेत्रमा पुनरागमन गरेका थिए । यस चलचित्रका लागि उनले फिल्म फेयर पुरस्कार पाएका थिए ।
