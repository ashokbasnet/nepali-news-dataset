डा. तुलसी भट्टराईलाई रत्न श्रेष्ठ राष्ट्रिय सम्मान

काठमाडौं, माघ १८ – यस बर्षको रत्न श्रेष्ठ राष्ट्रिय सम्मान डाक्टर तुलसी भट्टराईलाई दिइने भएको छ । रत्न श्रेष्ठ पुरस्कार गुठीको बैठकले नेपाली वाङमयका क्षेत्रमा लामो समयदेखि महत्वपुर्ण योगदान गरेबापत भट्टराईलाई सम्मान गर्ने निर्णय गरेको हो ।

त्यस्तै रत्न श्रेष्ठ पश्चिमाञ्चल क्षेत्रीय पुरस्कारबाट यसबर्ष गद्यतर्फ पुर्वीय दार्शनिक मान्यतामा बिपी कोइरालाका उपन्यासबारे समालोचनात्मक कृतिका लागि बागलुङका नारायण चालिसे र पद्यतर्फ सिमान्त अक्षरहरु कविता संग्रहका लागि पर्वतका गणेश कुमार जिसी, जगन्नाथ पौडेल नुतन, भरत बिबश पौडेल, आर के अदिप्त गिरी र बैभवदिप श्रेष्ठलाई पुरस्कृत गरिने भएको गुठीका सदस्य सचिव महेशचन्द्र प्रधानले जानकारी दिनुभयो ।

पुरस्कारको राशी नगद १५/ १५ हजार रुपैया छ ।
