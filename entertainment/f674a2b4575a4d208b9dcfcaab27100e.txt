नताशा दलालसँगको प्रेममा वरुण धवन

साउन २३ – बलिउड अभिनेता वरुण धवन र नताशा दलालबिचमा नजिकको सम्बन्ध रहेको छ । अहिले वरुण र नताशा सबैजसो कार्यक्रममा सँगै देखिन्छन् । 
नायिका नेहा धुपियाको शो ‘नो फिल्टर नेहा’ मा वरुणले नताशासँगको आफ्नो नजिकको सम्बन्ध रहेको बताएका थिए । मुम्बई विमानस्थलमा हिँड्दै गरेका वरुण धवन र नताशा दलालको तस्बिर सार्वजनिक भएको छ ।

वरुण र नताशा बाल्यकालदेखिका साथी हुन् । वरुणको परिवारसँगै खिचाएका तस्बिर पनि नताशाले सामाजिक सञ्जालमा राखेकी छन् । अहिले वरुण धवन ‘जुडवा २’ को शुटिङ सकेर भारत  फर्केका छन् । चलचित्रमा ज्याकलिन फर्नान्डेज र तापशी पन्नुको पनि अभिनय रहेको छ ।
चलचित्र आउँदो सेप्टेम्बर २९ मा रिलिज हुँदैछ । चलचित्रको निर्देशन वरुणका बुवा डेविड धवनले गरेका हुन् ।
