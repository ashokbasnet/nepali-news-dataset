बन्ने होइन त मिस एयर होस्टेज ?

काठमाडौं, कात्तिक १६ - मिस एयर होस्टेज २०१२ को आवेदन खुलेको छ । 

नेपाल भरका युवतीहरुलाई मध्य नजर राखी व्यक्तित्व विकासको साथै एयर होस्टेज वन्ने इच्छा भएका र रोजगारीको अवसरको खोजीमा रहेकाहरुलाई सहयोग गर्ने उद्देश्यले मिस एयर होस्टेज आयोजना गर्न लागेको आयोजक सिजन मिडियाले जनाएको छ ।

 

 १८ वर्षदेखि २५ वर्ष सम्मका कम्तिमा ५ फिट ३ इन्च उचाई प्सटु शिक्षा हासिल गरेको नेपाली नागरिकता भएका युवतीहरुले मंसिर दोश्रो हप्तासम्ममा आवेदन दिन सकिने सिजन मिडियाका प्रवन्ध निर्देशक प्रदिपराज वन्तले जानकारी दिए ।

प्रतियोगिताका विजेताले “मिस एयर होस्टेज २०१२” को ताज उपाधि सहित राष्ट्रिय तथा अन्तराष्ट्रिय हवाई सेवामा विमान परिचारीकाको रुपमा रोजगारीको अवसर प्रदान गरिने र स्नातक तहमा १ लाख वरावरको छात्रावृत्ति साथै अन्य गिफ्टहयाम्परहरु प्रदान गरिने आयोजकको भनाई छ ।

फस्ट रनर अप र सेकेण्ड रनर अपले भने क्रमशः १ वर्षको स्नातक तहमा छात्रावृत्ति र अन्य गिफ्टहयाम्पर प्राप्त गर्ने छन् । यस बाहेक अन्य विभिन्न विधामा पनि विजेता छनौट गरिने छ ।

यसअघि भएका यस्तै प्रतियोगिताका विजेताहरु हाल यति एयरलाइन्स र अग्नी एयरलाइन्समा विमान परिचारिकाको रुपमा काम गरी रहेका सिजन मिडियाले जनाएको छ ।
