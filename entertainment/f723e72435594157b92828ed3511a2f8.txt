नेपाली गीतमा साइप्रसकी मोडल

काठमाडौं, असोज  ८ – स्पेनमा रहेका नेपाली गायक तुलसी शिवाकोटीले मुहार  एल्बमबाट तिम्रो मेरो प्रेम कहानी नामक गीतको भिडियो सार्वजनिक गरेका छन् । साइप्रसका विभिन्न स्थानमा सुटिङ गरिएको उक्त भिडियोमा मोडल पनि साइप्रसकै छिन् । गीतमा विदेशी मोडल स्पाईरौला काइजेर र नेपाली मोडल दिपेन भण्डारीको अभिनय रहेको छ । 
गायक तुलसी शिवाकोटीको स्वर, कल्पना खरेलको शव्द र रियाज शिवाकोटीको संगीत रहेको उक्त गीतको निर्देशन संजयविक्रम शाहले गरेका हुन् । पहिलो गीतको लोकप्रियतासँगै दोस्रो गीत ल्याएको शिवाकोटीले बताए । 
स्पेनमा रहेको ईनास म्युजिकल ब्याण्डको यो दोस्रो भिडियो हो । यसअगाडीले गायक शिवाकोटीकै स्वर भएको कस्तो होला तिम्रो मेरो गाउँ नामको भिडियो सार्वजनिक गरेको थियो । 
गीतको भिडियो हेर्नुहोस ।
