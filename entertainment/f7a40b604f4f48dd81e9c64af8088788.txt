भारतीय कलाकार जगदीश राजको निधन

साउन १४ - भारतीय कलाकार जगदीश राजको निधन भएको छ । बलिउडमा धेरैजसो प्रहरी निरिक्षकको भूमिका निर्वाह गर्ने चरित्र अभिनेता जगदीशको निधन भएको हो ।
सन् १९२८ मा पाकिस्तानमा जन्मिएका जगदीश राजले ख्यातीप्राप्त बलिउड स्टार अमिताभ बच्चन र देवानन्दसंग पनि काम गर्नु भएको थियो ।
उहाँले अभिनय गरेका हम दोनो, काला बजार, जानी मेरा नाम, ड्रीम गर्ल,दीवारलगायत चलचित्र चर्चित छन् । एक सय ४४ वटा फिल्ममा प्रहरी निरिक्षकको भूमिका निभाएर जगदीश राजले गिनिज वल्र्ड रेकर्डमा नाम लेखाउनु भएको थियो ।
- भारतीय सञ्चार माध्यमको सहयोगमा
