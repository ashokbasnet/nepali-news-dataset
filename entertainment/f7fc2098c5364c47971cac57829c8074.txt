‘लुट-२’ ले ४ दिनमा कमायो साढे पाँच करोड !

काठमाडौं, फागुन १७ – गएको शुक्रबार रिलिज भएको सिनेमा ‘लुट–२’ ले  बक्स अफिसमा तहल्का नै मच्चाएको छ । निश्चल बस्नेतको निर्देशन माधव वाग्ले र नरेन्द्र महर्जनको निर्माण रहेको ‘लुट–२’ ले रिलिज भएको चार दिनमा झण्डै साढे पाँच करोडको ग्रस कलेक्शन गरेको छ । सिनेमाको व्यापार यहि गतिमा अघि बढ्दै गयो भने छक्का पञ्जाको कीर्तिमान पनि तोड्ने सम्भावना देखिन्छ । 
शिवरात्रीको दिन पारेर रिलिज भएको सिनेमाले पहिलो दिन १ करोड ५२ लाख दोस्रो दिन १ करोड ६६ लाख, तेस्रो दिन ७३ लाख र चौथौँ दिन सोमबार काठमाडौंमा एक करोड रुपैयाँमाथि र काठमाडौं बाहिर २५ लाख रुपैयाँको कारोबार गरेको जानकारी प्राप्त भएको छ । 
यस हिसाबले सिनेमाले चार दिनमा झण्डै साढे पाँच करोडको कारोबार गरेको छ । सिनेमामा दयाहाङ राई, सौगात मल्ल, ऋचा शर्मा, कर्मा, विपिन कार्की, कामेश्वर चौरासियालगायतको अभिनय छ । 
उज्यालो र forseenetwork.com को सहकार्य
