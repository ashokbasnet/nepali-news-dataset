​इरफान खानको ‘करिव–करिव सिंगल’ को ट्रेलर सार्वजनिक (भिडियोसहित)

असोज १८ – इरफान खान र मलयालम अभिनेत्री पावर्तीद्वारा अभिनित चलचित्र ‘करिव करिव सिंगल’ को ट्रेलर रिलिज भएको छ । 
ट्रेलरले चलचित्र रोमाञ्चक कथामा आधारित छ भन्ने कुराको अनुमान गर्न सकिन्छ । ट्रेलरको सुरुवातमा इरफान र पार्वतीको भूमिकाको परिचय दिइएको छ । जसमा इरफान करिव–करिव सिंगल र पार्वती करिव–करिव एक्लै देखिएकी छिन् । 
ट्रेलरमा इरफान र पार्वतीको अभिनयका अलावा चलचित्र शुटिङ गरिएको लोकेसनले पनि दर्शकको ध्यान तान्दछ । 
चलचित्रको क्याप्सनमा लेखिएको छ, ‘सँगै मर्ने सँगै जिउने कथा होइन हाम्रो’ ।
यो वर्ष ‘हिन्दी मिडियम’ को सफलतापछि इरफान यो चलचित्रमा हल्का–फुल्का अन्दाजमा देखिएका छन् । मलयालम अभिनेत्री पार्वतीले बलिउडमा डेब्यू गरेकी छिन् । यो चलचित्रको निर्देशन तनुजा चन्द्राले गरेकी हुन् । चलचित्र अाउँदो नोभेम्बर १० मा रिलिज हुँदैछ ।
