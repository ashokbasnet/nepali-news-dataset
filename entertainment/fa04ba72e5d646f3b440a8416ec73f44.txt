नेपाली तारा ३ बिजेता प्रताप लामालाई १२ प्रश्न

काठमाडौं, फागुन २६ - नेपाली टेलिभिजनको लोकप्रिय रियालिटी शो नेपाली ताराको तेस्रो सिजनका बिजेता हुन् मोरङको सिजुवाका प्रताप लामा । १९ हजार ८ सय ३६ जनासँग प्रतिस्पर्ध गर्दै फाइनलमा देवेश राई र सुरेश लामालाई उछिनेर नेपाली तारा घोषित भएका लामाले २ लाख ५० हजार रुपैयाँ, बजाज डिस्कभर मोटरसाइकल हात पारे । उनै लामालाई गोपिकृष्ण चापागाईले सोधेका १२ प्रश्न :
नेपाली तारा भएको घोषणासँगै कस्तो अनुभव भयो ?
खुसी छु । खुसीसँगै जिम्मेवारी थपिएको अनुभुती भैरहेको छ ।
नेपाली तारा भएपछि कसैले आइ लभ यू भने कि ?
भने नि । मोबाइलमा म्यासेज धेरै आएका थिए । फेसबुकमा पनि धेरै आउँछ । तर प्रत्यक्ष भेटेरै चैं अहिलेसम्म आएको छैन ।
प्रेम गर्नुभएको छ भने प्रेमिकाको नाम सार्वजनिक गरौं न हुन्न ?
प्रेम गरेको छु । तर अहिले नभनौ क्यारे प्रेमिकाको नाम  ।
एक्लै बस्दा कस्तो कुरामा रमाउने गर्नुहुन्छ ?
म धेरै संगीत सुन्ने गर्छु । संगीत सुन्ने अनि ती गीतहरुको भाव बुझ्ने गर्छु  ।
फेसबुकको आइडी भन्दिन मिल्छ ?
मिल्छ नि । सबैलाई थाहा छ नि । फेसबुकमा पनि प्रताप लामा नै छ मेरो नाम ।
तपाईलाई मन पर्ने एक–एक जना गायक र गायीकाको नाम लिनु पर्‍यो भने क–कसको लिनुहुन्छ?
मन त धेरै गायक गायीका मन पर्छ तर नाम नै लिनु पर्‍यो भने नारायण गोपाल र तारादेवी ।
तपाईलाई मन पर्ने एक–एक जना नायक र नायीकाको नाम लिनु पर्‍यो भने क–कसको लिनुहुन्छ नि ?
नायकमा भुवन केसी र नायीकामा मेलिना मानन्धर ।
८. नेपाली चलचित्रमा नायकको अवसर आयो भने के गुर्नहुन्छ ?
खेल्दिन होला .......हाहा ।
पहिलो पटक हेर्नु  भएको नेपालीचलचित्रको नाम सम्झिन सक्नुहुन्छ ?
ठ्याक्क सम्झिनुपर्दा, आदरणीय दाजु राजेश हमालज्यू अभिनित देउता हो ।
बिश्वकप क्रिकेट हेर्नुहुन्छ ?कुन टिमको सपोर्ट गर्नुहुन्छ ?
त्यति धेरै चासो छैन, एकदम कम नै हेर्छु ।
पहिलो चुम्बनकसलाई गर्नुभयो ?
ठ्याक्कै याद नै भएन.......... हाहा ।
स्पेशल कसैलाई केहि भन्नु छ कि?
स्पेशल भनेकै मेरो स्रोता तथा दर्शक नै हुनुहुन्छ उहाँहरुलाई धेरै धेरे धन्यवाद दिन चाहन्छु । मलाई यहाँ सम्म ल्याइ दिनुभयो अझ साथ दिनु हुनेछ भन्ने ठान्दछु । 
– एरेडियो अडियो डटकम र उज्यालो अनलाईन डटकमको सहकार्यमा तयार पारिएको यो अन्तर्वार्ताको अडियो सुन्न यहाँ क्लिक गर्नुहोला ।
