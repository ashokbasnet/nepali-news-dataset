अभिनेत्री निशा अधिकारी अब निर्मात्री

काठमाडौं, पुस ११ – बर्तमानलाई भन्दा पनि भविष्यलाई मध्यनजर गर्दै नेपाली नायिकाहरु अहिले अघि बढिरहेका छन् । सुन्दरता रहुञ्जेल मात्रै काम पाइने र सुन्दरता हराएपछि कसैले खोजी पनि नगर्ने पीरले पनि नायिकाहरु पछिल्लो समयमा बढी सचेत भएको पाइन्छ । 
भविष्यलाई सुरक्षित बनाउने प्रयासमा नायिकाहरु निर्मात्री बन्ने क्रम बढ्दो छ । एकताका मुख्य भूमिकामा रहेर एकछत्र राज गरेकी अभिनेत्री झरना थापा पनि अहिले निर्मात्री तथा निर्देशक बनेकी छिन् । रेखा थापाले नायिकाका साथै निर्माता र निर्देशकको करिअरलाई अघि बढाइरहेकी छिन् ।
अर्की नायिका शिल्पा पोख्रेल पनि सिनेमा मंगलमबाट निर्मात्री बन्दैछिन् । नोभेम्बर रेन अभिनेत्री छुल्ठिमले पनि सिनेमा डायरी बनाइसकेकी छिन् । यहि क्रमलाई पछ्याउँदै अर्की एक अभिनेत्री अहिले निर्मात्री बन्ने तरखरमा छिन् । ती हुन् अभिनेत्री निशा अधिकारी । 
व्यवसायिक अभिनेत्रीका रुपमा अघि बढिरहेकी निशा आफ्नै लगानीमा सिनेमा बनाउँदा करिअर लामो समयसम्म अघि बढ्ने हेतुले नै निर्मात्री बन्न लागेकी हुन् । आफ्नो निर्माण रहेको अनटाईटल्ड सिनेमामा निशाले अभिनेत्री बेनिशा हमाललाई मुख्यभूमिकाका लागि छनौट गरेकी छिन् ।
कमेडी जनरामा बन्न लागेको यो सिनेमाको हाल लोकेशन हन्टिङको क्रम चलिरहेको छ । लोकेशनको लागि अहिले निर्माण टोली लमजुङको घले गाउँमा पुगेको बताइएको छ । सिनेमालाई सिमोस सुनुवारले निर्देशन गर्ने भएका छन् ।
उज्यालो र forseenetwork.com को सहकार्य
