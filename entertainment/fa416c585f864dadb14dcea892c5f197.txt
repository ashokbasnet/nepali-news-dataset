काठै खायो धमिरैले पातै खायो किरैले (भिडियोसहित)

काठमाडौं, माघ ९ – गायक पर्शुराम रिजालको नयाँ गीतको म्युजिक भिडियो सार्वजनिक भएको छ । ‘काठै खायो धमिरैले पातै खायो किरैले’ बोलको गीतमा राजुबाबु श्रेष्ठको शब्द छ । जसमा राजनराज शिवाकोटीले संगीत भरेका छन् ।

राजन इशानले एरेन्ज गरेको गीतको म्युजिक भिडियोको निर्देशन युवराज वाइबाले गरेका हुन् । युवा पुस्तालाई लक्षित गरेर तयार पारिएको गीतमा पुष्पल खड्का र नायिका केकी अधिकारीले अभिनय गरेका छन् ।
भिडियोको सम्पादन निशान घिमिरेले गरेका हुन् भने उत्सव दाहालले छायाँकन गरेका हुन् । गायक पर्शुरामले यसअघि ‘कृति’ एल्बम बजारमा ल्याएका थिए ।
