जनावर संरक्षणको लागि कला (फोटो फिचर)

काठमाडौं, पुस १३ – राष्ट्रिय प्रकृति संरक्षण कोषका संरक्षण शिक्षा अधिकृत रमेश श्रेष्ठले धेरै दिनपछि चित्र कोर्ने अवसर पाउनुभयो ।
चित्रकलामा खप्पिस श्रेष्ठले चिडियाखानामा आयोजित कला कार्यशालामा अरु कलाकारसँगै बसेर चित्र कोर्नुभएको हो ।
आफूले देखेका र अनुभव गरेका जीवजन्तुलाई कलाकारले उतारेका चित्र चिडियाखानाको हलमा राखिएको छ । कोषले सदर चिडियाखाना व्यवस्थापन गरेको १८ औं वार्षिकोत्सवको अवसरमा कला कार्यशाला गरिएको हो । ललितकला प्रज्ञा प्रतिष्ठानका कुलपति किरण मानन्धर लगायत भाइराजा महर्जन, प्रतिमा बज्राचार्य, सम्झना राजभण्डारी लगायतका कलाकारले प्रकृति, जनावर र मानिसबीचको सम्बन्धलाई अर्थ दिने गरी चित्र कोरेका छन् । मानिस र जीवजन्तुबीचको सम्बन्धलाई अझ प्रष्ट पार्न र सबैलाई बुझाउन कला कार्यशाला गरिएको हो’ चिडियाखाना प्रमुख सरिता ज्ञवालीले उज्यालो अनलाइनसित भन्नुभयो ।
तस्बिर : मिलन तिमिल्सिना/उज्यालो ।
