रेखाको होली राम प्यारीमय, शिल्पाले दलिन् छविलाई रंग

काठमाडौं, चैत १० – नेपाली कलाकारको लागि यस बर्षको होली पहिलेको तुलनामा बिशेष रह्यो । अभिनेत्री करिश्मा मानन्धरले होली पार्टी अर्गनाईज गरेर सबैलाई खुसी दिईन् । यस बर्षको होली नेपाली नायिकाको लागि कस्तो रह्यो त ?
करिश्मालाई होलीमा डबल खुशी
करिश्मा मानन्धर र उनका पति विनोद मानन्धरले पहिले जस्तै यसवर्ष पनि आफ्नै निवासमा होली पार्टी अर्गनाईज गरे । जहाँ होली मनाउन फिल्म क्षेत्रका कलाकारको उल्लेख्य उपस्थिति थियो । करिश्माको लागि यस होली पहिले पहिलेको भन्दा उत्साहपूर्ण थियो । कारण थियो पति विनोदको जन्मदिन पनि होलीकै दिनमा पर्नु । बिहान १० बजेदेखि सुरु भएको होलीको रमाईलो नाचगानसँगै साँझसम्म चलेको थियो ।  गायिका कोमल वली, रेखा थापा, सुष्मा कार्की, प्रियंका कार्की लगायतका कलाकारको उपस्थिति करिश्माको होली पार्टीमा थियो ।
रेखाले गरिन् रामप्यारी विशेष होली
अभिनेत्री रेखा थापाले फिल्म रामप्यारीको प्रमोशन गर्दै यस वर्षको होली मनाईन् । फिल्मको प्रमोशनसँगै होली मनाउँदा उनका लागि यसपालीको होली बिशेष रह्यो । करिश्माको घरमा अर्गनाईज गरिएको होली पार्टीमा रेखाले रामप्यारी टिमसँग र आमासँग पनि होली खेल्न भ्याईन् । रामप्यारीका अभिनेता आभाष अधिकारी पनि उनको साथमा होली मनाउँदै हिँडे । रेखाले हिजो खेलेका होलीको तस्वीरहरु सेयर गर्दै  आज पनि सबैलाई होलीको शुभकामना दिएकी छिन् ।
नीता र सञ्चिताको होली मस्ती  
अभिनेत्री नीता ढुङगानाले यसपालीको होली सञ्चिता लुईंटेलसँग मनाईन् । उनले सञ्चितासँग होलीमा बिताएको रमाईलो पललाई  फेसबुकमा सेयर गर्दै  सबैलाई होलीको शुभकामना पनि दिईन् ।
प्रियंका कार्कीलाई रेखा र करिष्माको साथ
अभिनेत्री प्रियंकाले रेखा र करिश्माको साथमा होली मनाईन् । उनले पनि फेसबुकमा तस्वीर सेयर गर्दै होलीका केहि झलक भन्दै उनले करिश्मालाई सदावहार र रेखालाई असाध्यै प्यारी बताएकी छिन् ।  
मिलनसार प्रियंका रेखा र करिश्मासँग पनि निकै खुलेर मुस्कुराएकी छिन् । उनको पहिचान भनेकै उनको मुस्कान हो । उनले बालकलाकार अनुभव रेग्मीसँग पनि होली खेलिन् । अनुभवलाई रंग लगाईदिदै गरेको तस्वीर सेयर गर्दै उनले प्यारो मुटुको टुक्रा अनुभवसँग होली खेल्दै भनेर फेसबुकमा लेखेकी छिन् । अनुभव र प्रियंकाले फिल्म नाई नभन्नु ल र त्यसको सिक्वेलमा  सँगै काम गरेका छन् ।
शिल्पाले छविलाई दलिन रंग
अभिनेत्री शिल्पा पोख्रेल र निर्माता छविराज ओझाको सम्बन्धका बारेमा धेरै चर्चा हुने गरेको छ । उनीहरुको अफेयर र विवाहका  समाचार  सार्वजनिक नभएका पनि होईनन् । छविराज ओझाकै ब्यानरमा बनेको फिल्म लज्जाबाट अभिनयमा आएकी शिल्पाले छविकै फिल्म हवल्दार सुन्तली र किस्मत २ मा पनि काम गरेकी छिन् ।  उनलाई प्रायः छबी ओझाकी हीरोईन भनेर चिनिन्छ ।  शिल्पाले यस पालीको होली पनि छविसँगै मनाईन् । उनले छविसँग होलीमा बिताएका रमाईला पललाई  फेसबुकमा सेयर गरेकी छिन् । छविसँगै उनको साथमा निर्देशक नवल नेपाल पनि देखा परेका छन् ।
भाग सानी भागको खुसीसँगै केकीको होली 
केकीले होली सुरु हुनुभन्दा केहि दिन अघि नै होली मनाउन सुरु गरेकी थिईन् । उनले भाग सानी भागका कोस्टार सबिन श्रेष्ठसँग होली खेल्दै एक पत्रिकाको लागि फोटोशुट गराएकी थिईन् । उनको  यस बर्षको होली भाग सानी भाग बिशेष रह्यो । शुक्रबार रिलिज भएको फिल्म भाग सानी भाग हलमा लागिरहँदा र फिल्मकै नाममा होली बिशेष फोटोशुट गराउँदा उनको यस बर्षको होली अविश्मरणीय हुन गयो । केकीले होलीको रंगमा रंगिएको तस्वीर फेसबुकमा सेयरगर्दै सबै रंगहरुलाई जीवनमा घोल्न सकियोस् भन्ने क्याप्सन लेखेकी छिन् । बुधबार तराईमा होली मनाउँदै गरेका सबैलाई उनले होलीको शुभकामना पनि दिएकी छिन् ।
forseenetwork र उज्यालोको सहकार्य  ।
