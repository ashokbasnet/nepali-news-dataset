निर्देशकले भने - प्रियंका र अनुभवको लभ परेको छ

काठमाडौं, पुस २८ – अभिनेत्री प्रियंका कार्की र अनुभव रेग्मीको निकटता देखेर धेरैले उनीहरु एकअर्काको प्रेममा भएको कुराहरु गर्छन् । चलचित्र क्षेत्रमा नेपाली दर्शकको ध्यान तान्न सफल नायिका प्रियंका कार्की र बालकलाकार अनुभव रेग्मी प्रेममा रहेको हल्ला सिनेमा क्षेत्रमा केही समययता चल्न थालेको छ । 
अनुभव सानै उमेरदेखि निर्देशक विकास आचार्यको चलचित्रमा काम गर्दै आइरहेका छन् । त्यस्तै प्रियंकाले पनि विकासको निर्देशनमा केही सिनेमामा काम गरिसकेकी छिन् । हामीले दुवै कलाकारको नजिक रहेका निर्देशक विकास राज आचार्यलाई प्रियंका र अनुभवको लभ परेको हल्ला छ नी के हो ? भनेर सोध्दा उनले भने, ‘अनुभवको अगाडि प्रियंकाको बारेमा नराम्रो कुरा गरे अनुभव रुन खोज्छ । प्रियंका पनि अनुभवको बारेमा नराम्रो कुरा सुन्न सक्दिनन् । कतिपटक अर्काे तिर फर्केर आँशु पुछेको मैले देखेको छु । मलाई त उनीहरुको लभ परेको कुरा सहि लाग्छ । उनीहरुको प्रेम राम्रो साथीको प्रेम हो । सबै प्रेम विवाह नै गर्ने खालको हुन्छ भन्ने पनि हुँदैन । कुनै प्रेम एकदमै चोखो र लोभलाग्दो हुन्छ । त्यस्तै प्रेम अनुभव र प्रियंकाको छ  । उनीहरु एक अर्कालाई अति माया गर्छन् । सहयोग गर्छन् जुन कुरा सबै कलाकारमा हुन जरुरी छ ।’ 
अनुभव र प्रियंका सँगै काम गर्दा त एकअर्कासँग समय बिताउँछन् नै तर भिन्दा भिन्दै प्रोजेक्टमा काम गरिरहेको समयमा पनि एकअर्काको लागि समय निकाल्छन् । एक महिना लण्डन बसेर आएकी प्रियंकाले आएको केही दिनमै अनुभवलाई भेटिसकेकी छिन् । अनुभवको अभिनय रहेको सिनेमा शब्द पनि प्रियंकाले लण्डनबाट आएर हेरिसकेकी छिन् । अनुभव सानै उमेरमा स्टार बनेका छन् । प्रियंकाका लागि त झन् उनी सुपरस्टार हुन् । प्रियंका अनुभवलाई मेरो सुपरस्टार भनेर सम्बोधन गर्छिन् । अनुभव पनि हरेक अन्र्तवार्ता र कुराकानीमा प्रियंकाको प्रशंसा गरिरहन्छन् ।  
उज्यालो र forseenetwork.com को सहकार्य
