कबिताः बालक विचरा

रमेश पन्तसारा संसार मायाको भोगी छ, आज म पनि त्यसैको शिकार बन्न पुगे हो म पनि माया पाउन तड्पिरहेको छु । यस्तै छ, माया भन्ने चिज बुझ्नैगारो अहो झन् मायामा रुझ्नै गारो अहो वेदनाले भरिएको यो मनलाई, आज म मायाको जरुरत देख्दैछु । जब भोग लागेको बेला पेटमा दर्गुछन् हो ती मुुसा जस्तै मायाको लागि तड्पिरहेको छु अनि बारुदको गोला जस्तौ पट्किरहेको छु, आमाबुबा, दाजुभाइ, दिदीबहिनीको माया छिमेक अनि आफन्तको माया पाउन भनी तड्पिरहेको छु । हैन ? मानवता नभएका हुनकी मानववादमा भिज्न नसकेका दुई शब्दको माया जाबो माया दिन नसकेका हेर आफूलाई बुज्रुक ठान्नेहरु सामाजमा कर्णधार बनाउने अरे बुझ्नै गारो भो अहो ! यो मायाको मतलव के ? किन यसबाट सबै वञ्चित हुँदैछन् के माया लुकाउन राखेको के मलाई नै सुकाउन राखेको ! हुन त, दीन दुःखी अनि दयालु माथि पोखिने शब्द छ नि विचरा हो त्यही विचरा आज म आफैलाई पोख्दै छु । तर आर्दशका कुरा गर्दा भन्छौ अरे ठुलालाई आदर अनि साना लाई माया आजकल यो माया कता छ ? दयाको भाव नभएका खुब आदर चाहियो अरे !होटलमा हेर बसमा हेर नदिको किनारमा हेर हेर्नै रहर छ भने किन नजिकैको इँटाभट्टामा नजाने ? त्यो इँटाभट्टामा गएर हेर, हेर जताततै हेर पुगेन कि ? फेरी पनि हेर्दै जाऊ खोज्दै जाऊ, कलम समाउने ति कोमल हातले गरेका काम हेर आफ्नै सामाजमा गरिएका दुव्र्यहार हेर वुवाबाजे आफन्त अनि छिमेकबाट बलात्कृत बालबालिकाको चित्कार हेर द्धन्द्धकालमा पीडित बालबालिकाको वेदना हेर यदी ति अधिकार भरिएका आँखाले सानो दुःख पनि देख्दैन भने के हेर्यौ त ? बजार जाऊ नयाँ चस्मा ल्याऊ अनि हेर सायद बुझाइको अभाब छ, आँखा रसाएर आयो मन भरिएर आयो कति भनेर मुखलाई सुकाउ, अनि कति सोचेर मनलाई सताउँ थुक्क! म नि कस्तो ? आफ्नो रिस पोख्दै रहेछुँ पथ्थरलाई पो भन्दै रहेछु ! हो, म बालबालिका नै हो त्यसैले त वेदना पोख्दै छु बालबालिकाका लागि सोच्दै छु बालश्रम र हिंसाका बारेमा खोक्दै छु अनि, सारा बालबालिकाको प्रतिनिधित्व गर्दै बाल अधिकारका लागि भावना पोख्दै छु । धनगढी, कैलाली  
