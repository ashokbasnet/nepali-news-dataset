श्रीप्रसाद देवकोटाको पुस्तक सार्वजनिक

काठमाडौ– लेखक श्रीप्रसाद देवकोटाले ‘द्वन्द्वमा परेका बालबालिकाको जीवन र शिक्षा’ नामक शोध पुस्तक सार्वजनिक गरेका छन् । देवकोटाद्वारा लिखित उक्त शोधमा दश वर्षे जनयुद्ध र जनयुद्धले स्कुले बालबालिकाको शैक्षिक जीवनमा पारेको असरका बारेमा अनुसन्धान गरिएको छ । लेखकका अनुसार मानव अधिकारसम्बन्धी विशेषतः द्वन्द्व र बालबालिकासम्बन्धी जे जति सन्धिहरु भएपनि दशवर्षे जनयुद्धमा राज्य र बिद्रोही दुवैबाट मानव अधिकारसम्बन्धी अन्तर्राष्ट्रिय सन्धिहरुको चरम उलंघन गरेको पाइएको छ । उक्त शोध पुस्तकमा विं स १९९६(२००६ सम्म) १८ वर्ष नपुगेका स्कुले बालबालिकाहरुको जनयुद्धले उनिहरुमा  पारेको शैक्षिक असर र शान्ति प्रक्रिया पश्चात् उनीहरुको जीवनशैलीका बारेमा अनुसन्धान गरिएको छ ।  पुस्तकमा गरिबी, राजनैतिक उत्प्रेरणा, अभिभावकको पेशा तथा राज्य र बिद्रोही शक्तिको यातना नै स्कुले बालबालिकाको शैक्षिक जीवनको मुख्य अबरोधको कारण भएको उल्लेख छ । लेखकका अनुसार, जनयुद्धकालीन समयमा शैक्षिक अवसरबाट बन्चित बालबालिकाहरु शान्ति प्रक्रियापश्चात् थप समाजिक बिभेद, गरिबी र घृणाका पात्रहरु बनेका छन् । युद्धरत दुवै पक्षले शान्ति प्रक्रियापश्चात शोध पुस्तकका सहभागीहरुको आवश्यकता भन्दा पनि द्वन्द्वरत देशहरुले सामजिकीकरणमा प्रयोग गरिएको अन्तर्रा्ष्ट्रिय अनुभवलाई जबरजस्त प्रयोग गरिएको उल्लेख गरेका छन् । शोध पुस्तकका अधिकांश सहभागीहरुले राज्यले पीडितहरुको खास समस्याको पहिचान गरी उनीहरुकै आवश्यकता अनुरुपका पनःस्थापनाका कार्यक्रमहरु सञ्चालन गरिनुपर्नेमा शोध पुस्तकका उल्लेख छ । पुस्तकको निचोडमा द्वन्द्वका कारण शिक्षाको अवसरबाट बन्चित बालबालिकाहरुलाई पुनः औपचारिक शिक्षामा जोड दिनुभन्दा प्राविधिक तथा व्यवसायिक शिक्षामा जोड दिनुपर्ने अपरिहार्यतालार्ई देखाउने काम गरिएको् छ । पछिल्लो समय देवकोटा विभिन्न राष्ट्रिय तथा अन्तराष्ट्रिय शोध प्रकाशन र पत्रपत्रिकाहरुमा सम्पादकीय सदस्यका रुपमा कार्यरत छन् । 
