साहित्यकार हरिहर खनालको  दुई कृति लोकार्पण

काठमाडौं– साहित्यकार हरिहर खनालका दुई कृति लोकार्पण भएका छन् । विमोचित कृतिहरुमध्ये पहिलो कृति चिठीपत्रमा खनालले १०१ वटा विविध व्यक्तिले खनाललाई लेखेका पत्रहरुको संगालो हो । यसमाथि मन्तव्य राख्दै प्रा. राजेन्द्र सुवेदीले साहित्यमा अन्यविधाको विकासमा यस कृतिले टेवा पु-याउने धारणा राखे । उनले यस कृतिबाट तत्कालीन समाज, पात्र, चरित्रका साथै हरिहर खनालका बहुआयामिक व्यक्तित्वलाई उजागर गर्ने बताए ।  त्यस्तै दोस्रो कृति गोल्डेन ड्रिम्स एन्ड द न्यारो लेन खनालका २५ वटा नेपाली कथाको अंग्रेजी अनुवाद हो । यसका कथाले नेपाली सामाजिक यथार्थवादी प्रवृत्ति आत्मसात गरेको र माक्र्सवादी विचारधारालाई आत्मसात गरेको कुरा डा. जोशीले बताए । कार्यक्रममा साहित्यकार निनु चापागाईं,साहित्यकार आनन्ददेव भट्ट, प्रा. राजेन्द्र सुवेदी र प्रा.डा अम्मराज जोशी लगायतले समीक्षात्मक मन्तव्य राखेका थिए ।   
