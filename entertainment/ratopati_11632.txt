भ्रुणानु, भ्रुण र म

कविता: -विकेश शाह  आमा के तिमीलाई थाहा छ ? तिमीले मलाई यो ‘पृथ्वी’ नामक बसुन्धरा देखाउनुअघि अनि चिनाउनुअघि आफ्नु ‘गर्भ’ नामक पृथ्वी देखाएकी थियौ अनि चिनाएकी थियौ  आमा, जुन गर्भको रहस्यमय गल्लीमा अजु म जो तिम्रो अपार कृपाले ‘म’ बन्न सकेको छ हो त्यै ‘म’ तिम्रो गर्भमा भ्रुणानु भएर भाष्करझैँ उदाएको थियो हो त्यै ‘म’ तिम्रो गर्भमा भ्रुण भएर इन्दुझैँ सजिएको थियो हो त्यै ‘म’ तिम्रो गर्भमा एउटा कलिलो ‘म’ भएर ढकमक्क फूलाएको थियो आमा तिमीले मलाई आफ्नु पवित्र गर्भमा नौ महिना हुर्काएर कोपिलाबाट सुमन बनाइदियौ आफ्नु गर्भको संसारबाट यो पृथ्वीमा निम्त्याइदियौँ आमा, तिम्रो सङ्घर्षको व्याख्या गर्न सक्दिन म तिम्रो पीडाको विश्लेषण गर्न सक्दिनँ म मलाई जन्माउने तिमीले मिलियन कोष खर्चेकी थियौ मलाई ‘म’ बनाउन तिमीले मिलितन कोसको दूरी तय गरेकी थियौ हो आमा त्यै कोषबाट उदाएका ग्रन्थी त्यै कोसबाट अस्ताएका पीडा र त्यै उदाउने अनि अस्ताउने रहस्यमय खेलपश्चात तिम्रो यो फूल ‘म’ बनेको थियोआमा तिमीले यो फूललाई आफ्नु दिलको हरेक पानामा फूलाएर राख्यौ कैल्यै ओइलाउन दिइनौ कहिलेकाहीँ यो फूल अस्तव्यस्त हुन्थ्यो बिरामी पथ्र्यो, अस्ताउन खोज्थ्यो तर तिम्रो केवल एक सासले पुनः यो फूलको ढुकढुकी निरन्तर चल्न थाल्थ्योआमा, जब म पुड्के थिएँ जब अज्ञानताको कठघरामा म उभिएको थिएँ जब मेरो मनको गगन सूक्ष्म थियो तिमी मलाई भन्ने गथ्यौ, ‘बाबु, तिमी ठूलो भएसी सगरमाथाझैँ अटल बन्नू’ तिमीले मेरो भविष्य निर्धारण गरेलगत्तै सगरमाथाभन्दा अग्लो तिम्रो काखमा म चढ्ने गर्थें अनि मेरा कलिला औँलाहरूले तिम्रो ध्यानाकर्षण मतर्फ तान्थेँ र म भन्न थाल्थेँ, आमा, तिम्रो काखमा चढेपश्चात म सगरमाथाभन्दा पनि अटल भएको छु ।आमा, मेरो मनोलोकको शून्यतामा म स्वयम् अनुपस्थित हुन्थेँ तर मेरो अनुपस्थितिमा तिम्रो भने उपस्थिति हुन्थ्यो मभित्रको आकाश रित्तो हुँदा तिम्रो हँसिन चेहरा भने त्यो रित्तोपनमा पनि देखा पथ्र्यो जब म त्रासले विचलित हुन्थेँ जब घडबडाएर आँसुका धारा बगाउथेँ जब शैतानले ममाथि धावा बोल्थ्यो त्यस बखत, त्यो त्रास हटाउने त्यो आँसुको झरी रोक्ने त्यो शत्रुलाई मृत्युशय्यामा पुर्याउने बस केवल तिम्रो काख हुन्थ्यो आखिर आमाको काखभन्दा महान कुनै भौतिक वस्तु हुन्न रै’छ । -इटहरी
