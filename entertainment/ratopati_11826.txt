‘धृतराष्ट्र’ लाई यस वर्षको मदन पुरस्कार, वात्सायनलाई जगदम्बा–श्री

काठमाडौं–यसवर्षको मदन पुरस्कार घनश्याम कँडेलद्वारा लिखित धृतराष्ट्र पुस्तकलाई दिइने भएको छ । मदन पुरस्कार गुठीको साधारण सभा बैठकले धृतराष्ट्र पुस्तकलाई सो पुस्कार दिने निर्णय गरेको हो ।  यस्तै बैठकले समसामयिक विषय र विसङ्गतिहरूलाई कार्टुन चित्रमा छोटो र प्रभावकारी भाषिक अभिव्यक्तिको प्रयोग गरी समाजमा सचेतना जगाउने वात्सायन (दुर्गा बराल)लाई यसवर्षको  जगदम्बा–श्री पुस्कार दिने निर्णय समेत गरेको छ । यस वर्ष १९५ पुस्तकहरू मध्येबाट गुठीले नौ पुस्तकहरू क्रमशः गुहा, गुहालेख, गुहाचित्र एवं अन्य सम्पदा, छाउघर, तपन, दोहाको सीधा उडान, धृतराष्ट्र, प्रतिनायक, म स्त्री अर्थात् आइमाई, शुक्रराज शास्त्रीको चस्मा तथा सगरमाथाको गहिराइलाई छनौट गरेको थियो। दुवै पुरस्कारको राशी २–२ लाख रहेको छ। यो पुरस्कार दशैंको  घटस्थापनाको भोलिपल्ट प्रदान गरिने बताइएको छ । 
