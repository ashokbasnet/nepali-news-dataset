महेश पौड्यालको “त्यसपछि फुलेन गोदावरी” विमोचित

 काठमाडौं– कथाकार तथा समालोचक महेश पौड्यालको बहुप्रतिक्षित कथा सङग्रह “त्यसपछि फुलेन गोदावरी ” को शुक्रबार विमोचन गरिएको छ ।राजधानीको प्रज्ञा प्रतिष्ठानमा आयोजित एक कार्यक्रमकाबीच त्रिभुवन विश्वविद्यालय अङ्ग्रेजी विभागका प्रमुख अम्मरराज जोशी, प्राज्ञ मातृका पोखरेल, प्रा.डा. अभि सुवेदी, साहित्यकार डा. नवराज लम्साल र समालोचककुमारी लामाले कथा सङ्ग्रहको संयुक्तरुपमा विमाचन गरेका छन् ।   कथाको समीक्षा गर्दै प्रा.डा. अभि सुवेदीले कथा सङ्ग्रहमा पात्रहरुलाई बढि उत्तेजक बनाएको बताए । प्राज्ञ मातृका पोखरेलले कथामार्फत पौड्यालले नयाँ ट्रेन्डको सुरुवात गरेको उल्लेख गरे ।   डा. नवराज लम्सालले कथाकार पौड्यालले कथामा लेखक हावी नहुनु प्रशंसनीय पक्ष भएको बताए ।   गत वर्ष पुत्र गुमाएका पौड्यालले उक्त पीडालाई सङ्ग्रहको सुरुमै “नर्सरी” शीर्षक मार्फत उजागर गरेका छन् । जम्मा वीस वटा कथाहरु समेटिएको उक्त कथा सङ्ग्रहमा अस्थिरता, वियोग, विक्षिप्तता, विद्रोह र अभाव जस्ता विषयहरु समेटिएका छन् ।  
