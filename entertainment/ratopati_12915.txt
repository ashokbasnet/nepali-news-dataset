यज्ञशको भुइयाँ सार्वजनिक

काठमाडौं– पत्रकार यज्ञशको नयाँ कृति ‘भुइयाँ’ आइतबार विमोचन भएको छ । नेपाल मानव अधिकार आयोगकी आयुक्त मोहना अन्सारी र आख्यानकार कुमार नगरकोटीले पुस्तकको संयुक्तरुपमा विमोचन गरेका हुन् ।   कार्यक्रममा पुस्तकमाथि टिप्पणी गदैै नगरकोटीले लेखकको कथ्य बुन्ने तरिका, बिम्बको प्रयोग, पोइटिक वाक्यले भुइयाँ पुस्तक फिक्सनजस्तै लागेको टिप्पणी गरे । अन्सारीले ‘रिसर्च मेथोडोलोजी’ सिकाउन पुस्तक उपयोगी हुने बताइन् ।   पुस्तकका लेखक यज्ञशले पहिला एकजना महिलाबाट शुरु गरिएको कथामा अन्य थुप्रै महिलाको पनि कथा समेटिएको बताए ।   पटकथा लेखक यज्ञशको यसअघि अनुवाद गरिएका दुई कृति मोहनदास र नेलकटर प्रकाशित छन् । पुस्तक फाइनप्रिन्टले प्रकाशन गरेको यो पुस्तकको मूल्य ३ सय ८८ रुपैँया रहेको छ । 
