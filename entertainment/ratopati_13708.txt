कविता : रूख

-आविष्कार चापागाईं कोही अग्ला कोही होचा कोही डल्ला कोही सल्ला तर यसको शालीनता महान छ पृथ्वीको गर्भाशयलाई छेडेर आफ्नो अस्तित्व हजारौँ वर्षदेखि गाडेको छ । निला आकाश मा उडने, नीला खुट्टा बनाउँदै हिँड्ने, सबको सहारा छ रुख ! यति सहासी छ यति गहकिलो छ यति ममताशील छ यति दम्भ छ ! हजारौँ बन्चरो आफ्नो छातीमा लाग्दा नडराई, नहल्लाई आत्मसात गर्छ र हजारौँ घरका धुरी र खाँबामा अन्तरनिहित भएर एउटा सिङ्गो परिवारको रक्षा र बास दिन्छ ।सिङ्गो शरीरलाई आमाको माटोसँग जोडेर ती अग्ला हाँगाहरुमा आफ्नै किसिमको अस्मिता खोज्छ र आफ्नै सुवास दिन्छ मगमग बास्न आउने अनि दिन्छ पहेँलै मीठा मीठा दाना गरिबको होस् या धनी सबको पेट धानेको छ ! अनि ऊ पूर्ण भएको महसुस गर्छ । तर ऊ आत्तिँदैन पूर्ण हुन ऊसँग धैर्य छ । ऊसँग इतिहास छ । ऊसँग माटो छ । ऊसँग अठोट छ । ऊसँग प्रकृतिको नियम छ ।-भरतपुर–६, चितवन
