तिमी र तिम्रो माया

कविता: –इन्द्र थेगिमबिहान उठ्दा आफ्नै हातले बनाएको चिया.... अनि कहिल्यै नरित्तिने तिम्रो माया..... स्वच्छ लाग्छ मलाई । त्यसो त मलाई  आजको दिन कस्तो रह्यो ? भन्दा तिम्रो दिन शुभ रहोस्  भनेको आनन्द लाग्छ ।जे होस्  सम्झनाको खोकिलामा तिमी छौ.... अनि कल्पी कल्पी रमाउने तिम्रो मायालु म छु.... भाग्यमानी ठान्छु आफूलाई । तेसो र त मलाई आज तिमीले भात खायौ ? भन्दा नसोध्नमा आनन्द जाग्छ । सम्बन्ध तेसै तेसै नजिक लाग्छ ।मध्ये चर्को घाममा, आलु रोप्न भनी मल थुपार्ने तिमी.... अनि हलगोरु होरी ! पछ् पछ् ! भन्दै फन्को मार्न लाउने म ..... खुब याद आउँछ मलाई । त्यसो त मलाई, चुनाव मा ककसले जित्यो ? भन्दा कुनामा बसी दुनामा खाको रङ्ग लाग्छ । कम्तीमा हातमुख जोड्ने टेन्सन त भाग्छ ।गोधुली साँझमा अध्मरो ज्यानमा साहस भरिदिन आउँछौ जब तिमी.... अनि अर्ध बेहोसीमै सँगै जिउने मर्ने सपना देख्न थाल्छु म पनि ... पग्लिरहन्छु तिम्रो याद जलाई । तेसो त मलाई बिहेको साइत कहिले जुराउँछौ ? भन्दा धन्न तिमी मसँग राजी छ्यौ ? भनेको सुन्न मन लाग्छ । निस्फिक्री भई तिम्रै नामको सिन्दूर लाउन रहर जाग्छ ।  
