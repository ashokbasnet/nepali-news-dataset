सतीदेवीलाई चिठ्ठी

कविता: -मनोज विश्वकर्माडियर सतीदेवी ! मेरो आधापन तिमीभित्रै आत्महत्या गर्न चाहान्छ मेरो इन्द्रिय चाहन्छ तिमीलाई नै महसुस गर्न ।मलाई तिम्रो छातीको न्यानोमै सेकिएर बाँच्नु छ एक जन्म मलाई तिम्रो काखमै पल्टिएर निदाउनु छ एक जन्मडियर सतीदेवी लाग्छ जुन दिन तिमी जन्मिएकी थियौ त्यही दिन पहिलोपल्ट मुस्कुरायो ब्रह्माण्ड त्यही दिन नै पूर्णता पायो यो सृष्टिले बनेँ हिमाल, हिउँ धरतीमा तारा, जुन आकाशमा र यो पृथ्वी पृथ्वी जस्तो भयो ।तिमीलाई थाहा छ सतीदेवी म महादेव त्यही दिनदेखि त शिरमा बोकिहिँड्छु धरतिको गङ्गा आकाशको जूनडियर गौरा ! तिमी जुन नदी किनारमा कुरिरहन्थ्यौ मलाई बालुवामा बनाएर मेरै प्रतिमा तर म आउनै सक्दिनथेँ, त्यहाँ यदि आउथेँ भनेँ मेरो छातीमा रोपिन्थ्यो मैले नै बनाएको त्रिशूल ।हो सतीदेवी ! दुनियाँले जान्दै जान्दैन कि म कति पल्ट श्मशान घाट पुगेँ आफ्नै हत्या गर्न तिमीलाई पनि थाहा नहुन सक्छ तिम्रा यादहरूको डोज कालकुट बनेपछि म वर्षौँ वर्ष जम्थेँ कैलाशमा अनि पग्लिएर बग्थेँ तिमीले पुज्ने नदीको किनारै किनार र खस्थेँ तिम्रै अञ्जुलीबाट उचालिएर ।प्रिय दक्ष प्रजापति पुत्री ! जुन दिन थाहा पाएँ तिम्रा पिताले कि म त्रिशूल बनाउँछु र मैले छोएँ तिम्रा “अञ्जुलीका औँलाहरू” केही थान राक्षसजस्ता भगवानहरूले तिम्रो भगवानको निधारमै रोपिदिएँ त्रिशूल जसलाई दुनियाँले त्रिशूलको ‘शूल’ हटाएर ‘नेत्र’ भन्छ ।जुन दिन थाहा पाएँ तिम्रो पिताले दैलोमा बस्न नदिएको मान्छे दिलमा बस्यो भनेर धर्मशास्त्र र कानुन दुई याँमानको तुनाले मेरो शरीरलाई डमरु बनाएर बजाइरहे नथाकुञ्जेल र कैद गरिदिएँ बासुकीहरूको सहरमा ! त्यही बेलादेखि मलाई लागेको हो पशुहरू मानिसभन्दा जाति हुदाँरहेछन् ।डियर गौरा ! म त्यही कैदबाट लेखिरहेछु यो पत्र पुग्छ पुग्दैन तिमी सामु तर सुन्नु तिमीले बतासको धुकधुकी ।डियर सतीदेवी ! म यो कैदबाट भनिरहेछु आऊ अब यस्तो एउटा प्रण गरौँ ता कि कुनै पनि सतीदेवीले कुनै पनि युगमा चुकाउनु नपरोस् प्रेमको मूल्य– आत्मदाह ।डियर सतीदेवी आऊ अब यस्तो एउटा प्रण गरौँ ता कि तिम्रो शव हैन म बोकेर हिँडु यो सारा जगतमा हाम्रो प्रेम र जहाँजहाँ खस्छन् हाम्रो प्रेम त्यहाँ त्यहाँ उत्पत्ति होस् धर्तीकै सुगन्धित फूलहरू ।-चपुर–५, रौतहट
