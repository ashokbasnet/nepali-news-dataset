कविता : समर्पण

-नवीन लोचनमगरपखेरा गुञ्जिएसँगै आएको हो –स्मरणशक्ति रातलाई हकार्दै हिँड्ने ती जूनकीरीहरूले चिनाएका हुन् –यो आकाश । दिन र रातको लुकामारीले  सिकाएको हो मलाई –सही र गलत, उभिएको धरातलले सुनाएको हो –स्वाभिमान आजसम्म मैले क–कसलाई चिनेँ ?बाँच्दासम्म नदेखिने मृत्युको मूल्य मरेपछि कसरी थाहा हुन्छ ? म, ‘म’ हुनका लागि मैले केही गरिनँ तर यौटा मृत्युलाई मारेर उभिएँ ।क्षितिजभन्दा अलि पर ... जीवनको अन्त्य छ, भन्नेकुरा हिर्काउँदा हिर्काउँदै अभ्यस्त बनाएको हो मेरो बलेसी वरिपरिबाट चोलिको गन्ध चोरेर हिँड्ने यो हावाले । म ‘म’ बन्नका लागि मैले के गरेँ ? आज सोच्दैछु, मेरा लागि कुन गल्लि बाँकी थियो –मैलिन ? मेरा लागि कुन पसिना बाँकी थियो –चोरिन ? मेरा लागि कुन इज्जत बाँकी थियो –ढाक्न ? तर, म आफ्नै स्वागतार्थ द्वार बनाउन लागेँ आफ्नै तस्बिरमा फूल छर्दै हाँसिरहेँ मैले जे गरेँ, केवल मेरै लागि गरेँ ।आफ्नो अस्तित्व बेखबर हुँदा पनि नअत्तालिएर हिँड्दाहिँड्दै थाकी बसेका केही थान नाङ्गा पैतलाहरू त्यसैलाई खरिद बिक्री गर्ने को हो ?हावाको झोक्काहरूले पाखामा  ऐलानी बनेका ती इज्जती कहानी, चुनौतीमाथि उक्लेर  लक्ष्यको पिरामिड घोकाउने, र मेरा लागि कहिल्यै गुनासो नगर्ने सम्मानको सबैभन्दा उचो शिर जसको छातीमा टेकेर म घमण्ड गरिरहन्छु –हरबखत ।मैले के गरेँ म इतर कसैका लागि ? जरुर, अब मैले केही गर्नुछ जीवनमा कुनै गुनासो, तिक्तता र असन्तुष्टिविना निष्कपट मेरै लागि सरोबर उभिएका मेरी आमा र यो देशका लागि ।                  –लिबाङ, रोल्पा 
