कविता: मेरो भाइ

-रूपा थापातिमीलाई याद छ आमा बहरेलाई त्यो सेतो लाम्काने खसी बेच्दा म पछिपछि लागेर गएको थिएँ ऊ म्या म्या गरेर कराउँदै थियो म आँखाभरी आँसु लिँदै फर्केको थिएँ तिमीसँग रिसाउँदै झगडा गरेको थिएँ आमा किन बेच्यौ त्यो लाम्काने खसीलाई   भोलिपल्टै तिमीले त्यो स्यानो मनेपाठी ल्याएर दिएपछि म फुरुङ्ग हँुदै उफ्रेको थिएँ खुसीले   हो त्यही लाम्काने खसी बेचेर  तिमीले लाएको त्यो मारवाडी  आज फेरि बेचेर मेरो भाइलाई बेच्दैछौ म पछि पछि लागेर विमानस्थलसम्म जाँदैछु बिदाइको माला पहिराउन   उसको बिदाइपछि रित्तिएर ढलेका ती खाली बोतल झैँ रित्तिएका मनहरू आमा आज तिमीले बनाएर दिएको त्यो मीठो चियाले पनि भरिएन   साँझपख त्यो कपुरको रूखमा बास बस्न फर्किएका ती भँगेराहरूको आवाजसँगै कसौँडीमा उम्लिरहेको त्यो भातको माडसँगै उम्लिरहेका मनहरूसँग किन बेच्यौ आमा मेरा भाइलाई भनेर म आज रुन पनि सक्दिन थिएँ   आमा जब कराईमा तातिरहेको त्यो दूधलाई डाडुले उगाएर गिलास भरिसकेपछि भाइको कोठामा लाग्यौ   मैले सम्झाउँदै भने बिस्र्यौ के आमा  तिम्रो छोरा त बिकिसक्यो तिम्रो चाउरिएको त्यो अनुहारमा न्यास्रिएका आँखाबाट  खसेको आसुलाई पुछ्दै भन्यौ यो चुल्होको धुवाँले पनि कत्ति बिझाउँछ हो आँखा तर किन भन्दिनौँ आमा तिम्रो मन बिझाएको छ भनेर   भोलिपल्ट बिहानै ठेकीबाट  दही निकालेर बटुकीमा भरेपछि बोलाउँदै थियौ बाबु उठ भनेर   मैले फेरि सम्झाएँ फेरि बिस्र्याै के आमा मेरो भाइ त बिक्री भइसक्यो तिमीले फेरि ढाँट्दै भन्यौ मैले त तँलाई नै बोलाएकी हुँ तेरो कानले पनि किन उल्टो सुन्छ   मैले फेरि भने जब त्यो पटुकीमा पोको पारेर राखेको मकै भटमासले उसलाई सम्झाउँछ ठेकीको दही र महिले उसलाई सम्झाउँछ फेरि किन बेच्यौ अाँमा मेरो भाइलाई जब यो घरको प्रत्येक भित्ताभित्ताले मेरो भाइलाई सम्झाउँछवि.न.पा.–१, नुवाकोट
