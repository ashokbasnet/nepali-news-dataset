२७ बर्ष अघि लेखिएको ‘रुप’ बिमोचित

काठमाडौं–  प्रेममा उत्सर्ग, त्याग तथा बलिदानी सबै जायज हुन्छ । शायद यो नभएको भए प्रेमको खासै अर्थ हुँदैन । यही प्रेमको अर्थले नै प्रेमलाई महान बनाएको हुन्छ ।यी नै प्रेम गर्ने र प्रेममा संसार विर्सने ती प्रेमीहरूको नाममा ‘रूप’ नामक उपन्यास तयार भएको छ । २७ बर्ष अघि उपन्यासकार कृष्ण महर्जनले लेखेको उपन्यास ‘रूप’ हार्लै राजधानीमा बिमोचन गरिएको छ । नेपाली भाषाका प्रसिद्ध साहित्यकार तथा प्राध्यापक डा.अरुण गुप्तेले उपन्यासको बिमोचन गरे । २७ बर्ष अघि कलेज जीवनको त्यो रहर लाग्दो साहित्यिक जोशमा लेखेको उपन्यास अहिले पनि उतिकै सान्दर्भिक रहेको कार्यक्रममा उपन्यसकार महर्जनले बताए ।उपन्यास ढिला प्रकाशित हुनुको पछाडि विविध कारण रहेको बताएका महर्जनले उपन्यास भित्र प्रेम तथा अन्तर्रजातिय विवाह संवन्धको विहल तथा विद्रोहको आगो रहेको बताए ।रहस्य, रोमाञ्चता तथा कौतुहलताले भरिएको यो उपन्यास लेख्ने क्रममा कयन रात सपनामा आफुले अन्तरद्वान्द्व गरेको उनले सुनाए ।सुकरात, शेक्सपियर तथा महाकवि लक्ष्मीप्रसाद देवकोटाका साहित्यिक कृति तथा जीवनीवाट प्रभावित बनेका महर्जनले कविता तथा गीत पनि लेखेका छन् । उनका कविता तथा गीतका पुस्तक प्रकाशित हुने क्रममा रहेका छन् ।   
