कविता : मिलाउनेहरू मिल्नुपर्छ

-डवल महतारामाटो र ढुङ्गा मिलाएर घर बन्छ सिमेन्ट, बालुवा र इँटा मिलाएर घर बन्छ  खर, निगालो र काठ मिलाएर घर बन्छ किन बन्दैन भन्नोस् मान्छेको मन मिलाएर घर ? फरक विचार र सोच भएका मान्छेहरू मिलाएर परिवार ? पुरुष र महिला मिलाएर दम्पत्ति बन्छ,  उही दम्पत्तिको कमाइले घरमा सम्पत्ति बन्छ  दुई विपरीत ध्रुव मिलेर चुम्बक बन्छ अनि किन बन्दैन फरक आस्था मिलाएर सिङ्गो समाज ? किन बन्दैन एउटै वर्ग र विचारको झण्डा यहाँ, गाउँ–नगर मिलाएर जिल्ला बन्छ  जिल्ला–जिल्ला मिलाएर देश बन्छ । अनि भन्नोस् देशभित्रका मान्छे मिलाएर किन बन्दैन एउटै नागरिक ? हो, मेची र काली मिलाएर सिङ्गो नेपाल बन्छ । यहाँ हिमाल, पहाड र तराई मधेस मिल्न तयार छ । यहाँका मन, मस्तिष्क र गुञ्जनहरू मिल्न तयार छन् । तर, मिलाउने मान्छे नमिलेर बल्झिरहेछ घाउ फुटिरेछ ज्वालामुखी, खेर गइरहेछ सपना हो, अब सबै मिलाउनका लागि मिलाउनेहरू मिल्नु पर्नेछ । घर बनाउन र देश बनाउन कुनै गाह्रो छैन  हाम्रा मन, मस्तिष्क र बुझाइ मिल्यो भने  यी पाखुरी र पैतलाहरू मिल्यो भने ।। 
