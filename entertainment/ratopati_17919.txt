वैद्यको ‘नेपाली नाटकको रुपरेखा’ विमोचित

काठमाडौं– लक्ष्मीलोेचना बैद्यद्वारा लिखित नेपाली नाटकको रूपरेखा नामक अनुसन्धानात्मक कृति विमोचन गरिएको छ ।  शनिबार राजधानीमा आयोजित एक कार्यक्रमकाबीच पुस्तक बिमोचन गरिएको हो । नेपाली नाटकको सिद्धान्त, विकासक्रम र नाटककारहरुको समालोचना सम्मिलित कृतिको प्रमुख अतिथि प्रा.डा. खगेन्द्रप्रसाद लुइँटेल, विशेष अतिथि प्रा.डा. अभि सुवेदी, नाटक निर्देशक राम केएसी, लेखिकी लक्ष्मी लोचना बैद्य, प्रकाशक संस्था भुँडीपुराण प्रकाशनका अध्यक्ष केशव पराजुली, लेखिकाका बुवा शिवधरानन्द बैद्यले संयुक्त रुपमा बिमोचन गरेका हुन् ।    कार्यक्रममा बोल्दै प्रमुख अतिथि प्रा.डा.लुईटेलले पुस्तकले नेपाली नाटकबारे जान्न चाहने शिकारुदेखि शोधार्थीहरुको लागि समेत उपयुक्त रहेको बताए ।  यस्तै, प्रा.डा. सुवेदीले नेपाली नाटक सम्बन्धी पुस्तक समय सापेक्ष रहेको बताउँदै चर्चा गरे ।   भुँडीपुराण प्रकाशनद्वारा प्रकाशित एक सय ६० पृष्ठको कृतिको मूल्य दुई सय ५० रुपैयाँ रहेको छ । लेखिकका बैद्यको उक्त कृति पहिलो हो । केही वर्षअघि मात्रै त्रिभुवन विश्वविद्यालयबाट एमए पूरा गरेकी बैद्यले निकै लामो मेहनत गरेर अनुसन्धात्मक कृति प्रकाशन गरेकी हुन् ।    
