कविता : प्रेम एक अन्तहीन यात्रा

अजित क्षेत्री महिना दिनको माइत बसाइपछि भेट्ने तीव्र चाहनामा ऊ आई हुइकिँदै, दौडिँदै एक सासमा बेगले आँगन र आँगन हुँदै पिँडी अनि भुइँतलाको त्यो सानो कोठा जहाँ म आतुर थिएँ, ऊ अर्थात् मेरी पत्नीसँग आलिङ्गनको एउटा न्यानो अँगालोको भुमरीमा  आफूलाई बिसर्जन गर्न ।ऊ आई चिसो प्रेमिल बतास आयो सागरको लहर आयो सँघारमै र त्यसमै म बगेँ उसले हात दिई,  समाई, काखमा राखी उसैगरी जसरी काखमा राख्नु हुन्थ्यो मलाई मेरी आमाऊ झुकी, बादल जस्तो घना कपाल मेरो छातीमा बिसाई ईनार जस्ता गहिरा आँखा मेरो आँखामा जुधाई म चितुवाको पञ्जामा परेको  मृगसरी आत्मसमर्पण गरेँ लाग्दैथ्यो, उसले सिकार गरिसकी र, अब खान्छे पनि काँचै मलाई ।सागरमा पानी बढ्दै थियो लहर उठ्दै थियो तुफान आउनु अगाडीको समुन्द्री किनार जस्तो हलचल र कम्पन थियो व्यग्र प्रतीक्षा थियो उग्र चाहना थियो मीठो मिलन थियो ऊ ममा र म ऊमा कैद थियौँ बेकसुर प्रेमको अन्त्यहीन जेलमाछोरो टिभी हेर्दै थियो हामी एकअर्कालाई बेर्दै थियौँ,लाग्दैथ्यो– यो समयको सुई यहीँ रोकिदिऊँ अनि बिताउँ एक युग यही अवस्थामा यही हालतमा ।आँखा बन्द थिए तर हामी यात्रामा थियौँ बिना पाइला, बिना बाटो प्रेमको एक सुदूर यात्रामा ।हामी सिमानामा थियौँ दुई ज्यानको दुई मनको । तर निसङ्कोच ऊ हस्तक्षेप गर्दै थिई मेरो सिमानामाथि, मेरो अस्तित्वमाथि म खुसी र आन्दले लुटिँदै थिएँ मिचिँदै थिएँ सोंच्न सकिन, यो कस्तो खेल हो न हार हुने न जित ?अनायसै उसले सोधी– प्रिय तिमी कसलाई सबैभन्दा बढ्दा प्रेम गर्छौ ? मैले निशङ्कोच जवाफ दिएँ– आमाप्रेमको यो महासागरमा  डब्नै लाग्दा पनि मैले आमालाई भुल्न सकिनँ मेरो पहिलो प्यार त्यो ।हो म आमालाई संसारमै सबैभन्दा बढी मायाँ गर्छु प्रिय, तिमीमा पनि त म आमाको एक अंश भेटाउँछुअचानक छोरो आइपुग्छ आफ्नी आमाको काखमा  र लुटपुटिन्छ उसैगरी जसरी लुटपुटिन्थेँ म काखमा मेरी आमाको ।प्रिय, तिमी  मेरो छोराको पहिलो प्रेम हौ र मेरो अन्तिम प्रेम एक अन्तहीन प्रेमको जननी तिमी ।  
