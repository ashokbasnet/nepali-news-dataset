कविता : परदेशतिर

- हरि थापा सुख पाउने झिनो आशमा  कमाउन परदेशतिर पस्दा रैछन ।केही दिनको रमझम देखी  लालयित हुँदै उत्तैतिर बस्दा रैछन ।परदेशमा सुख पाउने त कुरै छोेडोैँ  मालिकले विषालु, सर्पले झैँ डस्दा रैछन् ।साथीभाइको सङ्गत गर्दा, बुद्धिमा बिर्को लाग्दा नराम्रोसँग कुलतमा फस्दा रैछन् ।बाआमाको आफ्नै इज्जत प्रतिष्ठा हुन्छ  परदेशबाट फर्कदा, सबैको नजरमा खस्दा रैछन् ।आखिर भावीले निधारमा यस्तै लेखेपछि जति जे गरे पनि अन्त्यमा खराँनी घस्दा रैछन् ।सुख पाउने झिनो आशमा  कमाउन परदेशतिर पस्दा रैछन् ।  
