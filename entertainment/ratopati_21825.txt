अनल गौतमको ‘लभ एट पच्चिस’को लोर्कापण, ५० हजार अग्रिम रोयल्टी धुर्मुस सुन्तली फाउण्डेशनलाई

काठमाडौं – नेपाली साहित्यमा लामो समयदेखि कलम चलाइरहेका अनल गौतमको उपन्यास ‘लभ एट पच्चिस’ बुधबार राजधानीमा एक कार्यक्रम आयोगजना गरी लोर्कापण गरिएको छ ।उपन्यास नेपाल प्रज्ञा प्रतिष्ठानका उपकूलपति बिष्णुबिभु घिमिरे, प्रा.डा.कृष्ण दाहाल, कलाकार एवं समाजसेवी सिताराम कट्टेलले संयुक्त रुपमा लोर्कापण गरेका थिए । कार्यक्रममा नेपाल प्रज्ञा प्रतिष्ठानका उपकूलपति बिष्णुबिभु घिमिरेले उपन्यास अत्यन्त सरल एवं उत्कृष्ठ रहेको र पाठकको मन सजिलै तान्न सफल हुनेमा बिश्वास ब्यक्त गरे ।जयकाली प्रकाशन प्रा.लि.ले प्रकाशन गरेको उपन्यासको अग्रिम रोयल्टी रकम पचास हजार रुपैंया लेखक अनल गौतमले धुर्मुस सुन्तली फाउण्डेशनको लागि संस्थापक सिताराम कट्टेललाई हस्तान्तरण समेत गरियो । जयकाली प्रकाशनका अध्यक्ष एकराज सापकोटाले आफूले लेखकलाई उपलब्ध गराएको अग्रिम रोयल्टी धुर्मुस सुन्तली फाउण्डेशनलाई हस्तान्तरण गरेकोमा खुशी ब्यक्त गरे । शुक्रबारदेखि ‘यात्रा–लभ एट पच्चिस’ कार्यक्रम लिएर राजधानीका २५ वटा कलेजमा गएर बिद्यार्थीहरुसँग अन्र्तक्रिया कार्यक्रम गर्ने संयोजक आदर्श प्रधानले बताए । यस उपन्यासको बजार मूल्य ३५० रुपैंया राखिएको छ ।  
