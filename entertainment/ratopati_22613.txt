बाजागाजा सहित निर्वाचनको नाटक मञ्चन

काठमाडौं  – सांस्कृतिक संस्थान (राष्ट्रिय नाचघर)को संयोजकत्व र आरोहण गुरुकुलको सहकार्य रहेको नाटक ‘महादान’ यतिबेला देशको बिभिन्न स्थानमा मञ्चन भइरहेको छ । निर्वाचन आयोगको मतदाता शिक्षा कार्यक्रम अन्तर्गत आगामी १० मंसिरको निर्वाचनलाई मध्यनजर गरेर २० नाट्य टोली महादान मार्फत मतदान शिक्षा बाँड्न सफल देखिएका छन् । नाट्य टोलीले ९ घन्टा देखि दुई दिनसम्मको पैदल यात्रा गरेर महादान नाटक देखाएको ािंस्कृतीक संस्थानले जनाएके छ ।  सोही क्रममा मंगलबार पनि मुलुकका ६ प्रदेशमा नाटक महादान मञ्चन भए  । प्रदेश १ को हाम्रो थिएटरले ताप्लेजुङको सिरिजंगा गाउँपालिकाको खमदेङ बजारमा, पाँचथरको फिदिम गाउँपालिकाको सामलाखु भञ्ज्याङमा, याङतरक गाउँपालिकाको खुर्प बजारमा महादान मञ्चन गर्दा यसै प्रदेशका सोलुखुम्बु पुगेको भ¥याङ नाट्य समुहले विभिन्न चार स्थानमा नाटक मञ्चन गर्यो । स्थानीय नृत्य, गायनसँगै त्यहाँको भेषभुषामा नाटक मञ्चन गर्दा दर्शकको उल्लेख्य उपस्थिति रहेको हाम्रो थिएटरका निर्देशक प्रेम ओझाले जानकारी दिए । प्रदेश ३ को सिन्धुपालचोकमा पनि नाटक मञ्चन भयो । स्थानीय तामाङ भाषाको समेत प्रयोग नाट्य समुह आवाज आर्ट क्रियसनले इन्द्रावती गाउँपालिकाको नवलपुर बजार, चौतारा नगरपालिकाको चौतारा बजार, जुगल गाउँपालिकाको ढाडे बजारमा सडक नाटक महादान मञ्चन गरेको समुहका निर्देशक कृष्णप्रसाद धितालले जानकारी गराए ।  सांस्कृतिक संस्थानका कलाकार समुहले यो दिन दोखलाको सैलुङ गाउँपालिकाको बाघखोर, मेलुङ गाउँपालिकाको मेलुङ बजारमा यो सडक नाटक मञ्चन गरेको टोली प्रमुख आकाश थापाले जानकारी गराए । सांस्कृतिक संस्थानकै कलाकारहरुको अर्को समुहले नाटक महादानलाई मंगलबार रामेछाप स्थित रामेछाप नगरपालिका र मन्थली नगरपालिकाको बसपार्कमा मञ्चन गरेको टोली व्यबस्थापक पवित्रा पँगेनीले बताईन,‘बसपार्कमा हाम्रो नाटक हेर्ने दर्शकको भिड थामिनसक्नु थियो । रामेछाप नगरपालिकामा पनि ३ सय भन्दा बढी दर्शकले महादान नाटकसँग रमाउँदै मतदाता शिक्षा हाँसिल गरे ।’ मंगलबारनै प्रदेश ३ कै रसुवाको नौकुण्ड गाउँपालिकाको सर्सिउँ र पार्वती कुण्ड गाउँपालिकाको चिलिमेमा नाटक महादान सप्तक कला प्रतिष्ठानले गरेको छ भने प्रदेश ४ को लमजुङ स्थित दुधपोखरी गाउँपालिकाको गौंडा बजार, जोर्दी गाउँपालिकाको शेरा बजार, बेशीशहर नगरपालिकाको बेशीशहर बजारमा हिमाली रंगमञ्चले नाटक देखाएको छ ।  त्यस्तै सिड नेपालले प्रदेश ४ को बाग्लुङ स्थित काठखोला गाउँपालिकाको बूर्तीबाङ बजारमा सडक नाटक महादान मञ्चन गरेको निर्देशक गोबिन्द पहाडीले जानकारी गराए । बूर्तीवाङमा दर्शकहरुले नाटक हेरेपछि निर्वाचनमा मतदान बारे जिज्ञाँसा राखेको पनि उनले बताए ।  प्रदेश ७ को बाजुर स्थित बढीगँगा नगरपालिका, सिँगडा गाउँमा, त्रिबेणी नगरपालिकाको टोली बजारमा, बडीमालिका नगरपालिको मार्तडी बजारमा स्थानीय सु.प. सांस्कृतिक मञ्चले सडक नाटक महादान मञ्चन गरेको छ । दुई दिनको पैदल यात्रा पछि त्यहाँ पुगेर आफुहरुले गाजा बाजा सहित नाटक देखाउँदा स्थानीय बासिन्दा कामै छाडेर हेर्न आएको यो समुकका निर्देशक अनिल रिजालले जानकारी गराए ।   
