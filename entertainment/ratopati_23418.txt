शिल्पी थिएटरमा ‘रात चिर्न्या भानु’ नाटक

काठमाडौं – एउटा मञ्चमा भानुभक्त र घाँसीको सालिकसँगै देखिन्छ । सबैजना आउँछन् र भानुभक्तलाई मात्र माला लगाइदिन्छन् । घाँसीलाई भने कसैले पनि चासो दिदैनन् ।यत्तिकैमा एकजना शुभचिन्तक आइपुग्छन् र घाँसीको पहिचान नभएको भनेर चिन्ता ब्यक्त गर्दछन् । घाँसीको पहिचानको गहिराई सम्म पुग्न भानुभक्तको अध्ययन गर्ने शुभचिन्तकको अठोटसँगै नाटकको बिषयबस्तु अगाडि बढ्छ । यस्तै बिषयबस्तुमा आधारित छ नाटक ‘रात चिन्र्या भानु’ । लोकदृष्टि थिएटरको सहकार्यमा आरम्भ कलाकारहरुले प्रस्तुत गरेको यो नाटक  बत्तिसपुतली स्थित शिल्पी थिएटर मञ्चन भइरहेको छ । गत १० गतेबाट सुरु भएको यो नाटक १६ गतेसम्म चल्ने छ ।आदीकवि भानुभक्तको जीवनीमा आधारित रहेर तयार पारिएको यो नाटकले हजुरबुवासँगै सस्कृत शिक्षाको आरम्भ गरेका भानुभक्तको शिक्षाकै खोजीमा काँशि सम्म पुग्दको बिषयबस्तु पनि राखिएका छन् । घाँसीकै प्रेरणाबाट रामायणलाई खस भाषामा उल्था गरेको प्रसंग पनि नाटकमा समेटिएको छ ।प्रभाकर न्यौपानेको लेखन÷निर्देशन रहेको नाटक करिव डेढ घण्टा अवधिको रहेको छ । प्रेम पौडेलको समेत अभिनय रहेको नाटकमा प्रकेस सिन्धुलियले  भानुभक्त, बासुदे्व खनालले घाँसी र साक्षी लम्सालले चन्द्रकलाको भुमिका निर्बाह गरेका छन् । नाटकमा मानसराज, प्रभात निरौला, रमेश दाहाल, चाँदनी शाही, प्रल्हाद खरेल, पुष्पराज अवस्थी, राधा श्रेष्ठ, राजन भुजेल, मेलिना गुरुङ, श्रेया भुषाल, वीरेन्द्र खाती, कमल बोहोरा लगायत करिव डेढ दर्जन कलाकारहरुको अभिनय देख्न सकिन्छ ।   
