कविता: चेत

-धर्मराज रिमाल   ए ! ‘एक थुकी सुकी’ भन्नेहरू हो आफूले आफैलाई नगन्नेहरू हो  अब आफ्नै परीक्षा लेऊ स्वाभिमानका साथ उभिऊतिमी, तिमी नै हौ ऊ हुन सक्दैनौँ  उसलाई कालो बादल मन पर्ला तिमीलाई खुला आकाश मन पर्ला कालोलाई सेतो भन्नेहरूको हुलमा मिसिएर  केहीबेर होइनलाई हो भन्नु पर्ला तर, के जवाफ दिन्छौ तिम्रो स्वाभिमानलाई  कसरी मनाउँछौ तिम्रो अन्तरमनलाई कहाँ लुकाउछाँै आत्मसम्मानलाईए धर्तीका सर्वश्रेष्ठ प्राणी बथान त भेडाको पनि हुन्छ रटान त सुगाको पनि हुन्छ  तर भेडाको बथानमा मिसिएरै  सुगा रटान गर्छौ भने मस्तिस्क भए नि चेत छैन भन्ने बुझ्नु  विद्वान भए नि विवेक छैन भन्ने बुझ्नु होइन भने, पग्लिँदा पनि हिमाल अटल छ किन काँडाको माझमा पनि गुलाब फक्रन्छ किन किनकि हिमाललाई आफ्नो स्वाभिमान प्यारो छ फूललाई उसको पहिचान प्यारो छअब, तिमी आफ्नै परीक्षा लेऊ प्रश्न सोध्ने पनि तिमी, उत्तर दिने पनि तिमी मूल्याङ्कन गर्ने पनि तिमी, निर्णय लिने पनि तिमी  
