कथा: स्विट सेल्फी

- दीपक घिमिरे    ऊ गलत मान्छे हो भन्ने थाहा थियो तर ऊसँग टाढिन सक्दैनथेँ किन कि ऊ मेरो मालिकजस्तै फोरम्यान थियो ।  उसले एक दिन मलाई कामबाट रोक्दै भन्यो– “चाय पिनेके लिए अफिस मे आजा  ।”  म छक्क परेँ । कामबाट निकालेर नेपाल पठाउँछ या कुनै सजाय दिन्छ भन्ने आफ्नै सोच मनमा सजाउँदै उसको अफिसमा गएँ ।  “लो स्यान्डविच खाओ !” उसले अफिसमा बस्न नपाउदै एउटा रोटीमा बेरेको अचम्मको आइटम खान दियो । मैले क्वाप क्वाप खाँदै भने– “बहुत मिठा हे ।” ऊ किच्च हाँस्यो, जुँगा मिलाउँदै भन्यो– “उमर कितना हे तेरा ?”  म डराएँ, तैपनि भन्नै पर्यो– “अठार साल हुवा हुँ ।”  उसले गाला चिमोट्दै भन्यो– “अरे वा ! आजा गले लग जा ।”  म उसको अँगालोबाट फुत्केर काम गर्ने ठाउँमा आएँ । ऊ हेरेको हेर्यै भयो  ।” ऊ मलाई अनौठो खालको माया गथ्र्यो । उसको मायाभित्र मैले धेरै डर देख्दथँे । तैपनि ऊ फोरम्यान हो, टाढा हुनै सक्दैनथेँ । ऊ कहिले के भनेर जिस्काउँथ्यो त कहिले के भनेर । एक दिन पाकेको खजुरका गेडा दिँदै भन्यो– “ए खालो, गरम होजाएगा । सेहद  के लिए बहुत अच्छा हे ।” त्यसै त अरबको गर्मी, त्यसमा पनि गरम गराउँछ भन्दै खजुर दिएपछि मैले भने– “ज्यादा मिठा पसन्द नही हे, आप खालो ।”  उसले फेरि गाला चिमोट्दै भन्यो– “इतना प्यार से दिया हुँ, खाले ।”  खानै पर्यो, डराउँदै खाएँ ।  ऊ मलाई सेक्सी नजरले हेरिरह्यो, मानौँ म कुनै च्वाँक केटी हुँ । म लजाउँदै भए नि दुई चार गेडा खजुर खाए अनि बिदा हुँदै भने– “अब काम पे जा सक्ता हुँ अरबाप ? ” उसले मुसुक्क हाँस्दै बिदा दियो, म डराउँदै बाहिरिएँ । म काममा आएको एक हप्ता बित्यो । शुक्रबारको दिन यहाँ बिदा हुँदोरहेछ । बिदाको दिन निद्रा नै नलाग्ने ।  यो अरब अचम्मको ठाउँ रहेछ । जुन दिन बिदा छ, त्यो दिन चार बजे आँखा खुल्ने तर काम भएको दिन सधैँ मोबाइलको आलार्मले हामीलाई उठाउने ।  निद्रा नलागेर उकुस मुकुस भएसी म उठँे । फ्रेस भएर दुबईमा बस्ने सुबास शर्मालाई फोन गरे । पहिलो हेल्लोमै उसले भन्यो– “आज घुम्न पर्च, म अबुधाबी आउँछु । भेटम्ला है ।” मैले नाइँ भन्ने कुरै भएन, उसले आफै ठाउँ फिक्स गर्यो “त्यो अबुधाबी कोर्नेचमा ठिक दस बजे भेटम्ला है ।”  घडीमा पाँच बजेकै थिएन । रनेदाइ उठेर मोबाइलमा गेम खेल्दै थिए । किस्ने, बिस्ने अनि बालेलगायत सबै मोबाइलमै व्यस्त थिए । कोही गेम खेल्दै थिए त कोही छप्कीसँग गफमा मस्त थिए । उही सुपा जस्ता ठूला खबुस र एक माना चिया खाएपछि म तयार भएँ । आठ बजिनसक्दै म कोर्नेचतिर लम्किएँ । बाटोमा सुवाससँग फेरि कुरा भयो, ऊ पनि उताबाट हिँडिहाल्यो ।  बेल्चा खेलाउँदा हत्केलामा उठेका पानी फोका फुटेर घाउ बनेका थिए । हात देखाउँनै लाज लाग्ने । सुबासेसँग लजाउन पर्दैनथ्यो, तै पनि हल्का लाज लागि हाल्दो रहेछ । आधा घण्टा कोर्नेच पार्कमा कुरेपछि सुबासे झुल्कियो, कालो अनि ख्याउटे अनुहार लिएर । टाढैबाट बत्तीस दन्त देखाउँदै हात उठायो । अनि नजिक आएर ग्वाम्म अँगालो मार्यो ।  घामले जलेको अनि दस दिन देखि भोको जस्तो देखिने शुबासेलाई सोधे “ किन यस्तो दुब्लाको बे ? खानै नपाको जस्तो छस त ? फेसबुकमा त च्वाँक फोटा हाल्या हुन्छस् ?”  सुइय सुस्केरा हाल्दै भन्यो– “तनाब छ दाजी । खानुको फिक्स छैन । सुत्नुको फिक्स छैन । अनि कहाँबाट अनुहार चकिलो होस् । त्यो फोटा त सबै स्विट सेल्फीको कमाल हो यार ।” ऊ हाँस्न खोजे जस्तो मात्र गर्यो, म चाहिँ मजाले हासेँ ।  नेपाल बस्दा हिरो हेन्सम सुवासेको जवानी पनि यही खाडीले लगेछ । उसलाई जिस्क्याउँदै भने– “तलाई फेसबुकमा चिन्नेले प्रतक्ष त पक्कै चिन्दैनन् होला है बड्डा ?”  उसले लजाउँदै भन्यो– “यत्रो चिन्दैनन् । उस्तै त छु नि बे ।”  उसले मनको लड्डु घिउसँग मस्तले खायो । ऊ भ्रममा थियो ।मैले सोचेँ, साच्चै यो आधुनिक जमानामा एन्ड्रोइड मोबाइल हुन्थेन या यस्तै मोबाइलभित्र स्विट सेल्फी नामको क्यामरा हुन्थेन भने फेसबुकमा कसैले फोटा अपलोड गर्दैनथे । किनकि चाउरिएको अनुहारलाई हिरो बनाउने क्यामरा छँदैछ । खिच्यो, मिलायो अनि पोस्टियो । एकछिन भलाकुसारी भए । उसले मलाई यही रोकेर क्याफ्टेरिया गयो अनि दुईवटा वर्गर लिएर आयो । वर्गरलाई चट्ट पारेर राख्यो, गोजीबाट चस्मा निकाल्यो चिम्सा आँखामा घुसायो अनि दुईवटा औँला ठड्याउँदै सेल्फी खिच्यो । यही स्विट सेल्फी भन्ने क्यामराबाट ।  तीन चारवटा फोटो खिच्दै सुवासले भन्यो– “रिल सक्किने होइन, बालै भएन नि यार ।”  मलाई भोक लागेको थियो । वर्गर देखेर म लोभिएँ । ऊ चाहिँ फेसबुकमा फोटो पोस्टिन हतारिँदै थियो ।स्विट सेल्फीबाट खिचेका फोटालाई समेत उसले मज्जाले इडिट गर्यो अनि फेसबुकमा पोस्टिँदै क्याप्सन लेख्यो– “फन विथ फ्रेन्ड इन अबुदाबी कोर्नेच ।”  फटाफट कमेन्ट आउन थाले । नेपाल बस्ने मेरो माइलो भाइले कमेन्टमा लेख्यो– “मस्ती छ है दादाहरू ।” मस्ती छ या के छ त्यो त यही मनलाई थाहा छ । बर्गर समात्ने हत्केला हेर्दै सोचेँ– “परदेश सोच्दा अर्कै अनि भोग्दा अर्कै हुने ठाउँ हो ।”  कुच्चिएको डेक्ची जस्तो अनुहार भएको सुबासेले फेसबुकबाटै टन्न तरुनी पट्याएको रैछ । मसँग बसेकै समयमा उसका सयौँ कल आए । कसैलाई डिउटीमा छु जानू भन्दै ठग्थ्यो त कसैलाई चुम्मा साटासाट गरेर फकाउँथ्यो  । म विचरो उसको चर्तिकला हेरेरै बसेँ, हुक्क परेपछी सोधेँ– “कुच्चिएको सिल्पटको डेक्ची जस्तो अन्वार छ । कसरी पट्याउँछस बे यतिका तरुनी ?” गलल हास्दै भन्यो– “यो स्विट सेल्फी किन बनाको त बे ? यस्तै कुच्या अन्वारलाई हट एन्ड हेन्सम बनाउनकै लागि यो क्यामरा बन्या हो बुझिस् ।”  मैले बुझेको अनुमान लगाउँदै मुन्टो तलमाथि हल्लाइदिएँ ।  दुई घण्टा कोर्नेचमा बसेपछि उसले मलाई भन्यो– “हिँड, डान्स बारमा गएर बियर पिम ।” मैले आजसम्म बियर पिएको थिएन । उसलाई नाई भन्दै पाकिस्तानी फोरम्यानको कुरा सुनाए । ऊ अबुदाबी थर्किने गरेर हाँस्दै भन्यो– “पठानहरूसँग बचेस बड्डा, नत्र मलद्वारले दुःख पाउला ।”  ऊ हाँसिरह्यो, म चाहिँ अझ धेरै डराएँ । परदेशमा एउटा रमाइलो के भने साथीभाइ भेटिएपछि छुट्टिनै मन नलाग्ने । सुवासे दुबई पुग्नुपर्ने मान्छे, म बनियास आउनुपर्ने । हामी दुवै जनालाई छुट्टिन मन थिएन । ठ्याक्कै लभ परेका जोडी जस्तै । तर पनि छुट्टिनु थियो । आउँदो रमदान इदमा उतै दुवईमा भेट्ने योजना बनाएर छुट्टियौँ । ट्याक्सी चढेर लेबर क्याम्पतिर आउँदै गर्दा एउटा पठानले फेरि फकाउँदै भन्यो– “तुम्हारा नम्बर देदो, अगली शुक्रबार दुबई चलेङ्गे । घुमेङ्गे, फिरेङ्गे, मस्ती करेङ्गे ।” जता गए नि पठानले नछाडने मेरो नसिबलाई दोष दिँदै रुमसम्म आइपुगेँ, धन्न पठान सापले बाटैमा बलात्कार चँै गरेनन् ।  
