कथा: भाग्य

-नवराज रोकाया    एक जना साहुजी थिए । उनीसित धेरै सम्पत्ति थियो । साहुजीले आफ्नी छोरीको विवाह एउटा ठूलो घरमा गरेका थिए तर छोरीको भाग्यमा सुख नहुनुको कारणले उनको श्रीमान जुवाडे, जँड्याहा निस्कियो । जसबाट सबै धन समाप्त भयो ।छोरीको यो हालत देखेर साहुनीले हरेक दिन साहुजीलाई भन्थिन्–  तपाईं दुनियाँको मद्दत गर्नुहुन्छ तर आफ्नी छोरी समस्यामा हुँदा पनि उसलाई किन मद्दत गर्नुहुन्न ?  साहुजीले भन्थे– जब उनको भाग्य उदय हुन्छ, तब आफ से आफ सबै मद्दत गर्नलाई तयार हुनेछन् । एक दिन साहुजी बाहिर गएका थिए । त्यतिखेरै उनको घरमा ज्वाइँ आएछन् । सासूले ज्वाइँको आदर सत्कार गरिन् र छोरीलाई मद्दत गर्ने विचार उनको मनमा आएछ । उनले मोतिचुरको लड्डुमा सुनको असर्फी राखिदिइन् । ज्वाइँलाई टीका लगाएर बिदा गर्ने समयमा पाँच किलो शुद्ध देशी घिउको लड्डुमा उनले सुन लुकाएर दिइन् । ज्वाइँ लड्डु बोकेर त्यहाँबाट निस्किए  । उनले सोच्न थालेछ कि यति भारी वजन लिएर को हिँड्छ ? बरु यसलाई मिठाइको पसलमा बेचिदिन्छु । पैसा पनि आइहाल्छ । उनले त्यो लड्डुको प्याकेट मिठाई पसलेलाई बेचिदिएर पैसा लिँदै त्यहाँबाट निस्कियो ।उताबाट साहुजी आफ्नो कामबाट फर्किंदा घरका लागि मिठाई पसलबाट मोतिचुरको लड्डु लिएर जान्छु भन्ने उनले सोचे । उनले पसलेसित लड्डु मागे– मिठाइबालाले त्यही लड्डुको प्याकेट साहुजीलाई बेचिदिए ।साहुजी लड्डु लिएर घर आयो । साहुनीले जब लड्डुको प्याकेट हेरिन्, उनले त्यो प्याकेटलाई फोडेर हेर्दा सुन जस्ताको तस्तै थियो । उनले आफ्नो टाउको पिट्न थालिन् । साहुनीले साहुजीलाई सुरुदेखि अन्त्यसम्मको नालेबेली सुनाइन् । साहुजीले भने– भाग्यवान ! मैले पहिले नै सम्झाएको थिए कि अहिले उनको भाग्य जागेको छैन । देख्यौ ! त्यो सुन न त ज्वाइँको भाग्यमा थियो न त त्यो मिठाई बेच्नेको भाग्यमा नै । त्यसैले भनिन्छ  ‘भाग्यभन्दा धेरै र समयभन्दा पहिले न कसैले पायो न त पाउने नै छ’ ।  जे भाग्यमा छ त्यो भागेर पनि आउँछ, जे भाग्यमा छैन त्यो आएर पनि भाग्छ ।  त्यसैले ईश्वरले जति दिएका छन्, त्यसमा सन्तुष्ट गर्नुस । पिङ जति पछाडि जान्छ, ठिक त्यही अनुपातमा अगाडि पनि आउँछ ।  यस प्रकारले सुख–दुख पनि जिन्दगीमा बराबर आउँछन् । जिन्दगीको पिङ पछाडि गयो भने नआत्तिनुस, त्यो अगाडि पनि आउँछ । दिमाग जति नै तेज होस तर नसिब बिना जित्न सकिँदैन । वीरबल बुद्धिमान भए पनि कहिल्यै बादसाह बन्न सकेनन् ।-बझाङ  
