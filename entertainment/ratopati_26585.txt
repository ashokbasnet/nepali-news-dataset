साहित्यकार प्रेमा शाहको निधन

काठमाण्डौ– नेपालमा यौन मनोविज्ञान तथा फ्रायडियन शिल्पीमा कलम चलाउँदै आएकी नेपाली साहित्यकार प्रेमा शाहको निधन भएको छ । साहित्यकार शाहको बुधबार अमेरिकास्थित इन्टर माउन्टेन अस्पतालमा निधन भएको हो  ।७३ वर्षको उमेरमा निधन भएकी शाहको पहेंलो गुफा र विषयन्तार (कथा संग्रह), मम्मी (उपन्यास), आकाश विभाजित छ (संयुक्त लेखन) लगायतका कृतिहरु प्रकाशित रहेका छन् । साहित्यकार शाह नायिका जल शाहकी आमा समेत हुन् ।उनी एकदशकयता अमेरिकामा बसोबास गर्दै आएकी थिइन् ।  
