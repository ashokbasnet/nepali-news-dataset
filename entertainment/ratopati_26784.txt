कविता: ‘चोट’

ज्योतिकुमार श्रेष्ठ    चोटबाट नै पलाउँछन् नवीन सम्भावनाहरू यदि जराले माटो छाडेको छैन भने ठक्करपछि नै खुल्छ चेतनाका ढक्कनहरू यदि इमान र ईख हारेको छैन भने     नियती भोग्नु धर्म हो हाम्रो चोखो नियत कर्म हो राम्रो सहनेहरू हार्दैनन् कहिले  अहंकारी र असहिष्णु हार्छन् बरु ।   माया त केवल भिक्षा हो  पाउन्जेल सम्मलाई न्यानो हो चोट नै जीवनको हरेक पलमा  हिँड्न सिकाउने शिक्षा हो ।   नरोकियोस् हिम्मतिला पाइलाहरू   नथाकुन् सकारात्मक सोचहरू थाकोस् बरु ती चोट दिने  कुँडा कर्कट खोटहरू ।   जिन्दगी त पाठशाला हो  बाँचुन्जेल सबथोक सिक्नुपर्छ  जिउँदो मान्छे बाँच्ने हो भने  चोटमा पनि मुस्कुराउनु पर्छ ।    मरेर जाला यो हाडछाला  आत्मा त कहिले मर्दैन  पलाउँछ सम्भावना चोटमा सधँै जराले जबसम्म छाड्दैन ।-न्युयोर्क
