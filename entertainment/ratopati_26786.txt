कविता: पश्चाताप

-विपना ढुङ्गाना    अलि जिद्दी स्वभावकी थिएँ धेरै ढिट गरेँ होला, बाल्यकालको त्यो तोते बोलीले, सायद कयौँ कुराहरू प्रस्ट्याउनँ सकिन होला, तर मैले केही नभने पनि बुझ्थ्यौ तिमी ।भर्खरभर्खर हिँड्न सिक्दै गरेकी म लर्बर लर्वर गरेर पाइला भुइँमा घिस्रन्थेँ, आफूलाई उठ्न सहारा चाहिँदा धेरै पटक तिमीलाई निहुर्याएँ होला तर सधैँ मेरो हौसला बन्न तत्पर थियौ तिमी ।जहाँसम्म याद छ मलाई इच्छा र आकाङ्क्षाहरू त अथाह नै हुन्थे मेरा अभावको ज्ञान कहाँ थियो र मलाई कठिन परिस्थितिसँग जुधेर तिमी मेरो चाहना पूरा गर्दै गयौ म भने एकपछि अर्को गर्दै मागिरहँे होला ।मेरा ती ढिटहरू प्रति पछुतो छ मलाई आज अबुझ थिएँ म तिम्रो आँसु पुछ्नै सकिनछु आमा आफू पछिपछि हिँडेर भए पनि मलाई सदा अगाडि बढ्न प्रोत्साहन गर्ने तिम्रो सङ्घर्ष बुझ्नै सकिनछु बाबा ।सानो छँदा भूतसँग डराउने तिम्री छोरी आज भविष्यसँग तर्सिन थालेकी छ अन्जान मुलुकमा पठायौ मलाई तिम्रै न्यास्रोले छटपटिन थालेकी छु ।यहाँ त खुलेर रुनलाई, तिम्रो काख पनि छैन आमा दुःख बिसाउने तिम्रो काँध पनि छैन बाबा त्यसैले तिम्रो तलासमा आज हजारौँ हजारको भीडमा बिलाउन थालेकी छु ।तिम्रो संस्कारमा डुबुल्किएर हुर्केकी म, हार त अझै मान्दिनँ संसार रुझाउने मेरो प्रयास जारी छ सङ्घर्ष गर्दै नै छु ।आफू उठ्न र अरूलाई उठाउनका निम्ति निहुरिन तिमीबाट नै सिकेकी हुँ त्यसैले झुकेर नै एक दिन  सबैको मन जित्ने छु तिम्रो शिर गर्वले आकाश चुम्नेछ अब किन कि तिमीबाट टाढिएपछि तिम्रो माया अझै धेरै बुझ्न थालेकी छु ।
