कविता: विर्सिंदै गएको संस्कार

- लक्ष्मण सिटौला  नेपालमा जन्मियौ  नेपालमै हुर्कियौ, बढ्यौ पढ्यौ  नेपाली नागरिकता लियौ शिक्षादीक्षा संस्कार समाज नेपालीत्व अँगाल्यौ समान ! अवसर मानमर्यादा फाइदा सबै नेपालले दियो हुर्कंदै गयौ बुझ्न्दै गयौ युरोप अमेरिकाले  खोलिदिएका स्कुलमा पढ्न थाल्यौ र क्रमशः नेपाली भाषामा फेल हुनथाल्याँै अङ्ग्रेजीमा प्रथम हुन थाल्यौँ तिम्रा आमाबाबुको रज र वीर्य नेपाली थियो नि ! तर तिमीले अङ्ग्रेजी बोल्दा र अङ्ग्रेजी पढ्दा  तिम्रा आमाबुबा खुशी हुनथाले बिस्तारै  तिमीलाई पनि के दोष, जे सिकाइयो त्यही बन्यौ र क्रमशः नेपाल र नेपालीलाई गाली गर्न थाल्यौ हिन्दू धर्मलाई पाखन्ड पापीले मान्ने धर्म हो भन्न थाल्यौँ व्रतबन्ध गर्दा लाएको जनै चुँडालेर फाल्यौ हिजोसम्म पानीले आची धुने तिमी आज चाकमा कागज दल्न थाल्यौ हिजो हजुरबाबाको खुट्टा ढोग्ने तिमी आज तिनै हजुरबुबासँग भेट्दा हात पो मिलाउन थाल्यौ हिन्दू धर्मलाई गरिबहरूले मान्ने धर्म भन्न थाल्यौ र क्रमशः क्रिश्चियन धर्म मान्दा छात्रवृत्ति पायौ क्रिश्चियन धर्म मान्दा अरू सुविधा पाउन थाल्यौ क्रिश्चियन बन्दा निरोगी बनिने सुख प्राप्तहुने अवसरको ढोका खोल्ने विश्वास लियौ आफ्नो सुखभोग र भौतिक प्राप्तिका लागि हिन्दुत्व बेच्यौ क्रिश्चियानिटी किन्यौ तिम्रो मनले त्यही माग्यो त्यही अँगाल्यौ तिम्रा हजुरबा हजुरआमा र तिमीलाई जन्माउने  आमाबाबुललाई अलिक समय गाह्रो भो होला र क्रमशः क्रिश्चियन बनेपछि हिन्दूलाई गाली गर्न थाल्यौ यदि धर्म बुझेको भए तिमीले  धर्म परिवर्तन गर्दैनथ्यौ यदि देशबुझेको भए– नेपाल सधैँका लागि त्यागेर विदेशीको गुलामी र दासता स्वीकार गर्दैनथ्यौ होला तिमीलाई नेपालको माटोमा जन्मिनु अभिशाप लागेको भए त्यो बगिरहेको रगत त्यो फेरिरहेको श्वास नेपालले हालिदिएको प्राण नेपाली माटोले दह्रो बनाइदिएको खुट्टा हरियो पहाडले बनाइदिएको चहकिलो आँखा लाहुरी भैँसीको दूधपिएर बनेको बलिष्ठ पाखुरा  पुर्खाले सिकाएको इमानदारिता अनि नेपालले दिलाएको त्यो अवसर र भाग्य नेपालमै छोडेर जाऊ जान्छौ भने सर्वाङ्गजाऊ खाली हात र खाली दिमागजाऊ मुर्दाभएर जाऊ नसा र धमनीमा नेपाली रगत लिएर नजाऊ पुगेपछि हिन्दू धर्मलाई नेपाल र नेपालीलाई गाली नगर  कृष्णलाई देवता मान्ने तिमी क्रिश्चियनलाई पुज्न थाल्यौ  यसमा आपत्ति केही छैन र धर्म तिम्रो विश्वास हो दुःख चँै यसमा छ कि हिन्दूहरू सैतान हुन भनेर प्रचार नगर बिन्ती । हिजो चन्दन लगाएको निधार  कटीमा बेरेको कन्दनी आमाले आशीर्वाद दिँदाझुकेको टाउको  छातीमा भिरेको जनैको डोब मेटिएको छैन होला आज हिन्दूधर्म कसरी सैतानले मान्ने धर्म भो ? के जवाफ छ तिमीसँग यसको ?
