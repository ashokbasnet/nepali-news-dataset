कविता: उनी गएपछि

-रामकृष्ण अनायासआज पनि उत्तिकै सम्झिरहेको छु उनी गएपछि हामीले खेलेको बगरको किनारामा बनाएको घर कैयौँ पल्ट ढल्यो होला तर समयले छुटाए पनि कहिल्यै ढलेनन् आशाहरू टुटेनन् कहिल्यै विश्वासका ताराहरूहामीले छोएको त्यो नदीको पानी कैयौ संसार घुम्यो होला त्योभन्दा बढी घुमेको तिम्रो स्मृति, मेरो आँखामा आज पनि उत्ति नै साक्षी छन् म नगएको कुनै पल रहेन जहाँ तिम्रो हाँसो छोडिएको थियो जहाँ तिमी र म भाँडाकुटी खेल्दासपना बुनेका थियौँ अनि कति पटक त तिम्रो सिउँदो बालुवाले भोरेको थिए हो त्यही बगर साक्षी छ सोध नदीसँगजहाँ मेरा आँसुहरू मिसिएका छन् नदीमा हेर्दै आफ्नो तस्बिर सँगै सोध्थ्यौँ ‘के हामी पनि मायालाई यसैगरी सागरसम्म पुर्याउन सक्छौँ’ ? आज सपनाजस्तै लाग्छ होला तिमीलाई जब क्षितिजमा घामहरू डुब्दै जान्थेआकासबाट जुन अनि ताराले जिस्क्याउँथ्यो अनि हामीभित्र लुकेको प्रेम छताछुल्ल धर्तीमा पोखिन्थ्यो र  उनीभित्र रहेका हिमाल पहाड झरना छाँगा र छहरासँग मस्त खेलिरहन्थे साक्षी छ त्यही रात जुन रात हामि मातिएका थियौ पोखिएका थियौँ आज त्यस्ता कैयौँ रातहरू एक्लै एक्लै मारिसके हामीले छोएको नदी सागर बनिसक्दा पनि जुनले कैयौँ रात पर्खिंदा पनि  त्यही घाम उदाउने क्षितिजमा  बूढोरूख जस्तै भई जहाँबाट बिलाएकी  थिइन् त्यहीँ उनको  प्रतीक्षामा बसिरहेको छु ।-कविडाँडा
