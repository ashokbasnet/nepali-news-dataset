कविता: दुःखले आर्ज्याको मुलुक

-लक्ष्मण सिटौला  कप्तान किनलकले २४ सय फौज लिई नेपाल खान आउँदा  तिमी कुन होटेलमा डिस्को नाच्दैथ्यौ ? गुरगुन खाँले तीन हजार फौज लिई नेपाल निल्न आउँदा  तिमी कता सुसेली हाल्दैथ्याँै भन ओ मेरो दाजु !पृथ्वीनारायणले यो देश नजोगाइ दिएका भए  यतिखेर भारतको दरवानीमा कुल्ली गर्दै नाम्लोले कुचिएको तालुमा आलुको भारी बोक्दै  गल्ली गल्ली हल्लिरहेका हुन्थ्यौ ?नेपाली टोपी होइन, भारतीय धोतीमा उभिन्थ्यौ अङ्ग्रेजले मान्ने नयाँ वर्ष, क्रिसमसमा र भ्यालेन्टाइनमा ठमेलका गल्लीमा हल्लिने हे नेताहरू हो ! अलिकति लाज छैन ? आज पृथ्वीनारायणले आर्जेको जमिनमा टेकेर पृथ्वीनारायणलाई टाउकोमा बोकेर हिँड्ने कि म्युजियममा राख्ने भन्न तिमीलाई लाज लागेन ? इतिहास मेटेर कुन राष्ट्रवादका कुरा गर्छौ तिमी  गाई काटेर रगत पिउँदा कुन धर्मको बयान गर्छौ तिमी ? आफ्नो आमालाई आमा नभनेरसौतेनी आमालाई आमा भन्न कुन पुस्तकले सिकायो ? देश साक्षी छ, चन्द्र सूर्य झन्डा साक्षी छन् तारा, जून, आकास साक्षी छन् तलेजु भवानी साक्षी छिन् कुमारी देवी साक्षी छिन् काष्ठमण्डप साक्षी छ, कीर्तिपुरको तरबार साक्षी छ गोर्खा दरबार जस्ताको त्यस्तै साक्षी  छ  यो देश पृथ्वीनारायणको सोच र सङ्घर्षको प्रतीक हो  यो देश सानो दुःखले आर्जेको होइन पृथ्वीले जिम्मा दिएर गएको देशलाइ सम्हाल  माया गर, कर्तव्य पूरा गरजसले हामीलाई गुलामी हुनबाट बचाए तिनका सालिक भत्काउनु र तिनकै विरोध गर्नु के त्यही थियो तिम्रो अन्धराष्ट्र भक्ति ? र तिनलाई कुल्चिनु के राम्रो हो ? यतिखेर को सामन्ती हो ? पृथ्वी कि तिमी हामी ?दाइजो नल्याएको निहुँमा आगो लगाएर बाल्न तयार छौ बुहारीलाई  देश बाल्न पनि सिपालु छौ  राम्रो कामको अनुसरण गर्न त सिक ।
