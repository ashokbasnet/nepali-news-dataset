कविता: न्याय मरेको दिन

 -आविष्कार चापागाईं   हो आज  मरेछ कोही  त्यसैले ठूलो  एकोहोरो शङ्ख फुकिरहेको छ  त्यो धुलो पहाडको खाँेचबाट एक हुल मलामीहरू  एक साँढेहरूको कुरा सुनेर  घिउ र मट्टीतेल लिएर  पस्दैछन् रे  एक हुल ति पिचासहरू  त्यो सेतो फूलेको मुटु दरो भएको  खुट्टाहरू बलिया भएको  मानिसलाई लिन ! कठै  त्यो खोचको पहाडमा  हातमा तराजु अनि आँखामा कालो पट्टी लाएकाहरू  यमराज भएर जाँदैछन् रे यम–वाण लिएर  ज्यान तान्न ।  कति हतार हो यिनलाई ? तराजु बोक्नेहरू  एक चोटी ती बाँधिएका आँखा खोल त  यहाँ नरपिसाचहरू दिन दहाडै  भाला रोपेर हिँड्दा पनि  यमराज पठाउन सक्दैनौँ  सिङ्गो ब्रह्माण्डलाई  रित्याएका भूतहरू  खुले आम निर्धालाई तर्साएर  पसिना र रगत खाएर हिँड्दा पनि  यमराज आउँदैनन् ! पैसा र उद्दण्डले  भरिएका नरमुण्डहरू  दिनदाहडै माननीय भई  फूलका गुच्छा अनि अबिर माला पहिरिएर  हिँड्दा यमराज नर्कैको शङ्ख किन फुक्न सक्दैनौँ  ती यम वाणहरू  केवल  असहायको लागि हो ? योगीहरूका लागि हो ?  न्याय हक र हितमा लड्ने  योद्धाहरूका लागि हो ? यमराज साँच्चै तिमी  प्राण हरेर नर्क र स्वर्ग लाने  निर्णय गर्ने न्यायाधीश हौ भने ।  आज त्यो खोँचमा  न्यया मरेको छ   यमवाणको हजारौँ वर्षको इतिहास आज हराएको छ  त्यसैले त आज यो ब्रह्माण्डमा  न्याय मरेको  छ । चितवन
