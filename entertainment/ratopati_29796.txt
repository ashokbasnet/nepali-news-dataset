हाँस्य कलाकार मदनकृष्णले गरे ऋतु विमोचन

काठमाडौं – लेखक धुर्व गजुरेलको मुक्तक संग्रह ऋतु बिमोचन भयो । वरिष्ठ हाँस्य कलाकार मदनकृष्ण श्रेष्ठ तथा सभासद रामविर मानन्धरले संयूक्त रुपमा पुस्तकको बिमोचन गरे ।राजधानीको तारकेश्र नगरपालिका वडा नं. ३ श्री कालीका शरण माविमा आयोजित एक कार्यक्रममा पुस्तक बिमोचन गरिएको हो । कार्यक्रममा पुस्तक मार्फत सार्वजनिक हुन गएको प्रस्तावित धरहरा सम्वतलाई समेत सार्वजनिक गरियो ।पुस्तकमा विसं २०७२ मा घटेका एैतिहासीक र कहाली लाग्दो घटनाहरुलाई अविष्मरणीय बनाउनको लागी धरहरा सम्वतको परीकल्पना गरिएको छ ।  ‘ऋतु’ पुस्तक भने उपन्यासको रुपबाट नेपाल भित्र चलिरहेका नारी सम्वन्धी बिभिन्न प्रथाहरू वा संस्कारहरूलाई समेटेर तयार पारिएकोे पुस्तक हो ।पुस्तकमा २० भन्दा बढी नारी संस्कारहरू, राष्ट्रियता, देशभक्ति, बिदेशका पीडा, जानकारीमूलक कुराहरू, समानता, कुरीतिहरू र एउटा परिवार भित्रको कहाली लाग्दो घटना समेत रहेको लेखक गजुरेलले बताए । 
