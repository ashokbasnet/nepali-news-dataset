कविताः निर्क्योल

– प्रकाश आचार्य    एकनाशसँग निस्किरहने दर्दको सङ्गीत नित्यरुपमा गुञ्जिरहने मर्मको धून मेरा कानहरुले हरेक दिन श्रवण गरिरहन्छन् मलाई बताइदेऊ न महोदय, तिमीले के सुन्छौ ? तिम्रो उत्तरपश्चात् एकरुपता वा भिन्नताबारे म निक्र्योल गर्न चाहन्छु ।      घाम झुल्केसँगै व्युझिँरहने समस्याका ओछ्यानहरु सारङ्गीको तार चुँड्दासँगै चुँडिरहने रहरका पालुवाहरुलाई मेरा चक्षुहरुले प्रत्येक पल देखिरहन्छन्, मलाई भनिदेऊ न महोदय, तिमीले के देख्छौ ? तिम्रो उत्तरपश्चात् एकरुपता वा भिन्नताबारे म निक्र्योल गर्न चाहन्छुहरेक साँझबिहान भकारो सोहोर्दा आउने गोबरको खुस्बु त्यस्तै प्रत्येक दिवापख कर्म गरिरहँदा शरीरबाट बगिरहने पसिनाको सुगन्ध मेरो नाकले सिलसिलाबद्ध रुपमा बास्ना लिइरहन्छ,  मलाई बताइदेऊ न महोदय, तिमीले लिने गरेको बास्ना केको हो ? तिम्रो उत्तरपश्चात् एकरुपता वा भिन्नताबारे म निक्र्योल गर्न चाहन्छु बिहान आहाराको जोहो गर्न निस्कँदा जङ्गलका तिखा काँडाहरु दिउँसोपख श्रम पोख्न जाँदा फलामका धारिला किलाहरु मेरा पइतालाहरुले दिनुहँ स्पर्श गरिरहन्छन् मलाई भनिदेऊ न महोदय, तिमीले कहाँ टेक्छौ ? तिम्रो उत्तरपश्चात् एकरुपता वा भिन्नताबारे म निक्र्योल गर्न चाहन्छु हरेक जोर बार मेरो भान्छामा पाक्ने मकैको च्याख्ला, त्यस्तै, प्रत्येक बिजोर बार पाक्ने सिस्नुको तिउन मेरो जिब्रोले एवम् रीत तवरमा स्वाद लिइरहन्छ, मलाई बताइदेऊ न महोदय, तिमीले के खान्छौ ? तिम्रो उत्तरपश्चात् एकरुपता वा भिन्नताबारे म निक्र्योलगर्न चाहन्छु  ।
