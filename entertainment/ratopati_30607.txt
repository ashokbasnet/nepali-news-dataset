मालिकाको उपन्यास सुवर्णलता विमोचित

काठमाडौं – मालिका केशरीद्वारा लिखित सुवर्णलताको सोमबार विमोचन भयो । संगीत तथा नाट्य प्रज्ञा प्रतिष्ठानका कुलपति सरुभक्त तथा प्राज्ञ गीता केशरीले संयुक्त रूपमा पुस्तक विमोचन गरे । पुस्तकमा नारीको वर्तमान अवस्था र विगतको तुलना गरिएको छ । बौद्ध दर्शनको बारेमा पुस्तकमा परिचर्चा गरिएको पाइन्छ । कार्यक्रममा सरुभक्तल नेपाली साहित्यमा युवा पुस्ताको प्रवेश आशालाग्दो रहेको बताए । उनले उपन्यास नायिका प्रधान भएको चर्चा गर्दै कृतिबाट नेपाली साहित्यको भण्डार वृद्धि हुनेमा विश्वास व्यक्त गरे । प्राज्ञ गीता केशरीले उपन्यासको बारेमा समीक्षा गरेकी थिइन् । उनले बुद्ध वाणीमा आधारित यस्ता सिर्जना नेपाली साहित्यमा आवश्यक भएको बताइन् ।साल्दाङमा बाटो खन्दा भेटिएकी नायिका सुवर्णलताबाट उपन्यासले नयाँ मोड लिन्छ । मिथकीकरण गरेर भए पनि बुद्ध उपदेशलाई स्थान दिएको भन्दै थप यस्ता रचना आउनेमा उनले आशा व्यक्त गरिन् ।  लेखक मालिका केशरीले हजुरआमाले बाल्यकालमा सुनाएका कथाबाट नै आफूमा लेखनकला विकास भएको विचार व्यक्त गरे ।   
