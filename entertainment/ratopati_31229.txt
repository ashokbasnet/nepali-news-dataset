गजल :  त्यो माटो सम्झँदा

–इमाला तावा (इकमान)रुन्छ मन देशको त्यो माटो सम्झँदा । गरिबको कठिन त्यो बाटो सम्झँदा ।।जति रोक्न खोजे पनि झर्छ आँशु । अशान्ति र भ्रमको त्यो पाटो सम्झँदा ।।लाग्छ अब कहीँ कतै केही बाँकी रहेन । भाइ–भाइबीचको त्यो फाटो सम्झँदा ।।चिर्छ छाती, बेस्सरी दुख्छ मुटु उसले विर्सेको । जनयुद्ध, जनआन्दोलनको त्यो खाटो सम्झँदा ।।देशमा विकासभन्दा पनि विनाश बढी रहँदा । को रुँदैन र हरदिनको त्यो घाटो सम्झँदा ।। खानीखोला–४, फुलडाडाँ, काभ्रे  
