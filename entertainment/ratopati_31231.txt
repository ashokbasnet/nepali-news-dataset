कथा : विश्वासघात

केदारनाथ नेपाल गाउँघरतिर सरकारी विद्यालयमा पढेर ‘सेकेन्ड डिभिजन’मा पास हुनुलाई राम्रै मानिन्छ । एस.एल.सी परीक्षामा म ‘सेकेन्ड डिभिजन’मा पास भएँ । म पास भएको कुरा घरपरिवार र साथीभाइले थाहा पाइसकेका रहेछन् । फोनबाट लगातार बधाईका आवाजहरू आउन थाले ।एस.एल.सी. पास भएपछि म कलेज पढ्ने तयारीमा थिएँ । काम एकातिर काम थियो भने पढाइ अर्कोतिर । तैपनि पढाइसँगै कामलाई पनि अघि बढाउने निर्णय गरेँ । पत्रकारितालाई मुख्य विषय बनाएर नारायणटारमा रहेको एक उच्माध्यमिक विद्यालयमा भर्ना भएँ ।यसै क्रममा कलेजकै नाम परिवर्तन ‘एलिसा’सँग मेरो चिनजान भयो । उनी पनि गाउँबाटै अध्ययनका लागि काठमाडौँ आएकी रहिछन् । गाउँकै भए पनि मेरोभन्दा उनको आर्थिक अवस्था राम्रै थियो । उनी जागिर नखाई पढ्ने गर्थिन् । गाउँबाटै आएकी हुनाले हाम्रो केही व्यावाहारिक कुराहरू एक अर्कासँग मिल्थ्यो । उनको एकजना मिल्ने साथी रहिछन् मोनिका तर उनिभने कलेज पनि कहिलेकाहीँ मात्र आउँथिन् । आएको बेलामा भने हामीसँगै बस्थिन् । एलिसा र मेरो पढाइको स्तर पनि उस्तै थियो । नजानेको कुराहरू एकअर्कासँग सोध्ने गथ्यौँ । जसले गर्दा पढाइमा एकबाट अर्कोलाई सहयोग पुग्थ्यो, यसरी समय बित्दै जाँदा हाम्रो सम्बन्ध साथीबाट प्रेमी प्रेमीकाको रूपमा परिवर्तन हुँदै गइरहेको थियो ।त्यसपछिका दिनहरूमा हामी प्रेमी प्रेमीकाका रूपमा घुमघाम गर्न थाल्यौँ । सँगै जिउने वाचा, कसम खाएका हामी कहिले दक्षिणकाली त कहिले विभिन्न पार्कहरूमा घुम्न जान्थ्यौँ । यसै क्रममा कक्ष ११ को परीक्षा नजिक आयो । कहिलेकाँही समय मिलाएर हामीसँगै बसेर अध्ययन गथ्यौँ । म पढाइसँगै जागिर खाने भएकाले दिउँसोको समयमा पढ्ने फुर्सद नै कहाँ मिल्थ्यो तैपनि ठेकेदार दाजुसँग १० दिनको बिदा लिएर परीक्षाको समयमा पढाइलाई नै प्राथमिकता दिएको थिएँ । मिहिनेतका साथ तयारी गरेर परीक्षा दिएका कारण परीक्षा राम्रो भएको थियो भने एलिसाको पनि राम्रो भएको थियो ।समय बित्दै जाँदा हाम्रो प्रेम सम्बन्ध पनि प्रगाढ हुँदैगयो । कक्षा एघारको परीक्षापश्चात कक्षा १२ सुरु भयो । काम गर्दै पढ्दै गरे पनि पढाइमा म अब्बल नै थिएँ । शिक्षकको नजरमा पनि अनुशासित र जेहेनदार विद्यार्थीको रूपमा गनिन्थे ।पढाइसँगै जागिरलाई अघि बढाएका कारण कक्षा १२ मा मैले नेपाली पढ्न नभ्याउने भएँ । तर म ढुक्क थिएँ, एलिसाको नोट पढेर भए पनि पास हुन्छु भन्नेमा । कक्षा १२ मा पनि मिहेनत र सोचेअनुरूप परीक्षा राम्रो भयो । परीक्षापश्चात् एलिसा जापान जाने भन्दै भाषा सिक्न लागिन् । आफू भने उही पुरानै काम । कहिलेकाहीँ म भन्थेँ एलिसा यदि तिमी जापान गयौ भने मलाई भुल्छ्यौ होला है ? मेरो यस्तो भनाइ सुन्ने बित्तिकै ऊ मेरो मुख थुनिदिन्थी र भन्थी– के भनेको यस्तो धत् कहीँ मैले तिमीलाई भुल्न सकूलाँ र ? तर मेरो मनमा भने कताकता डर उत्पन्न भइरहेको थियो यदि उनले मलाई भुलिन् भने मेरो अवस्था के होला ? सायद पागल हुन्छुहोला मनमनै सोच्थे । फेरि अर्को मनले सोच्थे एलिसा अरू केटिजस्तो हैन उनले मलाई कहिलै धोका दिन्नन् । समय बित्दै गयो एलिसाको पनि जापानको भिसा लाग्यो । ऊ जापान जाने भई । जाने अघिल्लो दिन ‘सपिङ’का लागि साथी जानका लागि जागिर छुट्टि लिन आग्रह गरि मलाई ।उनले भने बमोजिम मैले ठेकेदार दाजुलाई आफू एक्कासि घरजानु परेको कारण दुई दिन काममा नआउने जानकारी गराए र एलिसासँग ‘सपिङ’को लागि जाने सहमति जनाए । हामी ‘सपिङ’को लागि भाटभटेनी ‘सुपरमार्केट’ महाराजगञ्ज गयौँ । ‘सपिङ’ गरेर छुट्टिने बेलामा उसले कफी खान अनुरोध गरी । नजिकै रहेको एक क्याफेमा हामी कफी खान गयौँ । कफी पिउँदै गर्दा ऊ धेरै रोई किनकि भोलिबाट हामी छुटिँदै थियौँ । हुन पनि हो भेट हुन्छ या हुन्न थाहा छैन । त्यो दिन उसले कफी भन्दा बढी आँसु पिएकी थिई । जे भए पनि समयको खेल ठान्दै आफूलाई सम्हाल्दै र उनलाई सम्हालिन आग्रह गर्दै क्याफेबाट बाहिरियौँ र आआफ्नो डेरातर्फ लाग्याँै भोलि बिहान १०ः०० एयरपोर्ट बिदाइ गर्न जाने सर्तमा ।रुममा आएर खाना खान मन पनि लागेन त्यो दिन त्यतिकै सुतेँ । बिहान उठ्दा ७ः१५ भएछ हतार हतार खाना बनाएर खाएँ अनि सीधै एयरपोर्ट तर्फ लागेँ । उनीहरू आइसकेका रहेछन् एलिसा मेरै प्रतीक्षामा रहिछन् त्यहाँ उसले मलाई कलेजको मिल्ने साथी भनेर ममी बुबालाई चिनाई । केहीबेर बसेपछि एलिसा आँखाभरी आँसु खसाल्दै बिदाइको हात हल्लाउँदै एयरपोर्टभित्र पसी ।एलिसा गएपछि म साँच्चै बेलाबेलामा टोलाउने गर्थें । गएको एक महिनापछि विदेशको नम्बरबाट फोन आयो । हेलो भने, उताबाट एलिसाले के छ खबर भनी मैले भने बाँचेकै छु । त्यो दिन साधारण कुराकानी मात्र भयो । उसले आपूm एकदम बिजी भएको बरु फेसबुक एकाउन्ट खोल्न र फोटाहरू अपलोड गर्न आग्रह गर्दै फोन राखी । त्यो समय आफूलाई फेसबुक एकाउन्ट खोल्न आउँदैनथ्यो नजिकैको साइबर गए र बीस रुपियाँ तिरेर एकाउन्ट खोले । एलिसालाई रिक्वइस्ट पठाएर २ र ४ वटा पनि अपलोड गरेँ । २, ३ दिन रिक्वेस्ट एसेप्ट नै भएन । ५औँ दिनको दिन एसेप्ट भयो । उनी अनलाइन नै रहिछन् । धेरैबेर म्यासेज मार्फत कुराकानी भयो ।समय बित्दै गयो । २०७० चैत्र १९ गते उनी जापान गएको पनि एक बर्ष पुगेछ । तर त्यसपछि उनि फेसबुकमा पनि कम आउन थालिन् । गफ गरे पनि सधेको प्रश्नको जवाफ मात्र दिने उनको मप्रतिको व्यवहार परिवर्तन हुँदै गएको अनुभव मैले गर्न थालेको थिएँ । फेरि सोच्थे व्यस्त भएर होला । जे होस् समय बित्दै जाँदा उनी छुट्टीमा नेपाल आउन लागेको जानकारी मलाई गराइन् । उनको त्यो कुरा सुनेर म धेरै खुसी भएँ । म आफ्नो प्रेमीकालाई भेट्न पाउँदै थिएँ । वैशाख ९ गते उनी जापानबाट काठमाडौँ आइन् । मलाई भोलिपल्ट फोन गरिन् म उनलाई भेट्न गए । चाबहिलको टिफिन होममा भेट्यौ । बसेर खाजा खाँदै कुराकानी गर्यौ । उनले जापानमा नेपालमा जस्तो फुर्सद नहुने र फोन गर्न, अनलाइन बस्नसमेत समय नहुने कुरा बताइन् । मैले पनि उनले जे भनिन् पत्याउँदै गए, किनकि आफू विदेश गएको भए पो नपत्याउनु । यस्तै गफ गर्दागर्दै बेलुकाको ६ः०० बजिसकेछ । खाजाको पैसा मैले तिरेँ । दुवैजना बाहिर निस्क्यौ । आफू १५ दिनको छुट्टीमा आएकाले सबै आफन्तहरूसँग भेटघाट गर्नुपर्ने बाध्यता भएका कारण जाने दिन मात्र भेटघाट गर्ने बताउँदै त्यहाँबाट ऊ बिदा भई ।तर उसले मलाई ढाँटेकी रैछे ऊ एक महिनाको छुट्टीमा त्यो पनि जापानमै सँगै पढ्ने र सँगै बस्ने नेपाली केटासँग नेपाली परम्पराअनुसार नै बिहे गर्नै भएर नेपाल आएकी रैछ । त्यो कुरा मैलेसँगै कलेज पढ्ने साथी मोनिका मार्फत् थाहा पाए । त्यो कुरा सुनेपछि म छाँगाबाट खसेजस्तो भएँ । पृथ्वी नै उल्टिएजस्तो लाग्यो । सबैतिर धमिलो मात्र देख्न थालेँ । बल्लतल्त आफूलाई सम्हाले र कोठातिर लागे । कोठाम पुगे । खाना पकउने मन नै लगेन । यदि मोनिकाको कुरा सत्य हो भने उनले मेरो जीवनसँग यति ठूलो खेल किन खेली ? तर पनि मनमा भने उसकै याद आइरह्यो फोन गरौँ झैँ लागेको थियो गरिन् । राति ‘डिस्टब’ होला भनेर । त्यो दिन खाना नखाई सुते । भोलिपल्ट बिहान उठे चियानास्ता खाइसकेर फोन गरे । फोन उठाई उसले मैले भने तिमीलाई भेट्न मन थियो । उसले कहाँ भेट्ने भनी । मैले टिफिन होममा नै भेट्ने कुरा गरे २ः०० बजे । म त्यहाँ १ः३० बजे नै पुगिसकेको थिएँ । किनकि म उनलाई भेट्न आतुर थिए बल्लतल्ल २ः०० बज्यो उनी आइपुगिन् ।खाजा खाँदै गफ गर्दै थियौँ । मैले मोनिकाबाट थाहा पाएको कुरा उनलाई सुनाएँ । उनले त्यो कुरा स्वीकार मात्र गरिनन् उल्टै मलाई तिमीजस्तोसँग जिन्दगी चल्दैन । तिमी यही नेपालमै दुःख गर्छौ कति कमाउँछौ र ? यहाँ के पाइन्छ, उता सबथोक छ । इज्जत, पैसा, जीवन सबथोक छ । त्यसैले मैले मेरो भविष्य सोच्दै जापानमा सँगै पढ्ने केटासँग बिहे गर्ने निर्णय गरँे भनिन् । अनि हाम्रो माया प्रेम हामीले खाएका ती कसमहरू बिर्सियौँ ? ती त सबै वैैंसमा गरिएका भूल थिए । अहिले म बुझ्ने भइसकेको छु । त्यसैले यो निर्णय गरेँ । उनको जवाफ सुन्दा मेरो आँखाबाट आँसुका भेल बगिरहेका थिए । उनले दिएको धोकाले भन्दा बोलेका शब्दले मेरो मन धेरै दुखेको थियो । त्यपछि उनी केही बोलिनन् । बरु ब्यागबाट बिहेको कार्ड निकाली र मेरो हातमा थमाउँदै बिहेमा जसरी पनि आउन भन्दै त्यहाँबाट निस्केर आफ्नो बाटो लागी । म निःशब्द भएँ । जीउ पुरै पसिनाले भिजेको थियो दिमागले पनि आधा मात्र काम गरेजस्तो लाग्यो । कतिबेला रुममा पुगे थाहानै पाइनँ, बिहान ब्यँुझदा मात्र थाहा पाएँ रुममा आइपुगेको ।  
