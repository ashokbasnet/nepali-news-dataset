कविता : देश

–मिसन अधिकारीतिमी बाँध्छौ आली भित्र मेरो देश म चिहाउँछु आली बाहिर बाहिर देश तिमी बुझ्छौ पुर्खाको अंशमा देश म पुज्छु आमाका पाउँझैँ मेरो देश अनेक रङहरूको जीवन हो देश ।तिमी खोज्दछौ मनहरूमा सिमाना  म भत्काउँछु मनको साँध (सिमाना म त खोज्दछु मन सिमानाहरूमा  तिमी गाइरहन्छौ निरन्तरताको कोरस म डाकिरहन्छु निरन्तर यौटा क्रमभङ्गतातिमी जित्नेहरूको इतिहास बनाउँछौ देश म हार्ने सिपाहीको भविष्य सम्झन्छु देश आकाश जमिन छ परिभाषामा भिन्नता जस्तो फरक तिमी र म बीचमा पनि छ एक दिन सधैँसधैँ हार्नेहरूकै हो देश ! तिमी देश खोज्छौ लालीगुराँसमा म देश खोज्दछु बुकी–प्याउलीमा  तिमी केवल आफैंभित्र देश खोज्छौ डिग्री, ज्ञान, डीभी पाएका छौ प्रवासी म त आफूलाई पाउँछु केवल देशभित्र  सुख्खा बारीमा धान फलाइरहेको किसान । आमाको न्यानो काख हो मेरो देश यहीँ सिकेको हुँ मैले मातृवात्सल्य  तिमीले फोहोर गर्यौ, वाक्यौ मात्र म पन्छाइरहन्छु घुर, सोहोरिरहन्छु वान्ता यो तिम्रो खेल मैदान, हो मेरो त देश !! चिसो काखमा पुल्पुलिएको सन्तान म खेल्छु न्यानो मानी म सानु बालकझैँ म तिम्रै सन्तान आमा म त सिङ्गो देश ! मजस्तै देशहरूको देश हो मेरो देश ! झण्डासित उठेको  बलियो मुठ्ठी हो मेरो देश !  
