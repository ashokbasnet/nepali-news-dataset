विद्यालय र समुदायको सम्बन्ध नङ र मासुको जस्तै हुनुपर्छः व्याकुल माईला

ललितपुर– राष्ट्रिय गीतका रचनाकार ब्याकुल माईलाले विद्यालय र समुदायको सम्बन्ध नङ र मासुको जस्तै हुनुपर्नेमा जोड दिएका छन् । ललितपुरस्थित यशस्वी गुरुकुल स्कुलले आफ्नो १३ औं  वार्षिकोत्सव तथा अभिभावक दिवसका अवसरमा बोल्दै उनले सो कुरा बताएका हुन् । कार्यक्रममा बोल्दै गीतकार माईलाले विद्यालयको सर्वङ्गीण गुणस्तर उकास्न समाजको समेत अहम भूमिका हुनुपर्नेमा जोड दिए । कार्यक्रममा विद्यालयका प्रिन्सिपल होमनाथ अधिकारिले विद्यालयको विगत र हालको अवस्थाको समीक्षा गर्दै विद्यालयको शैक्षिकस्तर गुणस्तरीय बनाउनका लागि शिक्षक, विद्यार्थी र अभिभावकबीच त्रिकोणात्मक सम्बन्ध हुनुपर्नेमा जोड दिए । कार्यक्रममा प्रमुख अतिथि ब्याकुल माईला लाई सम्मान गरिएको थियो ।यस्तै विद्यालयका उत्कृष्ठ कर्मचारिहरु पनि सम्मान गरिनुका साथै विभिन्न प्रतियोगितामा उत्कृष्ट विद्यार्थीलाई सम्मान समेत गरिएको थियो । कार्यक्रममा राष्ट्रिय वाणिज्य बैंकका महाप्रबन्धक किरण श्रेष्ठ, मानव अधिकार नियोगका महासचिव डा.गोपालकृष्ण शिवाकोटी, त्रिभुवन विश्वविद्यालयका उपप्राध्यापक राधिका गुरागाई, प्याबसन्का जिल्ला अध्ययक्ष शिव कार्कीसहित शिक्षक , विद्यार्थी र अभिभावकको सहभागिता रहेको थियो । कार्यक्रममा विद्यालयका छात्रछात्राहरुले विभिन्न सृजनात्मक कार्यक्रमहरुको प्रस्तुति समेत दिएका थिए ।   
