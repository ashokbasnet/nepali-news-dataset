ज्योति साहित्य प्रतिष्ठानको दर्जन बढि साहित्यकारलाई सम्मान

काठमाडौं – शहिद दिवसको अवसर पारेर ज्योति साहित्य प्रतिष्ठानले  प्रा.डा.श्री तारानाथ शर्मालाई ‘ज्योति साहित्य विशिष्ट साहित्य साधक सम्मान’ प्रदान गरेको छ । महेन्द्र पुलिस क्लबमा आयोजित कार्यक्रममा नेपाल पज्ञा प्रतिष्ठानका उपकुलपति डा. विष्णु विभु घिमिरे, तुलसी दिवसले संयुक्त रुपमा शर्मालाई सम्मान दिए ।कार्यक्रममा साहित्यकारहरु हिरण्य कुमारी पाठक, विष्णु बहादुर सिंह, नरेन्द्र बहादुर श्रेष्ठ तथा असम भारत, रण काफ्लेलाई ‘ज्योति स्रष्टा सम्मान’, प्रतिष्ठानका सदस्यहरु मध्येबाट राजन विक्रम थापालाई ‘ज्योति प्रतिभा सम्मान’, समाजसेवीद्वय कृष्ण बहादुर थापा (सामाखुसी) र इन्द्र कुमार श्रेष्ठ (महालक्ष्मी, इमाडोल) लाई ‘ज्योति समाज सेवा सम्मान’ समेत प्रदान गरियो ।शहिदहरुको सम्मानमा एक मिनेट मौन धारण सहित सुरु भएको कार्यक्रममा प्रा.डां विष्णुहरि नेपाल, प्रा.डा.गार्गी शर्मा, पुष्प अधिकारी अन्जली (भरतपुर), सुर्य लाकोजू (पनौती), सञ्जा दनुवार (गाइघाट), माया ठकुरी, पवन आलोक, रामेश्वर श्रेष्ठ लगायतले बिचार राखेका थिए । असम भारतका युवा साहित्यकार रण काफ्लेले ज्योति स्रष्टा सम्मानले आफुमा नयाँ उर्जा थपिएको र भविष्यमा साहित्यको उत्थानमा लागि रहने बताए । कार्यक्रममा डा.बेन्जु शर्मा, त्रिभुवन चन्द्र वाग्ले, राम बहादुर पहाडी, प्रेम राई, शंकर कुमार राई लगायतले कविता, गजल वाचन गरेका थिए । साहित्यकारलाई जिउंदो छंँदा नै सम्मान गर्नु पर्ने धारणा अनुरुप प्रतिष्ठानले सम्मान थालेको अध्यक्ष मणिराज सिंहले बताए ।
