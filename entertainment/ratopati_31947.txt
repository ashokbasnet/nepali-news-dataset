कविता: कम्रेडको सम्झना

-दिलबहादुर थापाकालो पाइन्ट र सेतो कमिज लगाएको  सेतो कमिजको गोजीमा  लालकिल्ला जस्तो देखिने गरी  कलम पनि राखेको खुट्टामा गोलिस्टरको जुत्ता लगाएको पछाडिपट्टि  कालो झोला भिरेको   मध्यम कद भएको  चिम्सा आखा र थेप्चो नाक भएको  मङ्गोलीयन अनुहारको एउटा आब्रह्म लिङ्कनजस्तै ख्याउटे मानिस  हाम्रो घरमा आई  लाल सलामको साटो दुई हात जोडी नमस्कार गरेको  ती कमरेड काहाँ छन् होला ?खाना पकाई दिनुपर्यो हजुर  मुखबाट शब्द बोली निकाली  अरू साथीहरू वल्लो पल्लो घरमा  खाना खानलाई जानु भाको छ शब्द ओकली  मैले किताबहरू बिस्कुन सुकाएको   गुन्द्रीमा बसी  आफ्नो झोलाबाट मार्क्सवादको  पुस्तक झिकेका  ती कमरेड कहाँ छन्  होला ? बाबु तिम्रो नाम के हो ?  कति कक्षामा पढ्छौ ?  भनी सोधेको  तिमीले पढी राको शिक्षा बुर्जुवा शिक्षा हो भन्ने जनवादी शिक्षा यस्तो उस्तो हो भनी भनेको मैले पढेको शिक्षालाई  बुर्जुवा सुर्जुवा शिक्षा भन्दै  खुबै विरोध गरेको  तर जाने बेलामा राम्रोसँग पढ्नुपर्छ भनेको  ती कमरेड कहाँ छन् होला ?बाँझो बारी जोत्दा जत्दै  गोरु नै नफुकाईकन  भरिया बनी साहुको भारी बोक्दा बोक्दै  मुग्लानबाट प्रियसीलाई अँगालोभरिको मायाँ  लिएर आउँदा आउँदै  बीच बाटोबाटै   सामान्तीको नसा काट्न  पुँजीवादको सञ्जाल टोट्न विस्तारवादलाई छेक्न  साम्राज्यवादलाई थेग्न हिजो आजबाट कमरेड बनेको जस्तो लाग्यो ।  डायरीमा बाङ्गो टिङ्गो लेखेको अक्षर देख्दा  मैले भाइलाई सानोमा अक्षर  लेख्न सिकाउँदाको याद दिलाउने  ती कमरेड कहाँ छन् होला ? सायद ती कमरेडले  लालध्वजको गिदी सापटी लिएन छन् क्यारा  मैले प्रश्न सोध्दा  मैले स्कुलमा घोकेर भनेको जस्तै गरी  विस्तारवाद र साम्राराज्यवादको बारेमा  डराई डराई  हो कि होइन !  दोधारे पाराले  उत्तर दिएको  ती कमरेड काँहा छन् होला ? उसको मनोविज्ञानको एक्सरे गर्दा  अझ भनु प्रयोगशालामा परीक्षण गर्दा  क्रान्तिकारी हुँ कि होइन् जस्तो  अनुहार र हाउभाउ देखाउने  ती कमरेड कहाँ छन् होला ?मकैको च्याँख्ला र कर्कलोको तिहुनलाई उसको पेटले स्वागत गरिसकेपछि  आफ्नो यात्राको साइत जुराउन जुत्ताको तुना कसी  हाम्रो घरबाट बिदाई हुने बेलामा  तिमी पनि सर्वहारामुक्तिको  महाअभियानमा आउनु पर्छ भन्ने  ती कमरेड कहाँ छन् ?गरिबीको मानसिकता हेरी  वर्गीय मुक्तिका कुरा गर्ने   एक योद्धा जस्तो लाग्ने  आजसम्म मेरो स्मृतिमा आइरहने  ती कमरेड कहाँ छन् ?
