कविता: छिमेक

-वादलदेवी चाम्लीङऊ पल्लो धुरीको म वल्लो धुरीको दूवैको चुल्होबाट निस्कने धुँवा एउटै दुवैको घरको धुरीमा लाग्ने घाम पनि एउटै ।उसलाई निलो रङ्गको मिठो गाँस खुवाउँन मन छ चिसोले छोएको बेला कपास बनूँ सुख्खा लागेको बेला  बादलको पछ्यौरी बनूँ मलाई यस्तो लाग्छ ।ऊ र म  घरि चिसो बन्नु घरि न्यानो बन्नु पृथ्वी अक्षमा घुम्दा दिन र रात हुनु जस्तै हो ।ऊ  अप्ठ्यारोमा पर्छ घस्यौटा, ढिस्को उठेर बाटो छेकिदिएको हुन्छ पिठ्युँमा गह्रुँगो भारी उसको खुट्टा कामिरहेको हुन्छ थुचुक्क बस्नु  वा  अगाडि बढ्नु ? दोधारैमा ठुलो छाललाई नि जितेर ऊ पहाड उभिदिन्छ र अन्तुको घाम झैँ मुलायम मुस्कुराउँछ यसवेला उसले फेरेको श्वासले मलाई पनि छुन्छ किनभने उसको जस्तो यो मुहार मेरो पनि पहिल्यै ऐनामा देखिईसकेको हुन्छ ।कहिलेकाँही अकस्मात भिरमा साँगुरो  बाटोेमा भेट हुन्छ  न म पछि हट्न सक्छु न ऊ छेउ लाग्न सक्छ ज्यान जोखिम मै रहेको वेला निकास पनि अवरुध्द हुन्छ उसको मुहारमा आगोको लप्का उठ्छम आँखाको ढकनी बन्द गर्छु यतिविध्न उट्पट्याङ पनि हामीलाई सुहाउन्न भन्छु तर एकैछिन हो अर्को कुन चन्द्रमा छ र पृथ्वीमा पर्ने सूर्यको प्रकाश छेकिरहन सक्छ ?हावाको चाप गह्रुँगो हुँदा तलतल बहन्छ कुहिरो माथि माथि उड्छु भन्छ यतै कतै सन्तुलन नमिल्दा  हामी नमिठो बन्छौँ बलेसीँवाट बगेको पानी मिसिँदा झनै तर्सिन्छौँ रङ्गले फूललाई छाडे झैँ फिका  रङ्गहिन हुन्छौँ यति शुन्यसम्म झर्न पनि हामीलाई सुहाउन्न भन्छु तर एकैछिन हो कलम र मसीको मित्रता जो छ एउटाको अभावमा अर्को कसरी अस्तित्वमा रहन सक्छ ?आलिशानको उचाई भन्दा  कर्मको स्वभिमान रोज्छ  ऊ फूलको सुगन्धमा माटोको तागत देख्छु म सत्य प्रमाणित भो हामी दुवैको रगतले बोल्ने भाषा एउटै हो त्यो ग्रेटवालले त  भुमण्डलीकरणको जालवाट आफ्नो खोपी  जोगाउन सकेको छैन जावो आँगनको पर्खालले के फूर्ति लगाउनु पर्छ ?जीवनलाई केन्द्रमा राखेर बाटो, दोबाटो, चौबाटोभरि सँगै हिड्ने नजिकको यात्री ऊ पल्लो धुरीको म वल्लो धुरीको  हामी दुई असल साथी ।।
