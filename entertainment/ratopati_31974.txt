रेमिट्यान्समा हुर्केको प्रेम र वियोग

खै, किन हो उसले आत्महत्या गर्ने निर्णय ग¥यो ! त्यसै छक्क पर्छु म । मामाले कसरी आफुलाई सम्हाल्नु भयो होला ? अरुलाई अर्ति बुद्धि दिन त सजिलै हुन्छ नि । त्यहि कुरा आफुले सहनुपर्दा कति कठिन छ । त्यो त भोग्नेलाई मात्रै थाहा हुन्छ ।मृत्यु अकाट्य थियो । फेसबुक एउटा संयोग भयो । अचम्म ! प्रेमले उसको ज्यानै लियो ।माइलालाई बिहान बेलुकाको डिउटीपछि नेपालको याद भुलाउने एउटा राम्रो माध्यम फेसबुक थियो । उसका लागि सबै नयाँ, ठाउँ नयाँ, साथीहरु नयाँ, परिवेश नयाँ । एउटै कम्पनिमा कामगर्ने नेपाली साथिहरु पनि कोहि पूर्वका कोहि पश्चिमका । उसलाई साथिहरुसँग भिज्नै समय लागिरहेको थियो । मन भुलाउने एकमात्र माध्यम साथमा रहको मोबाइल थियो, साथिहरु फेसबुका मित्रहरु ।नाइट डिउटी सकेर दिनको उज्यालोमा बेडमा पल्टेको माईलालाई पटक्कै निन्द्रा लागेन । हजार सपना बोकेर अरब भूमिमा आएको पनि धेरै भएको छैन् । गाँउ–घर साथि–भाइको याद मेटाउने फेसबुक थियो । फेसबुक वालमा नयाँ ‘फ्रेण्ड रिक्वेस्ट’ आएको रहेछ । माईलाले सरसर्ती उसको फेसबुक प्रोफाइल हेर्यो, पुष्पा नाम रहेछ उसकोे । खिरिलो ज्यानकी पुष्पा विभिन्न पोजका तस्बिर मा सुन्दर देखिन्थी । कल्कलाउँदो जवानीमा पुष्पाका तस्विरले माइलाको अनिदो ज्यानमा तरङ्ग चलाइदियो ।माईलाले उसको फ्रेण्ड रिक्वेस्ट एसेप्ट गर्नासाथै टिरिङ गर्दै म्यासेन्जरमा नोटिफिकेशन आयो । पुष्पाको म्यासेज थियो, दुबैले चिनापर्ची गरे । माईलाले आफु साउदिमा रहेको बतायो । उ पनि बाह्र कक्षामा पढ्दै गरेकी सर्लाहीबाट रहिछे ।साथि भएको महिना दिनमै उनिहरुको सम्बन्ध यति गहिराईसम्म पुगेको थियो कि बिहे गर्ने बाचा साट्न भ्याइसकेका थिए । दयाह्याङ राईको कुनै चलचित्रमा संवाद छ नि, ‘मन परेको जुत्ता पो जुत्ता त, नत्र खाली खुट्टै ठिक छ !’ । उसलाई पनि मन मपरेको जुत्ता भेट्टाए भन्ने परेका थियो । उसलाई के थाहा, कलिलैमा फक्रिएको प्रेम कुनै दिन घृणामा परिवर्तन होला भन्ने !फेसबुकले जुराएको प्रेम थियो त्यो । फेसबुकमै मन साटासाट भएपछि प्रेमलाई झाङिन दुरिले छेकेन । प्रेम त झाङियो तर, सफल अवतरण हुन सकेन । हुन त फेसबुकबाटै प्रेम गर्ने युगल जोडिहरु बैवाहिक जिवनसम्म नपुगेका पनि हैनन् । कयौँको प्रेमलाई नेपाल टेलिकमको अ–ईन्टरनेटले अनपेक्षित विक्षिप्त बनाएझै फेसबुकको प्रेमले जिन्दगीबाटै अफलाइन बनाइदियो ।प्रेमले उसलाई धेरै दिन उमंग दिन सकेन । हुन त, त्रेतायुगमा अमरत्व वरदान पाएको रावणले त मृत्युलाई जित्न सकेन, हामी नाँथे कलियुगका मनुवा ।प्रेमको बहावमा उनिहरुका सपनाले शिखर चुम्न थाले । सानो परिवार सहितको सानो महलमा एकजोडी प्रेमीको संसार कल्पनामै विलिन भयो । परदेशि भुमिमा कमाएको पैसा बालाई पठाउनुको सट्टा माइलाले आफ्नै पे्रमिकालाई पठाउन थाल्यो । माईलाको पागल प्रेमको फाइदा उठाउदै उसले पैसा झार्न थाली । साउदिमा बसुञ्जेल माईलाले पुष्पालाई पैसा पठाई र¥यो । उसले पैसा चुसि नै रही । उ त केवल प्रेमको नाटक मञ्चन गरि पैसा चुस्न पल्केकि नक्कली आत्मा भएकी जिउदो शरिर पो रहिछ ।साँडे चार बर्षको अरब बसाइपछि प्रेमिकालाई दुलही बनाएर घरमा भित्राउने सपना संगालेर दशैं छेक खाली हातै नेपाल झर्यो आमाबुबा, दाजुभाई दिदिबहिनिको मायालाई मनमै थाती राखेर । बाआमालाई त माईलो खालि हात आएकोमा बिस्मात भन्दा बर्षौँ भेट्न नपाएको छोरा घर आएकोमा हर्ष थियो ।घरमा अझ बढि खुसि त धेरै बर्ष सम्पर्कबहिन भएको साईलो पनि यसैपालि भारतबाट फर्केकोमा थियो । दुई दिनमा पुरानो भैजाने रमझम वाला उपहार भन्दा बा–आमालाई बुहारी उपहार दिने अभिलाषा बोकेर नेपाल फर्केको माईलोले अखिरिमा सबैलाई आँसुको भेलमा छोडेर गयो ।सबै दाजुभाइ जुटेर दशैंलाई रमाइलो बनाउन देश विदेशमा आफुले सिकेको कला कौशल प्रदर्शन गरे । माईलो र साईलो मिलेर घर रङ्गरोगन मात्रै गरेनन् खरको डोरी बाटेर घर नजिकै बारिको पाटामा लिङ्गे पिङ्ग समेत हाले ।  धेरै जागर त माइलालाई नै चलेको थियो । किनकि दशैं सकिए लतत्तै आफ्नी मायालुको हात माग्न उ हुनेवाला ससुराली घर सर्लाही जाने सोचमा थियो । माईलो नेपाल आउने दिन नजिकिए संगै पुष्पा विभिन्न बाहानामा च्याटबाट हराउन थालेकी थिई । अघिपघि चौविसै घण्टा अनलाईन देखिने उ, अब भने माईलालाई उत्तर पाउन पुरै दिन कुर्नुपर्ने भयो । प्रियसिको मन धेर थोर उसले बुझिसकेको थियो । त्यसैले नेपाल आउने बेलामा समेत माईलाले आफुले थापेको तलवबाट प्लेन टिकट र घरसम्म पुग्ने पैसा अड्कलेर बाँकी सबै उसैको बैंक खातामा हाल्दियो ।पुष्पाको व्यवहारमा आएको परिवर्तन देखेर माइलो आजित थियो । अर्को मन भने आफ्नै पे्रमिका त हो, नेपाल पुुगेर प्रेमको माला पहिराई दिएपछि सबै ठिक भैहाल्छ भन्नेमा माईलो पूर्ण विस्वस्त थियो । सुरुमै बिवहाको प्रस्ताव राखेकि पुष्पा, अब भने केहि वर्षपछि गर्ने भन्दै बिवहाको कुरा टार्न थालेकी थिई ।मनमुटाव जारीनै र¥यो । चाडवाडका मुखमा भारी मन लिएर नेपाल उत्रेको माईलो सिधै घर पुग्यो । धेरै वर्षमा गाँउ फर्केको माईलोलाई साथिभाईसँग विदेशका कुरा सुनाउनेसम्म फुर्सद भएन । त्यो बीचमा उनिहरुको तिन–चार पटक मात्रै फोनमा सम्पर्क भएको थियो ।माईलाले दशैं सकिएको भोलिपल्ट बुबालाई लिए तिमीलाई माग्न आउछु भन्दा उसले केहि नबोलि फोन काटिदिएकी थिई । त्यसभन्दा पछि उनिहरुको खासै फोन सम्पर्क भएन भन्दा पनि हुन्छ । अनलाईनमा त कुरा नभएको धेरै दिन भैसकेको थियो ।दशैं सकिए लगत्तै केटी माग्न बाबुछोरा केटिको घर पुगे । प्रेम उत्कर्षमा पुगेका बेला पुष्पाले माईलालाई आफ्नो गाँउको बारेमा धेर थोर कुरा भनेकी थिई, त्यहि अन्दाजमा माईलाले बुबालाई केटिको घरसम्म पुर्यायो ।केटिको घर पुग्दा सबै कुरा माईलाले सोचे भन्दा फरक भयो । पुष्पाले माईलालाई चिनेर पनि चिन्दिन भन्दै नचिनेको नाटक गरि । घण्टौसम्म भएका भिडियो च्याटलाई समते उसले अर्थहीन बनाइदिई ।  मामाले केटिका परिवारका सदस्यसँग कुरा गर्नुभयो तर उसले नचिनेको मन्छेसँग बिहे नगर्ने अडान लिईछे । माईलाले पठाएको पैसाको बारेमा समेत ‘मलाई के थाहा’ भन्दै उल्टै माईलालाई विभिन्न आरोपहरु थोपरीछे ।मामाले माईलालाई बल्ल तल्त सम्झाउदै त्यहाँबाट घर लिएर आउनु भयो । मामाले माईलो रित्तो हात नेपाल फिर्किनुको कारण बल्ल थाहा पाउनु भयो । उसले माईलाको साडे चार बर्ष साउदिमा कमाएको पैसा त खाई खाई माईलाको चोखो मायामा तिर समेत चलाई ।शुभ समाचार सुन्न घरमा पर्खिरहेका सबैजनालाई दिउसको घटनाले दुखि बनायो । बेलुका माईलाले भातको गाँसै टिपेन । त्यसै सुत्न गयो ।मामा भन्नुहुन्थ्यो, राति अबेरसम्म माइलाको कोठामा बत्ति बलिरहेको थियो । दास्रो पल्ट पाँच मिनेट जादा बाह्र बजेको हुँदो हो, त्यति बेला पनि बत्ति बलिरहेको थियो । अर्कोपल्ट उठ्दा बत्ति निबेको देखेर बल्ल अलिकति शान्ति मिलेको थियो । तर बिहान धेरैबेर ढोका नखुल्दा घरका सबै जनाको मनमा चिसो पस्यो । ठुलै हल्लाखल्ला मच्चिसक्दा समेट माइलाको चालचुल छैन । एक कान दुई कान, हल्ला गाँउभरी फैलियो । हेर्नेको लावालस्कर एकैछिनमा ।मान्छेको रोइ काराइले ढोका किन खुल्थ्यो र । ढोका खुल्न त खुल्यो तर मृत्युको ।   
