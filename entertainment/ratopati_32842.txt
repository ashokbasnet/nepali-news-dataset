गजल

-मन्जुश्री गौतम  खोज्दै, जानुपर्छ यहाँ, हरेक समस्याको, हल भेटिन्छ  खन्न, छोडिएन भने, मरुभूमिमा पनि जल भेटिन्छ कोइला कसरी, कोहीनूर बन्छ, नपाए, चाप र ताप  सामना गर्दै जाऊ, चुनौती जीवनमा, पल–पल भेटिन्छ यो सृष्टि, आफैँमा सुन्दर छ, दृष्टि बद्लिए पुग्छ हाम्रो  हेर आकासमा, चाँदीको घेरा बोक्ने, कालो बादल भेटिन्छ धैर्यता र साहसलाई नै, बनाऊ जीवन, यात्राका साथी  बाटोमा धेरै उकाली ओराली, थोरै समतल भेटिन्छ हिलोमाथि, कमल फुल्दछ, काँडाभित्र  गुलाफ खुल्दछ  जो देख्छ, समस्यामा अवसर, आखिर उही सफल भेटिन्छ
