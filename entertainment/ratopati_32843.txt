कविता: ए पैसा

-हरि थापा   तेरो जात्तै तुच्छ लाग्छ मलाई कहिले दया, माया, स्नेह कहिले घृणा लाग्छ मलाई कति निष्ठुरी, कति लाचारी सम्झिँदै वाक्क दिक्क लाग्छ मलाई, त हुँदा कसैको छात्तीमा  कसैको खल्तीमा  कसैको पुरानो पर्समा कसैको थैलीमा  कसैको मनी ब्यागमा पेटिकोट वा जरिकोट  सर्ट, फ्रक, पाइन्ट  कहीँ न कहीँ गुजुल्टिएर गमक्क परेर बस्छस् ।‘ए पैसा’ जब त साथमा हुन्छस्  ज्यानलाई ऊर्जा मिल्छ  हौसला मिल्छ ठण्डा शरीर पनि  रनक्क तात्छ, जब तलाई सम्झिँन्छु भगवानको तीन नेत्र बल्ने  मान्छेका तीन गुणे तीन बढी बल्ने  जति नै नेत्र बले पनि  सधैँ अन्धकार भइरहने  मन अशान्त रहिरहने जबसम्म तेरो तृष्णाले, तेरो प्यासी प्यारले  मीठो सम्झनाले मान्छेहरुलाई अह्वान हुँदैन तबसम्म  कालो धब्बा रहिरहन्छ तेरो मोह, अपेक्षा अझै  तीव्र बढिरहन्छ..ए पैसा तँलाई शत्रु भनुँ वा मित्र त साथमा हुँदा  कति राम्रो साथी बने कतिले कमाएर ठूलो भइस भने कतिले मृत्युको कामना गर्दै दिन गने कतिले जिउँदै पुर्न खाल्डो खने तलाई पाउँने होडबाजीमा तँछाड मछाड गर्दै साथीभाइ, छर छिमेक, इष्ट मित्र कसैको प्रवाह नगरी  लागिपरे कतिले पाएँ  कतिले गुमाएँ ।  ए पैसा तेरो मेरो समबन्ध दूर हुँदा  कैयौँ साथीले नाता तोडे कयौँ साथीले स्वदेश छोडे, कयौँ साथीले विदेश छोडे ए पैसा त कति अपार चिज भइस तेरो अभावमा, कठिन परिस्थितिमा कयौँ साथीसंगीले बाटो मोडे अनि नयाँ सम्बन्ध जोडे  तेरै कारण तोडे, तेरै कारण जोडेँ ।ए पैसा तँलाई पाउँन, तलाई भित्र्याउन कति पनि सजिलो छैन भोक, निन्द्रा दिन रात नभनी अत्तालिएर डिउटी भन्दै दौडिएका छन् कति मिठा मिठा प्यारको मिठो सपना देख्न नपाउँदै अर्लाम बजेर  झस्किने, ब्युझिने गरेका छन् अनि घडी हेर्दै हस्याङफस्याङ गर्दै  एक मुठी पानीले अनुहार भिजाउँदैँ  तँलाई पाउँन कुद्ने गरेका छन् ।  ए पैसा त साथमा छस् त सब छन  जब त साथमा हुँदैनस्  अपवाद, केहीबाहेक  सबै टाढा भइदिन्छन्  तँविना त यो सुन्दर, यो रङ्गिन दुनियाँ पनि मसान घाटझँै लाग्छ मान्छे पुण्य कमाउन  पाप कमाउन  आफूलाई चोख्याउन् आफूलाई अब्बल सावित गर्न तेरै सहारा लिन्छन्  त साथमा हुन्छस् त कालो दाग मेटाउन  ओखती गर्नुपर्दैन कुनै अछुत भनिने चीजलाई सुनपानी छर्कनु पर्दैन ए पैसा साच्चैँ त कति शक्तिशाल हगि...
