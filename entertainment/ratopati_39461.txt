सेयर बजारमा झिनो बृद्धि, कारोबार रकम बढेन

काठमाडौं–मंगलबार सेयर बजारमा हरियाली देखिएको छ । ६.०४ अंकले बजार बढ्दा  बजारले अब गति लिनेमा लगानीकर्ता आशावादी देखिएका छन् ।  यद्यपि, कारोबार रकममा भने बढोत्तरी भएको छैन । यस दिन १६० कम्पनी कारोबारमा आएपनि २१ करोड ८१ लाख रुपैयाँको मात्र सेयर कारोबार भएको छ ।   समग्रमा ०.५१ प्रतिशतले बढेको बजार ११९९ विन्दुमा आएर रोकिएको छ ।  आज फाइनान्स कम्पनी बाहेक सबै समुह हरियाली छन् ।   सबैभन्दा बढी उत्पादन तथा प्रसोधन समुहतर्फ ६३.०७ अंकले बढेको छ । यता बिमा समुहतर्फ २५.२८ अंकले बजार बढ्दा होटल समुहतर्फ झण्डै १३ अंकको बृद्धि भएको छ ।   आज सबैभन्दा बढी नागरीक लगानीकोषको १ करोड २५ लाख रुपैयाँ भन्दा बढीको कारोबार भएको छ ।  यस्तै स्टान्र्डड चार्टड बैंकको १ करोड रुपैयाँ बढीको कारोबार भएको छ ।   
