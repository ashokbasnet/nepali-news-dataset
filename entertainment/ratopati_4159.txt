गजल

-सुमन काले ऊ युद्धमा होमिएको हो, चिहान जोगाउन अनि म परदेश भासिएँ ज्यान जोगाउन ।बा सपना देख्ने गरी कै’ले निदाउनु भएन मेरा तमाम सपनाहरूको विमान जोगाउन ।एउटा हातले मुख, अर्को हातले आँखा थुने मैले नसकेकै हुँ श्रीमान कान जोगाउन ।मलाई नङ्ग्याउन तिमी नाङ्गिएका थियौँ म नाङ्गिएको हुँ तिम्रो सम्मान जोगाउन ।यी मान्छे, यो दुनियाँ ईश्वरले जोगाएको हो अनि किन लड्छन मान्छे भगवान जोगाउन ?उता गुरु देश जोगाउन सिकाउनु हुन्छ यता बच्चालाई गाह्रो छ सिगान जोगाउन ।मेरा पो आँखा छन्, आँखाका आँखा छैनन् तिमीले सक्नुपर्छ आफ्नो सामान जोगाउन ।फुत्तबाहिर आउँछ फेरि दुलाभित्र छिर्छ, बडा गाह्रो रै’छ मुसाबाट धान जोगाउन ।  
