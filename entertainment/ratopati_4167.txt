कविता : त्यो हो बीज सच्चा नेपालीत्वको

 -सङ्गतऊ हिमाली हुनसक्छ पहाडी हुन सक्छ तराईबासी हुन सक्छ तर यो कहिल्यै नबिर्साैं उसको मस्तिष्कमा अभिभाज्य देशको  झण्डा सदा फर्फराई रहन्छ त्यो हो बीज सच्चा नेपालीत्वको उसको नाक चुच्चो हुन सक्छ अनुहार गोलो हुन सक्छ वर्ण कालो हुन सक्छ तर यो कहिल्यै नबिर्साैं उसको आँखामा विविधतायुक्त सुन्दर नेपाल  सदा झल्किरहन्छ  त्यो हो बीज सच्चा नेपालीत्वको ऊ सम्पन्न हुन सक्छ विपन्न हुन सक्छ समर्थ वा असमर्थ हुन सक्छ तर यो कहिल्यै नबिर्साैं उसको नसानसामा घोलिएको राष्ट्र–प्रेम  सन्देहरहित हुन्छ त्यो हो बीज सच्चा नेपालीत्वको ऊ कुनै दलसित जोडिएको हुन सक्छ मठसित गाँसिएको हुन सक्छ मत–विमतमा विभाजित हुनसक्छ तर यो कहिल्यै नबिर्साैं ऊ नेपाली नेपालीबीच भातृत्व सदा  फुलिरहोस् भनिरहन्छ त्यो हो बीज सच्चा नेपालीत्वको उसलाई डीभी पर्न सक्छ पीआर मिल्न सक्छ यसरी ऊ गैरआवाशीय कहलिन सक्छ तर यो कहिल्यै नबिर्साैं उसको आत्मामा कुँदिएको नेपाली–चेत  यी पदवीबाट कहिल्यै निस्तेज हुन सक्दैन त्यो हो बीज सच्चा नेपालीत्वको उसले सुखको बाढी ल्याउन सक्छ्  दुःखको भारी भित्र्याउन सक्छ स्वयं कफनभित्र बन्दी भई आई देश रुवाउन सक्छ तर यो कहिल्यै नबिर्साैं उसले राष्ट्र–घात कहिल्यै  निम्त्याउँन सक्दैन त्यो हो बीज सच्चा नेपालीत्वको ऊ नेपाली हो, नेपाली ! धर्तीको जुनसुकै धुरमा उभियोस्  यो कहिल्यै नबिर्साैं उसको राष्ट्र–भक्ति सदा अक्षुण्ण रहन्छ त्यो हो बीज सच्चा नेपालीत्वको ।-असार  
