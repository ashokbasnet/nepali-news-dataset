७ मुक्तक

-गीता कँडेल १ कतै पुराना कथा त कतै सहर भेटियो आफन्तै आफन्तको बीचमा जहर भेटियो खै कसरी विश्वास गरुँ बिरानो छ ठाउँ  थाहा हुँदैन कहाँ जहर त कहाँ रहर भेटियो ।२ रुन्छ मन परदेशी यो माटो सम्झँदा समस्यै समस्याको बाटो सम्झँदा लाग्छ नि मन त उडी जाऊँ चरीसरी बाबा, आमा, परिवार त्यो पाटो सम्झँदा ।३ दूबो माला गलाभरी सजाएको देख्दा  अग्नि साछी दुलही रानी लजाएको देख्दा मलाई पनि आजभोलि बेहुली बन्ने रहर भा’छ वैशाखमास पञ्चेबाजा बजाएको देख्दा ।४ओई हेलो मिस्टर, के हो तिम्रो थर नाम भन त ? के गर्छौ आजभोलि स्थायी रूपमा काम भन त ? कुरा चलाऊँ जस्तो लाग्यो मनमै बसेउ तिमी घरबार जोड्नु पर्र्यो कति बचाउँछौ दाम भन त ?५ जून तारा चाहिँदैन, तिम्रो छहारी भए पुग्छ सुनबाला खेत चाहिँदैन, बस् बारी भए पुग्छ धन दौलत त हामी आफै कमाउला  बस् मायाको सागर अट्ने मन भकारी भए पुग्छ ।६ मेरो शब्द अनि तिम्रो आवाज हुनेछ  हेर्दै जाऊँ यो दुनियाँलाई राज हुनेछ धेरै देखिन्छन् यहाँ टुटिएका प्रेमकथा तर पनि हाम्रो माया केही खास हुनेछ७ आमाले दिएको रातो सारी अनि चोली मन पर्यो  बाबाले रोजेकै मान्छेको मीठो बोली मन पर्यो कन्यादान गरी बिदा गर्दा कत्ति रोए रुन त म तर बिदा भई चड्ने त्यो सजिएको डोली मन पर्यो ।-नर्थ क्यारेलिना, अमेरिका
