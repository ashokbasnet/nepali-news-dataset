रत्नशमशेरले सार्वजनिक गरे गोविन्दको ‘कुल कुल’

काठमाडौं – गीतकार गोविन्दराज शिवाकोटीको एकल शब्द रचनामा गायक कृष्ण भट्टराईले स्वर दिएको एल्बम ‘कुल कुल’ सार्वजनिक भयो । राजधानीमा आयोजित एक कार्यक्रममा वरिष्ठ गीतकार रत्नशमशेर थापा, संगीत रोयल्टी संकलन समाजका अध्यक्ष सुरेश अधिकारी, गीतकार संघका अध्यक्ष चुडामणी देवकोटा लगायतले एल्बम सार्वजनिक गरे ।  कार्यक्रममा गायक कृष्ण भट्टराईले आफू सांगीतिक यात्रामा निरन्तर रहिरने बताउदा गीतकार संघका अध्यक्ष चुडामणी देवकोटा, संगीत रोयल्टी संकलन समाजका अध्यक्ष सुरेश अधिकारीले शुभकामना दिए । गीतकार रत्नशमशेर थापाले गायक भट्टराई राम्रो प्रतिभा भएको उल्लेख गर्दै गीतकार शिवकोटीका शब्दहरुमा पनि फरक पन पाएको बताए । एल्बम भित्र कुलकुल, आज फेरी, तिमीलाई नदेख्दा , आज फेरी जस्ता तीन गीत समावेश छन् । जसमा शंकर थापा, अर्जुन पोखरेल र धनु ग्याङ्मीले संगीत गरेका छन् ।  
