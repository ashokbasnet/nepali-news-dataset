कविता : म रुँदैछु प्यारी हजारौँ माइल दुरीमा

- सुधिरमानसिहं खाती          रातो सेतो चम्किलो, आहा ! अनार गेडी एक अनारभित्र, सयौँ राता गेडी  रातो मुगा गलामा, कम्मरको निलो पटुकी हरपल सम्झिरहन्छु प्यारी, परदेशी भूमिमा पनि ।   खोलाको पानीमा, जोडी माछा पौड्ने  माझीको जालमा एक फस्ने, अर्को चाहिँ उम्कने तिमी छौँ जहाँ, म रुँदैछु हजारौँ माइल दूरीमा आशु झर्छ र झर्दैछ, माछा जोडीझैँ वियोगमा ।सारङ्गीको तीन तार, रेइँ रेइँ गर्दै बजाउने विदेशी भूमिमा रगत र पसिना बगाउने । रात दिन हतार हतार, हातले मेसिन समाउने कोही छैनन् प्यारी यहाँ, मनका बह सुनाउने । दुई चार रात भयो, अनिद्राको बास छ छिन छिनमा बिउँझाउने, यो कस्तो हाल भयो । आँखा खोल्दा नदेखिने, छोप्दा देखिने  तिम्रो चित्रले, साच्चै मेरो बेहाल भयो ।हिजो आजझैँ लाग्छ, घर आँगन छोडेको  यसै वर्षको असोजमा त, आठौँ वर्ष कटेछ   थाहा छैन प्यारी, हामी एक्ला एक्लै भई अभैm कति वर्ष कुर्नु छ ।स्वदेशमा चाडपर्व आउँदैछ अरे !  साथीभाइहरु बिदामा घर जाने गरे  खै कसरी फर्कु म घरमा  धने साहुको ऋण तिर्न, बाँकी नै छ कर्ममा ।रातो सेतो चम्किलो, आहा ! अनार गेडी एक अनारभित्र, सयौँ राता गेडी ।  रातो मुगा गलामा, कम्मरको निलो पटुकी हरपल सम्झिरहन्छु प्यारी, परदेशी भूमिमा पनि ।  
