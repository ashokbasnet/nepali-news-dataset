कविता : जीवनका आयाम

- प्रकाश आचार्यदुःखविनाको सुख प्राप्ति विना परिश्रमको फल अस्तित्वविहीन उपलब्धिका दृष्टान्त हुन् ।काँडैकाँडाका बीचमा फूलेको छ र त गुलाब सुन्दर छ अफ्ठ्यारा झाडीहरूको माझैमाझ फलेको छ र त ऐँसेलु मीठो छ विशाल पहाडहरूको शिरैमा हुर्किएको छ र त यार्सागुम्बा मूल्यवान् छसअक्करे भीरमा छन् हुलका हुल भीर मौरीहरू पारिरहेका छन् मह सङ्घर्षशील रहँदै मह चाख्दा आउने औधी आनन्दको महसुस भइरहेछ बेग्लै कर्णाली नदीको तिरैतिर साँघुरा अनि, घुम्ती सडकहरू छिचोल्दै लामो यात्रा पश्चात् पुगिने मनोरम गन्तव्य, रारा ताल, हेर्दैमा विनोद मान्दछन् नयनहरू, हजारौँ सिँढीहरू उक्लँदै उक्लँदै छुन सफल भएका छन्  तेन्जिङ नोर्गे र पासाङ ल्हामु शेर्पाहरू सगरमाथाको शिरत्यसैले त विनासङ्घर्षको सफलता सुसङ्गतविनाको उन्नति प्राप्तिको कल्पनासमेत पनि एकाबिहानै शशी उदाएर रातमा प्रभाकरको आलोकले बसुन्धरा उज्यालो भैदियोस् भनी कल्पिनु निरर्थक कल्पना हो ।  
