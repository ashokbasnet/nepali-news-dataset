राजले ल्याए माटोको गजल

काठमाडौं – गजलकार राज विर्सजनले स्रोतामाँझ पहिलो गजलसंग्रह ‘माटो’ ल्याएका छन् । राजधानीको कालिकास्थान स्थित सर्वनाम थिएटरमा आयोजित एक कार्यक्रममा पुष्पराज पौडेल, रुपक बनबासी, अमला अधिकारी र विवेक पिषालुले गजल सँयुक्त बिमोचन गरे ।समारोहमा अमलाले राजका सँग्रहका गजलहरुमा मध्य पश्चिमको माटोको स्वाद रहेको बताईन् । माटोसँग जीवनको सम्बन्ध दर्शाउँदै सँग्रहको नाम सान्दर्भिक भएको अमलाले प्रकाश पारिन् ।रुपक बनबासीले राजको पहिलो प्रयास सफल रहेको बताउँदै सँग्रहको गजलमा  देश प्रेम, तल्कालिन समाजको विकृत, विसंगति, माया प्रेम, संयोग वियोग समिश्रण छ ।कार्यक्रममा सँग्रहका लेखक राज विर्सजनले सँग्रह भित्रबाट आधा दर्जन गजल सुनाएका थिए । मध्यश्चिमबाट सुनौलो सपना बोकेर राजधानी छिरेका राजका गजलहरु मर्मस्पर्सी  रहेका छन ।गजल संग्रहलाई शिखा बुक्स पब्लिकेशनले प्रकाशनले बजारमा ल्याएको हो । ७२ ओटा गजल सँग्रहित यो सँग्रहको मूल्य एक सय ७५ रुपैयाँ राखिएको छ ।
