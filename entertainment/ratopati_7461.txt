कुन मन्दिर छ र त्यस्तो ?

-निश्चल पोखरेलकुन मन्दिर छ र त्यस्तो ? जहाँ रगत बलि दिनु भनी भन्छन् भगवानले । कुन मन्दिर छ र त्यस्तो ? जहाँ दलित तिमी नआऊ भनी भन्दछन् भगवानले ।कुन मन्दिर छ र त्यस्तो ? जहाँ पैसा भेटी माग्दछन भगवानले । कुन मन्दिर छ र त्यस्तो ? जहाँ पशु र पन्छीको बलि देऊ भनी भन्दछन भगवानले ।कुन मन्दिर छ र त्यस्तो ? जहाँ रगतले रङ्गाउनु मलाई भन्छन् भगवानले । कुन मन्दिर छ र त्यस्तो ? जहाँ हत्या हिंसा गर भन्छन् भगवानले ।कुन मन्दिर छ र त्यस्तो ? जहाँ बलि नदिए रिसाउँछु भन्छन् भगवानले । कुन मन्दिर छ र त्यस्तो ? जहाँ पैसा पाए खुसी हुन्छु भन्छन भगवानले ।कुन मन्दिर छ र त्यस्तो ? जहाँ सधैँ म बस्छु भन्छन् भगवानले । कुन मन्दिर छ र त्यस्तो ? जहाँ सधैँ म हाँस्छु भन्छन् भगवानले ।लालिगुँरास नगरपालिका–९ तेह्रथुम  हाल - धनकुटा  
