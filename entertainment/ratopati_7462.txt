पाँच दलका युवाहरूको चीन भ्रमण

मङ्सिर ३, २०७३ शुक्रबारकोे दिन थियो । चीन भ्रमणका लागि मोटामोटी तयारी भएको थियो । एक हप्ताअघि मात्र गृहजिल्ला रुकुमबाट काठमाडाँै फर्केको थिए । त्यस दिन बिहान त्रिभुवन अन्तर्राष्ट्रिय विमानस्थलमा एकएक गरी भेला हुन थाल्यौँ । त्यहाँ मैले अधिकांशलाई पहिलो पटक भेटेकी थिएँ । केहीको गलामा खादा थियो, केहीको थिएन । फोनमा भने सबै व्यस्थ । एकजना क्यान्सर बिरामीको उपचारमा संलग्न भएकाले होला विदेश भ्रमणको खासैै उत्साह थिएन । सबभन्दा पहिला, अखिल क्रान्तिकारीकी केन्द«ीय सचिव राजेश्वरी सुवेदीसँग परिचय भयो । हक्की राजेश्वरीसँग विमानस्थलमै घुलमिल भइयो । अन्य यात्रीहरू अध्यागमन प्रवेशका लागि लाइन लागिसकेका थिए । हाम्रो टिमले भने पूर्णता पाएको थिएन ।  अखिल क्रान्तिकारीका महासचिव वीरेन्द« बस्नेत र अर्का एकजना साथी अलि ढिला आइपुग्नुभयो । ‘ल २० जना पुग्यौँ’, एक जनाले गन्दै भने । टोली अध्यागमनतर्फ लाग्यो । हाम्रो प्लेन ११ः१० मा उडनुपर्ने थियो । तर डिले भएछ, कुर्नुको विकल्प थिएन । केही साथीहरू क्यनन्टिनतिर लागे भने केही गफमा व्यस्थ भए । टिममा ५ वटा राजनीतिक दलका युवा प्रतिनिधि थियौँ । रमाइलो कुरा कसैसँग परिचित थिएन त्यसअघि । पहिलो दिन भएर होला, दलगत बसाइ थियो हाम्रो । वीरेन्द«जीले आफ्नो एसएलआर क्यामरा निकाल्नुभयो । क्यामरा जुम गरेर अगाडि भित्तातिरको बेन्चमा बसेको एउटा जोडाको खिचिक्क एउटा फोटो लिनुभयोे । ‘के गरेको होला !’, मनमनै सोचेँ । त्यसपछि, उहाँले वरिपरि भएका साथीहरूलाई केमरा टेक्निक सिकाउनु भयो ।  मधेसी जनअधिकार फोरम लोकतान्त्रिक निकट विद्यार्थी सङ्गठनका अध्यक्ष कपिलेश्वर यादव परिचय गरौँ भन्दै हामी बसेको ठाउँतिर आउनुभयो । त्यसपछि सबैका दलगत बसाई टुटन थाले । अन्य साथीहरूसँग पनि बिस्तारी परिचय साटासाट हुन थाल्यो । राजेश्वरीले एउटा ग्रुप सेल्फी लिएर मुहारपुस्तिकामा राख्नु भयो । करिब २ घन्टा डिले थियो सिचुवान एयरलाइन्स घग्डठद्दण् । त्यो समयमा हल्का परिचयात्मक कार्यक्रम चल्यो । लामो समय कुरेपछि प्लेन आयो । हामी उड्यौँ । ट्रान्सिट ल्हासामा थियो । त्यहाँ तिब्बत स्वायत्त क्षेत्रका परराष्ट्र मामिला कार्यालयका उपमहानिर्देशक मा चियाङ र सोही कार्यालयकी अधिकृत होङ याङ हामीलाई लिन आउनु भएको थियो । हम्रो टिमको नेतृत्व नेकपा एमालेसँग आबद्ध युवा आशिष घिमिरेले गर्नुभएको थियोे ।  अशिषजी, ऐन विक्रम कुँवर र होङ याङ एयरपोर्टमै बस्नुभयो । हामी भने मासँग एयरपोर्टमै रहेको होटेलमा खाना खान गयौँ । त्यस दिन होङले भने खाना खान भ्याउनु भएन । मैले उहाँलाई एउटा चाउचाउ दिएँ । काममा सधैँ कुदिरहने होङको पातलो जिउडाल थियो । उनका दाँत तारले बाँधिएका थिए । बेइजिङ पुग्दा रात परिसकेको थियो । २ जनाका लागि एउटा कोठा थियो । मेरो रुम पार्टनर राजेश्वरी हुनुहुन्थ्यो । अपरिचित हायडियन प्रान्तको त्यो होटेलमा पहिलो रात भए पनि मीठो निन्द्र लाग्यो । अर्को दिन दिउँसो २ बाजे आधा घन्टाको स्वागत कार्यक्रम राखिएको थियो । त्यसै दिन दिउँसो २ः३० देखि नै सुरु भयो चिनियाँ राजनीतिक दल प्रणाली बारे, हाम्रो पहिलो क्लास । हामी बसेको चायना युथ युनिभर्सिटीकै निजामती प्रशासन विभागका डिन प्रोफेसर चाय बावयोङले त्यो क्लास लिनुभएको थियो ।     नेपाल युवा कार्यशालाको आयोजना गणतन्त्र चीनको परराष्ट्र मन्त्रालय, तिब्बत स्वायत्त क्षेत्रको परराष्ट्र तथा परराष्ट्र कार्यालय र चायना युथ युनिभर्सिटी अफ पोलिटिकल स्टडिजले संयुक्त रूपमा गरेको थियो । बेइजिङमा भएको बसाइमा प्रत्येक दिनलाई २ क्लासमा विभाजन गरिएको थियो । यसरी दिनमा २ फरक प्राफेसरहरूले पढाउनुहुन्थ्यो । क्लास लामो समय चल्ने भएकाले कोठामै चिया, तातोपानी र कफीको व्यवस्था थियो । उहाँहरूमध्ये कतिपयको अङ्ग्रजी राम्रो थियो, तर चिनिया भाषामै आफ्ना कुराहरू राख्नु हुन्थ्यो । एक जना अनुवादक अनिवार्य उपस्थित हुन्थे ।  त्यसपछि टिम लिडर अशिष घिमिरेले आवश्यकताअनुसार अङ्ग्रेजीबाट पनि नेपालीमा उल्था गरिदिनु हुन्थ्यो । क्लास लामो चल्नुको कारण एउटा त्यो पनि थियो । चिनियाँ भाषामा पढाउने बेला पनि प्रोफेसरहरूको हाउभाउ र मिहिनेत सायद चिनियाँ विद्यार्थीहरूलाई पढाउनेभन्दा कम थिएन । बेलुका ६ बजेदेखि खाना सुरु हुन्थ्यो । चिनियाँ राजनीतिक दल प्रणालीबाट सुरु भएको क्लासमा वान बेल्ट वान रोड, परमपरावादी चिनियाँ संस्कृति, चीनको विकासपथ तथा चाइनिज ड्रिम, युवा मनोविज्ञान तथा कम्युनिस्ट युथ लिगका कार्यहरू, चीनको ऐतिहासिक विकास, इन्टरनेट युग तथा इन्टरनेट सुरक्षा, चीनको कृषि विकास, तिब्बती संस्कृतिलगायतक विषयमा क्लास सञ्चालन भएका थिए ।   बेइजिङमै हुँदा क्लासका बीचबीचमा हामीहरूलाई घुमाउन पनि लगियो । डिसम्बर १ तारिखका दिन बिहान ८ बजे हामी अध्यक्ष माओ सेतुङको शरीर राखिएको स्थानको भ्रमणका लागि हिँड्यौँ । डिसम्बर २ तारिखका दिन बिहानै त्यहाँको परराष्ट्र मन्त्रालय पुग्यौँ । त्यहाँका अधिकारीहरूसँग सानो परिचयात्मक कार्यक्रम चल्यो । जसमा हामीले आफ्ना केही भनाइ राख्यौँ । त्यसै दिन दिउँसो डेढ बजेतिर तियन्मेन स्क्वायर र फोरबिडन सिटी घुम्न गयौँ । फोर्बिडन सिटी त्यहाँको पुरानो दरबार हो । अङ्ग्रेजीमा फोर्बिडन सिटीको अर्थ निषेधित सहर हो । सर्वसाधारण जनतालाई त्यहाँ प्रवेश–निषेध भएकाले त्यसको नाम निषेधित सहर वा फोर्बिडन सिटी राखिएको थियो ।  चिनियाँ इतिहासमा १५औँ शताब्दीमा, मिङ कालमा निर्माण गरिएको त्यो दरबार १९२० मा मात्र सङ्ग्रहालयमा परिनत गरिएको थियो । त्यो सहर तियन्मेन स्क्वायरदेखि दक्षिणतर्फ अवस्थित छ । सायद चीन गएर तियन्मेन स्कुयार र ग्रेटवाल न घुमेर आउने मान्छे कमै होलान् । तियन्मेन स्कुयारबाट अध्यक्ष माओले अक्टुबर १, १९४९ मा पहिलो पटक चिनियाँ जनवादी गणतन्त्र घोषणा गर्नुभएको थियो । तियन्मेनको अर्थ स्वर्गीय शान्तिद्वार हो । डिसम्बर ७ तारिखका दिन बिहान बेइजिङको बदलिङ सहरस्थित ग्रेटवाल घुम्न गयौँ । दुई हजार वर्षअघिदेखि निर्माण भएको ग्रेटवाल विश्व सम्पदा सूचीमा १९८७ मा मात्र परेको हो । २०१४ को चीन भ्रमणका क्रममा ग्रेटवाल घुम्ने अवसर प्राप्त भएको थियो । साथीहरूले जमेर फोटोसेसन गर्नुभयो ।  धनकुटाको एक जना दाइ हराउँदा भने एकछिन त तनाव नै भएको थियो । चिनियाँ साथीहरू हामीभन्दा बढी आत्तिनुभएको थियो । अध्यापक अरुण शर्माले खोजेर ल्याउँदा भने हाँसोको पर्रा छुटेको थियो । त्यसै दिन हाम्रै माग अनुरूप नेपाली वास्तुकार अरनिकाले बनाएको वाइट पगोडा अर्थात् सेतो गुम्बा हेर्न गयौँ । चीनमै आफ्नो कला र जीवन समर्पित गरेर लागेका अरनिकोको कला र मिहिनेत देख्न हामी आतुर थियौँ । वाइट पगोडाको प्राङ्गणमा हरियो रङको पोसाक लगाएका केही मानिसहरू दौडिरहेका थिए । पछि मात्र थाहा भयो उनीहरू आपत व्यवस्थापनको तालिम गर्दै थिए । व्यस्थ बेइजिङको बीचमा त्यहाँको वातावरण शान्त थियो । युवान कालमा बनेको त्यो सुन्दर स्तुपामा सन् १९७६ को भूकम्पले हल्का क्षति पु¥याएको थियो । स्तुपामा एक जना स्थानीय गाइडले हाम्रो स्वागत गरेकी थिइन ।  उनले अरनिको र स्तुपाको बारेमा हामीलाई जानकारी गराइन् । उनकाअनुसार जब भर्खर सेतो स्तुपा बनेको थियो, त्यस क्षेत्रमा त्यो सबैभन्दा अग्लो र विशाल थियो । आज भने अत्यन्तै व्यस्थ तथा आधुनिक बेइजिङको भीडभाडमा सेतो पगोडा हराइ रहेको छ । गाइड भन्दै थिइन अरनिकोले नेपाल फर्केर आफ्नी श्रीमती ल्याउन चिनियाँ रानीले धेरै सुन दिएकी थिइन् । अरनिकोले चिनियाँसहित ११ वटी श्रीमती भित्र्याएको गाइडले जानकारी गराइन । विनोद खुलाल भने जिज्ञासा राख्दै हुनुहुन्थ्यो, अरनिकोका सन्तान यतिखेर बेइजिङमा कहाँ होलान् भनेर । अन्य स्थानहरूका लागि यात्रा गर्ने क्रममा अन्त्याक्षरी सेसन जम्थ्यो । सरल र मिजासिलो स्वभावका अरुण शर्माज्यूको सहयोगमा हामीले चीनमा पनि फेसबुक चलायौँ ।                      बेइजिङको बसाइमा, एका बिहान वीरेन्द« बस्नेत अलि मलिन देखिनुभयो । उहाँले राति सपनामा आफ्नो कान्छो भाइ सहिद धिरेन्द« बस्नेतलाई देख्नुभएछ । सपनामा सहिद बिरामी भएको र उपचार गर्ने विषयमा कुरा चलेछ । कति पिडा भयो होला आफूले धेरै माया गर्ने भाइलाई विपनामा न देख्दा ? युद्धकालमा राज्यद्वारा उहाँको परिवारबाट २ जना दाजुभाइ दस दिनको अन्तरालमा बेपता पारिनुभयो । वीरेन्द«जी आफै १९ महिना जेल पर्नुभयो । एक दिन एउटा प्रहरीले ‘तिमीहरूले नुन बार्दैनौ ?’ भन्दा उहाँलाई विश्वास लागेको थिएन । तर त्यसै दिन उहाँको भाइको हत्या भएको रहेछ ।    केही दिन क्लास चलेपछि हामी ५ दिनका लागि सुन्दर सहर चिङदाओ लाग्यौँ । दक्षिण कोरियासँग सामुदि«क सिमाना भएको अत्यन्तै रमणीय ठाउँ हो– चिङदाओ । हाई स्पिड ट्रेनबाट हामी त्यस सुन्दर पर्यटकीय सहरमा पुगेका थियौँ । शालीन तथा आकर्षक स्टेला (लिउ मुगे) कम्युनिस्ट युथ लिगको केन्द«ीय तालिम विभाग अन्तर्गत योजना शाखाकी डाइरेक्टर, अनुवादलगायतका विषयमा सहयोग गर्ने र सोही विश्वविद्यालयमा अध्यनरत मार्टिन (मा निङग), एली (वोङग युसान) लगायतका चिनियाँ साथीहरू हामीसँगै रहनुभयो । सबैभन्दा बढी सामीप्यता एलीसँग भयो । उमेरले पनि सानी, चस्मा लगाउने एली चिनियाँ गुडिया जस्तै थिइन् ।  उनी मलाई ‘लक्ष्मी दिदी’ भनेर सम्बोधन गर्थिन् र धेरै नेपाली शब्द सिकिसकेकी थिइन् । चिङदाओको २ दिने बसाइपछि हामी चिनियाँ दार्शनिक कन्फुसियसको सहर चिफुतर्फ लाग्यौँ । उनको घर एउटा सङ्ग्रालयमा परिणत गरिएको थियो । नजिकै उनको समाधि स्थल छ, जसको क्षेत्रफल निकै ठूलो छ । अग्लो पर्खालभित्र घना जङ्गलबीचमा त्यो स्थान रहेको छ । बाटोको दुवैतिर ससाना थुम्काहरू छन्, जुन कुनै समयमा कन्फुसियसकै आफन्तहरूका समाधि हुन् ।  धेरैपछिसम्म त्यहाँ उनका कुलका सदस्यहरूले आफन्तहरूको अन्त्येष्टि गर्ने गरेका थिए । चिफुको ग्रामीण बसाइपछि हामी फर्केर बेइजिङ आयौँ । करिब २ साता त्यहाँ बसेकाले होला अपनत्वको अनुभूतिले छोयो हामीलाई । परिसरमा केही विदेशी आमन्त्रित प्रोफेसरहरूसँग पनि भेट भयो । फुर्सदको समयमा बुनेको उनको रातो मफलर र टोपीे मार्टिन र एलीलाई उपहार दिएँ ।       
