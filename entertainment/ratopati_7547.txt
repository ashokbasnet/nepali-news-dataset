अमृत भुसालको ‘शिखा’ उपन्यास विमोचन

बुटवल– दन्तचिकित्सा क्षेत्रमा क्रियाशील युवा अमृत भुसालद्वारा लिखित ‘शिखा’ उपन्यासको शनिवार रुपन्देहीको बुटवलमा आयोजित एक कार्यक्रमकाबीच विमोचन गरिएको छ ।   लुम्बिनी वाङमय प्रतिष्ठान, रूपन्देहीद्वारा आयोजित कृति विमोचन समारोहमा बोल्दै साहित्यकारहरुले भुसालको पहिलो कृति नै पठनीय रहेको बताए । उनीहरुले नवआगन्तुक साहित्यकारहरुलाई निरन्तर कलम चलाइरहन सुझाव दिए ।  प्रा. डा. कुसुमाकर न्यौपानेले केवल रचना मात्र नभएर साहित्यलाई साच्चिकै साहित्य बनाउन सकेमा ठूलो उपलब्धि हुने बताए । न्यौपानका साथै प्रगतिशील लेखक संघ रुपन्देहीका अध्यक्ष देवेन्द्र घिमिरे, प्रा. डा. कपिलदेव लामिछाने, प्रा. डा हिरण्यलाल ज्ञवाली, बु“द राना, ऋषिराम भुसाल, बालकृष्ण भट्टराई, बाबुराम ज्ञवाली, जंगबहादुर शाह, अर्जुन ज्ञवाली, दुर्गा पौडेल, प्रा डा. रामचन्द्र आचार्य, डिल्लीराज भट्टराई लगायतले संयुक्त रुपमा कृतिको विमोचन गरेका थिए ।  कृतिको समीक्षा गर्दै साहित्यकार डा. शिव पौडेलले शिखा उपन्यासले समाज, युवापुस्ताको दृष्टिकोण, विदेश र विदेशी संस्कृतिप्रतिको मोह, साइबर संस्कृति लगायतका विषय प्रष्ट पारेको बताए ।   अर्का समीक्षक राजेन्द्रकुमार आचार्यले आदर्श प्रेम, मीठो व्यञ्जनाको प्रस्तुति र यौन सम्बन्धलाई शिष्ट बनाउन खोज्नु लेखकको विशेषता भएको औल्याए । त्यस्तै, अर्का समीक्षक युवा साहित्यकार रामचन्द्र श्रेष्ठले साहित्यमा राम्रा आख्यानकारहरुको खडेरी लागिरहेकाबेला शिखा उपन्यास आउनु सकारात्मक भएको बताए ।   कार्यक्रममा लुम्बिनी वाङमय प्रतिष्ठान रुपन्देहीका उपाध्यक्ष बालकृष्ण भट्टराई, प्रष्ठिानका सचिव ऋषि आजाद, बुटवल साहित्य, कला संस्कृति प्रष्तिठानका अध्यक्ष दीपक ज्ञवाली, डा. कपिलदेव लामिछाने, बु“द राना, ऋषिराम भुसाल, जंगबहादुर शाह, दुर्गा पौडेल, डिल्लीराज भट्टराई, सोनु गुरुङ, गंगा अभिलाषी, भुवनसिंह विश्वकर्मा लगायतले साहित्य क्षेत्रका बारेमा चर्चा गरेका थिए ।   
