साहित्यलाई प्राथमिकता दिनुपर्नेमा जोड, शिवगढी साहित्य संगममा पुनः पौडेल

माधव बेल्वासे  चन्द्रौटा (कपिलवस्तु)– साहित्यलाई प्राथमिकताका साथ हेर्नुपर्नेमा वक्ताहरुले जोड दिएका छन । शिवगढी साहित्य संगम कपिलवस्तुको ५ औं वार्षिक उत्सव,तेस्रो साधारण सभा तथा रचना वाचन कार्यक्रमलाई सम्वोधन गर्दै वोल्ने वक्ताहरुले नगरभित्र एक मात्र साहित्यिक संस्था रहेकोले यसलाई व्यवस्थित रुपमा संचालन गर्नेमा जोड दिएका छन् ।दधि स्मृति साहित्य समाजका अध्यक्ष तथा कार्यक्रमका प्रमुख अतिथि दीलिप कार्कीले शिवगढी साहित्य संगमले अहिलेसम्म गरेका कार्यहरुको प्रशंसा गर्दै सफलताको कामना गरे ।   कार्यक्रममा सम्वोधन गर्दै वडा नम्बर १ का अध्यक्ष जगतवहादुर जिसीले शिवगढी साहित्य संगमले साहित्यको संरक्षण गर्दै आएकोले संंगमलाई विशेष प्राथमिकतामा राखेको वताए ।भाषा साहित्य कला र संस्कृति राष्ट्रको अमूल्य निजी सम्पति भन्ने नारासहित २०६९ सालमा स्थापना भएको शिवगढी साहित्य संगमले गरेका कार्यहरुसहितको वार्षिक प्रतिवेदन सस्थाका अध्यक्ष अर्जुन सर पौडेलले प्रस्तुत गरे ।  अध्यक्षमा पुनः अर्जुन पौडेल साधारण सभाले पुनः अर्जुन पौडेलकै नेतृत्व नया कार्यसमिती चयन गरेको छ । जसको उपाध्यक्षमा श्रीधर आचार्य, सचिवमा हेमराज शर्मा,कोषध्यक्ष रामप्रकाश चौधरी र सदस्यहरुमा भानुभक्त वराल,जुना वुढाथोकी,सरिता बलामि लाई चयन गरेको छ ।  कार्यक्रममा लुम्बिनी वाङमय प्रतिष्ठानका केन्द्रीय अध्यक्ष हिमलाल ज्ञवाली, केन्द्रीय सचिव ऋषि आजाद, केन्द्रय सदस्य राजेन्द्र आचार्य, मानव अधिकार प्रतिष्ठानका सभापती विष्णुप्रसाद खतिवडा, महिला अधिकारकर्मी मीना परियार, लगायतले शुभकामना दिएका थिए ।   
