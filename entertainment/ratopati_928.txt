कविता : खै केकेमै व्यस्त छन्

-बाबुराम पन्थीकसलाई फुर्सद छ  ?  यहाँ देशको समुन्नतिको खाका कोरेर बस्ने ? काम त सिन्को भाँच्नु पर्दैन ! तैपनि गर्जिदै भाषणमै उनीहरू व्यस्त छन् कोही सुन्नमै व्यस्त छन् र मेरो देशका चेतनशील नागरिकहरू पटक पटक उनीहरूलाई नै नेता स्वीकार्छन् आफ्नो अमूल्य मताधिकार गलत प्रयोग गर्छन्  उनीहरू त ठान्छन् इतिहास हिजो मात्र हो कल्पनै छैन उनीहरूलाई आजको दिन भोलि इतिहास बन्छ भनेर  त्यसैले उनीहरू अहोरात्र खटिरहेका छन्  गलत ढाक्न गलत गर्दै  उदाहरणीय काम त केही गरेकै छैनन् खै केकेमै उनीहरू व्यस्त छन् ?विचार विचारको मंन्थनले  योजनाको मूल फुटाउँछ  यहाँ कसलाई केका लागि योजना बुन्नुपर्यो ? जुन बजारमा विवेकशून्य मान्छेहरूले मेरो देशको बागडोरको वर्षौंदेखि  हालीमुहाली गर्दै आएका छन् ! जनताको भलो गरेकै छैनन्  खै केमै उनीहरू व्यस्त छन् ?बम बारूदले चोइटाइएका जीवनहरू  मलहमको अभावमा छटपटाई रहेछन् भूकम्पले भत्किएका मनहरू  सम्हालिन सकिरहेका छैनन्  भोका पेटहरू पाल्नको लागि  कतै आफ्नै अस्मिता आफै बेचिरहेछन् शिशुहरू कुपोषणको शिकार बनेका छन्  दैनिक विषमता बोकेका समाचार  सुनाइन्छन् र छापिन्छन्  उनीहरू समाचार सुन्छन् न पढ्छन्  त्यसो हुँदो हो त  मानवता ब्युझिएर पीडालाई अँगाल्थे होला खै केकेमै उनीहरू व्यस्त छन् ?यहाँ उनीहरू व्यस्त छन् सायद  ककटेल पिउनका लागि ! कुटिल चालवाजका लागि !  सत्ताको कुर्ची बचाउनका लागि ! ढिकुटी रित्ताएर देश कङ्गाल बनाउनका लागि  सवारीमा बाटो खाली बनाउँदै कुँदी रहन्छन् खै केकेमै उनीहरू व्यस्त छन् ?-तम्घास, गुल्मी  
