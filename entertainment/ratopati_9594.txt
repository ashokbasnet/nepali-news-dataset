म जून भएँ

कविता इन्द्र थेगिमहो यो दोस्रो पटक हो म श्रिङ्गारिएको, बेहुली झैं  अनगिन्ती चिरपरिचित अनुहारहरु लस्करै ताँती लागेर, सेतो फुलको गुच्छा बोकेर मलाई भेट्न आएका छन्  मलाई नओईलिने फुलको मालाले सजाइरहेका छन्  छोपिएको मखमली भुवादारबाट चुपचाप नियालिरहेंछु  कस्तो अनौठो अनुभुती आज फरक यत्ति छ  त्यहि मन्त्र जपेर हिजो सम्बन्ध कहिले नछुटोस् भनी    सात जन्मको कसम खुवाएर  अर्को घरमा पठाएका थिए   आज त्यहि मन्त्र जपेर  अब सम्बन्ध टुट्यो, दुख नदे भन्दै  सदा सदाको लागि अन्तै कतै पठाउँदैछन्   हिजो मेरो नामै सुन्न मन नपराउनेहरू  आज मेरो तारिफ गरिरहेका छन्  हिजो मलाई भरोसा गर्नेहरू आज मेरो छायाँदेखि डराइरहेछन्  कस्तो अचम्म!सबै-सबै भक्कानिएर रोएको देख्दा मुटु निचोरिएर आयो ती अनुहारका भाव पढ्दै जांदा आफैमा सहानुभूति जाग्यो तर झरेन मेरो आँसु  दुखेन मेरो मुटु   छोरा.. ए मेरो छोरा !! भनी बेस्कन चिच्याएं  सुनेनन् मेरो चीत्कार  मेरो फोटो वरिपरि बालेको धुपको गन्धले झल्याँस्स भएँ, मलाई ताराहरुको देशमा नफर्कने गरि पठाईंदैरहेछ। मायाले खै कहाँ छेक्दो रहेछ ? भाग्यले आखिर यसरी ठग्दो रहेछ नचाहँदा नचाहँदै जुनको प्यारो भईएछ हिजो अर्को घरबाट बिदा भएर आएँ  आज यहाँबाट बिदा हुँदैछु  अलबिदा.. मेरो राजा ! मेरो छोरा !!
