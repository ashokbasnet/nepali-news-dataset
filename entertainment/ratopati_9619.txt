एउटा नामको कथा

 सञ्जीव राई यो मुक्त अनुभूति भन्ने नामको कथा हो । कथा सुरु हुन्छ एउटा फोन कलबाट । कवि हेमन यात्रीसँग म संवादित हुन्छु मोबाइलमा । शिल्पी थिएटर बत्तीसपुतलीमा भेट्ने सल्लाहको आदेशको पालना गर्दै म पुगेको हुन्छु त्यहाँ । सुदीप पाख्रिन पनि आइपुगेका हुँदा रहेछन् । धरानबाट आफ्नो निजी काम विशेषले आएका थिए उनी, तर मैले बिर्सी त सकेँ त्यो काम के थियो भनेर । शिल्पीका शिल्पीकार घिमिरे युवराज र हेमन यात्रीबीच एउटा सल्लाह भइसकेको हुँदो रहेछ, हामी तीन भाइ कलरब धरानसँग आबद्ध सुदीप, हेमन र म को सामूहिक कवितावाचन गर्ने शिल्पीको रङ्गमञ्चमा, थाहा भो । यसअघि पनि हामी तीनै भाइले काठमाण्डौंमा पहिलो पटक सामूहिक कवितावाचन गर्ने अवसर पाएका थियौँ, मित्र द्वय कवि भीष्म उप्रेती र विप्लव ढकालको सौजन्यमा, नयाँ बानेश्वरमा । तर, साल संवत चाहिँ फेरि भुसुक्कै १ अब, दोस्रो पटकको यो सामूहिक वाचन प्रचारप्रसारको लागि फेसबुकमा हामी तीन जनालाई घुसाउनतिर लागे युवराज । उनले आफ्नो भएभरको शिल्पको प्रयोग गरे हामीमाथि, फोटो सेसन गराएर । एक क्षणलाई लाग्यो, कवि हुनलाई कविता मात्र लेखेर पुग्दैन रहेछ, मोडलिङ गर्न पनि जान्नै पर्ने रहेछ। फोटो सेसनको क्रममा हाम्रो पसिना निकालिसकेपछि अब पालो आएको थियो, कवितावाचन कार्यक्रमको शीर्षक केही राख्नुपर्छ भन्ने सुदीप, हेमन, युवराज र म शीर्षक खोजमा भौँतारियौं शब्द र अर्थहरूको गल्ली गल्ली । सम्झँदा अहिले पनि रिस उठ्छ घिमिरे बाजेसँग, हामी तीन भाइ कविहरूले जुराएका एकसे एक शीर्षकहरू रिजेक्ट गरेको गर्‍यै गर्छ ऊ त १ “त्यो अलिक भएन,।।।।।।यो चाहिँ यस्तो भो क्या।।।।।।।।।उम्म।।।।।।।।हो यस्तै यस्तै खालको अरू सोच त।।।।।।१” बाफरे ११ युवराज कुटूँ तिमीलाईरु “मूक्त अनुभूति।।।।।” अनायस मेरो मूखबाट निस्कियो । खुसी भए सबै जना । २०७१ जेठ १४ गते हामी धरानका तीन भाइले शील्पीले कविता बाचन गर्‍यौं– मुक्त अनुभूति श्रृंखला– १ । मुक्त अनुभूतिका प्रत्येक शृङ्खलाहरू आफैंमा महत्वपुर्ण छन् नै । त्यसमध्ये केही शृङ्खलाहरू मेरो स्मृतीमा छन् । विक्रम सुब्बा दाजुलाई सोधिएको प्रश्न बहुत अर्थपूर्ण थियो, सायद कुनै हदसम्म चलाखीपूर्ण पनि लाग्दा हुन् । विक्रम सुब्बा दाजुलाई खासमा प्रगतीवादी ९वमपन्थी झुकाव राख्ने० कवि भनेरै चिन्छन् सबैले, र उहाँलाई सोधिएको प्रश्न, जुन मलाई यतिबेला हु बहु त याद छैन, तर त्यस प्रश्नको आशय भने यस्तो थियो, ुकवितामा मानविय भावनाको स्थान सर्वोपरी हुन्छ कि हुँदैन र? विक्रम दाजुले कवितामा मान्छे र मान्छेको भावना तथा सम्वेदनालाई नजरअन्दाज गर्न सकिँदैन, हुँदैन भनेर जवाफ दिनु भएको थियो । सँगै प्रिय कवि मनु मञ्जिलका एकसे एक सुन्दर र शक्तिशाली कविताहरू उनको प्रभावशाली आवाजमा सुन्न पाउनु ठुलो खुशीको कुरा थियो । त्यसैगरी विराटनगरका कवि सीमा आभास र यस समयका बहुचर्चित प्रगतिवादी भनेर चिनिनु हुने अर्का कवि सङ्गीत श्रोताका शृङ्खला पनि धेरै हिट नै भए । मलाई सम्झना रहेको अर्को श्रृङखला हो कवि भूपीन खड्का र कवि रामगोपाल आशुतोषका  शृङ्खला । राम गोपाल आशुतोषको म्याजिकल वाचन र भूपीनजीका ट्राफिक दाइ , खडेरी जस्ता मास्टरपीस कविताहरू कहिल्यै बिर्सिन्न हुँला । भूकम्पपछिका परकम्पहरूसँगै यी कविता बाचन भएका थिए । अनि कवि मोमिला जोशीका सुन्दर र आकर्षक वाचन र कवि विमला तुम्खेवाका एकदम ईनोसेन्ट टोन, विशुद्ध सरल सोझो लिम्बुपना झल्किने कविताका सौन्दर्य १ आह १ लप यू कवि १ कवि विमला तुम्खेवाप्रति त्यस शृङ्खलाबाट अझ बढि स्नेह र आदर बढेको हो । कवि स्वप्नील स्मृती र कवि शकुन्तला जोशीलाई पनि बडो प्रेमले सुनेको हुँ मूक्त अनुभूतीमा । प्रिय कवि सुमन पोखरेलका केटाकेटी र आदेस पनि भर्खरै सुनेजस्तो लाग्छ । दार्जिलिङ्गका आदरणीय कवि दाजु मन प्रसाद सुब्बा र केशव सिल्वाल, श्रवण मुकारुङ र विप्लव ढकाल, सरीता तिवारी र विनोद विक्रम केसीलाई सुन्न नपाएको पछुतो त रहला । तर, यसको केही क्षतिपूर्ति रोहेज खतिवडा भाइले तयार पार्नुभएको संकलन ुमुक्त अनुभूतिस् कविता र विमर्शुले गरेको छ । यो किताब एक किसिमको टाइम मेसिन जस्तै हो। पुस्तकका सम्पादक रोहेजले शब्दहरूमार्फत् हामीलाई त्यसबेलाको कार्यक्रम भएको हल शिल्पी थिएटरमा पुर्‍याउनु हुन्छ र कविहरूका विचार सुनाउनु हुन्छ ।  ुमुक्त अनुभूतिुका एघारौं संस्करण सम्पन्न भए। प्रत्येक संस्करण भव्यताका साथ सफल भयो । आज यसले किताबको स्वरूप पाएको छ । कार्यक्रमका संयोजक  रोहेज खतिवडा र शिल्पी थिएटर दुवै बधाईका हकदार छन् ।
