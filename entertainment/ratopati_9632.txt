सेनाको डायरीबाट !

प्रज्ज्वल अधिकारी  आमा !  आजभोलि मलाई  सिमामा उभिन सार्है डर लाग्छ  जब बन्दुक लिएर सुरक्षार्थ खटिन्छु  मेरा गोडा थरथर काँप्छन्  मैले लगाएको सुरक्षा कवचले  छेक्नै सक्दैन, दुस्मनको गोली ।आश्चर्य त त्यतिबेला लाग्छ मेरो बन्दुक मेरो इसारामा होइन  दुस्मनकै हुकुममा चलाउनुपर्छ आमा ! गोर्खाली कसरी वीर भए ? मलाई थाह छैन कसरी लडे तोपविरुद्ध गुलेलीले ? त्यो पनि थाह छैन । इतिहासको सहासको भरमा  वर्तमानमा जाइलाग्न सकिँदो रहेनछ ।हिजो सीमा पारिको जवानले  वारि आएर मेरो साथीलाई पिट्यो ! मैले केही गर्न सकिनँ  मेरो बन्दुक चल्नै सकेन ।आजभोलि मसँग आँट नै छैन आमा ! तिमीलाई जोगाउन सक्ने अवस्थामा नै छैन, म  जब दिमाग स्थिर राखेर सहास भर्दछु  तब मेरो बन्दुकको नाल मैतिर फर्किन्छ ।नहार्ने, नझुक्ने, नडराउने  भन्ने त थाह छ  तर के गर्नु ? हावासँग युद्ध लड्नु आफ्नै मुटु बन्धकी राख्नु रहेछ मैले हारँे आमा ! सकिनँ तिम्रो अस्मिता जोगाउनअन्तिम समयमा यति भन्छु– मेरो रगतले यस्तो युग जन्माउनेछ जहाँ  बन्दुकहरू ब्युँतनेछन् र खबरदारी गर्नेछन्  देशद्रोहीमाथि जो सत्ता लिप्साको राल काडेर बसेका छन्दुराडाँडा, लमजुङ  हाल ः काठमाडौँ
