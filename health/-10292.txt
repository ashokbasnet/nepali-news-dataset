सावधानः खुट्टा क्रस गरेर बस्नुहुन्छ भने यस्ता खतरा हुन सक्छन्

एजेन्सी । धेरै मानिसहरुको उपरखुट्टी गरेर बस्ने बानी हुन्छ । यसरी खुट्टा क्रस गरेर बस्दा उनीहरुलाई निकै सजिलो महसुस हुन्छ । तर यसरी बस्दा शरीर आफ्नो प्राकृतिक आकारमा रहँदैन जसका कारण विभिन्न समस्या हुन सक्छन् । यसबारेमा बेलैमा सचेत रहनु उपयुक्त हुन्छ । 

खुट्टा क्रस गरेर बस्दा खुट्टाका नशाहरु च्यापिन्छन् फलस्वरुप यहाँ रक्तसंचारमा समस्या हुन्छ र रगट मुटुतिरै फर्किन्छ जसले मुटुका विभिन्न समस्या ल्याउन सक्छ । लामो समयसम्म खुट्टा क्रस गरेर बस्दा शरीर प्राकृतिक आकारमा रहँदैन जसले पिठ्युँमा पीडा हुन थाल्छ । लामो समयसम्म खुट्टा क्रस गरेर बस्दा यसले कम्मरको हड्डीमा पनि समस्या ल्याउँछ । यस्तो पोजिसनमा बस्दा खुट्टाकका नशाहरुमा रगत जम्मा हुने समस्या पनि बढ्छ । जसका कारण खुट्टाका स्नायुहरुले काम नगर्ने समस्या आउँछ ।
