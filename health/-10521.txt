शरिरका रौँ उखेल्नुहुन्छ ? एकपटक सोच्नुस यस्ता छन् रौँ हुनुका फाईदा

काठमाण्डौ। मानिसको शरीरमा विकशित भएका रौँको जैविक महत्व छ, जुन मानव पुर्खाबाट विकशित हुँदै आएको हो । भुत्ले जिउ प्रायः कसैलाई पनि मन पर्दैन । अझ महिलाहरुलाई त झन् जिउमा रौँ भनेपछि शत्रु सरह मान्छन् । महिलाहरु रौँ उखेल्नका थुप्रै खर्च पनि गर्ने गर्छन् । जिउमा रौँ छ भनेर रौँ खौरन र उखेल्नमा समय र पैसा खर्चिनु स्वास्थ्यका लागि हानिकारक हुन्छ  ।  शरीरमा रौँ हुनुका प्रसस्तै फाइदा छन् । जान्नुहोस् शरीरमा रौँ हुनुका फाईदा 

१। रौँले शरीरलाई  न्यानो राख्न तथा सूर्यको विकिरण जस्ता वातावरणीय असरबाट जोगाउन मद्धत गर्दछ। 

२। पुरुषको छातिमा रौँ पलाउनु भनेको जिउमा पुरुष सेक्स हर्मोन टेस्टेस्टेरोनको पर्याप्त उत्पादन भएको द्योतक पनि हो । कतिपय अनुसन्धानले बढि तिक्ष्ण बुद्धि भएका मानिसहरुको छातिमा अन्य सामान्य क्षमताका मान्छेको भन्दा बढि रौँ हुने गरेको समेत देखाएका छन्।

३। औँलामा रौँ हुनु भनेको जिउमा रक्तसंचार राम्रो रहनु हो। खुट्टाका औँला साथै घुँडा मुन्तिरको खुट्टाको भागका रौँ र्झन थाल्नु भनेको मुटुरोगको लक्षण भएको विज्ञको भनाइ छ ।

४। विज्ञहरु भने लामो परेला मात्र नभैँ प्रसस्त आँखिभौँ हुनु लाभदायक हुने बताउँछन् । आँखिभौँले निधार तथा कपालबाट झर्ने फोहोर कुराहरु सिधै आँखाभित्र पस्नबाट रोक्दछ । परेलाले आँखामा सिधै हावा ठोक्किनबाट जोगाउने र आँखालाई सुख्खा हुन नदिने गर्छ। 

५। जिउका बढि घश्रण हुने र घश्रणबाटै घाउ समेत हुनसक्ने जोखिमयुक्त क्षेत्रमा बढि रौँ पलाउने गरेको पाइन्छ । त्यसैले रौँ प्रकृतिपद्दत्त सुरक्षा अस्त्र हो, जसले जिउको घश्रणलाई कम गरी चोट लाग्नबाट बचाउँछ । काखी तथा जाँघ र यौनांग वरपरको ठाउँमा रौँले हाम्रो सम्बेदनशिल अंगलाई बचाई राख्दछ ।

६। बेलायतको ब्राडफोर्ड विश्वविद्यालयका विज्ञ प्राध्यापक डाक्टर डेस टोबिनका अनुसार रौँ पलाउने ठाउँ अर्थात् हेयर फोलिकल्समा ठूलो संख्यामा रक्तनली, स्नायु तथा बोसो हुन्छ । शरिरमा धेरै रौँ भएका ठाउँको घाउ कम रौँ भएको ठाउँको घाउभन्दा छिटो पुरिनु र निको हुनुको कारण यहीँ रहेको उनको भनाइ छ । त्यसैले सरीरका रौँ हटाउन मन लागेमा रौँ उखेल्नु भन्दा बरु खौरनु नै फाइदाजनक हुने उनी बताउँछन्।
