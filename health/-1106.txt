निशुल्क बिशेषज्ञ स्वास्थ्य शिविरमा दुई हजार बढिको चेकजाँच 

बर्दिया - बर्दियाको ठाकुरद्वारामा नेपाल मेडिकल एशोसियसन भेरी अञ्चल शाखा र बर्दिया राष्ट्रिय निकुञ्जको संयुक्त आयोजनामा नि:शुल्क बिशेषज्ञ स्वास्थ्य शिविर सम्पन्न भएको छ ।
शिविरमा १८ सय महिला र ५ सय ५० पुरुष गरी २ हजार ३ सय ५० जना बिरामीको स्वास्थ्य परिक्षण र निःशुल्क औषधि बितरण गरिएको आयोजकहरुले बताएका छन् ।

बिरामीको सुबिधाका लागि दिनभर जिल्लाको आम्बासादेखि ठाकुद्वारा र ठाकुरद्वारादेखि आम्बासासम्म निःशुल्क बस सेवा समेत संचालग गरिएको बर्दिया राष्ट्रिय निकुञ्जका निमित्त प्रमुख संरक्षण अधिकृत रमेशकुमार थापाले बताए ।

शिविरमा भेरी अञ्चल अस्पताल नेपालगञ्ज र नेपालगञ्ज मेडिकल कलेजका दाँत रोग बिशेषज्ञ डा.निर्माण बहादुर शाहा, डा.राम लामिछाने, आँखा रोग बिशेषज्ञ डा.बाशु अधिकारी, डा.सतिश दाहाल, बद्रि श्रेष्ठ, नाक, कान, घाँटी रोगका बिशेषज्ञ डा.रमेश श्रेष्ठ, डा.दिनेश चौधरी, डा.सगुन श्रेष्ठ डा.ऋषि भट्ट, सर्जरी डा.एम.किदवाई, डा.सुरेश कनोडिया, डा.के.एन.जोशी, डा.बिमर्श अधिकारीले बिरामीहरुको चेकजाँच गरेका थिए ।

त्यसैगरि सोही शिविरमा हाड जोर्नी नशा रोग बिशेषज्ञ डा.प्रकाश थापा, मनोज बोहरा, छाला तथा यौन रोग बिशेषज्ञ डा.जि.राज शाक्य, डा.आर.के.झा, डा.ऋषि त्रिपाठी, मेडिसियन, डा.संकेत रिसाल, डा.कृष्ण अधिकारी, डा.बिनोद खेतान, डा.पियुस कनोडिया, स्त्री रोग बिशेषज्ञ डा.उषा शाहा, डा.उर्मिला रिसाल, मानसिक रोग बिशेषज्ञ डा. सुरेश थपलिया रेडियोलोजी डा.केदार अग्रवाल, युरोलोजी डा.नरेश श्रेष्ठले पनि सेवा प्रदान गरेको निकुञ्ज श्रोतले जनाएको छ ।

जिल्ला जनस्वास्थ्य कार्यालय बर्दिया, रणशार्दुल गण ठाकुरद्वारा मध्यवर्ती क्षेत्र ब्यवस्थापन समिति, राष्ट्रिय प्रकृति संरक्षण कोष, तराई भू-परिधि कार्यक्रम, जेड.एस.एल.नेपाल, नेपाल पंक्षी संरक्षण संघ, चोरीसिकार नियन्त्रण युवा परिचालान अभियानलगायतको संयोजनमा शिविर सम्पन्न भएको हो ।
