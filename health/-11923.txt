निश्चित समयमा बढी हुन्छ हर्ट एट्याकको खतरा, जान्नुहोस् कतिबेला बढी र कतिबेला कम

एजेन्सी। अन्तर्राष्ट्रिय स्वास्थ्य संस्थाले हर्ट एट्याकको खतरा निश्चित समय, दिन, महिना वा मौसममा बढी हुने तथ्य पत्ता लगाएका छन् । ७ वर्षसम्म गरिएको अनुसन्धानबाट यस्तो तथ्य पत्ता लागेको हो । यसका लागि स्वीडेनमा ७ वर्षको अवधिमा भएका १५ हजार ६ सय घटनाको अध्ययन गरिएको थियो । 

अनुसन्धानका अनुसार बिहानको ४ बजेदेखि ८ बजेको समयमा हर्ट एट्याकको सम्भावना बढी हुन्छ । बिहानको समयमा रगत बाग्लो हुने र चिप्लोपना हुने हुँदा रक्तचाप बढी हुने र रगतका नली साँघुरिने हुँदा यो समयमा हर्ट एट्याकको खतरा हुन्छ । सबैभन्दा बढी घटना सोमबार र मंगलबार पाइएका छन् भने शनिबार सबैभन्दा कम घटना पाइएका छन् । शनिबार ढिलो रातीसम्म पार्टी भएका कारण अर्को दिन यस्तो खतरा बढेको हो । 

अक्टोबरदेखि जनवरीसम्मको समयमा हर्ट एट्याकका धेरै घटना भएको पाइएको छ भने मार्चदेखि जुलाइसम्म सबैभन्दा कम भएको पाइएको छ । चिसो मौसममा यस्ता घटना बढी र गर्मीमा कम पाइएका छन् । चिसो मौसममा मानिसको नशा खुम्चिने तथा मानिसहरुको खाने मात्रा बढ्ने हुँदा यस्तो खतरा बढेको चिकित्सकहरुले बताएका छन् । यो समयमा गुलियो, चिल्लोपना बढी भएको खानेकुरा बढी खाइने हुँदा पनि खतरा बढेको हो ।
