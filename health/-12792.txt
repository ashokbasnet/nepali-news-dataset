सावधान ! यी गम्भीर रोगका कारण आँखा रातो भएको हुन सक्छ

रुनुका कारणले वा रिसले मात्र आँखा रातो हुँदैन । आँखा रातो हुनुको पछाडि विभिन्न खतरनाक रोग पनि हुन सक्छन् । लामो समयसम्म आँखा रातो देखिने, आँखामा जलन हुने पानी निस्किने जस्ता लक्षण देखिएमा तुरुन्त डाक्टरकहाँ जानुपर्छ । आँखाको बीचको सानो कालो भाग जसमा घाउ भएको हुन सक्छ जसलाई कार्नियल अल्सर भनिन्छ । 

आँखाभित्र दबाब बढी भयो भने पनि आँखा रातो हुन सक्छ । यो रोगलाई ग्लुकोमा भनिन्छ । आँखाको भित्र कर्नियाको पछाडि आइरिस हुन्छ । यो सुन्नियो भने आइराइटिस भएको हुन सक्छ । यसको कारणले पनि आँखा रातो हुन्छ । स्क्लेराइटिस भन्ने समस्या भएमा आँखाको सेतो भागको कुनै भाग रातो हुन सक्छ । आइराइटिस र टिबीका बिरामीलाई यो समस्या बढी हुन्छ । 

एण्डोफ्थलमाइसिस भएमा आँखाको भित्री भागमा संक्रमण हुन्छ । यसको कारणले पनि आँखा रातो हुन्छ । कन्जङटिभाइटिस नामको रोग भाइरस वा ब्याक्टेरियाको संक्रमणका कारण हुन्छ । यसले पनि आँखा रातो गराउँछ । धूलो धुवाँ, पाल्तु जनावर, स्याम्पु लगायतका कारण आँखामा एलर्जी भयो भने पनि आँखा रातो हुन सक्छ । स्लिपिङ पिल्स, पेन किलर, डिप्रेसनको औषधी आदिको कारणले पनि आँखा रातो हुन सक्छ ।
