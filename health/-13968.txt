पाउडर लगाउँदा महिलालाई क्यान्सर, ४१७ मिडियन डरल क्षतिपूर्ति

एजेन्सी। जनसन एण्ड जनसन कम्पनीको पाउडर विश्वभर प्रख्यात छ। यो कम्पनीले विशेष गरेर साना बच्चाकालागि धेरै प्रकारका उत्पान तयार गर्छ। तर अमेरिकामा एक सनसनीपूर्ण समाचार बाहिर आएको छ। क्यालिफोर्नियाकी ६३ वर्षीया एक महिलाले सो कम्पनीको विरुद्ध मुद्दा दर्ता गरेकी छन्।

उनले जनसन कम्पनीको पाउडर प्रयोग गर्दा आफूलाई क्यान्सर भएको दाबी गरेकी छन्। उनले अहिले उपचार भइरहेको छ। तर उनको अवस्था निकै नाजुक रहेको अन्तर्राष्ट्रिय संचारमाध्यमले जनाएका छन्। पीडित भनिएकी महिलाकातर्फबाट कानुन व्यावशायीले अदालतमा वहस गर्दै जनसन एण्ड जनसन कम्पनी आफ्ना ग्राहकको स्वास्थयमा प्रति सचेत नदेखिएको र सो पाउडर प्रयोग गर्दा क्यान्सर भएको जिकिर गरेका थिए।

अमेरिकी अदालतले जनसन एण्ड जनसनलाई क्यान्सर भएकी महिलालाई४१७ मिलियन डलर क्षतिपूर्ति दिन आदेश दिएको छ। यसअघि पनि बेबी प्रोडक्ट तयार गर्ने यो कम्पनीविरुद्ध चार वटा मुद्दा दर्ता भइसकेका छन्। जसमा कम्पनीलाई क्षतिपूर्ति दिन आदेश दिइएको थियो। तर यति ठूलो रकम क्षतिपूर्ति स्वरुप तिराइएको यो पहिलो पटक हो। 

जनसन एण्ड जनसन कम्पनीको पाउडर प्रयोग गरेकी महिला २००७ मा क्यान्सर लागेको थाहा भएको थियो। त्यसपछि उनले कम्पनी विरुद्ध मुद्दा दर्ता गराएकी थिइन।  चार हप्तासम्म चलेको वहसमा एक भिडियो कन्फ्रेसिङका रुपमा पेश गरियो। जसमा अदालतलाई चालिस वर्षसम्म पाउडर प्रयोग गरेको देखाइयो। जतिबेला उनले पाउडर प्रयोग गर्न सुरु गरेकी थिइन्, त्यतिबेला उनको उमेर मात्र ११ वर्षको थियो। 

पहिला पनि भर्जिनियाकी एक महिलाले सेन्ट लुइसको अदालतमा मुद्दा दायर गरेकी थिइन्। उनले ११ करोड डलर क्षतिपूर्ति दाबी गरेकी थिइन्। उनलाई २०१२ मा ओवरियन क्यान्सर भएको पत्ता लागेको थियो।
