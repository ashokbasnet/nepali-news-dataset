पत्ता लाग्यो यस्तो औषधिः जुन रोगबाट विश्वभरमा दुई सय करोड पीडित छन्

एजेन्सी। उमेर बढेसँगै अब आँखाका विरामीले आत्तिनुपर्ने अवस्थाको अन्त्य भएको छ। भर्जिनिया विश्वविद्यालयका शोधकर्ताहरुले अन्धोपनासँग लड्ने तरिकाको समाधान खोजेका छन्। उक्त शोधमा अन्धोपनको मुख्य कारण पत्ता लगाइएको अन्तर्राष्ट्रिय संचारमाध्यमले  जनाएका छन्। त्यतिमात्र होइन अन्धोपनाको औषधिपनि उनीहरुले पत्ता लगाएका छन्।  

आँखाका विरामीको मुख्य समस्या भनेको म्याकुलर डिजनरेशन हो। शोधकर्ताले यस्तो औषधि पत्ता लगाएका छन्, जसले आँखाको नशा सुन्निने रोगलाई पहिला नै रोक्न सकिने छ। यसबाट आँखाको अन्धोपनासहित कयौं विरामीबाट छुटकारा पाउन सकिने छ। 

सो रिर्सचबाट विश्वभरमा म्याकुलर डिजनरेशनबाट पीडित रहेको पत्ता लागेको छ। विभागका भाइस चेयरमेन जयकृष्णा अम्बातीका अनुसार पूरै विश्वमा दुई करोड भन्दा अधिक मानिस सो रोगबाट ग्रसित छन्। ‘यदि सबै म्याकुलर डिजनरेशनबाट पीडितलाई एकै ठाउँ भेला पर्ने हो भने यो विश्वको सबैभन्दा धेरै जनसंख्या भएको आठौं  देशका रुपमा आउँछ,’ उनले भने। 

सो रिसर्चमा आँखामा कुनै समस्या देखियो भने सबैभन्दा पहिला आँखाको कुन ठाउँमा समस्या देखिन्छ भन्ने पत्ता लागेको छ। त्यही समस्यालाई रोक्नकालागि शोधकर्ताले पत्ता लगाएको औषधि प्रयोग गर्न सकिने छ।

उक्त औषधि सेवनपछि त्यस किसिमका विरामीलाई जरैदेखि हटाउन सकिने छ। यो रोगलाई अन्त्य गर्न विश्वभर लामो समयदेखि सोध चलिरहेको थियो। तर, कसैलाई पनि सफलता मिलेको थिएन। यस्तोमा भर्जिनिया विश्वविद्यालयका शोधकर्ताकालागि  यो निकै ठूलो सफलता हो। 

शोधकर्ता अहिले पनि सो विषयमा जाँच गरिरहेका छन्। उनीहरुको उद्देश्य यो विषयमा विस्तृत रुपमा जानकारी दिनु हो। अहिले भने उनीहरुले प्राप्त गरेको सफलता ‘नेचर मेडिसिन’ जर्नलमा छापिएको छ।
