कपालको ठूलो शत्रु चायाँबाट यसरी पाउनुहोस् छुटकारा

आजभोली कपालको चायाँ डन्ड्रफ सबैभन्दा ठूलो शत्रु भएको छ। सरसफाईमा ध्यान दिदा दिदै पनि एक दुई दिन ननुहाउदैमा चायाले सताउने गर्दछ। चायाँ छालासम्बन्धी एक प्रकारको समस्या हो। टाउकाको छालाबाट मरेका कोषहरू बाहिर निस्केपछि हामी त्यसलाई नै चाँया भन्ने गर्दर्छौँ। चायाँ सबैलाई पर्ने भएपनि यसबाट सबैले मुक्ति चाहेकै हुन्छन्।

चायाँका कारण अरुले हेर्ने दृष्टिकोण र आफ्नो सुन्दरताको पनि चिन्ता हुन्छ। आजकल चायाँ हटाउने विभिन्न तरिकाहरुको प्रचार गरिएको पाइन्छ। तर अरुले भनेकै भरमा विभिन्न सामग्रिहरुको प्रयोग गर्दा चायाँ हट्ने नभई त्यसले थप समस्या पनि सिर्जना गर्नसक्छ।

चायाँ हटाउने केही घरेलु उपायहरु :
एक कप दहीमा एक कप वेसन मिलाएर कपालमा राम्ररी लगाउने र करिब दुई घन्टापछि धुने। यो प्रक्रिया केही दिन लगातार गरेमा चायाँ हट्दै जानेछ।

कपालमा नियमित रुपले नविरलको शुद्ध तेल लगाउँदा पनि चायाँ हट्छ। तर नरिवलको तेलको साथै अन्य खालका अन्य तेल प्रयोग गर्नुहुँदैन।

अमला र रिट्ठा मिसाएर टाउकोमा लगाउने र यसको दुई घन्टापछि धुने गरेमा पनि चायाँ हट्छ। साथै नुहाउनुभन्दा एक घन्टा अगाडी संधै कागतीको रसले टाउको मालिस गरेमा पनि केही हदसम्म चायाँको समस्याबाट मुक्ति पाउन सकिन्छ।

अरुले प्रयोग गरेका ब्रस, तकिया, काईंयो, सिरानी सकेसम्म प्रयोग नगर्ने।

टाउकोमा काँचो अण्डा दल्न मन नपर्न सक्छ। तर चायाँको उपचारमा काँचो अण्डाको प्रयोग हुँदै आएको छ। अण्डा फुटाएर एक घण्टा जति कपालमा राम्रोसँग दलेर त्यतिकै रहन दिने। त्यसपछि त्यसलाई पखाल्ने। यसमा हल्का सेम्पु प्रयोग गर्न सकिन्छ। अण्डासँगै मरिच र दहीलाई पनि उपयोग गरिए झनै प्रभाव पर्छ।

धूलो र अत्याधिक घाममा हिँड्दा टाउको छोप्ने।
