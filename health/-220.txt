बुटवलको गौतम बुद्ध अस्पतालमा राजधानी बाहिरकैे सबैभन्दा ठूलो डायलाइसिस सेवा सुरु

फागुन ७, रुपन्देही – गौतम बुद्ध सामुदायिक मुटु अस्पतालमा १७ वटा मेसिनबाट डायलाइसिस सेवा शुरु भएको छ ।

यस अघि ६ वटा मेसिनबाट सेवा प्रदान गर्दै आइएकोमा थप ११ वटा मेसिन जडान भएपपछि राजधानी बाहिरको सबै भन्दा ठूलो डायलाइसिस युनिटको रुपमा स्थापित भएको हो । १६ वटा मेसिन डायलाइसिस युनिटमा र १ वटा मेसिन आइ.सि.यु. कक्षमा रहने छ । विगत १ वर्ष देखि आइ.सि.यु.मा भर्ना भएका बिरामीहरु लाई आइ.सि.यु.मै डायलाइसिस सेवा प्रदान गर्दै आइएको छ ।

डायलाइसिस गर्दा एक जना बिरामीलाई ४ घन्टा लाग्ने हुदा बिरामीको सुविधालाई ध्यानमा राखि डायलाइसिस युनिटमा आइ.सि.यु.बेडहरु जडान गरिएको छ । डायलाइसिस गर्दा प्रयोग हुने डायलाइजर पुन प्रयोग हुने भएकोले यस क्षेत्रमै पहिलो पटक  २८ लाखको लागतमा २ वटा अटोमेटिक डायलाइजर रिप्रोसेसर मेसिन जडान गरिएको छ ।

उक्त मेसिनको प्रयोगले डायलाइजर राम्रो सँग सफा हुने हुँदा बिरामीलाई इम्फेक्सन हुने सम्भावना कम हुने गौतम बुद्ध सामुदायिक मुटु अस्पतालका निर्देशक डा.समिर गौतमले बताए ।
