पूर्वी एशीयाका मेडिकल विद्यार्थीहरुको सम्मेलन काठमाडौँमा

काठमाडौँ । काठमाडौँमा पूर्वी एशीयाका मेडिकल विद्यार्थीहरुको सम्मेलन सुरु भएको छ। विश्वमा भएको मेडिकल क्षेत्रका नयाँ-नयाँ अवधारणाबारे जानकारी गराउने उद्देश्यका साथ नेपालमा पहिलो पटक यो सम्मेलन आयोजना गरिएको हो।

मातृ शिशु स्वास्थ्यमा केन्द्रित भएर सम्मेलन आयोजना गरिएको एशीया मेडिकल विद्यार्थी महासंघ, नेपालका अध्यक्ष डा. सन्तोष उपाध्यायले जानकारी दिए।

सम्मेलनमा १६ वटा पूर्वी एशीयाका मेडिकल क्षेत्रहरुका विज्ञहरु सहभागी भएका छन। विश्वमा मेडिकल क्षेत्रमा भएका नयाँ नयाँ अनुसन्धानबारे जानकारी गराउन सम्मेलन सफल हुने विश्वास लिइएको छ। 

सम्मेलनमा नेपालका सय जना र अन्य देशका २ सय १६ जना मेडिकल क्षेत्रका विज्ञहरु सहभागी छन। ६ दिनसम्म चल्ने सम्मेलनमा नेपालको मेडिकल क्षेत्रको समस्या र त्यसका समाधानका उपायका विषयमा पनि छलफल हुने बताइएको छ।
