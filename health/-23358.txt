काठमाडौंका अस्पतालमा प्रहरीको छापा, ‘नक्कली डाक्टर’ सहित १७ जना पक्राउ

काठमाडौं । नेपाल प्रहरी केन्द्रीय अनुसन्धान व्यूरोले काठमाडौँ उपत्यकाका पाँच अस्पतालबाट १४ जना नक्कली चिकित्सक तथा तिन जना सञ्चालकलाई आज पक्राउ गरेको छ ।

पक्राउ परेकामा एपोलो अस्पताल, चाइना गेटवाल, चाइना पिपुल, निजामती अस्पताल, चाइना डेन्टलका सञ्चालक तथा चिकित्सक रहेको ब्यूरोका प्रवक्ता जीवनकुमार श्रेष्ठले जानकारी दिए ।

ब्यूरोबाट खटिएको टोलीले मेडिकल काउन्सिल र उपभोक्ता हित संरक्षण मञ्चका सहयोगमा अपराह्न विभिन्न स्थानबाट तिनलाई पक्राउ गरेको हो । उनीहरुको बारेमा थप अनुसन्धान भैरहेको प्रहरीले जनाएको छ ।रासस
