भरतपुर अस्पतालको दन्त चिकित्सा विभागमा अत्याधुनिक प्रविधि जडान

भरतपुर । भरतपुर अस्पतालको दन्तचिकित्सा विभागमा अत्याधुनिक प्रविधिको मेसीन संचालनमा आएको छ। दाँतको उपचारको लागि सुविदा सम्पन्न ‘डेण्टल चियर’ राखिएको छ।

अस्पतालको सेवाप्रति विश्वस्त हुँदै विरामी आउन थालेपछि दन्तचिकित्सा विभागलाई सुविधा सम्पन्न बनाईएको अस्पतालका सुचना अधिकारी गोपाल प्रसाद पौडेलले जानकारी दिए। करिब ४० लाखको लागतमा उक्त कुर्चि राखिएको हो। फागुनको १५ गतेबाट उक्त कुर्चि प्रयोगमा ल्याईएको छ।

दन्त उपचारको लागि सबै प्रविधि र सुविदाभएको सुविधायुक्त कुर्चि राखिएको हो। अस्पतालमा  अत्याधुनिक ६ वटा कुर्चि राखिएको छ । दाँत सफा गर्ने, दाँत भर्ने, शल्यक्रिया गर्ने, सबै प्रविधि एउटै कुर्चिमा रहेको छ। डेण्टल चियर राखेपछि कम समयमा धेरै विरामीको उपचार गर्न सकिने दन्त चिकित्सा विभागकी प्रमुख डा. सोनी सुवेदीले बताइन्।

उनका अनुसार कुर्चिको प्रयोगले उपचारको सहजताको लागी चिकित्सकलाई पनि सजिलो हुने छ। पछिल्लो समय भरतपुर अस्पताललाई सेवामा विशिष्टीकरण ल्याउन खोजिएको छ।
