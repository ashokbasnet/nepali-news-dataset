इरफान खानलाई भएको भनिएको ब्रेन ट्युमरले देखाउँछ यस्ता ५ संकेत

काठमाडौं। बलिउड अभिनेता इरफान खानलाई ब्रेन ट्युमर भएको भारतीय मिडियाहरुले जनाएका छन् । यो कुराको अहिलेसम्म पुष्टि भने भइसकेको छैन । इरफानका डाक्टर वा परिवारको तर्फबाट यसको आधिकारिक जानकारी भने आएको छैन । तर, समाचारमा भने इरफानलाई ‘ग्लियोब्लास्टोमा मल्टिफोर्मे ग्रेड ४’ भएको बताइएको छ । 

डाक्टरका अनुसार यसलाई ‘डेथ अन डायग्नोस्टिक’ भनिन्छ । ब्रेट ट्युमरलाई समयमै उपचार गर्न सकिएमा यसको पूरै उपचार सम्भव छ । ब्रेन ट्युमर धेरै आकारप्रकारका हुन्छन् । ट्युमरको प्रकृति र साइजअनुसार यसका लक्षण पनि फरक हुन सक्छन् । यी लक्षणहरु ट्युमर कहाँ छ भन्ने कुरामा पनि निर्भर रहन्छन् । तर पनि केही यस्ता लक्षणहरु छन् जो हरेक किसिमका ट्युमरमा देखिन्छ । शरीरमा बन्ने कोषहरु केही समयपछि नष्ट हुन्छन् र तिनीहरुको ठाउँमा नयाँँ कोषहरु बन्छन् । यो सामान्य प्रक्रिया हो । जब यो प्रक्रियामा अवरोध हुन्छ त्यसपछि ट्युमर कोषहरु बन्न थाल्छन् ।
 
१. यदि ब्रेन वा अन्य ठाउँमा ट्युमर बन्न सुरु भएमा शरीर वा अनुहारको कुनै भाग अचानक चेतनाविहीन हुन्छ ।
२. अचानक चक्कर लाग्न सक्छ र यो चक्कर विभिन्न प्रकारको हुन्छ । कहिले पूरै शरीर जकडिन्छ कहिले झट्का लाग्छ । कहिले भने शरीर एकतर्फ झुक्न वा मोडिन सक्छ । 
३. उल्टी आउनु र छटपटी हुनु पनि ट्युमरको संकेत हो । 
४. सामान्य कुराहरु पनि याद नरहनु । धेरै बिर्सिने समस्या हुनु । आफ्नो सन्तुलन राख्न समेत बिर्सिनु ट्युमरको संकेत हो । 
५. धमिलो देख्नु वा कुनै कुरा दुईवटा देख्नु । बोल्न र कुनै कुरा खाएपछि निल्न समस्या हुनु पनि ट्युमरको संकेत हो ।
