​भरतपुर अस्पतालमा शिशुका लागि सघन उपचार कक्ष नि:शुल्क

भरतपुर । भरतपुर अस्पतालले अस्पतालमा सञ्चालन भएको नवजात शिशुु सघन उपचार कक्ष (एनआईसियु) को सेवा नि:शुल्क गर्ने भएको छ ।

अस्पतालको सेवा विस्तारसंगै एनआईसियु सेवालाई निशुल्क गर्न लागेको हो । अस्पतालको ५४औँ वार्षिकोत्सवको अवसरमा आईतबारदेखि यो सेवालाई निशुल्क गर्न लागिएको अस्पतालका अध्यक्ष राजकुमार राजभण्डारीले बताए । नवजात शिशु सघन उपचार कक्षमा १२ वटा वेड सञ्चालन भएको छ भने आठ वटा वेड विस्तार गर्न लागिएको छ । एनआईसियुमा अत्यन्त संवेदनशिल भएका शिशुुहरुको उपचार गरिन्छ । अस्पतालले आफैँ खर्च ब्यहोरेर भएपनि सेवा नि:शुल्क गरेको अध्यक्ष राजभण्डारीले जानकारी दिए । एक वर्ष अघि सुरु गरिएको सो सेवामा यसअघि वेडको मात्र  निशुल्क गरिएको थियो ।

निजी अस्पतालमा ५ देखि सात हजार तिर्नुपर्ने अवस्था छ । यस्तै नवजात शिशुुहरुको लागि उपचारका लागि छुट्टै कक्षमा सेवा सुरु गरिने भएको छ । १६ बेड क्षमता सहितको नवजात शिसुहरुका लागि सेवा सुरु गर्न लागिएको अस्पतालका मेडिकल सुपरीटेण्डेन्ट डा. रुद्रप्रसाद मरासिनीले जानकारी दिए । एनआईसियु र नवजात शिसु वार्डमा सबै सेवा निशुल्क गरिएको डा.मरासिनीले बताए । यसका लागि उपकरण र जनशक्ति थप गरिने उनले बताए ।
 
    
        
             

                 
                         
                                आफ्नो शरीर आफैले जाँच्नुहोस् : यी हुन् सहज उपाय                             


                         
                         
                                दौरा-सुरुवालमा ठाँटिए भारतीय कमेडियन राजपाल यादव                             


                                    
        
    



भरतपुर अस्पतालमा उपचारका लागि बिरामी आकर्षित भएका छन् । अन्यत्र भन्दा सस्तो र स्तरीय सेवा दिन थालेपछि सरकारी अस्पतालमा उपचारका लागि आउने बिरामी वर्षेनी बढ्न थालेका छन् । बच्चाको लागि अति आवश्यक एनआईसीयु सेवा चलाएपछि बिरामीहरुको लागि सहज भएको छ । निजी अस्पतालमा उपचार खर्च महंगो हुने भएपछि सरकारी अस्पतालप्रति बिरामीको आकर्षण बढेको छ ।
