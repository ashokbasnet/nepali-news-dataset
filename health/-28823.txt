साबधान ! कस्मेटिक सामग्रीको प्रयोगले गुम्न सक्छ सुन्दरता

एजेन्सी । राम्रो बन्ने चाहनाले प्रयोग गरिने कस्मेटिक सामानले सुन्दरता बढाउने भन्दा घटाइदिने काम पनि गर्न सक्छ। कस्मेटिक सामग्रीको प्रयोग सम्बन्धि गरिएको एक अनुसन्धानले यस्तै बताएको छ।

अमेरिकामा गरिएको अनुसन्धान अनुसार, करिब आठमध्ये एक कस्मेटिक सामग्रीमा औद्योगिक रसायनको उपयोग हुने गरेको छ, जसबाट छाला, आँखा, ओठ, श्वासप्रश्वासलगायत अन्य अंग हुँदै यस्ता घातक तवको असर शरीरभित्र परिसकेको हुन्छ।

अधिकतम लिपिस्टिकमा प्लाष्टिक, पेट्रोलियम, बेट्री, कीटाणुनाशक विष र कस्मेटिक प्रसाधनमा पाइने सिसा (लेड) मिसाउने गरिएको पाइएको छ।

कस्मेटिक सामग्रीमा स्तन क्यान्सर समेत गराउन सक्ने खतरनाक रसायनहरु पाराबेन ‘मेथिलपाराबेन’,  ‘बुटिलपाराबेन’ जस्ता रसायन जुन बासनादार तत्व र प्रिजभेटिभको रूपमा, स्याम्पो, म्वाइस्चराइजर आदि प्रशाधनमा हालिन्छ।

७५ देखि ९० प्रतिशत शृंगार प्रसाधनमा यो हानिकारक रासायनिक तत्व मिसाइएको हुन्छ। कपाल रंगाउने रंगलाई क्यान्सर देखि दिमागलाई समेत असर गर्ने गहन धातुका रूपमा लिइन्छ।
