तनाव र हाड जोर्नीको समस्याबाट छुटकारा पाउन अकुपन्चर गरिरहेकी महिलाको मृत्यु

एजेन्सी । अकुपन्चर गर्दा एक महिलाको ज्यान गएको छ। स्पेनकी एक ५५ वर्षिया महिलाको 'बि-अकुपेन्चर गर्दा निधन भएको हो।

बि-अकुपेन्चर मौरीद्वारा गराइने अकुपन्चर हो। यस पद्धतिमा मौरीलाई प्रत्यक्ष संलग्न गराइन्छ। ती महिलाले तनावबाट मुक्ती र हाड-जोर्नीको समस्याबाट छुटकारा पाउनको लागि अकुपन्चर गराएकी थिइन्।

अकुपन्चर गर्ने बित्तिकै उनलाई सास फेर्न गाह्रो भएकोले उनलाई हस्पिटल लगिएको थियो। अस्पतालमै मृत घोषित भएकी उनका विभिन्न अंगहरुले काम गर्न छोडेर त्यस्तो भएको बताइएको छ। यसलाई डाक्टरहरुले बि अकुपन्चरले भएको एलर्जी भनेर पुष्टी गरेका छन्।

ती महिलाले विगत दुई वर्षदेखी अकुपन्चर गराउंदै आएकी थिइन्।  तर, अहिलॆ मात्र एलर्जी हुनुलाई डाक्टरहरुले उनका अंग, रोग वा रगतमा केही फरकपन आएको हुनाले त्यस्तो भएको हुनसक्ने बताएका छन्।
