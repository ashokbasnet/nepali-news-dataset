श्रीमानले एनिभर्सरीको अवसरमा श्रीमतीलाई दिए मृगौला उपहार

एजेन्सी । श्रीमानले श्रीमतीलाई विवाहको एनिभर्सरिको अवसरमा सामान्यतया लुगा, गहना, ग्याजेट आदि उपहार दिने गर्छन्। तर, अमेरिकामा एक श्रीमानले आफ्नो २३ औं एनिभर्सरीमा आफ्नै शरीरको अंग उपहार दिएका छन्।

ती श्रीमानले मेमोरियल रिजनल हस्पिटलमा उपचाररत श्रीमतीलाई मृगौला उपहार दिएका हुन्।

४० वर्षिया मोनिका र ५२ वर्षीय सेजरले २३ वर्ष अगाडी विवाह गरेका थिए। मोनिकालाई केही वर्षदेखि मृगौलामा समस्या देखियो, जसले गर्दा विगत दुई वर्षदेखि उनको डायलासिस चलिरहेको थियो।

पछिल्लो समयमा डाक्टरहरुले उनलाई मृगौला फेर्न पाएमा स्वस्थ हुने बताइरहेका थिए।  त्यसैले पेशाले कम्प्युटर नेटवर्क टेक्निसियन उनका श्रीमानले मृगौला उपहार दिए।

मोनिका भन्छिन् , " मृगौला सम्बन्धी रोग मेरो वंशाणुगत रोग हो। मेरा श्रीमानले म बिरामी हुँदा मेरो उचित हेरचाह गर्ने र जीवनको लागि हौसला दिने त गरे नै, अहिले हाम्रो एनिभर्सरीको मौका पारेर आफ्नो मृगौला समेत उपहार दिए । म भाग्यमानी हूँ की, मैले उनीजस्तो श्रीमान पाएँ "।
