साबधान ! बोतलमा पानी पिउनाले घट्न सक्छ प्रजनन क्षमता

एजेन्सी । पानी पिउनु स्वास्थ्यका दृष्टिकोणले एकदमै राम्रो मानिन्छ। दिनको ५/६ लिटर पानी पिउने व्यक्ति स्वस्थ रहन सक्ने मान्यता छ। 

व्यक्ति हरेक समय आफ्नो घरमा मात्र वा सुविधायुक्त ठाउँमा बस्दैन। त्यसैले दिनमा ५/६ लिटर पानी पिन चाहने व्यक्तिले आफ्नो साथमा बोतल राख्नैपर्ने हुन्छ। यसको लागि अहिले प्लास्टिकका विभिन्न बोतलहरु प्रचलनमा आइरहेका छन्।

स्वस्थ बन्ने चाहनाले बोतलबाट पानी पिउँदा भने हामी अस्वस्थ भइराखेका हुन्छौं। उक्त बोतलमा प्रयोग हुने विभिन्न केमिकलले गर्दा पानीलाई अप्रत्यक्ष रुपमा प्रदुषित गराइरहेको हुन्छ। त्यो प्रदुषण यति खतरनाक हुन्छ कि, व्यक्तिको प्रजनन क्षमतामा नै कमी ल्याइदिन सक्छ।

सन् २०११ मा हार्वर्ड युनिभर्सिटीमा गरिएको अनुसन्धानबाट यस्तो तथ्य पत्ता लागेको थियो। उक्त अनुसन्धान अनुसार, बोतलमा पानी पिउने बानीले मोटोपन पनि बढाइरहेको हुन्छ।
