वैज्ञानिकले बनाए बच्चाले पिसाब गर्ने बित्तिकै घन्टी बज्ने डाइपर !

काठमाण्डौँ । जापानका वैज्ञानिकहरुले पिसाबबाट सञ्चालित हुने यस्तो सेन्सरयुक्त डाइपर तयार गरेका छन्, जुन गिलो हुनेबित्तिकै घन्टी बझ्छ ।

जापानको रित्सुमिकान युनिभर्सिटीका एक टोलीले करिब ५ वर्षदेखि डाइपरका बारेमा काम गरिरहेको थियो । यसको मूल उद्देश्य कपडामा नै पिसाब गर्ने बच्चालाई हेरचाह गरेर हैरानीमा परेका बाबुआमालाई सहयोग पुगोस् भन्ने थियो । उनीहरुले यसअघि यस्तो युरिन सेन्सर बनाएका थिए, जसबाट डाइपरमा लाग्न कठिन थियो । यद्यपी त्यो सेन्सरमा मानिसको शरीरलाई असुरक्षित बनाउने र ब्याट्री पनि सुनिश्चित नहुने प्रकारको रसायन थियो ।

नयाँ डाइपर सेन्सर भने यी सबै समस्याबाट सुरक्षित रहेको छ । किनकी यसमा लगाइएको ब्याट्री नै पिसाबबाट सञ्चालित हुन्छ । वैज्ञानिकले एक फाल्न योग्य डाइपरमा दुई लचकदार इलेक्ट्रोड लगाएर परीक्षण गरेका हुन् । यसमा निरन्तर ब्याट्री चार्ज हुने र १६ फुट टाढासम्म रहेको रिसिभरमा संकेत दिनसक्ने ट्रान्समिटर लगाइएको छ । यो अनुसन्धान बारे आइइई सेन्सर्स नामक पत्रिकामा प्रकाशित भएको छ ।
