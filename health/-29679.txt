तपाईंमा यस्तो संकेत देखिएको छ ? साबधान ! यो मुटुरोगको लक्षण हुनसक्छ

काठमाडौं । आधुनिक जीवनशैलीमा हाम्रो रहनसहन र खानपिन पनि बदलिएको छ। हाम्रो शरीर कम प्रयोग हुनाले, शारीरिक अभ्यास पनि कम हुन्छ भने बाहिरको खाना , घरमै पकाएको विषादीयुक्त खानाले शरीरमा अझ धेरै बिमारीहरुको आगमनलाई निम्ता दिइरहेको हुन्छ।

मुटु रोग पनि तिनै रोगहरु मध्येको एउटा रोग हो। मुटु रोगको बारेमा पहिले नै सचेत हुन सकियो र यसका संकेतहरुलाई पहिले नै बुझ्न सकियो भने सम्भावित दुर्घटनाबाट बच्न सकिन्छ। यहाँ त्यस्ता केही सामान्य संकेतहरुको बारेमा उल्लेख गरिएको छ। 

कानको लोती या गाला तिरको कानको भागमा मुज्जा पर्न थाल्छ ।
आँखामा केही समस्या आउने, नानीमा केही अप्ठ्यारो हुने हुन सक्छ।
हातका नङहरुको आकार फेरिने, नङ बाक्ला हुने आदि हुन्छ।
दांत र गीजामा खराबी हुने हुन्छ। मुखसम्बन्धि रोगहरुले मुटुलाई असर गर्छन् ।
ओठहरुको रंग फेरिन थाल्छ र विस्तारै ओठहरु निला हुँदै जान्छन् ।

बेलायतको क्लिनिकल एटोनोमी लर्निङ्ग सेन्टरका डाइरेक्टर आडम टेलरले अन्तर्राष्ट्रिय अनलाइन एमएसएन संगको कुराकानीमा यी लक्षणहरु मुटुरोगका लक्षण हुन सक्ने बताएका हुन्। उनका अनुसार रगतको प्रवाह र अक्सिजनको मात्राको आधारमा यस्ता लक्षणहरु देखा पर्छन्। 

यी लक्षणहरु देखिने बित्तिकै मुटु रोग हुन्छ नै भन्ने हुँदैन । तर, सम्भावना भने प्रवल हुने हुँदा यी लक्षणहरु देखिनासाथ मुटुको जांच गराउनु राम्रो हुन्छ ।
