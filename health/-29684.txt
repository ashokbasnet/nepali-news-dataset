 बालबालिकाको उचाई बढाउन मन लाग्यो ? अण्डा खुवाउनुस्

एजेन्सी । केही महिना अगाडी इक्वेडरमा एउटा अनुसन्धान भएको थियो । उक्त अनुसन्धान बालबालिकाको उचाई वृद्धि सम्बन्धि थियो, जसलाई ६ महिना लगाएर पूरा गरिएको थियो।

उक्त अनुसन्धानमा,  १६० शिशुहरु मध्ये आधा शिशुलाई ६ महिनासम्म दिनको एक अण्डा खुवाइएको थियो। र, अरु बाँकीलाई उनीहरुसंग तुलना गर्नका लागि अनुगमनमा राखिएको थियो। शिशुहरुलाई योजना अनुसार खुवाइएको छ कि छैन भनेर जांच गर्नको लागि अनुसन्धानकर्ताहरु प्रत्येक हप्ता शिशुको परिवारसँग भेटघाट गर्ने गरेका थिए।

त्यसपछि निकालिएको अनुसन्धानको रिपोर्टमा भनियो, ‘उसिनेर होस् या अम्लेट बनाएर अण्डा शिशुका लागि फाइदाजनक रहन्छ। उचाइ कम हुनुको मुख्य कारण पोषणको मात्रामा कमी तथा संक्रमण र रोग रहेको छ।’ किनकी उक्त अनुसन्धानमा समावेश गरिएका शिशुहरुलाई हेर्दा, अण्डा खाने शिशुको उचाइ नखानेको तुलनामा ४७ प्रतिशत बढी भएको थियो । 

ब्रिटिश पोषण फाउन्डेशनको सल्लाहअनुसार बालबालिकाको उचाई वृद्धिको लागि, उनीहरुको खानामा भिटामिन र मिनरलयुक्त आहार खुवाउनुको साथै अण्डा पनि समावेश गरिनुपर्नेछ ।
