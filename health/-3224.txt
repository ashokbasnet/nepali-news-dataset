१० वर्ष भित्रमा सबैको पहुँचमा स्वास्थ्य सेवा :  मन्त्री थापा

काठमाडौं । स्वास्थ्य मन्त्री गगन थापाले ८-१० वर्ष भित्र सबै नेपालीको पहुँचमा स्वास्थ्य सेवा पुग्ने विश्वास बताएका छन् । मन्त्री थापाले सबैलाई १० वर्ष भित्र स्वास्थ्य सेवामा पहुँच पुर्याउने गरी सरकारले काम गरिरहेको स्पष्ट पारे ।

उनले स्वास्थ्य मन्त्रालयले अहिले सबै नागरिकलाई सकेसम्म निःशुल्क औषधि र उपचारको व्यवस्था गर्न प्रयास गरिरहेको उल्लेख गरे ।  बुधबार ललितपुरमा आयोजित राष्ट्रिय युवा सम्मेलनलाई सम्बोधन गर्दै मन्त्री थापाले सानो प्रयासबाटै नेपाली समाजलाई छिट्टै समृद्ध बनाउन सकिनेमा जोड दिए ।


मन्त्री थापाले विविधतालाई स्विकार गरी मुलुक निर्माण गर्ने अभियानमा जुट्न युवाहरुलाई आग्रह गरे  । उनले फरक सोच भएकाहरुको क्षमताको कदर गरी अघि नबढने हो भने मुलुक विकाशशील राष्ट्र  बन्ने सपना पुरा नहुने ठोकुवा गरे ।
