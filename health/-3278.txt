टाउको चिलाएर हैरान हुनुहुन्छ ? यस्ता छन् चट् पार्ने उपाय 

काठमाडौं । टाउको चिलाउनु सामान्य समस्या हो। सफा नगर्दा, चायाँ वा संक्रमणका कारण टाउको चिलाउँछ। तर टाउको चिलाउँदा छालासम्बन्धी अन्य समस्या पनि कारण हुन सक्छन्। यसलाई हटाउन यी कुरा प्रयोग गर्नुस्:

टाउको चिलाउँदा कागतीको प्रयोग उत्तम हुन्छ। यसमा भएको साइट्रिक एसिडले छालालाई सफा गर्छ र चिलाउने मौका दिँदैन। कागतीको रस टाउकोमा केही बेरसम्म छोडिदिनुस् अनि पछि पानीले टाउको धुनुस्।

मनतातो पानीमा स्याउको रस हालेर जरासम्म पुग्ने गरी लगाउनुस् र सफा पानीले धुनुस् । यसो गर्दा चिलाउने हट्छ। जैतूनको तेल र बदामको तेलले टाउको मसाज गर्नुस् । यी तेल छुट्टाछुट्टै वा मिसाएर प्रयोग गर्न सकिन्छ । यसो गर्दा चिलाउने पनि हट्छ, कपाल पनि घना हुन्छ। 

दहीले टाउकोमा मसाज गर्दा पनि राम्रो हुन्छ । टाउकोमा दही दलेर एकछिन त्यत्तिकै छोडिदिनुस् अनि पछि टाउको नुहाउनुस् । यसले टाउको छालालाई पोषण पनि दिन्छ।  नरिवलको तेलमा अलिकति कपूर मिसाएर टाउकोको छालामा मसाज गर्नुस् । यसले चिलाउने निको पार्छ अनि छालाका संक्रमणलाई पनि हटाउँछ।
