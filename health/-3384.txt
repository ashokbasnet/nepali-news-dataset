भरतपुर अस्पतालमा महिलाको मुखबाट निकालियो डेढ केजीको ट्युमर  

अनिल ढकाल
भरतपुर । भरतपुर सरकारी अस्पतालमा एक महिलाको च्यापुको  हड्डीमा  भएको ट्युमर निकालिएको छ । ३४ वर्षिय अमेरि माया रम्वेलको मुखको दाँया भागमा पलाएको डेढ केजीको ट्युमर निकालिएको हो ।

माडी नगरपालिका १२ बाँदझुलाकी रम्वेलको  भरतपुर अस्पतालका दन्त चिकित्सा विभागका कन्सलटेण्ट डा सन्तोष यादवको नेतृत्वमा डा. सृजना द्धा, नाक कान घाँटी सर्जन डा. रमेश भण्डारीको टोलीले ती महिलाको सफल सल्यक्रिया गरेका हुन । दुई वर्षअघि उनको मुखमा मासु पलाएको हो । मासुको परिक्षण (बायोप्सी)गरेपछि ओसीफाई फाइब्रोमा भएको पत्ता लागेको हो ।

विशेष गरेर ३० देखी ४० वर्षसम्मका महिलाहरुमा यो समस्या देखिने गरेको चिकित्सक बताउछन । उनको दोस्रो पटक शल्यक्रिया गरेर पहिलाको अवस्थामा ल्याईने चिकित्सक डा सन्तोष यादवले बताए । गएको विहिवार उनको शल्यक्रिया भएको हो । उपचारमा ढिलाई गरे क्यान्सर समेत लाग्ने खतरा हुने डा. यादवले बताए ।

महिलाको मुखबाट हड्डी निकालेर राखिएको ईन्प्लान्ट ६ महिनामा निकालिने चिकित्सकले बताए ।  विगत दुई वर्षदेखि ती महिलाको मुखमा ट्युमर पलाएको हो । गरिबिका कारण उपचार गराउन नसकेपछी भरतपुर अस्पतालले आएपछि अस्पतालले उनको निशुल्क उपचार गरेको हो । ग िपैसाको अभावमा उपचारबाट बञ्चित नहुन भनेर सेवा प्रदान गरेको भरतपुर अस्पतालका अध्यक्ष राजकुमार राजभण्डारीले बताए । अस्पतालले गरिबहरुका लागि सेवा केन्द्रित गरेको पनि जानकारी दिए ।

अस्पतालमा गरिएको सो शल्यक्रियालाई चिकित्सकले उपलब्धि मानेका छन । निजिमा चर्को मुल्य तिरेर उपचार गराउने बाध्यात्मक अवस्था हट्ने अस्पतालका मेडिकल सुपरिटेण्डेन्ट डा. रुद्र प्रसाद मरासिनीले बताए । भरतपुर असपतालमा मुखमा लागेको चोट , क्यान्सर , मुखको ट्रमाको उपचार सुरु गरिएको हो । यसबाट गरिब तथा पिछडीएका समुदाय बढी लाभान्वित हुने अस्पतालका दन्त चिकित्सा विभागका प्रमुख डा. अजय न्यौपानेले बताए ।
