गर्भनिरोधक चक्कीको सेवन गर्नेलाई क्यान्सरको सम्भावना कम

एक नयाँ रिसर्चमा गर्भनिरोधक चक्कीको सेवनले क्यान्सरको सम्भावना समेत कम हुने पत्ता लागेको छ । बेलायतको एभरडिन युनिभरसिटीले भनेको छ कि 'गर्भनिरोधक चक्कीको नियमित सेवनबाट क्यान्सर हुने खतरा कम हुन्छ।'

४० वर्षभन्दा लामो समयदेखि गरिएको रिसर्चमा वैज्ञानिकले यसको सेवनले महिलाको शरीरमा के असर पर्छ भन्ने अनुसन्धान गरिरहेका छन्।अनुसन्धानको परिणाममा भने यस प्रकारको चक्कीको सेवनबाट ओभेरियन क्यान्सरको खतरा कम हुने जनाइएको छ। गर्भाशयसँग जोडिएका सबैप्रकारका क्यान्सरको खतरा यसमा सामेल गरिएको छ।

यसैगरी गर्भनिरोधक चक्की खाने महिलामा स्तन क्यान्सरको खतरा समेत कम भएको देखिएको छ। शोधकर्ताले महिलाहरुमा क्यान्सर हुनुको मुख्य कारण उनीहरुको हर्मोन भएको बताएका छन् । उनीहरुले कुनैपनि औषधी साइड इफेक्स बिनाको नहुने भन्दै लामो समयसम्म कुनै औषधी सेवन गर्नुचाँहि जोखिमपूर्ण हुने बताएका छन्।
