प्रधानन्यायाधीश कार्की कार्यकाल सकिनु अघि फैसला गर्ने तयारीमा 

काठमाडौं। नेपाल प्रहरी बन्दोबस्तीका सामान खरिदका क्रममा भएको बहुचर्चित सुडान मिसन भ्रष्टाचारको मुद्दा प्रधानन्यायाधीश सुशीला कार्कीले आफ्नै नेतृत्वको इजलाशले किनार गर्ने सुनुवाई शुरु गरेकी छन्।

प्रधानन्यायाधीश कार्की र अर्का न्यायाधीश विश्वभर श्रेष्ठको पूर्ण इजलाशमा सुडानकाण्ड अन्तिम फैसलाको लागि बहश सुरु भएको छ। यसअघि प्रहरी प्रधान कार्यालय र सरकारसँग सक्कल फाइल मगाउने आदेश गरेको उक्त मुद्दा अव निरन्तर सुनुवाई गर्ने तयारी अदालतको रहेको छ।

नेपाल प्रहरी बन्दोबस्तीका सामान खरिदका क्रममा भएको बहुचर्चित सुडान मिसन भ्रष्टाचारको मुद्दा प्रधानन्यायाधीश सुशीला कार्कीले आफ्नै नेतृत्वको इजलाशले किनार गर्ने सुनुवाई शुरु गरेकी छन्। 

उक्त मुद्दालाई हेर्दा हेर्दै राखेर दुई साताभित्र किनारा गर्ने सुरमा समय तालिका निर्धारण गर्दै प्रधानन्यायाधीश कार्कीले सुनुवाई गरिरहेकी छन्। जेठ २५ गते सर्वोच्च अदालतबाट विदाई हुने भएकाले त्यसअघि नै उक्त मुद्दा किनारा गर्ने लक्ष्यका साथ सुनुवाई शुरु भएको हो। यसअघि प्रधानन्यायाधीश कार्की र न्यायाधीश इश्वरप्रसाद खतिवडाको पूर्ण इजलासले सुडान मुद्दालाई ‘हेर्दाहेर्दै’ मा राखेर सुनुवाइ थालेको थियो।

लामो समयसम्म सर्वोच्चमा अड्केको उक्त मुद्दा कार्की प्रधानन्यायाधीश भएर आएपछि अघि बढेको थियो। यसअघि पूर्ण इजलासले संयुक्त राष्ट्रसंघीय मिसनमा भएको खर्चको शोधभर्नाको स्थितिबारे विवरण मगाउने आदेश गरेको थियो। प्रहरीले गरेको खर्चको शोधभर्नाको विवरण आएकाले अन्तिम फैसलाको सुनुवाई सर्वोच्चले गरिरहेको छ ।

२०६८ फागुन १ गते विशेष अदालतले सुडान भ्रष्टाचार मुद्दाको फैसला गरेको थियो। फैसलामा चित्त नबुझाएको अख्तियार दुरुपयोग अनुसन्धान आयोग र प्रहरी अधिकारीहरू पुनरावेदनका लागि सर्वोच्च पुगेका थिए। २०६७ जेठ र असारमा चार जनाको पुनरावेदन निवेदन दायर भएकोमा चार वर्षपछि सर्वोच्चमा सुनुवाइ सुरु भएको हो।

सुडान मिसन र भ्रष्टाचार सुडानमा खटिने प्रहरीको मिसनका लागि आवश्यक बन्दोबस्तीका सामान खरिदका क्रममा भएको भ्रष्टाचार प्रकरणको छानबिनपछि अख्तियारले कुल २८ करोड ८१ लाख माग दाबी गरी विशेष अदालतमा भ्रष्टाचार मुद्दा दायर गरेको थियो।

प्रहरीले गरेको खर्चको शोधभर्नाको विवरण आएकाले अन्तिम फैसलाको सुनुवाई सर्वोच्चले गरिरहेको छ ।

२०६८ साल जेठ २४ गते दायर मुद्दामा तीन प्रहरी पूर्वमहानिरीक्षक सहित ३४ प्रहरी अधिकारी, ठेकेदार एस्युर्ड रिस्क लिमिटेडका मिचेर राइडर र उनका नेपाल प्रतिनिधि शम्भु भारतीविरुद्ध मुद्दा दायर गरेको थियो। विशेषले प्रहरी अन्य अधिकृतहरुलाई सफाई दिँदै ओमविक्रम राणा, हेमवहादुर गुरुङ, रमेशचन्द्र ढकुरी र सम्भु भारतीलाई दोषी ठहर गरेको थियो ।

विशेषको उक्त निर्णय विरुद्ध उनीहरु २०६९ जेठ २२ गते सर्वोच्च आएका थिए । उक्त मुद्दामा दुई कार्कीको इजलाशले अन्तिम फैसला सुनाउन लागेको हो । उक्त काण्डमामा विशेषको फैसला उल्टेका अधिकांश बाहलमा रहेका अधिकृतहरु भ्रष्टाचारको अभियोगमा थुनामा जाने छन् ।
