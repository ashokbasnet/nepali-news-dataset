जानी राखौँ : गर्मी मौषममा तामाको भाँडोबाट पानी पिउँनुका यस्ता छन् ७ फाईदाहरु 

हामीले पानी नियमित रूपमा पिउने गर्छौ, तर पानी पिउनुका फाइदाहरूबारे हामीमध्ये धेरै नै निकै अनभिज्ञ नै छौ। पानीले दिने फाइदाहरूबारे जानकारी लिनु शरिरलाई स्वस्थ राख्ने एउटा उपाय हुन सक्छ। मानिसलाई स्वस्थ रहनका लागि दिनमा कम्तिमा ८-१० गिलास पानी खानै पर्छ।

आयुर्वेदमा भनिएको छ की बिहान तामाको भाँडोमा राखिएको पानी पिउनु निकै लाभदायक हुन्छ । तामाको भाँडोमा राखिएको पानी पिउनाले शरिरको कयौ रोगहरू बिना औषधी नै ठिक हुन्छ । साथै, पानीले शरिरको विषलाई समेत बाहिर निकाल्न सक्ने हुनाले पनि पानीको नियमित र प्रचुरमात्रामा प्रयोग आवश्यक हुन्छ।

तामाको भाँडामा कम्तिमा ८ घण्टा राखिएको पानी निकै लाभदायक हुन्छ। जुन मानिसहरूलाई कफको समस्या बढि हुन्छ, उनीहरूले पानीमा तुलसीको केही पात राखेर पानी पिउनु राम्रो हुन्छ। तामाको भाँडामा राखेको पानी खानुको फाईदा केही मानिसलाई मात्र थाहा छ। तामाको भाँडामा राखेको पानी खानुका केही फाइदाहरू यस्ता छन् :

१. पानी धेरै पिउने मानिसको छालामा हुने चाउरीपना कमी आऊँछ। मृत छालाहरू शरिरबाट चाडो निस्किने हुनाले छाला मुलायम र राम्रो देखिन्छ।

२. थाइरोक्सिन हर्मोनको असन्तुलनको कारण थाइराइडको बिमारी हुने गर्छ। थाइराइडको प्रमुख लक्षण तिव्र रूपले तौल बढ्नु या घट्नु, धेरै थकाई लाग्नु, आदि हुन् । थाइराइड विशेषज्ञका अनुसार तामाको भाँडामा राखिएको पानीले थाइरोक्सिन हर्मोनलाई सन्तुलित गर्छ । यसले ग्रन्थीको कार्यप्रणालीलाई समेत नियन्त्रित गर्छ । तामाको भाँडामा राखिएको पानी पिउनाले रोगको नियन्त्रण गर्न मद्धत गर्छ।

३. आजकल धेरै मानिसहरूलाई कम उमेरमा नै जोर्नी दुख्ने समस्याले सताउने गर्छ । यस्तो अवस्थामा पनि तामाको भाँडामा राखिएको पानी पिउनु फाइदाजनक हुन्छ । तामामा राखिएको पानीले शरिरमा रहेको युरिक एसिडलाई कमी गर्न सहयोग गर्छ र केही आराम पाउन सकिन्छ।

४. मानिसले आफ्नो राम्रो छालाको लागि विभिन्न किसिमका कस्मेटिक सामानको उपयोग गर्ने गर्छन् । उनीहरू राम्रो कस्मेटिक सामानको प्रयोगले छाला राम्रो हुन्छ, तर यो साँचो होइन । छालामा सबैभन्दा धेरै प्रभाव दैनिक खानपानले पार्ने गर्छ । त्यसैले यदी तपाई छालालाई स्वस्थ बनाउन चाहनुहुन्छ भने तामाको भाँडामा राखिएको पानी बिहानीपख पिउनु राम्रो हुन्छ । नियमित रूपले यसरी नै पानी पिउने गरे छालामा चाउरीपनामा कमी आउने र चमकतामा बृद्धी हुन्छ।

५. एनीमिया वा रगतको कमी एउटा यस्तो समस्या हो जसले ३० वर्षभन्दा बढि उमेरका महिलालाई निकै दुःख दिने गर्छ । तामाको भाँडामा राखिएको पानीले आवश्यक पोषक तत्व अवशोषित गर्ने कार्य गर्छ । यस कारण तामाको भाँडामा राखिएको पानी पिउनाले रगतको कमी या विकारलाई हटाउने काम गर्छ।

६. तनावका कारण आजकल मानिसमा मुटुको रोगको समस्या निकै धेरै देखिएको छ । तनावका कारण मानिसमा मुटुको समस्या निकै तिव्र रूपले बढ्दै गएको छ । तनावमा धेरै रहने मानिसले पनि तामाको भाँडामा राखिएको पानी पिउनु स्वास्थ्यका दृष्टिकोणले निकै फाइदाजनक हुन्छ । तामाको भाँडामा राखिएको पानी पिउनाले शरिरमा रक्तसञ्चार निकै सहज र सुचारू हुन्छ । यसले कोलस्टेरोललाई नियन्त्रित गर्छ र मुटुको रोगलाई कम गर्न मद्धत गर्छ।

७. क्यान्सर हुन सक्ने सम्भावनालाई कम गर्नका लागि पनि तामाको भाँडामा राखिएको पानी पिउनु फाइदाजनक हुन्छ । तामाको भाँडामा राखिएको पानी पिउँदा पित्त, कफको समस्यामा कमी आउँछ । पानीमा एण्टी-अक्सिडेन्ट पनि हुने गर्छ, जसले यो रोगबाट लड्ने शक्ति प्रदान गर्छ । अमेरिकी क्यान्सर समाजले तामाले कयौ तरिकाले क्यान्सरको बिरामीलाई फाइदा पुर्याउने बताउँछन्।
