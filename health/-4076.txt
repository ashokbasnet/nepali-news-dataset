  बिहानै टुसा उम्रिएका गेडागुडी खाँदा क्यान्सरको जोखिम घटाउँछ 

एजेन्सी । गेडागुडी खानु स्वास्थ्यका लागि निकै फाईदाजनक मानिन्छ । हामीले बिग्रियो भनेर फालिने उम्रिएको गेडागुडी खाँदा झनै फाईदा हुन्छ भन्ने तपाईँलाई थाहा छ  दैनिक एक कचौरा उम्रिएको गेडागुडीको परिकार खाएमा स्वास्थ्य सम्बन्धि रोगबाट बच्न सकिन्छ । गेडागुडीलाई केही दिन पानीमा भिजाई उमारेर खाँदा विभिन्न फाईदा हुन्छन्।

जान्नुहोस् उम्रिएको गेडागुडी खाँदा हुने फाईदाहरु :

१) गेडागुडीलाई टुसा उमारेर खाँदा पर्याप्त मात्रामा फाइबर पाइन्छ ।
२) केही गेडागुडीमा धेरै इन्जाइम हुने र यसले शरीरको कार्यलाई सहयोग गर्छ । उम्रेको गेडागुडीले धेरै पोषण दिन्छ ।
३) उमारेको गेडागुडी, बिउबिजन, नटबाट प्राप्त हुने खनिजलाई शरीरले सजिलै प्राप्त गर्न सक्छ । उमारेको गेडागुडीमा भिटामिनको मात्रा पनि बढि हुन्छ । गेडागुडीलाई उमार्दा भिटामिन पर्यात्प मात्रामा ई, सी, बी र एको मात्रा पाइन्छ ।

४) उमारेको गेडागुडीमा प्रोटिनको मात्रा पनि बढि हुन्छ । कुनै निश्चित प्रकारका गेडागुडीलाई पानीमा भिजाउँदा पोषणमा परिवर्तन हुन्छ ।
५) टुसा उम्रेको गेडागुडीले शरीरमा एसिडको मात्रा घटाउँछ । यसले क्यान्सर लगायतको समस्याबाट निको गर्छ । बिहानै उठेर उम्रेको काँचो गेडागुडी खाँदा क्यान्सरको जोखिम कम हुन्छ ।
