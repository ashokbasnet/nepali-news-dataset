 मोटाउन कै लागि गाईको रगत पिउने यो कस्तो परम्परा !

एजेन्सी । अफ्रिकाको इथोपिया भन्ने ठाँउमा बस्ने ‘बोडि’ जंगलमा बस्ने जनजाती हुन् । यस जातिका व्यक्तिहरुको एक अचम्मको परम्परा रहेको छ । जहाँ उनीहरु मोटाउनकै लागि प्रतिस्पर्धा गर्छन् । यो प्रतिस्प्रधा ६ महिनासम्म चल्छ  । 

प्रतिस्प्रधा जित्नेलाई ठूलो सम्मान गरिन्छ। जित्नेलाई पाउनका लागि महिलाहरुको लाइन लाग्ने गर्दछ ।  जसले प्रतियोगिता जित्छ उसलाई नै मन पराउने चलन छ । यस जातिका मोटा मानिसलाई सबैभन्दा सुन्दर र राम्रो मनिन्छ । उनीहरु मोटाउनका लागि प्रतिस्पर्धामा अचम्म अचम्मका उपाय अपनाउँछन्

अर्को झन चकित तुल्याउने कुरा यो छ कि, यो समुदायका व्यक्तिले गाईलाई पवित्र मान्छन्  । मोटाउनको लागि उनीहरु गाईकै रगत पिउने गर्दछन् । यो प्रतिस्पर्धामा केवल अविवाहित पुरुष मात्र भाग लिन्छन् । जसले ६ महिनासम्म झुपडीमा मात्रै बस्नुपर्ने हुन्छ ।

जहाँ उनीहरुले गाईको रगत र दुध पिउनुपर्ने हुन्छ । गाईलाई पवित्र मानेर पुजा गर्ने यस जातिका मानिसले गाईको हत्या नगरी चक्कुले शरीर छेडेर रगत झिकेर पिउँछन् । विहानैदेखि उनीहरुले रगत पिउन सुरु गर्छन ।

प्रतिस्पर्धा हुने ठाउँ निकै फोहोर र अत्यन्तै घिनलाग्दो हुन्छ । विजेतालाई कुनै पुरस्कार नदिई सम्मान र गाईको बली दिइन्छ । छ महिनापछि समारोहका लागि पुरुषले आफ्नो शरीरमा माटो दल्छन् र नाङ्गै प्रतिस्पर्धामा उत्रिन्छन् । यो समुदायका महिलाले विजेता पुरुषलाई सबैभन्दा बढि मन पराउँछन् । यस समुदायका पुरुष यति धेरै मोटा हुन्छन् कि जसले आफ्नो शरीरलाई नियन्त्रण समेत गर्न सक्दैनन् ।
