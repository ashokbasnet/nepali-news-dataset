के तपाई सेल्फी धेरै खिच्नुहुन्छ ?  सावधान ! यस्तो रोग लाग्न सक्छ

एजेन्सी । अहिलेका मानिसहरु एउटा सानो कोठामा घन्टौंसम्म मोबाइल खेलाएर बस्न सक्छन् । धेरै खेलाउँदा खेलाउँदै नसा सम्बन्धी गम्भीर समस्या लिएर आधुनिक किशोर किशोरी नसा विज्ञकोमा आपतकालिन सेवा लिन थालेका छन् ।

अत्याधिक मेसेज टाइप गर्दा वा मोवाईल चलाउँदा, औंला खेलाउँदा नसामा समस्या बढेको गुनासो बढिरहेकै बेला सेल्फी कूलतले धेरै किशोर किशोरी पीडित  भएका छन् । यही सेल्फी कूलतलाई मेडिलक भाषामा ‘सेल्फी इल्बो’ भनिन थालिएको छ । सेल्फी इल्बो अहिलेको जल्दोबल्दो चिकित्सकीय समस्या बन्न थालेको छ ।

यस्तो रोग लाग्न सक्छ
विज्ञहरुका अनुसार धेरै सेल्फी खिच्ने क्रममा मानिसमा सेल्फी इल्बोको खतरा बढ्छ  । अमेरिका स्थित विशेष शल्यक्रिया शाखाका खेल चिकित्सक जोर्डन मेट्जलका अनुसार अत्यधिक सेल्फी लिँदा यस्तो समस्या हुने गरेको छ । बारम्बार सन्देश टाइप गर्दा र मोबाईबाट तस्बिर खिच्दा यो समस्या उत्पन्न हुन्छ । ‘प्रविधि र मानिसको बेजोड संगमले शारिरीक पीडा बढेको छ,’ उनी भन्छन् ।

समस्याबारे उनी अगाडी भन्छन्, ‘कुईनो तन्काएर सेल्फी लिदा मांशपेशीमा अत्यधिक पीडा हुन्छ ।’ कुईनाको पीडाबाट मुक्त हुन एड्भिल वा मोटरिन जस्ता औषधी प्रयोग गर्न सकिने उनको सुझाब छ । माशंपेशीमा आईस राखेर वा मांशपेशी तन्काएर पनि कुइनोको उपचार गर्न सकिने उनी बताउँछन् । पछिल्लो समयमा किशोर किशोरीमा यस्ता प्राविधिक चोटमा बृद्धि भएको उनी बताउँछन् ।

गेमिङ, स्नाप च्याटको प्रयोग, सेल्फी, एसएमएस र ट्विटङले किशोर किशोरीलाई प्राविधिक रुपमा घाइते बनाएको उनको भनाई छ । पछिल्लो साता पुरस्कार बिजेता पत्रकार होडा कोब कुइनोको पीडा लिएर चिकित्सक कहाँ जान्छिन् । ‘कुहिनोमा अत्यधिक पीडा भएपछि अर्थोपेडिस्टकहाँ जाँदा चिकित्सकले धेरै टेनिस खेल्छौ भनेर प्रश्न गरे,’ उनी भन्छिन् । ‘हैन, बरु धेरै सेल्फी लिने गर्छु’ कोबले जबाफ फर्काइन् ।

‘पछिल्ला समयमा हामीले किशोर किशोरीमा कार्पल टनेल सिन्ड्रोम (हात वा औलामा नसाको कम्प्रेसनका कारण हुने समस्या)बाट पीडित भएको पाएका छौ । जबकी १० देखि १५ वर्ष अगाडि घुडा घोटिएका वा साइकलबाट लडेर उपचार आउने जमात उल्लेखनीय हुन्थ्यो,’ न्युर्योक युनिर्भसिटीका ल्यांगोन मेडिकल सेन्टरका विज्ञ चाल्स किम बताउँछन् ।
