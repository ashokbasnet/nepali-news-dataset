 पेटबाट वायु ग्याँस आएर हैरान हुनुहुन्छ ? अब बजारमा आयो प्रतिरोधी कपडा

काठमाडौँ । पेहुनत  पेटमा ग्यास जम्मा हुनु र पाद आउनु सामान्य कुरा हो। तर केही मानिसलाई बढि नै अपानवायु आउँदछ। सार्वजनिक स्थानमा पाद आउँदा मानिसहरु निकै समस्या पर्छन् र कहिलेकाहीँ पादले लाजमर्नु बनाउँछ। पादमा ग्याससँगै आउने दुर्गन्ध सबैभन्दा समस्याको कारक बन्दछ। पादको समस्याबाट पिरोलिएकाहरुको दुखलाई ध्यानमा राख्दै केही कम्पनीहरुले यस्तो कपडा उत्पादन गर्दैछन् जसबाट पादको दुर्गन्ध बाहिर आउने छैन।

गत वर्ष बेलायतको एक कम्पनी श्रेड्डाइस निकै चर्चामा थियो । उसले पादको दुर्गन्ध कम भन्दा कम बाहिर निस्किन दिने सोँचका साथ पाइजामा तथा जिन्स उत्पादन गरेको थियो । कम्पनीले यस्तो जिन्स तथा पाइजामा डिजाइन गरेको थियो जसबाट ग्यासको दुर्गन्ध फिल्टर होस्।

कम्पनीका मालिक पल ओ लियरी आफैपनि ग्यास तथा पेटको समस्याबाट पीडित छन् । जब बेलायतमा सार्वजनिक स्थानमा धुम्रपान प्रतिबन्धित गरियो तब उनका लागि चुरोट तान्दै खुल्ला ठाउँमा गएर पाद्ने निहुँ पनि बन्द भयो र आफ्नो समस्या नियन्त्रण गर्न निकै मुस्किल पर्यो।

यस्तोमा उनलाई एउटा आइडियो फुर्यो । यस्तो कपडा बनाइयोस् जसले पादको दुर्गन्ध रोकोस्। त्यसपछि उनले आफ्नो एक फेसन डिजाइनर साथीसँग मिलेर १८ महिलासम्म लगातार मेहेनत गरी यस्तो कपडा तयार पारे जसले पादको दुर्गन्ध फिल्टर गर्छ र दुर्गन्ध रहित ग्यास मात्र बाहिर पठाउँछ।

सुरुमा त उनको कम्पनीले मात्रै यस्तो पाद प्रतिरोधी कपडा उत्पादन गर्दथ्यो । तर अहिले भने अन्डर टेक तथा वेल फ्लाट डी जस्ता कैयन् कम्पनीहरुले पादको दुर्गन्ध बाहिर आउन नदिने यस्ता कपडा उत्पादन गर्न थालेका छन्।
