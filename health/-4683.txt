शरिरका रौँ नउखेल्नुहोस् ! यस्ता छन् यसका फाइदा 

काठमाण्डौ । भुत्ले जिउ कसैलाई पनि मन पर्दैन । अझ महिलालाई त जिउमा रौँ भनेपछि शत्रु सरह नै मानिन्छन् र रौँ उखेल्नका लागि ठूलै कसरत पनि गर्छन् । जिउमा रौँ हुनुका प्रसस्तै फाइदा छन्, जो हामीलाई थाहा नहुनसक्छ त्यसैकारण हामीले रौँ खौरन र उखेल्नमा समय र पैसा खर्चिनुका साथै भुत्ले जिउलाई धिक्कारिरहेका हुन्छौँ ।

यस्ता छन् जिउमा रौँ हुनुका फाइदा 

छालालाई स्वस्थ र निरोगी राख्न : बेलायतको ब्राडफोर्ड विश्वविद्यालयका विज्ञ प्राध्यापक डाक्टर डेस टोबिनका अनुसार सरीरका जुनसुकै भागका रौँ हरु त्यो भागको छालाको स्वास्थ्यका लागि महत्वपूर्ण हुन्छ । उनका अनुसार रौँ पलाउने ठाउँ अर्थात् हेयर फोलिकल्समा ठूलो संख्यामा रक्तनली, स्नायु तथा बोसो हुन्छ। त्यस्तै उक्त क्षेत्रमा स्टेम कोशिका पनि हुन्छन् जसका कारण छालाको घाउ छिटो निको पारेर पहिलेकै अवस्थामा ल्याउन सहयोग गर्दछन्। सरीरमा धेरै रौँ भएका ठाउँको घाउ कम रौँ भएको ठाउँको घाउभन्दा छिटो पुरिनु र निको हुनुको कारण यहीँ रहेको उनको भनाइ छ। त्यसैले शरीरका रौँ हटाउन मन लागेमा रौँ उखेल्नु भन्दा बरु खौरनु नै फाइदाजनक हुने उनी बताउँछन्।

घामबाट सुरक्षा : मानिसको सरीरमा विकशित भएका रौँको जैविक महत्व छ, जुन मानव पुर्खाबाट विकशित हुँदै आएको हो। रौँले शरीरलार्य न्यानो राख्न तथा सूर्यको विकिरण जस्ता वातावरणीय असरबाट जोगाउन मद्धत गर्दछ। जाडोमा रौँ ठाडो हुनुको कारण तातो हावा नियन्त्रणमा लिएर छालासम्म पूराउनका लागि भएको विज्ञहरुको भनाइ छ।

नाकभित्रका रौँ नउखेल्नुस् : नाकभित्रका रौँ बाहिरैबाट देखिन थालेपछि धेरैलाई असहज हुन्छ र हामीले च्वात्त थुतिहाल्छौँ। तर नाकमा यसरी रौँ पलाउनु कुनै रोग वा समस्या होइन, यो त हाम्रै स्वास्थ्यका लागि उमारिएको रौँ पो हो। नाकको प्वालभित्र हुने रौँ को ठूलो महत्व छ। यी रौँले हामीले श्वास लिने क्रममा हावामा हुने धुलो लगायतका बाहिरी हानिकारक पदार्थलाई छानेर फोक्सोसम्म पुग्न दिँदैन। नाकभित्रको रौँ उखेल्नाले घाउ समेत बन्ने र त्यसले संक्रमण हुने खतरा रहने युनिभर्सिटी हस्पिटल अफ लेसेस्टरका नाक, कान घाँटी विज्ञ जर्ज मर्टे बताउँछन् ।

छातीको रौँ हुनुको अर्थ के ? : मर्दको छातिमा रौँ हुन्छ भनिन्छ। त्यसैले लोग्ने मानिस जसको छातिमा रौँ पलाएको हुँदैन उसलाई कातर र नामर्द भन्ने चलन पनि छ। यसको खास कारण छ र यसमा वैज्ञानिक प्रमाण पनि रहेको छ । पुरुषको छातिमा रौँ पलाउनु भनेको जिउमा पुरुष सेक्स हर्मोन टेस्टेस्टेरोनको पर्याप्त उत्पादन भएको द्योतक पनि हो। यद्यपि छातिमा रौँ नहुनु भनको सेक्स हर्मोनको गडबडी भएको चाहीँ भनिहाल्न नमिल्ने र छातिमा रौँ हुनुमा वंशाणुगत कारण पनि जिम्मेवार रहने विज्ञहरु बताउँछन् । कतिपय अनुसन्धानले बढि तिक्ष्ण बुद्धि भएका मानिसहरुको छातिमा अन्य सामान्य क्षमताका मान्छेको भन्दा बढि रौँ हुने गरेको समेत देखाएका छन् ।

घर्षण कम गर्छ, घाउ हुनबाट जोगाउँछ : जिउका बढि घर्षण हुने र घर्षणबाटै घाउ समेत हुनसक्ने जोखिमयुक्त क्षेत्रमा बढि रौँ पलाउने गरेको पाइन्छ। त्यसैले रौँ प्रकृतिपद्दत्त सुरक्षा अस्त्र हो, जसले जिउको घर्षणलाई कम गरी चोट लाग्नबाट बचाउँछ। काखी तथा जाँघ र यौनांग वरपरको क्षेत्र यसको उदाहरण हुन् ।

परेला तथा आँखिभौँ : आँखाका परेला त बढाएर लामै पार्ने फेसन छ, तर आँखिभौँ भन सकेजति खौरिएर र उखेलेर सानो घेरो मात्र राख्ने चलन छ । विज्ञहरु भने लामो परेला मात्र नभैँ प्रसस्त आँखिभौँ हुनु लाभदायक हुने बताउँछन् । आँखिभौँले निधार तथा कपालबाट झर्ने फोहोर कुराहरु सिधै आँखाभित्र पस्नबाट रोक्दछ। त्यस्तै परेलाले पनि आँखाको सुरक्षामा ठूलो योगदान गर्दछ । परेलाले आँखामा सिधै हावा ठोक्किनबाट जोगाउने र आँखालाई सुख्खा हुन नदिने गर्छ । तर आँखाको चौडाइको एक तिहाइ भन्दा लामो परेला हुनु भने उतिसारो फाइदाजनक नहुने विज्ञहरुको राय छ ।

औलामा रौँ पलाउनु स्वस्थ रक्तसंचारको सूचक: खासगरी खुट्टाका औलामा रौँ पलाउनु देख्दाखेरि खासै सुन्दर नदेखिएपनि ठूलो महत्व राख्छ । औँलामा रौँ हुनु भनेको जिउमा रक्तसंचार राम्रो रहनु हो । खुट्टाका औँला साथै घुँडा मुन्तिरको खुट्टाको भागका रौँ र्झन थाल्नु भनेको मुटुरोगको लक्षण भएको विज्ञको भनाइ छ ।

कानका रौँ नउखेल्नुस् : नाकका रौँ जस्तै कानका रौँ को पनि महत्व छ। कानभित्र पलाएका रौँ पनि सुरक्षाकवचको काम गर्छन्। खासगरी कानभित्र धुलो तथा अन्य स साना कणहरु पस्नबाट यिनै रौँले रोक्दछन्। यद्यपि कानभित्र आवश्यकता भन्दा बढि रौँ हुँदा कानेगुजी जम्मा हुने तथा कानको बाटो नै बन्द गरेर श्रवण शक्तिमा असर पुराउने खतरा रहन्छ।

    
        
             

                 
                         
                                केही दिनमै मोटोपन घटाएर शरीरलाई फिटनेस राख्न राख्न चाहनुहुन्छ ? उपनाउनुहोस् यी घरेलु उपाय                             


                         
                         
                                थाइराइड रोगबाट बच्नका लागि अपनाउनुहोस् यि उपाय                              


                         
                         
                                अफगानिस्तानमा अमेरिकाले प्रहार गर्यो दश हजार किलोको बम
