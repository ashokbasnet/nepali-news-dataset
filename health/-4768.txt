लामखुट्टेले सताएर हैरान बनाएको छ ? अपनाउनुहोस् यि घरेलु उपाय 

एजेन्सी/के तपाईलाई लामखुट्टेले सताएको छ ? गर्मीले गर्दा झुल भित्र सुत्नै नसकिने हुनुभएको छ । चिन्ता नगर्नुहोस् । गमलामा राख्न सकिने केही बिरुवाले लामुखट्टे भगाउन मद्दत गर्छ ।

१. तुलसी : लामखुट्टे भगाउने सजिलो उपाय तुलसीको बोट हो । तुलसी रोपेको गमलालाई बालकोनी वा झ्याल नजिक राख्नुहोस । तुलसीबाट आउने बासनले लामखुट्टेलाई भगाउँछ । राती सुत्नुअघि तुलसीको पात अनुहार लगायत शरिरका विभिन्न भागमा दल्दा पनि लामखुट्टेले टोक्ने सम्भावना कम रहन्छ ।

२. कागती वा त्यसको फुल : कागतीको फुलले पनि लामखुट्टे भगाउँछ । तर, यो निश्चित मौसममा मात्र फुल्ने भएकोले आवश्यक परेको समयमा पाउन सकिदैन ।

३. सयपत्रीको फुल : तिहारे फुल समेत भनिने मेरिगोल्डको पाइरेथ्रम नाम गरेको तत्वले लामखुट्टे भगाइदिन्छ । सानो गमलामा पनि प्राय सबै मौसममा हुने यो फुल बरान्डामा लगाइदिनुहोस तपाईको घरभित्र कहिल्यै पनि लामखुट्टे प्रवेश गर्दैन । यसलाई हजारी वा सयपत्री फुल पनि भनिन्छ ।

४.हल्का प्याजी रंगको लेभेन्डरको फुलले पनि लामखुट्टे भगाइदिन्छ । घरको बगैचा सजाउन प्रयोग गरिने यस फुलको वरिपरि कहिल्यै लामखुट्टे आउदैन ।
