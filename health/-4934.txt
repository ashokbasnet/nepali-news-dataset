काफलको फाईदा स्वादको लागि मात्र होइन स्वास्थ्यको लागि पनि अचुक औषधि

काठमाण्डौ । बैसाख लागेसगैँ पहाड तथा मध्य तराईमा पाईने निकै नै लोकप्रिय फल हो काफल । काफललाई फलको रुपमा मात्र हैन औषधिको रूपमा समेत यसरी प्रयोग गर्न सकिन्छ :

 –  काफलका बोक्राको काढा पाँच ग्राम चिनी वा मिश्री मिलाएर पिउनाले खोकी, दम, हृदय रोग, अपच र अरूचीमा पनि लाभ गर्दछ ।

–  काफलको बोक्रा मसिनु पिधेर आँखा रातो भएमा र आँखा बिझाएमा लगाइदिए लाभ हुन्छ ।

–  काफलको बोक्रा पिसेर त्यही धूलोले दाँच माझ्ने हो भने दाँतको पीडा शान्त हुन्छ । 

– बिग्रेको र चाँडै निको नहुने घाउमा काफलको बोक्राको धूलो छरिदिए र त्यसलाई पकाएर प्रतिदिन धोईदियो भने निको हुन्छ ।

–  काफलको धूलो पारेर त्यसलाई सुघ्ने गरे टाउको दुखाई निको हुन्छ ।

–  काफलको बोक्रालाई तिलको तेलमा पकाई तेल मात्र रहेपछि चिसो पारेर दुई तीन थोपा तेल कानमा चुहाए कान दुखाईमा राहत मिल्छ ।

–  काफलको बोक्रा चार ग्राम मिश्रीको काढासित चार दिन सेवन गरे जुनसुकै कारणले पेट दुखेको वा शुल भएको भए पनि आराम हुन्छ ।
