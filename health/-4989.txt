गुलियो मन पर्छ ? अब मकै पनि गुलियो खानुस् 

तपाईलाई मकै कतिको मन पर्छ ? हामीले आफ्नो दिनचर्यामा प्रायः जसो पोलेको र भुटेको मकै समावेश गरिरहेका हुन्छौँ। मकै खानु हाम्रो स्वास्थ्यको लागि फाइदाजनक पनि हो । अझ गुलियो मकै खानुको फाइदाको बारेमा तपाईलाई थाहा नहुन सक्छ । गुलियो मकै (स्विट कर्न) खानाले तपाईँलाई कस्ता फाइदा हुन्छ त्यसबारे थाहा पाउनु भयो भने तपाईँले अरु मकैको प्रकार खान बिर्सनु हुन्छ।

तपाईँलाई मकैको पिठो सजिलै नभेटेपनि हरियो पहेँलो मकै सजिलै बजारमा किन्न सक्नु हुन्छ । स्वीट कर्नको प्रयोग हामीले मुुख्यतः पिठोको रुपमा, सूपमा, स्न्याक्सको रुपमा र टपिंगको लागि गर्ने गर्छौँ । स्वीट कर्नमा भिटामिन ए, बी र ई भरपूर मात्रामा पाइन्छ । त्यस बाहेक स्विट कर्नमा खनिज लवण पनि पर्याप्त मात्रामा पाइन्छ । यसमा पाइने फाइबरले पाचन क्रियालाई राम्रो बनाउँछ र फाइटोकेमिकल्सले अनेक प्रकारका रोगहरुसँग सुरक्षित राख्नमा मद्दत गर्छ।
 
नियमित स्विट कर्न खानुको फाइदा :
 
१. ब्लड शुगरको मात्रालाई  नियन्त्रणमा राख्न मद्दत गर्छ । स्वीट कर्नमा पाइने स्टर्च र फाइबरले ब्लड प्रेशरलाई पनि  नियन्त्रणमा राख्न मद्दत गर्छ ।

२. क्यान्सरबाट जोगाउँछ र बढ्दो उमेरको लक्षणलाई पनि रोकथाम गर्नमा सहयोगी हुन्छ ।    स्वीट कर्न phenolic flavonoid antioxidants र ferulic acid को राम्रो स्रोत हो । ferulic acid ले क्यान्सरबाट जोगाउँनमा सहयोगी हुन्छ । त्यसबाहेक यसले बढ्दै गरेको उमेरको लक्षणलाई पनि छिटो हावी हुन दिँदैन।
 
३. पाचन क्रियालाई राम्रो राख्नमा सहयोगी   स्वीट कर्नमा फाइबरको राम्रो मात्रा हुन्छ । जसले पाचन क्रियालाई राम्रो बनाउने काम गर्छ । स्वीट कर्नले कब्जियत र ग्यास्ट्रिक जस्ता समस्याबाट जोगाउँछ।
 
४. आँखाको रोशनीलाई राम्रो बनाउँछ  स्वीट कर्नमा एन्टी-अक्सीडेन्ट पाइन्छ। क्यारोटोनोइड्सका कारणले आँखा सँग सम्बन्धित अनेक रोगहरु लाग्ने खतरा कम गर्छ। एजेन्सी
