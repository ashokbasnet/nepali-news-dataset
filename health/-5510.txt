कफी मन पर्छ ? यस्ता छन् कफी पिउनुका ५ चामत्कारिक फाइदा

काठमाडौँ । कफीलाई एन्टिअक्सिडेन्टको पावरहाउस पनि भन्ने गरिन्छ । संसारको जुन सुकै ठाउँमा मान्छेहरु दैनिक कफि सेवन गर्छन् । यसै विषयमा एउटा अध्ययनले देखाएको छ कि कफीमा अधिक मात्रामा हुने क्लोरोजेनिक एसिड हाम्रा शरीरका लागि फाइदाजनक हुन्छ । अन्य फाइदाहरु बारे जानकारी लिन तल पढ्नुहोला ।

१) कलेजो सम्बन्धी रोगहरुलाई रोकथाम गर्छ

यदि तपाई दैनिक जसो कफी पिउनुहुन्छ भने तपाईको कलेजो पक्कै पनि तपाईको यो बानीसँग खुसी छ । यसले कलेजो क्यान्सर, लिभर सिरियोसिस जस्ता रोगबाट तपाईलाई जोगाइराख्छ । अत्यधिक मदिरा सेवनका कारण तपाईको कलेजोमा बोसो जमेको हुनसक्छ । नियमित कफी सेवनले यसलाई विस्तारै हटाउँदै जान्छ । यो रोगलाई चाडैँ उपचार गरिएन भने बिरामीको ज्यान पनि जान सक्छ।

२) तपाईको आयु बढाउँछ
लामो समयको अध्ययनपछि यो पत्ता लाग्यो कि कफी पिउनाले तपाई लामो समय बाँच्न सक्नुहुन्छ । कफी कडा भएपनि नभएपनि यसले फाइदा गर्छ । एउटा अनुसन्धानले देखाएअनुसार दिनमा ६ कप कफी पिउने पुरुषको मृत्युदर १० प्रतिशतले कम हुन जान्छ तर यो महिलाहरुका लागि भने १५ प्रतिशतले कम हुन्छ।

३) कफीले क्यान्सरबाट जोगाउँछ
मान्छेहरुले हल्लैहल्लामा भन्छन् कि कफीले क्यान्सर पैदा गर्छ तर यो गलत सावित भइसकेको छ । वास्तवमा कफीले क्यान्सरबाट बचाउँछ । सन् २०१६ को विश्व स्वास्थ्य संस्थाले यो निष्कर्ष निकालेको हो । यसका अनुसार कफीको सेवनले क्यान्सर हुने सम्भावना केही पनि देखिएन । बरु यसको नियमित सेवनले स्तन र कोलोन क्यान्सर हुने सम्भावनालाई न्युन गर्छ । छाला र मुखको क्यान्सर हुनबाट पनि जोगाउने एक अध्ययनले देखाएको छ ।

४) पागलपनबाट पनि जोगाउँछ
एउटा अध्ययनले हालै पत्ता लगाएको छ कि  कफीमा पाइने अत्याधिक क्यफिनको मात्राले एउटा इन्जाइम उत्पादन गर्छ जसले पागलपनको प्रबल सम्भावनालाई न्युन गराउँछ । सन् २०१६ को अध्ययनले बताए अनुसार ६ हजार जना ६५ वर्षिया महिलाहरुमा गरिएको परिक्षणमा ३६ प्रतिशत महिलालाई कफी दैनिक पिउनाले पागलपनको खतरा घटेर गएको छ । दिनमा २ देखि ३ कप कफी पिउने महिलामा यस्तो देखिएको हो।

५) तपाईको यौन जीवनलाई मजबुद बनाउँछ 
यो सत्य हो कि तपाईको सेक्स लाइफलाई कफी सेवनले स्वस्थ्य राख्न सहयोग गर्छ । एउटा अनुसन्धानका अनुसार २ देखि ३ कम कफी सेवन गर्ने पुरुषहरु ४२ प्रतिशतले स्वस्थ्य सेक्स लाइफ बाँचिरहेका हुन्छन् । मोटोपना भएका पुरुषहरुमा गरिएको परिक्षणले पनि यस्तो परिणाम दिएको थियो । रगतमा पेनाइल फ्लो बढाएको हुनाले यो फाइदाजनक रहेको हो।
