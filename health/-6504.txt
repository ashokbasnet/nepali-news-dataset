छोराको मृत्युको कारण बन्यो आमाले गरिदिएको मसाज !

नयाँ दिल्ली । कहिले काही हात खुट्टा दुख्दा मालिस गर्ने चलन जो कोहीको पनि हुन्छ तर यही गल्तीले कसैको ज्यान पनि लिएको भन्ने खबर सुन्दा अचम्म लाग्न सक्छ । 

भारतको दिल्लीमा एउटा यस्तै घटना भएको छ जहाँ २३ वर्षीय एक व्यक्तिको खुट्टामा दुखाई हुँदा उनका आमाले मालिस गरिदिएका थिए । गतवर्ष १५ सेप्टेम्बरका दिन ब्याडमिन्टन खेल्दै गर्दा ती व्यक्तिको खुट्टाको कुरकुच्चामा चोट लागेको थियो । चोट लागेपछि उनको खुट्टमा प्लास्टर गरिएको थियो । जब उनको प्लास्टर फुकाईयो तब उनको देब्रे पिँडौला र कुरकुच्चामा दुखाई हुन थाल्यो । 

दुखाई कम गर्नका लागि उनको आमाले मालिस गरिदिँदा छटपटिएका युवक बेहोस् भएपछि अस्पताल पुर्याईएको थियो । तर अस्पतालमा उपचार नै हुन नपाई मृत्यु भएपछि पोष्टमार्टम गरिएको थियो । 

युवकको खुट्टाको नसामा ५ सेन्टिमिटर लामो र १ सेन्टिमिटर चौडा भएर रगत जमेको रहेछ । पोष्टमार्टमपछि यो पुष्टि भएको थियो कि मसाजका कारण जमेको रगत एक्कासी फोक्सोमा पुगेको र सास बन्द भएर युवकको मृत्यु भएको थियो ।
