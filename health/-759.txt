काठमाडौंमा स्वाइनफ्लूका बिरामी फेला, सावधानी अपनाउन चिकित्सकको सुझाव

काठमाडौं, १५ फागुन - काठमाडौंमा स्वाइनफ्लूका बिरामी फेला परेपछि सावधानी अपनाउन चिकित्सकले सुझाव दिएका छन्।

शुक्रराज ट्रपिकल तथा सरुवा रोग अस्पताल टेकुमा एक हप्ताअघि पुगेका एक जना विरामीमा स्वाइनफ्लूको भाइरस भेटिएको हो। भिडभाडमा एक व्यक्तिबाट अर्को व्यक्तिमा स्वाइनफ्लू सर्ने संभावना उच्च भएकाले सावधानी अप्नाउन टेकु अस्पतालका डा शेरबहादुर पुनले आग्रह गरे।

विशेषगरी मधुमेह, उच्च रक्तचाप, अंग प्रत्यारोपण गरिएका व्यक्ति, डाइलासिस गरिरहेका बिरामी र रोग प्रतिरोधात्मक क्षमता कम भएका व्यक्तिलाई स्वाइनफ्लू सर्ने भएकाले उच्च सावधानी अपनाउन डा पुनको सुझाव छ।

१० दिनसम्म पनि कडा ज्वरो आए, खोकी लागिरहे, घाँटी खसखसाउनु स्वाइनफ्लूका लक्षण हुन्।
