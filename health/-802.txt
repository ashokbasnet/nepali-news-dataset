जाजरकोटमा १ हजार बालबालिका कुपोषित (भिडियो सहित)

जाजरकोट, १५ फागुन - जाजरकोटमा एक हजार एक सय बालबालिकामा कुपोषण देखिएको छ । जिल्ला स्वास्थ्य कार्यालयले ५ वर्ष मुनीका १९ हजार बालबालिका मध्य ११ हजारमा चेक जाँच गर्दा १ हजार १ सय बालबालिका कुपोषित रहेको देखिएको हो ।

७ सय सामान्य कुपोषण र ३ सय बालबालिका सिघ्र कुपोषणबाट पीडित भएको र जिल्लामा ९ प्रतिशत बालबालिका कुपोषणबाट ग्रस्त रहेको कार्यालयको भनाई छ । गरिबी, जनचेतना अभाव, बालविवाह तथा असुरक्षित सुत्केरी, धेरै सन्तान हुनु लगायतका कारण दुर्गमका बालबालिका कुपोषणबाट पीडित हुने गरेका छन् ।

कुपोषण घटाउन जिल्लामा विभिन्न कार्यक्रम संचालन गरिएपनि दुर्गमका बालबालिका कुपोषणका सिकार हुन छडेका छैनन् । पोषणका क्षेत्रमा सरकारी तथा गैरसरकारी संस्थाले काम गरेपनि प्राभवकारी बन्न सकेको छैन् । कुपोषणका नाममा वर्षमा करिब १० करोड भन्दा बढी रकम खर्च भएपनि कुपोषण भने रोकिएको छैनन् ।
