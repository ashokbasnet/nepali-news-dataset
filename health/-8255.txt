यि हुन् मेथीले स्वास्थ्यमा दिने फाईदाहरु

एजेन्सी । भान्छामा प्रयोग हुने मेथीको स्वाद तीतो भएपनि यसले स्वास्थ्यमा भने निकै फाइदा पुर्याउँछ । मेथीमा कार्बोहाइड्रेट, प्रोटी, क्याल्सियम, फस्फोरस जस्ता पोषक तत्व पाइन्छ । आज हामी मेथीको सेवनले स्वास्थ्यमा पुग्ने फाइदाको बारेमा जानकारी दिन्छौँ । 

मुटुलाई बचाउँछ 
मेथीमा हुने ग्यालेक्टोमेनन तत्वले मुटुलाई स्वस्थ राख्न मद्दत गर्दछ । त्यस्तै यसमा पाईने पोटाशियमले मुटुको धड्कन र रक्तचापलाई सन्तुलनमा राख्दछ । 

भोजन पचाउन सहायक सिद्ध हुन्छ
मेथीमा पाईने फाइबर र एन्टी अक्सिडेन्टले शरीरमा हुने हानिकारक विषाक्त पदार्थलाई बाहिर निकाल्न मद्दत गर्दछ । मेथीले पेट दुखाईलाई कम गर्नुको साथै अपचको समस्याबाट टाढा राख्दछ । 

शरीरको तौल घटाउन मद्दत गर्दछ
तौल घटाउन पनि मेथीको प्रयोग उपयोगी मानिन्छ । यसमा प्राकृतिक घुलनशील फाइबर हुन्छ, जसले भोकलाई नियन्त्रणमा राख्दछ । 

ब्लड सुगरको नियन्त्रण गर्दछ 
मधुमेह पीडित व्यक्तिले आफ्नो दैनिक खानपिनमा मेथीलाई सामेल गर्नु उपयुक्त हुन्छ, यसले रगतमा भएको चिनिको मात्रालाई नियन्त्रित गर्दछ ।
