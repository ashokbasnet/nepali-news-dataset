फ्रिजको चिसो पानी पिउँदै हुनुहुन्छ ? सावधान! हानी पुर्याउन सक्छ 

हुनत होटल तथा रेस्टुरेन्टमा बरफ बिनाको पानी तथा फ्रिजको चिसो पानी चाहिदैन भन्नु भयो भने वेटरले तपाईलाई आश्चर्य चकित अनुहारले हेर्ने छ। तर यस्तो अवस्था आउँदैमा तपाईले पिर गर्नुपर्ने कुनै आवश्यक छैन किनकी चिसो भन्दा मनतातो पानी स्वास्थका हिसावले अति लाभदायक छ ।
 
चिसो पानी पिउनाले के हुन्छ ?

-  जब तपाई चिसो पेय पदार्थ पिउनु हुन्छ तपाईको रगतको नशाहरु खुम्चिन्छ, तपाईको पाचन प्रक्रियामा पनि रोकावट आउँछ र तिाख्रामा समेत बाधा पुग्न सक्छ ।

-  खाना खाएपछि चिसो पानी पिउनाले शरीरमा अत्यधिक खकार उत्पादन हुन्छ जसका कारण इम्युन सस्टिम घटेर जान्छ र रुघाखोकी लगायतका अन्य रोगबेथाले आक्रमण गर्छ ।

-  चिसो पेय पदार्थ सेवन गर्दै वा चिसो पेय पदार्थ सेवन गरे लगत्तै यदि तपाई केही खानेकुरा खानुहुन्छ भने शरीरमा भएको पानीको तापक्रमले खानामा भएको चिल्लो पनालाई ठोसमा परिनत गरिदिन्छ र शरीरले उक्त चिल्लो तथा बोसोलाई सहजै पचाउन सक्दैन ।

केही मानिसहरु फ्रिजमा चिसो पारिएको पानी तथा वरफ पानीले क्यालोरिलाई पगाल्न अहम भूमिका खेल्ने बताउँछन् । तर त्यो सत्य हुन नसक्ने अनुसन्धानले देखाएको छ ।

अनुसन्धानकर्ताहरुका अनुसार चिसो पेय पदार्थले पाचन प्रक्रिायामा ठूलो असर पार्छ ।

यसका साथै क्यालोरि पगाल्ने अरु पनि तरिकाहरु छन्:

मनतातो पानी पिउनाले हुने फाइदाहरु:

-  पाचन प्रक्रियामा तिब्रता ल्याउनुका साथै शरीरमा पानीको अभाव हुन दिदैन ।

-  प्राक्रितिक पाचन रसहरुमा तिब्रता ल्याउनुका साथै पाचन शक्ति बलियो बनाउँछ ।

-  खाना सहजै बिभाजन हुन्छ ।

- बिहान मनतातो पानीका साथ कागती मिसाएर सेवन गर्नाले दिसा सफा हुन्छ ।
 
-  यसले रगतलाई सफा पार्नुका साथै शरीरमा छाला, किडनी तथा फोक्सोको माध्ययमले प्राक्रितिक विषादीनाशक गुणलाई सक्रिय बनाई दिन्छ ।

मनतातो पानी पिउने बानी बसेपछि तपाईले आफ्नो पाचन प्रक्रियामा अनौठो सुधार पाउनु हुनेछ । कतिपय मानिसहरुलाई मनतातो पानीले सुगर नियन्त्रण गर्न समेत सहयोग पुर्याएको तथ्यले देखाएको छ ।
