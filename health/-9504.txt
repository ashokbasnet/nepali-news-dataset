सुगर, क्यान्सर, बाथ, कब्जियत लगायतका रोगबाट छुटकारा पाउन खानुहोस् मकै

मकै नेपालको दोश्रो प्रमुख बाली हो । नेपालका कतिपय ठाउँमा मकैलाई प्रमुख अन्नको रुपमा प्रयोग गरिन्छ । यो बहु उपयोगी बाली पनि हो । यसबाट बिभिन्न परिकार, तेल, इन्धन, चीनी ,रक्सी आदि बनाउने गरिन्छ । ठाउँ अनुसार मकैको परिकार बनाएर खाने चलन छ । कतिपयलाई  उसिनेको मकै मन पर्छ, भने अरुले पोलेको मकै खान मन पराउंछन् । तर हामीमध्ये धेरैलाई थाहा नहुनसक्छ मकै खाएमा स्वास्थ्यका लागि के के फाइदा हुन्छ  । आज हामी तपाईंलाई बहुगुनी मकैले मानव स्वास्थ्यमा दिने फाइदाका बारेमा जानकारी गराउँदै छौं ।  

१. मकैमा प्रसस्त मात्रामा कार्बोहाइड्रेट हुन्छ जसले शरिरलाई उर्जा दिन्छ । थौरै मकै खानाले पनि तपाईंको पेट भरिन्छ । कारण के हो भने यसले मानव शरीरमा ऊर्जा प्रदान गर्छ ।

२. सुगरका बिरामीको लागि मकैको परिकार निकै लाभदायक हुन्छ । सुगरका बिरामीले भातको साट्टा मकैको च्याख्ला वा रोटी खाएमा सुगर नियन्त्रण गर्न मद्वत गर्छ ।

३. मकैमा लुकेको फाइबरले कब्जियतबाट राहत दिलाउँछ । कब्जियतले आक्रान्त पारेकाहरुका लागि मकैको प्रयोग अमृत समान हुन्छ ।

४. मकैमा पाइने एन्टी अक्सिडेन्ट र फ्लेवेनाइड तत्वले क्यान्सरजस्ता खतरनाक रोग लाग्न दिदैन । नियमित रुपमा मकै खानाले क्यान्सर जस्तो ज्याद्रो रोगबाट छुटकारा पाउन सकिन्छ ।

५. मकै खानाले हाम्रो हड्डीलाई बलियो बनाउछ । मकै सेवनले बाथ रोगको सम्भावना पनि कम गर्दछ ।

६. मकैको सेवन गर्दा छाला सुन्दर, मुलायम र चम्किलो हुन्छ । मकै खानका साथसाथै मकैको पिठो अनुहारमा लगाउनाले पनि छालामा लाभ प्राप्त हुन्छ ।  

७. मकैमा भिटामिन सी, फाइबर भरपूर मात्रामा पाइन्छ । यसले कोलेस्ट्रोललाई नियन्त्रित गर्न सहयोग गर्दछ ।
