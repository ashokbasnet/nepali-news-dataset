भोलिबाट मणिपाल शिक्षण अस्पताल संचालनमा आउने, काउन्सिलले माग्यो स्पष्टिकरण

स्थानीय फुलबारी क्लबको अग्रसरतामा आन्दोलनरत चिकित्सक र प्रशासनबीच भएको वार्तामा सहमति जुटेपछि अस्पताल संचालनमा आउने भएको हो ।शनिवार (हिजो) मुस्ताङमा भएको बस दुर्घटनाका गम्भीर घाइते भएका १५ जनालाई उपचारका लागि ल्याइएकोमा चिकित्सकहरुले आफुहरु आन्दोलनमा भएको भन्दै उपचार गर्न अस्वीकार गरेका थिए ।

चिकित्सकहरुको कदमले आक्रोशित बनेका स्थानीयवासीले हिजो साँझ अस्पतालको मुल गेटमा तालाबन्दी गरी आइतबार (आज) विहान आन्दोलनमा रहेका चिकित्सकलाई समेत नियन्त्रणमा लिएका थिए ।

त्यस्तै, जनस्तरबाट व्यापक आलोचना भएपछि घाइतेको उपचार गर्न अस्वीकार गर्ने चिकित्सकहरुको नामवलीसहित मेडिकल काउन्सिल नेपालले अस्पताललाई स्पष्टिकरण मागेको छ ।
