१२ इन्चभन्दा ठूलो हात ! आफन्तले ‘शैतान’ भन्न थालेपछि स्कुल जान पाएनन् (७ तस्वीर)

भारतको उत्तरप्रदेशका तारीक नाम गरेका ती १२ वर्षीय किशोरलाई स्थानीय अस्पतालका चिकित्सकहरुले 'हात्तिपाइले रोग' लागेको हुनसक्ने भन्दै उपचार गरेपनि निको नभएको डेलिमेल अनलाइनले उल्लेख गरेको छ ।

तारीक आफ्नो लागि आफ्नै हात अभिसाप भएको कारण शाथीभाईदेखि टाढा हुनुपरेको र स्कुलसमेत जान नपाएको दुखेसो गर्छन्। उनले आफुलाई सबैले ‘शैतान’ भन्दा दुख लागेको बताए ।



स्थानीयहरु उनले पुर्वजन्ममा नराम्रो काम गरेवापत भगवानले श्राप दिएकोले यस्तो भएको हो भन्छन् ।

चिया पसलमा काम गर्दै पढिरहेका तारीकलाई स्कुलमा उनको हात देखेर अन्य बिद्यार्थी डराउन थालेपछि स्कुल प्रशासनले पढाउन नमानेका हुन् ।



तारीक आफैं आफ्नो कपडा लगाउन, खाना खान र नुहाउन सक्दैनन् । ताराकका दाई हर्गानले उनको हेरविचार गर्दै आएका छन् । हर्गानले भने, ‘मेरो भाइले आफ्नो हातले अरु कसैलाई डराउदैनन तरपनि सबै स्कुलले उनलाई पढाउन मान्दैनन् ।



हर्गामका अनुसार बुबाले तारीकलाई उपचारको लागि स्थानीय अस्पतालमा लिएर गएका थिए । स्थानीय अस्पतालका चिकित्सकहरुले उनको रोग पत्ता लगाउन सकेनन् र हत्तिपाइले रोग हुनसक्ने भन्ने अनुमानमात्र गरेका थिए । उनले धेरै औषधि खाए तर निको भएन ।

केहि समयअघि ताराकको बुबाको मृत्यु भएपछि उनको परिवारले अस्पतालमा गएर उपचार गर्न सकेका छैनन् । तर, तारीक आफ्नो हात ठिक हुनेमा ढुक्क छन् । उनी भन्छन्, ‘एकदिन मेरो हात ठिक भएपछि शाथीभाईसँग खेल्नेछु र सँधै स्कुल गएर पढ्नेछु ।’



तारीकको परिवारले कुनै राम्रो अस्पतालमा लगेर उपचार गर्नुपर्ने स्थानीय चिकित्सकहरुले बताएको तर केहि सहयोग नगरेको बताए । अहिले उनीहरु कहाँ–कसरि–कुन अस्पताल जानुपर्ने हो केहि थाहा नभएकोले दुखी भएको बताउँछन् । केहि दिन अघि स्थानीय संवाददाताहरुको टोलिसँग गएको डा.पवन कुमार गांधीले यस्तो समस्या पहिलोपटक देखेको भन्दै आफ्नो लागि एक रहस्यमय रोग भएको बताए । डा.गांधीले भने, ‘मैले केहि यस्तै अवस्थाहरु देखेको छु, तिनीहरुलाई हात्तिपाइले रोगको संक्रमण थियो ।’



तारीकको उपचारबारे डा.गांधीले निको हुने संभावनाहरु कम रहेको बताउँदै असंभव भने नरहेको बताए ।उनले तारीकलाई सकेसम्म चाँडै कुनै शिक्षण अस्पताल लानुपर्ने सुझाव दिएका छन् ।
