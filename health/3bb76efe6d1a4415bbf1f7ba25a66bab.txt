प्रदेश नम्बर १ सरकारबाट ‘मेरो वर्ष-२०७५’ घोषणा

सामाजिक विकास मन्त्रालयले स्वास्थ्य प्रवद्र्धनका लागि सचेतना अभियानक स्वरुप आज एक कार्यक्रम गरी ‘मेरो वर्ष कार्यक्रम’को घोषण गरेको हो ।

‘स्वास्थ्यप्रति जिम्मेवार समृद्धिको आधार’ भन्ने मूल नारा दिएर सरकारको राष्ट्रिय कार्यक्रमअन्तर्गत प्रदेश सरकारले पनि सो कार्यक्रम शुभारम्भ गरेको हो ।

स्वास्थ्यसँग जोडिएका ८ वटा प्रतिबद्धतापत्रमा मुख्यमन्त्रीसहितका प्रदेश सरकारका मन्त्रीहरुले हस्ताक्षर गरेका छन् ।

प्रदेश नं १ अन्तर्गत पर्ने १४ जिल्लामा नयाँ वर्ष २०७५ वैशाख १ को शुभारम्भसगै कार्यक्रम लागू भएको छ ।

कार्यक्रमको शुभारम्भ गर्दै मुख्य मन्त्री शेरधन राईले प्रदेश नम्बर १ लाई यो वर्ष आर्थिक समृद्धिको वर्षसँगै स्वस्थ्य प्रदेश बनाउने उद्घोष गरे ।

नागरिक स्वस्थ्य रहेमात्र मुलुकको विकास सम्भव हुने मन्त्रीमन्त्री राईको भनाइ थियो ।
