उप–क्षेत्रीय अस्पताल डडेल्धुरामा नवजात शिशु सघन उपचार सेवा सन्चालन

अस्पतालमा विगत एक हप्तादेखि बालरोग विशेष उपचार सेवामा नवजात शिशु सघन उपचार सेवा थप गरिएको उप–क्षेत्रीय अस्पताल डडेल्धुराका अध्यक्ष लक्ष्मण सिंहले जानकारी दिए ।

शिशु सघन उपचार सेवा सन्चालनमा आएसँगै भेन्टिलेटर १, रेडियन्ट वारमर ५ र फोटोथेरापी ३ सहित २४ घन्टे विशेषज्ञ चिकित्सक सेवा उपलब्ध गराइने जनाइएको छ ।

अब जन्मेको २८ दिनभित्रका बाल स्वास्थ्य रोग सम्बन्धित सम्पूर्ण आकस्मिक उपचार जिल्लामै प्राप्त गर्न सकिने भएकाले सर्वसाधारणलाई सहज हुने जनाइएको छ ।
