‘कुकुर पाल्ने मानिसहरु धेरै वर्ष बाँच्छन्’

४० देखि ८० वर्षका करिव ३४ लाख मानिसहरुमा गरिएको उक्त अध्ययनले कुकुर पाल्ने मानिसहरुमा मुटुरोगलगायत अन्य प्राणघातक रोगका कारण मर्ने खतरा कम हुने तथ्य देखाएको हो ।

अध्ययनप्रमुख तथा उपासला विश्वबिद्यालयका प्रा.म्वेनिया मूबांगाका अनुसार अधिकांश एक्लो मानिस कुकुर पाल्ने गर्दछन् । उनीहरुलाई मृत्युको खतरा कुकुर नपाल्नेभन्दा ३३ प्रतिशतसम्म र मुटुरोग तथा हृदयघातको खतरा ११ प्रतिशतले कम हुने गर्दछ ।

नेचरमा अनलाइनमा प्रकाशित ‘साइन्टिफिक रिर्पोट्स’मा छापिएको यस अध्ययनको लागि अध्ययनकर्ताहरुले सन् २००१ देखि २०१२ सम्मका तथ्यांक संकलन गरेका थिए । स्वीडेनका हरेक अस्पतालबाट ‘नेशनल डाटा रेर्कड सेन्टर’मा तथ्यांक संकलन हुने गर्दछ । अध्ययनकर्ताहरुले उक्त तथ्यांकलाई अध्ययनमा समाबेस गरेका थिए ।

अध्ययनका अनुसार कुकुरले बिमारीबाट टाढा राख्ने गर्दछ । कुकुर कै कारण सामाजिक सम्पर्क बढ्ने, खुशी हुने र ती मानिसहरुको पेटमा रहने शुष्म ब्याक्टोरियाको सामुहिक रुप ‘माइक्रोबायोम’मा परिवर्तन देखा पर्ने गर्दछ । जसको कारण उनीहरुमा मुटुरोगलगायत अन्य प्राणघातक रोगको खतरा कम हुने गर्दछ ।

अध्ययनमा भनिएको छ, ‘कुकुरले घर तथा मानिसमा फैलिएको दुर्गन्धलाई परिवर्तन गर्न सक्छन् । जसको सिधा असर मानिसको ‘माइक्रोबायोम’मा पर्दछ । अध्ययनकर्ताहरुले कुकुरको प्रभाव सबैभन्दा धेरै मानिसमा देखापर्ने बताएका छन् ।

‘ब्रिटिश हर्ट फाउन्डेशन’का चिकित्सक माइक नैपटनका अनुसार कुकर पाल्नाले मुटुरोग तथा हृदयघातको खतरा कम हुने गर्दछ । यस तथ्य यसअघि नै पत्ता लगाइसकेको थियो तर निर्णयक नतिजामा पुगेको थिएन । उनले यस अध्ययनले अन्तिम निश्कर्षमा पुगेको बताए ।

बीबीसीका अनुसार उक्त अध्ययनमा सहभागी मानिसहरुमध्ये विशेषगरी शिकारी जातका कुकुर पालेका थिए । ती मानिसहरुमा मुटुरोगलगायत अन्य प्राणघातक रोगको खतरा कम देखिएको अध्ययनले देखाएको छ ।

अध्ययनकर्ताहरुले अन्य मानिसको तुलनामा कुकर पाल्नेहरु बढी शारिरीक रुपमा सक्रिय र खुशी रहेको तथ्य फेला परेकोसमेत बताएका छन् ।

डा. नैपटन भन्छन्, ‘कुकुर पाल्नाले मानिसहरु स्वस्थ रहनुका अर्को कारण उनीहरुले गर्ने मस्ती र खुशी रहने क्रियाकलाप हो ।’ यस अध्ययनका वरिष्ठ शोधकर्ता टोव फाँल बताउँछन्, ‘यसको पनि केहि सीमाहरु छन् । उनका अनुसार अध्ययनमा कुकुर पाल्ने र नपाल्नेबीच धेरै अन्तर देखिन्छ । एजेन्सी
