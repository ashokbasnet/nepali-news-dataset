नर्सहरु आन्दोलित, ‘स्वास्थ्यमन्त्री गगन थापाले गुनासो सुनेनन्’

नेपाल नर्सिङ संघले शुक्रबार राजधानीमा पत्रकार सम्मेलन गरी ६७ हजारभन्दा बढी नर्सहरु आवद्ध रहेको नर्सिङ संघलाई समावेश नगरी समिति बनाउनु आपत्तिजनक रहेको बताएको हो ।

संघका उपाध्यक्ष अप्सरा पाण्डेले ‘स्वास्थ्यमन्त्री गगन थापालाई नर्सिङ क्षेत्रका समस्याहरु सुनाउँदै आएपनि समिति गठन गर्दा नै नर्सहरुको प्रतिनिधित्व छुटाएपछि आन्दोलित हुनुपरेको हो’–भनिन् ।

अहिले बनाइएको नर्सिङ सुधार समितिलाई खारेज गरी नर्सहरुको समस्या सम्बोधन हुने गरी सुधार समिति बनाउनुपर्ने माग पनि उनीहरुले राखेका छन् ।

नर्सहरुको श्रमशोषण, सुरक्षा, वृत्ति–विकास, रोजगारीको ग्यारेन्टीलगायतका विषयमा लामो समयदेखि आवाज उठाउँदै आएपनि सुनुवाइ नभएको गुनासो नर्सहरुले गरेका छन् ।
