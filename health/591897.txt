के साँच्चै क्यान्सरबाट बचाउने काम गर्छ लसुन र प्याजले ?
भनिन्छ, लसुन र प्याज सेवन गर्दा शरीरमा क्यान्सरसँग लड्ने तत्व प्राप्त हुन्छ । निश्चय पनि लसुन र प्याजमा केहि औषधिय गुण हुन्छ । यसलाई हामी स्वादको लागि प्रयोग गर्छौ साथसाथै स्वस्थ्यका लागि पनि ।
प्याज र लसुनको खास बिशेषता के भने, यसमा क्यान्सर बिरोधी यौगिक पाइन्छ, जसले क्यान्सरको बिरामी हुनबाट रोक्ने सामथ्र्य राख्छ । यसमा रहेको यौगिक र रसायनले केहि प्रकारको क्यान्सरको कोशिका शरीरमा बढ्न दिदैन ।
तथ्य १
प्याज र लसुन दुबैमा एन्टि अक्सिडेन्ट हुन्छ, जो पि|m रेडिकल्स डिएनए कोसिकामा नोक्सान पुग्नबाट बचाउँछ । यसैले क्यान्सरबाट बचाउनका लागि दुबै उपयोगी हुन्छ ।
तथ्य २
प्याज र लसुनमा यस्तो यौगिक रहेको हुन्छ, जसले यस्तो इन्जाइम्सलाई बढाव दिन्छ जो कार्सिजेनिक तत्व बढ्नबाट रोक्छ । त्यसलाई नष्ट गर्छ । कार्सिजेनिक शरीरमा क्यान्सर पैदा गर्ने तत्व हो ।
तथ्य ३
केहि अध्ययनबाट यो पनि थाहा भएको छ कि प्याजको सेवनले कोलोन क्यान्सरको खतरा ५६ प्रतिशत र ब्रेस्ट क्यान्सरको खतरा २५ प्रतिशतले काम गर्छ । त्यस्तै लसुनले प्रोस्टेट र ब्रेस्ट क्यान्सरका साथै अन्य क्यान्सरबाट बचाउन सहयोग गर्छ ।
तथ्य ४
यदि प्याज वा लसुनबाट प्रभावकारी फाइदा लिने हो भने यसलाई कसरी प्रयोग गर्ने ? वास्तवमा प्याज र लसुनबाट स्वास्थ्य लाभ लिनका लागि यसलाई काँचो सेवन गर्नु राम्रो हुन्छ । प्याज काटेर १५ मिनेट छाड्नुपर्छ, जसले त्यसमा एन्टि क्यान्सर गुण बढ्छ ।
तथ्य ५
हालै अमेरिकामा गरेको एक अध्ययनबाट थाहा भएको छ कि, एक हप्तमा केवल एक केस्रा लसुन सेवन गर्दा पनि कोलोन क्यान्सरको संभावना ३० प्रतिशतले कम हुन्छ । एक चिनियाँ अध्ययन अनुसार हप्तामा पाँच केस्रा लसुन सेवन गर्दा पेटको क्यान्सरको खतरा कम हुन्छ ।

