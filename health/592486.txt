जापानिज इन्सेफलाइटिस खोप अभाव, आगामी हप्ता मात्रै आउने

१८ जेठ, काठमाडौ । बालबालिकालाई लगाइदै आएको जापानीज इन्सेफलाईटिस (जेइ) खोप २ हप्तादेखि अभाव भएको छ ।
पुरानो स्कट सकिएको र चीनबाट ल्याउने प्रकृयामा ढिलाई भएका कारण नयाँ खोप आउन समय लागेको स्वास्थ्य सेवा विभाग, बाल स्वास्थ्य महाशाखाका कार्यक्रम अधिकृत बसन्त श्रेष्ठले बताए ।
‘विगत छ महिनादेखि खोप ल्याउने प्रयास गर्दा गर्दै पनि दुई हप्तासम्मका लागि खोप अभाव भएको छ,’ उनले भने,’चीनबाट मगाउनु पर्ने र त्यसको लागि आवश्यक प्रकिया पुर्‍याउनु पर्ने हुँदा केही समयको लागि ढिलाई भएको हो ।’
यद्यपी, स्वास्थय मन्त्रालयबाट यही जुनकोे पहिलो हप्तामै खोप आउने जानकारी प्राप्त भएको श्रेष्ठले बताए ।
जापानीज इन्सेफलाईटिस विरुद्ध १२ महिना देखि २४ महिना भित्रका बालबालिकालाई दिइदै आएको यो खोप जुनसुकै बेला लगाउन सकिन्छ ।
नेपालमा यस वर्ष करिब ६ लाख ६० बालबालिकालाई यो खोप लगाइने महाशाखाको लक्ष्य छ ।
एक भाइलमा ५ डोज हुने र खोले पछि विग्रने भएकोले पनि महाशाखाले वाषिर्क १० लाख भाइल डोज नेपाल ल्याउने गरेको बताएको छ ।
 

