मुटु बाहिरै लिएर जन्मिएकी भ्यानेलोपीको सफल शल्यक्रिया (७ तस्वीर)

मेडिकल भाषामा ‘एक्टोपिया कोर्डिस’ भनिने अति दुर्लभ अवस्थाबाट आमाको गर्भाशयमै गुज्रिएकी ती शिशुको जन्मपश्चात बेलायतका  ५० जना चिकित्सकहरुको टोलिले सफल शल्यक्रियामार्फत उनको मुटुलाई शरीरभित्र राखिदिएका हुन् ।

'डेलिमेल अनलाइन'का अनुसार गर्भमा १६ हप्ता पुग्दा उनका बाबुआमाले उनीहरुको बच्चाको मुटु शरीरभन्दा माथि छातिमा अल्झिएको थाहा पाएका थिए । ती ब्रिटिश दम्पतिलाई गर्भ तुहाउन चिकित्सकले सुझाव दिएका थिए । तर, उनीहरुले बच्चा जन्माउने निर्णय गरे ।



मुटुबाहिरै लिएर जन्मिएकी ती बच्चाको रुवाइ सुनेपछि ती ब्रिटिश दम्पतिले त्यो क्षणलाई आश्चार्यजनक भन्दै खुशीले ओतप्रोत भएको प्रत्तिकृया दिएका छन् । मुटुबाहिरै लिएर भर्खर जन्मिएको आफ्नो छोरीको रुवाइसँगै आफूहरु पनि रोएको बताए ।

उनीहरुले छोरीको नाम भ्यानेलोपी रादिखिएका छन् । अहिले दुबै दम्पतीले आफ्नो छोरीको लागि श्वास फेरिरहेको हौँ कि जस्तो अनुभुति भएको 'बीबीसी'लाई बताएका छन् ।



मुटु बाहिर नै लिएर जन्मिएकी भ्यानेलनेपीलाई चिकित्सकहरुले तीनपटक शल्यक्रिया गरी उनको मुटुलाई शरीरभित्र मुटुकै स्थानमा राख्न सफल भएको अस्पतालले बताएको छ । यस्तो अवस्थामा पनि जिवित रहेकी भ्यानेलनेपी यूकेमा पहिलो बच्चा हुनसक्ने अस्पतालले उल्लेख गरेको छ ।



हरेक श्वासमा बाँच्नको लागि संघर्ष गरिरहेकी भ्यानेलोपीको भविष्यमा पुनः शल्यक्रिया गनुपर्ने उपचारमा संलग्न चिकित्सकहरुले बताएका छन् । एजेन्सी
