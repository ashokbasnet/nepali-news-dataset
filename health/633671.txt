यी पाँच साधारण योग तथा व्यायाम गगर्नुस, रोकिनेछ बुढ्यौली

योगको अनेक फाइदा छन् । यो यस्तो प्राकृतिक विधी हो, जसले बिना साइट इफेक्ट शरीरलाई स्वस्थ्य, तन्दुरुस्त, चुस्त राख्छ ।
त्यसो त हामीकहाँ अहिले योगको ट्रेन्ड नै छ । योग गर्ने, व्यायाम गर्ने प्रचलन बढ्दो छ । यसले समाजमा समेत सकारात्मक उर्जा थप्छ ।
योगका अनेक विधी छन् । त्यसको फाइदा पनि थरीथरी छन् । यस्ता केहि योग पद्धती छन्, जसले सधै जवान राख्न सहयोग गर्छ । अर्थात बढ्दो बुढ्यौली रोक्छ । के हुन् त ति योग तथा व्यायाम ?
लायन फेस योग
बिस्तारै सास रोक्नुस, आफ्नो जिभ्रो बाहिर निकाल्नुस र आँखालाई पूर्णरुपमा खोल्नुस । जिभ्रोलाई जति सक्नुहुन्छ त्यति बाहिर निकाल्नुस । यसबाट अनुहारमा रक्तप्रवाह बढ्नेछ र त्वचामा ज्यान भरिनेछ ।
आँखाको व्यायाम
टाउकोलाई सीधा राख्नुस र गर्दन नहल्लाई पहिले आफ्नो दायाँतर्फ हेर्नुस र त्यसपछि बायाँतर्फ । सुरुसुरुमा तपाईंलाई कष्ट हुन सक्छ तर नियमित रुपमा यो व्यायाम गर्दा बानी पर्छ ।
गालाको लागि व्यायाम
पहिले गहिरो सास लिनुस र फेरि मुखलाई जति सक्नुहुन्छ फुलाउनुस । यस अवस्थामा ३० देखि ६० सेकेन्डसम्म रहनुस । त्यसपछि नाकबाट सास बाहिर फाल्नुस । यसले गालोको त्वचा कसिलो हुनछ र हाँस्दाखेरी चाउरी देखिदैन ।
गर्दनको लागि ब्यायाम
सबैभन्दा पहिले टाउकोलाई दायाँतर्फ झुकाउनुस ताकि तपाईंको कानले काँधलाई छोओस । काँध नउठाउनुस । अब आफ्नो बायाँ हातलाई तन्काएर माथि उठाउनुस । यसबाट तपाईंको गर्दन र काँधलाई फाइदा पुग्नेछ ।
चिउँडोको व्यायाम
आफ्नो तल्लो ओठलाई माथिल्लो ओठभन्दा माथि राख्नुस । यसलाई जति माथिसम्म चढाउन सक्नुहुन्छ चढाउनुस । यसले तपाईंलाई चिउँडो र त्यसको आसपास तन्काइको महसुस हुन्छ । यो प्रक्रिया कमसे कम १० सेकेन्डसम्म गर्नुस ।

