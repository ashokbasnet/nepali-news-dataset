सुपारी सेवन गर्नुहुन्छ ? यस्तो समस्या हुनसक्छ
खाना खाइसकेपछि धेरैको बानी हुन्छ, सुपारी चपाउने । खाना खानासाथ सुपारीको टुक्रा चपाउने तलतल लाग्छ । कतिले ठान्छन्, ‘सुपारीले खाना पचाउँछ ।’
तर, यो भ्रम हो । किनभने यसले स्वास्थ्यलाई राम्रो गर्ने होइन, बरु हानी पुर्‍याउँछ । द इन्टरनेशनल एजेन्सी फर रिसर्च अन क्यान्सरले सुपारीलाई क्यान्सर गराउने मुख्य तत्वको रुपमा पुष्टि गरेको छ ।
विश्व स्वास्थ्य संगठनले समेत सुपारीलाई कार्सिनेजेनिक वर्गमा समावेश गरेको छ ।
सुपारीले कसरी स्वास्थ्यमा नोक्सान पुर्‍याउँछ त ?
क्यान्सर
अध्ययनहरुले के देखाएको छ भने सुपारीको अत्याधिक सेवनले मुखको क्यान्सर गराउँछ । त्यस्तै, अन्ननलीको मेत क्यान्स गराउँछ । त्यस्तै, अत्याधिक मात्रामा सुपारीको प्रयोगले मुखको छाला कडा बनाउनुका साथै दाँतको जरामा समस्या निम्त्याउँछ ।
मुटु रोग
सुपारीको सेवन र मुटु रोग बीच घनिष्ठ सम्बन्ध रहेको छ । अत्याधिक मात्रामा सुपारीको सेवनले मुटु सम्बन्धि जोखिम निम्त्याउनुका साथै माटोपना निम्त्याउने गर्छ ।
दाँतको समस्या
निरन्तर रुपमा सुपारी चपाउनाले दातमा समस्या पैदा हुनुका साथै दाँत खिइने गर्छ । त्यस्तै, यसले दातमा सडन हुनुका साथै दातमा खिया लाग्न गर्छ ।
रसायनिक प्रतिक्रिया
अन्य औषधी तथा हर्वलसित मिसिएको अवस्थामा यसले शरीरमा रसायनिक प्रतिकि्रया जनाउँछ । यसले औषधीको प्रभावकारीतामा समेत र्‍हास ल्याउँछ ।
अन्य साइड इफेक्ट्स
यसले शरीरमा लत लगाउनुका साथै सुपारीको बानी पार्छ, जुन छोड्न समेत गार्‍हो हुन्छ । त्यसैले चिकित्सकहरु जो कसैलाई सुपारी नखाने सल्लाह दिने गर्छन् ।

