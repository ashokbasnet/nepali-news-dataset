चिसो मौसममा कसरी राख्ने स्वास्थ्यको ख्याल ?

मौसमी तापमान घट्दैछ । चिसो बढिरहेको छ । यसरी वातावरण चिसो भएपछि त्यसँग शरीरको तापमान मिल्दैन । शरीरले त्यस विरुद्ध लड्न खोज्छ ।
यही क्रममा वायुमण्डलमा हुने विभिन्न रोगको संक्रमणले समेत हाम्रो स्वास्थ्यमा असर पार्न थाल्छ । जसका कारण मौसममा भएको बद्लावसँगै हाम्रो रोग प्रतिरोधात्मक क्षमता घटेर जान्छ । हामीलाई रोग गाँज्न थाल्छ ।
जाडोमा के कस्ता समस्या हुन्छ ?
विशेषगरी गर्मी सकिएर जाडो सुरु भएसँगै हाम्रो स्वास्थ्यमा विभिन्न खाले समस्याहरु देखापर्छ । यसबेला भाइरल ज्वरो, रुघाखोकी, छातीको समस्या, दम, आज्मा, झाडापखाला, जण्डिस, टाउको दुख्ने लगायतका समस्या देखिने गर्छ ।
विशेषगरी रोग प्रतिरोधात्मक क्षमता कम भएका व्यक्तिहरुमा यस्ता समस्या बढी देखिने गर्छ ।
१. यो समयमा आफ्नो स्वास्थ्य प्रति विशेष सजगता अपनाउन जरुरी छ । त्यसको लागि स्वस्थकर खानेकुरा, भरपूर आराम नै सबैभन्दा उत्तम उपाय हो ।
२. शरीरमा रोग प्रतिरोधात्मक क्षमता कम हुदाँ हामीलाई विभिन्न खाल रोग लाग्ने गर्छ । शरीरमा रोग लाग्न नदिन गहिरो निद्रा ज्यादै आवश्यक छ । जब शरीरमा निद्रामा कमी हुन्छ, त्यतिबेला शरीरको रोग प्रतिरोधात्मक क्षमतामा ह्रास आउँछ र हामीलाई विभिन्न रोगले समात्ने गर्छ ।
३. बद्लिदो मौसमसँगै यस समय विभिन्न खाने रोगको संक्रमण बढ्ने खतरा बढी हुन्छ । । भाीडभाडमा जाँदा मास्कको प्रयोग गर्नाले शरीरलाई विभिन्न संक्रमणबाट जोगाउन सकिन्छ ।
४. शरीरमा रोग निम्त्याउने अर्को तत्व भनेको तनाव हो । तनावले शरीरको रोग प्रतिरोधात्मक क्षमतामा कमी ल्याउँछ । तनाव कम गर्न व्यायाम राम्रो माध्यम हो ।
५. नियमित व्यायामले शरीरमा स्फूर्ती पैदा हुनुका साथै तनाव कम गर्न मद्दत गर्छ ।
६. शरीरमा रोग प्रतिरोधात्मक क्षमता बढाउने अर्को माध्यम भनेको भिटामिन डी हो । शरीरको लागि निकै महत्वपूर्ण मानिएको भिटामिन डीले शरीरमा रोगसित लड्ने क्षमता बढाँउछ ।
७. विहानको समयमा सुर्यको किरणमा केहीबेर बसेर वा भिटामिन डी युक्त खानेकुराको सेवनद्धारा शरीरमा हुने भिटामिन डीको कमीलाई पूरा गर्न सकिन्छ र शरीरलाई स्वस्थ बनाउन सकिन्छ ।
८. शरीरमा आवश्यकता अनुसार न्यायो कपडा पहिरिएर पनि शरीरलाई विभिन्न रोगहरु लाग्नबट बचाउन सकिन्छ ।
९. दैनिक ८ देखि १० कम मनतातो पानीको सेवनले पनि शरीरमा विभिन्न रोगको संक्रमण हुन पाउँदैन ।

