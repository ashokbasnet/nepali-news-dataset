नर्भिकमा एमआरआई सेवा सुरु
१२ पुस, काठमाडौं । थापाथलीमा रहेको नर्भिक अन्तर्राष्ट्रिय अस्पतालले अत्याधुनिक सुविधा सम्पन्न तीन टेस्ला एमआरआई तथा एक सय २८ स्लाइस सिटी स्क्यान मेसिन सञ्चालनमा ल्याएको छ ।
नेपालमै पहिलो भनिएको निदरल्याण्डमा निर्मित तीन ओटी इन्जेनिया एमआरआई तथा १२९ स्लाइसको सिटी स्याक्यान मेसिनको बुधबार पूर्वयुवराज्ञी हिमानी शाहले उद्घाटन गरेकी छिन् ।
श्रव्यदृष्य प्रणालीयुक्त उक्त एमआरआई मेसिनमा विरामीले आफूलाई मनपरेका सुमधुर संगीत सुन्न तथा भिडियो हेर्न सकिनेछ ।
त्यसैगरी, विश्वकै उत्कृष्ट मानिएको आधुनिक विशेषतायुक्त १२८ स्लाइस सिटी स्क्यान मेसिनले शरीरका विभिन्न अंगहरुमा रहेको खराबी तथा रोग पत्ता लगाउनुका साथै गुणस्तरीय तथा उत्कृष्ट फोटो प्रदान गर्नेे अस्पतालले जनाएको छ ।

