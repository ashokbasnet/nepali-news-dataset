डकार आउनुका पाँच कारण
खानापश्चात्त डकार आउनु सामान्य जैविक क्रिया हो । नेपाली समाजमा डकारलाई पाचनसित जोडेर हेरिन्छ । बारम्बार विना कुनै कारण डकार आइरहनु चिन्ताजनक हुनसक्छ । शरीरमा बारम्बार डकार आउनुमा पाचनभन्दा फरक अन्य कारण पनि हुनसक्छन् ।
-धेरैलाई गलत खानपानका कारण पनि डकार आउनसक्छ । तारेको, भुटेको परिकार, चिसो पेय पदार्थ, फुलगोभी, गेडागुडीलगायतका खानेकुरा खाँदा पेटमा ग्यासको समस्या सिर्जना हुन्छ, जसले गर्दा बारबार डकार आउनसक्छ ।
-लामो समयसम्मको कब्जियतले पनि डकारको समस्या निम्त्याउन सक्छ । डकारको रोकथाम गर्नुपूर्व कब्जियत हटाउनु जरुरी छ ।
-अपच पनि डकार आउने विभिन्न कारणमध्ये एक हो । कहिलेकाही खाएको खाना राम्रोसित नपचेको खण्डमा अपचको समस्या निम्तने गर्दछ, जसले गर्दा बारबार डकार आउँछ ।
-खाना खाँदा कुरा गर्ने, चुइगम चपाउने, पानी खादाँ बोतलबट पानी पिउने लगायतका हाम्रा सामान्य बानीले पनि पेटमा ग्यासको समस्या निम्त्याउने गर्दछ, जसलाई ‘एरोफेस’ भन्ने गरिन्छ ।
-ग्यासका कारण पेटको पाचनतन्त्रमा गडबडी आउँछ, त्यतिबेला एच पायलोरी नामक बैक्टेरियाका कारण पेप्टिक अल्सरको समस्या पैदा हुन्छ, जुन डकारका साथै पेट दुखाईको कारण बन्न सक्छ ।

