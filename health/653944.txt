रेडक्रसले आपत्कालीन स्वास्थ्य क्लिनिक स्थापना गर्ने

७ माघ, काठमाडौं । विपद् एवं संकटको समयमा देखापर्न सक्ने पानीजन्य रोगहरुको उपचारार्थ मुलुकको जुनसुकै स्थानमा तत्कालै आपत्कालीन स्वास्थ्य क्लिनिक स्थापना गर्ने भउको छ ।
रेडक्रसले स्वास्थ्य क्लिनिकका लागि आधारभूत तयारी सम्पन्न गरिसकेको जनाएको छ ।
आपत्कालीन अस्पताल सञ्चालन प्रकृयाको निदेर्शिका तयार भैसकेको र सो अनुसार खटिने प्राविधिकहरु र बन्दोवस्तीकर्ताहरुको लागि पहिलो चरणको तालिम सम्पन्न भैसकेको नेरेसो स्वास्थ्य सेवा विभागका निर्देशक मोना अर्यालले जानकारी दिइन् ।
‘आपत्कालीन सेवाको लागि नेपाल सरकारसँग सहमति पत्रमा सम्झौता भइसकेको छ । त्यस्तै क्यानेडियन रेडक्रस लगायतका विभिन्न सोसाइटीहरुबाट पहिलो चरणको खटाइको लागि परिचालन खर्च प्राप्त हुने निश्चित भैसकेकोे छ ।’ निर्देशक अर्यालले भनिन् ।
क्यानेडियन रेडक्रसका प्राविधिक संयोजक जुलिया इवामाले २०७२ को भूकम्पको समय देखि नेपालमा स्वास्थ्य सेवा गर्न क्यानेडियन रेडक्रसले गरेको सहयोगको यो निरन्तरता भएको बताइन् ।
फिल्ड अभ्यास सञ्चालन
यसैक्रममा, विभिन्न अस्पतालका स्वास्थ्यकर्मी र रेडक्रसका स्वयंसेवकहरुले गएको सोमबारदेखि चितवनमा ५ दिने तेस्रो तथा अन्तिम चरणको तयारी तालिम शनिवार पूरा गरेका छन् ।
शनिवारै बेलुकीदेखि फिल्ड अभ्यासमा जुटेका छन् । तीन दिनसम्म सञ्चालन हुने फिल्ड अभ्यासको क्रममा मोडल अस्पताल, पाटन अस्पताल र बीर अस्पताल, न्याम्सका चिकित्सक, नर्स तथा स्वास्थ्यकर्मीहरु, नेरेसकोका कर्मचारी तथा स्वयँसेवकहरुले विभिन्न चरणको तालिमको क्रममा सिकेका विषयहरुलाई कृतिम घटना अभ्यास प्रदर्शन गरे ।
कार्यक्रममा २९ जना मुख्य सहभागीहरु, प्राविधिक, सिमुलेटर र स्थानीय स्वयँसेवकहरुको सहभागिता थियो ।
फिल्ड अभ्यासको पहिलो दिन क्लिनिक सञ्चालनको लागि बिरामी प्रारम्भिक परीक्षण गर्ने स्थान, शौचालयसहितको आपत्कालीन बेड रुम, ओपिडि कक्ष, स्टाफ रुम, फार्मेसी जस्ता सेवाको लागि पूर्वाधार खडा गरिएका थियो ।
त्यस्तै जेनेरेटर, पानी लगायत वन्दोबस्तीको तत्काल व्यवस्था गरी घाइतेको उपचार सुरु गरिएको थियो ।
दोस्रो दिनसम्म विभिन्न किसिमका ६५ वटा बिरामीहरुको परीक्षण अभ्यासको गरिएको छ ।
विपदको अवस्थामा हुन सक्ने स्वास्थ्य समस्याहरुलाई लिएर विरामीहरुको चाप वढेको सहभागी टीम लिडर शुरक्षा पौडेलले घटना अभ्यास स्थलबाट जानकारी दिइन् ।

