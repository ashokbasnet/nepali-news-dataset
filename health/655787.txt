गर्भावस्थामा किन पिउनुपर्छ मनग्गे पानी ?
के भनिन्छ भने, हाम्रो शरीरलाई एक तिहाई पानी र बाँकी ठोस भोजन चाहिन्छ । अर्थात ठोस भोजनभन्दा तेब्बर बढी पानी (तरल पदार्थ) हुनुपर्छ ।
सामान्य अवस्थामा यस्तो सन्तुलन मिलाउन सके रोगमुक्त भइन्छ ।
जब शरीरमा पानीको अभाव हुन्छ, रोगहरुले डेरा जमाउन थाल्छ । शरीरको कार्यसंचालन राम्ररी हुन पाउँदैन । खासगरी मृगौलाको कार्यसंचालनमा बाधा पुग्छ । त्यसैले स्वस्थ्य जीवनका लागि पर्याप्त पानी अपरिहार्य हुन्छ ।
गर्भावस्थामा किन पर्याप्त पानी ?
पानीको आवश्यक्ता अरुलाई भन्दा बढी गर्भवतीलाई हुने गर्छ । गर्भावस्थामा पर्याप्त पानी पिउनुपर्छ, जसले आमा र गर्भको बच्चा दुबैलाई स्वस्थ्य राख्छ । यदि पानीको मात्रा कम भयो भने गर्भमा हुर्किरहेको बच्चाको विकासमा समस्या आउन सक्छ ।
गर्भावस्थाका क्रममा महिलाको शरीरमा धेरै किसिमका परिवर्तनहरु आउँछन् । यी सबै परिवर्तनका साथ शरीरको आवश्यकता पनि बढ्छ । त्यसैले पर्याप्त पानी पिउनुपर्छ ।
गर्भको बच्चाका लागि
बच्चाको शरीर निर्माणमा आमाका भित्री अंगहरुको धेरै उर्जा खपत भएको हुन्छ । यस दौरान उनको शरीरमा पानीको बढि आवश्यकता पर्छ किनकी पानीले ब्लड सेल्सको विकासमा महत्वपूर्ण भूमिका खेल्छ । यसका साथसाथै बच्चालाई पर्याप्त पोषण दिनका लागि र गर्भमा उसको समुचित विकासका लागि पनि पानी अति जरुरी हुन्छ ।
कम पानी पिउनाले कहिलेकाहीँ डेलिभरीमा गम्भीर समस्याहरु आउन सक्छ । यसका अलावा पानीले आमाको स्तनमा दूधको विकासमा पनि प्रभाव पार्छ । कम पानी पिउने महिलाहरुको पर्यापत दुध नबन्न सक्छ ।
गर्भावस्थामा पानी धेरै पिउनुपर्ने कारण
-पानी कम पिउने कारणले डिहाइड्रेसनको खतरा बढ्छ । र, यसको प्रभाव केवल गर्भवतीमा नभएर उसको पेटको बच्चामा पनि पर्छ । गर्भावस्थाका दौरान गर्भवतीले दैनिक कम से कम तीनदेखि चार लीटर पानी पिउनु आवश्यक छ ।
-यदि पानी पिउँदा पिउँदा वाक्क हुनुभयो भने त्यसको ठाउँमा फरक फरक प्रकारका तरल पदार्थ पिउन सकिन्छ, जस्तै दूध, जूस, मोही आदि । तर, तरल पदार्थको नाममा सफ्ट डि्रंक्स भने पिउनु हुँदैन ।
–गर्भावस्थामा सफ्ट ड्रिंक्सलाई सकभर बहिष्कार गर्नुपर्छ किनकी यो आमाको र बच्चाको शरीरका लागि निकै हानकिारक हुन सक्छ ।
-पानीको कमिले गर्दा गर्भवती महिलालाई टाउको दुख्ने, हातगोडा सुन्निने, रिंगटा लाग्ने, पेट बटार्ने आदि कैयन समस्याहरु उत्पन्न हुन सक्छ ।
-गर्भावस्थामा महिलाहरुको पेट बिगि्रनु सामान्य कुरा हो । किकि, यस दैरान उनीहरुको पाचन क्षेमता प्रभावित भएको हुन्छ । तर, यदि तपाईं पर्याप्त पानी पिउनुहुन्छ भने कब्जियत र अपच जस्ता समस्याहरु कम हुन्छन् ।
-कम पानी पिउने महिलाहरु समयभन्दा अगाडि नै सुत्केरी हुन सक्ने सम्भावना बढि हुन्छ । यो खतरनाक हो किनभने यतिबेला बच्चाको पूर्णरुपमा विकास भइसकेको हुँदैन ।
-गर्भवस्थामा यूटीआई अर्थात यूरिनरी ट्रेक्ट इन्फेक्सनको खतरा अत्यधिक हुन्छ । यूटीआईबाट बच्नका लागि पर्याप्त पानी पिउनु आवश्यक हुन्छ जसले गर्दा शरीरमा बन्ने विषाक्त पदार्थ र हानिकारक व्याक्टेरिया पिसाबको साथमा शरीरबाट बाहिर निस्कन सकोस् ।

