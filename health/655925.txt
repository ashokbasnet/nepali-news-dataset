वायु प्रदुषणका कारण काठमाडौंका महिलामा महिनावरी गडबडी

काठमाडौं । कहालीलाग्दो बायु प्रदुषणका कारण काठमाडौंलगायतका शहरहरुमा फोक्सो, श्वासनली तथा दमका रोगी बढीरहेका छन् । नाक, कान, घाटीको जटिलता बढीरहेको छ । महिलाको महिनाबारीमा पनि यसका नकारात्मक असरहरु देखिन थालेका छन् ।
पछिल्लो एक अध्ययनले वायु प्रदुषणको असर महिलाको महिनाबारीमा पनि पर्ने देखाएको छ । स्वास फेर्ने क्रममा बायुमा भएका अति सुक्ष्म तर विषाक्त कणहरु फोक्सोमा मात्र हैन, रगतमा समेत मिसिन्छन् । ति हानिकारक कणहरुले महिलाको हर्मोनमा गडबडी गराउँछ । ‘हर्मोनल डिसअर्डर’का कारण महिलामा महिनावारी गडबडी तथा अनियमित महिनावारीको समस्या हुने गर्छ ।
चिकित्सकहरुका अनुसार वायु प्रदुषणकै कारण महिलामा  बाझोपना, ‘मेटाबोलिक सिन्ड्रोम’ तथा ‘पोलिसिस्टिक ओभरी सिन्ड्रोम’लगायतको समस्या हुने गर्छ । खासगरी १४ देखि १८ वर्ष समूहका किशोरकिशोरीमा महिनावारी गडबडी हुनुमा वायु प्रदुषण प्रमुख कारण भएको अध्ययनहरुले देखाएका छन् ।
त्यतिमात्र कहाँ हो र ? वायु प्रदुषणका कारण महिलामा महिनावारी गडबडीसँगै छातीको संक्रमण, आँखामा सुख्खापना र कपालका समस्यासमेत देखिएका छन् ।
बायु प्रदुषणबाहेक महिनाबारी गडबडीका अन्य कारण पनि हुन्छन् । ति यस प्रकार छन्ः
 तनाव वा डिप्रेसन
टेन्सन, फ्रस्टेशन र डिप्रेशन । यी तिन भाव सँबेगले मानिसको मनलाई ब्याकुल बनाउँछ । महान बैज्ञानिक अल्ब्रट आइन्सटाइनका शब्दमा ‘माइन्ड इज म्याटर’ । अर्थात हाम्रो मनले नै हाम्रो सारा भौतिक सँसार निर्माण गरेको हो । त्यसैले मनमा हुने तनाव या डिप्रेसन (अवसाद)ले हाम्रो भौतिक शरिरमा स्वतः असर पारीहाल्छ । भावले विचारमा, विचारले मनमा अनि मनले तनमा असर पार्ने भएकाले  तनावले महिलाको महिनावारीमा गडबडी ल्याउँछ । किनकी, मन ब्याकुल भएपछि त्यसले महिलाको हर्मोनमा असन्तुलन ल्याउँछ । यसबाट महिनावारी गडबडी हुने मात्र नभई तौल बढ्ने समस्यासमेत उत्पन्न हुन्छ ।
मदिरा पान
शहरको जीवन मस्तीले भरिएको हुन्छ । पैसा खर्च गर्न शहरमा अनेक बहाना छन् । पहिला मद्यपान पुरुषले मात्र गर्थे भने केही समय यता शहरका सभ्रान्त, शिक्षित र एडभान्स महिलामा मद्यपानको सँस्कार फेसन नै भएको छ । पार्टी, भोज, क्लबदेखि रेस्टुराँ र बारमा महिलाका हातमा वाइन ग्लास देख्न पाइन्छ । ठिक्क मात्रामा पिउनु या रमझममा कहिलेकाँही घुलमील हुनकै लागि पिउनु एउटा कुरा, तर कतिपय महिलामा धुमपान र मद्यपानको लत नै बसीसकेको हुन्छ । चिकित्सकले बारम्बार सम्झाउँदै आएको कुरा हो, धुमपान र मद्यपान स्वास्थ्यका लागि विलकुल हानिकारक छ र यसले शरीरमा धेरै स्वास्थ्य समस्या निम्त्यानसक्छ । त्यसमा पनि महिलाका हकमा धुमपान तथा मद्यपानले महिानावारी गडबडी हुनसक्छ ।
अस्वस्थ्य जीवनशैली
गलत जीवनशैली तथा अस्वस्थ खानपानका कारण पनि पछिल्लो समय मानिसको स्वास्थ्यमा विभिन्न समस्या देखिन थालेको छ । विषादी मिसाइएका तरकारी, पि्रजर्भेटीभ्सले भरीएका प्याकेटका खाना, जँकफुड, फास्टफुड, बासी सडे गलेका चिजले शहरका मानिसको स्वास्थ्यमा प्रतिकुल असर पारीरहेको छ । र, यसको असर महिलाको महिनाबारीमा पनि परिरहेको छ । एउटा सानो उदाहरण नै लिउँ । बजारमा ठेलामा कतै चिकन ससेज र आलु तारेको बेच्न राखिएको हुन्छ भने कतै पानीपुरी । ध्यान दिएर हेर्ने हो भने ति चिकन ससेज र आलु फ्राइ विषाक्त तेलमा तारिएको पाइन्छ । किनकी, अघिल्लो दिन तारेर बचेको र डढेको तेलमै नयाँ तेल मिसाएर ति चिज तारिएको हुन्छ । डढीसकेको तेलमा तारिएका चिज स्वास्थ्यका लागि निकै हानिकारक मानिन्छ ।
अर्कोतीर पानीपुरीलाई स्वादीलो बनाउन अत्याधिक मात्रामा अजीनोमोटो मिसाउन थालिएको छ । अजीनोमोटो भनेको यस्तो मसाला हो, जसले परिकारलाई स्वादिलो त बनाउँछ, तर त्यसको धेरै मात्रा स्वास्थ्यका लागि हानिकारक छ । हिजोआज धेरै युवति तथा महिला अजीनोमोटोले स्वादीलो बनाएको त्यही पानीपुरीकै रसमा भुलेका छन् र स्वास्थ्य समस्या निम्त्याइरहेका छन् । हाम्रो खानपानका यस्ता अनेक विसँगतीहरुको असर महिलाको महिनाबारीमा पनि पर्ने गरेको छ ।
राती अबेरसम्म बसेर सिरियल हेर्ने, समयमा खाना नखाने, तारेको तथा भुटेको खानेकुरा खाने, अत्याधिक मात्रामा कोल्ड ड्रिंक र प्याकेटका चिप्स खानेलगायतका कारण पनि महिनावारी गडबडी हुने गरेको छ । हर्मोनको असन्तुलनकै कारण युवतीमा महिनाबारी समयमा नहुने मात्र हैन, अनुहार नै कुरुप पार्ने गरी डण्डीफोर आउने गरेको छ । पेट सफा राख्ने र  स्वस्थ खाना खाने बानी बसालियो भने महिलाका धेरै समस्या समाधान हुनसक्छन् ।
हुनसक्छ, विभिन्न रोगको लक्षण
महिलामा कतिपय रोगका कारण पनि महिनाबारीमा समस्या आउने गर्छ । यदी समयमा महिनावारी भएन भने सबैभन्दा पहिले आˆनो स्वास्थ्य जाच गराइहाल्नुपर्छ ।
अधिक एक्सरसाइज
कयौ महिला विवाहपश्चात्त तौल कम गर्ने चक्करमा अधिक एक्सरसाइज गर्न थाल्छन् । ‘स्लीम’ हुने चक्करमा अधिक मात्रामा एक्सरसाइज गर्दा शरीरमा हर्मोनको उत्पादनमा गडबडी पैदा हुन्छ र महिनावारी अनियमित हुने गर्छ ।
समाधानका घरेलु उपाय
महिनावारी अनियमित भयो भन्दैमा आत्तिनु पर्दैन । सही ढँगको भोजन र प्रकृतीक उपचार पद्धतीद्वारा महिनावारी गडबडीलाई नियमित बनाउन सकिन्छ । यहाँ केही घरेलु उपाय दिइएको छः
धनिया तथा सौफ
धनिया वा सौफको दानालाई काढा बनाएर नियमित पिउने हो भने महिनाबारी गडबडी क्रमश कम भएर जान्छ । यसलाई विशेषगरी रातीको समयमा भिजाउने र  विहानको समयमा छानेर खान सकिन्छ ।
गाँजरसँगै चुकन्दर
अनियमित महिनावारी भएको खण्डमा गाजर तथा चुकन्दर (बिटरुट) पिसेर त्यसको रस पिउनुपर्छ । करिब तीन महिनासम्म दैनिक एक गिलास गाजर तथा चुकन्दरको रस पिउने हो भने अनियमित महिनावारीको समस्यालाई क्रमैसँग हटाउन सकिन्छ ।
 मेथीको दाना
मेथी हाम्रो पेटका लागि अदभूत औषधि हो । यसको तितोपन नै यसको गुण हो ।  घरमा यस्तो सलाद बनाएर पनि खान सकिन्छ, जसमा दुई चम्चा भिजाएको मेथी मिलाइएको होस् । साँझ मेथीलाई भिजाउन राख्नुस् । विहान एक चम्चा भिजाएको मेथी खानुस् । यसले महिनाबारी गडबडी हुन दिदैन ।

