कब्जियतले गर्दा हुन सक्छ हार्ट अट्याक !
कब्जियत धेरै कारणले हुन्छ । सामान्यतया फाइबरयुक्त भोजन र पानीको कमीले गर्दा कब्जियत हुन सक्छ । यसका साथै शारीरिक अभ्यासको कमी र औषधीहरुको साइड इफेक्ट पनि यसको कारकतत्व हो ।
महिलाको तुलनामा पुरुषमा कब्जियत हुने सम्भावना २-३ गुणा बढि हुन्छ । कब्जियतका कारण रक्तसञ्चार सुस्त हुन्छ, जसले गर्दा रगतको ढिक्का जम्ने सम्भावना हुन्छ । यसबाट हार्ट अट्याक र स्ट्रोकको खतरा बढ्ने डाक्टरहरु बताउँछन् ।
के छ त जोगिने उपाय ?
पानी भरपुर पिउने
कब्जियतबाट छुट्कारा पाउने भने भरपुर मात्रामा पानी पिउनुपर्छ । यसले मल त्याग गर्न सजिलो हुन्छ । पानी पिउन जाँगर चलेन भने जुसलगायतका पेय पदार्थ पिउँदा पनि हुन्छ ।
फाइबरयुक्त खाना
आफ्नो डाइटमा बढिभन्दा बढि फाइबरयुक्त खानेकुरा समावेश गरौं । यसले पेटलाई पूर्णरुपमा सफा राख्न मद्दत गर्छ । साथै यसले पेटमा ग्क्ष्यास वा कब्जियतको समस्या रहँदैन । हरियो पत्तेदार तरकारी, सिमी, फलफुल, अप्रशोधित अन्न आदिमा फाइबरको मात्रा भरपुर हुन्छ ।
दुध होइन, दही खाने
पनिर, दूध र अन्य डेरी उत्पादनमा लेक्टोस हुन्छ जसले पेटमा ग्यास भरिने र पेट बटार्ने समस्या निम्त्याउँछ । त्यसैले यसबाट बच्नुपर्छ । दुधको सट्टामा दहीको सेवन गर्न सकिन्छ । यसमा प्रोटिन पनि हुन्छ र यसले कुनै हानी गर्दैन ।
म्याग्नेसियम फुड
आफ्नो डाइटमा म्याग्नेसियमयुक्त खानेकुरा समावेश गर्ने । यो कब्जियतका लागि एकदम प्रभावकारी हुन्छ । यसले आन्द्रादेखि मलद्वारसम्मलाई राम्ररी सफा गर्छ ।
जंक फुडबाट टाढा
हामीमध्ये धेरैलाई फ्राइड फुड अति मन पर्छ । तर, यसले कब्जियतको समस्या पैदा गर्छ । आफूलाई कब्जियतभन्दा पर राख्न चाहने व्यक्तिहरुले जंक फुडबाट जोगिनुपर्छ । किनकी यिनीहरुमा फ्याट र सुगरको मात्रा अत्यधिक धेरै हुन्छ ।
ब्यायाम र योग
माथिका सबै उपायहरुका बाबजुद कब्जियत निवारणमा सबैभन्दा महत्वपूर्ण छ व्यायाम । स्वस्थ शरीरका लागि एक्सरसाइज अति आवश्यक हुन्छ । योग वा प्राणायामले पनि ठिक गर्न सक्छ ।

