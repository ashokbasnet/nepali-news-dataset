क्यान्सरबारे जान्नैपर्ने १ दर्जन तथ्य
अघिल्लो बर्ष विश्वभरमा २० लाखको मृत्यु, क्यान्सरको कारण । विश्व स्वास्थ्य संगठनको यो तथ्यांकले देखाउँछ, क्यान्सर मानव–मृत्युको भयानक कारण बनिरहेको छ । विकासशिल देशमा करिब ७० प्रतिशत मृत्यु नै क्यान्सरले गर्दा हुने गरेको पाइन्छ ।
नेपालको आँकडा पनि डरलाग्दो छ । तथ्यांकहरुले देखाउँछ, नेपालमा क्यान्सर रोगी बर्षेनी थपिदो छ ।
क्यान्सर आफैमा डरलाग्दो रोग हो । तर, उपचार नै नहुने रोग भने होइन । सुरुवाती चरणमा उपचार थालियो भने क्यान्सर पूर्णत निको हुन्छ । समस्या चाहि कहाँ छ भने, हामीले आफुलाई क्यान्सर लागेको त्यसबेला मात्र थाहा पाउँछौं, जतिबेला यसको उपचार जटिल बनिसकेको हुन्छ । अर्कोतिर नेपालमा अझैपनि ९० प्रतिशत क्यान्सर रोगी अन्तिम अवस्थामा मात्र अस्पताल पुग्ने गरेका छन् ।
अत: यहाँ क्यान्सरसम्बन्धि केहि तथ्य प्रस्तुत गरिएको छ ।
१. क्यान्सरमा शरीरका केही असामान्य कोशिकाहरु अनियन्त्रितरुपमा विभाजित हुन थाल्छन् । यो अनियन्त्रित रुपमा फैलिन्छ र आफ्नो सम्पर्कमा आएका स्वस्थ कोशिकाहरुलाई पनि क्षति पुर्‍याउँछ ।
२. क्यान्सर शरीरुको जुनसुकै भागमा हुन सक्छ । अधिकांस क्यान्सर ट्यूमरको रुप्मा हुन्छ । तर रक्त क्यान्सर ट्यूमरको रुपमा हुँदैन ।
३. क्यान्सरमा धेरै कम घटना मात्र आनुवंशिक कारणसँग जोडिएको हुन्छ । अनुसन्धानबाट पुष्ट भइसकेको छ कि अधिकां बिरामीलाई आफ्नो आमाबाबुबाट क्यान्सर सरेको हुँदैन । तर, एकै प्रकारको खानपिन हुने भएकाले परिवारका सदस्यहरुलाई एकैसाथ क्यान्सरले छुने सम्भावना पनि हुन्छ ।
४. प्रदूषित वातावरणले गर्दा क्यान्सरको सम्भावना बढेको छ । हामीले सास लिने हावा, पिउने पानी र खानेकुरा अत्यन्त महत्वपूर्ण छन् । क्यासरबाट बच्नका लागि यी तीनै कुराहरु सफा र टक्जिक मुक्त हुनुपर्छ ।
५. फोक्सोको क्यान्सर ९० प्रतिशतभन्दा बढि घटनामा धुम्रपानका कारण हुन्छ । क्यान्सरका कारण हुने २२ प्रतिशत मृत्यू फोक्सोको क्यान्सरले हुन्छ । सुर्ति सेवन संसारभरी क्यान्सरको सबैभन्दा ठूलो कारण हो । फोक्सोको क्यान्सरमा रोगी बाँच्ने सम्भावना २० प्रतिशतभन्दा पनि कम हुन्छ ।
६. राति पर्याप्त रुपमा निदाउनु अत्यन्त आवश्यक छ । दैनिक ६ घन्टाभन्दा कम सुत्ने व्यक्तिहरुलाई मलाशयको क्यान्सर हुने खतरा हुन्छ । राति काम गर्ने मानिसहरुलाई क्यान्सर लाग्ने सम्भावना बेसी हुने अनुसन्धानले देखाएको छ  ।
७. संसारभर प्रत्येक आठ जनामध्ये एक जना क्यान्सरका कारण मर्छन् । यसबाट हुने मृत्यूको संख्या मलेरिया, टीबी र एड्सका कारण हुने मृत्यूको कुल संख्याभन्दा बढि हुन्छ ।
८. आजका दिनसम्म ३ करोड ३० लाखभन्दा बढि बिरामी क्यान्सरको पञ्जाबाट फुत्किन सफल भएका छन् ।
९. विश्व स्वास्थ्य संगठनको आँकडा अनुसार महिलाहरुमा सबैभन्दा बढि स्तन, कलोरेक्टल, फोक्सो, श्वासनली र पेट क्यान्सर पाइएका छन् । यसैगरी पुरुषहरुमा फोक्सो, श्वासनली, कोलोरेक्टल, पेट आदि क्यान्सर बढि हुन्छन् ।
१०. अन्डासय, फोक्सो र मलाशयको क्यान्सरको लक्षण त्यतिबेला मात्र देखिन्छ जब यसो शरीरका अन्य हिस्साहरुमा फैलिइसकेको हुन्छ । यस्तोमा क्यासरको निदानका लागि नियमितरुपमा स्क्रिनिङ आवश्यक छ ।
११. छालाको क्यान्सर सबैभन्दा आम हुन्छ । हरेक वर्ष छालाका क्यान्सरका रोगीहरु बढिरहेका छन् । पाइलट र बढि हवाई यात्रा गर्ने व्यक्तिहरुलाई स्किन क्यान्सर हुने सम्भावना बढि हुन्छ ।
१२. ३० उमेर कटिसकेपछि गर्भवती हुने महिलालाई ब्रेस्ट क्यान्सर हुने सम्भावना त्यो भन्दा पहिले गर्भवती हुने महिलालाई भन्दा बढि हुन्छ । यसैगरी विवाहित पुरुषहरुलाई भन्दा अविवाहित पुरुषहरुलाई क्यान्सरको बढि खतरा हुन्छ ।

