अब सुर्तीजन्य पदार्थको प्याकिङको शतप्रतिशत भागमा चेतनामूलक सन्देश राख्नुपर्ने

सोमबारदेखि काठमाडौंमा सुरु भएको सुर्तीजन्य पदार्थको प्रयोग नियन्त्रणसम्बन्धी दक्षिण एसियाली तालिमको उद्घाटन गर्दै स्वास्थ्यमन्त्री गगन थापाले सन् २०१८ सम्ममा यो नियम लागू गरिसक्ने दाबी गरे ।

स्वास्थ्य मन्त्रालय र विभिन्न संस्थाहरुको संयुक्त आयोजनामा भएको कार्यक्रममा दक्षिण एसियाली ८ राष्ट्रका प्रतिनिधिहरुको सहभागिता रहेको छ ।

सात दिनसम्म चल्ने तालिममा सुर्तीजन्य पदार्थको नियन्त्रण र नियमन लागि सामूहिक प्रयासबारे छलफल हुने जनाइएको छ ।

कार्यक्रममा द युनियन एसिया प्यासेफिकका डेपुुटी डाइरेक्टर तारासिंह बमले यस्तो तालिमले सुर्तीजन्य पदार्थ नियन्त्रणमा ठूलो सहयोग पुग्ने विश्वास व्यक्त गरे ।
