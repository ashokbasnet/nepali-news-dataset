अब झापामै मुटु रोगको उपचार

२७ फागुन, झापा । झापाको बिर्तामोडस्थित बीएण्डसी टिचिङले हस्पिटलले मुटु रोगीको उपचारलाई ध्यान दिँदै क्याथ ल्याब सेवा सुरु गरेको छ ।
योसँगै अब मुटु रोगको उपचारका लागि झापावासीले मुटु रोगको उपचारका लागि राजधानीसहित अन्य मुलुक जानु पर्ने बाध्यता टरेको छ ।
हाल अस्पतालका डीएम कार्डियोलोजिष्ट डा. राजेश पञ्जियारको नेतृत्वमा ५ जना डाक्टरको टोली मुटु रोगको उपचार लागि खटिएको छ ।
हस्पिटलका जनसम्पर्क अधिकारी प्रमिश गिरीका अनुसार अबको दुई वर्षभित्रमा मुटु ट्रान्सप्लान्टको सुविधा समेत यहीँ उपलब्ध गराउने गरी तयारी भइसकेको छ ।
उनका अनुसार उक्त अत्याधुनिक मेसिन २८ करोड रुपैयाँको लागतमा भित्र्याइएको हो ।
पछिल्लो समय दैनिक रुपमा मुटु रोगीको संख्या बढ्दै गइरहेका अवस्थामा अत्याधुकि उपकरणसहितको उपचार सुरु भएपछि पूर्वका मुटु रोगीलाई ठूलो राहत मिल्ने विश्वास लिइएको हस्पिटलका कार्यकारी निर्देशक दुर्गा प्रसाईंले बताए ।

