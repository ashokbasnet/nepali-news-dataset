‘खेतबारीमा किटनासक औषधि प्रयोग गर्ने महिलाबाट जन्मिने शिशुमा अपांगता देखिने’

करुणा फाउन्डेसन र नेपाल स्वास्थ्य अनुसन्धान परिषद्ले संयुक्तरुपमा राजधानीमा कार्यक्रम गरी यो दिवस मनाएका हुन् ।

कार्यक्रममा नेपालमा कति संख्यामा अपांगता भएका शिशु जन्मिने गरेका छन् भन्ने एकीन तथ्यांक नभएको भन्दै जन्मजात हुने अपांगतामा कमी ल्याउन अभियान नै सन्चालन गर्नुपर्नेमा जोड दिइएको थियो ।

नेपाल स्वास्थ्य अनुसन्धान परिषद्का सदस्यसचिव डा. खेम कार्कीले जन्मजात हुने अपांगता कम गर्न सरकारले प्रभावकारी कार्यक्रम ल्याउन नसकेको बताए ।

खेतबारीमा किटनासक औषधि प्रयोग गर्ने महिलाबाट जन्मिने शिशुमा अपांगता देखिने भन्दै उनले सचेतनामूलक कार्यक्रम सन्चालन गर्नुपर्नेमा जोड दिए ।

सन् २०१४ मा १० ओटा अस्पतालमा नेपालमा कति संख्यामा जन्मजात अपांगता भएका शिशु जन्मिने गरेका छन् भन्नेबारे अध्ययन गरिएको थियो ।

जसमा ८० हजार जीवित जन्मिएका शिशुमा ३ सय ३१ जना अपांगता भएका शिशु जन्मिने गरेको पाइएको थियो ।
