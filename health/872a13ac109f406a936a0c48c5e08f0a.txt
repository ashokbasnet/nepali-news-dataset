नेपालमा तीन लाख मानिसमा अटिजम, मन्त्री भन्छन्ः‘केही गर्न सकिएन्’

अटिजम केयर नेपाल सोसाईटीले शुक्रबार राजधानीमा गरेको कार्यक्रममा नेपालमा ३ लाख मानिसमा अटिजमको समस्या रहेको जानकारी दिइयो ।

६४ जना वालवालिकामा १ जनामा अटिजमको समस्या देखा परेको तथ्य पनि कार्यक्रममा राखिएको थियो ।

सो अवसरमा स्वास्थ्य मन्त्री गगन कुमार थापाले नेपालमा अटिजमको समस्या विकराल रुपमा बढिरहेको भन्दै स्वास्थ्य मन्त्रालयले केही गर्न नसकेको बताए ।

कार्यक्रममा अटिजम केयर नेपालकी अध्यक्ष सुनिता मलेगो अमात्यले नेपालमा अटिजम भएका वालवालिकाको संख्या दिन प्रतिदिन बढिरहँदा पनि सरकारी पक्षबाट सहयोग नपाएको गुनासो गरे ।

नेपालमा कति अटिजम पीडित छन भन्ने अध्ययन समेत हुन नसकेको उनको भनाइ थियो ।

अटिजम पीडित बालबालिका एक्लै बस्न रुचाउने, असान्दर्भिक व्यवहार गर्ने, एकै खालको काम गर्न रुचाउने र बोलाउँदा नबोल्ने जस्ता लक्षणहरु हुने पनि चिकित्सकहरुले बताएका छन् ।

गर्भावस्थामा रहँदा संक्रमण हुने समस्याका कारण वालवालिकामा हुने दिमागी क्षमताको कमजोरी नै अटिजम भएको विज्ञहरुको भनाइ छ ।

अटिजम कुनै रोग नभई वालवालिकाको दिमागी क्षमता विकास नुहने समस्या भएकाले अभिभावकले समस्या बुझेर ब्यवहार गर्नुपर्ने सुझाव पनि चिकित्सकहरुले दिने गर्दछन् ।
