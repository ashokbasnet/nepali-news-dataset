‘म्याद नाघेको औषधिका कारण बालिकाको मृत्यु’, केएमसीमा तनाब (भिडियो हेर्नुस्)

खुट्टा भाँचिएर चारदिनसम्म अस्पतालमा उपचार गराएर घर फर्किएकी सोलुखुम्बुकी ११ वर्षीया अन्जना विष्टलाई अस्पतालले दिएको औषधि सेवनका कारण मृत्यु भएको आरोप परिवारजनको छ ।

उनीहरुले अस्पताल परिसरमै रहेको औषधि पसलले म्याद नाघेको औषधि दिएका कारण मृत्यु भएको दाबी गरेका छन् ।

यद्यपी अस्पताल प्रशासनले भने खुट्टाको उपचार गरेर घर फर्किएकी बालिकालाई पुनः दुईदिनपछि जटिल अवस्थामा ल्याइएकाले बचाउन नसकिएको जनाएको छ ।

अस्पतालले म्याद सकिएको औषधिका कारण बालिकाको मृत्यु भएको आरोप अस्वीकार गरेको छ । मृतकका आफन्तले अस्पताल परिसरमा नाराबाजी गरेपछि केहीबेर अस्पताल तनावग्रस्त बनेको थियो ।

"&gt;
