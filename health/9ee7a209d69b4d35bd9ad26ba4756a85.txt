स्वास्थ्य तथा जनसंख्या वैज्ञानिकहरुको सम्मेलन हुने

नेपाल स्वास्थ्य अनुसन्धान परिषद् २७ औं वर्षमा प्रवेश गरेको अवसरमा ‘दिगो विकास लक्ष्यमा स्वास्थ्यः के हामी सही मार्गमा छौं ?’ भन्ने नाराका साथ सम्मेलन आयोजना गरिएको हो ।

सम्मेलनमा स्वास्थ्य र जनसंख्याका विविध विषयमा छलफल हुने जनाइएको छ ।

स्वास्थ्य तथा जनसंख्या वैज्ञानिकको तेस्रो शिखर सम्मेलन आयोजक समितिले आइतबार राजधानीमा पत्रकार सम्मेलन गरी सम्मेलनमा ६३ वटा अनुसन्धानमुलक क्षेत्रका बारेमा छलफल हुने जनाएको हो । एक हजार भन्दा बढी स्वास्थ्य तथा जनसंख्या क्षेत्रका विज्ञहरुको सहभागीता रहने सम्मेलनमा पोषण तथा बालस्वास्थ्य, यौन तथा प्रजनन् र किशोर किशोरीको स्वास्थ्य तथा मानसिक स्वास्थ्य लगायतका विषयहरुमा परामर्श हुनेछ ।

सम्मेलनका निश्कर्षहरुले सरकारलाई नीति निर्माणमा सहयोग पुर्‍याउने अपेक्षा गरिएको छ ।
