भूकम्पले ध्वस्त स्वास्थ्य चौकी अझै पुनर्निर्माण भएन, स्थानीयलाई समस्या

स्वास्थ्य चौकी नहुँदा सामान्य उपचारका लागि समेत सर्वसाधारणलाई सदरमुकाम धादिङबेसीसम्म धाउनुपर्ने बाध्यता छ । भूकम्पपछि टेन्टबाटै सेवा सञ्चालन गर्दा उपचारमा समस्या भएको स्वास्थ्यकर्मीहरुले बताएका छन् ।

स्वास्थ्यकर्मीहरुले तत्काल स्वास्थ्यचौकी निर्माणको पहल गरिदिन सम्बन्धित निकायको ध्यानाकर्षण गराइरहेका छन् । उत्तरी धादिङमा स्वास्थ्य चौकीहरुकोे पुनर्निर्माणको कामले तिब्रता पाएको भनिए पनि धेरैजसो स्थानका स्वास्थ्य चौकी भने अझै त्रिपाल र टेन्टमै चलेका छन् ।
