नेपालमा मुटुरोगको उपचारमा सघाउन चिनियाँ चिकित्सक तयार

चीन–नेपाल मिडिया सोसाइटीले बिहीबार आयोजना गरेको ‘स्वास्थ्य क्षेत्रमा नेपाल–चीन आदानप्रदान सहयोग’ विषयको छलफलमा उनले दुई देशले संयुक्त रुपमा प्रकोपका रुपमा देखिएको नसर्ने रोगको नियन्त्रण र उपचारका लागि काम गर्नुपर्ने बताए ।

कार्यक्रममा स्वास्थ्य मन्त्रालय, नीति, योजना तथा अन्तर्राष्ट्रिय समन्वय महाशाखा प्रमुख प्रा.डा.श्रीकृष्ण गिरीले दुई देशबीचका चिकित्सकीय ज्ञानसीप आदानप्रदान भएमा उपचारलाई प्रभावकारी बनाउन सहयोग मिल्ने बताए । उनले दूर चिकित्सा सेवालाई स्वास्थ्य सेवा नपुगेका ठाउँमा पुर्‍याउन सकेमा उपचार नपाएर ज्यान गुमाउने स्थिति कम गर्न सकिने भएकाले त्यसतर्फ चीन सरकारको ध्यानाकर्षणसमेत गराएका छन् ।

सांघाई नम्बर–१० पिपुल्स हस्पिटलका मुटुरोग विभागका निर्देशक प्रा.डा.यावेइ शुले नेपालमा मुटुरोगको उपचारमा चिनियाँ चिकित्सक सहयोगका लागि तयार रहेको बताए । ‘हामी विश्वमा पछिल्ला उपचार प्रविधिका बारेमा छलफल गरौँ, नेपालमा टेलिमेडिसिन सेवा सुरु गर्न सकियो भने हामीले सांघाईबाट पनि यहाँका चिकित्सकलाई सहयोग गर्न सक्छौँ’, उनले भने । बदलिँदो जीवनशैलीका कारण विश्वमा मुटुरोगका बिरामी बढिरहेकाले मुटुरोग नियन्त्रण गर्न मिलेर काम गर्ने समय आइसकेको उनले बताए ।

सोसाइटीका अध्यक्ष धु्रव पौडेलले चीन सरकारको ‘वान वेल्ट वान रोड वाक इन्टु नेपाल’ परियोजनाको शृंखलाबद्ध कार्यक्रमअन्तर्गत छलफल आयोजना गरिएको बताए । उनले चीन सरकारका तर्फबाट प्रा.डा.शुको नेतृत्वमा नेपाल आएको टोलीले स्वास्थ्य मन्त्रालय र शहीद गंगालाल हृदय केन्द्रका प्रमुखसँग सहयोगका विषयमा कुराकानी गरेको जानकारी दिए । रासस
