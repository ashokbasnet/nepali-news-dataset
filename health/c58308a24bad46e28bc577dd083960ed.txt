वायु प्रदुषणका कारण स्तन क्यान्सर  !

अमेरिकाको फ्लोरिडा विश्वबिद्यालयका शोधकर्ताहरुले गरेको एक अध्ययनले उच्च वायु प्रदुषण भएको क्षेत्रमा बसोबास गर्ने महिलाहरु स्तन क्यान्सरको उच्च जोखिममा रहेको पुष्टि गरेको हो ।

शोधकर्ताहरुले २ लाख ८० हजार महिलाहरुको ‘मेमोग्राफि स्क्रिनिङ’ गरेका थिए । साथै उनीहरुले ती महिलाहरु बसोबास गर्ने वरिपरीको वातावरणको प्रदुषणका आँकडासमेत अध्ययन गरेका थिए ।

अध्ययनले उच्च वायुप्रदुषण भएको ठाउँका महिलाहरुमा स्तनको आकार बढ्ने, झोल्लिने, अनावश्यक रुपमा ठूलो हुने स्थुल स्तनको समस्या देखिएको शोधकर्ताहरुले उल्लेख गरेका छन् ।



अध्ययनमा भनिएको छ, यसरी अनावश्यक रुपमा स्तनको आकारमा बुद्धि हुनु स्तन क्यान्सरको कारण बन्दछ ।शोधकर्ताहरुका अनुसार स्तनको आकार ‘मेमोग्राफि’ बाट नापिन्छ, जुन स्तनमा विभिन्न स्नायु तथा पातलो कोषहरुसँगको सम्बन्धवारे थाहा पाउन सकिन्छ ।

ठूलो आकारको स्तनमा ‘फैब्रोग्ल्यान्डउलर’ ९स्तनमा पाइने स्नायु तथा पातालो कोषहरु०को मात्रा धेरै हुने गर्दछ, जुन मेमोग्राफिमा सजिलै देखिदैन् र स्तनमा ट्यूमर जस्तो स(सानो आकारमा रहन्छ । कालान्तर स्तन क्यान्सरको कारण नै यही स(साना ट्युमर जस्तो देखिने गिर्खाहरु बन्ने गर्दछन् ।

अध्ययनमा उल्लेख भएअनुसार वायु प्रदुषणको सम्पर्कमा आउने सामान्य महिलाको स्तन ‘मेमोग्राफि स्क्रिनिङ’मा पिएम २।५ को एकाईभन्दा बढि भएमा स्तन क्यान्सर हुने संभावना चार गुणा बढी हुन्छ । तर, स्थुल स्तन भएको महिलाको हकमा भने स्तन क्यान्सर हुने संभावना २० गुणा बढी हुने गर्दछ । (एजेन्सी)
