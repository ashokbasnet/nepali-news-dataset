दर्ता नगरी सञ्चालित पोलिक्लिनिकमा सिलबन्दी

फाइल फोटो

आपूर्ति व्यवस्थापन तथा उपभोक्ता हिंत संरक्षण विभागले बुधबार (आज) गरेको अनुगमनका क्रममा जिल्ला जनस्वास्थ्य कार्यालयको स्वीकृत नलिएको, म्याद नाघेको सामग्री बिक्री वितरण गरेको, अन्य आवश्यक कागजपत्र नभएको र दर्ताबिना डेण्टलसमेत सञ्चालन गरेको पाएपछि सिलबन्दी गरी २४ घण्टाभित्र विभागमा आउन निर्देशन दिइएको हो ।

अनुगमन संयोजक निरोज घिमिरेको नेतृत्वमा गएको अनुगमन टोलीले सोही समयमा भेटिएको म्याद नाघेको औषधिसमेत २४ घण्टाभित्र जिल्ला जनस्वास्थ्य कार्यालय काठमाडौंमा र आपूर्ति व्यवस्थापन विभागमा आउन निर्देशन दिइएको छ ।

त्यसैगरी, विभागले गत जेठ २३ गते अनुगमनको क्रममा आवश्यक कागजपत्रसमेत नभई सञ्चालन गरेको भन्दै बानेश्वरमा रहेको भेनस अस्पतालको भेनस फर्मामा सिलबन्दी गरेको थियो । आवश्यक कागजपत्र जुटाएपछि आज उक्त अस्पतालको सिलबन्दी खोलिएको छ । रासस
