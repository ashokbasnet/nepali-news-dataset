सूर्य नेपाल कारबाहीमा पर्ने

राष्ट्रिय सूचना तथा सन्चार केन्द्रले सुर्तीजन्य पदार्थ नियन्त्रण निर्देशिका बनेको तीन वर्षसम्म पनि सूर्य नेपालले ९० प्रतिशत सन्देशमूलक चित्र नराखेको भन्दै कारबाही गर्ने प्रस्ताव गरेको जनाएको हो ।

मंगलबार राजधानीमा गरिएको एक कार्यक्रममा केन्द्रका प्रमुख स्वास्थ्य शिक्षा अधिकृत डा. राधिका थपलियाले सूर्य नेपालले सन्देशमूलक चित्र नराखेको उजुरी परेकाले कारबाहीका लागि स्वास्थ्य मन्त्रालयमा प्रस्ताव पेस गरेको जानकारी दिइन् ।

काठमाडौं जिल्ला जनस्वास्थ्य कार्यालय प्रमुख महेन्द्र श्रेष्ठले सुर्तीजन्य पदार्थको प्याकेजिङ सम्बन्धमा जनस्वास्थ्य कार्यालयले अनुगमन नगरेको स्वीकार गरे ।

उनले ८५ प्रतिशत सार्वजनिक स्थान सुर्तीजन्य पदार्थमुक्त बनाउने प्रस्ताव काठमाडौं महानगरपालिकामा पठाइएको बताए ।

कार्यक्रममा सुर्तीजन्य पदार्थको प्याकेजिङमा ९० प्रतिशत सन्देशमूलक चित्र राख्ने निदर्शिका तीन वर्षसम्म पनि कार्यान्वयनमा नआएको भन्दै सरोकारवालाहरुले गुनासो गरेका थिए ।
