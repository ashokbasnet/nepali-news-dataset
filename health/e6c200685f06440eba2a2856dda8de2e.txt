नेपालले पायो अन्तर्राष्ट्रिय पोषण अभियान सम्मान

हालै आइभोरीकोष्टमा सम्पन्न कार्यक्रममा नेपाललाई ‘स्केलिङ अप न्युट्रेसन क्याम्पेन अवार्ड २०१७’ सम्मान दिइएको हो ।

संयुक्त राष्ट्रसंघले चलाएको ‘स्केलिङ अप न्युट्रेसन’ (सुन)मा सन् २०११ देखि नेपाल आबद्ध हुँदै आएको छ । अभियानमा सहभागी विश्वका ६० मुलुकमध्ये नेपालसहित आठ मुलुकले उक्त सम्मान पाएको राष्ट्रिय योजना आयोगका स्वास्थ्य तथा पोषण क्षेत्र हेर्ने सदस्य प्रा.डा.गीताभक्त जोशीले जानकारी दिए ।

आयोगका अनुसार नेपालमा हरेक वर्ष कुपोषणले २५ हजार बालबालिकाको अकालमा मृत्यु हुने गरेको छ । आयोगका उपाध्यक्ष डा.स्वर्णीम वाग्लेले मुलुकमा विद्यमान कुपोषणलाई द्रुतगतिमा न्यूनीकरण गर्दै जाने बताए । रासस
