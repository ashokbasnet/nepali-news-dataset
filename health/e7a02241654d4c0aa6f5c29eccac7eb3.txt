सर्वोच्चको आदेश विपरित भर्ना लिदै मेडिकल कलेज, चिकित्सकसम्वद्ध  ९ संस्थाद्वारा कारवाहीको माग

ती संस्थाहरुले सोमबार (आज) संयुक्त विज्ञप्ति जारी गर्दै मेरिट लिस्टको आधारमा विद्यार्थी भर्ना गर्नू भन्ने सर्वोच्चको आदेश कार्यन्यन गर्न माग गरेका हुन् ।

सर्वोच्चको आदेश विपरित भर्ना लिएका कलेजहरुलाई कडा कारवाहीको मागसमेत उनीहरुले गरेका छन् । चिकित्सा शास्त्र अध्ययन संकाय डिनको कार्यलयको पटक–पटकको सुचनालाई लत्याएर निजी कलेजहरुले मनपरी रुपमा विद्यार्थी भर्ना गराउन थालेपछि सर्वाेच अदालतले मेरिट लिस्टको आधारमा नै विद्यार्थी भर्ना गर्नु भन्ने आदेश दिएको थियो ।

मेरिट लिस्टमा परेका चिकित्सकहरुले भर्ना नपाएपछि शुरु गरेको आन्दोलनमा पनि आफूहरुको समर्थन रहनेपनि ती संस्थाहरुले जनाएका छन् ।

विज्ञप्ती जारीगर्ने संस्थाहरुमा डक्टर्स सोसाइटी नेपाल, रेजिडेन्ट डक्टर्स एशोसियसन, मेडिकल स्टुडेन्ट एशोसियसन, सोलिडारिटी फर केसी एलायन्स लगायत रहेका छन् ।
