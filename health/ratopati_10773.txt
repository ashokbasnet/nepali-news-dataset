यो हो तनाव कम गर्ने तरिका, जान्नुहोस्

डा. दीपेश प्रधान मुटुरोग विशेषज्ञ   मानसिक तनाव व्यवस्थापन गर्न सर्वप्रथम तनावको कारण थाहा पाउन जरुरी हुन्छ । तनावको कारण थाहा पाएपछि तनाव हटाउन सकिन्छ कि सकिँदैन भन्ने सोच्नुपर्छ । मानसिक तनाव उत्पन्न गराउने कतिपय कारण सुल्झाउन सकिन्छ भने कतिपय कारण परिवर्तन गर्न सकिँदैन । यस्ता केही परिवर्तन गर्न नसकिने कारणलाई सहज रूपमा ग्रहण गर्नुपर्छ र यसप्रति शान्त तवरले प्रतिक्रिया व्यक्त गर्न सक्नुपर्छ काम र समयलाई व्यवस्थित गरेर सञ्चालन गर्न सकियो भने तनाव कम हुन सक्छ । महत्वपूर्ण अवसरहरूलाई एकसाथ नजुधाउने । जीवनमा आउने महत्वपूर्ण अवसरहरू विवाह, घर बनाउने, जागिर परिवर्तन गर्ने, व्यवसाय सुरु गर्नेजस्ता काम एउटै समयमा गर्नु हुन्न । आफूले गर्ने कार्य छनोट, आफ्नो रुचि र क्षमताका आधारमा कामको छनोट गर्नुपर्छ । असम्भवजस्तो लाग्ने कार्यप्रति आशावादी हुनु हुँदैन । यसले चिन्ता थप बढाउँछ ।नयाँ पत्रिकाबाट 
