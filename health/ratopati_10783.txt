यी ५ कुरामा ध्यान दिए साथीसँग सम्बन्ध सधैँ टिक्छ

साथीहरूबीचको सम्बन्ध जोडिन जति सहज छ, टिक्न उति नै गाह्रो छ । कहिलेकाहीँ सामान्य कुराले पनि वर्षौंदेखिको सम्बन्ध टुट्न सक्छ । साथीहरूबीच एकपटक गडबडी भए अर्कोपटक विश्वास गुम्न सक्छ । सम्बन्धमा धेरैजसो यो मेरो हो, त्यो तेरो हो जस्ता स–साना कुराले सम्बन्ध बिगारिरहेको हुन्छ । यदि आफ्ना नजिकका साथीहरूबीचको सम्बन्ध टिकाइराख्न धेरै ठूलो योगदान गरिराख्नु पर्दैन । सामान्य केही कुरा महत्वपूर्ण हुन्छन् र ती कुराको ख्याल गर्न जरुरी छ ।आर्थिक कारोबार सफा गर्नुहोस्एक–आपसमा हुने धनको लेनदेनले सम्बन्धमा दरार उत्पन्न हुने गरेको पाइन्छ । आफूहरूबीचमा जतिसुकै गहिरो सम्बन्ध भए पनि आर्थिक कारोबार बढ्यो भने खटपट सुरु हुन्छ । त्यसैले सकेसम्म नजिकका साथीहरूबीच गरिएको आर्थिक कारोबारलाई सधैँ सफा गराउने प्रयास गर्नुहोस् । आर्थिक कारोबार बिग्रँदै गयो भने हिजोसम्म नजिक ठानिएका साथीबीच दुस्मनी पनि सुरु हुन सक्छ ।सानो काममा साथीको आशा नगरौँ स–साना काम सकेसम्म आफैँ गर्ने बानीको विकास गर्नुहोस् । सकेसम्म कोसिस गर्नुहोस्, यस्ता काम सकेसम्म म आफैँ गर्नेछु । मुस्किलको घडीमा मात्रै साथीको सहयोगको आशा गरियो भने त्यो सम्बन्ध धेरै समयसम्म टिक्न सक्छ । हामी जस्तो काममा पनि साथीको आशा गर्छौं, तर त्यसो गर्नु हुँदैन ।विश्वास गर्नुहोस् हरेक व्यक्तिको सम्बन्ध टिक्नका लागि एकले अर्कालाई विश्वास गर्न जरुरी छ । यो कुरा ध्यानमा राख्नुहोस् कि कहिल्यै आफ्नो साथीप्रतिको विश्वासमा तुषारापात नगर्नुहोस् । एउटा सामान्य गल्तीले पनि सम्बन्धमा खटपट हुन सक्छ । त्यसकारण आफ्नो साथीप्रति अनावश्यक शंका गर्ने बानी कहिल्यै नगर्नुस् ।साथीलाई बेवास्ता नगर्नुहोस् कहिलेकाहीँ आफू व्यस्त भएको वेलामा साथीहरूलाई बेवास्ता नगर्नुहोस् । साथीहरूबीचको सम्बन्ध सधैँ राम्रो बनाउनका लागि साथीहरूका हरेक कुरालाई सुन्ने र बुझिदिने तथा आफ्ना समस्या सहज तरिकाले भन्न जरुरी हुन्छ । म व्यस्त छु भन्ने, फोन नउठाउने,महत्वपूर्ण कुरा भन्नु छ भनेर साथीले गरेको आग्रहलाई नसुन्ने हो भने तपाईंको साथी एकाएक गुम्न सक्छ अथवा तपाईंहरूबीचको सम्बन्ध टाढिँदै जान सक्छ ।घमण्ड नगर्नुहोस् जस्तोसुकै खालको साथी किन नहोस्, एक–आपसमा कहिल्यै केही कुराको घमण्ड नगर्नुहोस् । घमण्डले कहिलेकाहीँ आफू अर्काे साथीबाट टाढिँदै जान पनि सकिन्छ । सकेसम्म नम्र बोल्ने र हरेक समस्यामा सहज तरिकाले समाधानको बाटो पत्ता लगाउने साथीहरूबीचको सम्बन्ध सहज तरिकाले टिक्न सक्छ । आफ्नो तलब, घरपरिवार, गाडी, सम्पत्ति अथवा जेसुकै कुराको किन नहोस्, घमण्ड गर्नु हुँदैन ।नयाँ पत्रिकाबाट 
