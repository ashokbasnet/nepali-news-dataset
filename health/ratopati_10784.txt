यसकारण चाहिन्छ हामीलाई भिटामिन

डा. केदार कार्कीहामीलाई स्वस्थ रहन तथा उमेरअनुसार शारीरिक विकास तथा स्थिरताका लागि भिटामिन आवश्यक पर्छ । कोषिकाहरूले हाम्रो शरीरको संरचना गर्छन्, तिनीहरूलाई नियमित कार्य सहज रूपमा गर्न भिटामिनको आवश्यकता पर्छ । भिटामिनको प्राकृतिक स्रोत हाम्रो भोजनलाई मानिन्छ । यदि हामी स्वस्थ छौँ र नियमित स्वस्थ, ताजा तथा सन्तुलित भोजन खाने गरेका छौँ भने हामीले सामान्य जीवनयापन गर्न आवश्यक भिटामिन नियमित रूपमा प्राप्त गरिराखेका हुन्छौँ । केही भिटामिन हाम्रो नियमित भोजनका लागि प्रयोग गरिने सामग्रीमा उपलब्ध हुन्छन् । ती पकाउने वेला, प्रशोधन गर्ने प्रक्रियामा तथा भण्डारण गर्दा ह्रास हुने गर्छ । केही व्यक्तिमा अस्वस्थताका वेला उपचारका लागि अत्यधिक मात्रामा भिटामिन प्रयोग गर्ने बानी हुन्छ । भिटामिनको यस्तो मात्रा हामीलाई हानिकारक हुन सक्छ । किनभने, थोरै मात्रामा भिटामिनको आवश्यकता परेका वेला धेरै सेवन गरियो भने त्यसले झन् अस्वस्थ बनाउन सक्छ ।भिटामिन अल्पताको जोखिम हुन सक्ने अवस्था अत्यधिक मदिरा सेवन, आर्थिक अवस्था कमजोर हुनु, गरिबी, अशिक्षा, अज्ञानता, खाद्य असुरक्षाजस्ता अवस्थामा भोजनमा केही भिटामिनको अल्पता हुन सक्छ । कुनै गम्भीर बिरामीपछि पुनः स्वास्थ्यलाभ गर्दा वा शल्यक्रियापछि गर्भवती भएको वेला, साना बच्चालाई दूध चुसाउने वेला, पाको उमेर, बुढ्यौली उमेरमा थप भिटामिनको आवश्यकता पर्छ । उचित चेतनाको अभाव तथा आन्द्राभुँडीको क्षयरोग भएको अवस्थामा भिटामिनयुक्त खाना भण्डारण गर्न असफल हुँदा भिटामिनको कमी हुन सक्छ । एन्टिबायोटिक पिल्सहरू लकजेटिभजस्ता औषधिको प्रयोगले शरीरमा भीटामिनको मात्रामा परिवर्तन गराउँछ ।भिटामिनको वर्गीकरण बोसोमा  घुलनशील घुलनशील हुने कलेजो तथा बोसोयुक्त तन्तुमा भण्डारण हुने भिटामिन बिस्तारै घट्दै जान्छ । भिटामिन ए, डी, ई र के यस वर्गमा पर्छन् । यिनको अत्यधिक मात्रा भने हानिकारक हुन सक्छ ।पानीमा अघुलनशीलयी भिटामिन शरीरबाट चाँडै बाहिरिने गर्छ । जसले गर्दा यस्तो खालको भिटामिन दैनिक रूपमा आवश्यकता पर्दछ । भिटामिन बी १, बी २, बी ६, बी १२ जस्ता भिटामिन यस वर्गमा पर्दछन् । यिनीहरू भोजन सामग्री पकाउँदा सजिलै नष्ट हुने गर्दछ ।ख्याल गर्नुपर्ने कुरा सधैँ विविध खानेकुरा खानुस् । दिनमा चारपटक फलफूल तथा विभिन्न किसिमका मिश्रित तरकारी खाने गर्नुपर्छ ।खाना राम्रोसँग पकाएर खानुपर्छ । तरकारीहरू छोटो समयमा थोरै पानी हाली पकाउने गर्नुपर्छ ।फ्रिजमा सफा गरी राखेका तरकारी पुनः पानीमा नभिजाई तुरुन्त पकाउनुस् । यसले तरकारीमा भएको भिटामिनलाई संरक्षित गर्छ ।कुनै समस्या पर्‍यो भन्दैमा सामाधानका लागि भिटामिन खाइनहाल्नुहोस् ।तरकारी साह्रै मसिनो गरी नकाट्नुस् । पकाउनुभन्दा पहिला पानीमा नभिजाउनुस् ।तरकारी पकाउँदा सोडा नहाल्नुस् । तामा तथा पित्तलको भाँडामा नपकाउनुस् ।प्राकृतिक भोजन खाने कोसिस गर्नुस् । जंकफुडको पछाडि नलाग्नुस् । अनि मात्र तपाईंको शरीरका तन्तुहरूले चाहेको मात्रामा भिटामिन पाउनेछन् । र, तपाईं स्वस्थ, तन्दुरुस्त, फुर्तिलो हुनुहुनेछ ।नयाँ पत्रिकाबाट
