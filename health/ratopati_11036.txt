थाहा पाउनुस् गर्भावस्थामा किन परिवर्तन हुन्छ तपाईंको निप्पलको रङ

गर्भावस्थामा महिलाको शरिरमा विभिन्न परिवर्तन हुन्छन् भन्ने कुरा धेरैलाई थाहा छ । यतिबेला हर्मोनको उतारचढावका कारण महिलाले थुप्रै परिवर्तनको सामना गर्नुपरेको हुन्छ ।महिलालाई थाहा होला कि गर्भावस्थामा तपाईंको स्तनको आकारमा परिवर्तन हुन्छ । स्तनमात्र नभई निप्पलको रङमा पनि परिवर्तन हुने गर्दछ ।निप्पलको रङ परिवर्तन हुँदा तपाईं चिन्तित भने हुनुपर्दैन । गर्भावस्थामा निप्पल कालो हुनु साधारण कुरा हो । आउनुहोस्, यसको कारणबारे जानकारी लिऔं ।मेलेनिनका कारणःप्रेगनेन्सी हर्मोनका कारण शरिरमा धेरै मेलनिन बन्न थाल्छ । यो एक प्रकारको पिगमेन्ट हो जसका कारण छालाको रङमा परिवर्तन हुने गर्दछ । मेलेनिनको मात्रा अत्यधिक हुँदा छाला कालो हुन्छ विशेषगरी त्यस्तो छालामा जहाँ पहिले नै धेरै पिगमेन्ट हुन्छ जस्तै निप्पल वरिपरि । गर्भावस्थाको अन्तिम दिनमा स्तन र निप्पलको आकारमा वृद्धि हुन्छ किनभने यसले आफूलाई स्तनपानका लागि तयार बनाइरहेको हुन्छ । तपाईं निप्पलमा स–साना दाना जस्तो महसुस गर्न सक्नुहुन्छ किनभने गर्भावस्थामा साना सेब्यासियस ग्ल्यान्ड बढ्न थाल्छ । यसले निप्पललाई सुख्खा हुनबाट जोगाउँछ ।कहिले फर्कन्छ सामान्य अवस्थामा ?गर्भावस्थामा जसरी आफसे आफ निप्पलको रंग गाढा हुन्छ, सन्तान जन्माएको केही महिनापछि नै यसको रङ साधारण हुन थाल्छ ।निप्पलको मसाज गर्नबाट बच्नुहोस्ःगर्भावस्थाको क्रममा निप्पलको मसाज गर्दा उत्तेजित हुन्छ जसका कारण प्रसव पीडा सुरु हुनसक्छ । निप्पल उत्तेजित हुँदा अक्सिटोसिनको श्राव बढ्ने हुँदा यसले प्रसव पीडा सुरु गराउन सक्छ र यसले तपाईंको गर्भपतनको समस्या पनि निम्त्याउन सक्छ ।
