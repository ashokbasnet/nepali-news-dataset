धुम्रपानबारे झुटा हुन् यी पाँच कुरा, के हो वास्तविकता ?

धुम्रपानबारे विभिन्न प्रकारका भ्रम प्रचलित छन् जस्तै यदि स्वस्थ खानाको सेवन गरे यसको नकारात्मक असर कम हुन्छ । तर यो कुरा एकदम गलत हो । यस्ता विभिन्न भ्रम छन् । आज (३१ मार्च) मा वर्ल्ड नो टोबेको डेको मौकामा धुम्रपानका केही भ्रमबारे कुरा गरिएको छ र यसका वास्तविताबारे पनि ।डब्लूएचओका अनुसार संसारमा हरेक वर्ष लगभग ६४ लाख मानिसहरुको मृत्यु धुम्रपानका कारण हुन्छ । यसको गम्भीरता देखेर डब्लूएचओले सन् १९८७ देखि वर्ल्ड नो टोबेको डे मनाउने निर्णय गरेको छ ता कि मानिसहरुलाई धुम्रपानको नोक्सानीबारे जागरुक गराउन सकियोस् ।भ्रम १ः चुरोट पिउनुका साथै यदि खानपिन स्वस्थ भयो भने त्यसले हानी गर्दैन ।वास्तविकताः चुरोटको प्रत्यक्ष असर फोक्सोमा पर्छ जसको खानपिनसँग कुनै सम्बन्ध हुँदैन । त्यसकारण स्वस्थ खानपिनका बाबजुद पनि चुरोटले आफ्नो असर देखाउन छोड्दैन ।भ्रम २ः लाइट वा माइल्ड चुरोटले धेरै हानी गर्दैन ।वास्तविकताः अनुसन्धानका अनुसार लाइट चुरोट पिउने बेला प्रयोगकर्ताले अत्यधिक धुँवा तान्ने गर्दछ जसका कारण लाइट चुरोटले पनि अन्य साधारण चुरोटले जस्तै हानी पुर्याउँछ ।भ्रम ३ः ई–सिगरेटले हानी गर्दैन ।वास्तविकताः अनुसन्धानका अनुसार ई–सिगरेटमा पनि साधारण चुरोटजस्तो हानिकारक रसायन पाइन्छ । यसले पनि क्यान्सरको समस्या निम्त्याउन सक्छ ।भ्रम ४ः चुरोटमा पाइने निकोटिन र टारले मात्र हानी गर्दछ ।वास्तविकताः चुरोटमा निकोटिज र टार मात्र हुने कुरा गलत हो । यसका साथै यसमा एरोमेटिक हाईड्रोकार्बनजस्ता विभिन्न हानिकारक रसायन पाइन्छ जसले क्यान्सरको समस्या पैदा गर्दछ ।भ्रम ५ः यदि चुरोटको मात्रा कम गरियो भने त्यसले नोक्सानी गर्दैन ।वास्तविकताः दिनभरी चाहे एउटा मात्र चुरोट पिउनुहोस् तर यसले फोक्सोलाई हानी गरेकै हुन्छ । त्यसकारण चुरोटलाई कम गर्ने होइन यसलाई छोड्दा नै राम्रो ।
