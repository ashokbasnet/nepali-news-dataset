डाक्टरका कुराः महिनावारीमा यस्ता ९ बानी हुनसक्छ तपाईंलाई भारी

हरेक महिना महिलाहरु महिनावारी हुनु एक प्राकृतिक प्रक्रिया हो । तर यतिबेला केही सावधानी नअपनाए स्वास्थ्यमा गम्भीर असर पर्न सक्छन् । मेदान्त द मिडिसिटी हस्पिटल, गुडवांवकी स्त्रीरोग विशेषज्ञ डा. सभ्यता गुप्ताले यस्ता ९ गल्तीबारे जानकारी दिएकी छिन् जुन महिनावारीका बेला गर्नुहुँदैन ।शारिरिक सम्बन्धःमहिनावारीका बेला शारिरिक सम्बन्ध स्थापित गर्दा संक्रमणको खतरा बढ्ने गर्दछ । यस्तोमा पीडा पनि बढ्न सक्छ ।अत्यधिक व्यायामःमहिनावारीको क्रममा अत्यधिक व्यायाम वा योगा गर्दा शरिरको रक्तसंचार बढ्ने गर्दछ । यस्तोमा पेट दुखाई र अत्यधिक रक्तश्राव हुन थाल्छ । त्यसकारण निकै हल्का व्यायाम गर्नुहोस् ।सरसफाईमा ध्यान नदिनुःमहिनावारीको क्रममा शरिरलाई सफा नराख्दा थुप्र्रै स्वास्थ्य समस्या हुनसक्छ । सेनेटरी न्यापकिनलाई हरेक तीन वा ४ घण्टामा परिवर्तन नगर्दा ब्याक्टेरियल इन्फेक्शनको खतरा बढ्न सक्छ ।व्रत बस्नुःमहिनावारीका बेला शरिरलाई भिटामिन र मिनरल्सको निकै आवश्यकता पर्ने गर्दछ । यस्तोमा व्रत राख्दा विभिन्न स्वास्थ्य समस्या हुनसक्छ ।पर्याप्त नसुत्नु:महिनावारीको क्रममा कम्तीमा पनि ८ घण्टा नसुत्दा शरिर रिल्याक्स हुन पाउँदैन । यस्तोमा टाउको दुख्ने र शरिर दुख्नेलगायतका समस्या हुन थाल्छ ।रासायनिक उत्पादनको प्रयोगःमहिनावारी हुँदा गुप्ताङ्गलाई धुनका लागि रासायनिक उत्पादनको प्रयोग गर्दा पीडा र संक्रमण बढ्ने खतरा निम्तिन सक्छ ।फास्ट फूड खानुःमहिनावारीका बेला स्यान्डविच, बर्गर, पिज्जा वा चिप्सजस्ता फास्ट फूड खाँदा शरिरलाई आवश्यक भिटामिन र मिनरल्स पाइँदैन । यस्तोमा शरिर कमजोर हुन थाल्छ ।धेरै कफी पिउँदाःमहिनावारीका बेला धेरै मात्रामा कफी पिउँदा शरिरमा पानीको मात्रा कम हुन्छ । यसले पेट दुखाईको समस्या थप निम्त्याउन सक्छ ।
