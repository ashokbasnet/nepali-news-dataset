स्तनपान गराउने महिलाले बिर्सेर पनि नगर्नुहोस् यी गल्ती

जब तपाईं आमा बन्नुहुन्छ तब सधैं आफ्ना सन्तानको स्वास्थ्यबारे चिन्तित रहनुहुन्छ । स्तनपान गराउने धेरैजसो महिलाको समस्या पर्याप्त दुध नआउने हुन्छ । स्तनपान गराउने महिलाले केही यस्ता खानेकुराबारे ध्यान दिनुपर्छ जसले दुघ उत्पादनमा कमी ल्याउने गर्दछ । साथै, दुघ उत्पादनमा सहयोग पुर्याउने खानेकुरा नखाँदा पनि यसमा कमी आउने गर्दछ ।१. पर्याप्त पानी नपिउँदाःस्तनपान गराउने महिलाले पर्याप्त पानी नपिउँदा दुधको मात्रा घट्ने गर्दछ त्यसकारण तपार्ईं दिनभरी प्रशस्त मात्रामा पानी पिउनुहोस् ।सन्तुलित आहार नखाँदाःस्तनपान गराउने समय तपाईंको शरिर साधारण दिनभन्दा धेरै क्यालोरी बर्न हुने गर्दछ । त्यसकारण तपाईंले राम्रो र सन्तुलित भोजन खानैपर्छ ।गर्भ निरोधक औषधीको सेवनःयदि तपाईं गर्भनिरोधक औषधीको सेवन गर्नुहुन्छ भने यस्ता औषधीले तपाईंको दुध उत्पादनमा बाधा पुर्याउँछ । स्तनपानको समयमा गर्भ निरोधक औषधीको प्रयोग गर्नुपूर्व डाक्टरको सल्लाह लिनुहोस् ।रक्सी सेवन गर्दाःस्तनपानको समयमा यदि तपाईं रक्सी सेवन गर्नुहुन्छ भने यो तपाईं र तपाईंको सन्तानका लागि खतरनाक हुन्छ । यसबाट बच्नुहोस् ।अत्यधिक कफी पिउँदाःकफीमा अत्यधिक क्याफिन हुने गर्दछ जसले तपाईंको स्वास्थ्यमा नकारात्मक असर पुर्याउने गर्दछ । यदि तपाईंलाई कफी निक्कै मनपर्छ भने दिनमा एक कप कफीमा सिमित हुनुहोस् ।स्तनपानका बेला माछा नखानुहोस्ःस्तनपान गराइरहेका महिलाले माछा खानबाट बच्नुहोस् किनभने माछा गर्मी हुन्छ जुन तपाईंको सन्तानका लागि सही हुँदैन ।लसुन नखानुहोस्ःस्तनपान गराउने महिलाले लसुनको सेवन नगर्दा नै राम्रो । लसुन आफ्नो बास्नाका लागि चिनिन्छ । यो खाँदा तपाईंको दुधबाट गन्ध आउन सक्छ जुन तपाईंको शिशुका लागि राम्रो मानिँदैन ।अन्य केही सप्लिमेन्टबाट बच्नुहोस्ःस्तानपानका बेला तपाईं कुनै पनि जडिबुटी वा कुनै औषधी खानुपूर्व डाक्टरको सल्लाह अवश्य लिनुहोस् । यसले तपाईंको दूधको उत्पादनलाई कम गर्न सक्छ । 
