यो दुर्लभ रोगबाट गुज्रिरहेकी छिन् बेलायतकी गर्भवती राजुकमारी केट, ज्यानै जानसक्ने यो रोगबारे जानौं

बेलायतको शाही परिवारमा पुनः एक सदस्य थपिने भएको छ । क्याम्ब्रिजका डचेज तेस्रो सन्तानलाई अर्को वर्षको अप्रिल वा मे महिनामा जन्म दिने तरखरमा छन् । प्रिन्स विलियम्सले आफ्नो तेस्रो सन्तानको जन्मको घोषण गत सेप्टेम्बर ४ तारिखमा गरेका थिए ।तर अहिले केट मिडल्टन गर्भावस्थाको दुर्लभ स्थितीबाट पीडित छन् जसलाई हाइपरमेसिस ग्रेविडेरम भनिन्छ ।३५ वर्षीया केट मिडलटनले पहिलेका आफ्नो दुई गर्भमा पनि यस्तै प्रकारको रोगको सामना गरेकी थिइन् ।यो रोगले भ्रुणको विकासमा बाधा पुर्याउनुका साथै समय अगावै बच्चाको जन्म हुनसक्छ । यसले शिशुको कम तौल अथवा अंगको पूर्ण विकासमा पनि बाधा पुर्याउने सम्भावना रहन्छ ।गम्भीर अवस्थामा यो रोगले गर्भपतन पनि गराउन सक्छ । एनएचएसका अनुसार यसले आमाको हृदयगतीमा अस्वभाविक वृद्धि गराइदिन्छ ।यो दुर्लभ स्थितीसँग जोडिएका पाँच प्रमुख कुरा यस्ता छन्ःअत्यधिक तरल पदार्थको निष्कासनः‘मर्निङ सिकनेस’  गर्भावस्थाको विभिन्न लक्षणमध्येको एक हो । तर हाइपरमेसिस ग्रेविडेरमबाट ग्रसित गर्भवतीलाई गम्भीर ‘मर्निङ सिकनेस’ हुन्छ । उनीहरुलाई अत्यधिक वाकवाकी लाग्ने गर्दछ जसका कारण शरिरको अत्यधिक तरल पदार्थ बाहिर निस्कने गर्दछ । यसले पिसाब कम लाग्ने हुन्छ र अत्यधिक थकान पनि हुने गर्दछ । साथै, रक्तचाप पनि निकै कम हुनुका साथै डिप्रेशन र तनाव पनि हुने गर्दछ ।स्ट्रोजन हर्मोनको श्राव बढ्ने गर्दछःगर्भावस्थामा हर्मोनको उतारचढाव अत्यधिक हुने गर्दछ । ती महिला जो हर्मोन वृद्धिप्रति अत्यधिक संवेदनशील हुन्छन् उनीहरु यो रोगबाट ग्रसित हुन्छन् । महिनावारीको  क्रममा एस्ट्रोजन हर्मोनको श्रावमा वृद्धि हुन्छ । जब महिला गर्भधारण गर्छिन् तब एस्ट्रोजन र प्रोजेस्ट्रोनको उत्पादन उच्च मात्रामा हुन्छ जुन साधारणतया महिनावारीभन्दा लगभग सयदेखि हजार गुणा बढि हुन्छ । परिणामस्वरुप यस्तो स्थितीको सृजना हुन्छ ।९–१३ हप्ताःयो रोगको लक्षण परिवारका सदस्यले गर्भवती भएको चारदेखि ६ हप्ताबिच पहिचान गर्न सक्छन् । यो ९ देखि १३ हप्ताबिच बढ्ने गर्दछ ।तीन प्रतिशत महिलामा मात्रःहाइपरमेसिस एजुकेशन एण्ड रिसर्च फाउन्डेशन स्टेटिक्सका अनुसार एकदेखि तीन प्रतिशत महिला यस्तो प्रकारको दुर्लभ स्थितीबाट गुज्रने गर्दछन् ।‘एन्टी नजिया’ औषधीले काम गर्नेःमर्निङ सिकनेसभन्दा विपरित हाइपरमेसिस ग्रेविडेरममा बान्ता भएपछि महिलाको पेटमा खाना बाँकी रहँदैन । यस्तो दुर्लभ स्थितीको कुनै उपचार छैन यद्यपी यसलाई ‘एन्टी नजिया’ औषधीबाट सम्हाल्न सकिन्छ । यस्तै, शरिरमा तरल पदार्थको कमीलाई रोक्ने घोल अस्पतालमा पाइन्छ जसले डिहाइड्रेशन र इलेक्ट्रोल इम्ब्यालेन्सलाई रोक्न सहयोग गर्दछ ।
