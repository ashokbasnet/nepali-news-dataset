डाक्टरका कुराः तपाईंको पेट कहिल्यै हुने छैन खराब, ध्यान राख्नुहोस् यी ८ कुरा

व्यस्त जीवनशैलीका कारण हामी दिनभरी यस्ता क्रियाकलाप गर्दछौं जसका कारण पेट खराब हुन्छ । यसका कारण अल्सर, कब्जियत वा एसिडिटीजस्ता समस्या हुन थाल्छन् । यो समस्याबाट बच्नका लागि हामीले केही कुरामा ध्यान दिनुपर्ने हुन्छ । ग्यास्ट्रोएन्टोलोजिस्ट डा. अरविन्द नामदेवले यस्ता ८ टिप्सबारे बताएका छन् जुन अपनाउँदा तपाईंको पेटलाई खराब हुनबाट जोगाउन सकिन्छ ।१. पर्याप्त पानी पिउनुहोस्ःदिनभरी कम्तीमा ८ देखि १० गिलास पानी पिउनुहोस् । यसले पेटमा भएको फोहोरलाई बाहिर निकाल्छ । यस्तोमा कब्जियत र एसिडिटीको् समस्या नियन्त्रणमा रहन्छ ।२. फाइबर डाइट लिनुहोस्ःदैनिक आफ्नो डाइटमा हरियो सागसब्जी, टुसा उम्रेका गेडागुडी र रसिला फलफूल समावेश गर्नुहोस् । यसमा भएको फाइबर्सले पेट खराब हुनबाट बचाउनेछ ।३. बिस्तारै बिस्तारै खानुहोस्ःखानेकुरालाई एकैपटक नखाई दुई वा तीन घण्टाको फरकमा खानुहोस् । यसो गर्दा खाना सहि तरिकाले पच्ने गर्दछ भने पेट खराब हुँदैन ।४. उच्च बोसोयुक्त खानेकुरा कम खानुहोस्ःखानामा उच्च बोसो भएको मासु खानामा कम समावेश गर्नुहोस् । यसमा भएको बोसो सजिलै पच्दैन । खानामा यसको कम प्रयोग गर्दा पेट खराब हुँदैन ।५. नशा छोड्नुहोस्ःधेरै चुरोट वा रक्सी पिउने बानी छोड्नुहोस् । यसले पेटको अल्सर र घाँटी पोल्ने समस्या नियन्त्रणमा हुन्छ ।६. तनाव नलिनुहोस्ःतनाव नलिँदा रक्त संचार राम्रो हुन्छ । यसले पाचन क्रिया राम्रो हुन्छ । यस्तोमा कब्जियत र एसिडिटीको समस्या नियन्त्रणमा हुन्छ ।७. समयमा खानुहोस्ःदिनभरी ब्रेकफास्ट, लञ्च र डिनर निर्धारित समयमा खानुहोस् । यस्तोमा खाना सहि तरिकाले पच्ने गर्दछ । यसले कब्जियतको समस्या नियन्त्रणमा रहन्छ ।८. व्यायाम गर्नुहोस्ःदैनिक कम्तीमा ३० मिनेट व्यायाम गर्नुहोस् वा हिँड्नुहोस् । यसले मेटाबोलिजम सुधार्छ र पाचन क्रिया राम्रो हुन्छ ।
