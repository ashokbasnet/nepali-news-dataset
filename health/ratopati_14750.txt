ब्रा बिना सुत्दा तपाईंको छालालाई हुन्छ यी पाँच फाइदा

चौबीसै घण्टा ब्रा लगाउँदा तपाईंको स्वास्थ्यमा कस्तो समस्या हुनसक्छ त्यसबारे त तपाईंलाई राम्रोसँग थाहा होला तर ब्राले तपाईंको स्वास्थ्यमा मात्र नभई छालामा पनि विभिन्न समस्या निम्त्याउँछन् भन्दा अचम्म मान्नुहोला । अफिस वा बाहिर जाँदा तपाईं ब्रा नलगाई जान सक्नुहुन्न तर राती सुत्दा यसलाई पक्कै पनि खोलेर सुत्नुहोस् । यस्तो गर्नु तपाईंको छालाको लागि फाइदाजनक साबित हुन्छ ।स्वस्थ र डण्डिफोररहित छालाःहाम्रो शरिरको संचार प्रणालीको एक महत्वपूर्ण हिस्सा हुन्छ लिम्फ्याटिक सिस्टम । लिम्फ्याटिक सिस्टममा रहेको लिम्फ फ्लूड ह्वाइट ब्लड सेल्सलाई सर्कुलेट गरेर छालालाई संक्रमणबाट बचाउने गर्दछ । साथै यो फ्लूडले छालामा भएको टक्सिन, अत्यधिक हर्मोन र फोहोर निष्कासनमा सहयोग गर्दछ । यसकारण यसले छाला र त्यसको प्वाललाई बन्द हुनबाट बचाएर डण्डिफोर र ब्ल्याकहेडको समस्याबाट छुटकारा दिने गर्दछ । जब तपाईं ब्रा नलगाई सुत्नुहुन्छ तब यो फ्लूडको सर्कुलेशन राम्रो तरिकाले हुन्छ । फलस्वरुपः स्वस्थ र डण्डिफोर रहित छाला पाउनुहुन्छ ।डार्क सर्कलबाट छुटकाराःब्रा लगाएर सत्दा धेरैजसो यसको फिटिङ र इल्यास्टिकका कारण निन्द्रामा हुँदा पनि आनन्दित महसुस गर्न सकिँदैन । जसका कारण तपाईं बारम्बार निन्द्राबाट ब्यूझनु हुन्छ र गहिरो निन्द्राबाट टाढा रहनुहुन्छ । तर ब्रा नलगाई सुत्दा यी समस्याबाट छुटकारा पाउनसक्नुहुन्छ । मज्जाले निदाउनुको अर्थ डार्क सर्कलको समस्याबाट पार पाउनु हो ।स्किन ड्यामेज रिपेयरमा रोकावट आउने छैनःराती जब तपाईं सुत्नुहुन्छ तब दिनभरीको तपाईंको शरिरमा भएको क्षतीको पूर्ती हुन्छ । अर्थात्, राती शरिरमा सेल रिजेनेरेशन र कालेजन प्रोडक्सनको काम हुन्छ जसले हाम्रो शरिरमा दिनभरी भएको क्षतीको पूर्ती गर्न सहयोग गर्दछ । यस्तोमा जब तपाईं ब्रा बिना सुत्नुहुन्छ भने तपाईंको शरिरले खुलेर सास फेर्दछ । यसले शरिरले धेरै मात्रामा र बिना रोकटोक अक्सिजन पाउँछ र क्षती भएको सेल पुनर्निमाणमा कुनै बाधा उत्पन्न हुन दिँदैन ।अनुहार चम्किलो हुन्छःब्रा बिना सुत्दा शरिरमा रक्तसंचार राम्रोसँग हुन पाउँछ । जब रक्तसंचार राम्रो हुन्छ तब हाम्रो शरिरले पर्याप्त मात्रामा अक्सिजन पाउँछ फलस्वरुपः यसको नतिजा अनुहार चम्किलो हुने गर्दछ ।छाला पोल्ने वा चिलाउने हुँदैनःब्रा लगाएर सुत्दा यसको स्ट्रिपमा राखिएको इल्यास्टिकक वा हुक्सका कारण छाला पोल्ने, चिलाउनेलगायतका समस्या निम्तिन सक्छन् ।
