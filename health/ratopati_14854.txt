घरमा कमिलाले हैरान गर्यो ? चिनी र महको यो सम्मिश्रणले गर्नेछ तपाईंको समस्या समाधान

घरमित्र आउने किरा फ्टयाङ्ग्रा कसैलाई पनि मन पर्दैन । यसबाट छुटकारा पाउनका लागि प्रयोग गरिने औषधी निकै महँगो साबित हुनसक्छ । एक व्यक्तिको घरमा कमिलाले सताएपछि उनले कमिलाबाट छुटकारा पाउनका लागि घरेलु उपाय अपनाए ।सोसल साइटमा एक नाम नखुलाइएका व्यक्तिले कमिलाबाट छुटकारा पाउनका लागि जुन तरिका सेयर गरे त्यसले धेरै मानिसहरुलाई अचम्ममा पार्यो । केही घरेलु सामानको प्रयोग गरेरै उनले कमिलाबाट छुटकारा पाए । यी व्यक्तिले कमिलाबाट बच्नका लागि चीनी र महको प्रयोग गरे । यी सजिलो उपायपछि उनको घरबाट कमिला सधैंका लागि गायब नै भयो ।यसरी तयार गरे घरेलु उपायःआफ्नो घरेलु उपायमा यी व्यक्तिले चिनी र महको प्रयोग गरेका थिए । सबैभन्दा पहिले उनले पानी उमाले । त्यसपछि उम्लिएको पानीमा ६ चम्चा चिनी हाले । त्यसपछि उनले चिनी पानीको घोलमा बोरेक्स हाले । बोरेक्स किरा मार्नका लागि प्रयोग हुने साधारण डिसइन्फेक्टेड हो । यो निकै सजिलै हरेक स्टोरमा पाइन्छ । यो निकै सस्तो हुने भएकाले यसलाई सहज खरिद गर्न सकिन्छ । अन्त्यमा यो घोललाई स्प्रे बोतलमा हाल्नुभन्दा पहिले यसमा ती व्यक्तिले मह मिसाए र पूरा घोललाई घरको ढोकामा स्प्रे गरिदिए ।यसरी गर्दछ कामःयी व्यक्तिले बनाएको घोलमा भएको चिनी र महले कमिलालाई आकिर्षत गर्दछ तर यसमा भएको बोरेक्सले कमिलालाई मार्ने काम गर्दछ । जब कमिला चिनी र महसँग आकर्षित भएर घोल पिउँछन् त्यसमा भएको बोरेक्सले ती कमिला मर्ने गर्दछन् ।मानिसहरुले रुचाए यो तरिकाःमानिसहरुलाई यो तरिका निकै मन पर्यो । यो सजिलो र सस्तो उपाय अपनाएर तपाईं पनि कमिलालाई आफ्नो घरबाट भगाउन सक्नुहुन्छ ।
