एकदिने स्वास्थ्य शिविरमा करिब ८ सयजना व्यक्ति लाभान्वित

रौतहट – रौतहट जिल्लामा करिब २ महिना अगाडी जिल्लालाई नै तहस – नहस गर्ने खालका आएको विनासकारी बाढीले गर्दा रौतहटमा अर्वौंको क्षति भएको थियो । बाढीका कारण विभिन्न रोगहरुको महामारी फैलिन सक्ने सम्भावनालाई रोक्नको लागि निःशुल्क स्वास्थ्य शिविर संचलान सम्पन्न भएको छ । ‘मिलेर हामी गर्न सक्छौं, पोखरा कास्की’ संस्थाको आयोजनामा मणिपाल मेडिकल कलेज पोखरा तथा जिल्ला स्वास्थ्य कार्यालय रौतहटको संयुक्त प्राविधिक सहयोगमा शुक्रबार बिहान ८ बजेदेखि बेलुका ५ बजेसम्म शिविर सञ्चालन भएको थियो । यमुना माई गाउँपालिका वडा नम्बर ३ अन्तर्गत राजपुर तुलसी प्राथमिक विद्यालय मा भएको एकदिने निःशुल्क स्वास्थ्य शिविरमा करिब ८ सय ५० जना बिरामीहरूले स्वास्थ्य परिक्षण गर्नुका साथै निःशुल्क औषधी समेत पाएको जानकारी मणिपाल मेडिकल कलेजका उप–प्राध्यापक डा. राजीव मुखिया ले बताए ।उक्त स्वास्थ्य शिविरको उदघाटन मुख्य अतिथि पुर्ब उर्जा राज्य मन्त्री सत्यनारायण भगतले गरेका थिए । 
