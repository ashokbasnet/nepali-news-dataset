टेलिभिजनमा किन देखाइँदैछ महिलाको ‘निप्पल’ ?

बेलायतमा एक टेलिभिजन विज्ञापनमा महिलाको निप्पल पहिलो पटक देखाइएको छ । यो विज्ञापनको केही अंश दिउँसोको समयमा प्रसारित गरिँदै छ । पूरा विज्ञापन सोमबार देखाइने बताइएको छ ।कोप्पा फिल च्यारिटीका लागि यो विज्ञापन बनाइएको हो जसलाई स्तन क्यान्सर जागरुकता महिनाको क्रममा देखाइँदै छ ।यो विज्ञापन शुक्रबारको ‘गुडमर्निङ ब्रिटेन’ कार्यक्रमको क्रममा देखाइएको हो । कार्यक्रममा बीबीसीकी भिक्टोरिया डर्बिशायरले स्तन क्यान्सरबारे चर्चा गरिन् ।बेलायतमा क्यान्सरका बिरामीमा स्तन क्यान्सर सबैभन्दा ठूलो समस्या हो । यहाँ हरेक १० मिनेटमा एक स्तन क्यान्सरको मामला सार्वजनिक हुने गर्दछ जसमध्ये लगभग सबै महिला नै हुने गर्दछन् ।यो विज्ञापनमा मानिसहरुलाई आफ्नो स्तनको आफैं जाँच गर्न र स्तन वरिपरि केही असामान्य परिस्थिती याद गर्नका लागि प्रोत्साहन गरिएको छ ।विज्ञापनमा केही निर्जिव वस्तुलाई छोएर देखाइएको छ । साथै, पुरुष र महिलालाई पनि आफ्नो छाती वा स्तन छोएर जाँच गरिरहेको देखाइएको छ ।थुप्रै सेलिब्रिटीले भाग लिएःयो विज्ञापनमा लव आइसल्याण्ड रियालिटी टिभी शोकी स्टार ओलिविया बकल्याण्ड, टिभी कार्यक्रम प्रस्तोता ओडुडु, ब्लगर एन्ना न्यूटन र ब्लगर लिली पेबल्स पनि संलग्न छन् ।टेलिभिजनका लागि यो विज्ञापनलाई ६० सेकेन्डका लागि तयार गरिएको छ भने सिनेमामा यसको ४० सेकेन्डको भर्जन प्रसारित गरिनेछ । यो विज्ञापन बच्चाको कार्यक्रमका समयमा देखाइने छैन ।कोप्पा फिलकी सिइओ नाटेली केलीले भनिन्, ‘हामीले यो बताउन कोसिस गरिरहेका छौं कि हाम्रा हात र त्यसको छुवाइ नै स्तन क्यान्सरको लक्षणबारे पत्ता लगाउने सबैभन्दा राम्रो तरिका हो । हामीलाई आशा छ कि बेलायतका अन्य युवा पनि यस्तो बानी अपनाउनेछन् ।’बेलायतमा हरेक वर्ष लगभग ११ हजार ४ सयको मृत्यु स्तन क्यान्सरका कारण हुने गर्दछ ।स्तन क्यान्सर जाँच्ने तरिकाः– स्तनको कुनै पनि भागमा कुनै गाँठो आउनु जुन पहिले थिएन– स्तनको आकारमा परिवर्तन आउनु, यस्तो परिवर्तन कुनै एक स्तन वा दुबैमा हुनसक्छ– निप्पलबाट रगत निस्कनु– काखीमुनी गाँठो वा सुन्निएको महसुस हुनु– निप्पल वा त्यसको वरिपरि निशान बन्नु– निप्पलको रुप वा आकारमा परिवर्तन, निप्पल स्तनमा नै टाँस्सिनु
