कति जरुरी छ मुखको कण्डम ?

बीबीसीजब म २० वर्षकी थिएँ तब एक च्यारिटीले युनिभर्सिटीमा मेरा लागि एक बक्स पठाएको थियो । उक्त बक्समा ओरल सेक्सलाई सुरक्षित बनाउने उपकरण थिए ।जब मलाई उक्त बक्स सुम्पिइयो त्यो यौन सुरक्षाका लागि थियो भन्ने मलाई भान भयो । त्यो देखेपछि मलाई भित्री रुपमा जिज्ञासा पनि पैदा भयो । उक्त बक्सभित्र रहेको एक सानो फाइल प्याकेज निकालें । पहिलो पटक मेरो सामना ‘डेन्टल ड्याम’ सँग भयो । यो ओरल सेक्सको क्रममा प्रयोग गरिने रबरको एक आवरण हो ।डेन्टल ड्यामलाई साधारण शब्दमा मुखको कण्डमको रुपमा बुझ्न सकिन्छ । यो लेटेक्सको वर्गाकार वा आयताकार टुक्रा हुन्छ जसलाई योनीमा लगाइन्छ । यो लगाएपछि ओरल सेक्समा संक्रमणको खतरा शून्य बराबर हुन्छ ।सुरक्षित सेक्स आवश्यकःयो लेटेक्स फलफूलको फ्लेभरमा पनि उपलब्ध हुन्छन्  । यसबारे सोच्दा त्यति राम्रो नलागेपनि संक्रमणबाट तपाईं बच्न सक्नुहुन्छ ।बेलायतमा १५ देखि २४ वर्षको उमेर समूहमा सेक्सुअल्ली ट्रान्समिटेड इन्फेक्शन (एसटीआई) को आशंका सबैभन्दा धेरै हुन्छ । उमेर बढेसँगै यसमा कमी आउँछ ।एक रिपोर्टका अनुसार सन् २०१६ मा १५ देखि २४ वर्षका हेट्रोसेक्सुअल (अर्थात् पुरुष र महिलाबिच यौन सम्बन्धको इच्छा) मानिसहरुमा ६२ प्रतिशित कमिडिया, ५० प्रतिशत गोनरिया, ४९ प्रतिशत गुप्ताङ्गको गाँठा र गुप्ताङ्गको छालाको संक्रमणबाट पीडित पाइएका थिए । समलिङ्गी पुरुषमा पनि यसको आशंका हुन्छ ।तुलनात्मक रुपमा महिलाबिचको सम्बन्धमा यी रोगको सम्भावना कम हुन्छ । केही मानिसहरु गल्तीपूर्वक यो बुझ्छन् कि लेस्बियन र बाइसेक्सुअल महिलाले एसटीआईको उपचार गराउनु पर्दैन तर कम खतराको अर्थ रोग नै लाग्दैन भन्ने होइन ।जब मैले किशोरावस्थामा पहिलो पटक डेटिङ सुरु गरें तब मलाई थाहा थिएन कि लेस्बियनका लागि पनि सुरक्षित सेक्स आवश्यक छ । पहिलेका मेरा दुई पार्टनर यो विषयमा पूर्ण रुपमा अन्जान थिए त्यसकारण हामीले कहिले पनि यसको वास्तै गरेनौं ।डेन्टल ड्यामःतर डेन्टल ड्यामबाट मलाई यो थाहा भयो कि लेस्बियनका लागि पनि यो आवश्यक छ । तपाईंको यौन आकर्षण चाहे जे सुकै होस्, सुरक्षित सेक्स निकै महत्वपूर्ण छ ।कण्डमजस्तै डेन्टल ड्याम पनि प्याकेटमा बेचिन्छन् । तर कण्डमको ठ्याक्कै उल्टो यसलाई खरिद गर्नु त्यति सजिलो छैन  । तपाईंले यसलाई कहिलेकाँही ठूला फार्मेसीमा पनि पाउन सक्नुहुन्न तर यसलाई विशेष रुपमा अनलाइनमार्फत पनि मगाउन सक्नुहुन्छ । कतिपय अवस्थामा भने साना क्लिनिक र यौन रोगीका लागि बनाइएका विशेष क्लिनिकमा पनि यो भेटिने गर्छ ।सुरक्षित सेक्सको अर्थ पेनिट्रेशनको क्रममा सतर्क रहनु मात्र होइन । यसबारे लेस्बियन र साधारण दुबैले याद राख्नुपर्छ । हामीमध्ये धेरैलाई कण्डम र गर्भनिरोधक औषधीबारे थाहा छ । हामीलाई यसबारे स्कूलका दिनदेखी नै थाहा छ । तर डेन्टल ड्याम र लेटेक्स ग्लोभ्स यो विषयमा निकै फरक छन् ।समलैङ्गिकतामा सुरक्षित सेक्सको विषयमा कुरा नै हुँदैन । यसमा अनुसन्धानको पनि निकै अभाव हुन्छ । सन् २०१६ मा नेशनल एलजीबीटी पार्टनरशीपको एक सर्वेक्षणमा १ सय १ लेस्बियनमध्ये आधाभन्दा बढिका अनुसार सेक्सुअल हेल्थ क्लिनिकमा उनको अनुभव नकारात्मक रह्यो । 
