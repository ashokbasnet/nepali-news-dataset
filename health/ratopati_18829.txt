रक्सी पिएपछि मानिसहरु किन अंग्रेजी बोल्छन् ?

बीबीसीगैर–अंग्रेजीभाषीसँग तपाईंले धेरैजसो यस्तो महसुस गर्नुभएको होला ।यदि तपाईं कुनै दोस्रो भाषा बोल्ने कोसिस गर्नुहुन्छ भने तपाईंमाथि थुप्रै पटक यस्तो भएको हुनसक्छ । सही शब्द तपाईंले मुश्किलले भेट्नुहुन्छ र त्यसको सही उच्चारण गर्नु पनि चुनौतीजस्तो हुनेछ ।तर यदि तपाईंले थोरै रक्सी पिउनुभयो भने त्यो दोस्रो भाषाको शब्द आफसे आफ मुखबाट धाराप्रवाह निस्कनेछ । शब्दको खोजी समाप्त हुनेछ र तपाईं निकै सजिलै उक्त भाषा बोल्न सक्नुहुनेछ ।सामाजिक व्यवहारःयो रक्सीको विषयमा कुनै अन्दाज गरिएको कुरा होइन । यसबारे एक अध्ययन सार्वजनिक भएको छ । साइन्स म्यागजिन ‘जर्नल अफ साइकोफार्माकोलोजी’ मा छापिएको एक अध्ययन अनुसार थोरै रक्सीले कुनै दोस्रो भाषा बोल्नमा सहयोग पुर्याउँछ ।यो पनि वास्तविकता हो कि रक्सीले हाम्रो स्मरण शक्ति र ध्यान केन्द्रित गर्ने क्षमतामा असर गर्दछ र यो हिसाबले यो एक बाधा हो । तर दोस्रोतर्फ यसले हाम्रो हिचकिचाहटलाई टाढा भगाउँछ र आत्मविश्वासलाई बढाउँछ र सामाजिक व्यवहारमा संकोच कम गर्दछ ।जब हामी कोही अन्य व्यक्तिलाई भेट्छौं र कुरा गर्छौं तब यी सबै कुुराको असर हाम्रो भाषिक क्षमतामा पर्दछ । यो बिचारलाई अहिलेसम्म कुनै वैज्ञानिक आधारबिना नै स्विकार गरिन्थ्यो ।थोरै रक्सीःतर युनिभर्सिटी अफ लिभरपुल, बेलायतको किंग्स कलेज र नेदरल्याण्डको युनिभर्सिटी अफ मास्ट्रिचका शोधकर्ताले यो विचारलाई परिक्षण गरे । परिक्षणका लागि ५० जर्मन मानिसहरुको एक समूहलाई छानियो जसले केही समय अघिमात्र डच भाषा सिकेका थिए ।तीमध्ये केही मानिसहरुलाई पेय पदार्थ दिइयो जसमा रक्सी मिसाइएको थियो । मानिसहरुको तौलको अनुपात अनुसार रक्सीको मात्रा दिइयो भने कतिको पेय पदार्थमा रक्सी मिसाइएको थिएन । परिक्षणमा भाग लिने जर्मन मानिसहरुलाई नेदरल्याण्डका मानिसहरुसँग डचमा कुरा गर्नका लागि भनियो ।डच भाषीलाई यो थाहा थिएन कि कसले रक्सी पिएका छन् र कसले छैन । अनुसन्धानमा यो कुरा सार्वजनिक भयो कि जसले रक्सी पिएका थिए उनीहरुले राम्रो उच्चारणसहित कुरा गरिरहेका थिए ।
