स्वास्थ्य बीमा गर्ने सबै भन्दा बढि उच्च रक्तचापका विरामी

काठमाडौँ – स्वास्थ्य बीमा कार्यक्रमअन्तर्गत सबैभन्दा बढी उच्च रक्तचापका बिरामीले सेवा लिएका छन् । सामाजिक स्वास्थ्य सुरक्षा विकास समितिका वरिष्ठ जनस्वास्थ्य प्रशासक डा. भुवन पौडेलले हालसम्म सात हजार ७५१ जनाले उच्च रक्तचापको उपचार सेवा लिएको बताउँदै त्यसबाहेक पेट, ग्यास्ट्राटिस, दाँत, नियमित चेकअप, मधुमेह र श्वासप्रश्वासको समस्या भएका बिरामीले उपचार सेवा लिएको जानकारी दिए ।  सरकारले हालसम्म २२ जिल्लामा स्वास्थ्य बीमा कार्यक्रम लागू गरेको हो । चालु आवको अन्त्यसम्ममा थप १५ जिल्लामा यो कार्यक्रम बिस्तार गर्ने लक्ष्य लिएको छ । स्वास्थ्य बीमा कार्यक्रम विस्तार गर्ने लक्ष्य लिएका जिल्लाहरुमा भोजपुर, खोटाङ, सिरहा, रामेछाप, रौतहट, कपिलवस्तु, अर्घाखाँची, प्यूठान, रुकुम, डोल्पा, कालिकोट, मुगु, हुम्ला, बाजुरा र बझाङ रहेका छन् । सरकारले सबै नागरिकलाई गुणस्तरीय स्वास्थ्य सेवा दिन २०७२ चैत २५ गते कैलाली, बाग्लुङ र कैलालीबाट स्वास्थ्य बीमा कार्यक्रम लागू गरेको थियो । यो कार्यक्रमअन्तर्गत हालसम्म दुई लाख ४५ हजार ६६ बीमितमार्फत रु १४ करोड २४ लाख २५ हजार ९८७ रकम संकलन भएको वरिष्ठ जनस्वास्थ्य प्रशासक पौडेलले बताए । 
