पानी कसरी पिउने ?

बृन्दा गुरुङ फुड एन्ड न्युट्रिसियनपानी हाम्रो स्वास्थ्यका लागि अति आवश्यक छ । हाम्रो शरीरलाई आवश्यक पानी पुगेन भने विभिन्न रोग लाग्न सक्छ । पानीको कमीले शरीरभित्र मात्र होइन, शरीरबाहिर छालामा पनि नकारात्मक असरहरू देखा पर्न सक्छन् । कहिले धेरै, कहिले थोरै पानी खानु हुँदैन । खानेकुरा र पानीको मात्रा मिलाएर मात्रै सेवन गर्न जरुरी छ ।हाम्रो जीवनमा दैनिक रूपमा डेढदेखि दुई लिटरसम्म पानी आवश्यक हुन्छ । हामी धेरैको पानी पिउने बानी उस्तै छ । पायौँ भने एकैपटकमा एक लिटरसम्म पिउने, नपाए तिर्खा घटाएर पनि बस्ने । सधैँ केही समयको अन्तर राखी पानी पिउने गर्नुपर्दछ । पानी एकैपटक धेरै खाँदा किड्नीमा ओभरलोड हुन्छ र समस्या उत्पन्न हुन्छ ।बिहान उठ्नेबित्तिकै मनतातो पानी पिउने गर्दा शरीरका अर्गानहरू खुल्छन् । यसले स्वास्थ्यमा फाइदा पुग्छ । हाम्रो शरीरमा डेढदेखि दुई लिटर पानीको मात्रा भएन भने बेहोस हुने, खुट्टा फर्कने, थकाइ लाग्ने, टाउको दुख्ने, झर्को लाग्नेजस्ता समस्या देखा पर्ने हुन्छ ।लामो समय पानी नपिउँदा कहिलेकाहीँ मानिस बेहोस हुन सक्छ । यस्तो अवस्थामा पानी पिउन सकिएन भने ज्यानसमेत जान सक्छ ।पानी कम हुँदा हाम्रो छालामा असर पर्छ । पानीको कमीले छालामा सुक्खापन आउने, चाउरी पर्नेजस्ता समस्या देखा पर्न सक्छन् । यति मात्रै होइन, शरीरमा एलर्जी हुन सक्छ । स्वस्थ छालाका लागि हामीले शरीरलाई आवश्यक मात्रामा पानी पिउने गर्नुपर्दछ । पानीसँगसँगै झोल पदार्थ भएका खानेकुरा पनि प्रयोग गर्नुपर्छ । फलफूल, सागपात प्रशस्त मात्रामा खाने गर्नुपर्दछ ।नयाँ पत्रिकाबाट
