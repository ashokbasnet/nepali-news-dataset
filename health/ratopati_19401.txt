मर्निङवाक गर्दा ध्यान दिनुस् यस्ता कुरा

दीपक नेपाल योग प्रशिक्षक   मर्निङवाक गर्नु अन्य व्यायाम गरेबराबर हुन्छ । कतिपय अवस्थामा दौडनु वा छिटोछिटो हिँड्नु नै सर्वोत्तम हुन्छ । खासगरी दीर्घरोग लागेकाहरूले कडा व्यायाम गर्नु हुँदैन । उनीहरू दौडनुपर्छ । तर, दौडने पनि तरिका हुन्छ । कसरी दौड्दा बढी लाभदायक हुन्छ त ?बिहान उठेर मनतातो पानी पिउनुपर्छ । शौचक्रिया सकेपछि मात्र दौडनका लागि तयार हुनुपर्छ । दौडनका लागि एकदमै सजिलो जुत्ता लगाउनुपर्छ । पहिरन हल्का र खुला हुनुपर्छ । दौडनुअघि शरीरलाई दायाँ–बायाँ चलाउने हातखुट्टा चलाउने बानी गर्नुपर्छ । दौडन सुरु गर्नेबित्तिकै आफ्नो स्पिड बढाउनु हुँदैन । दौडन सुरु गरेको ५–७ मिनेटपछि मात्र दौडको गति बढाउन सकिन्छ । अरूको देखासिकी गरी छिटो दौडने गर्नु हुँदैन । दौडने क्रममा लामो सास लिने, केही समय रोक्ने र छाड्ने प्रक्रिया गर्नुपर्छ । यो क्रम केही समय दोहो¥याउन सकिन्छ ।दौडने क्रममा आफ्नो श्वासप्रश्वासलाई पनि नियन्त्रणमा राख्ने अभ्यास गर्नुपर्छ । दौडनु सुरु गरेको हरेक १०–१५ मिनेटमा पानी पिउनु राम्रो हुन्छ । दौडेर फर्केपछि नुहाउनु बिर्सनु हुँदैन । नुहाइसकेपछि केही प्रोटिनयुक्त खानेकुरा सेवन गर्नुपर्छ । दौडने क्रममा आफ्नो पैतालाको चाल सुन्नुहोस् । यदि त्यो आवाज सुनिन्छ भने तपाईं जोडले दौडनुभएको बुझिन्छ । दौडँदा दिमागलाई एकाग्र बनाउनुपर्छ ।नयाँ पत्रिकाबाट
