कुसन कभर सजाउने कसरी ?

सोफामा राखिएको कुसनले घरको शोभा बढाइरहेको हुन्छ । कुसन कभरलाई वेला–वेला फेरेर घरलाई नयाँ रूप दिन सकिन्छ । तर, अहिले महँगी बढेको अवस्थामा यसलाई फेरिरहन सबैलाई सम्भव नहुन सक्छ । त्यसैले, नयाँ कुसन कभर किन्नुभन्दा भएकैलाई नयाँ रूप दिनु राम्रो हुन्छ । कुसन कभरलाई भिन्न डिजाइन दिएर आकर्षण बढाउने केही तरिका यस्ता छन् :घरमा तपाईं लामो समय खाली बिताउनु हुन्छ भने कुसनलाई नयाँ डिजाइन दिन सक्रिय हुन सक्नुहुन्छ । कुसन कभरलाई कुखुराको प्वाँख, पट्टीलगायत प्रयोग गरेर विभिन्न डिजाइन दिन सकिन्छ ।तपाईंलाई सामान्य डिजाइन चाहिएको छ भने विभिन्न रङका धागो प्रयोग गर्न सक्नुहुन्छ । सकेसम्म चम्किलो रङको धागो प्रयोग गर्नु राम्रो हुन्छ । कुसन कभरको भन्दा फरक रङको धागोले राम्रो लुक्स देखाउन सकिन्छ । साथै, कुसनमा चम्किला रङका सुन्दर फूलहरू प्रयोग पनि गर्न सकिन्छ ।सादा कुसन कभरलाई रंगीन बनाउन तपाईं त्यसको बिटमा रंगीबिरंगी कपडा लगाउन सक्नुहुन्छ । यस्तो बिट लगाएको कुसन सोफामा त सुहाउँछ नै, बेडमा पनि राम्रो देखिन्छ ।अहिले बजारमा कडाइ गरी बनाइएका स–साना रंगीन स्टिकर पाइन्छन् । कुसन कभरमा विभिन्न आकृतिका यस्ता स्टिकर लगाएर पनि आकर्षक बनाउन सक्नुहुन्छ ।नयाँ पत्रिकाबाट 
