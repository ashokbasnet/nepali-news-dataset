यस्ता व्यक्तिलाई हुनसक्छ स्तन क्यान्सर, ८८ प्रतिशत अस्पताल जाँदैनन्

काठमाडौं–  क्यान्सर अन्य रोग भन्दा फरक र जटिल रोग भएको चिकित्सकहरु बताउँछन्  । क्यान्सरको समयमै उपचार नगरिए जीवनभर समस्या भोगिरहनु पर्छ भने कतिको त अकालमै ज्यानै जाने सम्भावना रहन्छ ।  क्यान्सर मध्येको एक स्तन क्यान्सर महिलामा हुने समस्या हो । चिकित्सकको भनाई अनुसार सामान्यतया ४० वर्ष कटेपछि मात्रै यो  समस्या देखिन्छ । तर, पछिल्लो समय नेपालमा स्तन क्यान्सर तोकेको उमेर भन्दा कम उमेरका महिलामा समेत देखा पर्न थालेको छ ।विपी कोइराला मेमोरियल क्यान्सर अस्पताल भरतपुरमा स्तन क्यान्सरको उपचार गराउन आउनेको संख्यामा बृद्धि भएको देखिन्छ । अस्पतालले जनाए अनुसार सन् २०१५ मा ८ हजार २ सय ८२ जना महिलाले स्तन क्यान्सरको परीक्षण गराएका थिए । त्यस मध्ये २९९ जनाले क्यान्सरको अपरेशन भएको थियो ।  यस्तै सन् २०१६ मा ९ हजार ९ सय ७६ जना बिरामीले स्तन क्यान्सरको परिक्षण गराएका थिए भने ३ सय ५५ जनाको अपरेशन गरिएको थियो । दुई वर्षको अवधिमा यही संख्यालाई आधार मान्ने हो भने १ हजार ६ सय ९४ जना बढेको देखिन्छ । अपरेशन गराउने  पनि ५६ जना बढी रहेका छन् ।ढिला विवाह र स्तनपान नगराउनु३० वर्षको उमेरदेखि नै स्तन क्यान्सर लाग्ने महिलाहरुको संख्यामा बृद्धि भएको छ । विश्व स्वास्थ्य संगठनको तथ्याङ्क हेर्ने हो भने विश्वमा ४२ प्रतिशत यूवा उमेरका महिलालाई स्तन क्यान्सर भएको देखिन्छ । वंशाणुगत स्तन क्यान्सर जुनसुकै उमेरमा देखिन सक्छ । तर ढिला अर्थात ३० वर्ष पछि विवाह,बच्चा जन्माउने, बच्चालाई स्तन क्यान्सर नगराउने महिलालाई स्तन क्यान्सरको हुने बढी संम्भावना देखिन्छ  ।क्यान्सर चिकित्सक डाक्टर जया जोशीका अनुसार अन्य देशको अनुपातमा नेपालमा ४० भन्दा कम उमेरमा स्तन क्यान्सर हुने महिलाहरुको संख्या धेरै रहेको छ  । १० देखि १२ प्रतिशत क्यान्सर रोगीमात्रै अस्पतालमा आउँछन् । अरु ८८ प्रतिशत अस्पताल आउन सकेका छैनन् । नेपालकै क्यान्सरको अवस्थाको बारेमा कुरा गर्ने हो भने वर्षमा ५० हजार नयाँ बिरामी फेला पर्ने गरेको छ ।यस्ता व्यक्तिलाई हुनसक्छ स्तन क्यान्सर नेपालबाट वैदेशिक रोजगारीमा जाने महिलाहरुमा स्तन क्यान्सर हुने बढी सम्भावना हुन्छ । डा. जोशीको अनुसार नेपालबाट बाहिर जाने महिलामा ऋणको तनाव, मासु, वियर, अण्डा धेरै खाने, एउटै कोठामा धेरै जना सुत्ने र बढी तापक्रममा काम गर्ने हुँदा स्तन क्यान्सर हुने धेरै सम्भावना हुन्छ ।  पछिल्लो समय स्तन क्यान्सरको संख्या बढ्नुको मुख्य कारण भनेको धुम्रपान र मध्यपानलाई समेत लिने गरिन्छ । स्तन क्यान्सर भएकामा  धुम्रपान गर्ने महिलाहरु धेरै रहेका छन् । जति सानो उमेरमा चुरोट खान सुरु गर्यो त्यती छिटो स्तन क्यान्सर हुने चिकित्सकहरु बताउँछन् ।शिक्षित समुदायको व्यक्तिले पनि सान र देखावटीको लागि चुरोट खाने गरेका छन् । महिलाले प्रयोग गर्ने परिवार नियोजनको अस्थायी  साधन पिल्स लामो समय खाँदा पनि समस्या निम्तन सक्छ ।  वर्षेनी ८ हजारको मृत्यू क्यान्सरकै कारण नेपालमा वर्षेनी ८ हजारभन्दा धेरैको मृत्यु हुने गरेको छ । राष्ट्रिय स्वास्थ्य शिक्षा सूचना तथा सञ्चार केन्द्रका निर्देशक बद्री खड्काका अनुसार मृत्यूको संख्या वार्षिक बढ््दै गईरहेको छ ।रोग लागेको पहिलो र दोश्रो चरणमा अस्पतालमा स्वास्थ्य परिक्षण नियमित औषधि र हेरचाह गर्ने हो भने स्तन क्यान्सर कम गराउन सकिन्छ । तर नेपालका धेरैजसो महिलाहरु उपचारनै हुन नसक्ने अवस्थामा मात्रै अस्पताल पुग्दा मृत्यू हुनेको संख्या पनि बार्षिक रुपमा बढ्दै गइरहेको बताइन्छ ।
