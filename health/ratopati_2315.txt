यो रोगका कारण आत्महत्या गर्न चाहन्थे सलमान खान, थाहा पाउनुस् यसबारे

अभिनेता सलमान खानले फिल्म ट्युबलाइटको प्रोमोशन कार्यक्रमका बेला आफूलाई ट्राइजेमिनल न्यूरालजिया नामक खतरनाक स्नायूसम्बन्धि रोग भएको बताएका छन् । यो रोग यति खतरनाक छ कि यसलाई ‘सूसाइडल डिजिज’ पनि भनिन्छ । यो रोगले ग्रस्त मानिसहरु आत्महत्या गर्नेबारे सोच्न थाल्ने बताइएको छ । सलमानका अनुसार यस्ता रोग लागेका मानिसहरुले पीडाका कारण आत्महत्या गर्ने बारे सोच्न थाल्छन् । आफूलाई पनि यहि रोग लागेकाले थुप्रै पटक आत्महत्या गर्नेबारे सोच आएको उनले जानकारी दिए ।के हो ट्राइजेमिनल न्यूरालजिया ?यो एक अत्यधिक पीडाको अवस्था हो जसले टाउकोमा रहेको ट्राइजेमिनल वा पाँचौं क्यानियल नर्भ (स्नायू) लाई प्रभावित गर्ने गर्दछ । यो स्नायू टाउकोका थुप्रै भागसँग जोडिएको हुन्छ । यो रोग लागेपछि अचानक असह्य पीडा हुन थाल्छ र तीब्र जलन हुनथाल्छ । यस्तो लाग्छ कि अनुहारमा कुनै करेन्ट लागेको छ । थुप्रै पटक अनुहारको दुबै भागमा एकैसाथ वा पटक–पटक गरी पीडा हुने गर्दछ ।कति प्रकारको हुन्छ ट्राइजेमिनल न्यूरालजियाःट्राइजेमिनल न्यूरालजिया दुई प्रकारका हुन्छन् । पहिलो प्रकारलाई वान वा टीवान भनिन्छ भने दोस्रोलाई टु वा टीटु भनिन्छ ।टीवानमा समयसमयमा अचानक पीडा र जलन हुने गर्दछ भने टीटुमा लगातार पीडा, जलन र घोचेको जस्तो महसुस हुन्छ ।के हो ट्राइजेमिनल स्नायू ?यो ती १२ प्रमुख स्नायूमध्येको एक हो जो दिमागसँग जोडिएको हुन्छ । यो स्नायूको तीनवटा हाँगा हुन्छ जो अनुहारको माथिल्लो, बिच र तल्लो भागका साथै मुखभित्रको अनुभूतीलाई दिमागसम्म पुर्याउने गर्दछ ।किन हुन्छ ट्राइजेमिनल न्यूरालजिया ?कुनै (ब्लड भेसल) रक्तवाहिनीद्वारा ट्राइजेमिनल स्नायूलाई दबाउनुका कारण । धमनीहरुमा कुनै ट्युमर पलाएका कारण । अथवा कुनै चोट, शल्यक्रिया, हृदयघातका कारण ट्राइजेमिनल न्यूरालजिया हुनसक्छ ।कसलाई छ धेरै खतरा ?यद्यपी, यो रोग कुनै पनि उमेरका लाई लाग्न सक्छ तर ५० को उमेर पार गरेकाहरुलाई यो रोगको खतरा बढि नै हुन्छ ।यो रोग पुरुषलाई भन्दा महिलालाई बढि लाग्ने सम्भावना हुन्छ ।
