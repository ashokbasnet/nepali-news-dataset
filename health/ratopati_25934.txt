जान्नुहोस्, चस्मा जतन गर्ने टिप्स

आँखा कमजोर भएर होस् या फेसनका लागि, चस्मा प्रयोग गर्नुहुन्छ भने जतन गर्न पनि जान्नैपर्छ । तर, व्यक्तित्वसँग जोडिने चस्माको जतनमा अधिकांशले ध्यान पुर्‍याउँदैनन् । यस्ता गल्तीले चस्मा चाँडै बिग्रिन्छ :१.चस्मा लगाउँदा या फुकाल्दा एउटा हातले एकातिरमात्रै समातेर प्रयोग गर्नुहुुँदैन । एकातिर मात्रै समातेर प्रयोग गर्दा चस्माको अगाडिको फ्रेम र खुट्टा जोड्ने मिलनबिन्दुमा दबाब परेर चाँडै भाँचिने या स्प्रिङ फुस्किने खतरा रहन्छ । दुवै हातले दुईतिर समातेर सन्तुलित बलको प्रयोग गरी लगाउने तथा फुकाल्ने गर्ने बानी बसाल्नुपर्छ ।२.चस्माको लेन्स सिसाको छ भने सानो ठक्करबाट पनि चर्किने तथा फुट्ने खतरा रहन्छ । त्यसैले लगाउँदा र फुकाल्दा विशेष ध्यान दिनुहोस् ।३. फेसनेबल बन्ने नाममा निधारमा या टाउकोमा चस्मा लगाउनु गल्ती हो । यस्तो गर्दा फ्रेम खुकुलो हुन्छ । फ्रेम खुकुलो भएको चस्मा आँखामा लगाउँदा आकर्षक देखिँदैन भने खस्ने डर पनि हुन्छ ।४. टेबुल या कडा सतहमा चस्मा राख्नुपर्दा लेन्स छुवाएर नराख्नुहोला । यसरी राख्दा लेन्स घोटिने र लगाउँदा धमिलो लाग्ने हुन्छ । टेम्पलतर्फको भाग सतहमा छुवाएर राख्नु पर्छ । अझ खोल या बट्टामा राख्न सक्दा उत्तम हुन्छ ।५. जस्तो पायो उस्तै कपडाले चस्मा सफा गर्नुहुँदैन । खस्रो र फोहोर कपडाले चस्मा सफा गर्दा कोरिन्छ ।६. नरम साबुन र हल्का तातोपानीले चस्मा सफा गर्न सकिन्छ । तर, ८० डिग्री फरेन्हाइटभन्दा बढी तापक्रमबाट भने चस्मालाई जोगाउनुपर्छ । प्रायः चस्माका लेन्स या फ्रेमहरू यो तापक्रममा बिग्रिने तथा खुइलिने हुन्छन् । चस्माको लेन्स सफा गर्ने केमिकल पनि पाइन्छ ।७. नोज प्याड सफा गर्दा नरम ब्रस प्रयोग गर्न सकिन्छ । अझ अल्ट्रासोनिक तरंगको उपयोग गर्ने मेसिनले सफा गर्नुभयो भने भौतिक बल प्रयोग नगरी चस्माको सबै फोहोर हटाउन सक्नुहुन्छ ।नयाँ पत्रिकाबाट
