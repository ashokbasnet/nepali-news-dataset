कहिले र किन गर्ने त नियमित स्वास्थ्य जाँच ?

मानिसको सबैभन्दा ठूलो सम्पत्ति हो, स्वास्थ्य । तैपनि धेरै मानिसले स्वास्थ्यलाई हेलचेक्र्याइँ गरिरहेका हुन्छन् । स्वास्थ्यलाई मेन्टेन गरिरहन र सम्भावित रोगबाट बच्नका लागि नियमित स्वास्थ्य जाँच गर्न जरुरी हुन्छ । कहिले र किन गर्ने त नियमित स्वास्थ्य जाँच ?डा. प्रकाशराज रेग्मी मुटुरोग विशेषज्ञझट्ट हेर्दा शरीर स्वस्थ देखिए पनि कतिपय रोगहरू सुषुप्त अवस्थामा रहेका हुन्छन् । जसले दीर्घकालीन रूपमा गम्भीर समस्या सिर्जना गर्न सक्छ । त्यसैले नियमित स्वास्थ्य जाँच गर्दा लुकेर बसेको रोग पहिचान हुन्छ र समयमै त्यस्ता रोग निर्मूल पार्न सहज हुन्छ ।नियमित स्वास्थ्य जाँचले आकस्मिक मृत्युबाट बच्न सकिन्छ अर्थात् यस्तो सम्भावनालाई कम गर्न सकिन्छ । मानिसको आयु लामो बनाउनका लागि पनि नियमित स्वास्थ्य जाँच आवश्यक हुन्छ ।नियमित स्वास्थ्य जाँच गराउँदा उच्च रक्तचाप, मधुमेह, उच्च कोलेस्ट्रोल, मुटुका रोग, उच्च रक्तचाप, डाइबिटिज, हर्माेन समस्या, मिर्गौलाका रोग, क्यान्सरलगायत अन्य सर्ने तथा नसर्ने रोगहरूका बारेमा अवगत हुन्छ । यस्ता प्रकृतिका रोगले लामो समयसम्म लक्षण नदेखाउन सक्छ ।५ वर्षभन्दा कम उमेरमा नियमित स्वास्थ्य जाँच अनिवार्य छ । यो उमेरमा गराएको स्वास्थ्य जाँचले जन्मजात देखिने, बाल्यकालमा लाग्ने र पोषणसम्बन्धी रोगबारे जानकारी हुन्छ र यसलाई निर्मूल पार्न सहज हुन्छ ।पाँचदेखि ३० वर्षको उमेरभित्र कम्तीमा एकपटक स्वास्थ्य जाँच गर्नुपर्छ । किनभने उमेर बढ्दै जाँदा एक्लोपन, डिप्रेसन, शारीरिक विकासबारे थाहा पाउन सकिन्छ ।४० वर्षपछि पनि कम्तीमा एकपटक स्वास्थ्य जाँच गराउनुपर्छ । यसो गर्दा उमेर, वंशाणुगत र जीवनशैलीसँग सम्बन्धित स्वास्थ्य समस्याबारे थाहा हुन्छ । यद्यपि, ४० वर्षपछि ६–६ महिनामा चिकित्सकलाई भेटेर स्वास्थ्य परीक्षण गर्नु राम्रो हुन्छ ।नयाँ पत्रिकाबाट  
