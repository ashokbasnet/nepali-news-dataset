सुखद सम्भोगका प्यारामिटर

सुखद सम्भोगका प्यारामिटर – मानिसको जीवनमा यौनको भूमिका ठूलो छ । यद्यपि, सम्भोग गर्दैमा चरमोत्कर्षमा पुगिन्छ भन्नचाहिँ सकिँदैन । त्यसका लागि पुरुष–महिला दुवैको शारीरिक, मानसिक र भावनात्मक स्वास्थ्य तन्दुरुस्त हुन जरुरी छ । स्वस्थ सम्भोगका लागि स्वस्थ स्नायु प्रणाली अपरिहार्य हुन्छ । स्वस्थ मुुटु र रक्तसञ्चार प्रणालीले सम्भोगलाई सुखद बनाउँछ । तनावरहित गहन विश्रामले स्नायु प्रणाली, मुुटु र रक्तसञ्चार प्रणालीलाई स्वस्थ बनाउँछ । त्यसैले स्वस्थ सम्भोगका लागि निम्न कुरामा ध्यान पुर्‍याउन जरुरी छ :आदर्श प्रधान मनोविज्ञ, होलिस्टिक माइन्ड्स एन्ड लाइफ सेलिब्रेसन सेन्टर, धापासी१. हालै अमेरिकामा गरिएको अनुसन्धानले नियमित व्यायाम गर्दा पुरुषको यौन क्षमता विकास हुने निष्कर्ष निकालेको छ । नियमित व्यायामका कारण महिलामा पनि यौन क्षमता बढेको पाइएको छ । त्यसको बायोलोजिकल कारण के भने व्यायामले प्रजनन अंगमा रक्तसञ्चार बढाउँछ । यसले टेस्टोस्टेरोन हर्मोनको मात्रा पनि बढाउँछ । जसले उत्तेजनालाई बढाई सम्भोगको चरमोत्कर्षमा पुर्‍याउन मद्दत गर्छ । व्यायाम यसरी नै गर्नुपर्छ भन्ने कुनै नियम छैन । आफ्नो इच्छाअनुसार हिँड्ने, पौडी खेल्ने, योग, नृत्यजस्ता क्रियाकलाप दैनिक ३० मिनेटजति गर्दा हुन्छ ।२. फलफूल र तरकारीको बढी प्रयोग स्वास्थ्यका लागि फाइदाजनक छ । यस्ता खाद्यान्नमा एन्टिअक्सिडेन्टको मात्रा बढी हुन्छ र यसले स्नायु र हृदयलाई स्वस्थ एवं बलियो राख्ने काम गर्छ । बोसोजन्य चिल्लो पदार्थ, दूधले बनेका पदार्थ, जंकफुडको प्रयोग सकेसम्म कम गर्नुपर्दछ । किनभने, यस्ता खाद्यान्नमा एन्टिअक्सिडेन्ट अत्यन्त न्यून मात्रामा हुन्छ । जसले मुटुको धमनीहरू साँघुरो भएर रक्तसञ्चारमा बाधा उत्पन्न हुन्छ । यस्ता खाद्यान्नको प्रयोगले प्रजनन अंगमा पनि रक्तसञ्चारको मात्रालाई कम गराउँछ । साउथ कोरिया विश्वविद्यालयले तीन हजार दुई सय ५० पुरुषमा गरेको अनुसन्धानअनुसार कोलेस्ट्रोलको मात्रा बढेको पुरुषमा यौन समस्या पाइएको छ । त्यसैले खानामा बोसो, चिल्लोको प्रयोगभन्दा पनि सलादको मात्रा बढाउनु राम्रो हुन्छ।३. मोटोपनले पनि स्वस्थ सम्भोगमा बाधा उत्पन्न गर्छ । त्यसैले मोटोपन घटाउन जरुरी छ । सम्भोगका वेला मोटोपन भएकाहरू छोटो समयमै थकित हुने समस्या पनि हुन्छ । त्यसैले नियमित व्यायाम र खानपानमा व्यवस्थापन गरी मोटोपन घटाउनु स्वस्थ सम्भोगका लागि फलदायी हुन्छ ।४. यौन क्रियाकलापमा समस्या सिर्जना गर्ने अर्को तत्व भनेको तनाव पनि हो । तनावले प्रजनन अंगमा व्यवस्थित रक्तसञ्चारमा बाधा उत्पन्न गर्नुका साथै टेस्टोस्टेरोन हर्मोनको सक्रियतालाई कम गर्छ । तनावले मानसिक समस्या बढाउँछ र यौन क्षमता घटाउँछ । तनावलाई व्यवस्थित गर्नका लागि व्यायाम, योग, ध्यान, प्राणायाम, संगीत श्रवण, नृत्यलगायतको बानी विकास गर्न आवश्यक हुन्छ ।५. थुप्रै अध्ययनले देखाएका छन् कि धूम्रपानको बढी प्रयोगले यौन इच्छामा कमी ल्याउने काम गर्छ । अत्यधिक मध्यपानका कारण पनि स्नायु प्रणाली शिथिल बन्न थाल्छ । केही पुरुषले मध्यपानले सम्भोगलाई सुखद बनाउने प्रतिक्रिया दिए तापनि त्यसमा सत्यता छैन । विज्ञानले भन्छ कि मध्यपानले लिंगको कडापनलाई शिथिल बनाउँछ । तर, रेड वाइनको चाहिँ लिमिट प्रयोग गर्दा हुन्छ।६. अपूर्ण निद्राले शरीरको ऊर्जामा कमी ल्याउँछ र मानिसले कमजोर महसुस गर्न थाल्छ । यसले टेस्टोस्टेरोन हर्मोनको सक्रियतालाई समेत कम गरिदिन्छ र यौन क्षमतामा ह्रास ल्याउन भूमिका खेल्छ ।नयाँ पत्रिकाबाट
