प्याकेट दूध कसरी प्रयोग गर्ने ?

दूध स्वास्थ्यवद्र्धक खाद्यपदार्थ हो । यसलाई ‘कम्प्लिट फुड’का रूपमा लिइन्छ । पछिल्लो समय सहरी क्षेत्रमा प्याकेट दूधको प्रचलन अत्यधिक छ । प्याकेट दूध के हो र यसलाई कसरी प्रयोग गर्ने भन्नेबारे विश्वास खड्काथोकीले खाद्य प्राविधिक सशेन्द्र गौतमलाई सोधेका छन् :दूध के हो ? दूधलाई कम्प्लिट फुड भनिन्छ । किनभने यो शरीरलाई चाहिने पौष्टिक तत्वले भरिपूर्ण हुन्छ । यसमा मिनरल, फ्याट, कार्बोहाइड्रेड, प्रोटिन, भिटामिनलगायत तत्व पाइन्छ । यसलाई बच्चा, बुढा, बिरामी सबैले प्रयोग गर्न मिल्छ र गरिन्छ पनि । तर, नेपालजस्तो मुलुकमा यो पेरिसएवल फुडमा पर्ने भएकाले छोटो समयमा सुक्ष्म जीवणुहरू पैदा हुने गर्छन् । त्यस्ता जीवाणु दुईदेखि चार र चारदेखि आठ हुँदै वृद्धि हुन्छन् । त्यसैले, दूधलाई कम्प्लिट फुडका रूपमा लिइए पनि यसको सुरक्षामा ध्यान नदिएमा स्वास्थ्यमा ठूलो क्षति पुर्‍याउँछ । जसका कारण पनि निकै संवेदनशील रूपमा दूधको सुरक्षा गर्न आवश्यक हुन्छ ।नेपाली प्याकेट दूध नेपालमा दूधको म्यानुफ्याक्चरिङ प्राक्टिस त्यति राम्रो छैन । नेपालका दूधमा सुक्ष्म जीवाणुहरू अत्यधिक बढी हुन्छन् । यसलाई कम गर्नका लागि ‘गोठदेखि ओठसम्म’को सावधानी हुन जरुरी हुन्छ । तर, गोठदेखि म्यानुफ्याक्चर कम्पनी, प्रशोधन प्रक्रिया र पसलसम्म पुग्ने जुन हाम्रो अभ्यास छ, त्यो त्यति स्वस्थकर छैन । जसका कारण हामीले दूध निर्यात गर्नै सकिरहेका छैनौँ । किनभने अन्तर्राष्ट्रिय गुणस्तर जाँचमा हामी सधँै असफल छौँ ।नेपालमा दुई तरिकाले दूध प्रशोधन गरिरहिएको छ । ठूला डेरी र साना डेरी । साना डेरीले सामान्य प्लास्टिकमा दूध राखी बिक्री गरेका छन् भने ठूला डेरीले सरकारी मापदण्डअनुसर दूधको बिक्री–वितरण गर्दै आइरहेका छन् ।खासमा प्लास्टिकमा उपलब्ध दूध घरमा नतताई यत्तिकै प्रयोग गर्दा पनि हुने हो । किनभने दूधलाई डेरीले पास्चराइज गरेर मार्केटमा पठाएको हुन्छ । ७२ देखि ७५ डिग्री सेन्टिग्रेट तामक्रममा दूध उमालेर चार डिग्री सेन्टिग्रेडमा पाँच सेकेन्ड राखी बजारमा पठाएको हुन्छ । चार डिग्री सेन्टिग्रेड तापक्रममा पाँच सेकेन्ड राख्दा त्यसका जीवाणुहरू मर्ने गर्छन् । तर, नेपालमा गोठदेखि ओठसम्मको अभ्यास त्यति राम्रो नभएकाले तताएर पुनः प्रयोग आवश्यक हुन्छ ।सरकारी मान्यताअनुसार डेरीले दूधमा तीन प्रतिशत फ्याट र आठ प्रतिशत एसएनएस कायम गर्नैपर्छ । यो मापदण्डमा तलमाथि भएमा कारबाही हुन्छ । खासगरी गाईको दूधमा चार दशमलव पाँच र भैँसीकोमा ६ प्रतिशत फ्याट हुन्छ । सरकारले भनेको छ कि दूधमा पानी समेत मिसाउन पाइँदैन । दूधमा जुनसुकै मिसावट गर्नु अपराध हो ।यसरी प्रयोग गर्नु उत्तम दूधमा अत्यधिक मात्रामा कोलिफम जीवाणु हुन्छन् । डेरीले यसलाई जिरो बनाउनुपर्ने सरकारी मान्यता छ । यसो गर्न सम्भव त छ, तर नेपाली सन्दर्भमा भने निकै चुनौतीपूर्ण छ । त्यसैले दूधलाई तताएरै प्रयोग गर्नु राम्रो हुन्छ ।नेपालमा पसल वा घर जहाँ होस्, दूधलाई जहाँ पायो त्यहीँ स्टोर गर्ने चलन छ । तर, दूधलाई कहिल्यै घाममा राख्नुहुँदैन । यसरी घाममा राख्दा दूधमा एसिडिटी बढ्छ र चाँडै फाट्ने तथा बिग्रिने हुन्छ । दूधलाई तताइसकेपछि चार डिग्री सेन्टिग्रेट तापक्रममा स्टोर गर्नुपर्छ । यसो गर्दा दूधमा जीवाणुको संक्रमण हुँदैन । यसरी स्टोर गरेको दूध पुनः नउमालि प्रयोग गर्न सकिन्छ ।डेरीको प्याकेट दूधमा दुई दिनको म्याद तोकिएको हुन्छ । यदि यसलाई सही ढंगले स्टोर गरेर राख्न सकेमा दुई दिनसम्म प्रयोग गर्न सकिन्छ । पटक–पटक उमाल्दा त्यति धेरै असर नपर्ने भए पनि प्रोटिनको मात्रा भने अलि कम हुँदै जान्छ ।दूध प्याकिङ गर्नका लागि उपयुक्त प्लास्टिकको छनोट गरिएको हुन्छ । त्यसैले दूधलाई प्लास्टिकले कुनै असर गर्दैन । तर, घरमा तताइसकेको दूध भने पुनः प्लास्टिकमा राख्नुहुँदैन ।दूधलाई स्वस्थ राख्नका लागि ‘र्‍यापिट कुलिङ’को जरुरत पर्छ । त्यो के भने दूध तताइसकेपछि र्‍यापिट कुलिङ गरेर चार डिग्री सेल्सियस तापक्रममा स्टोर गर्नुपर्छ । तर, नेपालका उपभोक्तामा यस्तो अभ्यास छैन । जसले गर्दा उमालेर सेलाइसकेको दूधमा फेरि जीवाणु सक्रिय हुन्छन् । त्यसैले पुनः उमालेर नै यसको प्रयोग गर्नु राम्रो हुन्छ ।नयाँ पत्रिकाबाट
