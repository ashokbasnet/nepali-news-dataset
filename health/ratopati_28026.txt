...अनि हुन्छन् तपाईंका बच्चा संवेदनहीन

डा. आदर्श त्रिपाठी साइक्याट्रिक्स बच्चाले के काम राम्रोसँग गर्न सक्छ ? उसको रुचि केमा छ ? यस्तो विषयमा चासो नलिई अभिभावक आफ्नो बच्चा पढाइमा टपर भएको देख्न चाहन्छन् । यदि पढाइमा कमजोर भएमा अत्यन्त दबाब पनि दिन्छन् । पढाइमा कमजोर भए अरू थुप्रै सुविधाबाट पनि वञ्चित गर्न थाल्छन् । यसो गर्दा बच्चा निराश र कुण्ठित हुन थाल्छ र नकारात्मक परिणाम देखा पर्छ । दाबाबकै कारण बच्चा हिंस्रक पनि देखिन्छ वा भनौँ बच्चा संवेदनहीन बन्दै जान्छ । यस्तो परिस्थितिबाट बच्चालाई कसरी बचाउने त ? केही उदाहरणसहितको सामग्री :उदाहरण १ १० कक्षा पढ्ने एक बालकले आमालाई नै हमला गर्‍यो । जसको कारण आमा गम्भीर घाइते भइन् । त्यसपछि उसको बाबा परामर्शदाताकहाँ पुगे । त्यसपछि मात्र पत्ता लग्यो कि बच्चाले आमामाथि हमला गर्नुको कारण । टेलिभिजन र मोबाइल गेमबाट उसले हिंसात्मक गतिविधि सिकेको रहेछ । त्यसैले बच्चालाई हिंसात्मक व्यवहार र वातावरणबाट जोगाउन आवश्यक छ । यदि बच्चाले स्कुलमा ग्याङफाइट, कुटपिटलगायतका हिंसात्मक गतिविधि गरेमा त्यस विषयमा ध्यान दिन जरुरी हुन्छ ।उदाहरण २उदहरण २ : यो सम्भव छैन कि हरेक बालबालिका पढाइमा टपर होस् । कुनै बच्चाले जुनसुकै काम गरेर नाम कमाउन सक्छ । तर, आफ्नो छोरालाई पढाइमा मात्र केन्द्रित रहन दबाब दिँदा दिल्लीमा एउटा दुःखद घटना भएको छ । एक डाक्टर परिवारले छोरालाई पनि डाक्टर नै बनाउन चाहन्थे । त्यसैले १२ कक्षा पढ्ने किशोरलाई पढाइमा अब्बल नम्बर लिनका लागि दबाब दिइरहन्थे । तर, पूर्वपरीक्षामा ती विद्यार्थीले लगातार खराब नतिजा ल्याए । एक दिन पढ्ने समयमा चित्र बनाइरहेको बाबुले देखे । अनि घरबाट निकालिदिए । जसले विद्यार्थीमा ठूलो मानसिक चोट पुग्न गयो । घर फर्केपछि उक्त विद्यार्थीमा एकल स्वभाव देखिन थाल्यो । केही समयपछि उसले मानसिक सन्तुलन नै गुमायो । जब साइकोलोजिस्टले उसको रुचिबारे अध्ययन ग¥यो अनि थाहा भयो, विद्यार्थी डाक्टर होइन, चित्रकार बन्न चाहन्थ्यो । र, निकै राम्रो चित्र पनि बनाउँथ्यो । तर, परिवारको डरले आफ्नो डरबारे खुल्न सकेको थिएन । उदाहरण ३उदाहरण ३ : एक विद्यार्थी ११ कक्षामा फेल भयो । त्यसपछि अभिभावक र शिक्षकको बैठकमा उसलाई अपमानित गरियो । घरमा पुगेपछि उसको भाइले पनि निकै चिड्याउन थाल्यो । घरमा फेल भएको नतिजा सुनाउने पनि भाइ नै थियो । परिवारले पनि दुई भाइबीच तुलना गर्न थाले । जसका कारण दुईबीच विवाद बढ्दै गयो । एक दिन दाइले भाइको हात नै भाँचिदियो । यसमा झट्ट हेर्दा उक्त घटना झगडाको कारण हुन पुगेको हो । वास्तवमा त्यो होइन । त्यो घटना त दाइको मनमा भएको कुण्ठाको परिणाम हो ।सबैले ध्यान दिऔँ यदि बच्चामा तनाव वा रिस छ भने त्यतिवेला खेलकुद वा अन्य क्रियाकलापतर्फ लगाउनुपर्छ । यसो गर्दा बच्चा सकारात्मक दिशातर्फ उन्मुख हुन सहयोग पुग्छ । एउटै कुरा लिएर बच्चालाई पटक–पटक आलोचना गर्नु हुँदैन । यसो गर्दा बच्चा उकुसमुकुस हुन थाल्छ र मानसिक रूपमा असर पर्छ । नकारात्मक कुरा सोच्ने, अरू साथीजस्तो बन्न हरसम्भव प्रयास गर्ने, काममा केन्द्रित हुन नसक्ने देखिएमा परिवार सचेत हुन आवश्यक छ । १४ देखि १८ वर्ष उमेरसमूहका बच्चा अत्यन्तै संवेदनशील हुन्छन् । यो अवधिमा बच्चाले भावनाको सही पहिचान गर्न सक्दैन । त्यसैले बच्चालाई कुराकानी गर्ने र मनका कुरा राख्ने वातावरण सिर्जना गर्न आवश्यक हुन्छ । बच्चाका लागि आमाबाबु रोलमोडल हुन्छन् । त्यसैले प्यारेन्ट्सका गतिविधिले बच्चाको भविष्य निर्धारण गर्छ ।बच्चालाई नगर्नुस् सबैभन्दा पहिला बच्चा कुन कुरामा रचनात्मक छ भन्ने कुरामा ध्यान दिन जरुरी हुन्छ । उसको क्षमता पहिचान गरी त्यसअनुसार अगाडि बढाउनु परिवारको पहिलो कर्तव्य बन्छ ।कसैले मात्र पढाइमा राम्रो गर्न जरुरी छैन भन्ने कुरा परिवारले बुझ्न जरुरी हुन्छ ।यदि बच्चाले कुनै क्षेत्रमा उल्लेखनीय काम गर्न सकेन भने पनि निरुत्साहित गर्नु हुँदैन । यस्तो व्यवहारले बच्चा नकारात्मक सोच्न थाल्छ । बच्चालाई कुनै कुरामा अत्यधिक दबाब दिनु हुँदैन । यसो गर्दा बच्चा तनावग्रस्त बन्छ र नकारात्मक काम गर्न थाल्छ ।अकस्मात् रिसमा आएर बच्चालाई अपाच्य र तुच्छ गाली गर्नु हुँदैन । र, बच्चालाई अरू कसैसँग तुलना पनि गर्नु हुँदैन ।नयाँ पत्रिकाबाट
