ड्राइभ गर्दा सचेत हुनुस्, यसरी हड्डी खिइन्छ

डा. साजु प्रधान हाडजोर्नी रोग विशेषज्ञपछिल्लो समय काम र यात्रालाई सहज बनाउन प्रायः अत्यधिक प्रयोग हुने सवारी हो, मोटरसाइकल । सुविधाका लागि प्रयोग गरिने मोटरसाइकल कतिले लामो यात्रामा पनि लिएर जान्छन् । तर, लामो समय एउटै पोजिसनमा बसेर ड्राइभ गर्दा ढाड दुख्ने, लिगामेन्ट, नसा, हात, गोडामा समस्या हुने गर्छ । त्यसैले सकेसम्म लामो यात्रा गर्दा मोटरसाइकलको प्रयोग गर्नु हुँदैन ।कतिपयले आवश्यकताभन्दा पनि स्टाइलको रूपमा मोटरसाइकल प्रयोग गरेको पाइन्छ । जसका कारण सिटलगायतलाई परिमार्जन गरेको पाइन्छ । तर, मोटरसाइकल प्रयोग गर्दा सुविधायुक्त सिटको छनोट गर्नुपर्छ । शारीरिक रूपमा पोजिसन नमिलाएर सवारी हाँक्दा पनि शरीरमा समस्या उत्पन्न हुन सक्छ । यदि यस्तो कुरामा ध्यान नदिएमा युवा अवस्थामै ढाड दुख्ने समस्या हुन सक्छ।निहुरिएर पनि मोटरसाइकल हाँक्नु हुँदैन । यसरी लामो समय ड्राइभ गर्दा मेरुदण्डमा दीर्घकालीन असर पर्न जान्छ ।लामो समय ड्राइभिङ गर्दा बढी तनाव हुन सक्छ । यसरी लामो समय ड्राइभ गर्दा मेरुदण्डकोे जोर्नीमा अत्यधिक बल पर्न गई बिस्तारै खिइन थाल्नुका साथै मेरुदण्डको लिगामेन्ट र मासु च्यापिनेजस्ता समस्यासमेत देखिन थाल्छ ।लामो समय मोटरसाइकल हाँक्दा गर्दन, कम्मर दुख्ने, हात झमझमाउने, एउटा हात वा खुट्टामा दुखाइ सर्नेजस्ता समस्या पनि हुन्छ ।त्यस्तै, सकेसम्म खाल्डाखुल्डी भएको, ग्राभेल गरेको सडकमा सवारी हाँक्नु हुँदैन । यस्ता सडकमा सवारी हाँक्दा शरीरमा कम्पन पैदा हुन्छ र मेरुदण्ड र हड्डीमा असर पर्न जान्छ ।नयाँ पत्रिकाबाट
