ब्रेकफास्टमा कर्नफ्लेक्स खाँदा के फाइदा ?

ब्रेकफास्टले मानिसको दिनभरको कार्यक्षमतालाई प्रभावित पार्छ । बिहान प्रयोग गर्ने ब्रेकफास्टले दिनभरिका लागि शक्ति पैदा गर्छ । त्यसका लागि ब्रेकफास्टको छनोटमा ध्यान दिन जरुरी हुन्छ । यदि तपाईं आफ्नो तौललाई कम गर्न चाहनुहुन्छ र ब्रेकफास्टबाट शक्ति पनि प्राप्त गर्ने इच्छा राख्नुहुन्छ भने कर्नफ्लेक्स र ओट्सको प्रयोग गर्न सक्नुहुन्छ । यसमा यति शक्ति हुन्छ कि तपाईंको शरीरमा दिनभर शक्ति पैदा गर्छ । अब यी दुईमा एक छनोट गर्नुपर्दा ? यसपटक हामीले ब्रेकफास्ट टेस्ट गरेका छौँ :क्यालोरी ओट्स : ओट्सबाट कम क्यालोरी प्राप्त हुन्छ । यदि तपाईंले एक सय ग्राम ओट्स प्रयोग गर्नुभयो भने ६८ क्यालोरी मात्र प्राप्त गर्न सक्नुहुन्छ ।कर्नफ्लेक्स : कर्नफ्लेक्समा भने अत्यधिक क्यालोरी हुन्छ । एक सय ग्राम कर्नफ्लेक्सबाट करिब ३ सय ५७ क्यालोरी उपलब्ध हुन्छ । तर, तपाईंले शरीरमा क्यालोरीको मात्रा कम गर्न चाहनुहुन्छ भनेचाहिँ ओट्सको प्रयोग गर्दा राम्रो हुन्छ ।फाइबर कन्टेन्ट कर्नफ्लेक्स : कर्नफ्लेक्समा फाइबर कन्टेन्टको मात्रा पनि बढी हुन्छ । एक सय ग्राम कर्नफ्लेक्सबाट तीन दशमलव तीन ग्राम डायट्री फाइबर प्राप्त हुन्छ । डायट्री फाइबर शरीरका लागि निकै उपयोगी तत्व हो । किनभने, यसले शरीरमा कोलेस्ट्रोलको मात्रा कम गराउँछ । रगत र सुगरको मात्रालाई पनि सन्तुलित राख्ने काम गर्छ ।ओट्स : एक सय ग्राम ओट्समा एक दशमलव सात मात्र डायट्री फाइबर उपलब्ध हुन्छ ।भिटामिन ए कर्नफ्लेक्स : एक सय ग्राम कर्नफ्लेक्सबाट एक हजार सात सय ८६ आइयू भिटामिन ए प्राप्त गर्न सकिन्छ । भिटामिन एले हाडलाई मजबुत बनाउनुका साथै आँखाको दृश्यशक्तिलाई पनि तेज बन्न मद्दत गर्छ । आफूलाई दिनभर फुर्ती राख्नका लागि ब्रेकफास्टमा कर्नफ्लेक्स प्रयोग गर्न सक्नुहुन्छ।ओट्स : एक सय ग्राम ओट्सबाट मात्र चार सय ३३ आइयू भिटामिन ए  उपलब्ध हुन्छ ।फ्याट यी दुवै खाद्यपदार्थले मोटोपन घटाउनका लागि सहयोग गर्छ । जसका कारण कर्नफ्लेक्स र ओट्स दुवैमा फ्याटको मात्रा निकै कम हुन्छ । एक सय ग्राम कर्नफ्लेक्समा शून्य दशमलव चार ग्राम फ्याट हुन्छ भने ओट्समा एक दशमलव चार ग्राम ।नयाँ पत्रिकाबाट 
