जाडोमा उच्च रक्तचाप, उच्च जोखिम

जाडोमै किन बढी जोखिम ?विश्वको जनसंख्याको करिब एकचौथाइभन्दा बढी वयस्क मानिस नै उच्च रक्तचापबाट ग्रसित छन् । सबैभन्दा बढी ७०–८० वर्ष उमेर समूहका मानिसमा उच्च रक्तचापको जोखिम हुन्छ ।विभिन्न अनुसन्धानले भनेका छन् कि ११ डिग्री सेल्सियसको वातावरणमा ५ मिनेट रहँदा रक्तचापमा उल्लेख्य परिवर्तन आउँछ र उच्च रक्तचाप, मुटु तथा रक्तनलीसम्बन्धी बिरामीहरूको सिस्टोलिक ब्लडप्रेसर वृद्धि हुन जान्छ । यस्तो समयमा १० एमएम एचजीका दरले रक्तचाप बढ्छ र मुटु तथा रक्तनलीसम्बन्धी समस्याबाट मृत्यु हुने सम्भावना २१ प्रतिशतले  बढेर जान्छ ।मुख्य कारणजाडो मौसममा शरीरलाई आवश्यक तापक्रम सञ्चयका लागि बाहिरी साना रक्तनलीहरू खुम्चने गर्दछन् । जसको परिणाम मानिसमा रक्तचाप बढ्न जान्छ ।जाडोको समय तुलनात्मक रूपमा मानिसको शरीरमा सूर्यको किरण कम पर्न जान्छ । जसका कारण भिटामिन डीको अभाव हुन थाल्छ र रक्तचाप बढ्दै जान्छ ।चिसो मौसममा रक्तनलीलाई खुम्च्याउने हर्मोनको मात्रा बढी हुन जान्छ । जसका कारण पनि मानव शरीरमा रक्तचाप बढ्छ ।यस्तो मौसममा शरीरमा कोलेस्ट्रोलको मात्रा बढ्न सक्छ । कोलेस्ट्रोलले रक्तचाप वृद्धि गर्न सहयोगी भूमिका निर्वाह गर्छ ।जाडो मौसममा मानिसले तुलनात्मक रूपमा कम शारीरिक व्यायाम गर्छ । शारीरिक व्यायामले पनि रक्तचाप वृद्धिमा भूमिका खेल्छ । त्यसैले शरीरको सक्रियता कम हुँदा पनि रक्तचाप बढ्न सक्छ ।जोखिमबाट बच्नजाडो मौसममा पर्याप्त मात्रामा न्यानो कपडा लगाउन आवश्यक हुन्छ । शरीरलाई चिसोबाट बचाउनुपर्छ ।सन्तुलित र स्वस्थ भोजनका साथै प्रशस्त मात्रामा पानी पिउने गर्नुपर्छ ।यस्तो मौसममा बढी क्यालोरीयुक्त खाद्यपदार्थ खानु हुँदैन । किनभने, जाडो मौसममा शारीरिक सक्रियता कम हुने हुँदा क्यालोरीयुक्त खाद्यपदार्थले मोटोपनको समस्या बढाउन सक्छ ।सकेसम्म मद्यपानबाट टाढै रहनुपर्छ, नसके अधिक कम गर्नुपर्छ ।अत्यधिक चिसो मौसममा हिँडडुल गर्नु हुँदैन ।वातावरणको तापक्रम बढेको समय नियमित शारीरिक व्यायाम र हिँडडुल गर्नुपर्छ ।उच्च उक्तचापका बिरामीले नियमित औषधि सेवन गर्नुका साथै स्वास्थ्य परीक्षण गर्नुपर्छ ।
