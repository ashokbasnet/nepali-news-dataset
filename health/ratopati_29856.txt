के हाच्छ्युँ रोक्दा ज्यानै जान सक्छ ?

काठमाडौँ । के तपाईंले कहिले सोच्नु भएको छ, हाच्छ्युँ रोक्ने प्रयास तपाईंको लागि प्राणघातक साबित हुन सक्छ ।यदी हाच्छ्युँ आएको बेला त्यसलाई रोक्न तपाईंले नाक या मुख बन्द गर्नु भयो भने यसले गम्भिर परिणाम ल्याउन सक्ने डाक्टरहरुको चेतावनी छ ।केही समयअघि मात्र इंग्ल्याण्डको लेस्टर शहरमा एक ३४ वर्षीय पुरुषले हाच्छ्युँ रोक्ने प्रयास गर्दा उनको घाँटीको कोशिकाहरु फाटेको उपचारको क्रममा पत्ता लगेको थियो ।साइन्स जर्नल बीएमजे केस रिपोर्टमा डाक्टरहरुले हाच्छ्युँ रोक्ने कोशिस गर्दा तपाईंको कानमा हानी पुग्न सक्ने उल्लेख गरेका छन् । यहाँसम्म कि तपाईंको दिमागको नशा पनि फाट्न सक्ने बताइएको छ ।३४ वर्षीय पीडितका अनुसार हाच्छ्युँ रोक्न खोज्दा उनलाई आफ्नो घाँटीमा केही फाटेको जस्तो महसुस भएको थियो । त्यसलगत्तै घाँटीमा अधिक पीडा हनु थाल्यो । केही कुरा निल्नुको साथै बोल्न पनि अप्ठ्यारो हुन थाल्यो । जब डाक्टरहरुले उनको जाँच गरे, घाँटीको केही भाग सुन्निएको पाए ।त्यसपछि उनको एक्सरे गरियो जसमा हाच्छ्युँ रोक्ने प्रयास गर्दा त्यसको दबावले उनको श्वासनलीको कोशिकाहरु फाटेको पत्ता लाग्यो ।उपचार अवधिभर ती व्यक्तिले एक पाइपको मद्दतले खाना खान परेको थियो । अस्पतालमा एक हप्ता बसेपछि ती व्यक्तिलाई डिस्चार्ज गरिएको थियो ।उनको उपचार गरिएको लेस्टर रोयल इन्फर्मरीका कान, नाक र घाँटी शाखाका डाक्टरले भने, ‘नाक र मुख बन्द गरेर हाच्छ्युँ गर्न घातक हुन सक्छ । यसबाट बच्न पर्छ ।’विशेषज्ञहरुका अनुसार हाच्छ्युँ गर्दा बिमारी फैलिन सक्छ तर यसो भन्दैमा हाच्छ्युँलाई रोक्न हुँदैन । यसलाई बाहिर निक्लन दिनुपर्छ । बरु रुमालले मुख ढाकेर हाच्छ्युँ गर्न डाक्टरहरु सल्लाह दिन्छन् । त्यसपछि सो रुमाललाई फालेर राम्ररी हात धुनुपर्ने उनीहरुको सुझाव छ ।
