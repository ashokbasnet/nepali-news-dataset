लोप हुँदैछ वाई क्रोमोजोम : के होला पुरुषहरुको भविष्य ?

वाई क्रोमोजोम पुरुषत्वको प्रतिक मानिँदै आएको छ । तर, यो त्यति बलियो र टिकाउ नरहेको कुरा पछिल्लो अध्ययनले देखाएको छ । यसमा लिङ्ग निधारण गर्ने एस.आर.वाई. नामक जीन रहे पनि अन्य खालका जिन थोरै रहने गर्छ । र, यो जीवनको अस्तित्वको लागि नभए नि हुने एक मात्र क्रोमोजोम हो ।सबैभन्दा चिन्ताको विषय भनेको वाइ क्रोमोजोम तिव्र रुपमा क्षयीकरण भइरहेको छ । भविष्यमा महिलामा पूर्ण रुपमा सामान्य एक जोडा एक्स क्रोमोजोम र पुरुष एउटा एक्स र अर्को कमजोर वाई क्रोमोजोम रहने अवस्था सृजना हुने अवस्था निम्तिाएको छ । यहि दर कायम रहेमा वाई क्रोमोजोम अबको ४६ लाख वर्षमा पूर्णत लोप हुनेछ । यो लामो समय जस्तो सुनिएला तर पृथ्वीमा जीवन शुरु भएको ३.५ अर्ब वर्षलाई ख्याल गर्ने हो भने यो त्यति लामो होइन ।वाई क्रोमोजोम सधैँ यस्तो थिएन । यदि हामीले पहिलो स्तनधारी जीव बनेको समय घडीलाई सो¥ह करोड साठ्ठीवर्ष पछाडी घुमाउने हो भने कथा अर्कै थियो । शुरुवाति समयको वाई क्रोमोजोमको ढाँचा हेर्ने हो भने यो एक्स क्रोमोजोमको आकारको थियो र अरु सबै जीनहरु पनि समान थिए । तर वाई क्रोमोजोममा एउटा आधारभूत खोट पाइन्छ । हाम्रो कोषका अरु सबै क्रोमोजोमको दुइ प्रतिलिपी रहे भन्दा फरक वाई क्रोमोजोम एउटा मात्र रहेको हुन्छ, जुन बाबुबाट छोरामा हस्तान्तरण हुन्छ ।अरु क्रोमोजोमले आफ्नो जोडासँग पुनर्मिलन गरेर अर्को पुस्तामा खरावीयुक्त जोडा हस्तान्तरण हुनबाट रोक्ने प्रक्रिया यसमा लागुहुँदैन । यो प्रक्रृयाको अभावमा वाई क्रोमोजोम लामो समयमा कमजोर बन्छ र अन्तत ‘जीनोम’ बाट लुप्त हुन्छ । यसका बाबजुद वाई क्रोमोजोमले आफ्नो निरन्तरतामा ब्रेक लाग्न नदिन केही अविश्वसनिय संयन्त्र विकास गरेको पाइएको छ । उदारणको रुपमा भर्खर पि.एल.ओ.एस. जर्नलमा प्रकाशित भएको डेनिस अध्ययनमा ६२ पुरुषबाट संकलित क्रोमोजोमको अशंको शृङ्खला तयार पारिएको थियो । अध्ययनमा वाई क्रोमोजोम उल्लेख्य मात्रामा संरचनात्मक पुनरसंरचनाबाट गुर्जन सक्ने सम्भावना पाइएको थियो । ‘जीन एम्फिकेशन’ भनिने यस प्रक्रियामा जीनको बहु प्रतिलिपी तयार हुने र विर्यको स्वस्थ कार्यको निरन्तरता र जीनको क्षय कम हुने अवस्था तयार भएको थियो ।अध्ययनले वाई क्रोमोजोम ‘पलिन्ड्रोम्स’ भनिने असाधारण संरचनामा विकास भएको देखाएको थियो । यसले सो क्रोमोजोमको थप विनास जोगाएको छ । अरु प्रजातिहरुमा हेर्ने हो भने (वाई क्रोमोजोम अन्य स्तनधारीहरु र थप केही प्रजातिहरुमा पाइन्छ) वाइ क्रोमोजोमको जीन एम्लिफिकेशनको प्रमाण तिनमा पनि पाइन्छ । यो खालको जीनहरुले वीर्य उत्पादनमा र (कम्तिमा मुसाहरुमा) लिङ्ग अनुपात मिलाउन महत्वपूर्ण काम गरेको देखिन्छ ।अध्ययनकर्ताहरुले जीनको प्रतिलिपिको सङ्ख्याको वृद्धी प्राकृतिक छनौटको प्रतिफल भएको प्रमाण दिँदै ‘मोलेकुलर बाइयोलोजी एण्ड इभोलुशन’ जर्नलमा छपाएका छन् । पुरुषहरुको अन्त्य ? वाई क्रोमोजोम मानवमा विलुप्त भएको अवस्थामा पनि यसले पुरुषहरु पनि अनिवार्य त लोप हुन्छन भन्ने जनाउदैन । वाई क्रोमोजोम पुर्णत लोप भएको प्रजातिहरुमा पनि प्रजननका लागि महिला र पुरुषहरु आवश्यक रहेको देखाएको छ ।लोप भएको अवस्थामा पनि जेनेटिक पुरुषगुण निर्धारण गर्ने एस.आर.वाइ. जीन फरक क्रोमोजोममा सरेको पाइएको छ । यसको अर्थ यी प्रजातिहरुले वाई क्रोमोजोम विना नै पुरुषहरुको उत्पादन गरिरहेका छन् । तथापि एस.आर.वाइ. सरेको नयाँ लिङ्ग निर्धारण गर्ने क्रामोजोममा पुन क्षयीकरको प्रक्रिया शुरु हुनथाल्छ । यसको कारण उही वाई क्रामोजोम जस्तै पुनर्मिलन गर्न जोडीको अभाव हुनु हुनेछ ।यसका अतिरिक्त मानवमा रोचक पक्ष भने साधारण मानव प्रजननमा वाई क्रोमोजोमको आवश्यकता भए पनि क्रृतिम हिसाबले प्रजनन गराउँदा वाई क्रोमोजोममा रहेको धेरै जीनहरुको आवश्यकता नै पर्दैन । यसको मतलब चाडैनै  जेनेटिक इन्जिनियरिङ्ग वाई क्रोमोजोमको कार्यलाई विस्थापित गर्न सक्षम हुने अवस्थामा पुग्नेछ । यसपछि महिला जोडी र बाँझो पुरुषले पनि आफ्नो जीन भएको छोरा पाउन सक्षम हुन्छन् । यस्तो भएको अवस्थामा पनि मानवले प्राकृतिक तरिकाले बच्चा पाउनै छाड्नेछन् भन्ने पनि त होइन ।जेनेटिक खोजमा यो रोचक र तातो बहसको विषय भए पनि यसमा चिन्ता लिइहाल्नुपर्ने अवस्था भने छैन । 
