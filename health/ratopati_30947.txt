८५ प्रतिशत नेपाली अझै आँखासम्बन्धी स्वास्थ्य सेवाबाट बञ्चित, सेवा लिने धेरै विदेशी

काठमाडौँ । नेपालको जनसङ्ख्या र आँखा स्वास्थ्य सेवा लिनेको हालको अवस्था हेर्ने हो भने १५% मात्रै नेपालीसम्म आँखा स्वास्थ्य सेवा पुगेको देखिन्छ । नेपाल नेत्र ज्योती संघका कार्यक्रम प्रमुख शैलेश कुमार मिश्रको अनुसार अहिले सम्म नेपालको आँखा स्वास्थ्य सेवा लिनबाट ८५% नेपाली समक्ष आँखा सेवा पुग्न सकेको छैन । दृष्टिविहीनसम्बन्धी विश्व स्वास्थ्य संगठनको मापदण्डका आधारमा अध्ययन अनुसार नेपालमा दृष्टिविहीनताको स्थिति सन् १९८१ मा ०.८४% रहेको थियो भने हाल ०.३५% घटेको छ । तर, दृष्टिविहीनताको स्थिति सन् १९८१ को तुलनामा समानुपातिक रुपले आधाभन्दा बढी घटेको भए पनि अहिले देशको जनसङ्ख्या अनुसार दृष्टिविहीनको कुल सङ्ख्यामा भने कुनै पनि परिवर्तन भएको छैन । अर्थात नेपालमा सन् १९८१ मा १ लाख २० हजार दृष्टिविहीन थिए भने अहिले पनि नेपालमा त्यतिनै दृष्टिविहीन आँखा स्वास्थ्य सेवाबाट बञ्चित भएका छन् ।    यो संख्या भनेको निकै जटिल अवस्था अथवा दुबै आखाँ देख्न नसक्ने नागरिकहरु रहेका छन् ।  परिवारमा कोही नभएको , अथवा परिवारमा भएका पनि दृष्टिविहीननै हुदा त्यस्ता नागरिकलाई शिविर अथवा स्वास्थ्य संस्थासम्म ल्याउने कुनै पनि माध्यय नभएका व्यक्तिहरु छुटेको संघले जनाएको छ ।   नेपालमा ६ मिटरको दूरीलाई आधार मान्दा अनुमानित २ लाख २० हजार नागरिकहरु दृष्टिविहीन रहेका छन् भने ३ मिटरलाई आधारमान्दा अनुमानित ९३ हजार ४ सय नागरिक दृष्टिविहीन रहेका छन् । ती मध्ये ५० वर्षभन्दा माथिका नागरिकको अनुमानित संख्या २.५ प्रतिशत रहेको छ । दृष्टिविहीनहरुमध्ये ६६ प्रतिशत उपचारका माध्यमबाट निवारण गर्न सकिने छ भने १६ प्रतिशत दृष्टिविहीन रोकथाम गर्ने खालको रहेका छन् । शल्यक्रिया गर्नेमा विदेशी नागरिक धेरै  नेपालमा मोतियाविन्दूको शल्यक्रिया गराउनेमा नेपाली भन्दा पनि अन्य मुलुकका नागरिकहरु धेरै रहेको देखिएको छ । नेपाल नेत्रज्योती संघ दिएको जानकारी अनुसार नेपालमा एक वर्षमा ३ लाख ५० हजार नागरिकले मोतियाविन्दूको शल्यक्रिया गरेका छन् । जसमा १ लाख २५ हजार नेपाली र २ लाख २५ हजार अन्य मुलुकका नागरिकले शल्यक्रिया गरेका छन् । भारतको विहार, उत्तर प्रदेश, आशाम, बङगाल लगायत विभिन्न राज्यबाट नेपालमा आखाँ उपचारको लागि आउने गरेका छन् । यस्तै भुटान र बंगलादेशका नागरिकहरु पनि नेपालको आँखा अस्पताल र केन्द्रहरुबाट उपचार गराएका छन् ।यसमा पनि बार्षिक ४० हजार नेपाली नागरिकको मोतियाविन्दूको शल्यक्रिया नेपाल सरकार र संघको सहकार्यमा निःशुल्क गराउँदै आइरहेको छन् ।  ३ लाख १० हजारले भने विभिन्न आँखा अस्पताल मार्फत मोतियाविन्दूको शल्यक्रिया गराउने गरेका छन् । जनसङ्ख्या अनुसार छैन सेवा  सन् १९८१ मा आँखा स्वास्थ्य सेवाबाट बञ्चित भएका दृष्टिविहीनको संख्या १ लाख २० हजार रहेको थियो ।  झण्डै ४ दशक पछि पनि आँखा स्वास्थ्य सेवा नपाएका नागरिक १ लाख २० हजारनै रहेका छन् । ०८१ को जनसङ्ख्या र अहिलेको जनसङ्ख्यामा दोब्बरनै बढेको कारण दृष्टिविहीनको संख्या पनि बढेको हुँदा प्रतिशतको आधारमा केही कम भए पनि संख्याको आधारमा भने कुनै पनि परिवर्तन भएको छैन ।तथ्याङ्कलाईनै आधार मान्ने हो भने प्रमुख मिश्रको अनुसार बार्षिक २ लाख नेपालीले मोतियाविन्दूको शल्यक्रिया सेवा पाउनु पर्ने हो । तर १ लाख २५ हजारले मात्रै सेवा पाइरहेका छन् । हालको जनसङ्ख्या अनुसार वर्षमा अझै ७५ हजार नेपालीले मोतियाविन्दूको शल्यक्रिया गर्नबाट बञ्चित भएका छन् ।  सरकारले आँखाको स्वास्थ्य सेवामा शिविर बाहेक अाँखाको उपचारमा निःशुल्क व्यवस्था गरेको छैन् । छुटेका मध्ये धेरै आर्थिक अभावका कारण आँखा उपचार केन्द्रमा नआउनेहरु रहेका छन् ।  भन्छन्, बजेट पुगेन  नेपाल नेत्र ज्योती संघ र आँखाको सवालमा काम गर्ने विभिन्न संघ संस्थाले गरेर बार्षिक एक हजार भन्दा बढी अाँखा शिविरहरु संचालन गरिदै आइरहेको छ । सरकारले अाँखाको सवालमा काम गर्नको लागि नेत्र ज्योती संघलाई बार्षिक ५ करोड ८० लाख बजेट विनियोजन गर्दै आइरहेको छ । यो रकम नेपालको अाँखाको क्षेत्रमा काम गर्नको लागि अपुग रहेको संघले जनाएको छ । यो बजेट भनेको स्वास्थ्य मन्त्रालयमा विनियोजन गरेको बजेटको ०.०२ प्रतिशत हो । सरकारले स्वास्थ्य क्षेत्रमा विनियोजन गर्ने बजेटको १० प्रतिशत अाँखाको क्षेत्रमा छुट्याउने हो भने मात्रै नेपालका सबै नागरिकले सेवा पाउने छ । ¥याप सर्वे अनुसार नेपालमा मोतियाविन्दू प्रमुख अन्धोपनको समस्या हो तर संघको अनुसार क्रमिक रुपमा जलविन्दूको विरामीको संख्या बढ्दै गएको छ । विश्वमा आँखा रोगीको अवस्था  विश्व स्वास्थ्य संगठनको अनुसार विश्वमा करिब २८ करोड५० लाख मानिसहरु न्यूनदृष्टि  दृष्टिविहीनताको समस्याबाट प्रभावित भएका छन् । जसमध्ये अन्धोपनको समस्या ३ करोड ९० लाख मानिसमा रहेको छ भने २४ करोड ६० लाख न्यूनदृष्टिको समस्या भएको पाईएको छ । विश्वका कुल दृष्टिविहीनहरुमध्ये ६५ प्रतिशत मानिस ५० वर्ष माथिका रहेका छन् । विश्वमा ६५ प्रतिशत अन्धोपन मोतियाविन्दू बाट भएको छ भने आँखाको पर्दाजन्य रोगहरुबाट १४ प्रतिशत,आँखाको नानीमा हुने अन्धोपन ६ प्रतिशत,जलविन्दु ५ प्रतिशत र अन्य कारणबाट १० प्रतिशत मानिस दृष्टिविहीन भएको तथ्य रहेको छ ।      
