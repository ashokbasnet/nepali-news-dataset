फ्रिजको दुर्गन्धबाट पार पाउने पाँच प्रभावकारी घरेलु उपाय

फ्रिजमा राखिएका खानेकुराको गन्ध एकआपसमा मिलेर दुर्गन्धमा परिणत हुन्छ । अथवा फ्रिजभित्रै केही खानेकुरा कुहियो भने पनि दुर्गन्ध फैलिने गर्दछ ।फ्रिजमा खानेकुरा सुरक्षित होस् भनेर राख्ने गरिन्छ तर यदि फ्रिजबाट दुर्गन्ध आउन थाल्यो भने बुझ्नुहोस् कि यहाँ राखिएका खानेकुरा सुरक्षित छैनन् । यस्तोमा फ्रिजको दुर्गन्ध हटाउन निकै आवश्यक छ । फ्रिजबाट यस्ता गन्ध हटाउनका लागि यी घरेलु तरिका अपनाउन सक्नुहुन्छ ।१. खाने सोडाःखाने सोडालाई एउटा कचौरामा राखेर फ्रिजभित्र राखिदिनुहोस् । यसले फ्रिजको दुर्गन्ध हट्ने गर्दछ । तपाईं यसलाई स्थायी रुपमा पनि प्रयोग गर्न सक्नुहुन्छ ।२. सुन्तला वा पुदिनाको जुसलेःसुन्तला वा पुदिनाको जुसले दुर्गन्ध हटाएर फ्रिजलाई सुगन्धले भरिदिन्छ । यसमा दुर्गन्ध सोस्ने क्षमता हुन्छ । तपाईं जुन पानीले फ्रिज सफा गरिरहनुभएको छ, सुन्तला र पुदिनाको रसको केही थोपा त्यसमा मिसाउनुहोस् । तपाईं चाहनुहुन्छ भने यसलाई कचौरामा राखेर सधैंका लागि फ्रिजभित्रै राख्न सक्नुहुन्छ ।३. कफीको बियाँःकफीको केही बियाँलाई कचौरामा राखेर फ्रिजमा राख्नुहोस् । फ्रिजबाट दुर्गन्ध त जान्छ नै फ्रिजभित्र कफीको बास्ना आउँछ ।४. कागतीःतपाईंले चाहेको खण्डमा कागती रसलाई पानीसँग मिसाएर राख्न सक्नुहुन्छ । अथवा काटिएको कागतीलाई यत्तिकै फ्रिजमा राख्न सक्नुहुन्छ ।५. पत्रिकाःपत्रिकाले फ्रिजको दुर्गन्धलाई सोस्ने काम गर्दछ । फ्रिजमा राखिने खानेकुरालाई पत्रिकाले छोप्न पनि सक्नुहुन्छ । यस्तो गर्न चाहनुहुन्छ भने फ्रिजमा पत्रिकाको एक बंडल राखिदिनुहोस् । दुर्गन्ध हट्ने गर्दछ ।
