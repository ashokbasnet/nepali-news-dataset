भाइरलको मौसम छ, यसरी बच्नुस् भाइरलबाट

अब छिट्टै जाडो सकिएर गर्मी मौसम सुरु हुँदै छ । मौसम परिवर्तनसँगै मानिसलाई विभिन्न प्रकारका भाइरल प्रकोपले आक्रमण गर्छ । अस्पतालमा पछिल्लो समय भाइरल ज्वरोका बिरामीको संख्या पनि बढ्न थालेको छ । भाइरल ज्वरोले विशेष गरी वृद्धवृद्धा, बालबालिका र दीर्घरोगीलाई छिटो आक्रमण गर्छ ।डा. शेरबहादुर पुन योग विशेषज्ञलक्षण भाइरल ज्वरोले घाँटी दुख्ने, चिलाउने, शरीर दुख्ने, श्वास फेर्न गाह्रो हुने, अत्याधिक ज्वरो आउनेजस्ता लक्षण देखाउँछ ।त्यस्तै भाइरलबाट संक्रमित व्यक्तिलाई टाउको दुख्ने, शरीरका जोर्नीहरू दुख्ने, थकाइ लाग्ने, काम गर्न मन नलाग्ने पनि हुन्छ ।भाइरलबाट संक्रमित कतिपय व्यक्तिलाई जाडो भइराख्ने पनि हुन्छ । त्यस्तै, यसले खोकी लाग्ने, नाकबाट पानी बग्नेजस्ता लक्षण पनि देखाउँछ ।बच्नका लागि ? पहिलो कुरा त संक्रमित व्यक्तिको नजिक या क्षेत्रमा जानु हुँदैन । यसबाट बच्न धेरै भिडभाड भएको ठाउँमा पनि नपुग्दा राम्रो हुन्छ ।यदि परिवारको कुनै सदस्यमा यस्तो संक्रमण देखिएको छ भने बिरामीसँग लसपस गर्ने, बिरामीले प्रयोग गरेका समग्री प्रयोग गर्ने, माक्सको प्रयोग नगर्नेजस्ता गतिविधि गर्नु हुँदैन ।भाइरलबाट बच्न बिरामीभन्दा करिब एक मिटरको दूरीमा रहनु राम्रो हुन्छ ।बाहिरबाट घर आइसकेपछि अनिवार्य रूपमा साबुनपानीले हातगोडा सफा गरेर मात्र अन्य सामान छुने गर्नुपर्छ । त्यस्तै, झोलिलो, पोषिलो खाद्यपदार्थको सेवन, एवं प्रशस्त आराम गर्नुपर्ने हुन्छ । सन्तुलित आहारले रोग प्रतिरोधी क्षमतालाई पनि बढउने काम गर्छ ।नयाँ पत्रिकाबाट
