५ करोडकोे ज्यान लिने स्पेनिस फ्लुको सय वर्ष : आज पनि उस्तै महामारीको खतरा

काठमाडौँ । यो वर्ष स्पेनिस फ्ललेु प्रकोपको रुप लिएको सय वर्ष पूरा भएको छ । यसलाई इतिहासको सबैभन्दा खराब महामारी मानिन्छ । चार वर्ष चलेको पहिलो विश्वयुद्धमा मरेका मान्छे बराबर सङ्ख्यामा मान्छे यो रोगको कारणले दुई वर्षमै मरेका थिए । महामारी तयारीको लागि खोजको सहकार्य( सी.ई.पि.आई.) का निर्देशक रिचर्ड ह्याट्चेटले यो रोगको कारण भारतमा मात्र ५ प्रतिशत जनसङ्ख्या गुमाएको बताए । भारतीय इतिहासमा जनसङ्ख्यामा कमी आएको यो एक मात्र वर्ष थियो । पहिलो विश्वयुद्धमा युरोप आएका अमेरिकी फौजहरुसँगै यो प्रकोप प्रसार गरेको धेरै विज्ञहरु बताउँछन् । आज सय वर्षपछि पनि नयाँ भाइरसले प्रकोप फैल्याउन सक्ने खतरा अझै रहेको धेरै विज्ञले चिन्ता व्यक्त गरेका छन् । “फ्लु भनेको स्वाशप्रस्वास प्रणालीमा लाग्ने भाइरस हो । यो सजिलै सर्न सक्छ । मान्छेमा लक्षण नदेखिइसक्दा पनि तिनीभित्र रहेको रोगको किटाणु अर्कोमा सरिरहेको हुन्छ । यो गुणले गर्दा फ्लुको प्रसार नियन्त्रण गाह्रो छ,” विश्व स्वास्थ संगठनमा सरुवा रोग विशेषज्ञ रहेका सिल्भीई ब्राइण्डले भने ।यसका असङ्ख्य स्वरुपहरु हुन्छन् जो एक अर्कासँग वा पंक्षी वा सुँगुरका भाइरससँग मिलेर प्राणघातक स्वरुप लिन सक्छन् । अझै संवेदनशीलएन्टी भाइरल, एन्टी वायोटिक र खोपहरुमा भएको विकासको बावजुद पछिल्ला केही महामारीले विश्व यस्ता प्रकोपको खतरासँग जुध्न पूर्ण तयार नरहेको देखाएको छ ।  सन् २००३ मा सार्स नामक महामारीबाट ७७० मान्छे मरे ।पछिल्ला तीन वर्षहरुमा पश्चिम अफ्रिकामा इबोला , दक्षिण अमेरिकामा जीका र अझ पछिल्लो समय म्याडागास्करमा मात्र केन्द्रित रहेको प्लेग महामारी देखिए । इबोलाले पश्चिम अफ्रिकामा २०१४ र २०१५ मा ११,००० को ज्यान लियो । बाह्य मुलुकका नागरिकमा समेत यसको संक्रमण फैलिएपछि यो रोग विश्वभर फैलियो । मानवता विगतको कुनै समयभन्दा बढी महामारीको अघि निरह रहनेछ । आजका दिनमा मानवहरु सबैभन्दा बढी एकअर्कासँग जोडिएका छांै र मान्छे एकदम छिटो एक ठाँउबाट अर्को पुग्ने गर्छ । “हामी यात्रा गर्दा भाइरसहरु हामीसँगै प्रसार भइरहेको हुन्छ ।” ब्राण्डले भने । ह्याट्चेटले विज्ञहरु अझै जीका भाइरससँग जुदिरहेको कुराले खतराको स्तर मापन हुने बताए । दक्षिण अमेरिकामा सन् २०१५मा प्रकोप शुरु हुँदा वैज्ञानिकहरु नै अलमलमा परेका थिए ।प्रलयको तयारीविज्ञहरुले प्रकोपले पार्ने आर्थिक असरको बारेमा पनि चेतावनी दिएका छन् । सन् २०१५मा सयौँलाई मर्स स्वाशप्रस्वास संक्रमणले छोएपछि दक्षिण कोरियाले १० अर्ब डलर बेहोर्नु परेको थियो । माइक्रोसफ्टका संस्थापक तथा अर्बपति परोपकारी विल गेट्सले फेब्र्रुअरी २०१७ मा विश्वव्यापी महामारीको तयारीको मूल्य ३.४ अर्ब डलर पर्ने अनुमान गरेका थिए । महामारीको तयारी नहुँदै रोग फैलिए त्यसले अनुमानित ५७० अर्ब डलर क्षति पु¥याउने उनले बताए । गेट्स ‘महामारी तयारीको लागि खोजको सहकार्य’(सी.ई.पी.आई.)का प्रमुख लगानीकर्ता हुन् । यो सस्थासँग हाल ७० करोड डलरको कोष रहेको छ । सी.ई.पी.आई.ले हाल उपचार पत्ता नलागेका तीन भाइरसहरु– मर्स, पश्चिम अफ्रिकामा स्थानीय महामारी फैलिएको लास्सा ज्वरो र मलेशिया र बङ्गलादेश क्षेत्रमा फैलिएकोे निपाको उपचार विकास गर्न खोजिरहेको छ । “विश्व स्वास्थ संगठनमा हामी प्रलयको तयारी गरिरहेका छौं । हामी असरहरु सकेसम्म कम गर्न चाहन्छौँ,” ब्राइण्डले भने । विश्व स्वास्थ संगठनको अनुसार एउटा खोपको विकास गर्न छ महिना लाग्छ । त्यो समयसम्म रोग निक्कै फैलिन सक्छ । लण्डन स्कूल अफ हाइजीन एण्ड ट्रपिकल मेडिसिनका निर्देशक पिटर पाइओटका अनुसार एउटा खोपको विकास गर्न २० करोड खर्च हुन्छ । “यत्रो रकम औषधी उद्योगहरु खर्च गर्न चाहन्नन्” ह्याट्चेटले भने । दुःख लाग्दो कुरा ” महामारी नफैलेसम्म ति औषधीको बजार हुँदैन र जब महामारीले प्रकोपको रुप लिन्छ हामी सबै अस्तित्वमै नरहेको औषधी चाहन्छौँ ।”एएफपी
