घरमा राख्नुहोस् यस्ता मेडिकल सामग्री

सामान्यतया रोग लाग्यो भने मानिस अस्पताल पुग्न त पर्छ । तर कुनै चोटपटक लाग्यो या बिरामी भयो भने केही समयका लागि उसलाई राहत प्रदान गर्न प्राथमिक उपचार पनि चाहिन्छ । कहिलेकाहीँ सामान्य प्राथमिक उपचारको अभावमा मानिसको ज्यानसमेत जान सक्ने हुन्छ । त्यसैले घरमा केही औषधि र मेडिकल सामग्री राख्न सकिन्छ । जमुना विश्वकर्मा,स्टाफ नर्स, जिल्ला अस्पताल, बैतडीगज, पट्टी, रोलर ब्यान्डेज शरीरको कुनै भाग काटिएको छ वा घाउबाट अत्यधिक रक्तश्राव भएको छ भने त्यसका लागि गज निकै उपयोगी बन्छ । गज एक प्रकारको कपडा हो, जसले रगत थाम्न सहयोग पु¥याउँछ । घाउमा उक्त गज लगाएर पत्ती बाँध्न सकिन्छ । स्वास्थ्य संस्थाबाट निर्मलीकरण गरिएको पत्ती लिएर राख्दा अझ बढी फाइदाजक हुन्छ । त्यस्तै, पाकेको घाउमा गज राखेर रोलर ब्यान्डेजले बाँध्न पनि सकिन्छ ।डिस्टिलरी वाटर विभिन्न क्लिनिक वा पसलमा डिस्टिलरी वाटर पाउन सकिन्छ । एक बोतल डिस्टिलरी वाटर लिएर घरमा राख्दा काटेको वा पोलेको वेला प्रयोग गर्न सकिन्छ । सफा पानीमा कीटाणु हुन सक्ने भएकाले त्यस्ता घाउ सफा गर्दा डिस्टिलरी वाटर प्रयोग गर्नु स्वस्थकर हुन्छ ।ग्लोब्स इलास्टिक खालका एक प्रकारको पन्जा हुन्छ । त्यस्तो पन्जा दुई जोर लिएर घरमा राख्दा राम्रो हुन्छ । जस्तोसुकै प्रकारको घाउ सफा गर्दा यस्तो ग्लोब्स प्रयोग गर्नुपर्छ । किनभने, नांगो हातमा कीटाणु हुन सक्छ र नांगो हातले छुँदा विभिन्न सरुवा रोग पनि सर्ने सम्भावना हुन्छ । यसका साथै घरमा मेडिकल मास्क राख्दा पनि राम्रो हुन्छ ।क्रिप ब्यान्डेज घरमा राख्न सकिने अर्को मेडिकल सामग्री हो, क्रिप ब्यान्डेज । हात, गोडा, ढाड सड्किँदा, मर्किंदा यस्तो ब्यान्डेज प्रयोग गर्न सकिन्छ । लडेर कुनै पनि भागको लिगामेन्ट र हड्डी छुट्टिन सक्छ । त्यस्तो वेला अरू केही नगरी यस्तो प्रकारको ब्यान्डेज प्रयोग गर्नुपर्छ । यो ब्यान्डेज इलास्टिक हुन्छ । त्यस्तो समस्या भएको ठाउँ नसुन्नियोस् वा त्यसको मासु हलचल नहोस् भन्ने हेतुले यस्तो ब्यान्डेजको प्रयोग गर्न सकिन्छ । यसको साथमा हेन्ड प्लास, अडिसिप टेपलगायतका सामग्री पनि राख्दा राम्रो हुन्छ ।बेटाडिन यो एक प्रकारको कीटाणुरहित तरल पदार्थ हो, जुन घाउमा प्रयोग गरिन्छ । यसको प्रयोगले घाउ छिटो निको हुन सघाउ पुग्छ । तर, भर्खर काटेको आलो घाउमा भने बेटाडिन नलगाउँदा राम्रो हुन्छ । यदि लगाउनै परेमा डिस्टिलरी वाटरसँग मिसाएर प्रयोग गर्नुपर्छ ।सिटामोल शरीर दुखाइका लागि प्राथमिक उपचारको रूपमा पारासिटामोल प्रयोग गर्न सकिन्छ । पाँच सय एमजीको सिटामोल घरमा राख्दा राम्रो हुन्छ । त्यस्तै मसल्स, घाउ दुखाइमा आई ब्रोफिन प्रयोग गर्न सकिन्छ ।जीवनजल जीवनजल पनि घरमा राख्नैपर्ने औषधि हो । झाडापखालाको वेला यसको प्रयोग गर्न सकिन्छ । शरीरमा पानीको अभाव हुँदा यसको प्रयोग गर्नु राम्रो हुन्छ ।एस्पिरिन अहिले मुटुरोग र हृदयाघात हुनेको संख्या अत्यधिक मात्रामा बढ्दो छ । त्यसैले घरमा एक पत्ती एस्पिरिन औषधि राख्दा राम्रो हुन्छ । यदि घरमा मुटुरोगी छ र उसलाई कुनै पनि अवस्थामा समस्या हुन सक्छ । त्यसैले यस्तो समस्या आउँदा तत्काल एस्पिरिन प्रयोग गर्नुपर्छ र स्वास्थ्य संस्था लैजानुपर्ने हुन्छ । यो औषधिले एक मिनेटमै काम गर्न सुरु गर्छ ।एन्टिएलर्जिक घरमा कुनै किराले टोकेर वा अन्य कारणले छालामा विभिन्न प्रकारका एलर्जी हुन सक्छन् । त्यस्ता समस्याबाट छुटकारा पाउन वा केही समयका लागि राहत दिन एन्टिएलर्जिक प्रयोग गर्नुपर्छ ।सार्कोल सार्कोल पनि घरमा राख्नैपर्ने औषधि हो । कसैले विष सेवन गरेमा यो औषधिको प्रयोगले ठूलो दुर्घटनाबाट बचाउन सकिन्छ । यदि सार्कोल नभएको खण्डमा सोडा वा नुनपानी खुवाउन सकिन्छ । यदि विष सेवन गरेको एक–दुई घन्टाभित्र भेट्टाएमा बमिट गराउनुपर्छ । तर, मट्टितेल, डिजेल वा एसिड सेवन गरेको भएमा भने बमिट नगराएर सादा पानी, दूध खुवाउनुपर्छ ।बनाउनुस् फर्स्ट एड बक्स कुन औषधि कसरी प्रयोग गर्नै भनेर फर्स्ट एड कार्ड बनाउन सकिन्छ । के–के औषधि कसरी प्रयोग गर्ने भन्नेबारे फस्र्ट एड बक्समा लेख्नुपर्छ । कतिपय औषधि लामो समय राखिएकाले म्याद नाघेको पनि हुन सक्छ । त्यसैले महिना–महिनामा फस्र्ट एड बक्स परिवर्तन गर्दा राम्रो हुन्छ । सामान्यतया औषधि किन्ने वेला त्यसबारे सोधेर फस्र्ट एड बक्स बनाउन सकिन्छ । यसमा अस्पताल, एम्बुलेन्स, डाक्टरलगायतका नम्बर पनि लेखेर राख्दा राम्रो हुन्छ । यसलाई बढी घाम, पानी नपर्ने, मुसाले नकाट्ने ठाउँमा सुरक्षित रूपमा राख्नुपर्छ । किनकि, मानिसको जीवन बचाउनका लागि यो निकै उपयोगी बन्न सक्छ ।नयाँ पत्रिकाबाट 
