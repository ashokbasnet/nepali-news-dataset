चिनीरोगीले के खाने, के नखाने ?

डाइबिटिज अर्थात् चिनीरोग मानिसका लागि निकै हानिकारक मानिन्छ । यस्तो रोग लागिसकेपछि पूर्ण रूपमा नियन्त्रण गर्न गाह्रो छ । यसलाई घटाउन मात्र सकिन्छ । चिनीरोग लागेपछि यसको औषधि त सेवन गर्नुपर्छ नै, तर यतिले मात्र पुग्दैन । यस्ता बिरामीका लागि महत्वपूर्ण कुरा भनेको खानपान हो । यदि खानपानमा सचेत नभएमा चिनीरोगले ज्यानसमेत लिन सक्छ । तर, चिनीरोगीले कस्तो खाना खाने भन्नेबारे थुप्रै भ्रम पनि छन् । आरएम कार्की, डाइटिसियन, डाइटथेरापी क्लिनिकके नखाने ? १. चिनीरोगीले कहिल्यै पनि रिफाइन गरेको चामलको भात खानु हुँदैन । किनभने, रिफाइन राइसबाट शरीरले सजिलै र छिटो कार्बोहाइड्रेड ग्रहण गर्छ । जसले गर्दा छोटो समयमै रगतमा चिनीको मात्रा बढिहाल्छ ।२. चिनीरोगीले आलु पनि खानु हुँदैन या कम गर्नुपर्छ । आलुमा पनि बढी मात्रामा कार्बोहाइड्रेड हुने भएकाले यसले शरीरमा चिनीको मात्रालाई बढाउने काम गर्छ ।३. कतिपयलाई लाग्न सक्छ पाउरोटी अर्थात् ह्वाइट ब्रेडले चिनीरोगीलाई कुनै असर पार्दैन । तर, यो पनि चिनीरोगीका लागि विष साबित हुन सक्छ । जुनसुकै रिफाइन प्रडक्टले शरीरमा चिनीको मात्रालाई बढाउने काम गर्छ ।४. चिनीरोगीले कहिल्यै पनि कोल्डड्रिंक्सको प्रयोग गर्न हुँदैन । त्यस्ता पेय पदार्थमा चिनीको मात्रा अत्यधिक हुन्छ ।५. प्रोसेस मिटबाट बनेका कुनै पनि खाद्यपदार्थको प्रयोग गर्नु हुँदैन, जस्तै– ससेज, बर्गर अदि । किनभने, त्यस्ता खाद्यपदार्थमा बढी चिल्लो पदार्थ हुन्छ । चिनीरोगीले बढी चिल्लो पदार्थको पनि प्रयोग गर्नु हुँदैन । किनभने, यसले मिर्गौला र मुटुसम्बन्धी रोगको सम्भावना अत्यधिक हुन्छ । के खाने ?१. चिनीरोगीले रिफाइन राइसको सट्टामा ब्राउन राइस खानु उपयुक्त हुन्छ । किनकि, यस्तो राइसमा फाइबर बढी हुन्छ । खानापछि शरीरले बिस्तारै कार्बोहाइड्रेड ग्रहण गर्छ र रगतमा ग्लुकोजको मात्रा पनि बिस्तारै बढ्छ ।२. आलुको सट्टामा स्विट पोटाटोको प्रयोग गर्न सक्नुहुन्छ । किनकि, यसमा चिनीको मात्रा अत्यधिक कम हुन्छ । यस्तो आलुलाई सखरखण्ड भनिन्छ । यसबाट साधारण आलुभन्दा बढी मात्रामा पौष्टिक तत्व पाइन्छ ।३. पाउरोटी अर्थात् ह्वाइट ब्रेडको सट्टामा ‘होल विथ ब्रेड’ खान सकिन्छ । किनभने, यस्तो ब्रेड रिफाइन नगरिएको आँटाले बनाइएको हुन्छ । चिनीरोगीले मैदाबाट बनेको खाद्यपदार्थ खानु हुँदैन । ४. कोल्डड्रिंक्स र जुसको सट्टामा हामीले फलफूल नै खानुपर्छ । तर, फलफूलको पनि अत्यधिक प्रयोग भने गर्नु हुँदैन ।५. हामीले आँटा, फापर, कोदो, मकैको रोटी खान सकिन्छ । यसबाट बनेका जुनसुकै खाद्यपदार्थको प्रयोग गर्दा हुन्छ ।६. कतिपय चिनीरोगीले कर्नफ्लेक्सको प्रयोग गर्छन् । यसो गर्नु हुँदैन । बरु रिफाइन नगरिएको मकैबाट बनेको खाद्यपदार्थ प्रयोग गर्नु उत्तम हुन्छ ।७. चिनीको सट्टामा सुगर–फ्री प्रयोग गर्न सकिन्छ, जसलाई क्याकारिन, इन्टेभिया भनिन्छ । यसलाई चिया, हटलेमन वा अन्य खाद्यपदार्थमा प्रयोग गर्न सकिन्छ । यसमा चिनीको मात्रा हुँदैन तर गुलियो स्वाद भने आउँछ ।८. चिनीरोगीले जति बढी सलाद आइटम खान सक्यो त्यति फाइदाजनक हुन्छ, जस्तै– मुला, गाँजर, साग, काँक्रा आदि ।के रोटी खानु ठीक हो ? चिनीरोगीले भातको सट्टामा आँटाको रोटी जति पनि खान हुन्छ भन्ने मान्यता छ । जुन गलत हो । किनकि, यसमा पनि चिनीको मात्रा हुन्छ । रोटीबाट पाइने कार्बोहाइड्रेड पनि शरीरमा गएर चिनी नै बन्ने हो । यति हो कि यसमा रिफाइन प्रडक्टमा जति चिनीको मात्रा हुँदैन ।चिनीरोगीले डाइजेस्टिभ बिस्कुट खानुपर्छ भन्ने मान्यता छ । जुन गलत हो । यसमा फाइबरको मात्रा हुन्छ भन्ने हो । तर, यस्तो बिस्कुटले पनि त्यति नै असर गर्छ, जति साधारण बिस्कुटले गर्छ ।नयाँ पत्रिकाबाट 
