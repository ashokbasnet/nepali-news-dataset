कति घातक छ स्मार्टफोनको बढी प्रयोग ?

सूचना प्रविधिको विकाससँगै स्मार्टफोन जीवनशैलीको महत्वपूर्ण हिस्सा बनेको छ । तर, यसको प्रयोगमा भने सावधानी अपनाउनु जरुरी छ । जर्जिया विश्वविद्यालयले गरेको एक अनुसन्धानले पत्ता लगाएको छ कि कम्प्युटर गेम खेल्ने, सोसल मिडियामा बढी बस्ने र स्मार्टफोनको बढी प्रयोग गर्ने टिनएजर्सभन्दा स्मार्टफोन कम चलाउनेहरू खुसी हुन्छन् । स्मार्टफोनको अत्यधिक प्रयोगले दिमागमा असर पुग्नुका साथै निराशा, बेचैन र अनिद्राजस्ता समस्या बढेर जान्छ ।कमजोर बनाउँछ दिमागविशेषज्ञले भनेका छन् कि बालबालिकालाई स्मार्टफोन दिनु भनेको उसलाई एक ग्राम कोकिन पनि सँगै दिनुजस्तो हो । बच्चा जब स्मार्टफोनको सम्पर्कमा आउँछ त्यसपछि उसको सही ढंगले मानसिक विकास हुन पाउँदैन । स्मार्टफोनको कारण बच्चाको मस्तिष्क कमजोर बन्छ । स्मार्टफोनबाट निस्कने रेडियो तरंगले दिमागमा मात्र गहिरो प्रभाव पार्दैन कि सुन्ने क्षमतामा समेत ह्रास आउँछ ।यस्तो असर०  स्मार्टफोनको प्रयोगले आँखमा असर पुग्छ । यसको कारण आँखाको दृष्टिसमेत कमजोर हुन सक्छ । यस्तो लत लागेका मानिस क्रोनिक ड्राई आई सिन्ड्रोमबाट पीडित हुन सक्छ । ०  स्मार्टफोनको बढी प्रयोग गर्ने बच्चाले आउटडोर गेम खेल्न मन गर्दैनन् । जसले गर्दा उसको शारीरिक विकासमा असर पुग्छ । परिणाम मोटोपनजस्ता समस्या देखिन थाल्छन् । ०  रातमा सुत्नुभन्दा पहिले र बिहान उठ्ने समय स्मार्टफोन लामो समयसम्म चलाउनु पनि एक रोग हो । जसलाई स्मार्टफोन ब्लाइन्डनेस पनि भनिन्छ । ०  फोनलाई लामो समय मुटुको नजिक राख्नु हुँदैन । गोजीमा लामो समय राख्दा पनि स्वास्थ्यमा असर पुग्न सक्छ । स्मार्टफोनलाई कहिल्यै पनि सिरानीमुनि राखेर सुत्नु हुँदैन । यसले अनिद्राको समस्या निम्त्याउन सक्छ । अनिद्राको समस्या पनि ठूलो रोग हो । ०  गर्दन बढी झुकाएर मोबाइल चलाउँदा गर्दनको हाडसम्बन्धी विभिन्न रोग देखा पर्छ ।कसरी पाउने छुटकारा ? ०  स्मार्टफोनमा बढी समय बिताउनुको सट्टा विभिन्न खेल खेल्ने, हिँड्ने, पत्रिका पढ्ने र मानिससँग कुरा गरेमा बढी खुसी हुन सकिन्छ । ०  स्मार्टफोनमा घन्टौँ बिताउनुहुन्छ भने तपाईं स्मार्टफोनको लतमा फसिसक्नुभएको छ । यस्तो बानीबाट छुटकारा पाउन स्मार्टफोनलाई आफूभन्दा टाढा राख्न सक्नुहुन्छ । मोबाइल चेक गर्ने टाइमिङ बनाउँदा अझ राम्रो हुन्छ । तपाईंलाई यो आवश्यक छैन कि खाना खाने, कसैसँग कुरा गर्ने समय पनि मोबाइल प्रयोग गर्नैपर्छ । ०  तपाईंको मोबाइलमा कस्ता–कस्ता एप्स छन् र त्यस्तो एप्स कति फलदायी छन् भन्ने कुरामा विशेष ध्यान दिनुस् । यदि मोबाइलमा अनावश्यक एप्स छ भने त्यसलाई हटाइहाल्नुपर्छ । ०  धेरै मानिसले सुत्नुभन्दा पहिला मोबाइलको स्विच अफ गर्दैनन् । यदि यस्तो लतबाट मुक्त हुनका लागि स्विच अफ गरेर सुत्ने बानी गर्दा राम्रो हुन्छ । ०  कतिपय त्यस्ता एप्स छन्, जसले स्मार्टफोनको कम प्रयोग गर्न सहयोग गर्छन् । त्यस्ता एप्सको सहारा पनि लिन सक्नुहुन्छ ।नयाँ पत्रिकाबाट
