रक्तचाप सन्तुलित राख्न...

पछिल्लो समय कम उमेरमै मानिसमा उच्च रक्तचापको समस्या देखिने गर्छ । अव्यवस्थित जीवनशैली र तनावका कारण यस्तो समस्या निम्तिने गर्छ । उच्च रक्तचापलाई पूर्ण रूपमा निर्मूल पार्न निकै गाह्रो हुन्छ । तर, यसलाई नियन्त्रण भने गर्न सकिन्छ । त्यसका लागि खाना र व्यायाममा विशेष ध्यान दिन जरुरी छ । यस्ता खाद्यपदार्थ, जसले शरीरमा रक्तसञ्चारलाई व्यवस्थित गर्ने काम गर्छ : कालो खुर्सानी शरीरमा रक्तसञ्चार असन्तुलित हुने समस्या भएमा कालो खुर्सानीको प्रयोग गर्न सक्नुहुन्छ । यस्तो खुर्सानीले शरीरको रक्तसञ्चारलाई सन्तुलित गर्ने काम गर्छ । यसले प्लेटलेट्सलाई एक–आपसमा ठोक्किनबाट पनि रोक्छ । जसले गर्दा रक्तसञ्चार व्यवस्थित हुन सघाउ पुग्छ ।मह रक्तचाप कन्ट्रोल गर्नका लागि मह पनि औषधि साबित हुन सक्छ । महमा हुने अलिगो सेचुराइड नामक तत्वले उच्च रक्तचापलाई कम गर्छ । त्यसैले महको प्रयोग गर्दा रक्तचाप सामान्य बन्न सघाउ पुग्छ ।केरा उच्च रक्तचापको समस्याबाट ग्रसित हुनुहुन्छ भने दैनिक रूपमा केराको प्रयोग गर्दा पनि हुन्छ । केराबाट प्रशस्त मात्रामा पोटासियम पाइन्छ, जसले रक्तसञ्चारलाई व्यवस्थित गर्छ । केरा मिर्गौलाका लागि पनि फाइदाजनक फल हो ।प्याज प्याजमा क्वेरसेटिन नामक तत्व पाइन्छ, जसले लो ब्लडप्रेसरलाई सामान्य गर्ने काम गर्छ । खानापछि सलादका रूपमा प्याजको प्रयोग गर्दा निकै लाभदायक हुन्छ ।कागती  कागतीबाट अत्यधिक मात्रामा भिटामिन सी पाइन्छ । यसले पनि लो ब्लडप्रेसर रोगीका लागि फाइदा पुर्‍याउँछ । कागतीको प्रयोगले ब्लडप्रेसर अनियन्त्रित रूपमा तल–माथि हुनबाट बचाउँछ ।नयाँ पत्रिकाबाट
