थाहा पाउँदा राम्रो : यी हुन् पखाला लाग्ने कारण

पखालाले दैनिक गतिविधिमा त असर गर्छ नै, शरीर निकै कमजोर पनि बनाइदिन्छ । आखिर किन लाग्छ पखाला ?शेरबहादुर पुन सरुवा रोग विशेषज्ञ-राम्रोसँग नपाकेका खानेकुरा खानु, पानी नउमाली पिउनु, बासी खानेकुरा खानु पखाला लाग्ने कारण हुन् । यस्ता खानेकुराबाट प्रवेश गर्ने कीटाणुले संक्रमण गराउँदा पखाला लाग्छ ।– आजकाल काठमाडौंलगायत प्रमुख सहरमा अधिकांशले जारको पानी पिउनुपर्ने बाध्यता छ । तर, जारको पानी बाहिर भनिएजस्तो स्वस्थकर नहुन सक्छ । उमालेर मात्रै पिउनु राम्रो हुन्छ ।– बाहिर खानेकुरा खाँदा विशेष ध्यान दिनुपर्छ । सकेसम्म आफ्नै घरमा सफा र राम्रोसँग पकाइएको-काठमाडौंमा वायु प्रदूषण अत्यधिक छ । साबुनपानीले राम्रोसँग हात धोएर खाने, बाहिर गएर आएपछि साबुनपानीले हातगोडा धुने गर्‍यो भने पखालाबाट बच्न सकिन्छ ।– हामीले खाने गरेका जंकफुड (पानीपुरी, चटपटेजस्ता खानेकुरा)ले स्वास्थ्यलाई राम्रो गर्दैन । सकेसम्म यस्ता खानेकुरामा मन नलगाउनु नै उत्तम हुन्छ ।– हाम्रै लापरबाहीका कारण पखाला लाग्छ । त्यसैले जीवनशैलीमा ध्यान दिनुपर्छ । पार्टी तथा भोजमा माछामासु धेरै खानु हुँदैन । जाडो मौसममा पानी धेरै आवश्यक पर्ने भएकाले पर्याप्त पानी पिउनुपर्छ ।नयाँ पत्रिकाबाट
