यी १० उपाय अपनाउनुहोस्, दुई हप्तामै घट्छ तौल

चाँडै नै तौल घटाउन चाहनुहुन्छ तर आफूले सोचेजस्तो भइरहेको छैन भने हामी तपाईंलाई यसका लागि तरिका बताउँदैछौं ।१. ग्रीन टीःग्रीन टी चाँडै नै तौल कम गर्न सहयोग गर्दछ । यसको नियमित सेवनले चमत्कारिक रुपमा तपाईंको शरिरमा जमेको अतिरिक्त बोसोलाई कम गर्नमा सहयोग गर्दछ । दैनिक तीनदेखि पाँच कप ग्रीन टी पिउँदा लगभग ४० प्रतिशत फ्याट बर्न हुने अनुसन्धानले बताएको छ ।२. बिहानको व्यायामःयदि तौल घटाउन चाहनुहुन्छ भने दैनिक बिहान व्यायाम गर्न नछुटाउनुहोस् । दिउँसोभन्दा बिहान व्यायाम गर्दा निकै लाभकारी मानिन्छ । अध्ययनका अनुसार बिहान व्यायाम गर्दा लगभग तीन गुणाबढि फ्याट बर्न हुने गर्दछ । त्यसकारण बिहान चाँडै उठेर कम्तीमा पनि आधा घण्टा व्यायाम अवश्य गर्नुहोस् ।३. अत्यधिक सक्रिय रहनुहोस्ःरचनात्मक बन्नुहोस् र आफ्नो दिनचर्यामा केही अतिरिक्त शारिरिक गतिविधि समावेश गर्नुहोस् । आफ्नो दैनिकीमा यदि तपाईं शारिरिक रुपमा थोरै सक्रिय बन्नुभयो भने तपाईंको अतिरिक्त बोसो घट्ने गर्दछ । यी साना गतिविधीद्वारा सबै अतिरिक्त क्यालोरीलाई बर्न गरेर तपाईं आफ्नो तौल घटाउन सक्नुहुन्छ ।४. स्वस्थ कदम उठाउनुहोस्ःघर नजिकै बजार छ भने आफ्नो कार वा बाइकलाई पार्किङमा नै छोडेर हिँडेर जानुहोस् । स्वस्थ रहन हिँड्नैपर्छ । दैनिक अफिस वा आफ्नो अपार्टमेन्टको सिँढि चढेर पनि तपाईं धेरै क्यालोरी बर्न गर्न सक्नुहुन्छ र यदि तपाईंसँग बाहिर जाने फुर्सद छैन भने तपाईं प्याडोमिटर खरिद गरेर त्यसमा नै हिँड्न सक्नुहुन्छ । दैनिक १० हजार पाइला चालेर तपाईं दैनिक सय क्यालोरी बर्न गर्न सक्नुहुन्छ ।५. पर्याप्त पानी पिउनुहोस्ःस्वस्थ शरिरका लागि सधैं पर्याप्त मात्रामा पानी पिउने सल्लाह दिइन्छ । पानीले शरिरमा जमेको बोसोको मात्रा कम हुने गर्दछ । यदि तपाईं पर्याप्त पानी पिउनुहुन्न भने मृगौलाले आफ्नो अधुरो काम कलेजोलाई सुम्पिने गर्दछ । शरिरमा जमेको बोसोलाई ऊर्जाको लागि उपयोग गर्नु कलेजोको सबैभन्दा महत्वपूर्ण काम हो तर यसले आफ्नो कार्यलाई राम्रोसँग गर्न पाउँदैन किनभने यसले मृगौलाको अधुरो काम पनि गर्नुपर्ने हुन्छ ।६. पर्याप्त निन्द्राःपर्याप्त निन्द्राले तपाईंलाई स्वस्थ जीवन उपहारस्वरुप दिएको हुन्छ । पूरा निन्द्रा पछि दिमाग ताजा भएर आफ्नो काम गर्न थाल्छ । यसका साथै निन्द्राले तौल कम गर्न पनि सहयोगी भूमिका खेल्ने गर्दछ । आठ घण्टाभन्दा बढि र ६ घण्टाभन्दा कम सुत्ने मानिसहरुको तौल सातदेखि आठ घण्टा सुत्नेको तुलनामा धेरै हुन्छ ।७. खाना खानुभन्दा पहिले पानी वा फलफूलको जूसःखानुभन्दा पहिले एक गिलास पानी वा सागसब्जीको जूस पिउँदा तपाईंलाई पेट भरिएकोजस्तो महसुस हुन्छ । जसका कारण तपाईं धेरै खानुहुन्न र तपाईंको तौल तीब्र रुपमा घट्ने गर्दछ ।८. खाना राम्रोसँग चपाएर खानेःतपाईंले जे सुकै खानुहुन्छ त्यसलाई राम्रोसँग चपाएर बिस्तारै खानुहोस् । खाना राम्रोसँग चपाउँदा सजिलै पच्छ र ढिलो गरेर खाँदा तपाईं धेरै खान सक्नुहुन्न जसले तौल कम गर्न सहयोग गर्दछ ।९. वेटलिफ्टिङले तौल कमःकेही दिनभित्रै तौल कम गर्नका लागि जिम प्रशिक्षकको निर्देशनमा वेटलिफ्टिङ गर्नुहोस् । वेटलिफ्टिङ गर्दा शरिरको बोसो चाँडै नै बर्न हुन्छ ।१०. धेरै बेरसम्म बस्नु ठिक होइनःधेरै बेरसम्म बसिरहँदा शरिरमा अत्यधिक बोसो जम्मा हुने गर्दछ । मिसौरी विश्वविद्यालयका शोधकर्ताका अनुसार बसिरहँदा वा चार घण्टाभन्दा धेरै समयका लागि निष्क्रिय रहँदा तपाईंको मेटाबोलिजम स्लो हुन्छ जसले सजिलै बोसो जम्मा हुने गर्दछ ।
