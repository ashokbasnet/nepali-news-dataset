यी हुन् धेरै माग हुने ब्लड : ब्लड बैंक सञ्चालनप्रति सरोकारवालाको बेवास्ता

 काठमाडौँ । केही समयअघि मात्रै काठमाडौँ जोरपाटीका दिनेश तामाङले आफ्नी श्रीमतीलाई प्रसूति गराउन थापाथलिस्थित प्रसूतिगृहमा भर्ना गरे ।इमेरजेन्सी वार्डबाट अप्रेसन गर्नुपरेको खण्डमा रगत चाहिनसक्नेमा तामाङ आफै जानकार थिए । त्यसैले उनले आफूलाई चाहिनसक्ने रगत खोज्न केन्द्रीय रक्तसञ्चार केन्द्र बालकुमारी, सोसाइटी, टिचिङलगातका उपत्यकाका धेरै अस्पताल भौँतारिए । तर कहीँ, कतैबाट पनि ए.बी. पोजेटिभ रगत पाउन सकेनन् । केही नलागेपछि उनले सोही ब्लड ग्रुप भएका आफ्ना साथीलाई श्रीमतीको डेलिभरी नभएसम्म अस्पतालमै राखे ।प्रसूतिगृहमा थापाथली रक्तसञ्चार विभागमा दैनिक ४० देखि ६० पोका ब्लड माग हुन्छ तर गर्भवती महिलालाई बढी रक्तस्राव भएको खण्डमा मात्रै रगत दिनुपर्ने हुन्छ ।  मागभन्दा आधा मात्रै ब्लड दिनुपर्ने गरेको ब्लडक विभागका पर्शुराम दाहाल बताउँछन् ।प्रसूतिगृहबाट ए पोजेटिभ, ओ पोजेटिभ र बी पोजेटिभको ब्लड बढी माग हुन्छ ।   डोनेसन ब्लडलाई एक्सपाएर हुन नदिनका लागि प्याक सेल, पीआरपी गरी कम्पोनेट सिस्टममा राख्न सके केही हदसम्म समस्या नहुने दाहालको भनाइ छ । सी.पी.टी रहेको ब्लड २८ दिनसम्म प्रयोग गर्न मिल्छ । सी.पी.टी ए वान ए ३५ दिन, पी.आर.पी, एफ.एफ.पी र प्याक आर.भी.सी.मा स्यागम मिसाएको ब्लड ४२ दिनसम्म बिरामीको शरीरमा प्रयोग गर्न मिल्छ ।   पर्याप्त रक्तदान छैन यता केन्द्रीय रक्तसञ्चार केन्द्रका अनुसार नेपालमा अत्याधिक मात्रमा ब्लड अभाव नभए पनि केही न केही मात्रमा भइरहेको बताए । हाल नेपालमा वार्षिक १ लाखले रक्तदान गर्दै आइरहेका छन् ।त्यसमध्ये पनि ७० देखि ८० हजारले मात्रै नियमित रक्तदान गर्ने गरेका छन् । यो सङ्ख्यामध्ये पनि वार्षिक ४ पटकसम्म रक्तदान गर्ने एउटै व्यक्ति पनि छन् । नेपाल रेडक्रस सोसाइटी केन्द्रीय रक्तसञ्चार केन्द्रका उप—निर्देशक डाक्टर प्रकाश यादवले अहिले रक्तदान गरिरहेको सङ्ख्या प्रयाप्त नभएको बताए । ८५ प्रतिशत पुरुष र १५ प्रतिशत महिलाले रक्तदान गर्दै आइरहेका छन् । कुनै पनि देशमा जनसङ्ख्याको २ प्रतिशतले रक्तदान गर्नुपर्ने हुन्छ । तर नेपालमा १ प्रतिशतभन्दा पनि कमले रक्तदान गर्दै आइरहेका छन् । नेपालमा अन्य देशको जसरी २ प्रतिशतले पनि रक्तदान गर्नुपर्ने जरुरी छैन ।नियमित डोनेसन   १ लाख ५० हजार हुन सकेको खण्डमा रगत अभावको समस्या देशले झेल्नु नपर्ने । विरुद्धको समयमा पनि समस्या नहुने उपनिर्देशक डा. यादवले रातोपाटीलाई बताए ।     आ.व. २०७३÷०७४ मा २ लाख ३६ हजार ७९९ युनिट ब्लड होल नेसनमा कलेक्सन भएको थियो । जसमध्ये ६५ हजार ४ सय ६० केन्द्रले नै कलेक्सन् गरेको थियो ।ब्लड प्रयोग गर्दा सङ्कलन र रिप्लेसमेन्टबाट गर्ने हो । नेपालमा रिप्लेसमेन्ट डोनेसन १३.७४ प्रतिशत रहेका छन् ।  जस्तै एकजनालाई ब्लड चाहिएको छ तर कुनै पनि ब्लड बैङ्कमा रगत नपाएको खण्डमा तपाईंले ब्लड ग्रुप मिल्ने व्यक्तिबाट रगत लिनु भएको छ भने यो प्रक्रियालाई नै अपुग मान्दै आइरहेको डा. यादवको भनाइ छ । १३.७४ प्रतिशत अभाव भएको ब्लड कलेक्सन् गर्न सकेको खण्डमा अभाव शुन्यमा झर्न सकिने उनी बताउछन् ।  तर रिप्लेसमेन्ट ब्लड बैङ्कमा रगत नै नभएको खण्डमा गरिन्छ भने अर्काे फ्रेस ब्लड चाहिएको खण्डमा ब्लड बैङ्कमा भएको रगत बिरामीलाई दिन मिल्दैन । त्यसका लागि ब्लड ग्रुप मिल्ने व्यक्तिबाट नै तत्काल लिनुपर्ने हुन्छ ।  यता रिप्लेसमेन्ट ब्लडको माग घटाउन सके पनि फ्रेस ब्लडको प्रतिशत भने घटाउन सकिन्न ।गत वर्ष ३ लाख ३७ हजार ३२१ प्याक ब्लड माग भएको थियो भने त्यो माग पूरा गरेको डा. यादवले बताए । १ लाख १३ हजार १३३ प्याक केन्द्रले वितरण गरेको थियो । दैनिक ३ सय युनिटदेखि साढे ४ सय युनिटसम्म ब्लड गइरहेको छ ।   यो समयमा हुन्छ ब्लडको समस्या माग भएअनुसारको ब्लड पुर्याउँदै आइरहे पनि एक वर्षमा एक पटक भने ब्लड अभाव हुँदै आइरहेको छ । दशैँदेखि छठसम्म सार्वजिनक बिदा हुनेहुँदा ब्लड डोनेसनको कार्यक्रम खासै हुँदैनन् ।  विद्यालय, कलेजमा सार्वजनिक बिदा भएको हुँदा यो समयमा ब्लडको डिमान्ड आउँछ तर कलेक्सन नहुने हुँदा ब्लड अभावको समाचार बाहिर जाने गरेको उपनिर्देशक डा. यादवले बताए । यो समयको समस्या समाधान गर्नका लागि डोनेसनबाहेक कुनै पनि विकल्प छैन् डा. यादव । यस्तै आपतकालीन अवस्थामा पनि रगतको अभावन झेल्दै आएको छ ।   थपेन सङ्ख्या सरकारले वि.स २०७१ सालमा अरू कुनै पनि सङ्घ, संस्थाले ब्लड बैङ्क सञ्चालन गर्न सक्ने नीति ल्याएको थियो । तर अहिलेसम्म कुनै सङ्घ, संस्थाले ब्लड बैङ्क सञ्चालनका लागि चासो नदेखाएको केन्द्रले जनाएको छ ।नीति ल्याएको ३ वर्षसम्म पनि रेडक्रसले यो काम धान्दै आइरहेको डा. यादवले बताए । अहिले जुनसुकै सङ्घ संस्था सञ्चालन गर्दा व्यावसायिक तवरबाट सोच्छन् ब्लड बैङ्कमा कुनै पनि नाफा नभएको कारण अहिलेसम्म पनि रेडक्रस एक्लैले यो काम धानेको डा. यादवको अनुमान छ । उनी भन्छन्– जसले ब्लड बैङ्क सञ्चालन गरे पनि नाफामूलक, व्यवसायमूलकभन्दा पनि समाज सेवाको हिसाबमा ब्लड बैङ्क सञ्चालन गर्नुपर्ने उनले सुझाए ।नेपाल सरकारको सहयोग कस्तो छ ? रेडक्रसलाई ब्लड बैङ्क सञ्चालनका लागि अनुमति दिएपछि नेपाल सरकारकै नीति नियमअनुसार सञ्चालन हुने नै भयो । अहिलेसम्म सरकारले केन्द्रलाई ब्याग, साधन खरिदका लागि विभिन्न सहयोग गर्दै आइरहेको छ ।तर स्वास्थ्य मन्त्रालयले रक्तसञ्चार केन्द्रलाई बजेट विनियोजन गर्न सकेको खण्डमा अझ राम्रो हुने बताए । बजेट नहँुदा ब्लड बैङ्कमा आवश्यक पर्ने नयाँ नयाँ सामान खरिद गर्न नसकेको केन्द्रीय रक्तसञ्चार केन्द्रमा पुरानै मेसिनहरू रहेको पनि डा. यादवले बताए । भन्छन्, प्रर्याप्त बजेट भएको खण्डमा दोब्बर राम्रो काम गर्न सक्ने थियाँै । बजेटको विषयमा पटक पटक सरकारसँग कुरा गर्न गएकै हौँ । तर सरकारले हुन्छ पनि भनेको छैन, हुन्न पनि भनेको छैन ।      सरकारको भनाइ स्वास्थ्य मन्त्रालयका प्रवक्ता डाक्टर श्रीकृष्ण गिरीले पनि नेपाल रेडक्रस सोसाइटीद्वारा सञ्चालनमा आएको  ब्लड बैङ्क सरकारी निकाय नभएका कारण बजट विनियोजन गर्न नसकेको बताए । तर केन्द्रको आवश्यकअनुसार सहयोग  गर्दै आएको बताए । प्रवक्ता डा. गिरीले ब्लडको सबै जिम्मेवारी रेडक्रसलाई दिइएको छ । अबको आर्थिक वर्षमा रेडक्रसबाट प्रस्ताव आएको खण्डमा बजेटको बारेमा पनि सोच्ने रातोपाटीलाई बताए । 
