शुक्राणुलाई स्वस्थ राखिराख्न यी काम बन्द गर्नुहोस्

संसारभरका कयैन देशहरुमा पुरुषहरुको शुक्रकिटको सङ्ख्यामा आइरहेको गिरावट चिन्ताको विषय बनेको छ । शुक्राणुको सङ्ख्यामा गिरावटको सिधा सम्बन्ध प्रजनन क्षमतासँग छ ।तपाईको शुक्राणुको सङ्ख्याको सम्बन्ध तपाईले खाने खानासँग पनि हुन्छ । आखिर तपाईले जे खानु हुन्छ त्यसैले शरीरको सबै गतिविधिहरु निर्धारित हुने गर्छ ।यदी खानामा बोसोको मात्रा ज्यादा छ भने त्यसले तपाईको शुक्राणुको सङ्ख्या निश्चित रुपमा कमी ल्याउछ । अध्ययन अनुसार जो ज्यादा बोसो खान्छन् उसको शुक्राणु सङ्ख्यामा ४३ प्रतिशत कमी हुन्छ । यसले शुक्राणुको बाक्लोपनमा पनि कम आउँछ । तर यसको विपरित जो आमेगा–३ फ्याट्टी एसिड प्रयाप्त मात्रामा खान्छन् उसको शुक्रणुको गुण निक्कै राम्रो हुने गर्छ ।जसको शरीरमा ओमेगा–३ फ्याट्टी एसिडको मात्रा प्रयाप्त हुन्छ उसको शुक्राणु गुणस्तरीय पाइएको छ । यो एसिड माछा र वनस्पती तेलमा पाइन्छ ।अमेरीकाको एक प्रजनन क्लिनिकले ९९ पुरुषमा अध्ययन गरेको थियो । यो अध्ययनमा जकं खाना धेरै खाने पुरुषहरुको शुक्राणुको गुणवत्ता निक्कै कमजोर पाइएको थियो ।विश्व स्वास्थ संगठन अनुसार प्रति मिलीलिटर वीर्यमा शुक्राणुको सङ्ख्या १.५ देखि ३.९ करोड हुन्छ भने त्यसलाई सामान्य मानिन्छ ।कयैन अध्ययन अनुसार शुक्राणुको सङ्ख्यामा भइरहेको यो गिरावट रोकिएन भने मानव एक दुर्लभ प्रजातिको सूचीमा समाबेश हुनेछ । अध्ययनहरुले उत्तर अमेरिका, यूरोप, अष्ट्रेलिया र न्यूजिल्याण्डका पुरुषहरुमा पछिल्लो ४० वर्ष भित्रै शुक्राणु सङ्ख्या आधा भएको देखाएको छ । जब एक पुरुषको वीर्यमा ५ करोडदेखि १५ करोडसम्म शुक्राणुको सङ्ख्या हुन्छ ऊसले एक महिलाको डिम्बमा निश्चितताका साथ गर्भ बसाउन सक्षम हुन्छ । तर यो सबै त्यति सरल भने छैन । केही अवस्थामा मात्र एक शुक्राणुले महिलाहरुको डिम्बसँग मिलन गर्नका लागि पर्याप्त हुन्छ ।  शुक्राणु सङ्ख्या कायम राख्नको लागि यी काम गर्न आवश्यक हुन्छ  -    धेरै कसिलो अण्डयवेयर नलगाउनुस । -    यौन संक्रमणबाट बच्नुस ।  -    रक्सीको प्रयोग बन्द गर्नुस । रक्सी सेवनले तपाईको टेस्टोस्टेरोन हार्मोनको स्वास्थमा गिरावट आउछ । यो हार्मोनको सीधा सम्बन्ध यौन क्षमतासँग हुन्छ । -    आफूलाई स्वस्थ राख्नुस । -    कसरत गर्नुस तर धेरै ज्यादा होइन । -    तपाई कति समय निदाउनुहुन्छ त्यसको सिधा सम्बन्ध तपाईको स्वास्थसँग हुन्छ । यदी हरेक दिन तपाई सात देखि आठ घण्टा सुत्नु हुन्न भने तपाईको प्रजनन् क्षमतामा असर पर्न थाल्छ । एक           अध्ययनका अनुसार दिनमा ६ घण्टा भन्दा कम सुत्ने व्यक्तिको प्रजनन् क्षमता ३१% कम हुन सक्छ । -    तातो पानीमा नुहाउन कम गर्नुस । कयैन अध्ययनले यो कुरा अघि ल्याएका छन् कि शुक्राणु उत्पादनका लागि कम तापक्रम हुनु फाइदा जनक हुन्छ । तातो पानीबाट नुहाउदाँ तपाईको अण्डकोषको तापक्रम बढ्छ र यसबाट शुक्राणु सङ्ख्यामा सिधा असर पर्छ ।  
