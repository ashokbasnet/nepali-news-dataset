यसरी गर्नुस् मन सफा

आदर्श प्रधान, मनोविज्ञ, होलिस्टिक माइन्ड्स एन्ड लाइफ सेलिब्रेसन सेन्टर, धापासीमानिस स्वास्थ्यमा सचेत भइरहेका छन् । डाक्टरको संख्या बढेको छ, सुविधासम्पन्न र उच्चप्रविधियुक्त नयाँ अस्पतालको संख्या पनि बढ्दो छ । तर, नयाँ–नयाँ रोग पनि देखिरहेकै छन् । त्यसैले ‘रोगलाई होइन, रोगीलाई उपचार गर्नुपर्छ’ भनेर रिपोर्ट सार्वजनिक भइरहेका छन् । मेडिकल साइन्सले पनि यस विषयमा विशेष अनुसन्धान गरिरहेको छ । त्यो किनभने, एउटै रोग लागेका दुई व्यक्तिको सम्पूर्ण परीक्षण र रिपोर्ट एउटै हुन्छ । तर, एउटै र एकै मात्राको औषधिले उनीहरू निको हुँदैनन् । त्यसैले मानिसले रेचन गर्नु आवश्यक छ । रेचनको अभ्यासबारे एक सामग्री ःके हो रेचन ? मनको सफाइ गर्ने विधि या क्रियाकलाप हो रेचन । साइको एनालाइटिक थ्योरीअनुसार रेचनले अवचेतनभित्रको द्वन्द्वलाई भावनात्मक संवेगबाट मुक्त हुन सहयोग गर्छ । सबैले बुझेको के हो भने, अहिलेको युग प्रतिस्पर्धाको हो । स्वाभाविक रूपमा हाम्रो जीवनशैली पनि त्यही प्रकृतिको हुन्छ । कामको दबाब, चिन्ता, व्यस्तता, निराशा आदि । तर, यस्ता क्रियाकलापबाट जम्मा भएका तनाबलाई मुक्त नगर्दा अनेकौँ मानसिक तथा शारीरिक रोगको सिकार हुनुपर्छ ।रेचनलाई कैथारसिस पनि मनिन्छ, जुन ग्रिकबाट आएको हो । यसको अर्थ शुद्धीकरण वा सफाइ भन्ने हुन्छ । कैथारसिस प्रक्रिया आजका मानिसका लागि आवश्यक छ । यो विधि कुनै सिद्धान्त वा धर्ममा आधारित भने छैन । यो त प्रयोगका लागि बनाइएको प्राकृतिक विधि हो । हाम्रो शरीरमा चेतन वा अचेतन रूपमा कैयौँ संवेदना, भाव दबेका हुन्छन् । त्यस्ता कुरालाई मनबाट निकाल्ने क्रिया नै रेचन अर्थात् कैथारसिस हो । बच्चालाई केही कुरा मन परेन वा उनीहरूको माग पूरा भएन भने तत्कालै रोएर, कराएर चिच्याएर आफ्नो पीडा बाहिर फ्याँकिदिन्छन् । परिणाम केही क्षणमै खुसी भएर बोल्न थाल्दछ । तर, उमेर बढ्दै जाँदा कुनै कुरा मन परेन भने पनि न रुन सक्छौँ, न त कराउन नै । रेचनचाहिँ यसरी गर्न सकिन्छ ।रेचनको विधि रेचनका लागि कुनै दिन फुर्सद मिलाएर कोठा बन्द गरी एक्लै बस्न सकिन्छ । त्यसपछि आफूलाई होसपूर्वक नियाल्ने र शरीरमा के भइरहेछ भन्ने कुरा जान्ने प्रयास गर्नुपर्छ ।रेचन गर्दा प्रत्येक क्रियाकलापलाई स्वीकारको भावले अवलम्बन गर्दै जानुपर्छ ।यसरी शान्त भएर सबै कुराको मूल्यांकन गर्दै जाँदा शरीर आफैँ चल्न खोज्ने, कम्पन हुन खोज्ने आदि हुन्छ । कसैलाई रुन, चिच्याउन, कराउन पनि मन लाग्छ । यस्तो अवस्थामा आफूलाई जे गर्न मन लाग्छ, त्यो गर्दै जानुपर्छ । कुनै कुरालाई रोक्नुपर्दैन ।त्यस्ता गतिविधिपछि फेरि शान्तसाथ बस्नुपर्छ । रेचन अत्यन्त सरल र वैज्ञानिक विधि हो । तर, सरल विधिले मानिसको व्यक्तिगत जीवनमा भने ठूलो प्रभाव पार्न जान्छ । प्रत्येक मानिसले महिनाको एकपटक रेचन गर्न जरुरी छ । रेचनको पहिलो प्रयासमै सफलता नमिल्दैमा हतारिनुपर्दैन । रेचनलाई दोहो¥याउँदै लगेमा मानिसको चेतनासम्मलाई रूपान्तरण गर्न सकिन्छ । रेचनपश्चात् मनभित्र दबेका कुण्ठा, भावको बहिर्गमन हुने र अनावश्यक ग्रन्थीहरू पनि विसर्जन हुन्छन् । यसो हुँदा केही पुराना रोग सजिलै निको हुन्छन् । मानसिक समस्याका लागि रेचन अत्यन्त उपयोगी मानिन्छ । अहिले विभिन्न क्लब बनाउने होड चलेको छ । रेचनलाई पनि क्लब बनाएर सामूहिक प्रयोग गर्न सक्यौँ भने यसले स्वास्थ्य सुधारमा क्रान्ति नै ल्याउन सक्छ ।शरीर र मनको सम्बन्ध शरीर र मनबीचको सम्बन्ध अत्यन्त निकट छ । मनमा भएको हरकुराको असर तत्काल शरीरमा देखिन्छ । र, शरीरमा भएको कुराको असर पनि मनमा देखा पर्छ । अझ रोचक कुरा के भने, प्रायः रोग शरीरभन्दा पनि मनबाट आएका हुन्छन् । यसैको परिणाम होे, कतिपय रोग औषधि सेवन गर्दा पनि निको हुँदैनन् । हाम्रो मनमा दबेका विचार, आवेगहरूका कारण पनि शरीरमा रोग लाग्छन् । तर, हामीले भने लक्षणको आधारमा उपचार गरिरहेका हुन्छौँ । यथार्थ यो हो कि, जबसम्म रोगको मूल कारणको उपचार हुँदैन, तबसम्म रोग बल्झिरहन्छ ।रोगको मुख्य कारण त हाम्रै मन हो । मनको बिमारीले शरीरमा रोगका ग्रन्थी पैदा गरिदिन्छ । त्यस्ता अनावश्यक ग्रन्थीले शरीरमा हुने रक्तसञ्चारदेखि अंगहरूले गर्ने काममा पनि बाधा उत्पन्न गर्छ, जसले गर्दा शरीरमा रोग बढ्दै जान्छ । हामी शरीर या मनबाट उब्जेका समस्यालाई छुट्याउन सक्दैनौँ । अहिलेको अवस्थामा अस्पताल पुगेर पनि यदि रोग निको भएन भने मनबाट उत्पन्न भएको समस्या हो भन्ने बुझ्नुपर्ने हुन्छ ।नयाँ पत्रिकाबाट
