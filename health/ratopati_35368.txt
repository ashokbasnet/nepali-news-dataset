क्यान्सरबाट बच्न...

नसर्ने रोगमध्ये क्यान्सर सबैभन्दा खतरनाक हो । विशेषगरी अव्यवस्थित जीवनशैली र खानाका कारण क्यान्सर लाग्ने गर्छ । त्यसैले क्यान्सरबाट बच्न यस्ता गतिविधि आवश्यक छ:डा. अरुणा उप्रेती, स्वास्थ्यविज्ञक्यान्सरबाट बच्न सबैभन्दा पहिले स्वस्थ जीवनशैली अपनाउन जरुरी छ । हामी जस्तो जीवनशैली अपनाउँछौँ, त्यहीअनुरूपको प्रभाव स्वास्थ्यमा पर्छ । आवश्यकताअनुसार शारीरिक व्यायाम गर्न आवश्यक छ ।माछा, मासुको प्रयोग घटाउनुपर्छ । बरु गोडागुडीजन्य पदार्थको प्रयोग बढाउनुपर्छ । जस्तो कि सिमी, केराउ, चना आदि ।रातो मासु स्वास्थ्यका लागि अत्यन्तै हानिकारक छ । नियमित रातो मासु प्रयोग गर्ने मानिसलाई अन्यको तुलनामा क्यान्सरको सम्भावना ४० प्रतिशत बढी हुन्छ । रातो मासुमा प्रोटिनको मात्रा बढी हुन्छ । जसका कारण मुटुरोग, किड्नीमा समस्या हुनुका साथै क्यान्सरको पनि सम्भावना हुन्छ । त्यसैले यसको पनि प्रयोग गर्नु हुँदैन ।खानामा नुनको कम प्रयोग गर्नुपर्छ । बढी नुनको प्रयोग पनि क्यान्सरको कारण बन्न सक्छ ।सकेसम्म तारेको, भुटेको खानेकुरा खानु हुँदैन या निकै कम प्रयोग गर्नुपर्छ । यस्ता खाद्यपदार्थले शरीरका जुनसुकै ठाउँमा पनि क्यान्सर हुन सक्छ । विषादीयुक्त खाद्यपदार्थ, सागसब्जी, फलफूलको प्रयोग गर्नु हुँदैन । प्याकेजिङ गरिएका ड्राइफुड पनि क्यान्सरको कारण बन्न सक्छ ।सुर्तीजन्य पदार्थ र अल्कोहलको लत भए छुटाइहाल्नुपर्छ । यस्तो लत लागेका मानिसलाई नै सबैभन्दा बढी क्यान्सरको खतरा हुन्छ । ९० प्रतिशत क्यान्सर रोगीको कारण अल्कोहल र सुर्तीजन्य पदार्थ भएको तथ्यांकले देखाउँछ ।फाइबरयुक्त खानेकुरा स्वास्थ्यका लागि अत्यन्त फाइदाजनक हुन्छ । जस्तै : आँटा, ढिकीमा कुटेको चामल, मेथी, गहुँ, चना, केराउ, फलफूल ।रेसादार खानेकुराले क्यान्सरबाट बचाउनुका साथै कब्जियत हुने सम्भावना पनि कम हुन्छ । रेसादार खानेकुराले रगतमा बोसोको मात्रा पनि घटाउँछ । विश्व स्वास्थ्य संगठनका अनुसार ४० प्रतिशत रोग खानाका कारणले मात्र लाग्ने गरेका छन् । त्यसैले क्यान्सरबाट बच्न पनि खानामा विशेष ध्यान दिन जरुरी छ ।क्यान्सरको कारण सुर्तीजन्य पदार्थ, मध्यपान र धूम्रपानको अत्यधिक प्रयोगले क्यान्सर हुन्छ । बढी चिल्लो खाना, नुन बढी प्रयोग, धुवाँमा सेकाएको मासु, ढुसी परेका बासी खानेकुराको प्रयोगले क्यान्सरको सम्भावना बढाउँछ।वंशाणुगत कारणले पनि क्यान्सर हुन सक्छ ।विभिन्न विकिरणले हाम्रो शरीरमा क्यान्सर उब्जाउन सक्छ । अत्यधिक घाममा बस्दा, परमाणुको प्रभाव, एक्स–रे, सिटीस्क्यान, रेडियोथेरापी, मेमोग्राम आदिको अत्यधिक प्रयोग गर्दा त्यस्ता विकिरणले शरीरमा प्रवेश पाउँछ ।वातावरण, औद्योगिक प्रदूषण, मिसावटयुक्त खानाको सेवन, विभिन्न विषाक्त रसायनको प्रभावले पनि क्यान्सरको सम्भावनालाई बढाउँछ ।नयाँ पत्रिकाबाट
