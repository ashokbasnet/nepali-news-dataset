यस्ता छन् शाकाहारीबारे ७ भ्रम

शाकाहारी भोजन सबैभन्दा स्वस्थकर भोजन मानिन्छ । किनकि, शाकाहारी खानामा निकै कम मात्र नकारात्मक तत्व हुन्छन् । फलफूल भन्नुस् या सागसब्जी, रोटी, दाल भन्नुस् या दूध–दही, यी सबै खाद्यपदार्थ अति स्वस्थकर मानिन्छ । तर, यससम्बन्धी भ्रम पनि त्यत्तिकै छन् । धेरैले भन्छन् कि शाकाहारी भोजनमा प्रोटिन र भिटामिनको कमी हुन्छ । जसले मानिसलाई थुप्रै समस्या सिर्जना गर्छ । एजेन्सीको सहयोगमा तयार पारिएको यसबारे भ्रम र यथार्थ :१. शाकाहारी खाद्यपदार्थमा  प्रोटिनको कमी हुन्छ तपाईंलाई लाग्न सक्छ, खानामा अन्डा समावेश नगर्दा शरीरमा प्रोटिनको कमी हुन थाल्छ । सागसब्जीबाट प्राप्त हुने प्रोटिनले शारीरिक आवश्यकतालाई राम्रैसँग धान्छ । टोफु, बिन्स, दाल, फलफूल र रोटीबाट तपाईंले भरपुर मात्रामा प्रोटिन प्राप्त गर्न सक्नुहुन्छ । खाँदा पनि निकै स्वादिला हुन्छन् यस्ता खाद्यपदार्थ ।२. शाकाहारी खानामा आइरनको कमी हुन्छ हरेक मानिसको शरीर फरक–फरक प्रकृतिको हुन्छ । यदि तपाईंमा कुनै समस्या आएमा मात्र फुड ह्याबिटलाई जिम्मेवार ठहर्‍याउनु सही हुँदैन । पालक, बिन्स र टोफुजस्ता शाकाहारी खानामा अत्यधिक आइरन हुन्छ । तर, मासु खाने मानिसको शरीरमा आइरनको कमी हुने सम्भावना हुन्छ ।३. शाहाकारी खानाले शारीरिक व्यायाममा समस्या सिर्जना गर्छ कुनै शाकाहारी मानिसले वा शाकाहारी बन्न चाहनेले यस्तो सोच्नु निकै गलत हुन्छ । शाकाहारी डाइटबाट पनि कुशलतापूर्वक शारीरिक व्यायाम गर्न सकिन्छ । तर, पौष्टिक तत्वयुक्त शाकाहारी भोजनबारे जानकारी हुनचाहिँ जरुरी हुन्छ ।४. इनर्जी कम हुन्छ कुनै पनि मानिसको शरीरमा इनर्जी कम हुनुको कारण आइरन र भिटामिन बी–१२ को कमीले हो । यी दुई पौष्टिक तत्व पूरा गर्न सबैभन्दा उत्तम भनेकै भेजिटेरियन सोर्स हो । पालक, दाल, फलफूल, बिन्स, काजुजस्ता खाद्यपदार्थबाट यस्ता पौष्टिक तत्व प्राप्त गर्न सकिन्छ ।५. शाकाहारी भोजन खाएपछि भोक छिटो लाग्ने समस्या हुन्छ रिसर्चले भनेको छ कि शाकाहारी खानामा फाइबरको मात्रा अत्यधिक हुन्छ । जसले मानिसको पेट भरिराख्न सहयोग पुर्‍याउँछ । यसका साथै शाकाहारी भोजनले रगतमा सुगरको लेभल स्टेबल बनाई भोकको इच्छा कम गर्ने काम गर्छ ।  त्यसैले तथ्यलाई विचार नगरी यस्ता कुरामा विश्वास गर्नु हुँदैन ।६. बोसोको कमी हुन्छ धेरै मानिसले मान्ने कुरा के पनि हो भने शाकाहारी खानाबाट बोसोको मात्रा पाइँदैन, जसले गर्दामा मानिसमा बोसोको कमी हुन थाल्छ । यसमा पनि कुनै सत्यता छैन । तर, फ्रेन्च फ्राई, तेलमा भुटेका पकौडा, भेजिटेरियन फुडमा बोसोको मात्रा हुन्छ भनेरचाहिँ सबैले भन्दै आएको कुरा पनि हो । यो तथ्य कसैबाट छिपेको पनि छैन ।७. सबै शाकाहारी मानिसले सधैँ एकै प्रकारका खाद्यपदार्थ खाने गर्छन् तपाईं शाकाहारी हुनुहुन्छ भने तपाईंसँग प्रशस्त छनोटको छुट छ । तर, यसका लागि शाकाहारी खानेकुरासम्बन्धी ज्ञान हुनचाहिँ जरुरी छ । संसारमा भेजिटेरियन खानामा जस्तो भेराइटी ननभेजिटेरियनमा सायदै छ ।नयाँ पत्रिकाबाट
