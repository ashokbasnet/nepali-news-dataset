रुघाखोकी लागे के खाने, के नखाने ?

रुघाखोकी सामान्यतया केही दिन वा हप्तामा आफैँ निको हुने गर्छ । यस्ता समस्या मौसम परिवर्तन र भाइरसका कारण हुने भएकाले त्यति ठूलो उपचारको जरुरत पनि पर्दैन । तर, मानिसलाई यसबाट छिटो उन्मुक्ति पाउन खोजिरहेको हुन्छ । किनकि, यसले दैनिक काममा पनि अवरोध सिर्जना गरिरहेको हुन्छ । घरमा अपनाइने केही सावधानीले यस्तो अवधिलाई छोट्याउन पनि सकिन्छ । जुन धेरै हदसम्म खानामा निर्भर हुन्छ । रुघाखोकीलाई छिटै निको पार्नका लागि खान हुने र नहुने पदार्थबारे स्टाफ नर्स प्रियंका विकले बताएकी छिन् : के खाने ? फ्लु र चिसो भएको अवस्थामा हाम्रो शरीरबाट विभिन्न माध्यमले फ्ल्विडको अवस्था कमजोर भइरहेको हुन्छ । त्यसैले, पानी तथा झोलिलो पदार्थ प्रशस्त मात्रामा सेवन गर्न जरुरी हुन्छ । तर, कहिल्यै पनि चिसो पानी र झोलिलो पदार्थको भने प्रयोग गर्नु हुँदैन ।यस्तो अवस्थामा बाफ लिँदा पनि समस्याबाट चाँडै छुटकारा पाउन सकिन्छ ।चियाको मात्रा घटाउनुपर्ने हुन्छ । हर्बल–टी पिउँदा भने फाइदाजनक नै हुन्छ ।यस्तो समस्याबाट छोटो समयमै मुक्त हुन तातो पानीमा मह राखेर पनि खान सकिन्छ ।अदुवापानीको प्रयोग पनि उत्तम मानिन्छ ।यस्तो अवस्थामा दूध तथा दूधजन्य पदार्थको सेवन बढाउन जरुरी हुन्छ ।यदि तपाईं फ्लुबाट ग्रसित हुनुहुन्छ भने फलफूल र तरकारीको प्रयोग गर्न पनि छुटाउनु हुँदैन ।यस्तो अवस्थामा ठोस पदार्थको अत्यधिक सेवनले समस्यालाई लम्ब्याउन सक्छ । त्यसैले नरम तथा निल्न सजिलो हुने खानेकुराको प्रयोगमा जोड दिनुपर्ने हुन्छ ।भिटामिन सीयुक्त खाना तथा फलफूलको प्रयोग बढाउनुपर्छ । सुन्तला, कागती, अम्बा, काउली, टमाटर, हरियो सागपात, बदाम, अन्डा आदिको प्रयोगले रुघाखोकी छोटो समयमै निको हुन सहयोग पु-याउँछ ।खान नहुने चिया, कफी कोला, मदिरा चिनियुक्त खाद्यपदार्थ यस्तो पदार्थको सेवनले ब्याक्टेरियासँग लड्ने क्षमतामा कमी ल्याउँछ ।यसो गरौँ यस्तो अवस्थामा शरीरलाई आरामको आवश्यकता पर्छ । शरीरलाई चिसोबाट बचाउँदै न्यानो राख्नुपर्छ । नुनपानीले कुल्ला गर्दा पनि समस्या थप बल्झन पाउँदैन । विशेषगरी घाँटीको संक्रमणमा कुल्ला गर्न अनिवार्य हुन्छ । नाक बन्द भएको अवस्थामा मनतातो नुनपानीले नियमित सफा गर्नुपर्छ । कहिलेकाहीँ सामान्य रुघा तथा फ्लुले जटिल रूप लिन पनि सक्छ । त्यसैले यस्तो समस्यामा हेलचेक्र्याइँ नगरी चिकित्सककहाँ जान जरुरी हुन्छ ।नयाँ पत्रिकाबाट
