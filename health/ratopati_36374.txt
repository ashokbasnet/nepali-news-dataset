किन बढिरहेछ छाला गोरो बनाउने व्यापार ?

 छाला गोरो बनाउने उत्पादनको बजार ठूलो छ ।चार करोड अमेरीकी डलर बराबरको उत्पादन भारतमा मात्रै बेचिने गरेको छ ।१० मा ८ नाइजेरियाली महिला छाला चम्काउने उत्पादन प्रयोग गर्छन् ।यो दर विश्वको सबैभन्दा उच्च हो ।एशिया–प्रशान्त क्षेत्रमा छाला चम्काउने उत्पादनको बजार १ दशमलव ३ अर्ब डलर छ ।सन् २०१५ मा छाला गोरो बनाउने उद्योग विश्वव्यापी रुपमा १० अर्ब डलरको रहेको थियो ।सन् २०२४ मा यो बढेर तेब्बर अर्थात ३१ दशमलव २ अर्ब डलरको हुने अनुमान छ ।यी उत्पादन धेरै पहिलेदेखि हामी माझ छन् र तिनीहरु हानिकारक रहेको प्रमाणित भएका छन्, शारिरिक र भावनात्मक रुपमा । तर पनि यीनीहरुको लोकप्रियता बढेको बढ्यै छ, के कारणले होला ?छाला गोरो पार्ने उत्पादन एकदमै विज्ञापनमा निर्भर छन् ।इण्डियाना विश्वविद्यालयमा पत्रकारिताकी प्राध्यापक राधिका परमेश्वरम भन्छिन्, ‘छालाको रङ्गले हाम्रो समाजमा प्रतिष्ठा र काम दिने सामाथ्र्य राख्दछ । समाजमा कालो छालाप्रति पहिलेदेखि नकारात्मक धारणा छ ।’यसको जरा उपनिवेशकालसँग जोडिएको छ ।कुनै समय अफ्रिका, एशिया र दक्षिण अमेरीकाका सम्पूर्ण भूभाग प्रत्यक्ष र अप्रत्यक्ष युरोपका शक्ति राष्ट्रहरुको कब्जामा थियो ।ती समयमा शासनमा रहने गोरा छाला भएका यूरोपेली प्रशासकले यी देशमा कालो छाला भएका मानिसलाई निम्नस्तरको मानिस जस्तो व्यवहार गर्थे ।जन्मदेखि मृत्युसम्म समाजका सम्पूर्ण सुविधा छालाको रङ्गको आधारमा छुट्टिने देखे– भोगेका मानिसमा पनि ‘गोरो छाला राम्रो, कालो छाला खराब’ भन्ने भावना विकास भयो ।उपनिवेशकाल लामो अवधि रहेका कारण यी समाजमा यो मानसिकता समाजिक सस्कृतिकै रुपमा बस्यो ।यो मानसिकता र सन्देशलाई गोरो छाला बनाउने उत्पादनको विज्ञापनले बचाइराखेका छन्, अझ कति अवस्थामा बिस्तार गरिरहेका छन् ।र भुमण्डलीकरणका कारण यो सन्देश प्रत्येक बर्ष धेरैभन्दा धेरै मान्छेमाझ पुगिरहेको छ ।विश्वव्यापी सौन्दर्य बजार सन् २०१६ मा २ खर्ब ९३ अर्ब डलर रहेको थियो । यो बढ्ने देखिन्छ । यो वृद्धिमा मध्यम वर्गकोे वृद्धिको भूमिका छ, विशेषगरी एशिया–प्रशान्त क्षेत्रमा । सन् २०२१ सम्ममा विश्वव्यापीसौन्दर्य (कस्मेटिक) को व्यापार ३ खर्ब ३४ अर्ब डलर पुग्ने अनुमान गरिउको छ ।यो क्षेत्र सौन्दर्य उत्पादनको सबैभन्दा ठूलो बजार हो । तर यी उत्पादन र तिनको उत्पादनको सन्देश भने घातके छ । ती पूर्णत रङ्गवादमा आधारित रहेको छन् ।यसलाई समाजशास्त्री मार्गेट हन्टरले विभेदको रुपमा व्याख्या व्याख्या गरेका छन् । यसले गोरो छाला भएको मानिसलाई तिनको कालो छाला भएको समकक्षीभन्दा माथि देखाउँछ ।एक अध्ययनले नर्थ क्यारोलिनाका उज्यालो छाला भएका अफ्रिकी महिलाले एउटै अपराधको लागि काला छाला भएको अफ्रिकी महिलाभन्दा औसतमा १२% छोटो जेल सजाय भोग्ने गरेको देखाएको छ ।अर्को अध्ययनले सामान शैक्षिक उपलब्धी हासिल गरेका गोरो छाला भएका अफ्रिकी र ल्याटिन अमेरिकीलाई काला छाला भएका समकक्षीभन्दा बढी बुद्दीमान ठान्ने गर्ने देखाएको थियो ।राधिका भन्छिन्, ‘यो युरोपियन सभ्यता माथिलोस्तरको थियो भनेर देखाउने वृहद परियोजनाको एक हिस्सा थियो । यसको सम्बन्ध देखाउन उनीहरुले कालो रङ्गलाई फोहोरसँग जोडिदिए ।’शुरु शुरुका छाला गोरो बनाउने उत्पादनको विज्ञापन स्पस्ट रुपमा नश्लिय हुने गथ्र्यो । तिनले कालो छाला फोहोर भएको र त्यसलाई सफा गर्न सकिने हिसाबले प्रस्तुत गर्दथे ।अमेरीकामा भएको अफ्रिकी न्यायको आन्दोलनले कालो हुनुलाई पनि सुन्दरतासँग तुलना गरेर प्रस्तुत गर्न थालेपछि यसमा केही सुधार भएको छ ।तर, शताब्दीऔंको असरलाई त्यसले पूर्णत उल्टाउन सकेको छैन ।यीनीहरु शारिरिक रुपमा पनि घातक रहेका छन् । ितनले छालामा निक्कै असर गर्न सक्छन् । ‘ती उत्पादनको कारणले ‘सिस्टीक’ खटिरा आउछ ।’ डर्मा डी कोलोरका सस्थापक चर्मरोग विशेषज्ञ डा. कार्लोस चाल्सले भने, ‘साथै तिनले छाला पातलो बनाएकोदेखेको छु जसलाई फेरी पहिलेको अवस्थामा ल्याउन सकिन्न । साथै छाला कालो हुने ‘ओक्रोनोसिस’ देखेको छु ।’क्रिम र साबुन बाहेक यस्ता धेरै उत्पादन छन्, जसमा चक्की वा सुई र अनुहारमा लगाइने ब्लीच पनि छन् ।यीनीहरु मध्य अधिकांश उत्पादनमा ‘हाइड्रोक्वीनोन’ नामक यौगिक मिसाइएको हुन्छ । यो यौगिक फोटो धुलाउन, टायर बनाउन र कपाल रङ्गाउन प्रयोग गरिन्छ । छाला गोरो बनाउने उत्पादनको प्रयोग गर्दा ग्राहक यसको उच्च मात्राको सम्पर्कमा आउने गर्छन ।हुन त गोरो छाला चाहनु अपराध त होइन, न नै यो सधै खराब हुने गर्छ । तर त्यसको उपयोगमा सचेतना आवश्यकता हुन्छ ।पछिल्लो समय कालो छाला पनि राम्रो हो भने पार्न विभिन्न प्रयास भएका छन् ।कालो छाला पनि सुन्दर रहेको भनेर कैयो मिडिया अभियान चलाइए ।कैयौ चर्चित व्यक्तित्वले यसको बारेमा बोलिरहेका छन् ।तर, अझै पनि कयैन मानिस यसको प्रयोगमा सचेत नभइ लगाइरहेका छन्, किनकी यस पछाडिका मानसिकता हाम्रो समाजमा गहिरो गरि जरा गाढेर बसेको छ ।र, यी उत्पादनको आलोचना र सुरक्षा चासोबीच पनि यी उत्पादनको उत्पादन बढिरहेको छ । यसले संसारले अझै पनि यसको विरुद्ध सचेतना फैलाउन धेरै काम गर्नुपर्ने देखाउछ ।  
