उच्च रक्तचाप भए के–के जाँच गर्ने ?

रोग लिएर अस्पताल पुगेका बिरामीको वास्तविक रोग त्यतिवेला मात्र पहिचान हुन्छ, जतिवेला राम्रोसँग स्वास्थ्य परीक्षण गरिन्छ । तर, कुन रोगको सम्भावनामा के परीक्षण गर्ने भन्नेबारे पनि सचेत हुन आवश्यक छ । यदि यस्तो कुराको ज्ञान भएन भने अनावश्यक जाँच गर्नुपर्छ, जुन खर्चालु हुन सक्छ । त्यसैले उच्च रक्तचापका बिरामीले गर्नुपर्ने परीक्षणबारे डा. कमल शर्मा लम्सालले सुझाएका छन् :अनिवार्य परीक्षण ० मुटुको इसिजी ० मिर्गौलाको अवस्थाबारे परीक्षण ० कोलेस्ट्रोल तथा लिपिड प्रोफाइल ० रगतमा ग्लुकोज, सोडियम तथा पोटासियमको मात्रा ० पिसाबको परीक्षणआवश्यकताअनुसार परीक्षण ० हेमोग्लोबिन ० युरिक एसिड ० थाइरोइड ० इकोकार्डियोग्राफी ० डोप्लर स्टडी ० सिटी स्क्यानिङ ० रगत र पिसाबमा हर्मोनको लेबल ० एबिपीकिन गरिन्छ ? ० यसरी गरिने परीक्षणबाट मुख्यतया दुई कुराको जानकारी हुन्छ । एउटा कार्टिनिन बढी भएर मिर्गौलाको कारणले रक्तचाप बढेको हो वा थाइराइड हर्मोन बढी भएकाले यस्तो समस्या हुन पुगेको हो । दोस्रोचाहिँ बढेको रक्तचापले मुटु, मस्तिष्क, मिर्गौलालगायतका अंगमा असर पारेको छ वा छैन । ० मुटुको इसिजी तथा इकोकार्डियोग्राफी गर्दा उच्च रक्तचापले मुटुलाई कुन तहको असर पारेको छ भन्नेबारे जानकारी हुन्छ । यसले उपचार प्रक्रियालाई पनि सहज बनाउँछ । ० रक्तचापले गर्दा मुटुको बायाँ भेन्ट्रिकल सुन्निएको वा कडा भएको छ भने निश्चित समूहको औषधि सेवन गर्दा फलदायी हुन्छ । यस्तो जानकारी पनि जाँचपछि मात्र थाहा लाग्छ । ० रक्तचाप बढी भएका बिरामीलाई हृदयाघात, पक्षघात तथा अन्य जटिल समस्या पनि हुन सक्छ । त्यसैले विशेष परीक्षण आवश्यक हुन्छ । के हो रक्तचाप ? मुटु मानव शरीरको अति संवेदनशील अंग हो । मुटु नियमित रूपमा खुम्चने र फुक्ने गर्छ, जसलाई सामान्य भाषामा मुटुको धड्कन भन्छौँ । शरीरका सम्पूर्ण अंगमा रक्तसञ्चार गर्नका लागि मुटुले निरन्तर पम्पको काम गरिरहेको हुन्छ ।मुटु खुम्चँदा शरीरका विभिन्न अंगमा शुद्ध रगतको सञ्चार हुन्छ भने फुक्दा शरीरका विभिन्न अंगबाट आएको अशुद्ध रगत मुटुमा जम्मा हुन्छ । यसरी जम्मा भएको रगत अर्कोपटक खुम्चँदा रक्तनलीहरूमार्फत अगाडि बढ्छ ।मुटुमा हुने सिस्टोल र डायस्टोलको निरन्तर प्रक्रियाले समस्त शरीरमा रक्तप्रवाह गर्छ । रक्तनलीमार्फत रक्तसञ्चारमा उत्पन्न हुने विशेष दबाबलाई नै रक्तचाप भनिन्छ ।मुटु खुम्चिएको वेला मुटुबाट वेगसाथ निस्केको रगतले रक्तनलीमा दिएको चापलाई सिस्टोलिक रक्तचाप भनिन्छ । त्यस्तै, मुटु एकपटक धड्किसकेपछि फुकेको अवस्थाको चापलाई डायस्टोलिक रक्तचाप भनिन्छ । स्वस्थ व्यक्तिको रक्तचाप औसतमा १२० बाई ८० मिमि हुन्छ नयाँ पत्रिकाबाट
