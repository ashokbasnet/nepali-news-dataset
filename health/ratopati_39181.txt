बाँझोपनका प्रकार

डा. ललितकुमार मिश्र,  सिनियर कन्सल्ट्यान्ट बाँझोपन महिला तथा पुरुषमा हुने जटिल समस्या हो । सन्तान उत्पादन गर्न नसक्ने भएकाले यस्तो समस्याले मानिसलाई अत्यधिक पीडासमेत दिने गर्छ । कतिपय बाँझोपनलाई औषधिको सहायताले समाधान गर्न सकिन्छ भने कतिको उपचार नै सम्भव हुँदैन । विशेषगरी महिलामा हुने बाँझोपनलाई तीन भागमा वर्गीकरण गरेर हेर्न सकिन्छ । यी हुन् महिलामा हुने बाँझोपन र उपचार :१. आदि बन्ध्यत्व अर्थात् यस्तो महिला जसले पूरै जीवनमा कहिल्यै पनि गर्भधारण गर्न सक्दैनन् । यस्तो समस्यालाई प्राइमरी स्टेरेलिटी पनि भनिन्छ ।२. बाँझोपनको दोस्रो अवस्था चाइल्ड स्टेरेलिटी हो । यो त्यस्तो समस्या हो, जसमा पहिलो सन्तानलाई जन्म दिएपछि कुनै कारणवश पुनः गर्भधारण गर्न सक्दैनन् । यद्यपि, एउटा सन्तानलाई जन्म दिएपछिचाहिँ बाँझोपन भन्न मिल्दैन । यद्यपि, यसलाई पनि बाँझोपनको एउटा समस्याको रूपमा राखिन्छ ।३. यस्तो प्रकारको बाँझोपनमा महिलाको गर्भधारण त हुन्छ तर डेलिभरी हुनुभन्दा केही समयपहिला नै गर्भश्राव भई गर्भपतन हुन्छ । यस्तो समस्यालाई रिलेटिक स्टेरेलिटी भनिन्छ । यस्तो प्रकारको बाँझोपनलाई दुई भागमा विभाजन गरिएको छ । एकथरीमा पूर्ण बाँझोपन हुन्छ, जसको उपचार नै सम्भव छैन । अर्को अपूर्ण बाँझोपन हुन्छ । यस्तो समस्या भएकाले उचित औषधोपचारका माध्यमबाट निको पार्न पनि सकिन्छ ।होमियोप्याथिक उपचारयसका विभिन्न उपचार विधि हुन्छन् । यद्यपि, होमियोप्याथिक औषधिले पनि यस्तो समस्याको समाधान गर्न सकिन्छ ।सिपिया–३०/शक्ति – गर्भाशयसँग सम्बन्धित रोग तथा बाँझोपनका लागि यो मुख्य औषधि हो । यसको बिहान र बेलुकी सेवन गर्नुपर्छ ।प्लेटिना – अनियमित महिनावारी, तीव्र कामवासना, अत्यन्त संवेदनशील र भावुक स्वभाव, हिस्टियालगायत समस्याका लागि प्लेटिनाको प्रयोग गरिन्छ ।थ्लेपसी वर्सा पेस्टोरिस महिनावारीबाहेकको समयमा पनि रक्तश्राव हुने, खराब रगत निस्कने, महिनवारीको समय दुखाइ हुनेलगायतका समस्या भएकाले यस्तो औषधि सेवन गर्नुपर्छ ।यसका साथै पल्सेटिला, कल्केरिया कार्ब कोनियम, नेट्रम म्युर, बोरेक्स, मेडोरिनम, कालिफोस, कल्करिया फ्लोर, लकेसिस, आरम मेट, औभाटोस्टा, थायरायडिनम, फासफोरस, फेम मेटालिकमलगायत औषधि पनि प्रयोग गर्न सकिन्छ । तर, यस्तो औषधि चिकित्सकको सल्लाहअनुसार मात्र प्रयोग गर्न जरुरी हुन्छ ।नयाँ पत्रिकाबाट  
