सपनामा यसकारण बोल्छ मानिस

गोपाल ढकाल मनोविद् मार्क नेपाल मनोसेवा केन्द्र, काठमाडौंकतिपयले सपनालाई शुभ–अशुभको संकेतका रूपमा लिन्छन् । कतिले सपनालाई भविष्यको सूचकका रूपमा पनि व्याख्या गर्छन् । मानिसले सपनासम्बन्धी अनेक व्याख्या, विश्लेषण गरे पनि विशेषज्ञहरू सपनालाई दैनिक गतिविधिको आवृत्ति भएको उल्लेख गर्छन् । विशेषतः जीवनमा गर्न नसकेका काम, तनाव, डरलाग्दा घटनाका कारण नराम्रा सपना देख्ने गरिन्छ । जसकारण मानिस सपनामा बर्बराउने, हिँड्ने, बोल्नेजस्ता गतिविधि गर्छन् । यी हुन् सपनामा बोल्ने वैज्ञानिक कारण :के हो ऐठन ?कतिपय मानिसलाई सुतिरहेको अवस्थामा अकस्मात् समस्या सिर्जना हुने गर्छ । यस्तो अवस्थामा बोल्न, हातगोडा चलाउन, शरीरले काम गर्न नसक्नेजस्ता समस्या सिर्जना हुने गर्छ । जसलाई मानिसले ऐठनको नामले चिन्ने गर्छन् । प्रायः सपना देखेको वेला मानिसमा यस्तो समस्या आउँछ । सपनाका क्रममा दिमाग सक्रिय हुन्छ भने शरीर शिथिल अवस्थामा हुन्छ । जब सपना देखिरहेको समयमा मान्छे एक्कासि बिउँझिन्छ, त्यस्तो अवस्थामा शरीर शिथिल नै हुन्छ । तर, दिमाग उही गतिमा सक्रिय रहेको हुन्छ । जसकारण हाम्रो शरीर केही समयसम्म ब्यालेन्समा आउन सक्दैन । जसलाई मानिसले ऐठनको रूपमा बुझ्ने गर्छन् । यसको आफ्नै वैज्ञानिक कारण भए तापनि तथ्य नबुझी मानिसले अनेक अर्थ लगाउने गरेको पाइन्छ ।सपनामा हिँड्ने कारण कतिपय मानिसको सुतेको वेला जुरुक्क उठेर बेहोसीमा हिँड्ने बानी हुन्छ भने कतिपय विभिन्न गतिविधि गर्छन् । तर, त्यस्तो गतिविधि गरेकोबारे आफैँ अनभिज्ञ हुन्छन् । यस्तो वेला मानिसले विभिन्न गल्ती र नराम्रा कामसमेत गर्ने गर्छन्, जस्तै– कुनै सामग्री फोड्ने, हाम फाल्ने आदि । यस्तो समस्या मस्तिष्कसँग जोडिएको छ । मानसिक तनावका कारण मानिस सपनामा हिँड्ने गर्छन् । उसो त अत्यधिक मानसिक तनाव लिने मान्छेले तुलनात्मक रूपमा बढी सपना देख्ने गर्छन् । त्यस्तै, मानसिक समस्या भएका मानिसमा पनि यस्तो समस्या देखिन्छ । सपना देख्ने क्रममा मानिसको शरीर शिथिल हुने र दिमाग तीव्र गतिमा चल्ने भएकाले सपनामा बोलेको, हिँडेकोबारे केही पत्तो नपाउने हुन्छ ।नयाँ पत्रिकाबाट
