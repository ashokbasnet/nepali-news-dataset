कपालमा समस्या छ ? उपचार गर्नुहोस्

कपालको समस्याबाट धेरै मानिस तनावमा हुन्छन् । कपालमा थुप्रै समस्या देखिन सक्छन्, जस्तै– कपाल झर्ने, खैरो बन्ने, सेतो, रुखो हुने आदि । कपालको यस्ता समस्या धेरैका लागि टाउको दुखाइको विषय बन्छ । मुलायम र राम्रो कपालले मानिसलाई स्टाइलिस देखाउन सहयोग गर्छ । तर, यस्ता समस्याबाट बच्नचाहिँ सम्भव छ । त्यसका लागि विभिन्न तेलको प्रयोग गर्न सक्नुहुन्छ ।आर्गन तेल कपालको समस्या छ वा त्यस्ता समस्याबाट बच्न चाहनुहुन्छ भने आर्गन तेलको प्रयोग गर्न सक्नुहुुन्छ । सानो कचौरामा हल्का तताउनुस् र कपालमा लगाउनुस् । र, यसलाई रातभर रहन दिनुस् । अनि बिहान उठेर सफा पानीले पखाल्नुस् । नरिवलको तेल नरिवलको तेलमा फ्याटी एसिड हुन्छ । जसले कपाललाई स्मुथ बनाउन मद्दत गर्छ । यसलाई पनि हल्का मनतातो बनाउनुस् र कपालमा लगाएर रातभरि सुत्नुस् । अनि बिहान उठेर सफा गर्नुस् । यसले कपालमा निकै सकारात्मक प्रतिक्रिया देखाउँछ । एभोकाडोको तेल यो तेलमा बढी एन्टिअक्सिडेन्ट हुन्छ, जसले कपाल स्मुथ बनाउन सहयोग गर्छ । केही थोपा एभोकाडो तेलमा जैतुनको तेल मिसाएर कपालमा राम्रोसँग मसाज गर्दा निकै लाभदायक हुन्छ । यसलाई पनि रातभर कपालमा रहन दिनुस् । अनि बिहान उठेर पखाल्न सक्नुहुन्छ । बदामको तेल यदि तपाईंको कपाल रुखो र ड्यामेज छ भने यस्तो तेल उपयोगी बन्न सक्छ । त्यसका लागि तपाईंले टाउकोमा बदामको तेल लागाएर औँलाको सहायताले मसाज गर्न सक्नुहुन्छ । यसरी मसाज गरेको २–३ घन्टापछि पखाल्न सक्नुहुन्छ । यस्तो विधि हप्ताको तीनपटकसम्म दोहोर्याउनुहोस् । भिटामिन–ई तेल यसमा निकै पोषण तत्व हुन्छ, जसले कपालको स्वास्थ्यमा सुधार ल्याउन सहयोग गर्छ । यदि तपाईंको कपालमा चमक छैन भने दुई क्याप्सुल भिटामिन–ई तेल लगाएर रातभर छोड्नुस् र बिहान उठेर स्याम्पुको सहायताले सफा गर्नुस् ।नयाँ पत्रिकाबाट
