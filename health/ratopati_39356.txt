राज्यलाई दबाब दिन्छौः फेकन अध्यक्ष कटुवाल

काठमाडौं– स्वतन्त्र शैक्षिक परामर्श संघ नेपाल (फेकन)का अध्यक्ष युवराज कटुवालले राज्य परामर्श व्यावसायीहरुको नीति निर्माणका क्रममा अन्योलमा रहेकोले आफ्नो संस्थाले त्यसका लागि दबाब दिने बताएका छन् । आइतबार संस्थाको वार्षिक कार्यक्रम सार्वजनिक समारोहमा बोल्दै उनले सो कुरा बताएका हुन् । कार्यक्रममा बोल्दै अध्यक्ष कटुवालले परामर्श व्यावसायीहरुको पक्षमा नीति निर्माण गर्न समेत आफुहरुले अगुवाई गर्ने बताए । फेकन राष्ट्रिय मात्र नभई अन्तर्राष्ट्रिय स्तरमा समेत चिनिएको शैक्षिक परामर्श व्यावसायीहरुको साझा संगठन भएकोले यसलाई थप उचाईमा पुर्याउनका लागि सबै एक हुनुपर्नेमा जोड दिए ।उनले आजको फेकनले हजार माइल टाढाको गन्तव्य २ वर्षभित्र पूरा गर्ने कुरामा आफु विश्वस्त रहेको समेत उनले दाबी गरे ।  कार्यक्रममा फेकनका बरिष्ठ उपाध्यक्ष गीता रिजालले आफ्नो संस्था सदस्यहरुको हक र हितका लागि जुनुसुकै परिस्थितिमा पनि सडकदेखि न्यायालयसम्म लड्न प्रतिबद्ध रहेको जानकारी दिइन् ।कार्यक्रममा संस्थाको बरिष्ठ सल्लाहकारमा प्रध्यापक डा.सुरेन्द्र केसीलाई नियुक्त गरिएको छ भने संस्थाको पूर्ण कार्यसमितिका लागि दुई उपाध्यक्ष र एक सदस्य मनोनित गरिएको थियो । दुई उपाध्यक्षमा क्रमसः दिपक दाहाल, लवराज मैनाली र सदस्यमा प्रदिपसेन ठकुरी रहेका छन् ।त्यस्तै संस्थाले  पूर्व कार्य समितिमा रहेका र आफ्नो अमूल्य योगदान दिएका प्रथम उपाध्यक्ष वासुदेव नेपाल, उपाध्यक्ष प्रज्वल बस्नेत र महासचिव प्रितम खड्कालाई सम्मान सहित प्रशंशा पत्र वितरण गरिएको थियो । त्यस्तै फेकनलाई अन्तर्राष्ट्रिय र राष्ट्रिय पहिचान गराउन सफल भएका निमास एजुकेशनका सरोज थापा र रेस इडीयुकेट का राजन अर्याल लगायतलाई प्रशंशा पत्र सहित सम्मान गरिएको थियो ।  
