यार्सा संकलन गर्न लेकतिर हिँडे यार्सा संकलक

बझाङ–जिल्लाको आम्दानीको मुख्य स्रोत मानिने बहुमुल्य जडिबुटी यार्सागुम्बा सङकलन गर्न संकलकहरु लेकतिर जान शुरु गरेका छन् । सधैं झै यसबर्ष पनि यार्साको सिजन नजिकै आउन थालेपछि बझाङका यार्सा संलकहरु पनि यार्सा संकलन गर्न लेकतिर जान शुरु गरेका हुन् । जिल्लाको उच्च हिमाली भेगमा पाइने यार्सागुम्बा संकलनगर्न स्कूल पढ्ने स—साना बालबालिकादेखि बृद्घहरु समेत लेकतिर जाने गर्दछन् । प्रत्येक बर्ष चैत्र महिनाको अन्तिमतिर यार्सा संकलन गर्न गएर असार महिनामा घर फर्किने गरेको यार्सा संकलक लालबहादुर बोहराले बताए । उनले एक सिजनमा यार्सा संकलन गरेर एक परिवारले झण्डै ७ देखि १० लाख सम्म आम्दानी गर्ने गरेको बताए ।    
