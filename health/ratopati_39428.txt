प्रसूति गराउने दक्ष जनशक्ति अभाव छ : डा गौतम

काठमाडौँ – प्रसूतिगृहका निर्देशक डाक्टर जागेश्वर गौतमले नेपालमा महिलाको प्रशूती (डेलिभरी) गराउने दक्ष जनशक्ति कमी भएको बताएका छन् । डा. गौतमले रातोपाटीसँग कुरा गर्दै भने, ‘जसरी एउटा विषयमा डाक्टरी बनिन्छ त्यस्तै डेलिभरी गराउन पनि ३ वर्षको छुट्टै कोर्ष हुन्छ, तर नेपालमा अहिले सम्म यो कोर्षको अध्ययन नै सुरु गरिएको छैन । ’ निर्देशक गौतमका अनुसार सुत्केरी अर्थात बच्चा पैदा गर्न ‘मिडवाईफ क्लास’ लिनुपर्ने हुन्छ ,यो अध्ययन प्रमाणपत्र सरहको हुन्छ । ‘जुन कोर्षमा ३ वर्षसम्म बच्चा पैदा कसरी गर्ने,भर्गवती र शिशुको हेरचाह र स्याहारका बारेमा मात्रै पढाई हुन्छ । तर नेपालमा अहिलेसम्म डेलिभरीको काम नर्सिङ अध्ययान गरेकाहरुलेनै यो काम गर्दै आईरहेका छन्’ डा. गौतम सुनाउँछन् ।  उनका अनुसार नर्सिङ अध्ययननमा स्वास्थ्यका सबै विषयलाई समावेश गरिएकाले डेलिभरी जस्तो जोखिमपूर्ण काम गर्न पनि सोही क्षेत्रमा अध्ययान गरेका व्यक्ति भए झनै सहज हुनेछ । डेलिभरी गराउन मिडवाईफ अध्ययान जरुरी रहेको डा. गौतमको बुझाई छ । गर्भवती महिलाबाट बच्चा पैदा गर्ने दक्ष व्यक्ति मिडवाईफ ३ वर्षे कोर्ष सकेपछि मात्रै बन्न सकिन्छ । धेरै लामो समयपछि मात्रै यसको अध्ययन नेपालमा बल्ल सुरु हुन लागेको डा. गौतमले बताए ।     उनले नेपालमा अहिलेसम्म पनि यो विषयमा छुट्टै अध्ययान नभएको पनि बताए । नेपालमा सुरक्षित डेलिभरी गराउने हो भने मिडवाईफ शिक्षा सुरु गर्न ढिला गर्न नहुनेमा गौतमको जोड छ । न्याम्सले ब्याच्लरका १० जनालाई अध्ययान गराउन थालेको भन्दै उनले भने –सबै ठाँउमा सुरक्षित डेलिभरी गराउनका लागि पि.सि.एल नै आवश्यक छ ।’  प्रसूतिगृहबाट मात्रै बार्षिक १९ हजारलाई डेलिभरी गराईने गरेको तथ्याङक छ । निर्देशक गौतमका अनुसार प्रसुति गृहले यहि २०७५ को जेठ सम्ममा मिडवाईफ शिक्षा अध्ययानमा कस्ता विद्यार्थीलाई समावेश गर्ने भन्ने विषयमा छलफल सुरु गर्ने छ ।   
