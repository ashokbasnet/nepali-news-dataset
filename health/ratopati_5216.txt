टाउकोमा कपाल यसरी हुन्छ प्रत्यारोपण

डा.धर्मेन्द्र कर्ण छालारोग तथा सौन्दर्य विशेषज्ञ धुलिखेल अस्पताल   व्यक्तित्व निर्माण मात्र नभएर शरीरलाई स्वस्थ राख्न पनि कपालको महत्वपूर्ण भूमिका हुन्छ । टाउकोमा कपाल हुँदा विशेषगरी महिलाहरूलाई सौन्दर्य झल्काउन सहयोग पुर्‍याउँछ । सोही कारण पनि बालकदेखि वृद्ध उमेरसम्मका सबैले आफूअनुकूल कपाल बनाउने गर्छन् । तर, धेरै हेरचाह र स्याहार गर्दागर्दै पनि कतिपयलाई कपाल झर्ने, भाँचिनेजस्ता समस्याले चिन्तित बनाएको हुन्छ । टाउकोमा कपाल नभएकै कारण जस्तोसुकै गर्मी समयमा पनि टोपी लगाएर टाउको छोपेर हिँड्नुपर्ने बाध्यता पनि धेरैको छ । वंशाणुगत या अन्य जस्तोसुकै कारणले देखिने यस्ता समस्या समाधानका लागि कपाल रोप्ने प्रविधि नेपालमा आएको छ । नेपालमा सुरु भएको कपाल रोप्ने प्रविधिबारे डा। धर्मेन्द्र कर्म यसो भन्छन् स्यसरी रोपिन्छ कपाल  टाउकोमा कपाल रोप्न पहिला बेर्ना तयार पारिन्छ । सामान्यतया सबै मानिसको टाउकोको पछाडिपट्टिको भागमा धेरै कपाल रहन्छ । त्यसैले सो स्थानको कपाल निकालेर २० डिग्री सेन्टिग्रेड तापक्रममा राखेर ६ घन्टाभित्रै अर्को स्थानमा प्रत्यारोपण गरिसक्नुपर्छ । त्यतिन्जेल कपाललाई मर्न नदिन सलाइन पानीमा राखिन्छ । यसरी प्रतिवर्गसेन्टिमिटरमा ४० देखि ५० वटा बेर्ना रोपिन्छ ।कपाल रोप्ने दुई तरिका टाउकोमा कपाल प्रत्यारोपण दुई तरिकाले गर्न सकिन्छ । पहिलो तरिकाअनुसार छाला काटेर प्रत्यारोपण गरिन्छ भने अर्को तरिका भनेको मेसिनबाट गर्ने प्रत्यारोपण हो । नेपालमा यी दुवै तरिकाबाट प्रत्यारोपणको काम भइरहेको छ । छाला काटेर प्रत्यारोपण गर्दा टाँका लगाउनुपर्छ । मेसिनबाट गर्दा केही सहज हुन्छ ।छाला काटेर कपाल रोप्दा   कपाल रोपेको स्थानमा खत बस्न सक्छ ।   एक–दुई हप्ता दुख्न सक्छ ।रगत धेरै बग्ने सम्भावना रहन्छ ।काममा फर्कन दुई हप्ता लाग्न सक्छ । मेसिनबाट रोप्दा  कपाल रोपेको ठाउँमा टाँका लगाउनु पर्दैन ।मेसिनको प्रयोग गर्दा केही सहज हुन्छ र एक–दुई दिन मात्रै दुख्ने हुन्छ ।सामान्य रगत मात्र बग्छ ।चाँडै निको हुने कारण काममा चाँडै फर्कन सकिन्छ ।नयाँ पत्रिकाबाट
