नेपाली भोजनशैलीले मुखस्वास्थ्यलाई गर्छ असर

डाआभास लाभ डेन्टल सर्जन  दैनिक जीवनमा उपभोग गर्ने खाद्य पदार्थ र तिनका कारणले गर्दा मुख र दाँतको स्वास्थ्यमा धेरै असर परिरहेको हुन्छ । विशेष गरेर नेपाली समाजमा सामान्यतया दैनिक भोजन गर्ने खाद्य पदार्थमा दाँतमा टाँसिने जस्तै– चिउरा, गेडागुडी, भटमास जस्ता खाद्य पदार्थ हुन्छन् । यस्ता खाद्य पदार्थ दाँतमा टाँसिएर किरा लाग्ने समस्या देखिन थाल्छ । त्यस्तै, अर्को तर्फ पुरुषहरूमध्ये ९८ प्रतिशत व्यक्तिले सुर्ती तथा सुर्तीजन्य पदार्थ, सुपारी एवं सुपारीजन्य पदार्थ दुव्र्यसनको रूपमा प्रयोग गर्छन् । यस्तो बानीले पनि मुख र दाँतको स्वास्थ्यमा गम्भीर खालको असर पर्छ । नेपालीहरूको भोजन गर्ने शैली र खाद्य पदार्थबाट मुखस्वास्थ्यमा पुर्‍याउने असरबारे डेन्टल सर्जन डा। आभास लाभका सुझाब यस्ता छन् स्दैनिक सेवन गर्ने खाद्य पदार्थ एवं तरकारी उत्पादन गर्दा कीटनाशक औषधिको रूपमा एन्टोनिन र फर्मालिन प्रयोग हुन्छ । जसले गर्दा माछा, मासु, हरियो तरकारीलगायतका खाद्यवस्तु सेवन गर्दा दीर्घकालीन रूपमा हर्मोनमा नै असर परिरहेको हुन्छ । यसले मुख, दाँत र गिजामा गम्भीर प्रकारको असर पर्न सक्छ ।नेपालको लगभग ६० प्रतिशत पुरुष जनसंख्या भने सुर्ती एवं सुर्तीजन्य पदार्थको दुव्र्यसनमा फसेका छन् । सुर्तीमा पाइने निकोटिनको आकार २० एमभन्दा सानो हुन्छ । जसले गर्दा मानिसको रक्तधमनीमा छिटै प्रवेश गर्छ र मुटुसम्बन्धी समस्या देखापर्न सक्छ । योसँगै मुख र दन्त स्वास्थ्यमा गम्भीर खालको समस्या सिर्जना गर्न सक्छ ।चिनी एवं कार्बोहाइडे«डयुक्त भोजन खाने देशमा प्रतिशतको हिसाबले नेपाल अग्रणी मुलुकमा पर्छ । कार्बोहाइड्रेड र चिनी बढी हुने चामलको अत्यधिक प्रयोग नेपाली समाजमा हुन्छ । यस्तै कारणले मोटोपन बढ्ने, मुटुको समस्या, उच्च रक्तचाप, दाँतमा किरा लाग्ने, गिजामा समस्या, पाइरियालगायतका रोगले सताउन थाल्छ । त्यसैले खाजा तथा खानाको रूपमा भोजन गर्दा आलु, चिउरा, चामलजस्ता खाद्यान्नहरू कमभन्दा कम सेवन गर्नुपर्छ । अझ ४० वर्ष उमेर कटेका व्यक्तिहरूले त यस्ता परिकार सेवन गर्न विशेष सजगता अपनाउनुपर्छ ।बच्चाहरूमा चकलेट र चुइगम सेवन गर्ने बानी अत्यधिक देखिन्छ । विशेष गरेर १० वर्षभन्दा मुनिका बालबालिकालाई चकलेट र चुइगम सेवन गर्न रोक्नुपर्छ । अन्यथा, चकलेट, चुइगम एवं दूध खुवाएर राम्ररी मुख कुल्ला नगर्दा रामप्यान्त डिजिजले आक्रमण गर्न सक्छ । जसले गर्दा मुखभरिको दाँतमा किरा लाग्न सक्छ । त्यस्तै, मुखमा अन्य संक्रमण पनि हुन सक्छ ।हाम्रो देशमा खाइने खाद्य पदार्थमार्फत प्राप्त हुने अत्यधिक कार्बोहाइड्रेडले ओबेसिटी, थाइराइड एवं मधुमेह निम्त्याउन सक्छ । जसले गर्दा मुख र दाँतको स्वास्थ्यमा गम्भीर असर पर्न जान्छ । त्यसैले दैनिक जीवनमा कार्बोहाइड्रेडको सेवन कम गरेर अग्र्यानिक पदार्थको सेवनमा बल गर्नुपर्छ । सुर्ती, सुर्तीजन्य पदार्थ र सुपारीलगायतका दुव्र्यसन त्याग्नुपर्छ ।दाँत स्वस्थ रहेमा पाचन प्रणालीलाई धेरै सहयोग हुन्छ । पाचन प्रणाली दुरुस्त भएमा सम्पूर्ण शरीरको स्वास्थ्य पनि धेरै राम्रो हुन्छ । हरेक दिन बिहान करिब आधा घन्टा कसरतको लागि छुट्याउनुपर्छनयाँ पत्रिकाबाट
