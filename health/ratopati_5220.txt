गर्मीमा बालबालिकालाई झाडापखालाबाट कसरी जोगाउने ?

डा अरुणकुमार सिंह बालरोग विशेषज्ञ, बिपी कोइराला स्वास्थ्य विज्ञान प्रतिष्ठान, धरान गर्मी महिनामा झाडापखालाबाट सर्वसाधारण धमाधम बिरामी पर्न थालेका छन् । अझ विशेषगरी जनकपुर, राजविराज, सिरहा, विराटनगर, मोरङ, बिर्तामोड, धनकुटालगायतका क्षेत्रका बालबालिकामा झाडापखालाको प्रकोप बढी देखिन्छ । बिपी कोइराला स्वास्थ्य विज्ञान प्रतिष्ठान धरानको ओपिडीमा दुई सयभन्दा बढी र आकस्मिक कक्षमा एक सयभन्दा बढी बालबालिका झाडापखालाको उपचार भइरहेको देखिन्छ । झाडापखाला विषाणु, जीवाणु र परजीवीका कारणबाट लाग्न सक्छ । गर्मी मौसममा झाडापखाला रोग बालबालिकालाई बढी लाग्ने कारण र नियन्त्रणका उपायबारे बालरोग विशेषज्ञ डा। अरुणकुमार सिंहका सुझाब यस्ता छन् स्झाडापखालाबाट बच्न  ध्यान दिनुपर्ने कुरा झिँगा बसेको, बासी, नछोपेको खाना खाने गर्नु हुँदैन । बच्चालाई पनि हात धोएर मात्रै खाने, खुवाउने गर्नुपर्छ ।बच्चालाई सफा राख्नुपर्छ । घरको वातावरण सफा राख्नुपर्छ । पानी उमालेर मात्रै पिउनुपर्छ ।फलफूल राम्रोसँग पखालेर खानुपर्छ । बासी, तारेको, भुटेको पिरो मसालेदार खानेकुरा तथा गहुँबाट बनेको खाद्य पदार्थ नखाने । रोटा भाइरसविरुद्धको भ्याक्सिन लगाउनुपर्छ ।काटेर राखेको प्रदूषित सलाद खानु हुँदैन । फ्रिजमा राखेको खानेकुरा बाहिर निकालेर तुरुन्तै नखाने । अमिलो, आलु, भन्टा, कोबी, अचार नखाने ।बच्चा जन्मेको ६ महिनासम्म आमाको दूध मात्र खुवाउने गर्नुपर्छ । खाना खानु वा खुवाउनुअघि साबुनपानीले हात राम्ररी धुने गर्नुपर्छ । बच्चा ९ महिना पूरा भएपछि दादुराको खोप दिनुपर्छ ।सरसफाइमा परिवारका सबै सदस्यले ध्यान दिने गर्नुपर्छ । शौचालयको नियमित प्रयोग गर्ने बानी बसाल्नुपर्छ । बालबालिकामा यो रोग लागेमा शीघ्र डाक्टरकोमा लैजानुपर्छ ।झाडापखालाको उपचार झाडापखालामा कडा जलवियोजन भएको अवस्था भए स्वास्थ्यकर्मीले दिने आइबी फ्लुयड्स ९सलाइन पानी० दिन सकिन्छ । यसले शरीरमा पानी कमी हुनबाट रोक्छ । जुन बालबालिका डिहाइड्रेसनले गर्दा केही खान÷पिउन नसकेका हुन्छन्, त्यस्तालाई आइबी फ्लुयड्स चढाउनुपर्छ । सो सलाइन पानीमा औषधि र इलेक्ट्रोलाइट्स पनि हुन्छ । दुई वर्षसम्मको बच्चालाई रोटा भाइरसको कारण झाडापखालाको संक्रमण हुन सक्छ । त्यसैले चिकित्सकको सल्लाहमा मात्र एन्टिबायोटिक खुवाउनुपर्छ । भाइरल संक्रमण डायरियामा संक्रमण कम गराउन प्रोभायोटिक्स दिइन्छ । साथै, जिंक चक्की ६ महिनाभन्दा कम उमेरको बच्चालाई १० एमजीको ट्याब्लेट पानी या दूधमा मिसाएर खुवाउनुपर्छ । सोभन्दा माथि र पाँच वर्षसम्मका बच्चालाई २० एमजीको ट्याब्लेट पानी या दूधमा मिसाएर खुवाउनुपर्छ । नयाँ पत्रिकाबाट
