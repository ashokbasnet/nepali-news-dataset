सवारी चलाउनुअघि यी कुरामा ध्यान दिनुहोस

 शिवकुमार श्रेष्ठ कीर्तिपुर मोटर ड्राइभिङ ट्रेनिङ सेन्टर   लामो वा छोटो जस्तोसुकै यात्रामा निस्कँदा पनि सवारीचालकले सामान्य कुरामा ध्यान नपुर्‍याउँदा कहिलेकाहीँ पूरै यात्रा खल्लो पनि हुन सक्छ । विशेषगरी सिकारु तथा भर्खरै लाइसेन्सप्राप्त चालकले यस्ता विषयमा ख्याल गर्नुपर्छ । सवारी चलाउँदा नयाँ चालकले ध्यान दिनुपर्ने विषयबारे कीर्तिपुर मोटर ड्राइभिङ ट्रेनिङ सेन्टरका सञ्चालक शिवकुमार श्रेष्ठका सुझाब यस्ता छन् स्सवारी स्टार्ट गर्नुभन्दा पहिले लुब्रिकेन्ट र पानीको मात्रा सही छरछैन, परीक्षण गर्नुपर्छ ।इन्जिन स्टार्ट गरेपछि कम्तीमा पनि ५ मिनेटजति त्यत्तिकै छाडिदिनुपर्छ । जसले गर्दा इन्जिनका सम्पूर्ण पार्टस्मा इन्जिन आयल पुगी इन्जिनको आयु बढाउन सघाउ पुग्छ ।सवारी चलाउनुपूर्व सिट मिलेको छ÷छैन, हेर्नुपर्छ । लुकिङ ग्लास सफा गरी स्पष्ट देखिने गरी मिलाएर सिटबेल्ट बाँध्न भुल्नु हुँदैन ।गाडी चलाउँदा सडकमा राखिएका विभिन्न ट्राफिक चिह्न तथा लेनलाई विशेष ध्यान दिनुपर्छ । विशेषगरी नयाँ चालक यस्ता चिह्नप्रति सजग हुनैपर्छ ।सवारी चलाउन पार्किङ या गेटबाट बाहिर निकाल्दा होसियार भई सकेसम्म अन्य व्यक्तिलाई पनि हेर्न लगाउनुपर्छ ।यदि एक्लै हुनुहुन्छ भने बिस्तारै अगाडि राम्रोसँग हेरेर दायाँ–बायाँको लुकिङ ग्लासमा पनि ध्यान दिनुपर्छ ।मोडमा सवारी चलाउनुपर्दा जता मोड्नुपर्ने हो, त्यसको विपरीत दिशातिर केही च्यापिसकेपछि मात्र मोड्नुपर्छ । मोड्दा पनि जतातिर मोड्ने हो, त्यतैको लुकिङ ग्लास हेरेर मात्र स्टेरिङ घुमाउनुपर्छ । त्यस्तो वेला अन्य सवारीले ओभरटेक गर्दै छ भने दुर्घटना पनि हुन सक्छ ।सडकमा सवारी चलाउँदा दुईवटा गाडीबीच निश्चित दूरी कायम राख्नुपर्छ । सामान्यतया यस्तो ग्याप दुई सेकेन्डमा पार गर्ने दूरीबराबर राख्दा राम्रो हुन्छ । त्यस्तै, अगाडिको सवारीको पछाडिको टायर देखिने गरी दूरी कायम गर्नु राम्रो हुन्छ । गाडीको गति जति बढी छ दूरी पनि त्यति नै बढी गर्नु राम्रो हुन्छ ।सवारी पनि स्थानअनुसार फरक तरिकाले रोकेर राख्नुपर्ने हुन्छ । पार्किङ गर्दा उकालो भएमा अगाडिको गेयर तथा ओरालो भएमा ब्याक गेयरमा राख्न भुल्नु हुँदैन । आवश्यकताअनुसार ओत राख्ने तथा समतलमा पनि ह्यान्ड ब्रेक लगाउन भुल्नु हुँदैन ।अन्य सवारीलाई साइड दिँदा दायाँतर्फ साइडलाइट बाल्ने प्रचलन छ । त्यो गलत हो । जहिले पनि साइड दिँदा देब्रतिरको साइडलाइट बाल्ने र सँगसँगै हातले इसारा गर्दा राम्रो हुन्छ । साइड दिँदा स्पिड कम गर्दै लुकिङ ग्लास हेरेर बायाँ साइड च्याप्न भुल्नु हुँदैन ।सवारी चलाएर रोक्दा एक्सिलेटर थिचेर घ्यारघ्यार गर्दा ब्याट्री चार्ज हुन्छ भन्ने विश्वास छ । यो राम्रो होइन । यसको सट्टा स्टार्ट गरेर केही समय छाड्दा उत्तम हुन्छ ।प्रत्येक तीन सेकेन्डमा रुम मिरर हेनुपर्छ भन्ने मान्यता छ । यस्तो बानी कायम गर्दा पछाडिको सवारीको गतिविधि थाहा पाउन सजिलो हुन्छ ।  नयाँ पत्रिकाबाट
