जान्नुहोस गर्मीमा कस्तो खानपिन राम्रो

डा केदार सेन्चुरी जनरल फिजिसियनगर्मी मौसममा शरीरबाट पसिना धेरै निस्किन्छ । पसिना निस्किएसँगै पानीको मात्रा कम हुन्छ । शरीरमा जलवियोजनको खतरा हुन सक्छ । त्यसैले गर्मीमा खानपिनमा निकै विचार पुर्‍याउनुपर्छ । पानीको मात्रा अत्यधिक भएका चिज खानुपर्छ । के खाने गर्मीमा रु जनरल फिजिसियन डा। केदार सेन्चुरीले टिप्स दिएका छन् स्साग र सलाद साग र सलादमा पानीको मात्रा ९५ प्रतिशतसम्म हुन्छ । यी खानामा बोसोको मात्रा पनि हुँदैन । प्रोटिन धेरै पाइन्छ । गर्मीमा साग र सलादमा बढी नै जोड गर्दा राम्रो हुन्छ ।स्याउ धेरैलाई थाहा नहुन सक्छ, स्याउमा ८६ प्रतिशत पानीको मात्रा हुन्छ । स्याउमा फाइबर पनि प्रशस्त पाइन्छ । भिटामिन ‘सी’को स्रोत पनि हो स्याउ । गर्मीमा स्याउले निकै फाइदा गर्छ ।दही  शरीरमा पानीको अभावले हुने ‘डिहाइड्रेसन’बाट बच्न सबैभन्दा राम्रो खाना हो दही । दहीमा पानी ८५ प्रतिशत हुन्छ । प्रोटिन, भिटामिन बी र क्याल्सियम पनि  भरपुर मिल्छ ।भात भातमा ७० प्रतिशत पानी हुन्छ । गर्मीमा शरीरलाई आवश्यक पानीको मात्रा भातले पूर्ति गर्न सक्छ । चामलमा आइरन र कार्बोहाइड्रेड प्रशस्त पाइने भएकाले शरीरलाई तागत पनि दिन्छ ।ब्रोकाउली पानीको मात्रा बढी हुने तरकारीमा ब्रोकाउली पनि पर्छ । गर्मीमा हुने विभिन्न प्रकारका एलर्जीबाट बचाउने तत्व पनि ब्रोकाउलीमा पाइन्छ ।    नयाँ पत्रिकाबाट
