धुलोबाट हुने एलर्जीका लागि नेती क्रिया

 प्रह्लादप्रसाद दाहाल योग प्रशिक्षक   पछिल्लो समय काठमाडौंलगायत विभिन्न सहर धुलाम्मे छन् । पुराना सवारीसाधनले पनि वायु प्रदूषण गरिरहेका छन् । धुलोबाट नाक, छालामा एलर्जी हुने, रुघा लाग्ने, फोक्सोसम्बन्धी विभिन्न समस्या हुने गर्छन् । धुलोबाट आफूलाई बचाउन धेरैले माक्स प्रयोग गर्छन् तर यतिले मात्र धुलोबाट बच्न सकिन्न । हामीले सास फेर्दा नाकबाट फोक्सोमा पुग्छ । साथै विभिन्न रोग लाग्न सक्छन् । त्यसैले धुलोबाट हुने समस्याबाट बच्न नेती क्रिया फलदायी हुन्छ ।यसका फाइदा नेती क्रियाले नाकभित्र हुने झिल्लीको सफाइ गर्छ । स्वाप्रस्वासलाई विनाअवरोध चलाई नाक र फोक्सोसम्बन्धी हुने समस्यामा फलदायी हुन्छ । आँखाको ज्योति बढाउन मद्दत गर्छ । रुघाखोकीमा लाभकारी हुन्छ । पिनाश ठीक गर्न मद्दत पुग्छ । माइग्रेन हुने साथै टाउको दुखाइमा पनि राम्रो हुन्छ ।नेती क्रिया गर्ने तरिका सफा मनतातो पानीमा नुन हालेर नेती गर्ने भाँडोमा हाल्नुहोस् । दायाँ नासिकाबाट नेती भाँडोको टुटीलाई राखी टाउको हलुकासँग उठाउनुहोस् । दायाँ नासिकाबाट हालिएको पानी बायाँ नासिकाबाट निस्कन्छ । फेरि त्यही प्रक्रियाबाट बायाँ नासिकाबाट सोही प्रक्रिया दोहो¥याउनुहोस् । यो प्रक्रिया बिहान–बेलुका जुनसुकै वेला पनि गर्न सकिन्छ । नेती क्रिया सकिएपछि नासिकालाई राम्रोसँग सुक्खा बनाउनुपर्छ । कम्मर झुकाएर जोडले सास छोड्नुपर्छ । यसो गर्दा भित्र छिरेको पानी बाहिर निस्कन्छ र नासिका सुक्खा हुन्छ । नयाँ पत्रिकाबाट  
