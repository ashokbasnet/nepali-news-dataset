अभिनेत्री सुष्मा कार्कीको यस्तो छ फिट्नेस रुटिन

 नेपालकी चर्चित सेलेब्रिटी सुष्मा कार्कीलाई नचिन्ने सायदै कोही होलान् । उनको फिट्नेस चर्चा पनि उत्तिकै हुने गर्छ । सुष्माको फिट्नेसबारे जान्न खोज्ने प्रशंसकको संख्या केही समययता निकै बढेको छ । फिट्नेस शरीरका कारण उनी पटकपटक चर्चामा आइरहन्छिन् ।  चञ्चले स्वभाव र आफ्नो स्टाइलले आफ्ना नजिकका साथीभाइलाई आफ्नो पकडमा पार्न सक्ने खुबी छ, सुष्माको । मेरो एउटा साथी छ, बाउन्सर, चलेछ बतास सुस्तरी, विन्दास, मेरो जीवन साथी, के यो माया होलगायत फिल्म दिन सफल सुष्माले नयाँ पत्रिकाका रामजी ज्ञवालीसँग आफ्नो फिट्नेस रहस्य खोलेकी छन् ।फिट्नेस मन्त्र सन्तुलित खाना बढी मन पर्छ । काम गर्दा शरीरलाई चाहिने डाइटबारे निकै सचेत छु । राति समयमै सुत्ने हो भने बिहान समयमै उठ्न जरुरी ठान्छु । कम्तीमा ११ नबजेसम्म सुतिसक्छु । फिल्म, म्युजिक भिडियोको काम भए अर्को दिन १२ बजेसम्म आराम गर्छु । काम भयो भने बिहानै उठ्नुपर्छ । सामान्य अवस्थामा ६–७ बजेसम्म उठिसक्छु ।फिट्नेस रुटिन व्यस्त दिनचर्यामा शरीर र दिमागलाई सन्तुलन राख्न सक्नुपर्छ । त्यसका लागि व्यायाम, योग अनिवार्य छ । केही समयको व्यस्तताले जिम नगए पनि आजभोलि जिम जान थालेकी छु । जिम सेन्टरमा कम्तीमा डेढ घन्टा बित्छ । विभिन्न स्टेपका जिम मैले निरन्तर गरिराखेकी छु ।फिट्नेस जीवन उमेर बढ्दै जाँदा शरीरको सन्तुलन पनि बिग्रिँदै जाने हुन सक्छ । त्यसैले फिटनेसमा ध्यान दिन निकै जरुरी छ । फिट्नेस जीवनको एक महŒवपूर्ण भाग हो । सकेसम्म समय मिलाएर फिट्नेस जान जरुरी लाग्छ । फिट्नेस जाने मान्छेलाई रोगले पनि छुन सक्दैन भन्ने मैले बुझेकी छु ।डाइट आवश्यक बिल्कुलै साधारण खाना खान मन पराउँछु । नास्तामा ससेस, फिस बल खाइरहन्छु । यो सबै हङकङबाट आएको हुन्छ । मानिसले आफ्नो ज्यान हेरेर कतिसम्म डाइटिङ गर्ने भन्ने कुराको भर पर्छ । मैले दिनमा ६ पटकसम्म विभिन्न थरीका खानेकुरा खान्छु । डाइटमा कार्बोहाइडे«ट, प्रोटिन र फाइबरको मात्रा पर्याप्त मात्रा लिन्छु । आकर्षक शरीरका लागि प्रोटिनयुक्त खाना अनिवार्य खानुपर्छ । बिहान एक कप ब्ल्याक टी खान्छु ।डेढ घन्टा व्यायाम बिहान एक–डेढ घन्टा व्यायाम गर्छु । अरूले भन्दा पनि सेलिब्रेटीले फिटनेसबारे अझ बढी चनाखो हुन जरुरी भएकाले म व्यायामलाई कहिल्यै छुटाउँदिनँ । बिहान डान्स र वार्मवक पनि गरिरहेकी हुन्छु ।कोरियन खाना नेपाली खाना त्यत्ति नखाए पनि मैले कोरियन खाना भने खाइरहेकी हुन्छु । मान्छेका आ–आफ्ना रुचिका विषय हुन्छन् । त्यस्तै, कोरियन खाना मेरो रुचिको खाना हो । चलचित्र क्षेत्रमा आएपछि मैले आफूलाई सधैँ फिट राख्न के–के गर्नुपर्छ सबै गरिराखेकी हुन्छु ।प्रशस्त पानी आपूmलाई फिट राख्न सधैँ पानी प्रशस्त खान्छु । दिनहुँ कमसेकम दुईतीन लिटर पानी अनिवार्य खान्छु । म बिहान एक लिटर पानी पिउँछु । शरीरमा पानीको कमीले मेटाबोलिज्मलाई कम गर्छ । त्यसैले, प्यास लाग्ने समय नकुरी धेरै पानी पिउनुपर्छ भन्ने सन्देश अरूलाई पनि दिन चाहन्छु ।फलफूलको प्रयोग सुन्तला, मौसमजस्ता फलफूलमा साल्युबल फाइबरको मात्रा धेरै हुन्छ । त्यसैले यस्ता फल खानाले पाचन प्रक्रिया बिस्तारै हुन्छ र पेट छिट्टै खाली हुन्छ । यीबाहेक अरू फलफूल सेवनमा जोड दिनुपर्छ । नयाँ पत्रिकाबाट  
