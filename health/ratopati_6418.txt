यसरी गर्नुहोस्‘ बाइकको सुरक्षा

 रमेशराज अधिकारी मोटरसाइकल मेकानिक रमेश मोटरसाइकल वर्कसप, माइतीघर तपाईं, हामी सबैसँग आजभोलि बाइक छ । तर, आफ्नो बाइकको सुरक्षामा त्यति ध्यान दिँदैनौँ । मनलाग्दो गरी स्पिड बढाएर यात्रा गर्छौं । सडक नहेरी बाइक कुदाउँछौँ । यसो हुँदा आफ्नो बाइक चाँडै बिग्रन्छ । यात्रा गरिरहेका वेला बाइकले धोका दिन सक्छ । बीचबाटोमा पुगेर बाइक बिग्रियो भने दुःख पाउने तपाईंले नै हो । त्यसो भएकाले आफ्नो बाइकको सुरक्षा कसरी गर्ने निम्न कुरामा ध्यान दिनुहोस् स्गुणस्तरीय तेल प्रयोग गरौँ हामीले बाइकमा प्रयोग गर्ने तेलमा कहिल्यै ध्यान दिँदैनौँ । जस्तो पायो त्यस्तै प्रयोग गर्छौं । तर, यसो गर्दा बाइकको इन्जिन चाँडै बिग्रने डर हुन्छ । इन्जिन आयल सधैँ गुणस्तरीय प्रयोग गर्नुपर्छ ।दुई हजार किलोमिटर हिँडेपछि वा तीन महिनामा सर्भिसिङ गरौँ बाइक किनिसकेपछि धेरैले वास्ता नराख्ने कुरा सर्भिसिङ हो । सर्भिसिङ समयमा नगर्दा बाइक बिग्रन्छ । १५ सयदेखि २ हजार किलोमिटर गुडेपछि अथवा ३ महिनाको बीचमा अनिवार्य सर्भिसिङ गर्नुहोस् ।मोटरसाइकल पार्किङ गर्दा छोपेर राखौँ हामीले आफ्नो यात्रा सकाएपछि जुन जस्तो ठाउँ भए पनि मोटरसाइकललाई त्यत्तिकै छाड्छौँ । तर, यो एकदमै नराम्रो बानी हो । घाम, पानीबाट जोगाउन मोटरसाइकल कभरको प्रयोग गरौँ ।जुन बाइक चढ्छौँ, उही कम्पनीको मात्र सामान प्रयोग गरौँ तपाईं, हामी धेरैले ध्यान नदिने अर्को कुरो, जुन बाइक चलाउँछौँ त्यो बाइकको कम्पनीका सामान युज गर्दैनौँ । तर, अनिवार्य रूपमा उही कम्पनीको सामान प्रयोग गर्नुपर्छ । यसो गरियो भने मोटरसाइकल बिग्रने डर हुँदैन ।बाइकबारे सामान्य ज्ञानको विकास गरौँ स्पार्क प्लग, पांग्राको हावा कति आवश्यक छ, क्लज, एक्सिलेटर, इन्जिन आयलको लेबल जाँच्न सक्ने हिसाबले आफूमा यसबारे ज्ञान बढाउन जरुरी छ । यो कुरा सकेसम्म राम्रो मेकानिकसँग बुझेर बाइक चलाउन थाल्ने हो भने बाइक बिग्रने डर कम हुन्छ । नयाँ पत्रिकाबाट  
