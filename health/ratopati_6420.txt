धूम्रपानको लत छ, छुटाउन यसो गर्नुहोस्

 प्रकाशराज रेग्मी मुटुरोग विशेषज्ञ वीर हस्पिटलधूम्रपानको लतमा परेपछि छुटकारा पाउन गाह्रो हुन्छ । धूम्रपान स्वास्थ्यका लागि हानिकारक छ भन्ने थाहा हुँदाहुँदै धेरै यसको लतमा फसेका छन् ।  धूम्रपान गर्नाले मुटुको रोग, मुखको क्यान्सर, फोक्सोको क्यान्सर, दम इत्यादि धेरै रोग लाग्छन् । चुरोट, सुर्तीमा हुने निकोटिनले पनि धूम्रपानको लत छुटाउन मुस्किल बनाउने गर्छ । धूम्रपान त्याग्न के गर्ने भन्नेबारे मुटुरोग विशेषज्ञ प्रकाशराज रेग्मीका यस्ता छन् सुझाब स्मानसिक रूपले तयार बनौँ धूम्रपान त्याग्न सबैभन्दा पहिले मानसिक रूपले तयार हुनुपर्छ । धूम्रपान त्याग्न सबैभन्दा महत्वपूर्ण कुरा भनेको आत्मबल जुटाउनु नै हो । आफ्नो मनसँग हार्नु हुँदैन ।प्राणायाम र ध्यानमा जोड दिऔँ धूम्रपान छाडेपछि मानसिक तथा शारीरिक स्फूर्तिका लागि दैनिक बिहान या बेलुकाको समयमा प्राणायाम र ध्यान गर्नु उपयुक्त हुन्छ । आफूलाई सकेसम्म बढी व्यस्त बनाउनुपर्छ । साथै, धूम्रपान गर्ने व्यक्तिबाट टाढै रहनुपर्छ ।पानी पिउने बानीको विकास गरौँ धूम्रपान छाडेपछि पानी धेरै पिउने बानीको विकास गर्नुपर्छ । छटपटी लाग्नेबित्तिकै पानी पिउनुपर्छ । साथमा रसदार फलफूल खाने बानीले फाइदा गर्छ । ल्वाङ, सुकुमेल वा दालचिनी मुखमा राखेर खेलाइराख्दा पनि धूम्रपानको लत कम हुन्छ ।चिकित्सकको सल्लाहमा मुखको स्प्रेको प्रयोग धेरै प्रयास गर्दा पनि छटपटी घटेन, पागलजस्तै हुने स्थिति आयो भने कम निकोटिनयुक्त नाक वा मुखको स्प्रेजस्ता सामग्री प्रयोग गर्न सकिन्छ । तर, चिकित्सकको सल्लाह भने आवश्यक हुन्छ ।धूम्रपान त्यागेपछि फाइदा हुन्छ भन्ने कुरामा विश्वस्त बनौँ धूम्रपानबाट हुने हानि र यो छाडेपछि प्राप्त हुने फाइदाबारे बढीभन्दा बढी जानकारी हासिल गर्नुपर्छ । धूम्रपान त्यागेपछि फाइदा हुन्छ भन्ने कुरामा विश्वस्त हुनुपर्छ ।    नयाँ पत्रिकाबाट  
