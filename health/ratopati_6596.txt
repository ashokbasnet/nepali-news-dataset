साउन महिनामा के नखाने, आयुर्वेदको यस्तो सल्लाह

साउन महिनालाई उत्तम महिनाको रुपमा लिइन्छ तर यो महिनामा बिरामी हुने सम्भावना पनि धेरै हुने गर्दछ । त्यसकारण स्वास्थ्य विज्ञ यो महिनामा खान–पिनमा विशेष ध्यान राख्न सल्लाह पनि दिन्छन् । उत्तराखण्ड आयुर्वेदिक विश्वविद्यालय, हरिद्वारका स्वास्थ्य वृत्त विभागका एचओडी डा. अवधेश मिश्रका अनुसार आयुर्वेदमा साउन महिनामा खानपिनको विषयमा विशेष निर्देशन दिइएको छ । जुन यसप्रकार छ ।हरियो सागसब्जीःयो महिनामा पात भएका सागसब्जीमा ब्याक्टेरिया र किराहरु अत्यधिक हुनेगर्दछ । यो खाँदा पेटको समस्या हुने सम्भावना अत्यधिक हुन्छ ।भ्यान्टाःआजकाल भ्यान्टामा धेरै किरा पाइन्छन् । यसका साथै, पाचन कमजोर हुने भएकाले भ्यान्टाको सेवनले ग्याँस बन्ने सम्भावना हुन्छ ।दहीःयो चिसो हुने भएकाले यसले नोक्सानी पुर्याउने गर्दछ । रुघा–खोकी, घाँटी सम्बन्धि रोग हुनसक्छ ।दूधःयो मौसममा दुध पिउँदा ग्याँस र पेटको समस्या हुने सम्भावना अत्यधिक हुने गर्दछ ।तारेका खानेकुराःयो मौसममा पाचन तन्त्र कमजोर रहने गर्दछ त्यसकारण धेरै चिल्लो, मसालेदार र भारी खानेकुरा खानु हुँदैन ।के खाने ?आयुर्वेदका अनुसार यो महिनामा चाँडै पच्ने, ताजा र तातो खानेकुरा खानुपर्छ ।लौका–गोलभेडाःयो महिनामा लौका, गोलभेडाजस्ता चाँडै पच्ने खालका खानेकुरा खानुपर्छ ।स्याउ, केराजस्ता फलःआयुर्वेदका अनुसार साउन महिनामा स्याउ, केरा, अनार, नास्पाती, आँप जस्ता मौसमी फलफूलको सेवन गर्नुपर्छ ।गेडागुडीःसाउन महिनामा पुरानो चामल, गहुँ, मकै, मूंग र रहरको दाल खानुपर्ने हुन्छ ।तातो खानेकुराःयो मौसममा तातो र ताजा खानेकुरा, तातो झोल पदार्थ धेरै खानुपर्छ ।
