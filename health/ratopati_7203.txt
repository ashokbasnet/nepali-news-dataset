विषालु सर्पले टोकेको थाहा पाउने यी ६ संकेत, बच्ने तरिका

वर्षायाममा सर्पले टोक्नु निकै खतरा मानिन्छ । तर धेरैजसो सर्प विषालु हुँदैनन् भने केही अत्यधिक विषालु । यस्तोमा यो थाहा पाउन आवश्यक छ कि जुन सर्पले टोकेको छ, त्यो विषालु छ कि छैन । यदि सर्प विषालु छ भने यसले शरिरमा तुरुन्त परिवर्तन आउन थाल्छ । विषालु सर्पले टोक्दा शरिरमा कस्ता खाले संकेत देखिन्छन् भन्ने बारे यहाँ जानकारी दिइएको छ ।टोकेको ठाउँ सुन्निने वा रातो हुन्छ अथवा निलो हुन थाल्छ ।टोकेको ठाउँमा अत्यधिक पीडा हुनथाल्छ ।सास फेर्न समस्या हुन थाल्छ ।बान्ता हुन थाल्छ र डर लाग्न थाल्छ ।आँखा धमिलो हुने गर्दछ ।अनुहार र हातखुट्टा सुन्निन थाल्छ ।सर्पले टोक्दा कसरी बचाउने ज्यान ?डर हटाउनुहोस्ःपीडित व्यक्तिलाई डर देखाउन बन्द गर्नुहोस् । यदि ती व्यक्ति डराएका छन् भने पनि उनीहरुलाई डर मुक्त गराउनुहोस् किनभने धेरैजसो मानिसहरु डराएको भरमा नै प्राण त्याग्ने गर्दछन् ।धेरै हल्लिन नदिनुहोस्ःपीडितलाई सीधा सुत्न लगाउनुहोस् । उनलाई धेरै हल्लिन नदिनुहोस् । यसले रक्तसंचार स्लो हुने गर्दछ जसले विष शरिरमा तीब्र रुपमा फैलिन दिँदैन ।शरिरबाट अतिरिक्त कुराहरु हटाइदिनुहोस्ःजुत्ता, औंठी, चुरा, पाउजुजस्ता कुराहरु हटाइदिनुहोस् किनभने विष फैलिँदा हात–खुट्टा सुन्निने गर्दछ । यस्तोमा यी कुराहरुका कारण उक्त भागमा रक्तसंचार रोकिन सक्छ ।सूईमार्फत रगत निकाल्नुहोस्ःजुन ठाउँमा सर्पले टोकेको छ त्यहाँ सूईमार्फत रगत बाहिर निकाल्नुहोस् । त्यसकारण यस्ता कुराहरु घरमा राख्नुहोस् ।पट्टी बाँध्नुहोस्ःघाउमा पट्टी बाध्नुहोस् र पीडितलाई तुरुन्त अस्पताल पुर्याउनुहोस् ।
