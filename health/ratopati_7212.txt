के ज्वरो आउनु पनि स्वास्थ्यका लागि फाइदाजनक ? यस्ता छन् रोचक तथ्य

सुन्दा अचम्म लाग्ला तर ज्वरो आउनु पनि स्वास्थ्यका लागि फाइदाजनक मानिन्छ ।ज्वरोलाई एक रोगको रुपमा लिइन्छ तर वास्तवमा यो हाम्रो शरिरमा भइरहेको खराबीको लक्षण मात्र हो । यसको अर्थ यो हो कि हाम्रो सिस्टमलाई खतरनाक ब्याक्टेरियाबाट बचाउनका लागि हाम्रो शरिर त्यससँग सशक्त रुपमा लड्न कोसिस गर्दछ । यो लक्षण लगभग ६ सय वर्षदेखि तातो र चिसो रगत भएका जीवमा देखिएको छ ।कोही मानिसहरु ज्वरो आउँदा अत्यधिक चिन्तित हुने गर्दछन् भने कसैले प्यारासिटामोल पनि खान दिँदैनन् । वास्तवमा ज्वरो आउनु हाम्रो प्रतिरक्षा प्रणालीको लागि निकै राम्रो मानिन्छ ।प्रतिरोधात्मक क्षमतामा वृद्धिःहरेक व्यक्तिले आफ्नो प्रतिरोधी क्षमताले निकै राम्रोसँग काम गरोस् भन्ने चाहना राख्छन् । ज्वरोले हामीलाई स्वस्थ राख्नमा सहयोग पुर्याउँछ । यसले किटाणुसँग लडेर हाम्रो शरिरको आन्तरिक स्थितीबारे पत्ता लगाउन सहयोग गर्नुका साथै त्यसलाई नियन्त्रित गर्दछ । ज्वरो आउनुको सबैभन्दा ठूलो फाइदा यो हुन्छ कि यसले हाम्रो प्रतिरोधी क्षमतालाई पनि बलियो बनाउँछ । रसवेल पार्क क्यान्सर इन्स्टिच्युटको डिपार्टमेन्ट अफ इम्यूनोलोजीको तर्फबाट गरिएको एक अनुसन्धानबाट यो पुष्टि भइसकेको छ कि ज्वरोले हाम्रो प्रतिरोधी क्षमतालाई थप बलियो बनाउँछ ।ज्वरोले भाइरसलाई समाप्त गर्न सहयोग गर्दछःब्याक्टेरिया बिस्तारै हाम्रो शरिरमा प्रवेश गर्ने गर्दछ र शरिरभित्र विभिन्न गम्भिर रोग पैदा गर्न सक्छ । यस्ता संक्रमित भाइरसले सामान्य रुघा खोकीदेखि हेपाटाइटिस जस्ता थुप्रै रोग हाम्रो शरिरमा उत्पन्न गर्न थाल्छ । लिम्फोसाइट सिडि एट प्लस साइटोटक्सिक टी–सेल एक शक्तिशाली इम्युन सेल हो जसले भाइरसलाई मार्ने गर्दछ र ट्युमर सेललाई पनि बढ्नबाट रोक्छ । जब हाम्रो शरिरको तापमान बढ्ने गर्दछ तब यो कोशिका पनि तीब्र रुपमा बढ्न थाल्छ जसका कारण हाम्रो शरिर संक्रमणलाई निकै राम्रो तरिकाले रोक्न सक्छ । इन्टरफेरोन्स हाम्रो शरिरको भाइरसबाट लड्ने एक कोशिका हो । अनुसन्धानका अनुसार ज्वरोले हाम्रो शरिरको इन्टरफेरोन्सलाई बढाउन सहयोग गर्दछ ।ज्वरोले तपाईंको इनेट इम्युन सिस्टमलाई बढाउँछःइनेट इम्युन सिस्टम शरिरको इम्यून सिस्टमको नै एक हिस्सा हो जसले इम्यून सेललाई संक्रामक स्थानमा पुर्याउने गर्दछ र त्यहाँ ब्याक्टेरिया वा किटाणुको पहिचान गरेर त्यसलाई नष्ट गर्ने गर्दछ जसले तपाईंलाई संक्रमणबाट जोगाउँछ । ज्वरो आउँदा यो इनेट इम्युन सिस्टम पूर्ण रुपमा क्रियाशील हुने गर्दछ ।क्यान्सरको उपचारमा ज्वरोले मद्दत गर्छःहाइपरथर्मिया वा ज्वरो विभिन्न प्रकारको क्यान्सरको उपचारमा निकै उपयोगी छ । फोकल हाइपरथर्मिया ४० डिग्री सेल्सियसबाट माथि हुँदा क्यान्सर सेल्सलाई नष्ट गर्ने गर्दछ र प्रतिरोधी क्षमतालाई राम्रो बनाउने गर्दछ ।तर ज्वरो आउँदा तपाईं खुसी हुनुपर्छ भन्न पनि यहाँ खोजिएको होइन । काम ज्वरो आउँदा वा अन्य कुनै लक्षण देखिँदा तुरुन्त डाक्टरलाई देखाउनुपर्छ । ४० डिग्री सेन्टिग्रेट ज्वरो आउँदा तुरुन्त मेडिकलको सुविधा लिनुहोस् । धेरै ज्वरो आउँदाको लापरवाही घातक पनि हुने गर्दछ ।  
