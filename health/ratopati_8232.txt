यसरी चुसाउनुस् बच्चालाई दूध

अशोकसिंह धामीड्ब्लूएचओ र युनिसेफको पहलमा सन् १९९५ देखि हरेक वर्ष अगस्ट १ देखि ७ सम्म स्तनपान सप्ताहका रूपमा विश्वभरिनै मनाइँदै आएको छ ।  बच्चा जन्मिनेवित्तिकै सबभन्दा पहिला उसलाई आफ्नो आमाको दूधको आवश्यकता पर्छ। आमाले बच्चालाई दूध चुसाउँदा कङ्गारुले आफ्नो बच्चालाई समातेझैँ सोही आसनमा बच्चालाई जन्मेको एक घण्टाभित्रै दूध चुसाउनु पर्छ ।  आमाको दूध अर्थात् अमृत बच्चालाई जन्मेदेखि ६ महिनासम्म नियमित रूपले सेवन गराइराख्नु पर्छ । यसले शिशुको शारीरिक वृद्धि र विकासका लागि अत्यन्तै महत्वपूर्ण एवम् अति आवश्यक छ । आमाको दूध शिशुका लागि एक मात्र सर्वोतम खाना हो । यसमा प्राकृतिक रूपमै सम्पूर्ण पोषक तत्वहरू जस्तै सुत्केरी भएको ६, ७ दिनपछि आउने दूधलाई बिगौती दूध भनिन्छ भने त्यसपछि आउने दूधलाई परिपक्क दूध भनिन्छ र बिगौती दूधमा एन्टिबडी एन्टी इफेक्टिभ प्रोटिनहरू हुन्छन् ।  बच्चा जन्मेदेखि ६ महिनासम्म आमाले नियमित आफ्नो दूध चुसाइराखे परिवार नियोजनको विधि पनि सजिलै अपनाउन सकिन्छ । यसलाई ल्याक्टिङ अमेन्नोरिया मेथड भनिन्छ ।  यो विधि परिवार नियोजनको एउटा आस्थायी विधि हो । यो विधि प्रभावकारी हुनलाई तीनवटा शर्त हुनै पर्ने हुन्छ ।  १. आमाको महिनावारी फर्किसकेको हुनुहुँदैन ।  २. बच्चालाई पूर्णरूपले स्तनपान गराएको हुनुपर्छ र दिनमा अनि राति स्तनपान गराएको हुनुपर्दछ ।  ३. बच्चा ६ महिनाभन्दा कम उमेरको हुनुपर्दछ ।  बच्चा जन्मेको पहिलो हप्तामा दिनको १०–१२ पटक र त्यसपछि दिनको ८, १० पटक स्तनपान गराउनुपर्छ भने पहिलो महिना रातिको एक पटक स्तनपान अनिवार्य गर्नुपर्छ । साथै आमाले दिनमा स्तनपानको अन्तर ४ घण्टाभन्दा लामो हुनुहुँदैन भने रातिको स्तनपान ६ घण्टाभन्दा बढीको फरक हुनुहुँदैन । एलएएमविधिको प्रभावकारिताका सम्बन्धमा गरिएको एउटा अनुसन्धानले बच्चा जन्मेको पहिलो ६ महिनामा गर्भवती हुने दर १०० मा ५ ओटा हुन्छ तरएलएएमविधिका लागि नियमित अनुगमन गर्नु चाहिँ आवश्यक छ ।  यदि पूर्ण रूपले स्तनपान गराउन नसक्ने आमाले साधारण साधनको प्रयोग गर्ने योजना बनाउनु उपयुक्त हुन्छ । साधारण साधनको उपयुक्त योजना बनाउँदा पहिलो महिनावारी भएपछि ६ महिनाको अन्तिमतिर अर्थात् अगाडि भएपनि हुन्छ । एसटीआई÷एचआईभीभएको आमा,  केही विशेष औषधी सेवन गरिरहेकी आमा र नवजात शिशुमा समस्याहरू भएकी आमाले विशेष ध्यान भने अवश्य दिनुपर्छ । एचआईभीभएको आमाले पनि यो विधिलगायत लगभग सबै परिवार नियोजनका साधन एवम् विधिहरू प्रयोग गर्न सक्नु हुन्छ । तर लामसँग सम्बन्धित समस्याहरू छन् भने आमाको इच्छा र चाहनाअनुसार यो विधि बन्द गर्न सक्नु हुन्छ । एउटा बच्चालाई आफ्नो अमृतजस्तै अमूल्य खाना त छँदै छ, यसको अलावा यो एउटा परिवार नियोजनको आस्थायी विधि पनि हो । अझ प्रष्ट भन्ने हो भने नेपाल सरकारले यसलाई मुख्य कार्यक्रम घोषणा गरी आमा र शिशुको मृत्युदरलाई कम गर्न विशेष केन्द्रित नै गरेको छ । नेपालले सहस्राब्दी लक्ष्य हाशील गर्न यससँग सम्बन्धित परिवार नियिजन कार्यक्रमलाई पनि त्यतिकै प्रथमिकताका साथ अगाडि बढाएको छ । प्राइभेट क्षेत्रले परिवार नियोजनमा दिएको योगदान पनि छँदैछ । अझ परिवार नियोजनकारूपमा उल्लेखनीय भूमिका निर्वाह गरिरहेको नेपाल सीआरएस कम्पनीले परिवार नियोजनको लैङ्गिक समानातालाई प्रवद्र्धन गर्दै आमा र बच्चाको स्वास्थ्यमा गुणस्तरीय सेवा दिई नेपालको स्वास्थ्य क्षेत्रमा एउटा नयाँ आयाम थप्न सधैँ प्रेरित देखिन्छ ।स्तनपानबाट आम शिशुहरूले आमाको अमृत भोजनरूपी दूध सधैँ निर्वाध रूपमा लिई पोषणको कमी हुनबाट बचून र सुरक्षित र निर्विकल्प रूपमा परिवार नियोजनको विधिको उपभोग गर्दै आमा र बच्चा दुवैको स्वास्थ्यमा उच्चतम टेवा पुगोस् । जहाँ एउटा ‘म स्वस्थ्य र मेरो देश स्वस्थ्य’को नारा साकार होस् ।  
