स्वस्थ जीवनशैलीका लागि पुरुषले ख्याल गर्नुपर्ने कुरा

स्वस्थ जीवनशैलीका लागि पुरुषले ख्याल गर्नुपर्ने कुरा जंकफुड बढी खानुहुन्छ भने सकेसम्म छाडिदिनुस् । सक्नुहुन्न भने त्यसमा कमी ल्याउनुस् । यसले शुक्रकिटको क्वालिटी कम गर्छ । नास्तामा सम्भव भएसम्म दुईवटा केरा खानुस् । यसले दिनभरि काम गर्ने शक्ति प्रदान गर्नुका साथै दिमागको बिरामी कम गर्न मद्दत गर्छ । शारीरिक अभ्यासविना स्वस्थ रहन्छु भन्ने सोच्नुभएको छ त्यो मूर्खता हो । त्यसैले आजैबाट व्यायाम गर्न सुरु गर्नुहोस् । सोडा, कफी, रातो मासुको सेवन कम गर्नुहोस् । खाना पकाउँदा राम्रो क्वालिटीको तेल प्रयोग गर्नुहोस् । मोटोपना शरीरमा आउनै नदिनु राम्रो हुन्छ । व्यायाम गर्न समय नभए अफिस जाँदा हिँडेर जाने, लिफ्टको साटो सिँढी प्रयोग गर्ने बानी बसाल्नु उत्तम हुन्छ । खानामा मौसमी तरकारी तथा फलफूल खानु अति राम्रो मानिन्छ । बिहान नास्ता गर्ने बानी बसाल्नुहोस् । साँझको खाना लाइट खानु राम्रो मानिन्छ । त्यो पनि ८ बजेभन्दा अघि नै खाने कोसिस गर्नुहोस् । बिहान चाँडै उठ्ने र व्यायाम गर्नुहोस् । यसले शरीरमा बोसो भरिनबाट रोक्छ । दिनभरि काम गर्ने जाँगर चल्छ । खानामा सलाद तथा गेडागुडीको प्रयोग गर्ने बानी बसाल्नुहोस् । खाना खाँदा रोटी र भातको प्रयोग गर्नुहोस् । कपाल तथा शरीरमा हप्ताको तीनपटक मालिस गर्नुहोस् । अनावश्यक रूपमा अरूको जिम्मेवारी उठाउने, पैसा कमाउनलाई मरिहत्ते गर्ने बानी परिवर्तन गर्नुहोस् । तपाईंको शरीरलाई पनि आराम चाहिन्छ । कम्तीमा हप्ताको एक दिन आफ्नो लागि समय निकाल्नुहोस् । ल्यापटप जाँघ वा तिघ्रामा राखेर चलाउने बानी छ भने बन्द गर्नुहोस् । यसले पुरुषलाई नपुंसक बनाउने सम्भावना रहन्छ ।नयाँ पत्रिकाबाट
