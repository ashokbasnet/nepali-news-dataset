मर्गौला फेल हुने कारण जोगाउने उपाय

डा. दिब्या सिंह मिर्गौलारोग विशेषज्ञ  शरीर स्वस्थ राख्न हाम्रो जीवनशैलीलाई व्यवस्थित बनाउनु आवश्यक छ । हामीले दैनिक खाने खाना, हाम्रो जीवनशैली इत्यादिको कारण शरीरमा विभिन्न रोग लाग्न सक्छ । हाम्रो मिर्गौला स्वस्थ राख्न पनि दैनिक सेवन गर्ने परिकार तथा खाद्यान्न स्वस्थ हुनुपर्छ । अस्वस्थकर खानाले हाम्रो शरीरका सम्पूर्ण अंगलाई असर पुर्‍याइरहेको हुन्छ । अस्वस्थकर खाना खाँदा मिर्गौलामा पुग्ने क्षति र जोगिने उपायबारे मिर्गौलारोग विशेषज्ञ डा. दिब्या सिंहका सुझाब यस्ता छन् :कुनै पनि व्यक्तिको शरीर धेरै सुन्निने, पिसाबमा फिँज आउने, पिसाब कम हुने, पिसाब धेरै लाग्ने, कोखा सुन्निने, आँखा तिरमिर हुने, खुट्टा सुन्निने, शरीरमा रगत कम भएर शरीर सेतो देखिने, सास फेर्न गाह्रो हुने, छाती दुख्ने जस्ता लक्षण देखिएमा मिर्गौलारोगको शंका गर्नुपर्ने हुन्छ । यस्तो अवस्थामा तुरुन्त चिकित्सकसँग परीक्षण गराउनुपर्छ ।मिर्गौलासम्बन्धी रोग लाग्ने कारणहरूमा मधुमेह, उच्च रक्तचाप, पत्थरी, वंशाणुगत रोगहरू, अव्यवस्थित तथा अस्वस्थकर खानपान, अव्यस्थित जीवनशैली प्रमुख हुन् । ४० वर्ष उमेर कटेका मधुमेह, उच्च रक्तचाप र वंशाणुगत रोग भएका मानिस मिर्गौलारोगको उच्च जोखिममा रहेका हुन्छन् । यदि मिर्गौलामा समस्या छ भने खाना खान मन नलाग्ने, वाकवाक लाग्नेजस्ता लक्षण पनि देखापर्छन् ।मिर्गौलासम्बन्धी रोग लाग्न नदिन रक्तचाप र मधुमेहको नियमित परीक्षण गरी नियन्त्रणमा राख्नुपर्छ । ४० वर्ष कटेका मधुमेह र उच्च रक्तचाप भएका व्यक्तिले ६ महिनामा एकपटक या कम्तीमा वर्षको एकपटक मिर्गौला परीक्षण गराउनुपर्छ ।जथाभावी रूपमा दुखाइ कम गर्ने औषधि, आयुर्वेदिक औषधिको सेवनले पनि मिर्गाैलामा असर गर्छ । त्यसैले यस्ता औषधि चिकित्सकको सल्लाहअनुसार मात्र खानुपर्छ ।घरभन्दा बाहिर बनाइने जंकफुड, प्याकेटका खानेकुरा, तारेको खानेकुरा, डिप फ्राइड खानेकुराले पनि मिर्गाैला खराब गर्छ । मिर्गौला जोगाउन हामीले खानेकुरामा विशेष ध्यान दिनुपर्छ । नियमित शारीरिक परीक्षण र नियमित शारीरिक व्यायाम पनि गर्नुपर्छ ।गर्मी मौसममा पर्याप्त पानी पिउनुपर्छ । पिसाब धेरै बेर रोकेर राख्ने बानी गर्नु हुँदैन । यसरी पिसाव.ब धेरै बेर रोक्ने बानीले मिर्गाैलामा इन्फेक्सन हुन सक्छ । मिर्गाैलामा संक्रमण भए डायलोसिस गराउनुपर्ने हुन्छ । डायलोसिस दीर्घकालीन समाधान नभएकाले मिर्गौला फेल भएमा मिर्गौला प्रत्यारोपण गराउनुपर्छ ।नयाँ पत्रिकाबाट
