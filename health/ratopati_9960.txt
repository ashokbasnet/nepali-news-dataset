महिलाको  आङ खस्ने समस्याको कारण के ?  यस्ता हुन्छन् लक्षणहरु

आङ खस्ने समस्या नेपाली महिलाहरुमा देखिने मुख्य समस्या हो । बालबिवाह,स्वास्थ्य संस्थाको पहुँच नहुनु, अशिक्षाको कमी अथवा धेरै सन्तान जन्माएका महिलाहरुमा – खस्ने समस्या देखा पर्दछ । आङ खस्ने अथवा पाठेघरको समस्याको सरकारले निशुल्क अप्रेशन पनि व्यवस्था मिलाएको छ ।   महिलाहरुको सानो पेटमा रहेको पिसाव थैली,पाठेघर वा दिसे आन्द्राले सामान्य अवस्थाबाट ठाँउ छोडेर योनीमा झर्नुलाई आङ  खस्नु भनिन्छ । चिकित्साशास्त्रको दृष्टिकोणले आङ खस्नुको मुख्य कारण भनेको सानो पेटका अङ्गहरुलाई अड्याइराख्ने मांसवपेशीलाई कमजोर भएर खुकुलो हुँदै जानु हो । आङ खस्ने समस्या सामाजिक कुराहरु पनि जोडिएका हुन्छन्–   सानो उमेरमा विवाह गर्नु–   सानो उमेरमा बच्चा जन्माउनु–   धेरै बच्चा जन्माउनु तथा जन्मान्तर कम हुनु–   दक्ष स्वास्थ्यकर्मीद्वारा सुत्केरी नगराउनु ,स्वास्थ्य सेवाको पहुच नहुनु–   लामो समय सम्म सुत्केरी ब्यथा लाग्नु–   सुत्केरी अवस्थामा प्रर्याप्त पोशिलो खाना र स्याहार नपुग्नु–   गह्रौ भारी बोक्नु–   टुक्रुक्क बसेर धेरे बेरसम्म काम गर्नु–   घाँस काट्ने ,पानी बोक्ने जस्ता काम गर्नु–   पेटको माथिबाट तललिर कसेर पोटुका बाँध्नु–   सुत्केरी आमालाई बारम्बार खोकी लागि रहनु–   कब्जीयत हुनु–   असुरक्षित गर्भपतन गराउनु–   सुत्केरी पछि आराम नपुग्नु–   वंषाणुगतलक्षणहरु–योनीद्वारमा केही डल्लो आएर बसेको जस्तो हुनु,अप्ठारो महसुस हुनु–खोक्दा भोरी बोक्दा डल्लो झन तल झर्ने–तिग्राको बिचमा गह्रौ जस्तो हुदा हिड्न र काम गर्न अप्ठयारो हुने–टुक्रुक्क बस्दा कठिनाई हुने–दिसा पिसाब गर्न गाह्रो हुने–छिन् छिन्मा पिसाव लागि रहने –ढाड कम्बर तथा सानो पेट दुख्ने आदि आङ खस्ने रोगको लक्षणहरु हुन ।          
