उत्तर कोरियाबाट मुक्त गरिएका अमेरिकी विद्यार्थीको मृत्यु

वासिङ्टन । गत हप्ता उत्तर कोरियाबाट मुक्त गरिएका अमेरिकी विद्यार्थी अटो वार्मबिएरको मुत्यु भएको छ । १५ महिनासम्म थुनामा रहेका २२ वर्षीय अटो उत्तर कोरियाले जेलमुक्त गरेलगत्तै बुधबार अमेरिका पुगेका थिए । 

स्वदेश फिर्ता भएलगतै उनलाई सिनसिनाटी नजिकैको अस्पतालमा भर्ना गरिएको थियो।

युनिभर्सिटी अफ सिनसिनाटीको मेडिकल सेन्टरमा उनको उपचारमा संलग्न चिकित्सकहरुले उनलाई स्नायु प्रणालीसम्बन्धी गम्भीर किसिमको चोट लागेको बताएका छन्। 

जेलमा रहँदा उत्तर कोरियाले यातनापूर्ण दुर्व्यवहा गरेकाले वार्मबिएरको मृत्यु भएको उनको परिवारले आरोप लगाएको छ। 

उनलाई उत्तर कोरियाको एक अस्पतालमा कोमामा राखिएको थियो । उनको स्वास्थ्य अवस्था निकै जटिल भएको भन्दै मुक्तगर्न अमेरिकाले बारम्बार माग गर्दै आएको थियो । 

उनलाई उत्तर कोरियाले आफ्नो देशको विरुद्धमा गुप्तचरको काम गरेको भन्दै पक्राउ गरी थुनामा राखेको थियो । 

पछि उनलाई १५ वर्षको श्रम शिवीर सजायँ सुनाइएको थियो । उनी शिवीरमा जबर्जस्ती काम गर्नुपर्ने भएपछि विरामी परेका थिए । 

बिरामी परेका उनलाई कोमामा भर्ना गरिएको थियो । उनको रिहाईका लागि अमेरिकी राष्ट्रपति डोनाल्ड ट्रम्पले पनि आग्रह गरेका थिए । 

उनले आफ्ना नागरिकलाई रिहागरी आवश्यक वार्ताका लागि वासिङ्टन आउन चेतावानी पनि दिएका थिए ।
