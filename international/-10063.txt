सोमालियामा कारवम विष्फोट : कम्तिमा १५ जनाको मृत्यु

सोमालिया। सोमालियामा मङ्गलबार भएको एक कारवम बिष्फोटमा परी कम्तिमा १५ जनाको मृत्यु भएको छ भने कैयौं अरु घाइते भएका सोमालियाली अधिकारीले जनाएका छन् । 

सोमालियाको मोगादिसु नजिकै रहेको वादाजिर जिल्लामा भएको विष्फोटमा घाइते भएका केही व्यक्तिलाई गम्भीर चोट लागेको बताउदै अहिलेसम्म मृत्यु हुनेको सङ्ख्या १५ भएपनि सो सङ्ख्यामा निकै बढ्ने सम्भावना रहेको एक प्रहरी अधिकारीले आफ्नो परिचय नखुलाउने शर्तमा सञ्चारकर्मीसँग बताए । 

सोमालियाली गृहमन्त्रालयका प्रवक्ता अहमद मोहम्मद मोहमुदले विष्फोटमा १५ जनाको मृत्युभएको खवर प्राप्त भएको र घाइतेमध्ये धेरैको अवस्था चिन्ताजनक स्थितिमा रहेको जनाउदै मृतकको सङ्ख्या थपिनसक्ने बताए। रासस/सिन्ह्वा
