घाइते बचाउदा शरीर र वर्दीमा रगत लत्पतिएको प्रहरीको तस्बिर भाइरल

लखनऊ । भारतको यूपी स्थित तमाम जिल्लामा भएको एक दुर्घटनामा प्रहरीले गरेको उद्दार कर्मले प्रंशासा पाएको छ। मुजफ्फरनगर प्रहरीले वर्दीमै रगत लत्पत्तिएको अवस्थामा घाइतेको उद्दार गरेर काखमै अस्पताल तर्फ लगेको एउटा तस्बिर भाइरल बनेको छ र प्रहरी प्रति स्यावासी बर्सिएको छ।

दुर्घटना घाइतेको जीवनदानका लागि उद्दारकर्ता र सेकेण्ड, मिनट समयको निकै महत्व हुन्छ। तत्क्षण उद्दार पाउँदा घाइतेको जीवन बच्दछ। यस्तै भयो भारतको मुजफ्फरपुर दुर्घटनामा। सडक दुर्घटनामा केही घाइते भए। प्रहरी खबर पाउनासाथ घटनास्थलमा पुग्यो। रगतले भिजेका एक घाइते तत्कालै काखमा उठाएर एक प्रहरीले अस्पताल पुर्याए। अस्पताल पुर्याउँदा उनको वर्दी रगतले भिजेको थियो।

प्रहरीका ती सिपाहीको अनुहारमा पनि रगत पोतियो। सोही अवस्थामा खिचिएको प्रहरीको तस्बिर निकै भाइरल बनेको छ। बारम्बारका यस्ता घटनामा प्रहरी घटनास्थलमा तत्काल नपुग्ने र उद्दारको काम ढिला हुने गरेकोप्रति निकै आलोचित बनेको थियो। तर यो घटनामा भने प्रहरीप्रति आम धारणा सकारात्मक बनेको छ।
