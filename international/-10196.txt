अफगानिस्तानमा कार बम विष्फोट २० को मृत्यु, दर्जनौँ घाइते

काबुल । अफगानिस्तानको लश्कार्घस्थित न्यू काबुल बैंक अगाडि कार बम विष्फोट हुँदा कम्तिमा २० जनाको मृत्यु भएको बीबीसीले जनाएको छ । विहीबार भएको विष्फोटमा दर्जनौँ घाइते भएको बताईएको छ । 

प्रान्तीय सरकारका प्रवक्ताले बताए अनुसार अहिलेसम्म घटनाको जिम्मेवारी कसैले लिएको छैन । घाइते भएकाहरुको अस्पतालमा उपचार भईरहेको छ । 

उक्त आतंककारी हमलामा सुरक्षाकर्मी तथा सर्वसाधारण घाइते भएका छन् । अहिले अत्यधिक मात्रामा सुरक्षाकर्मी घटनास्थलमा खटाईएको छ ।
