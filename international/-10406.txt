पाकिस्तानमा तेल ट्यांकर पल्टिएर आगलागी हुँदा १२० को मृत्यु

इस्लामाबाद।  पाकिस्तानको पंजाबको बहावलपुर हाइवेमा एक तेल ट्यांकर पल्टिएर भएको आगलागीमा परी  कम्तिमा १२० जनाको मृत्यु भएको छ भने एक सयभन्दा धेरै घाइते भएका छन्। तीब्र गतिमा गुडिरहेको  ट्यांकर अनियन्त्रित भइ सडकमा पल्टिएको अन्तर्राष्ट्रिय संचारमाध्यमले जनाएका छन्। 

पाकिस्तानी पत्रिका डनका अनुसार तेल ट्यांकर पल्टिएपछि आगो लागेको थियो। आइतबार विहान बहावलपुरको अहमदपुरमा भएको सो दुर्घटनापछि ट्यांकर विष्फोट भएको  थियो। तेल बोकेको ट्यांकर पल्टिएपछि बच्चासहित ८० भन्दा धेरै मानिस तेल उठाउन लागेका बेला अचानक आगलागी भएको थियो। 

घटनालगत्तै दुई वटा दमकलले आगो नियन्त्रणमा लिने प्रयास गरेका थिए। दुई दमकलले दुई घण्टापछि आयो नियन्त्रणमा लिएका थिए।  सो आगलागीमा ६ वटा कार र १२ वटा मोटरसाइकल पनि जलेका छन्। सो आगलागीमा घाइते भएका सबैलाई उपचारकालागि अस्पताल भर्ना गरिएको छ।
