साउथ सुपरस्टार रवि तेजाका दाजुको दुर्घटनामा मृत्यु 

हैदराबाद। तेलुगु सुपरस्टार रवि तेजाका दाजु भूपतिराजु भरत राजुको सडक दुर्घटनामा मृत्यु भएको छ । ४५ वर्षीय भूपतिको दुर्घटना हैदराबादको बाहिरी रिंगरोड कोतवालगुडामा भएको हो । प्रहरीका अनुसार उनी शनिबार राति १० बजे शमशाबादबाट गच्चीवावली जाँदै थिए । यसै बीचमा उनको गाडी आउटर रिंगरोडमा रोखिएको एक लरीसँग ठोक्किएको थियो । उनको घटनास्थलमै मृत्यु भएको बताइएको छ । उस्मानिया अस्पतालमा पोष्टमार्टमपछि शव परिवारको जिम्मा लगाइएको छ ।
