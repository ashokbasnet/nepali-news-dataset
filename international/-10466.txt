म सानै उमेरमा गर्भवती भएँ र, म एक्लै थिएँ

तान्जानिया। तान्जानियाका राष्ट्रपति जन मगुफुलीले गर्भवती युवतीलाई स्कुलबाट निष्काशन गर्नुपर्ने बताएका छन्। उनले जो युवती आमा बनेका छन् उनीहरुलाई स्कुल जाने अनुमति दिन नहुनेसमेत बताएको बीबीसीले उल्लेख गरेको छ। 

राष्ट्रपतिको सो अभिव्यक्तिको तान्जानियामा चर्को विरोध भएको छ।  राष्ट्रपतिको सो अभिव्यक्तिलाई लिएर महिला अधिकारवादी संगठनले माफी माग्नु पर्ने बताएका छन्।आज हामी तपाइँहरुलाई लियोनार्द लोमबोनाको वास्तविकता बताउँदैछौं जो कम उमेरमै आमा भएका युवतीकालागि एउटा संस्था संचालन गर्छिन्। 

सो संस्था पूर्वी तान्जानियाको मोरागोरो सहरमा छ। लियोनार्दपनि स्कुल पढ्दा पढ्दै आमा बनेकी थिइन। उनले आफ्नो वास्तविकता यसरी सुनाइन्।

म तीन महिनाको उमेर मै अथान भएकी थिएँ। मलाइ मेरा हजुर बुवाले पश्चिम–मध्य इलाकाको तबोरा गाउँमा पालन पोषण गर्नुभयो। मेरो सामान्य आवश्यकता पूरा गर्न उहाँले धेरै संघर्ष गर्नुभयो।

किनै मुश्किलले मैले प्राथमिक स्कुलको पढाइ पूरा गरेकी छु। मेरो हजुरबुवासँग माध्यमिक स्कुलको पढाइ पूरा गर्न पैसा थिएन। यस्तो अवस्थामा म घरमा दुई वर्षसम्म बसेँ। 

केही समयपछि मेरो भेट एक युवकसँग भयो। उसले आफूसँग प्रेम गरे आफ्ना आमा बुवालाई भनेर माध्यमिक तहसम्मको खर्च व्यहोर्ने बताए। म आफ्नो पढाइलाई लिएर निकै चिन्तित थिएँ। मलाई ती युवकको प्रस्ताव अवसर जस्तो लाग्यो। मेरो सानै उमेरमा आमा बन्नुको कारण यही थियो।

मैले गर्लफ्रेण्ड र व्यायफ्रेण्ड जसरी डेटिङ पनि गइन। उसँगको पहिलो भेटमा नै म गर्भवती भएँ। यो मेरो पहिलो पटकको यौन सम्पर्क थियो।
म सानी केटी थिएँ, गर्भवती र एक्लैपनि थिएँ। त्यति हुँदा पनि मेरा सपना मरेका थिएनन्। म जसरी पनि आफ्नो लक्ष्यमा पुग्न चाहन्थेँ।  म गर्भवती भएको थाहा पाएपछि मेरा हजुरबुवाले मलाइ घरबाट निकाली दिनुभयो। त्यसपछि मसँग कुनै पनि साहारा बचेन। त्यतिबेला मसँग मेरो रिती रिवाज र परम्परा पनि मसँग थिएन। 

जव कुनै पनि युवती विवाह भन्दा पहिला नै गर्भवती हुन्छन्, त्यो कुनै सजायभन्दा कम हुँदैन।  यही कारणले मैले आफ्नो गाउँ छोड्नुपर्यो। 
म विना परिवार वा समाजको समर्थन एक्लै थिए। त्यतिमात्रै होइन मेरी सानी छोरीको बुवाको पनि कुनै अत्तोपत्तो थिएन। म उसलाई खोज्नतिर पनि लागिन्। किनभने उ कुनै जिम्मेवारी लिन चाहँदैनथ्यो। 

मलाई कुनै कानुनको विषयमा केही जानकारी दिएन। मलाई यो पनि थाहा थिएन कि आफूलाई बचाइराख्न कहाबाट सहयोग लिने हो? 
मैले धेरै घरमा नोरर्नीको काम पनि गरेकी छु। म युगाण्डामा बसेका तान्जानियालीको घरमा काम गर्न गए।  अन्तिममा त्यो परिवार पनि अन्यत्र जाने भयो। सो घरकी आमाले मलाई विदाइको गिफ्ट के लिन चाहन्छ्यौ? भनेर सोध्नु भयो। मैले राम्रो काम गरेका कारण उहाँ मलाई केही दिन चाहनुहुन्थ्यो। 

मैले उहाँलाई आफू स्कुल जान चाहेको बताए। मेरो यो माग उहाँलाई अचम्ममा पार्यो। उहाँले मैले पैसा माग्ने अनुमान गर्नु भएको थियो।  
उहाँले मलाई तान्जानियामा व्यापार सुरु गर्नकालागि सुरुमा केही पैसा दिने प्रस्ताव गर्नुभयो।

तर म आफ्नो निर्णयमा अडिग रहे। मसँग यो आफ्नो सपनालाई साकार पार्ने अर्को मौका थियो। र म त्यो सपना पूरा हुने अवस्था देखिरहेकी थिए। यदि उहाँले मलाई लाखौं रुपैयाँ दिएपनि पढाएको नाममा मसँग प्राथमिक तह मात्र हुन्थ्यो। 

मैले के अनुभव गरेँ भने मलाई ज्ञान र स्किल चाहियो ताकि म पैसाको सही रुपमा सदुपयोग गर्न सकुँ। अन्तिममा उहाँले मलाई स्कुल पठाउन सहमत हुनुभयो। 

योसँग मेरो माध्यमिक स्कुलको पढाइको यात्रा सुरु भयो।  मैले युगाण्डामा माध्यमिक स्कुलमा भर्ना भए। मलाइ थाहा थियो शिक्षाको माध्यमबाट सकारात्मक परिवर्तन ल्याउन सकिन्छ। सोही माध्यमबाट मेरी छोरीको जिन्दगी राम्रो हुन्थ्यो। 

राष्ट्रपतिले गर्भवती महिलालाई स्कुलबाट निकाल्नुपर्ने अभिव्यक्ति सुनेर म निकै निरास भए। म निकै निरास छु किनभने तान्जानिया विश्वको सबैभन्दा गरिव देशमध्ये एक हो। 
बीबीसी हिन्दीबाट अनुवाद
