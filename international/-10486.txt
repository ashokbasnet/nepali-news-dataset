दाजुको अन्तिम सँस्कारमा गएनन् रवि तेजा, यस्तो छ कारण

हैदराबाद । साउथ सुपरस्टार रवि तेजा शनिबार राति सडक दुर्घटनामा मृत्यु भएका दाजुको अन्तिम संस्कारमा गएनन् । रवि मात्र होइन उनको परिवारका धेरै सदस्य अन्तिम सँस्कारमा गएनन् । 

रवि तेजाका दाजु भारत भुपतिराजुको शनिबार राति ४६ वर्षको उमेरमा दुर्घटनामा निधन भएको थियो । एक पपुलर वेबसाइटका अनुसार घटनापछि रवि तेजा र उनको परिवार निकै शोकमा रहेकोले अन्तिम संस्कारमा नगएका हुन् । पोष्टमार्टमपछि शवलाई उस्मानिया जनरल हस्पिटलमा राखिएको थियो तर रवि तेजा शव हेर्न पनि गएनन् ।
