अन्ततः पछि हट्यो आाइएस, अाफ्ना लडाकुलाई बमले उडाउन आदेश

बगदाद-विश्वभर आतंक मच्चाइ रहेको आतंकवादी संगठन इस्लामिक स्टेटका प्रमुख अबु बक्र अल–बगदादीले इराकमा आफ्नो हार स्वीकार गरको छन्। आफ्नो फेयरवेल भाषणका क्रममा बगदादीले अरबभन्दा बाहिरबाट आएका लडाकुलाई आफ्नो देश फिर्ता हुन वा आफूलाई बमले उडान आदेश दिएको अन्तर्राष्ट्रिय संचारमाध्यमले उल्लेख गरेका छन्। 

संचारमाध्यमका अनुसार  बगदादीले इराकमा आइएसको मुख्यालय बन्द बन्द गर्न आदेशसमेत दिएका छन्।  बगदादीले अबरभन्दा बाहिरबाट महिला लडाकुसँग भेट्ने वाचा पनि गरेका छन्।

पूर्वी सिरिया र इराकका धेरै भूभागमा आइएसको नियन्त्रणपछि बगदादीले २०१४ आफूलाई मुस्लिम धर्मगुरुको उत्तराधिकारी घोषणा गरेका थिए। आइएसका कतिपय नेताहरु इराकको छिमेकी देश सिरियाको आतकंवादीको नियन्त्रणमा रहेको भागमा पुगेका छन्। इराकी सेनाले आइएस विरुद्ध १७ अक्टुबरदेखि अभियान सुरु गरेको थियो। इराकी सेनालाई अन्तर्राष्ट्रिय सेनाले सहयोग गरेको छ। 

जनवरीमा इराकको मोसुल सहरको पूर्वी भाग सेनाले नियन्त्रणमा लिएको थियो। इराकी सेना आइएसको मुख्य नियन्त्रणमा रहेको भूभाग मोसुलमा कडा कारवाही जारी राखेको छ।
