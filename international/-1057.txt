नशा पिलाएर छात्रामाथि सामूहिक बलात्कार, कारमा ल्याएर घर छेउ फालिदिए

दिल्ली। कक्षा ११ मा पढ्ने एक छात्रामाथि सामुहिक बलात्कार भएको छ। चिसो पेय पदार्थमा नशा मिसाएर पिलाएपछि ति छात्रामाथि बलात्कार भएको हो।

भारतको राजधानी दिल्ली स्थित बिंदापुर इलाकामा बस्ने ति छात्रालाइ छिमेकी एक युवाले कारमा राखेर घुम्न जाने भन्दै फकाएका थिए। बटोमा नशा पिलाएर साथिहरू समेत जुटाएर उनीमाथि बलात्कार गरेका हुन्। गम्भीर अवस्थामा छात्रा अस्पतालमा उपचाररत छन्। युवा पक्राउ परेका छन्।

बुधवार राति घुम्न जाने भन्दै बिंदापुर इलाकामा लगेका थिए जहाँ पूर्व योजना अनुसार पहिले नै उनका साथिहरू पनि पुगेका थिए। नशामा लठ्ठिएकी छात्रामाथि उनीहरूले बलात्कार गरेका थिए।

बलात्कार पछि गम्भीर अवस्थामा ति युवतीलाई कारमा ल्याएर घर नजिकै फालिदिएका थिए। मेडिकल जाँच गराउँदा बलात्कार भएको पुष्टी गर्दै प्रहरीले घटनामा संलग्न अर्का एक अभियुक्तको खजी भैरहेको जनाएको छ।
