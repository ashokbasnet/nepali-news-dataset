बाराक ओबामा र मिशेल ओबामाले बायोग्राफी लेख्दै

एजेन्सी । अमेरिकी पूर्व राष्ट्रपति बाराक ओबामा र उनकी पत्नी मिशेलले पेन्गुइन रेनडम हाउससँग बायोग्राफीका लागि सहमति गरेका छन्।

बाराक ओबामा र उनकी पत्नीले दुई बायोग्राफी लेख्ने भएका हुन्। उक्त दुई बायोग्राफी प्रकाशनको अधिकार मिलेको पेन्गुइनले  बताएको छ।

रिर्पोटका अनुसार सम्झौताको शर्तका बारेमा भने केही खुलाइएको छैन्। यो सम्झौता ६० मिलियन डलरमा तय भएको बताइएको छ। यो सम्झौता अहिलेसम्मकै महंगो मानिएको छ।

यो सम्झौतामा वाशिङटनका वकिल रोबर्ट बेरनेटको मुख्य भूमिका रहेको छ। उनले यस भन्दा पहिले पूर्व राष्ट्रपति जार्ज बुश र बिल किल्टनको सम्झौतामा समेत आफ्नो भूमिका निभाएका थिए।
