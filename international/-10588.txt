पढ्न आएका विद्यार्थीलाई बिकिनी फोटोसुट गराएपछि तीब्र विरोध 

एजेन्सी । प्रयोगात्मक तालिमको लागि आएका विद्यार्थीको बिकिनी फोटोसुट गराइएको छ । चेक रिपब्लिकको टेमलिन न्युक्लियर प्लान्टमा इन्टर्नशिपका लागि आएका १० युवतीहरुको बिकिनी फोटोसुट गराइएको हो । त्यसपछि यी फोटोहरुलाई सोसल मिडियामा राखेर राय मागियो । तर, कम्पनीको यो कदमको तीब्र विरोध भयो ।

स्कुल ग्र्याजुएट केही युवतीहरु यो न्युक्लियर प्लान्टमा इन्टर्नशिप गर्न चाहन्थे । तर यसको लागि उनीहरुलाई प्लान्टको कुलिङ एरियामा बिकिनी फोटोसुट गराइयो । यसपछि म्यानेजमेन्टले ती युवतीका फोटोहरु सोसल मिडियामा राखेर सोधे ‘तपाइँलाई कुन युवती सबभन्दा मन प¥यो ।’ तर ती फोटोमा राय दिनुको सट्टा प्रयोगकर्ताहरुले कम्पनीलाई निकै गाली गरे । उनीहरुले म्यानेजमेन्टको यो कदम निकै निन्दनीय भएको भन्दै तत्काल सच्याउन माग गरे । पछि कम्पनीले माफी माग्दै उनीहरु सबैलाई इन्टर्नशीप पूरा गराएर पठाएको छ ।
