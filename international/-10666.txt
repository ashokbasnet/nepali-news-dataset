बाध्यताले चुरोट पिउँदै गरेको भँगेरो, जान्नुहोस् यस्तो छ भित्री कथा

एजेन्सी। पछिल्लो समय चुरोट पिउँदै गरेको भँगेराको तस्वीर सोसल मिडियामा भाइरल भएको छ । यो कुनै फोटो एडिटिङ सफ्टवेयरबाट बनाइएको नभइ वास्तविक फोटो हो र यो भँगेराले आफ्नो रहरले नभइ बाध्यताले चुरोट पिउँदैछ । 

यो घटना रुसको हो । रुसका १८ वर्षका भिक्टर एवदीवले ख्यालख्याल गर्दागर्दै यो भँगेरालाई चुरोट पिलाएका हुन् । भिक्टरको यो कर्तुत त्यतिबेला बाहिर आयो जब यो भँगेराको फोटो सोसल मिडियामा ट्रेन्डिङमा निकै अगाडि आयो । भिक्टर आफ्नो कारमा घर जाँदै गर्दा बाटोमा एक ठाउँ गाडी रोकेका थिए जहाँ यो भँगेरा उनको गाडिभित्र आयो । त्यसपछि भिक्टरले शीशा बन्द गरेर भँगेरालाई भित्र थुने । त्यसपछि उनले चुरोट सल्काए र जबरजस्ती भँगेराको मुखमा कोचिदिए । घटना बाहिर आएपछि अहिले यसको अनुसन्धान भइरहेको छ । घटना प्रमाणित भएमा भिक्टरलाई एक वर्षको जेल सजाय हुन सक्छ ।
