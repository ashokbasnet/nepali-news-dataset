घरको ढोका फोरेर थाना पुगेकी युवतीले भनिन् ‘यो चोर होइन मेरो प्रेमी हो’

एजेन्सी । एक युवती आफ्नै घरमा बन्दी बनाइएकी थिइन् । जसोतसो उनले ढोका फोरिन् र त्यहाँबाट भागेर सिधै प्रहरीकहाँ गइन् । त्यहाँ एक युवकलाई पक्राउ गरेर राखिएको थियो । ती युवतीले प्रहरीलाई भनिन् ‘यो चोर होइन मेरो प्रेमी हो ।’

घटना भारतको बिहारको हो । यहाँ एक युवक रातको समयमा आफ्नी प्रेमिकालाई भेट्न उनको घरमै पुगेका थिए । तर, युवतीका परिवारले थाहा पाएपछि उनीहरुले युवाकलाई कुटपिट गरे । युवती प्रेमिलाई जोगाउँदा जाँदा उनलाई पनि कुटपिट गरे । कुटपिटबाट युवक बेहोस भएपछि उनीहरुले प्रहरी बोलाएर युवकलाई चोर भन्दै प्रहरीको जिम्मा लगाइदिए । युवतीलाई घरको एउटा कोठामा बन्द गरिदिए । मंगलबार बिहान युवती थानामा पुगिन् र भनिन् ‘यो चोर होइन मेरो प्रेमी हो ।’
