महिलाकै मिलेमताेमा  किशाेरीमाथि सामुहिक बलात्कार

हरियाणा । भारतको हरियाणास्थित पलवलमा महिलाकै मिलेमताेमा एक किशाेरीमाथि सामुहिक बलात्कार भएको छ । १५ वर्षीय ती किशाेरीलाई बाटोबाटै अपहरण गरी बन्धक बनाई सामुहिक बलात्कार गरेको भारतीय संचारमाध्यम आजतकले जनाएका छन् ।

आफ्नी निर्दोष छोरीमाथि यस्तो अन्याय भएको भन्दै परिवारले घट्नामा संलग्न ६ जना विरुद्ध मुद्धा दायर गरेको छ । तर प्रहरीले ती छ जना विरुद्ध मुद्धा दायर गरेपनि अहिलेसम्म कोही पनि पक्राउ भने परेका छैनन् ।

युवतीलाई रिजवाना, नदीम, शमशुदीन, साजिद, फारुख र साजिद खानले अपहरण गरी लगेको पीडित बालिकाकी आमाले जानकारी दिएकी हुन्। यी ६ जनामध्ये रिजवाना भने महिला रहेको प्रहरीले बताएको छ । बलात्कारपछि किशाेरीलाई अपहरणकारीले मार्ने धम्की दिई छाडिएको प्रहरीले जनाएको छ ।
