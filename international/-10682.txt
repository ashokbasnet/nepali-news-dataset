छोरीको खुशीसाथ कन्यादान गरेका पिताले ट्रेनको अगाडि हाम्फालेर आत्महत्या

एजेन्सी । दुइ दिनअघि छोरीलाई खुशीसाथ विदा गरेका पिता दुई दिनपछि नै ट्रेनको अगाडि हाम्फालेर आत्महत्या गरेका छन् । दुई दिनअघि जुन घरमा बिहेको रमझम थियो त्यही घरमा शवको अर्थी सजाइँदै थियो । यो देखेर स्थानीयका आँखा रसाए । ती पिताले आइतबार आत्महत्या गरेका हुन् । 

बिहारको गंजको आराकाश मोहल्लागंजका ५३ वर्षीय उमराव ठेकेदारले यसरी ज्यान दिएका हुन् । उमरावका छोराहरु सन्तोष र भूराले आफ्नो पिताको सनाखत गरेका छन् । उनीहरुले आफ्ना पिताले दुई दिनअघि खुसीसाथ बहिनीको कन्यादान गरेको बताएका छन् । खुसीसाथ जन्तीसँग छोरीलाई विदाइ पनि गरिएको थियो । तर, एक्कासी उनले किन आत्महत्या गरे भन्ने विषय अहिलेसम्म खुल्न सकेको छैन ।
