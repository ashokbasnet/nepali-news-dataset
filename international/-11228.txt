मेक्सिको दुई पक्ष कैदीबीच झडप हुँदा २८ जना मारिए, शीर छेदनसहितका शव फेला

एजेन्सी । मेक्सिको जेलमा दुई पक्ष कैदीबीच झडप हुँदा २८ जनाको ज्यान गएको छ। मेक्सिकोको अकापुल्को भन्ने शहरमा दुई विरोधी पक्षबीच भएको झडपमा २८ जना मारिएको स्थानीय स्रोतलाई उदृत गर्दै बीबीसीले जनाएको छ। 

झडपमा धेरैको शीर छेदन गरी हत्या भएको अवस्थामा शव फेला परेका छन्। मेक्सिकोको अत्यन्तै हिंसा हुने केन्द्रका रुपमा अकापुल्कोलाई लिइन्छ। 

झडपमा कुनै हतियारको प्रयोग नभएको बताइएपनि शीर छिनिएको अवस्थामा शव फेला परेकाले घटना निकै मार्मीक देखिएको छ। उक्त जेलमा क्षमता भन्दा बढी कैदी राखिएको छ।
