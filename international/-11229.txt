बलात्कारपछि हत्या : बाकसमा राखेर नालीमा फालेको शव प्रहरीद्वारा बरामत

एजेन्सी । हत्या गरी बाकसमा राखिएको अवस्थामा एक किशोरीको शव फेला परेको छ। 

दिल्ली प्रहरीले हत्याका आरोपीलाई पक्राउ गरेको छ। महिलाको बलात्कारपछि हत्या गरेर एक युवकले किशोरीको शवलाई बाकसमा राखेर नालीमा मिल्काइएको अवस्थामा प्रहरीले बरामत गरेको छ। 

नालीमा तैरीएको अवस्थामा बाकस भित्र शव 
यो घटना गत जुन २८ गतेको हो । नालिमा तैरिरहेको अवस्थामा एउटा बाकस फेला परेको प्रहरीले सूचना पायो। सूचना पाएलगत्तै प्रहरी घटनास्थल पुगेर बाकस नालीबाट बाहिर निकालेर खोलेपनि प्रहरी नी चकित भयो। बन्द बाकसमा १३ वर्षीया किशोरीको शव थियो। उक्त शव दुई तीन दिनको पुरानो रहेको त्यहाँको प्रहरीलाई उदृत गर्दै भारतीय सञ्चारमाध्यमले लेखेका छन्।

बाकसमा भेटिएको कपडाले प्रहरीलाई पुर्यायो हत्यारासम्म 
प्रहरीले किशोरीको शवसँगै अरु कसैको कपडा समेत फेला पारेको थियो। शव हतार हतार बाकसमा राख्न खोज्दा गल्ती गएर अरु कुनै महिलाको कपडा समेत बाकसभित्र परेको रहेछ। प्रहरीले उक्त कपडा पनि बरामत गर्यो। 
 
कपडा लिएर अनुसन्धानमा प्रहरी
प्रहरीसँग कुनै सुराक नभएकाले बाकसमा भेटिएको कपडा लिएर घटना भएको नजिकै अनुसन्धानका लागि पुग्यो। प्रहरीले उक्त क्षेत्रका आसपासका घरमा उक्त कपडा देखाउने र पहिचान गर्ने निर्णय गर्यो। उक्त दौरानमा एक महिलाले उक्त कपडाको पहिचान गरिन्। उक्त कपडा इबराल नाम गरेका एक व्यक्तिको पत्नीको रहेको उनले बताइन्। त्यसपछि प्रहरी इबरालका घरमा पुगेर उनकी पत्नीलाई कपडा देखायो । उनले आफ्नो कपडा सजिलै चिनिन्। त्यसपछि प्रहरीलाई अनुसन्धान गर्न सजिलो भयो। अन्तत प्रहरीले हत्यारालाई पक्राउ पर्न सफल भयो।  

प्रहरीको पुछपाछ पछि हत्याराले गल्ती स्वीकारे 
पक्राउ परेको धेरै समयसम्म इबरालले उक्त घटना अस्वीकार गर्दै आएका थिए। तर प्रहरीको लामो समयको प्रयासपछि अन्तत उनले आफ्नो गल्ती स्वीकार गरे । उनले एक महिना पहिले घरमा कोही नभएको मौकामा मदिरा पिएर आएको र मदिरामा लठ्ठ भएका बेला किशोरीको बलात्कार गरेर हत्या गरेको बताए। 

उनले आफ्नो घर नजिकै हिँडेकी १३ वर्षीया किशोरीलाई देखेको र त्यसपछि किशोरीलाई जर्वजस्ती आफ्नो घरमा ल्याएको बताए । घरमा ल्याएर बाहिरबाट ढोका बन्द गरी किशोरीको बलात्कार गरेको बताएका छन्। उनले भनेका छन्, म रक्सीको नसामा थिए। युवतीले नमानेपछि पहिले कूटपिट गरे अनि बलात्कार। त्यसपछि पोल खुल्ने डरले हत्या गरे। अनि बाकसमा राखेर शब नालिमा मिल्काए।
