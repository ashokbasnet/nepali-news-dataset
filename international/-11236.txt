भारतलाई उसकै भाषामा जवाफ दिने रणनीतिमा चीन

• टिप्पणी -
काठमाडौं। गोर्खाल्याण्डको रुपमा अलग राज्य मागेको दार्जिलिङ सँग सिक्किम पनि मिसिएर अब भारतबाटै अलग हुने माग राख्ने सम्भावना बढेको छ । भारत चीन सीमा विवाद बढेपछि अहिले चीनमा सिक्किम र भुटान ‘कार्ड’ खेल्ने विषयमा बहस सुरु भएको छ । यसले गोर्खाल्याण्डको अस्तित्व भारतको एक राज्यका रुपमा रहने वा सिक्किम समेत मिलेर अलग्गै देश हुने भन्ने बहस पनि सिर्जना भएको छ ।

चीनको सरकारपक्षीय पत्रिका ग्लोबल टाइम्सले भारतले चीनमा तिब्बत कार्ड खेलेको भन्दै भारतविरुद्ध सिक्किम कार्ड खेल्न सुझाव दिएपछि बेइजिङमा यस विषयमा बहस सुरु भएको छ । ‘भारतले खेल्ने गरेको दलाइ लामा र स्वतन्त्र तिब्बतको कार्ड अब पुरानो भइसकेको छ’ ग्लोबल टाइम्स लेख्छ ‘यसविरुद्ध बेइजिङले सिक्किम र भुटानको स्वतन्त्रताको आवाज उठाउन सघाउनुपर्छ र यसको नेतृत्व गर्नुपर्छ ।’

कुनै समयको स्वतन्त्र देश र पहिल्यै स्वतन्त्र अस्तित्वका राज्यको रुपमा रहेको सिक्किम अहिले आएर पुनः अर्को राज्यकै मागको लागि दार्जिलिङसँग हात मिलाउन आउँदैन । तर, चीनको कार्ड सफल हुने हो र सिक्किममा स्वतन्त्र देशको आवाज पुनः उठ्ने हो भने सिक्किमका लागि पनि दार्जिलिङ बलियो सहयात्री हुन सक्छ ।

अहिले गोर्खाल्याण्डको माग भारतको पश्चिम बंगाल राज्यमा छ । पश्चिम बंगालको पहाडी क्षेत्र दार्जिलिङले आफू टुक्रिएर अलग्गै राज्य बनाउन पाउनुपर्छ भन्दै आन्दोलनमा उत्रिएको हो । पश्चिम बंगालको तल्लो समथर क्षेत्रमा यसको विरोध पनि भइरहेको छ जसका कारण गोर्खाल्याण्डको मागको सम्बोधन हुन सकिरहेको छैन । आफ्नो मागको सम्बोधन हुन नसकेपछि गोर्खाल्याण्डको नेतृत्व गर्नेहरुलाई अहिले सहयात्रीको समेत अत्यन्तै आवश्यकता खड्किरहेको छ ।

अर्कोतर्फ १६ मे १९७५ मा भारतको २२ औं राज्यको रुपमा भारतमा गाभिएको सिक्किमको अधिकांश कुरा दार्जिलिङसँग मिल्छ । यहाँ नेपालीभाषी छन्, दार्जिलिङजस्तै सिक्किम पनि पहाडी इलाका हो र दार्जिलिङको छिमेकी हो । अझ यो राज्य नेपालअंग्रेज युद्धका बेला दार्जिलिङजस्तै नेपालबाट छुट्टिएर ब्रिटिस साम्राज्यमा पुगेको हो । त्यसैले पनि दार्जिलिङका लागि गोर्खाल्याण्डको माग अझै उचाइमा पुर्याउने र माग पूरा गराउनको लागि सिक्मि बलियो सहयात्री हुन सक्छ । 

कुनै समयको स्वतन्त्र देश र पहिल्यै स्वतन्त्र अस्तित्वका राज्यको रुपमा रहेको सिक्किम अहिले आएर पुनः अर्को राज्यकै मागको लागि दार्जिलिङसँग हात मिलाउन आउँदैन । तर, चीनको कार्ड सफल हुने हो र सिक्किममा स्वतन्त्र देशको आवाज पुनः उठ्ने हो भने सिक्किमका लागि पनि दार्जिलिङ बलियो सहयात्री हुन सक्छ । दार्जिलिङ आफैंमा पश्चिम बंगालको एउटा भाग भएकोले यसले अलग राज्यको माग गरेको थियो तर सिक्किम पनि यही आन्दोलनमा मिसिँदा अवस्था फरक हुन्छ ।

चीन लामो समयदेखि भारतको विभाजनको खेलबाट आजित भइसकेको छ । भारतीय गुप्तचर एजेन्सी रअको खेलमा पाकिस्तान र बंगलादेश टुक्रिएको, सिक्किमको जनमत विभाजित भइ भारतमा विलय भएको देखिसकेको चीन आफ्नै देशलाई टुक्र्याउने भारतीय रवैयाबाट रुष्ट छ ।

सिक्किमले अब भारतसँग छुट्टै राज्य माग्नु आवश्यक छैन तर उसले भारतबाटै टुक्रिएर छुट्टै देशको माग भने राख्न सक्छ र चीनको भित्री चाहना पनि त्यही हो । तर, अहिले भारतबाट टुक्रिनको लागि सिक्किमलाई लामै समय आन्दोलनको आगो बाल्नु पर्छ जुन तत्काल सम्भव छैन । तर, आन्दोलन चर्किसकेको दार्जिलिङ मिसिने हो भने अलग्गै गोर्खाल्याण्ड होइन आफूले चाहेको नाम राख्न पाउने गरी स्वतन्त्र देशको मागसहितको आन्दोलन उत्कर्षमा पुग्ने सम्भावना भने बलियो छ । 

चीन लामो समयदेखि भारतको विभाजनको खेलबाट आजित भइसकेको छ । भारतीय गुप्तचर एजेन्सी रअको खेलमा पाकिस्तान र बंगलादेश टुक्रिएको, सिक्किमको जनमत विभाजित भइ भारतमा विलय भएको देखिसकेको चीन आफ्नै देशलाई टुक्र्याउने भारतीय रवैयाबाट रुष्ट छ । भारतले चीनलाई टुक्र्याउन दलाइ लामा र स्वतन्त्र तिब्बतको कार्ड धेरै पटक प्रयोग गरिसकेको छ । यसबाट रुष्ट चीनले भारतलाई टुक्र्याएरै बदला लिन पनि पछि नपर्ने संकेत देखाइसकेको छ । ग्लोबल टाइम्सको सम्पादकीयमा पनि त्यो संकेत प्रस्ट छ ।

भारतसँग बदला लिन विभाजनको खेल खेल्ने उसकै नीति चीनको लागि सबैभन्दा सहज र प्रभावकारी हुन्छ । यसको लागि उसलाई सबैभन्दा उत्तम विकल्प भनेको सिक्किम नै हो । सिक्किममा स्वतन्त्रताको आगो बाल्न सक्ने हो भने यसले चीनको बदला त पूरा हुन्छ नै अहिले भारतसँग भइरहेको सीमा विवादसमेत आफ्नो पक्षमा आउँछ । सामरिक महत्वको अहिलेको विवादित क्षेत्र सिक्किमको स्वामित्वमा आउने बित्तिकै चीनको लागि दक्षिण एसियामा पकड जमाउन अझ सहज हुनेछ र यो मौका उसले पक्कै गुमाउने छैन ।
