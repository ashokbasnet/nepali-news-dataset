ट्रक दुर्घटना हुँदा अठहत्तर जनाको मृत्यु, कैयौँ घाइते 

मध्य अफ्रिकी । मध्य अफ्रिकी गणतन्त्रको बामबरी शहरमा भएको ट्रक दुर्घटनामा परी ७८ जनाको मृत्यु भएको यहाँका सुरक्षा अधिकारीले बिहीबार जानकारी गराएका छन् । घटनामा ७५ जनाको मृत्यु भएको छ । 

मृतकमध्ये अधिकांश व्यक्ति ग्रामिण सडकको बाटो हुँदै मालौम भन्ने ठाउमा साप्ताहिक बजारमा व्यवसाय गर्न हिडेका स्थानीय रहेका क्वेका नामक एक स्थानीय मुश्लिम युवा सङ्गठनका सदस्य ओमार तिजजानीले बताए । घटनामा ७५ जना घाइते समेत भएका उनले बताए । 

स्थानीय अस्पतालमा कार्यरत चिकित्सकले ५९ जनाको मृतशरीर शवगृहमा रहेको र १८ जनाको मृत शरीर उनीहरूका आफन्तलाई बुझाइसकिएको पुष्टि गरेका छन् । 

यसैवीच मध्य अफ्रिकाको राष्ट्रपतिको कार्यालयले घटनाप्रति दुःख व्यक्त गर्दै कमजोर सडक संरचनालाई ख्याल गरी गाडीको क्षमताभन्दा बढी यात्रु नराख्न आग्रह गरेको छ । 

घटनामा घाइते भएका यात्रुको अन्तर्राष्ट्रिय रेडक्रस समाजका स्वयम्सेवकद्वारा प्राथमिक उपचारपछि अस्पताल पु¥याउने काममा सघाइरहेका बताइएको छ । रासस/ एपी
