भारत र पाकिस्तानबीच सीमा क्षेत्रमा  दोहोरो भिडन्त, दुई महिला सहित ७ जनाको मृत्यु

एजेन्सी । भारत र पाकिस्तानको सीमा क्षेत्रमा गोली चल्दा सातजनाको ज्यान गएको छ। 

शनिबार भएको दोहोरो भिडन्तमा सातजनाको ज्यान गएको त्यहाँका सरकारी अधिकारीलाई उद्धृत गर्दै अन्तर्राष्ट्रिय सञ्चारमाध्यमले जनाएका छन्। यो घटना पाकिस्तानको चिडी कोट क्षेत्रमा भएको हो।

भिडन्तमा एक महिलासहित चारजनाको ज्यान गएको समाचारमा उल्लेख छ।

यस्तै शनिबार नै नकयाल क्षेत्रमा पनि भारतीय सेनाको गोली लागेर एक महिलाको पनि ज्यान थियो। 

यस्तै पाकिस्तानी सेनाले चलाएको गोली लागेर दुईजना भारतीयको पनि ज्यान गएको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्।
