ब्यागमा बम, काखमा छोरा, भीडमा गएर महिलाले आफैलाई उडाइन्

एजेन्सी। इराकको मोसुलमा एउटा अपत्यारिलो भिडियो फुटेज सार्वजनिक भएको छ । यहाँ एक महिलाले आफ्नो छोरासँगै आफूलाई पनि बमले उडाइन् । अनुसन्धानमा प्राप्त जानकारीअनुसार यी महिला आइएस संगठनमा संलग्न व्यक्तिकी पत्नी हुन् । 

सार्जेन्ट अली अब्दुल्ला हुसैनका अनुसार ती महिला पहिले ठूलो संख्यामा सैनिक भएको ठाउँमा पुगिन् । तर पहिलो पटकमा विफ्फोटक पदार्थ पड्काउन असफल रहिन् । महिलालाई सैनिकहरुले आफूमाथि शंका गरेजस्तो महसुस गरेर छिटोछिटो हिँड्न थालिन् । यही क्रममा विष्फोट भयो । विष्फोटमा आम जनता परे । ती महिला र उनका छोराको घटनास्थलमै मृत्यु भयो । हुसैनका अनुसार तीन दिनमा यस्ता चार विष्फोट भइसकेका छन् । इराकमा आइएसको पछिल्लो गढ मोसुलमा सेनाले लगभग जित्ने अवस्थामा पुगेको छ । इराकी सुरक्षा बलले छिट्टै मोसुलमा आफ्नो पूर्ण नियन्त्रण हुने बताएका छन् ।
