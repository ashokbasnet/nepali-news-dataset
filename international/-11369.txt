इराकको मुसल सहर आइएसको कब्जाबाट मुक्त

बगदाद। इराकका प्रधानमन्त्री हैदर अल अबादीले मुसल सहरलाई आतंकवादी संगठन इस्लामिक स्टेटको कब्जाबाट मुक्त गरेको भन्दै इराकी सेनालाई धन्यवादी दिएका छन्। इराकको प्रधानमन्त्री कार्यालयले एक विज्ञप्ति जारी गर्दै भनेको छ, ‘मुसललाई आइएसको कब्जाबाट मुक्त घोषणा गर्ने सभामा प्रधानमन्त्री अबादी पनि सहभागी हुनुहुन्थ्यो र उहाँले कथित इस्लामिक स्टेटको विरुद्ध इराकी सेनाको जीतको घोषणा गर्नुभयो।’

इराकी सेना गतवर्ष १७ अक्टोबरदेखि मुसलमा इस्लामिक स्टेटका लडाकु विरुद्ध संघर्षरत थियो। सो संघर्षमा इराकी सेनालाई अमेरिकी वायु सेनाले सहयोग गरेको बीबीसीले जनाएको छ। मुसल सहरमा जुन २०१४ देखि इस्लामिक स्टेटले कब्जा जमाएको थियो। इराकी सेनाका हजरौं सैनिक, कुर्दिश पेशमर्गा लडाकु, सुन्नी अबर

आदिवासी र शिया विद्रोही लडाकु मुसल सहरलाई नियन्त्रणमा लिन आइएस लडाकुसँग संघर्ष गरिरहेका थिए। 
मुसलको पुरानो सहरमा आइतबार दिनभर संघर्ष भइरहेको समाचार आएका थिए। त्यँहाको एक सानो इलाकामा अहिले पनि आइएस लडाकु संघर्ष इराकी सेनासँग संघर्ष गरिरहेको बीबीसीले उल्लेख गरेको छ। इराकको सरकारी संचारमाध्यमले भनेको छ, ‘युद्धमा इस्लामिक स्टेटका तीन लडाकुको मृत्यु भएको छ। इराकी सेनासँग भाग्ने क्रममा ती लडाकुले टिगरिस नदीमा हामफालेका थिए, जहाँ उनीहरुको मृत्यु भएको थियो।’

मुसलमा २०१४ पछि ठूलो संख्यामा सर्वसधारण पलायन भएका थिए। सहायता एजेन्सीका अनुसार अहिलेसम्म करिव नौ लाख मानिस मुसल सहरबाट विस्थापित भइसकेका छन्। 

इराकी सरकारले गत वर्ष जनवरीमा पूर्वी मुसललाई पूर्ण रुपमा आइएस नियन्त्रणबाट मुक्त गरेको घोषणा गरेको थियो। तर पश्चिमी मुलसको सडकमा भने सुरक्षाकर्मीले आइएसको कडा चुनौतीको सामना गर्नु परेको थियो।
