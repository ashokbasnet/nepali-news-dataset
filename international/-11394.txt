पेस्तोल देखाएर मण्डपबाटै ब्वाइफ्रेण्डको अपहरण गरी फिल्मी शैलीमा बिहे

फोटो साभार: www.bhaskar.com
                                
                                        
                        काठमाडौं। एक युवतीले अर्कै युवतीसँग बिहे गर्न लागेका ब्वाइफ्रेण्डको पेस्तोल देखाएर मण्डपबाटै अपहरण गरेकी छिन् । आफ्ना ब्वाइफ्रेण्डले अर्कै युवतीसँग बिहे गर्न लागेपछि रुष्ट बनेकी ती युवतीले पेस्तो लिएर मण्डपमा पुगी युवकको अपहरण गरेर आफूसँगै लिएर गएकी थिइन् । अहिले फिल्मी शैलीमा भागेको यो जोडीले विवाह गरेको छ । 

विवाहमा यो जोडी निकै खुसी देखिएका थिए । १५ मे मा भारतको हमीरपुरमा अर्कै युवतीसँग बिहे गर्न लागेका आफ्ना ब्वाइफ्रेण्ड अशोक यादवलाई उनकी प्रेमिका वर्षा साहुले पेस्तोल देखाएर अपहरण गरेकी थिइन् । बिहेको प्रक्रिया आधाजसो सकिएको र ‘फेरा’को काम बाँकी रहेको अवस्थामा पुगेकी वर्षाले पेस्तोल देखाएर ब्याइफ्रेण्डलाई मण्डपबाट उठाइन् । यस बीचमा वर्षाविरुद्ध अपहरणको मुद्दा चलाइएको थियो । तर प्रेमी प्रेमिकाबीच समझदारीपछि मुद्दा फिर्ता लिइयो । 

बेहुली पक्षले युवकलाई दाइजो मुद्दामा जेल पठाएका थिए । ती युवक ४ जुलाइमा जेलबाट छुटे जहाँ प्रेमिकाले उनलाई माला लगाएर स्वागत गरिन् । आइतबार दुवै हमिरपुरको चौरीचौरा मन्दिर गए । जहाँ उनीहरुले परम्परागत रुपमा बिहे गरे । ‘रिवल्वर रानी’ले अग्नीको सट्टा मन्दिरको सात परिक्रमा गरिन् । यो जोडीले आफूहरु निकै खुसी भएको बताएका छन् ।
