कास्मिर: दर्शनका लागि हिँडेका भक्तजनमाथि आक्रमण हुँदा ७ जनाको मृत्यु, १९ घाइते

एजेन्सी । भारतको जम्मू कश्मिरमा विद्रोही संगठनको आक्रमणबाट ७ जना श्रद्धालु भक्तजन मारिएका छन् भने १९ जना घाइते भएका छन्।   

यात्रु चढेको बसमा भएको भएको उक्त आतंकावादी हमलामा पाँच महिला र अन्य दुई जना गरी ७ जनाको ज्यान गएको त्यहाँका सरकारी अधिकारीलाई उदृत गर्दै भारतीय सञ्चारमाध्यमले लेखेका छन्। 

विद्रोहीले आक्रमण गरेको बसमा गुजरात र महाराष्ट्रका गरी ५६ यात्रु सवार थिए। अमरनाथ दर्शनका लागि हिँडेका भक्तजनमाथि आक्रमण भएको हो। यो आक्रमण भएको झण्डै एक घण्टा पछि कास्मिरमा इन्टरनेट सेवा समेत अवरुद्ध भएको छ। 
घटनाको भारतीय प्रधानमन्त्री नरेन्द्र मोदीले भत्सना गरेका छन्।
