भारत चीन सीमा विवाद: चीनका सेना प्रमुखको महत्वाकांक्षा

नयाँ दिल्ली। भारत–चीन सीमा सिक्किम क्षेत्रमा विगत केही दिनदेखि गातिरोध जारी छ। जसलाई भारतीय संचारमाध्यमले चीनका सेना प्रमुख जनरल झाओ जोङको हात रहेको आरोप लगाएका छन्।

गतवर्ष ८–१० डिसेम्बरसम्म भारतको भ्रमण गरेका चीनका सेना प्रमुख जनरल झाओ जोङले भारतीय सेना प्रमुख विपिन रावत र रक्षा मन्त्री मनोहर पर्रिकरसँग भेट गरेका थिए। पीपुल्स लिबरेशन आर्मी (पीएलए) को वेबसाइट अनुसार त्यतिबेला जनरल झाओले भारतीय सेना प्रमुख रावतसँगको लन्च बैठकमा भारत–चीनबीचको सम्बन्धनमा स्थिरता ल्याउने र सकारात्मक योगदान दिनका लागि काम गर्ने सहमति भएको थियो। सो भेटमा दुई मुलुकबीच बेला बेलामा हुने विवाद कम हुने विश्वास गरिएको थियो। 

जनरल झाओले तिब्बत सीमामा दुई  दशकदेखि काम गरेका थिए। जसको सुरुवात १९९० मा माउन्ट ब्रिगेडका रुपमा काम गरेका थिए, तिब्बतमा पिपुल्स लिबरेशन आर्मीका ६ बोर्डर डिफेन्स रेजिमेन्ट छन्, जसमा ७७६९४ युनिट सहभागी छन्। जनरल झाओलाई पहाडमा युद्ध संचालन गर्ने अनुभव प्राप्त छ। योसँगै अरबी र तिब्बती भाषामाथि झाओको राम्रो पकड छ। त्यही कारण राष्ट्रपति शी जिनपिङको विश्वास पात्रका रुपमा हेरिन्छ। जनरल झाओे १९७९ मा चीन– भियतनाम युद्धमा सहभागी भएका थिए। 

चीन मामिलाका जानकार जयदेव रनाडेका अनुसार जनरल झाओ कम्युनिष्ट पार्टीका वरिष्ठ सदस्य हुन्, तर केन्द्रीय सैन्य आयोग (सीएमसी) ले उनलाई पार्टीमा काम गर्न अनुमति दिएको छैन। राष्ट्रपति शी जिनपिङले जनरल झाओलाई अमेरिकी सेन्ट्रल कमान्डर जसरी काम गर्ने अनुमति दिएका थिए। रनाडेका अनुसार चीनका सेना प्रमुखको अनुभव र उनको काम गर्ने तरिकाले चीनलाई एकपटक फेरि युद्धतर्फ लगिरहेको छ। पीएलए प्रमुख भएका कारण झाओ ती सबै चिज आफ्नो नजिक होस भन्ने चाहन्छन्, जुन चिजको उनलाई आवश्यक छ।
