पूर्व मन्त्रीकी छोरी हतियारसहित विद्यालय छिरेपछि...

हतियारधारी समुहसहित विद्यालय छिरेकी पूर्व मन्त्रीकी छोरी 
                                
                                        
                        एजेन्सी । उत्तर प्रदेशका पूर्व मन्त्री हाजी याकुब कुरेशीकी छोरी हरियारसहित विद्यालय छिरेर हमला गरेकी छिन्। 

हाजीकी छोरीले गल्र्स स्कूलमा छिरेर चार छात्रामाथि हमला गरेको त्यहाँका अधिकारीलाई उदृत गर्दै भारतीय सञ्चारमाध्यमले लेखेका छन्। उनी ८ १० थान हतियार बोकेका मानिससहित स्कूलमा जर्बजस्ती प्रवेश गरेको समाचारमा जनाइएको छ। 

स्कूलका स्टाफले उनलाई रोक्ने प्रयास गरेपनि उनी जर्वजस्ती भित्र छिरेर छात्रामाथि हमला गरेको बताइएको छ। हाजीकी नातिनी उक्त स्कुलमा कक्षामा अध्ययन गर्थिन। 

उनी केही दिन स्कुल नगएपनि उनीविरुद्ध कक्षाका केही छात्राले शिक्षकलाई झुटो रिर्पोट गरेका थिए। उनी आफ्नो केटासाथीसँग घुम्न गरेको आरोप ती छात्राले उनीमाथि लगाएका थिए। उक्त आरोपपछि शिक्षकले हाजीकी नातिनीमाथि कुटपिट गरेका थिए। जब उनले उक्त कुरा घरमा बताएपछि हाजीकी छोरी आफ्नो छोरीमाथि झुटो आरोप लगाउनेलाई सजाय दिन हतियारसहित स्कुल पुगेको समाचारमा उल्लेख छ।
