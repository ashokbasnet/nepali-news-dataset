ब्राजिलका पूर्व राष्ट्रपतिलाई भ्रष्टाचारी ठहर गर्दै नौ वर्ष कैद 

फोटो साभार: सिएनएन
                                
                                        
                        एजेन्सी । ब्राजिलका पूर्व राष्ट्रपति लुइस इनासिओ लुला डा सिल्भा भ्रष्टाचार मुद्दामा दोषी ठहर भएका छन्। ब्राजिलको एक अदालतले लुलालाई घुसका रुपमा समुद्री तटमा दश लाख डलरभन्दा बढी मूल्य पर्ने अपार्टमेन्ट लिएको आरोपमा दोषी ठहर गरेको हो। 

भ्रष्टाचारको आरोपमा नौँ वर्षको जेल सजाय सुनाईएका लुलाको सजाय पुनरावेदन गरिने उनका वकिलको भनाइलाई उदृत गर्दै बीबीसीले जनाएको छ।  कानुनी प्रक्रिया नटुंगिएसम्म उनले अर्को वर्ष हुने राष्ट्रपतीय चुनावमा भाग लिन पाउने व्यवस्था छ। निर्वाचनमा विपक्षी वामपन्थी समूह वर्कर्स पार्टीबाट उम्मेदवार बन्ने घोषणा गरेका लुलालाई अदालतको निर्णयपछि ठूलो धक्का पुगेको समाचारमा बताइएको छ। बाल्यकालमा गरीबी भोगेका लुलाले आठ वर्ष राष्ट्रपतिका रुपमा काम गरेका थिए।
