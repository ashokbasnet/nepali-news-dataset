साउदी अबरमा मिनी स्कर्ट लगाएकी युवतीमाथि ‘बबाल’

रियाद।  छोटो वस्त्र लगाएको आरोपमा साउदी अबरका अधिकारीले एक महिलासँग सोधपुछ गरिरहेका छन्। ती युवतीले सामाजिक संजालमा एक भिडियो पोष्ट गरेकी थिइन्। जुन भिडियोमा उनले मिनी स्कर्ट र छोटो टप लगाएकी छन्। खुलूद नामकी यी मोडलले साउदीको ऐतिहासिक उशायकिर किल्लामा घुम्दै गरेको भिडियो पोष्ट गरेकी थिइन्। 

यतिबेला सामाजिक संजालमा सो भिडियो चर्चाको विषय बनेको छ। केहीले रुढिवादी मुलुकमा ड्रेस कोडको उल्लघंन गरेको भन्दै युवतीलाई पक्राउ गर्नुपर्ने माग गरेका छन्। तर साउदीका धेरै मानिस ती महिलाको समर्थनमा देखिएका छन्। उनीहरुले युवतीको कामलाई ‘बहादुरी’ को संज्ञा दिँदै उनको प्रशंसा गरेका छन्। 

साउदी महिलाहरुले दिए धर्मगुरुलाई जवाफ

साउदी अबरका महिलाले सार्वजनिक स्थालमा पुरै शरीर ढाकेको कपडा र शीर ढाल्नुपर्ने नियम छ। साउदी महिलालाई गाडी चलाउन पनि प्रतिबन्ध छ भने अपरिचि पुरुषदेखि टाढै बस्नुपर्ने नियम छ। 

गत हप्ता पहिलो पटक सो भिडियो स्न्यापच्याटमा शेयर गरिएको थियो। सो भिडियोमा राजधानी रियादको उत्तरमा अवस्थित नाज प्रान्तको ऐतिहासिक महत्वको उशायकिर किल्लाको सुनसान गल्लीमा युवती घुमिरहेको देखाइएको छ। 

बीबीसीका अनुसार नाज साउदी अरबको सबैभन्दा रुढिवादी क्षेत्र हो। १८ औं शताब्दीमा सोही ठाउँमा सुन्नी समुदायका इस्लामका प्रवद्र्धकको जन्म भएको थियो।  

साउदी अबरका राजपरिवार र धार्मिक संगठन सुन्नी इस्लामका सबैभन्दा कट्टर मानिने वहाबी पथलाई मानिन्छ। साउदी अबरमा ट्विटरमा सो भिडियो भाइरल भएको छ। सो भिडियोको पक्ष विपक्षमा मानिसहरु खुलेरै लागेका छन्। भिडियोको विरोध गर्नेहरुले युवतीलाई सजाय दिनुपर्ने माग गरेका छन् भने युवतीको समर्थकहरुले आफूलाई सहज हुने पकडा लगाउन पाउनुपर्ने तर्क गरेका छन्। 

पत्रकार खालिद  जिदानले लेखेका छन्, ‘हया अर्थात् धार्मिक प्रहरीलाई फिर्ता फिर्ता बोलाउनुपर्छ।’ अर्का एक व्यक्तिले लेखेका छन्, ‘ हामीले देशको कानुनको सम्मान गर्नुपर्छ। फ्रान्समा नकाबमाथि रोक लगाएको छ र उहाँ यदि महिलाले नकाब लगाएभने उनीहरुमाथि जरिवाना गरिन्छ। साउदी अबरको कानुनमा अबया लगाउनुपर्ने उल्लेख छ, जुन पोशाक शालीन छ।’

लेखक तथा चिन्तक वेल अल कासिमले भने, ‘म आवेगपूर्ण र डरलाग्दा ट्विट देखेर आहत छु।’ उनले भनेका छन्, ‘ मलाई लाग्यो की ती युवतीले कसैमाथि बम प्रहार गरेकी छन्, या कसैको हत्या गरेकी छन्। तर विषय त युवतीको स्कर्टको रहेछ।’

गत वर्ष मात्र लागू गरिएको सुधार कार्यक्रमलाई उद्धृत गर्दै उनले भनेका छन्, ‘मलाई थाहा छैन उनलाई पक्राउ गर्दा देशको भिजन २०३० को सफलता मिल्छ।’ ३१ वर्षका साउदी राजकुमार मोहम्मद बिन सलमानले गत वर्ष सुधार कार्यक्रमको घोषणा गरेका थिए। 

केही मानिसहरुले अमेरिकी राष्ट्रपति डोनाल्ड ट्रम्पकी श्रीमती मेलानिया ट्रम्प र उनकी छोरी इवांकासँग ती युवतीको तुलना गरेका छन्,  जसले साउदी भ्रमणका क्रममा न अबाया लगाएका थिए न आफ्नो टाउको ढाकेका थिए। 

कतिपय मानिसका अनसार ती युवती यदि विदेशी हुन्थिन् भने साउदीमा उनको सुन्दरताको प्रशंसा हुन्थ्यो, तर उनी साउदी नागरिक भएका कारण मानिसहरु उनलाई पक्राउ गर्नुपर्ने माग गरिरहेका छन्। 

फातिमा अल–इस्साले लेखेकी छन्, ‘उनी विदेशी हुन्थिन भने उनको कम्मरको सुन्दरता, उनको नशालु आँखामाथि गीत लेख्दैहुन्थे तर उनी साउदी नागरिक भएकै कारण उनलाई पक्राउ गर्नुपर्ने आवाज उठेको छ।’

सोमबार प्रकाशित ओकाज पत्रिकामा प्रकाशित समाचारमा उशायकिरमा अधिकारीहरुले प्रान्तीय गभर्नर र प्रहरीलाई ती युवतीलाई कारवाही गर्न आग्रह गरेको उल्लेख छ।
