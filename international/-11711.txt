इन्दिरा गान्धीको निजी जीवनको वास्तविकता

नयाँ दिल्ली।  भारतकी ‘आइरन लेडी’ भनिने इन्दिरा गान्धी कठोर फैसला गर्ने विषयमा प्रख्यात थिइन्। इन्दिरा गान्धीको १०० औं जन्मजन्तीको अवसरमा फेरि गान्धीमाथि वहश भएको छ, तर त्यो बहश उनको निजी र आपत्तिजनक रुपमा हुँदैछ। 

सामाजिक संजालमा यतिबेला इन्दिरा गान्धीसँग सम्बन्धित एउटा स्टोरीको चर्चा चलेको छ। त्यसको कारण हो, जवाहर लाल नेहरुका निजी सचिव एमओ मथाईको १९७८ मा प्रकाशित पुस्ताव ‘रेमिनिसन्स अफ नेहरु एज’ को च्याप्टर ‘शी’। 
यतिबेला किन चर्चामा आइन् इन्दिरा गान्धी

सामाजिक संजालमा च्याप्टर ‘शी’ लाई लिएर यतिबेला चर्चा चलिरहेको छ। यस्तो दाबी गरिँदैछ, यो त्यही च्याप्टर हो जसलाई एमओ मथाईको पुस्तकबाट अटाइएको थियो। यो च्याप्टरको अंश नितान्त निजी छ र त्यसमा कयौं आपत्तिजनक विषय उल्लेख गरिएको छ। 
यो च्याप्टरलाई लिएर फरक फरक दाबी गर्ने गरिन्छ। एउटा दाबी यस्तो छ, ‘किताबमा यस्तो कुनै च्याप्टर थिएन, तर किताबको प्रमोशनकालागि प्रचार गरियो।’

अर्को दाबीका अनुसार किताबमा इन्दिरा गान्धीका विषयमा च्याप्टर ‘शी’ मा उल्लेख गरिएको थियो।  जसमा इन्दिरा गान्धी र एमओ मथाईबीच कथित सम्बन्धका विषयमा जानकारी थियो, तर त्यसलाई पुस्तकबाट हटाइएको थियो। 

वरिष्ठ पत्रकार कुलदीप नैयर भन्छन्, ‘१९७७ मा संकटकालमा केरो किताव ‘द जजमेन्छ’ छापिएको थियो। त्यतिबेला मथाईको ‘रेमिनिसन्स अफ नेहरु एज’ को प्रकाशन गर्ने विकास पब्लिकेशनले मलाई कितावको हस्तलिपि पठाएर  यो किताव छाप्नु की नछाप्नु भनेर सोधेको थियो। मैले ‘शी’ च्याप्टरलाई हटाएर बाँकी पुस्तकका रुपमा प्रकाशन गर्न सल्लाह दिएको थिएँ। तर पछि यो च्याप्टर सर्कुलेट हुँदै गयो।’
‘शी’ च्याप्टरका विषयमा कुलदीप नैयर भन्छन्, ‘मैले ‘शी’  च्याप्टर पढिन, किनभने मेरो त्यसमा इच्छा थिएन।’

कुलदीप नैयरको दाबी विपरित विकास पब्लिकेशनका प्रवन्ध निर्देशक भइसकेका नरेन्द्र कुमारले बीबीसीसँग भने, ‘मथाईका तर्फबाट त्यस्तो कुनै पनि च्याप्टर छाप्न भनेर आएको थिएन। न हामीले त्यस्तो कुनै च्याप्टर छाप्यौं।’ नैयरको दाबीलाई अस्विकार गर्दै नरेन्द्र कुमारले भने, ‘कुलदीप नैयर यस्तो किन भन्दैहुनुहुन्छ, मलाई सो विषयमा केही पनि भन्नु छैन। यो निकै पुरानो विषय हो। एक दिनमा सयौं किताव छापिन्छ कसरी याद गर्नु।’
