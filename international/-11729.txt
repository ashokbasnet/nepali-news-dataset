चोरीको पैसाले गरिबको सेवा गर्ने फिल्मी चोर

काठमाडौं। चोरी गरेर गरिब, दीन, दुःखीहरुको सहयोग गर्ने चोर फिल्ममा मात्र देखिन्थे । तर, प्रहरीले यस्तै वास्तविक चोरलाई पक्राउ गरेको छ जसले चोरी गरेको पैसाले गरिबलाई सहयोग गर्थे । 

भारतको दिल्लीमा प्रहरीले यस्ता चोरलाई पक्राउ गरेको हो । भारतको बिहारका स्थायी बासिन्दा इरफानलाई प्रहरीले चोरीको आरोपमा पक्राउ गरेको हो । यी चोरसँग निकै बिलासी गाडिहरु थिए । तर, रमाइलो कुरा यी चोरले चोरीको बैसाबाट गाउँमा गरिबका छोरीहरुको बिहे गराइदिन्थे । गाउँका मानिसहरुले उनलाई ‘दयावान’ र ‘उजाला बाबु’ भनेर बोलाउँथे । 

गाउँका जनतालाई उनी बिजनेसम्यान भएको भ्रम थियो । बिहारमा हुँदा कुर्ता पाइजामा लगाउने उनले दिल्ली पुगेपछि जिन्स टिसर्ट लगाउँथे । प्रहरी उनलाई पक्राउ गर्न गाउँ जाँदा त्यहाँका स्थानीयले प्रहरीको बिरोधसमेत गरेका थिए ।
