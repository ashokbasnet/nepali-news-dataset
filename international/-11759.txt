अमेरिकाले लगायो इरानमाथि नाकाबन्दी, अब के गर्ला इरान ?

एजेन्सी । आतंकवादी संगठनलाई सहयोग पुर्याएको भन्दै अमेरिकाले इरानमाथि नाकाबन्दीको घोषणा गरेको छ। 

अमेरिकाले व्यालेष्टिक मिसाइल परिक्षण र आतंकवादी संगठनलाई सहयोग पुर्याएको आरोप लगाउँदै इरानमाथि नाकाबन्दीको घोषणा गरेको हो। नाकाबन्दीको प्रभाव इरानका १८ कम्पनी र विभिन्न व्यक्तिमाथि पर्ने अमेरिकी विदेश मन्त्रालयले जनाएको छ। 

मन्त्रालयले विज्ञप्ति जारी गर्दै सिरिया, हिज्बुल्लाह, हमासलगायतका विभिन्न मुलुकका आतंकवादी संगठनलाई सहयोग गरेको आरोप लगाएको छ। 

अमेरिकाले आफ्नो देशमाथि लगाएको नाकाबन्दीपछि इरान पनि कडा रुपमा प्रस्तुत भएको छ। इरानले आफ्ना देशमा क्रियाशिल अमेरिकी कम्पनी र व्यक्तिमाथि प्रतिबन्ध लगाउने चेतावनी दिएको छ।
