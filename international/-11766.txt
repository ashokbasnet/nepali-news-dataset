ओसामा बिन लादेनको हत्याबारे बाहिरियो यस्तो रहस्य 

एजेन्सी । सन् २०११ मे मा पाकिस्तानमा एक कमाण्डोले आतंकवादी ओसामा बिन लादेनको गोली हानी हत्या गरेको थियो। ओसामा बिन लादेनमाथि गोली कसले चलायो भन्ने बारे आधिकारीक बयान नभएपनि एक किताबमा भने अमेरिकी नेवी सील कमाण्डोले आफुले गोली हानेको दाबी गरेका छन्। 

छ वर्ष पहिले अल कायदाका तत्कालिन प्रमुख ओसामाबिन लादेनलाई गोली हानी मार्ने नेवी सील कमाण्डो रोबर्टले नयाँ रहस्य बाहिर ल्याएका छन्। उनले भनेका छन्, लादेनको शिर तीन गोलीले शरीरबाट छुट्टिएको थियो।

पूर्व नेवी कमाण्डो रोबर्टको नयाँ बुक 'द अपरेटर' बजारमा ल्याएका छन्। यहि पुस्तकमा उनले लादेनका नयाँ रहस्य खुलाएका हुन्। यस अगाडी पनि सैनिक अपरेशनताकाको विषयवस्तुलाई समेटेर एक पुस्तक बजारमा आइसकेको छ। 

उनले २३ नेवी कमाण्डो सहितको टोली दुई हेलिकोप्टरमा त्यहाँ पुगेको पनि उल्लेख गरेका छन्। पहिलो हेलिकोप्टर अपरेशनका लागि थियो भने दोस्रो इन्धन उपलब्ध गराउनका लागि खटाइएको थियो। ९० मिनेटपछि उक्त शहरमा पुगेको पनि उनको बताएका छन्। त्यहाँका केही व्यक्तिले हामीलाई त्यहाँ छिरेको पनि देखेको थिए, उनले भनेका छन्, हामी एकदमै ध्यानपूर्वक उक्त अपरेशनमा जुटेका थियौँ । 

कुनै महिलाले ओसामा दोस्रो कोठामा रहेको संकेत गरीन् । त्यहाँ उनको सुरक्षामा उनका एक छोरा पनि थिए। उसका नजिकै केही व्यक्ति पनि देखिएका थिए। मैले तीन गोली चलाए। उनका साथमा उनकी पत्नी पनि थिइन्। उनको छोरा मेरो बायाँतिर थिए। मैले उनी दुबैलाई गोलीले ओछ्यानमा लडाए। त्यसपछि मेरा साथीहरु त्यहाँ पुगे। त्यसपछि हामीले अन्य कोठामा पुगेर छापा मार्यौँ । त्यहाँ रहेका इलेक्ट्रोनिक सामान र तीन चार जना व्यक्तिलाई बाहीर लिएर निस्कियौँ । 

जानकारी रहोस् लादेनलाई पाकिस्तानको एक भवनमा सन् २०११ मे २ तारिकका दिन अमेरिकी नेवीको एक सिल कमान्डोको टिमले मारेको थियो।  एजेन्सी
