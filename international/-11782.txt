झरीले पखालिदियो मृत्युको कारण

एजेन्सी। एक जोडीले झुण्डिएर आत्महत्या गरे। तर उनीहरु किन मरे भन्ने कुरा झरीले पखालिदिएको छ । सुनसान ठाउँमा पासो लगाएर झुण्डिएको अवस्थामा यो जोडीको शव भेटिएको हो । युवतीले स्कुल युनीफर्म लगाएको बताइएको छ । 

भारतको बाँसवाडामा भएको यो घटनामा ती जोडीले हातमा सुसाइड नोट लेखेका थिए । तर रातभर परेको पानीले त्यहाँ लेखिएको सबै मेटाइदिएको छ । युवतीको हातमा ‘हम दोनों...’ लेखेको मात्र बुझिन्छ । त्यसभन्दा अगाडि अरु कुरासमेत लेखिएको भए पनि सबै पानीले पखालिदिएको छ । घटनास्थलमा एउटा रक्सीको र २ वटा पानीको बोतल भेटिएको छ । उनीहरुले किन आत्महत्या गरे भन्ने खुल्न सकेको छैन । प्रहरीले यस विषयमा अनुसन्धान गरिरहेको छ ।
