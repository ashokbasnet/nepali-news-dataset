मुस्लिम महिलाकालागि हलाल सेक्स गाइड !

बीबीसी। मुस्लिम महिला आफ्ना श्रीमानसँग कसरी यौन सम्बन्ध राख्छन्? सो विषयमा बजारमा नयाँ किताब आएको छ। सो किताव यतिबेला इ–कमर्स वेबसाइट अमेजनमा बिक्री भइरहेको छ। सो कितावलाई लिएर  विवाद पनि सुरु भएको छ। 

‘ द मुस्लिमाह सेक्स म्यानुअलः अ हलाल डाइड टु माइण्ड ब्लोइङ सेक्स’ नामको किताबकी लेखिकाले आफ्नो वास्तविक नाम खुलाइकी छैनन्। विषयको संवेदनशीलतालाई देख्दै उनले छद्म नामको प्रयोग गरेकी छन्। 

तर बेलायती पत्रिकामा लेखिकाको अन्तर्वाता नै छापिएको छ। ‘द अब्जर्रवर’ नामको बेलायती पत्रिकाका अनुसार सो किताबकी लेखिका मुस्लिम हुन्। 

सो पत्रिकाका अनुसार लेखिकाका बारेमा यो भन्दा धेरै जानकारी दिइएको छैन। लेखिकाको अनुरोधमा उनको बारेमा धेरै जानकारी नदिइएको हो। 
किताबको आलोचना

लेखिकाले अन्तर्वातामा किताब लेख्नुको कारण खुलाएकी छन्।  उनले भनिन्, ‘धेरैजसो मुस्लिम महिलालाई यौन सम्पर्कका बारेमा केही पनि जानकारी छैन।’

मुस्लिम महिलाको जीवनमा खुशी ल्याउन आफूले सो किताब लेखेको उनले दाबी गरेकी छन्। बेलायती पत्रिका ‘टेलिग्राफ’ का अनुसार लेखिका शेलीना जनमोहम्मदले मुस्लिम महिलासँग जोडिएका मिथकलाई तोड्न र उनीहरुलाई भरोसा दिलाउन पुस्तकले सहयोग गर्छ भने किताबको स्वागत गर्नुपर्ने बताएकी छन्। 

तर किताबको आलोचना पनि भइरहेको छ।  आलोचकहरुले किताबले मुस्लिम महिलाको पारम्परिक छविको मजाक उडाएको र महिलाको शरीरलाई उपभोक्तावादी मानसिकताले गरेको आरोप लगाएका छन्। 

तर किताबकी लेखिकाले सो आरोपप्रति कुनै गुनासो नभएको बताएकी छन्। टेलिग्राफलाई दिएको एक अन्तर्वातामा लेखिकाले भनेकी छन्, ‘यो किताबलाई लिएर कयौंले मलाई इमेलमार्फत आफ्नो समर्थन जनाएका छन्। एक मस्जिदका इमामले  नयाँ विवाहित जोडीलाई उपहार स्वरुप यो किताब दिने सोच बनाएको इमेलमा लेखेका छन्।’ कतिपयले किताव महिलालाई मात्र केन्द्रित गरेर लेखेको भन्दै पुरुष पाठकले गुनासोसमेत गरेका छन्। 

बेलायती पक्रिका ‘द अब्जर्रवर’ का अनुसार मुस्लिम महिला संगठनले सो किताबको तारिफ गरेका छन्। उनीहरुले मुस्लिम महिलाहरुको सेक्सका कारण बिग्रिन लागेको सम्बन्धलाई  बचाउन आवश्यक रहेको  बताएका छन्।
