दैनिक नास्ता नखाएका कारण भयानक विपत्ति आइलागेपछि

एजेन्सी। चीनमा एक महिलाले बिहानको नास्ता नखाएकै कारण निकै भयानक विपत्तिको सामना गर्नुपरेको छ । उनले दैनिक बिहान नास्ता नखाएकै कारण उनको शरीरमा २ सयभन्दा बढी ढुंगा (पत्थरी) बनेका छन् । जसलाई डाक्टरले हालै उक अपरेशन गरी बाहिर निकालेका छन् ।


मिस चेन नामकी ती महिलाको अपरेशन गर्ने डाक्टर कुआन जुवेइका अनुसार यी सबै पत्थरी बिहान नास्ता नखाएकै कारण परेका हुन् । डाक्टरका अनुसार बिहान नास्ता नखाइ भोकै बस्दा हाम्रो पित्ताशयमा संकुचन हुन्छ वा फैलन्छ । जसका कारण पित्ताशयमा पहेंलो÷खैरो रंगको तरल पदार्थ बन्न थाल्छ । यसका कारण शरीरमा कोलेस्ट्रोल र क्याल्सियम जम्ने क्रम बढ्छ । विस्तारै पित्ताशय र कलेजोमा पत्थरीको अवस्था सृजना हुन्छ । 

४५ वर्षकी यी महिलालाई १० वर्ष अगाडि नै पेट दुख्न थालेको हो । तर अपरेशन गर्न डराएपछि उनले त्यतिबेला पत्थरी निकालेकी थिइनन् । त्यसपछि विस्तारै पत्थरको संख्या बढ्दै गयो । अहिले दुखाइ असहनीय भएपछि उनले अपरेशन गराउनु परेको हो । यो अपरेशनमा साढे ६ घण्टा लागेको बतायएको छ ।
