स्कुल ब्यागमा मोवाइल भेटिएपछि दुई बालिकाको ज्यान गयो

काठमाडौं। स्कुलमा शिक्षकले झोलामा मोवाइल फोन भेटेपछि दुई किशोरीको ज्यान गएको छ । ती दुई किशोरीमध्ये एकको झोलामा मोवाइल फोन भेटिएको थियो । मोवाइल फोन स्कुल ब्यागमा भेटिएपछि शिक्षकले ती किशोरीहरुलाई अभिभावक लिएर स्कुल आउन भनेका थिए, तर ती दुई किशोरीहरुले आत्महत्या गरेका छन् । 

भारतको पंजाबको नवांशहरको सेंटिनल क्याम्ब्रिज इन्टरनेशनल स्कुलमा ९ कक्षामा पढ्दै गरेका ती दुई किशोरीले शुक्रबार बेलुका नदीमा हाम्फालेर आत्महत्या गरेका हुन् । तीमध्ये उक किशोरीको शव भेटिएको छ अर्की बेपत्ता छिन् । स्थानीय मनप्रित कौर र रुपिंदरजीत कौरले नदीमा हाम्फालेका पिए । मनप्रितको शव भेटिएको छ । 

मनप्रितको शवको नाकबाट फिँज निस्किरहेकोले प्रहरीले उनको मृत्युको विषयमा शंका गरेको छ । सामान्य अवस्थामा स्कुलबाट फरक फरक बसमा फर्कने ती किशोरीहरु त्यस दिन एउटै बसमा फर्किएका थिए । यसले पनि प्रहरीको शंकालाई बल पु¥याएको छ । अनुसन्धान पूरा नभइ केही भन्न नसकिने भन्दै प्रहरीले विद्यालयका शिक्षकलाई पनि कारवाहीको दायरामा ल्याएको छ ।
