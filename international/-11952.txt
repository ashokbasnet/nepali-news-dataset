उत्तर कोरियाबारे रास्ट्रसंघले दियो यस्तो चेतावनी

सोल। हालै गरिएको अनुसन्धानपछि उत्तर कोरियामा गम्भिर खाद्य संकट लाग्न सक्ने संयुक्त रास्ट्रसंघले चेतावनी दिएको छ। उत्तर कोरियामा गएको १५ बर्षयताको सबैभन्दा डरलाग्दो खडेरी परेकोले यहाँ गम्भीर आर्थिक खडेरी पर्ने देखिएको हो ।

बालबालिकालाई भोकमरीबाट बचाउन तत्कालै खाद्यान्न आयात गर्नुपर्ने आवश्यकता देखिएको पनि सो समाचारमा जनाइएको छ ।

संयुक्त राष्ट्रसंघीय खाद्य तथा कृषि कार्यक्रम, एफएओले मनसुनी बर्षा यस बर्ष अनुपातमा नै एकदमै थोरै भएको बताएको छ । सो संस्थाका अनुसार सन् २००१ को तुलनामा झन कम भएको बताएको छ ।

ठूलो जनसङ्ख्या बसोबास गर्ने क्षेत्रका नागरिकले खाद्यान्न अभावको समस्या खेप्नुपर्ने समस्या देखा परिसकेको उक्त संस्थाले जनाएको छ ।

खाद्यान्न अभावको जोखिममा रहेका नागरिकको उद्वारको लागि विशेष कार्यक्रमको घोषणा हुनु आवश्यक रहेको जानकारी सो संस्थाले दिएको छ । विशेषगरी बालबालिकामा खाद्यान्न सङ्कटको समस्याले छुने भएको सो संस्थाको अध्ययनमा देखिएको छ ।

खडेरीका कारण मर्कामा पर्ने अवस्थामा रहेका नागरिक र क्षेत्रको पहिचान गरेर खाद्यान्न आपूर्तिको ब्यवस्थाका लागि पनि अनुरोध गरिएको छ ।
