१० वर्षका बालकको अद्भूत खोजले संसारभर हलचल

एजेन्सी। अमेरिकाको न्यू मेक्सिकोमा विदा मनाउन गएका १० वर्षका बालकले यस्तो तथ्यको दोजी गरे जसले संसारभर हलचल ल्याइदियो । १० वर्षका जुड स्पाक्र्स आफ्ना आमाबाबुसँग घुम्न गएका थिए । सोही क्रममा उनको खुट्टा केही चीजसँग ठोक्कियो । उनले त्यहाँ माटो हटाएर हेर्दा कुनै जनावरको निकै पुरानो अवशेष देखियो । 

उनका मातापितालाई पनि यो जनावरको बारेमा केही थाहा थिएन । त्यसैले उनीहरुले आफ्नो खोजीको बारेमा न्यू मेक्सिको स्टेट युनिभर्सिटीमा प्रोफेसर पिटर हाउडेलाई यसबारेमा बताए । त्यसपछि पिटर आफ्नो टिमसँग त्यहाँ गए र एक हप्ताको उत्खनन्पछि त्यो जनावरको टाउकोको अवशेषलाई त्यहाँबाट बाहिर निकाले ।

पिटरका अनुसार यो विशालकाय कंकाल कम्तीमा १२ लाख वर्ष पुरानो हो । यो कंकाल हात्तीजस्तै देखिने विशालकाय जनावर मास्टोडनको हो जो लाखौं वर्ष पहिले पृथ्वीबाट लुप्त भइसकेको छ । यो जनावरको बारेमा संसारभरका अनुसन्धानकर्ताहरुसँग पर्याप्त जानकारी नै छैन । यो जनावर यतिसम्म पुरानो हो कि यसको बारेमा पर्याप्त जानकारी संकलन गर्नको लागि यसका अवशेष पनि पाइएका थिएनन् । पिटरका अनुसार यो अत्यन्त दुर्लभ खोज हो । यसका बारेमा थप खोजी गर्न केही वर्ष लाग्न सक्ने पिटरले बताएका छन् । यो जनावरको अस्तित्वको बारेमा अझैसम्म पर्याप्त जानकारी नभएकोले अवस्थामा यो खोजीले आफूहरु निकै उत्साहित भएको पिटरले बताएका छन् ।
