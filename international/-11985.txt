कयौंसँग यौन सम्पर्क गर्ने करोडपति बौद्भ भिक्षु !

जोनाथन हैड/ बीबीसी
बैंकक। यो एक विचित्रको छवि हो। गेरु वस्त्रमा टाउकाको कपाल काटेका बौद्ध भिक्षुहरुको एक समूह एउट जेट विमानमा सवार छ। उनीहरु विलासी समान एकअर्कालाई बाँडिरहेका छन्।

बौद्ध भिक्षुहरुको यो भिडियो २०१३ मा युट्युवमा पोस्ट गरिएको थियो। यो भिडियो अहिले पनि भाइरल भइरहेको छ। बौद्ध भिक्षु बन्नु पूर्व यी व्यक्तिको नाम विरापोल सुकफोल थियो र अहिले पनि उनलाई त्यही नामले चिनिन्छ।  थाइल्याण्डको डिपार्टमेन्ट अफ स्पेशल इन्भेस्टिगेशन (डीएसआई) ले बौद्ध भिक्षुका यो विलासीपूर्ण जीवनको पर्दाफाश गरेको छ। 

यी बौद्ध भिक्षुका दश वटा बैंक खातामा कम्तिमा ६ मिलियन डलर रहेको खुलेको छ। उनीसँग २८ मर्सेडिज कार रहेका छन्। विरापोलले दक्षिणी क्यालिफोर्नियामा भव्य भवन पनि बनाएका छन्। 

त्यसबाहेक  थाइल्याण्डको उबोन उत्चाथानी शहरमा एक निकै ठूलो र भव्य भवन पनि छ। उनले बैंककको रोयल प्यालेसको बुद्धको विशाल मूर्ति बनाएका छन्। सो  बुद्धको मूर्तिमा नौ टन सुनको प्रयोग गरेको दाबी गरेका थिए। तर पछि सो दाबी गलत सावित भएको छ। 

डीएसआइका अनुसार विरापोलको कयौं महिलासँग यौन सम्बन्ध भएको प्रमाण फेला परेको छ। एक महिलाले विरापोलबाट आफ्नो एक सन्तान भएको दाबी गरेकी छन्। ती महिलाका अनुसार आफू १५ वर्षकी हुँदा विरापोलकी बच्चाकी आमा बनेकी थिइन्। डीएसआईले डिएनए परीक्षणले पनि ती महिलाको बच्चाका बाबु विरापोल भएको पुष्टि गरेको छ। 

विरोपोल अमेरिका गएका थिए। थाइल्याण्डका अधिकारीलाई विरापोललाई  थाइल्याण्ड ल्याउन चार वर्ष लागेको थियो। विरापोलले ठगीको आरोप, आपराधिक क्रियाकलापमा संलग्न र बलात्कार जस्ता आफूमाथि लागेको आरोपलाई अस्विकार गर्दै आएका छन्। 
 

बौद्ध भिक्षुहरुको व्यवहार

आखिर एक बौद्ध भिक्षु २० वर्षको उमेरमा यति शक्तिशाली कसरी भए ? ती बौद्ध भिक्षुलाई बौद्ध नियम र अनुशासनको उल्लघंन गर्ने अनुमति कसरी मिल्यो? जबकि बौद्ध भिक्षुलाई पैसा छुनसमेत प्रतिबन्ध छ। यौन सम्बन्ध कायम राखे कारवाहीको भागीदारी बन्नुपर्छ। 



थाइल्याण्डमा बौद्ध भिक्षुहरुको पतनको कहानी कुनै नयाँ विषय होइन। आधुनिक जीवनको लोभमा बौद्ध भिक्षुहरुको अनुचित धन–बल हासिल गरेका कयौं उदाहारण छन्। यी बौछ भिक्षु लागु औषधका दुव्र्यसनी हुन् र महिला, पुरुष, युवती तथा युवकसँग यौन सम्पर्क राख्ने गरेको खुलासा भएको छ। 

यहाँ यस्ता बौद्ध मन्दिर पनि छन्, जहाँ ठूलो संख्यामा समर्पित अनुयायी आउने गर्छन्। यहाँ उनीहरुलाई कयौं चमत्कारी भिक्षु र महन्तको साथ सहयोग मिल्छ। जोसँग अलौकिक शक्ति भएको बताइन्छ। थाइल्याण्डको आधुनिक जीवनका दुई आयाम स्पष्ट देखिन्छ। 

थाइल्याण्डको सहरका नागरिकमा आध्यात्मिक राहत हासिल गर्ने तडप देखिन्छ। उनीहरुको गाउँका पारम्परिक मन्दिरसँग कुनै सम्बन्ध देखिँदैन। उनीहरुको दाबी छ, ‘दिल खोलेर ‘शक्तिशाली’ मन्दिरमा दान गर्दा सफलता र भौतिक सुविधा प्राप्त हुन्छ।’

विरापोल यही चलनको दुष्चक्मा फँसे। २००० को दशकको सुरुवातमा विरापोल हाशिएका पूर्वी प्रान्तको सिसाकेटबाट आएका थिए। उनले एक मठ स्थापना गर्न गाउँको जमिन दान गरे। सब डिस्ट्रिक्ट प्रमुख इट्टिपोल नोंथाका अनुसार  केही स्थानीय उनको मन्दिरमा गए र उनलाई दया भावले हेर्दै केही समाना दान गर्ने इच्छा व्यक्त गरे। 

त्यसपछि विरापोलले ठूलो समारोहका आयोजना गर्न थाले। देशका अन्य भागका धनी मानिसलाई आफूतर्फ आकर्षित गर्न बुद्धको ठूलो मूर्ति बनाउन लगाए। विरापोलका भक्तले उनका विषयमा कयौं भ्रम फैलाउन सुरु गरे। 

विशेषगरी  उनको कोमलता, राम्रो आवाज, उनका कथित अलौकिक शक्तिको प्रचार गरियो। विरोपलका भक्तले यो पनि प्रचार गरे, ‘ उहाँ पानीमा हिँड्न सक्नुहुन्छ। र देवतासँग कुरा गर्नसक्नुहुन्छ ।’ यस्तो प्रचारले विरापोलको लोकप्रियता टाढाटाढासम्म फैलियो।
पिरापोललाई कयौं कार उपहारमा आउन थाले। आजपनि उनको समर्थकहरुको कमी छैन। आफूले दानका पाएको धन सम्पत्तिले आजपनि आनन्दमय जीवन बिताइरहेका छन्। 

बौद्ध आचारण, व्यवहारमा  बढ्दो पाखण्डका कारा अब थाइल्याण्डमा मानिसहरु खुला रुपमा बौद्ध धर्ममाथि संकट आएको टिप्पणीगर्न थालेका छन्। पछिल्ला वर्षमा विधिवत रुपमा बौद्ध भिक्षु बन्नेको संख्यामा निकै कमी आइरहेको छ। गाउँका साना मन्दिरलाई आर्थिक  सहयोग पाउन पनि मुस्किल हुन थालेको छ। बौद्ध पुरोहित वर्गलाई सुप्रिम संघ काउन्सिलले नियन्त्रण गर्छ। विगत एक दशकदेखि यो काउन्सिलमा केही प्रमुख छैनन्।
