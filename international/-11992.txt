१२ वर्षकी बालिकालाई फेसबुकमा म्यासेज पठाउँदा...

एजेन्सी। १२ वर्षकी बालिकालाई फेसबुकबाट म्यासेज गरेर भेट्न बोलाउने, जिस्क्याउने, फ्लर्ट गर्ने गरिरहेका थिए । उनलाई यो कुराको आशंकासम्म थिएन कि आफ्नो यस्तो पाराले कुनै दिन कतिसम्म दुःखदायी परिणाम आउँछ भन्ने । भारतीय मूलका बेलायती नागरिक प्रजु बालिकालाई फ्लर्ट गरेर नाजायज सम्बन्धको प्रयास गरेको अभियोगमा ‘पीडोफिल हण्टर ग्रुप’द्वारा पक्राउ परेका छन् । 

२४ वर्षका प्रजुले ती बालिकालाई लगातार फेसबुकमा म्यासेज गरेर भेट्न बोलाएका थिए । प्रजुले बालिकालाई भेट्नको लागि होटलमा कोठा लिने पनि प्रस्ताव राखेका थिए । तर ती दुईको उमेर देखेर होटलले कोठा दिन भने अस्वीकार गरेको छ । त्यसपछि प्रजुले ती बालिकालाई नर्थ शील्ड मेट्रो स्टेशन बोलाएका थिए । उनले बालिकालाई पर्खिरहेकै अवस्थामा ‘पीडोफिल हण्टर ग्रुप’ले उनलाई पक्राउ गरेको हो । उनलाई बालिकालाई यौनजन्य म्यासेज पठाएर दुःख दिएको अभियोगमा ९ महिना जेल सजाय सुनाइएको छ ।
