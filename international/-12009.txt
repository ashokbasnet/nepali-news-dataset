नोटबन्दीले बाहिर निकाल्यो ७२ हजार करोड कालो धन

एजेन्सी। पुराना नोट नचलाउने भारत सरकारको निर्णयपछि ठूलो परिमाणमा कालो धनको खुलासा हुन थालेको छ । नोटबन्दीपछि अहिलेसम्म झण्डै ७२ हजार करोड भारतीय रुपैयाँ कालो धन भेटिएको छ । 

भारतको केन्द्र सरकारले अहिलेसम्म ७१ हजार ९ सय ४१ करोड कालोधन भेटिएको प्रतिवेदन त्यहाँको सर्वोच्च अदालतलाई दिएको छ । यो रकम इन्कम ट्याक्सको ठूलो परिमाणमा गरिएको रेडबाट फेला परेको हो । रिपोर्टका अनुसार नोटबन्दीको सुरुवाती चरण ९ नोभेम्बर देखि १० जनवरीसम्म ५ हजार ४ सय करोड कालोधन जम्मा भएको थियो । यसमा झण्डै ३ सय ३ किलो सुनसमेत जफत गरिएको थियो । सरकारले दिएको जानकारी अनुसार २ हजार २७ ठाउँबाट ३६ हजार करोड अघोषित आय र झण्डै ३ हजार करोड अघोषित सम्पत्ति जफत गरिएको छ ।
