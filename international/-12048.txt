चीनलाई  भारतले बुझ्न नसकेको हो ? 

बीबीसी। भारत र चीनबीच डोकलाम सीमामा विगत पाँच हप्तादेखिको तनाव अझै जारी छ। कयौं विश्लेषकले दुई देशबीचको तनावले युद्धको रुप लिन सक्ने भन्दै चिन्ता व्यक्त गरेका छन्। 

आइतबार द चारहार इन्स्टिच्युटका रिसर्च फेलो र चाइना वेस्ट नर्मल युनिर्भसिटीमा सेन्टर फर इण्डिया स्टडिजका निर्देशक लोङ शिन्चुनको चीनको सरकारी पत्रिका ग्लोबल टाइम्समा भारत–चीन तनावका विषयमा विश्लेषण प्रकाशित भएको छ। सो विश्लेषणमा लोङले चीनले युद्ध नचाहेको उल्लेख गरेका छन्। 

लोङले लेखेका छन्, ‘भारतीय संचारमाध्यम र विश्लेषक डोकलाम तनावमा चीनलाई दोषी देखाइरहेका छन्। उनीहरुले युद्धकालागि चीनले भारतलाई उक्साइ रहेको बताइरहेका छन्, जसको कारण हुन्छ, आफ्नो आन्तरिक समस्याबाट आफ्नो ध्यान अन्तै मोड्न सकियोस्। यहाँसम्म की भारतीय संचारमाध्यमले यो तनावमा कम्युनिष्ट पार्टी अफ चाइनाको १९ औं कांग्रेससँग पनि जोडेका छन्। यी सबै विषय अध्ययन गर्दा भारतीय संचारमाध्यम र विश्लेषकमा चीनको बारेमा ज्ञान निकै कमजोर छ।’

जानकारीको अभाव

लोङले लेखेका छन्, ‘मलाइ जानकारी भएअनुसार भारतमा २०० भन्दा बढी चीन मामिलाका विशेषज्ञ छैनन्। ती मध्ये दश प्रतिशतले मात्र मन्दारिन पढ्न र बोल्न सक्छन्। तीमध्ये अधिकांश विशेषज्ञ चीनका विषयमा अमेरिका र युरोपबाट प्रकाशित हुने सामाग्री अंग्रेजीमा बढ्छन्। दुर्भाग्यपूर्ण कुरा के हो भने उनीहरुनै चीनको विषयमा सबै कुराको जानकारी आफूलाई भएको दाबी गर्छन।’

‘चीनमा रहेका भारतीय पत्रकारले शायदै चिनियाँ भाषा बुझ्छन्। ती मध्ये केही त चीनलाई ‘कम्युनिष्ट चाइना’ का रुपमा व्याख्या गर्छन्।  दुखको कुरा त यीनैलाई आधार मानेर भारतको चीन सम्बन्धी धारणा बनाइन्छ र चीनमाथि आफ्नो फैसला सुनाइन्छ,’ लोङले लेखेका छन्।
 

 भारतको समस्या चीन भन्दै धेरै

लोङले लेखेका छन्, ‘चीनमा थुप्रै आन्तरिक समस्या छन्। तैपनि भारत जुन आन्तरिक समस्यासँग जुधिरहेको छ, त्यसको तुलनामा चीनको समस्या केही पनि होइन। स्पष्ट छ, संघर्षको तुलनामा १९ औं कांग्रेसको तयारीकालागि घरेलु शान्ति र एक  शान्तिपूर्ण अन्तर्राष्ट्रिय वातावरण चाहिन्छ। यो यस्तो विषय हो जसलाई भारतीय पक्षले बुझ्नलाई समस्या हुन्छ।’

लोङले अगाडि लेखेका छन्, ‘मैले धेरै भारतीय विशेषज्ञहरुसँग भेट गरेको छु। उनीहरुको भनाइ छ, १९६२ को युद्ध चीनले आफ्नो आन्तरिक समस्याबाट ध्यान हटाउनलाई युद्ध छेडेको थियो। मैले उनीहरुसँग भन्ने गरेको छ, तपाइँहरुको कुरा सत्यनै भएपनि चीनले भारतलाई नै किन चुन्यो? चीनले भारत र भुटानलाई छोडेर धेरै  छिमेकी देशसँग सीमा विवाद समाधान गरेको छ। के यो उक्साएको होइन?’

लोङ अगाडि लेख्छन्, ‘डोकलाम इलाकामा भारतीय सैनिक चीनको क्षेत्रमा घुसेका थिए। यस्तो अवस्थामा  चीन सरकारले सम्यमको परिचय दिएको थियो। भारतलाई युद्धको आवश्यकता छैन। जवकि भारतीय सेना प्रमुख बिपिन रावतको भारतीय ेना अढाइ मोर्चामा युद्धकालागि तयार भएको दाबी गरेका थिए। उता केही भारतीय विश्लेषकहरुले भारतीय सेना चीनका सेनालाई परास्त गर्न र १९६२ को युद्धको बदता लिन सक्षम रहेको दाबी गरेका छन्।’

‘१९८० को दशकको सुरुवातमा भारतको अर्थव्यवस्था चीनको बराबरी थियो। तर अहिले जीडीपी र प्रतिव्यक्ति आय चीनको तुलनामा पाँचौं स्थानमा छ। विगत २० वर्षदेखि अािर्थक सुधार र विकासको ठोस प्रभाव भारतमा देखिएको छ। र भारतले पछिल्लो समय निकै विकास पनि गरेको छ। प्रधानमन्त्री नरेन्द्र मोदीको सुधारले भारतको पक्षमा अन्तर्राष्ट्रिय माहोल पनि बन्दै गएको छ,’ लोङले लेखेका छन्। 

लोङ अगाडि लेख्छन्, ‘ यदि भारत अहिले व्यापक रुपमा चीनसँग युद्ध गर्यो भने भारतको केवल विदेशी लागनी मात्र होइन, उसको अर्थव्यवस्थापनि  चौपट हुन्छ। यदि सानो युद्ध भयो भने चीन र भारतकाबीच युद्धको लामो समयसम्म असर देखिन्छ। भारतको आर्थिक प्रगति नराम्ररी प्रभावित हुन्छ भने फेरि विकास गर्ने मौका उसको हातबाट फुत्किन्छ।’

‘एउटा युद्ध असंभव छैन। पूरै गलत समय र स्थानमा लडेका युद्धका कयौं उदाहारण छन्। यस्तो बेलामा दुवै देशका राजनेताले युद्धबाट बच्नुपर्छ। १९६२ को युद्धले भारतीयलाई चीनका प्रति दशकौंका लागि शत्रुतापूर्ण बनाइ दिएको छ,’ लोङले लेखेका छन्।
