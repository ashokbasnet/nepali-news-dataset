आफैंले बुनेको जालमा फसेको हो चीन ?

बीबीसी। चीनको पीपुल्स लिबसेशन आर्मी (पीएलए) को ९० औं वार्षिक उत्सव मनाउन अब करिव एक हप्ता बाँकी छ। सैन्य क्षेत्रमा कम्युनिष्ट पार्टीको दबदबालाई पुन एक पटक देखाउन ९० औं वार्षिक उत्सवमा विशाल समारोहको आयोजना गरिन्छ।

तर यो समारोहमा पीएलएका केही टुकडी भने भाग लिन नपाउने भएका छन्। सो भारतसँगको तनावका कारण सीमानाकामा तैनाथ छन्। चीनसँगको तनाव उत्कर्षमा पुगेपछि चीनसँग छलफल गर्न जुलाइ २६–२७ मा प्रधानमन्त्रीका राष्ट्रिय सुरक्षा सल्लाहकार अजित डोभल बेइजिङ जाँदैछन्।
यतिबेला चिनियाँ अधिकारीहरु दवाबमा छन् र उनीहरु चाँडै नै कुनै समाधान निकाल्न चाहन्छन्।  गत बिहीबार चीनको विदेश मन्त्रालयले भारतसँग बातचितकालागि कुटनीतिक बाटो खुला रहेको जनाएको थियो।

विदेश मन्त्रालयका प्रवक्ता लु काङले सो कुराको पुष्टि गर्दै भने, ‘ विगत पाँच हप्ता पहिला सिक्कम नजिक सुरु भएको सैन्य तनाव कम गर्न दुवै देश राजनीतिक रुपमा छलफल गरिरहेका छन्।’ तर उनले दुवै देशबीच अर्थपूर्ण वार्तालागि र  सूचना आदान प्रदानकालागि भारतले आफ्ना सेना सो क्षेत्रबाट हटाउनुपर्ने माग गरेका छन्।



एकातर्फ अनौपचारिक कुराकानीकालागि तयार हुने र अर्को तर्फ ‘अर्थपूर्ण वार्ता’ भन्दै चिनियाँ अधिकारी केही लुकाउँदै छन् ? यदि त्यस्तो हो भने डोभलसँग बेइजिङमा कुनै सहमतिमा पुग्ने संभावना छ ?

चीनको सरकारी टेलिभिजन ‘चाइन ग्लोबल टेलिभिजन नेटवर्क’ का निकै लोकप्रिय एंकर याङ रुईले भने, ‘चीनका आम नागरिकले सोधिरहेका छन्, चीनको सीमामा घुस्दा पनि सरकारले भारतीय सेनाका विरुद्ध किन कारवाही गरेको छैन?’ तर भारतको दवाबका विरुद्ध नरम रुपमा प्रस्तुत हुनु कम्युनिष्ट नेताहरुकालागि निकै मुस्लिक विषय हो।

जसरी भारतले पाकिस्तान विरुद्ध कथित सजिकल स्ट्राइक गरेको थियो, त्यसैगरी एक सीमित आक्रमणको आक्रमणको संभावनाबारे पनि चिनियाँ प्रशासनले विचार गरिसकेको छ। त्यसका पछाडिको यस्तो तर्क गरिएको छ, ‘ डोकलाम पठारको ८० वर्ग किलोमिटरमा कब्जा गर्न सकिए जमिनको अवस्था आफ्नो पक्षमा पार्न सकिन्छ।’

सो विषयको जानकारी हु शिशाङ जस्ता चीनका सरकारी विशेषज्ञलाई मिडिया साक्षात्कारबाट जानकारी भएको छ। तर चीन कुनै पनि सैन्य संघर्षमा किन उत्रिन चाँहदैन ? यसमा कयौं कारण छन्। ती मध्ये दुई कारण रणनीतिक छन्।

पहिलो, चीनले युद्धमा जित्छ नै भन्ने कुनै ग्यारेन्टी छैन। किनभने यो इलामा भारततर्फको इलाका निकै उचाइमा छ, जुन पहाडको युद्धमा निकै महत्वपूर्ण हुन्छ।

दोस्रो, यो सीमित आक्रमण लामो लडाँइसम्म तानिन सकछ। जसकारण आन्तरिक अर्थव्यवस्थालाई मन्दीबाट बचाउन राष्ट्रपति शी जीनपिङ चाहन्छन्।

चीन अन्य देशका अधिकारीसँग भेटेर डोकलाम आफ्नो भएको दाबी गरिरहेको छ र भारतलाई दोषी ठहर्याउँदैछ। चीन यो तथ्यलाई लुकाउने कोसिस गरिरहेको छ, डोकलाम भुटानमा छ । किनभने पश्चिमा मुलुक साना देशमाथि ठूला देशको आक्रमणको विरोध गर्छन्। 
बीबीसी हिन्दीबाट
