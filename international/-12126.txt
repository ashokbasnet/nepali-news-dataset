प्रेम विवाह गर्ने जोडीको अदालतमै हत्याको प्रयास

काठमाडौं। प्रेम विवाह गर्न खोजेका एक जोडीको अदालत परिसरमै हत्याको प्रयास भएको छ । आफ्नै परिवार र आफन्तले हत्याको प्रयास गरेका हुन् । अदालत परिसरमै हत्या प्रयास भएपछि उनीहरु इजलासमा जान डराएर ४ घण्टासम्म वकिलको टेबुलमुनि लुक्नुपरेको छ । दाजु बहिनीको नाता पर्ने उनीहरु परिवार र आफन्तजनले मारिदिने डरले वकिलको अफिसमा टेबलमुनि लुकेर बसेका हुन् । उनीहरुको सुरक्षाको लागि वकिलले प्रहरी बोलाएपनि उनीहरु प्रहरीको सुरक्षामा अदालत पुगेका छन् । 

भारतको हरियाणा यमुनानगरका यी जोडीका परिवारका सदस्य वकिलको अफिसको बाहर कुरेर बसेका थिए । युवक ती युवतीकी सानीमाकी जेठानीका छोरा थिए । आफ्नो प्रेमलाई सफल बनाउन लागेका यिनीहरु लुलाइ २१ का दिन घरबाट भागेका थिए र २२ तारिखका दिन मन्दिरमा बिहे गरेका थिए । बिहेपछि यिनीहरुले सोमबार अदालतमा सुरक्षाको लागि निवेदन दिनुपर्ने थियो । 

तर, उनीहरुका परिवारका सदस्यले यो कुरा थाहा पाएपछि आफन्तहरु अदालतका सबै गेटमा उनीहरुलाई खोज्न पुगे । युवतीका परिवारले युवतीलाई समात्न खोज्दा उनीहरु भागेर एउटा वकिलको अफिसमा पुगे र ४ घण्टासम्म त्यहीँ लुकेर बसे । पछि उनीहरुले महिला हेल्पलाइन पुलिस कन्ट्रोलमा फोन गरेर सहयोग मागे । त्यसपछि गएको प्रहरीले अदालतको आदेशभन्दा पहिल्यै उनीहरुलाई सुरक्षा दियो । पछि उनीहरुलाई अदालत पेश गरियो । अदालतले उनीहरुलाई प्रहरीको साथमा सुरक्षित स्थानमा पठायो ।
