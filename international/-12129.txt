जन्मेको केही घण्टामै नवजात शिशुलाई ड्रग्स दिइएपछि 

एजेन्सी । नवजात शिशुलाई ड्रग्स दिएको आरोपमा अमेरिकामा एक महिला सहित उनका पति पक्राउ परेका छन्। 

बच्चाको जाँच गर्ने क्रममा हेरोइन पोजेटिभ भेटिएपछि अनुसन्धानका क्रममा उक्त रहस्य बाहिर आएको हो। शिशुकी आमाले बच्चा गर्भमै रहेका बेला लागुऔषध सेवन गर्ने गरेको र बच्चा जन्मिएको केही घण्टामै पनि शिशुलाई ड्रग्न दिइएको पाइएको त्यहाँका अधिकारीलाई उदृत गर्दै अन्तिर्राष्ट्रिय सञ्चारमाध्यमले जनाएका छन्।  

गर्भवति भएका बेला लगातार ड्रग्स सेवनका कारण त्यसको असर शिशुमा पनि देखिएको हो। प्रहरीले उक्त दम्पत्तीको घरमा छापा मारेपनि बच्चाको साथबाट समेत ड्रग्स फेला पारेको थियो। प्रहरीका अनुसार उक्त जोडीका अन्य दुई मध्ये एकमा पनि ट्रग्स पोजेटिभ भेटिएको थियो। रिर्पोटका अनुसार बच्चा जन्मेको केही घण्टामै उक्त जोडीले बच्चालाई ट्रग्स दिएका थिए।
