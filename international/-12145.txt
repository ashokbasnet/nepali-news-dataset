हेर्दाहेर्दै यसरी ढल्यो ४ तलाको भवन, ११ जनाको मृत्यु (भिडियोसहित)

मुम्बइ। मुम्बइको घाटकोपर इलाकामा आज एउटा चार तलाको भवन भत्किँदा ११ जनाको मृत्यु भएको छ । भवनको बाँकी अवशेषमा अझै तीन दर्जनजति मानिस पुरिएको हुन सक्ने आशंका गरिएको छ । करिब ३५ वर्ष पुरानो साइदर्शन अपार्टमेण्ट नामको भवन भत्किएको हो । 

यस घटनाबाट नौ व्यक्तिलाई उद्धार गरिएको र भवन भग्नावशेषमा पुरिएर दर्जनौ व्यक्ति रहेका उद्धारकर्ताले आशंका गरेका छन् । अग्नी नियन्त्रक कार्यायलका एक अधिकारीका अनुसार यस घटनाको उद्धारकार्य लगातार जारी रहेको र करिब तीन दर्जन व्यक्ति अझै भवन भग्नावशेषमा पुरिएका छन् । यस घटनामा उद्वार गरिएका नौ व्यक्तिलाई उपचारको लागि अस्पताल भर्ना गरिएको बताइएको छ । 

यो भवन केकति कारण भवन भत्किएको हो सो कारण हाल पत्ता लागेको छैन । मुम्बइको घाटकोपार क्षेत्र रहेको सो पाँच तल्ले भवन भत्किएको थियो । भारतमा भवन भत्किनु एक साधारण घटनाका रुपमा रहेको छ । बारम्बार यस्तो घटना भइरहेको पाइन्छ । सन् २०१३ मा मुम्बईमा गैरकानूनीरुपमा निर्माण भएको एक भवन भत्किँदा ७४ व्यक्तिको मृत्यु भएको थियो । यसलाई एक दशकभित्रको नै खराव घटनाको रुपमा लिइएको थियो ।
भिडियो हेर्नुहोस्–
