आइएसआइएस आतंकवादीहरुलाई उनीहरुकै तरिकाले मारिदिएपछि...

एजेन्सी। लिबियाली सैनिकले पक्राउ गरेका आइएसआइएस आतंकवादीहरुलाई उनीहरुकै शैलीमा मारिदिएको भिडियो सार्वजनिक गरेको छ । भिडियोमा आइएसआइएस आतंकवादीले बन्दीलाई मार्न प्रयोग गर्ने तरिकाले नै बन्दीहरुलाई मारिएको छ । तर, यहाँ मार्नेहरु लिबियाली सैनिक र मर्नेहरु आइएसआइएस आतंककारीहरु भएको बताइएको छ । 

आइएसआइएस आतंकवादीहरुले आफूले कब्जा गरेका बन्दीहरुलाई सुन्तला रंगको जम्पसुट लगाइ लाइनमा राखेर गोली हानी मार्ने गर्छन् । अहिले उनीहरुको तरिका उनीहरुमाथि नै लागू गरिएको हो । भिडियोमा १८ जना बन्दीहरुलाई गोली हानेर मारिएको छ । यो घटना १७ जुलाइमा भएको बतायएको छ ।
