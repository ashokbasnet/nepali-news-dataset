ठूलै माछा पर्‍यो भनेर जाल तान्दा माझीको सातोपुत्लो उडेपछि...

काठमाडौं। नदीमा माछा मार्नका लागि जाल हानेका माझीलाई सुरुमा ठूलै माछा परेजस्तो लाग्यो । तर, जब उनले नदीबाट जाल बाहिर ताने उनी डराएर भागे । सुरुमा जाल तान्दा निकै भारी भएपछि माझीले ठूलै माछा परेको अनुमान गरेका थिए । तर, जब जाल बाहिर निस्कियो उनी डराएर टाप ठोके । 

भारतको उत्तरप्रदेशमा गंगा नदीमा माझीले जाल हान्दा एक जोडीको मृत शरीर बरामद भएको हो । माझीले जाल तान्दा मृत शरीर देखेपछि भागेर गाउँ प्रधानलाई बताएका थिए । प्रहरीले जानकारी पाएपछि मृत शरीरलाई निकालिएको छ । प्रहरीले उनीहरु दुई को पहिचान गरेको छ । ती युवकको नाम रामचन्द्र र युवतीको नाम रीना भएको बताइएको छ । यी दुईको एक वर्षदेखि प्रेम रहेको छिमेकीले बताएका छन् । युवकको घरमा दुई दिनअघि यही विषयलाई लिएर ठूलै झगडा भएपछि युवक रिसाएर बाहिर निस्किएको परिवारले बताएका छन् ।
