हिँडिरहेको टेम्पोमाथि यसरी काल बनेर बज्रियो रुख

काठमाडौं। सडकमा टेम्पो हिँडिरहेको थियो । त्यसमा सवार यात्रु आफ्नो गन्तव्यमा जान आतुर थिए । सडकमा सवारीको चाप पनि कम नै थियो । दुर्घटनाको कुनै आशंका थिएन । 

तर, अचानक छेउको रुख ढलेर टेम्पोमाथि बज्रिएपछि यात्रुको घटनास्थलमै ज्यान गएको छ। भारतको राँचीमा यसरी टेम्बोमाथि रुख बज्रिँदा यसमा सवार ३ जनाको घटनास्थलमै मृत्यु भएको छ । ६ जना गम्भीर रुपमा घाइते भएका छन् । रुख यतिसम्म ठूलो थियो कि यसले टेम्पोलाई चकनाचुर बनाइदियो । लामो समयदेखि यो रुख सुकेको थियो । स्थानीयले पटक पटक सरकारी कार्यालयमा यो रुख हटाउन निवेदन दिएको भए पनि यसको कुनै सुनुवाइ भएको थिएन । ठूलो वर्षाका कारण रुख ढलेको स्थानीयले बताएका छन् ।
