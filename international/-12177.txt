डोकलाम विवादबाट चीन पछि हट्न खोज्दैछ?

डा. स्वर्ण सिंह प्रोफेसर, जेएनयू
गत हप्ता भारतकी विदेश मन्त्री सुष्मा स्वराजले एक साहसिक कदम उठाउँदै एउटा प्रस्ताव राखिन्। डोकलाममा जारी गतिरोधका विषयमा छलफल गर्न चीन, भारत र भुटानले एकैपटक आफ्ना सेना हटाउन कोसिस गर्न सकछन्।

यसअघि भारतकातर्फबाट वार्ताकालागि गरिएको प्रस्तावलाई चीनले अस्विकार गर्दै आएको थियो। चीनले लगातार विवाद क्षेत्रबाट भारतीय सेना नहटाएसम्म कुनै वार्ता नहुने अडान राख्दै आएको छ। यसबीच सीमा क्षेत्रमा भारत र चीनका सैनिक १५० मिटरको दूरीमा आमने सामने छन्। यो बीचमा चीन युद्धाभ्यास पनि गरिरहेको छ।  डोकलाममा भारत भुटानको पक्षमा उभिने चीनले आशा गरेको थिएन।

चीन रुष्ट हुनुका कारण भारतीय सेनाले चिनियाँ जनमुक्ति सेनालाई पछाडि धकेली दिएको छ। जवकि चिनियाँ रक्षा मन्त्रालयका प्रवक्ताले चिनियाँ सैनिकलाई पहाड भन्दा पनि बलियो भएको बताएका थिए।



चिनियाँ सेनासँग पछिल्लो युद्धको अनुभव  भियतनामसँग १९७९ भएको युद्धको मात्र छ। जुन युद्धमा दुवै देशले आफूले जितेको दाबी गरेका थिए। पछि चीनले आफ्ना सेना फिर्ता बोलाएको थियो।

भियतनामले कम्बोलियामाथि कब्जा गरेको आरोप लगाउँदै भियतनाममाथि आक्रमण गरेको थियो। तर भियतानको सेना १९८९ सम्म कम्बोडियामा बस्यो। चीनले १९६२ मा भारतमाथि पनि आक्रमण गरेको थियो र आफूले भारतमाथि जित हासिल गरेको दाबी गरेको थियो। पछि चीनले आफ्ना सेना फिर्ता बोलाएको थियो।

भारतीय सेनाले अन्तिम युद्ध १९९९ मा लडेको थियो। जसमा भारतले निर्णायक जित हासिल गर्यो र भारतीय सेना अमेरिका भन्दा धेरै उचाइ भएको युद्ध क्षेत्र सियाचिन ग्लेशियरमा युद्ध अभ्यास गराउँछ।

यसकारण यो संभव छ भारत र चीन दुवै देश जाडो मौसम सुरु हुनुभन्दा पहिला नै यो गतिरोध समाप्त गरुन् र दुवै पक्षले यतिबेला युद्ध चाहेका पनि छैनन्।

यस्तो अवस्थामा भारतकालागि युद्धभन्दा बाहिर आउने रणनीति के हुन सक्छ ?  खास गरी चीनको राजनीतिक नेतृत्व र सैन्य नेतृत्वलाई आफ्ना छिमेकी मुलुकमाथि हैकम जमाउने बानी परिसकेको अवस्थामा। 

विदेश नीतिलाई लिएर प्रधानमन्त्री नरेन्द्र मोदीको अतिसक्रियता र अमेरिका र उसका सहयोगीसँग भारतको बढ्दो निकटताबाट चीनका नेताहरु आत्तिएका छन्।

विगत तीन वर्षमा भारतको प्रत्यक्ष विदेशी लगानी पनि बढेको छ। भारतमा विदेशी लगानी २५ अबर अमेरिकी डलर पुगेको छ, जसकारण चिनियाँ नेताहरु चिन्तित छन्।

योसँगै चीनको कम्युनिष्ट पार्टीमा नेतृत्व परिवर्तनलाई लिएर यतिबेला कमासान चलिरहेको छ। यही वर्ष अक्टुबर वा नोभेम्बरमा सत्तारुढ कम्युनिष्ट पार्टीको १९ औं अधिवेशन हुँदैछ। अधिवेशनमा राष्ट्रपति शी जिनपिङ आफ्नो पाँच वर्षको कामको लेखा जोखा पेश गर्नेछन्।  र महासचिवका रुपमा दोस्रो कार्यकालका लागि आफ्नो दावेदारी प्रस्तुत गर्नेछन्।

यस्तो अवस्थामा १९ औं पोलिटब्यूरोको स्ट्याण्डिङ कमिटीमा ती नामलाई समावेश गर्नेछन् जो २०२३ पछि पार्टीको नेतृत्व, चीनको मार्गदर्शन र शी जिनपिङको विरासतलाई अगाडि बढाउँछन्।  गत हप्ता नेता सन चङसाए (जो चुङछिङ नगरपालिकाका पार्टी सचिव थिए) उनलाई अचनाक बर्खास्त गरियो। उनी केवल पोलिटव्यूरो सदस्यमात्र होइनन्, पूर्व प्रधानमन्त्री वेन जियाबाओका निटक पनि थिए। उनलाई २०२३ पछि प्रधानमन्त्रीको दाबेदारीका रुपमा हेरिएको थियोर



तर उनको बर्खास्तीले के संकेत गर्छ भने चिनियाँ सेना डोकलामबाट पछि हट्नु शी जिनपिङ जस्तो बलियो नेताको छविमा नकारात्मक प्रभाव पर्न सक्छ। र यो पार्टीभित्र उनका विरोधी खेमालाई उनी विरुद्ध एक मौका दिन सकछ। यसकारण डोकलाममा चिनियाँ सेनको उपस्थिति चीनको आन्तरिक नेतृत्वको परिवर्तनसँग जोडिएको विषय हो।

विवादित क्षेत्रका विषयमा वार्ता गर्ने भारतको प्रस्तावमाथि चीनले सकारात्मक जवाफ दिनुको साटो आफ्नो रक्षा मन्त्रालयका प्रवक्ता र सरकारी संचारमाध्यम मार्फत असन्तुष्टि जनाइरहेको छ। यस किसिमको वक्तव्यबाजीबाट चीनकोे विश्वसनीयता घट्दै गएको छ ।

दक्षिणी चीन सागरमा आफ्नो विस्तारवादी छविका कारण चीनका सेनाको मनोबल बढेको छ। चीनको यही महत्वकांक्षा र बाध्यताबीच भारतले यस्तो बाटो निकाल्नुपर्छ जो चीनलाई त्यो उल्झनबाट बाहिर निकाल्न सकियोस् र भारतलाई आफ्नो सुरक्षा हितका विषयमा पनि सम्झौता गर्न नपारोस्। 

केही समय अगाडि चीनका विदेश मन्त्री वाङ यी कीले बैंककमा गरेको टिप्पणीबा के थाहा हुन्छ भने चीन अब भारतलाई आफ्नो अन्तरआत्माको आवाज सुनाएर आफ्ना सेना फिर्ता बोलाउने कोसिस गरिरहेको छ।
 

यो लेखकको निजी विचार हो। 
बीबीसी हिन्दीबाट
