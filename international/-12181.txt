गहना लुट्न पसलमा घुसेका चोरलाई सिसा भारी भएपछि... 

एजेन्सी । गहना लुट्ने उद्देश्यसहित पसल भित्र छिरेका लुटेरालाई सिसाले समेत धोका दिएको छ। यो घटना मलेसियाको शाह अलाम सहरस्थित केदाई इमास सरी अलाम ज्वेलरी पसलको भएको अन्तर्राष्ट्रिय सञ्चारमाध्यमले जनाएका छन्। 

लुटेराले गहना राखेका सोकेसका सीसामा कयौँ पटक घन प्रहार गरेपनि सिसा नफुटेपछि चोरी कार्य असफल भएको सीसीटिभी फुटेजमा देखिएको छ। फुटेजमा चोरले सिसा फुटाउन ठूलो घन प्रयोग गरेको देखिएको छ। तर सिसा नफुटेपछि चोरहरु रित्तो हात पसलबाट बाहिरएका छन्।  

चोरीका लागि कालो पोशाकमा हेलमेट लगाएर चार लुटेरा राति पसलभित्र प्रवेश गरेको दृष्य पनि क्यामेरामा कैद भएको छ। पसलमा पोलिकार्बोनेट लेमिनेटेड नामक सिसा प्रयोग गरेका कारण चारले सजिलै उक्त सिसा फुटाउन नसकेका हुन्। पोलिकार्बोनेट लेमिनेटेड भन्ने सिसा भन्दै निकै बलियो मानिन्छ।
