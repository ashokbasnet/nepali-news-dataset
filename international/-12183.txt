दाइजो नदिएको आक्रोसमा पतिले बनाए पत्नीको यस्तो हालत 

एजेन्सी । मागेको जति दाइजो नदिएपछि एक व्यक्तिले आफ्नै पत्नीको नाक चक्कुले काटिदिएका छन्। उनले पत्नीको नाक मात्र काटेनन् घाइते भएकी पत्नीलाई घरबाट समेत निकालिदिए। 

यो घटना नेपालको नभइ छिमेकी देश भारतको हो। भारतको युपीस्थित शाहजहांपुर जिल्लाका एक व्यक्तिले ३ वर्षअघि विवाह भएकी पत्नीको माइती पक्षसँग एउटा मोटरसाइकल र टेलिभिजनको माग गरेका थिए। 

उक्त माग माइती पक्षले पुरा नगरेपछि आक्राशित बनेका ती युवकले पत्नीको नाक काटेर उनलाई घरबाट बाहिर निकालेका थिए। घटनापछि पीडित पत्नीले प्रहरीमा उजुरी दिएपछि आरोपी पक्राउ परेका छन्। 

मदिरा सेवन गरेर घरमा आएका पतिले पत्नीको नाक काटेको प्रत्यक्षदर्शीलाई उदृत गर्दै भारतीय सञ्चारमाध्यमले जनाएका छन्।
