बीच सडकमा दाजुले गरे बहिनीको हत्या, हेर्नेले भिडियो बनाए तर मद्दत गरेनन् (भिडियोसहित)

एजेन्सी। सडकमा चक्कु प्रहारले घाइते युवतीले मद्दत मागिरहिन् तर हेर्नेहरुले कुनै मद्दत गरेनन् बरु मोवाइल निकालेर भिडियो बनाए । भारतको महाराष्ट्रमा मानवता नै लज्जित हुने यस्तो दुःखद् घटना सार्वजनिक भएको हो । यहाँ एक दाजुले आफ्नाी बहिनी र उनका प्रेमीको चक्कुले प्रहार गरी हत्या गर्दा हेर्ने मानिसहरुले रमाइलो मान्दै भिडियो बनाएका छन् । तमाशा हेर्ने ठूलो भीड जम्मा हुँदा पनि कसैलाई ती दुईलाई बचाउने कुनै प्रयास गरेनन् । 

महाराष्ट्रको नांदेड जिल्लामा यस्तो घटना भएको हो । त्यहाँको थेरबन गाउँकी पूजा असानेको डेढ महिना पहिले जेठिबा वर्षावार नामका युवकसँग बिहे भएको थियो । बिहेअघि उनको गोविन्द नामका युवकसँग प्रेम थियो । बिहेपछि पनि पूजा निरन्तर गोविन्दसँग भेट्ने गर्थिन् । केही दिन पहिले उनीहरु भागेर तेलंगना गएका थिए । 

आइतबार पूजाका दाजु दिगंबर असानेले उनीहरुलाई नांदेडनजिकै भेटे । उनले पहिले पुजालाई जबरजस्ती घर लैजान खोजे । तर पुजाले जान नमानेपछि दिगंबरले उनलाई धारिलो हतियारले पटक पटक प्रहार गरे । बहिनीलाई घाइते बनाएपछि दिगंबरले उनका प्रेमीलाई सडकमै काटेर मारे । बीच सडकमा दिगंबरले दुवैलाई धारिलो हतियारले आक्रमण गर्दा आसपास भएका मानिसहरुले तमासा हेरे । घाइते पूजाले मद्दतको लागि निकै गुहार मागिन् तर कोही मद्दतको लागि अगाडि आएनन् । केही बेर तड्पिएपछि पूजाको सडकमै ज्यान गयो । दुवैको हत्या गरेपछि दिगंबरले प्रहरीमा गएर आत्मसमर्पण गरेका छन् । 
 
भिडियो हेर्नुहोस्
