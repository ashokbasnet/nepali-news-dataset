भारत र चीनबीच युद्ध भए रुस कसको पक्षमा ? 

बीबीसी । पछिल्लो समय भारत र चीनबीचको सम्बन्ध निकै चिसिएको छ। दुबै देशबीचको विवादले विश्वयुद्धको संकेत देखाएको छ। 

भारत र चीनबीच सम्बन्ध चिसिएपछि जनमानसमा एउटा प्रश्न उब्जिएको छ। यदी दुई देशबीच युद्ध भए छिमेकी देश रुसले कसको साथ देला ? पछाडि फर्किएर हेर्ने हो भने १९६२ मा भारत र चीन युद्धमा रुसले कसैको साथ दिएको थिएन्। रुसले दुबै देशको पक्ष नलिएर तटस्थ बसेको थियो। उक्त युद्ध भएको अहिले ५५ वर्ष भइसकेको छ। पछिल्लो समय हेरी डोकलाममा भारत र चीनका सेना आमने सामने भएका छन्। 

नजिक भए रुस र चीन  
रसियन प्रोफेसर सञ्जय पाण्डेले चीनलाई रुसले सहयोग गरेको दाबी गरेका छन्। उनले भनेका छन्, चीनलाई रुसले सैन्य सामाग्री उपलब्ध गराउँदै आएको छ। पहिले रुसले चीनलाई सैन्य सामान दिन अस्वीकार गर्ने गर्दथ्यो । अहिले रुपले चीनलाई उच्च स्तरीय हतियार लगायतका सैन्य सामाग्री पठाउँदै आएको छ। उनका अनुसार अहिले रुसी सैनीकबाट चिनियाँ सैनीकलाई प्राविधिक उपाय मिलिरहेको छ। पछिल्लो समय जति सैन्य सामान भारतले पाउँछ त्यती अत्याधुनीक सामान चीनले नपाउने रुसले प्रतिक्रिया दिदै आएको छ। 

पाण्डेका अनुसार भारतले रुसबाट जति सैन्य हतियार पाउँछ उती नै चीनले पनि पाउँदै आएको छ। 

यो विषयमा रुस र चीनबीच केही समयअघि सम्झौता भएको उनको ठहर छ। 


कसको पक्षमा रुस ?
भारत र रुसको सम्बन्ध नेहरुका समयमा पनि भावनात्मक रहेको थियो। प्रोफेसर अर्चना उपाध्यायले रुसले चीनको साथ दिएर आफ्नो छवी विगार्न चाहदैन्। आज पनि भारतले रुसबाट ७० प्रतिशत हतियार खरीद गर्दै आएको छ। अर्चनाले भनेकी छन्, रुसले कहिलै पनि दुई देशबीच युद्ध होओस् भन्ने चाहना राख्दैन्। रुसले खुलेर न चीनको समर्थन गर्छ न भारतको । 

१९६९ मा उसुरी नदी केन्द्रमा रुस र चीन बीच युद्ध भएको भइसकेको छ। युद्धमा रुसले चीनमाथि परमाणु आक्रमणको धम्की समेत दिएको थियो। तर चीन पछाडि हटेकाले आक्रमण नभएको प्रोफेसर पाण्डेले बताए।
