बालिकाको मृत्युपछि कुकुर समातेर तमाशा

एजेन्सी। भारतको उत्तर प्रदेश सराहनपुरमा बालिकाको मृत्युको विरोधमा उत्रिएका प्रदर्शनकारीहरुले दुई कुकुरमाथि पोखेका छन् । उनीहरुले दुई कुकुरलाई समाते र तिनीहरुको हातखुट्टा बाँधिदिए । त्यसपछि नगर निगममा नगर आयुक्तको कार्यालय अगाडि गए र कुकुरलाई चरम यातना दिए । 

१० वर्षकी बालिकाको आवारा कुकुरले टोकेर मृत्यु भएपछि उनीहरुले यस्तो गरेका हुन् । प्रदर्शनकारीहरुले नगर निगम आवारा कुकुरको व्यवस्थापन गर्न असमर्थ रहेको बताउँदै आफूहरुले आवारा कुकुर समातेर निगममा बुझाएको बताए । नगर आयुक्तले घटना हुँदा आफू कार्यालयमा नभएको बताउँदै यसको जाँच गरेर कारवाही गर्ने आश्वासन दिएका छन् ।
