चीन मोदीसँग डराएको झुटो खबर फैलाउँदै भारतीय मिडिया

काठमाडौं। केही भारतीय मिडियाले चीन भारतसँग डराएको झुटो खबर फैलाउन थालेका छन् । उनहिरुले भारतसँग लड्न डराएर चीनका विदेशमन्त्रीले आफ्नो पदबाट राजीनामा दिएको सम्मका हल्लाहरु इन्टरनेटमा फैलाएका छन् । यी खबरहरुलाई भारतका प्रतिष्ठित व्यक्तिहरुले पनि शेयर गरेका छन् । 

भारतका नेशनल सेक्युरिटी एडभाइजर अजित डोभाल चीन पुग्नासाथ भारतीय प्रधानमन्त्री नरेन्द्र मोदीको कुटनीतिक चालबाट डराएर चीनका विदेशमन्त्री वाङ यीले राजीनामा दिएको समाचारमा भनिएको छ । समाचारमा संसारका सबै देश भारततर्फ रहेकोले चीनले भारतसँग माफी माग्नुपर्ने बताइएको छ । 

तर, चीनका विदेशमन्त्री वाङ यीले राजीनामा दिएका छैनन् । २०१३ देखि हालसम्म निरन्तर चीनको विदेशमन्त्रीको जिम्मेवारी सम्हालिरहेका यीले राजीनामा दिएकोबारे चीनको विदेश मन्त्रालयको वेबसाइटमा कुनै जानकारी छैन । भारतका सेक्टुरिटस् एडभाइजर डोभान चीन गएको खबर भने सत्य हो तर उनी अर्कै प्रयोजनका लागि चीन गएका हुन् ।
