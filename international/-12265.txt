भाडामा बस्नेलाई घरबाट निकाल्न यतिसम्म खतरनाक कदम उठाएपछि...

एजेन्सी। भारतको कानपुरमा आफ्नो घरमा भाडामा बस्नेहरुलाई निकाल्न घरमालिकले निकै खतरनाक कदम उठाएका छन् । जसका कारण उनी आफैं प्रहरीको फन्दामा परेका छन् ।

यहाँ १७ जुलाइका दिन घरमै गोली चलेको थियो । गोली चलेपछि घरमा मात्र नभइ छिमेकमा बस्नेहरु पनि आतंकित भएका थिए ।  प्रहरी त्यतिबेला आश्चर्यचकित भयो जब कुरा खुल्यो कि गोली अरु कसैले नभइ घरमालिक स्वयंले चलाएका थिए । उनी भाडामा बस्नेहरुलाई हटाएर घर खाली गराउन चाहन्थे । त्यसैले सबैलाई तर्साउनको लागि उनले घरमा गोली चलाएका थिए । गोली चलेको सूचनापछि प्रहरीले घरनास्थल पुगेर निरीक्षण गरेको थियो । जाँचपछि प्रहरीले घरमा बस्ने ५ जना युवकलाई हिरासतमा लिएको थियो । सोधपुछपछि प्रहरीले ती सबैलाई छोडिदिएको थियो । 

कानपुरको दलेल पुरवा निवासी मोहम्मद इरशाद आफ्नो घरमा बस्नेहरुलाई हटाएर घर खाली गराउन चाहन्थे तर उनीहरुले घर छोड्न मानिरहेका थिएनन् । त्यही कारण उनले सबैलाई तर्साएर हटाउनको लागिगोली चलाएका थिए । १७ जुलाइका दिन उनले गोली चलाएर भागेका भएपनि भाडामा बस्नेले उनले गोली चलाएको देखेका थिए । जसका कारण इरशाद आफैं प्रहरीको फन्दामा परेका छन् ।
