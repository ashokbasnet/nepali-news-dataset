जान्नुहोस् के हो पनामा पेपर जसले पाकिस्तानमा प्रधानमन्त्रीलाई नै बर्बाद पार्‍यो

काठमाडौं। ‘पनामा पेपर लिक’ मुद्दामा पाकिस्तानको सर्वोच्च अदालतले प्रधानमन्त्री नवाज शरीफलाई दोषी ठहर गरेपछि अहिले ‘पनामा पेपर लिक’ मुद्दा के हो भन्ने बहस जन्मिएको छ । यो मुद्दामा सुनुवाइ गर्दै अदालतले शरीफलाई प्रधानमन्त्री पदका लागि अयोग्य ठहर गरेको छ । अदालतको फैसलासँगै शरीफले प्रधानमन्त्री पदबाट राजीनामा दिएका छन् । अब शरीफमाथि आपराधिक मुद्दा चल्नेछ । 

 

के हो त ‘पनामा पेपर लिक ?’
पनामा पेपर्सको नामबाट सार्वजनिक भएका दस्तावेजलाई बाहिर ल्याउने काम अमेरिकामा रहेको गैर सरकारी संस्था ‘खोजी पत्रकारहरुको अन्तर्राष्ट्रिय महासंघ’ (आइसिआइजे)ले गरेको हो । यी दस्तावेज प्राप्त भएको स्रोतको बारेमा संस्थाले खुलाएको छैन । दस्तावेजमा पाकिस्तानी प्रधानमन्त्री नवाज शरीफसहित राजनीति, फिल्म र खेल क्षेत्रका करिब १ सय ४० हस्तीहरुको सम्पत्तिको खुलासा भएको छ । 

यी दस्तावेजमा भएका तथ्यांक १९७७ देखि २०१५ सम्मका छन् । जर्मनीको एक अखबारका अनुसार यी सबै तथ्यांकमा शरीफ र अन्यले ‘ट्याक्स हेवन’ देशहरुमा कसरी पैसा लगानी गरे र कर छली गरे भन्ने उल्लेख छ । ‘ट्याक्स हेवन’ भनिएका देशहरुका करदाताको परिचय समेत नखुलाउन पाइने हुँदा यहाँ कर छली गर्न निकै सजिलो मानिन्छ । आरोप लागेकाहरुले ‘छायाँ कम्पनी’, ’ट्रस्ट’ र ‘कर्पोरेशन’  बनाएर ट्याक्स छलेको ती दस्तावेजमा उल्लेख छ । 

 

नवाज परिवारमाथि आरोप 
नवाज शरीफका छोराहरु हुसैन, हसन र छोरी मरियम नवाजले यस्तै ‘ट्याक्स हेवन’ मानिने ब्रिटिस भर्जिन आइल्याण्डमा कम्तीमा चार कम्पनी सुरु गरेको आरोप लागेको थियो । आरोपमा जनाइएअनुसार उनीहरुले यी कम्पनीको माध्यमबाट लण्डनमा ६ ठूला अचल सम्पत्ति किनेका थिए । शरीफ परिवारले यी सम्पत्तिलाई धितो राखेर डएचे बैंकबाट करिब ७० करोड ऋण लिकाले । यसको अलावा अन्य अपार्टमेन्ट किन्नको लागि उनीहरुलाई बैंक अफ स्कटल्याण्डले सहयोग गर्यो । 

नवाज र उनको परिवारमाथि आरोप छ कि यसरी किनिएमा सम्पत्तिमा स्रोत नखुलेको धन खर्च गरिएको थियो । शरीफ परिवारका विदेशमा रहेका यी सम्पत्तिको बारेमा तब कुरा खुल्यो जब पनामा पेपरले यी सम्पत्ति खरिद गर्ने कम्पनीको व्यवस्थापन नवाज शरीफ परिवारका कम्पनीले गरेको कुरा खुलाइदियो । अर्थात सम्पत्ति किनबेचको काम त ब्रिटिस भर्जिन आइल्याण्डमा भएका (शरीफ परिवारको स्वामित्व भएको थाहा नभएका) कम्पनीहरुले गर्थे तर ती कम्पनीको कारोबार गर्ने कम्पनीको संचालन शरीफ परिवारको स्वामित्वमा रहेका कम्पनीहरुले गर्थे । 

 

कसरी छलिन्थ्यो ट्याक्स ?
‘ट्याक्स हेवन’ देशहरुमा बैंक खाता संचालन गरी त्यहाँ पैसा पु¥याउन सहज मानिन्छ । यी देशमा क्लाइन्टको पहिचान पनि खुलाउनु नपर्ने हुँदा यहाँ पु¥याइने पैसा कसरी आयो भन्ने सबै विवरण बुझाउन सहज हुन्छ । यस्ता खाताहरु कैयौं वित्तीय र कानुनी लाभ लिनका लागि राखिन्छ । देशको बैंकिङ सिस्टमबाट पैसा जोगाएर विदेश पु¥याउन यस्ता खाता उपयोग गरिन्छ ।
