उत्तर कोरियाले फेरि गर्यो लामो दुरीसम्म मार हान्न सक्ने क्षमताको मिसाइल परीक्षण

एजेन्सी । राष्ट्र संघको प्रतिबन्धलाई लत्याउदै उत्तर कोरियाले फेरि लामो दुरीसम्म मार हान्न सक्ने क्षमताको मिसाइल परीक्षण गरेको छ।

उत्तर कोरियाले परिक्षण गरेको मिसाइल करिब ३ हजार किलोमिटर टाढासम्म पुगेको जापान र दक्षिण कोरियाका अधिकारीहरुले दाबी गरेका छन्। 

उक्त मिसाइल जापानी समुद्रमा खसेको अन्तर्राष्ट्रिय सञ्चारमाध्यमले जनाएका छन्। 

यस अघि यही महिनाको पहिलो हप्तामा पनि उत्तर कोरियाले एउटा अन्तरमहादेशीय ब्यालिस्टिक मिसाइलको सफल परीक्षण गरेको थियो। 

उत्तर कोरियाले गरेको मिसाइल परिक्षणप्रति अमेरिका, दक्षिण कोरिया, जापानलगायतका मुलुकले आपत्ति जनाएका छन्।
