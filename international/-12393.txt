हाँसो मन नपर्दा पत्नीको हत्या

बीबीसी । अमेरिकाको अलास्कामा एक व्यक्तिले हाँसो मन नपर्दा पत्नीको हत्या गरेका छन्।   केनेथ मंजानारेस नाम गरेका ती व्यक्तिले आफ्नी ३९ वर्षीया पत्नीको हत्या गरेको त्यहाँका अधिकारीलाई उदृत गर्दै बीबीसीले जनाएको छ। पत्नीको शव प्रहरीले उनको कक्षबाट बरामत गरेको थियो। 

सुरक्षागार्डले उनको हात र कपडामा रगत देखेको बताएपछि उनलाई प्रहरीले पक्राउ गरेको थियो। यो घटना मंगलबार राति प्रिन्सेज क्रूज पानीजहाजको हो। उक्त जहाज ३४०० यात्री बोकेर एक हप्तालामो यात्रामा निस्कीएको थियो। 

उनले आफ्नी पत्नीको हत्यापछि शवलाई घिसार्दै समुद्रमा फ्याक्न प्रयास गरेको एक व्यक्तिले देखेका थिए। घटनापछि पुछपाछका क्रममा उनले पत्नीको आफ्नो हाँसो र मलाइ पनि हँसाउन बन्द नगरेकाले हत्या गरेको बताएका छन्। यस बारेमा प्रहरीले थप अनुसन्धान गरिरहेको समाचारमा उल्लेख छ।
