यस्तो छ हिजोदेखि प्रयोगमा आएको संसारकै लामो झोलुङ्गेपुल, यहाँ हिँड्न चाहिन्छ हिम्मत (फोटोफिचर)

एजेन्सी। संसारकै सबैभन्दा लामो झेलुङ्गेपुल शनिबारदेखि सर्वसाधारणका लागि खुल्ला भएको छ । ‘युरोपाब्रयुक’ नामको यो झोलुङ्गेपुलले स्विटजरल्याण्डका दुई पहाडी गाउँ जर्मेट र ग्रेशेनलाई आपसमा जोड्छ । पुलको लम्बाइ १ हजार ६ सय २० फिट र जमिनबाट यसको उचाइ २ सय ७८ फिट छ । यहाँ पहिले पनि एउटा पुल थियो जसलाई बन्द गरिएको छ । 

यो पुललाई हापामा मजबुतीसँग अड्याउनका लागि प्रयोग गरिएका केबल करिब २ इन्च मोटा छन् । यिनीहरुको तौल ८ टनभन्दा बढी छ । पुलमुनि ग्राबेग्युफर रेवाइन छ । यो खोंच स्विटजरल्याण्डको सबैभन्दा अग्लो १४ हजार ९ सय ११ फिटको डोम पहाडको तल्लो भागमा पर्छ । पैदल यात्रीको लागि यो सबैभन्दा लामो झोलुङ्गे पुल हो । गाडी समेत हिँड्ने सबैभन्दा लामो झोलुङगे पुल भने जापानमा छ । यसको नाम आकाशी काक्यो ब्रिज हो ।
