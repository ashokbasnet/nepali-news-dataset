दुश्मनलाई परास्त गर्न चिनियाँ सेना सक्षमः राष्ट्रपति शी

बीबीसी। एकातर्फ डोकलाम सीमामा चीन र भारतका सेना आमने सामुने छन्, अर्कोतर्फ चीनको सरकारी संचारमाध्यम सिन्ह्वाका अनुसार चीनका राष्ट्रपति शी जिनपिङले आफ्ना सेना दुस्मनलाई हराउन सक्षम रहेको बताएका छन्।



चीनको सैनिक दिवसको अवसरमा आयोजित विशेष समारोहलाई सम्वोधन गर्दै राष्ट्रपति शीले आफ्ना देशका सेना कुनै पनि आक्रमणकालागि तयार रहेको बताएका हुन्। चीन र भारतबीचको पछिल्लो तनावबीच भारतका राष्ट्रिय सुरक्षा सल्लाहकार अजीत डोभल चीन भ्रमणमा भएका थिए। तर दुई देशबीच कुनै पनि सम्झौता हुन सकेन्।

चीनको जनमुक्ति सेनाको ९० औं स्थापना दिवसका अवसरमा एक परेडको आयोजना गरिएको थियो। सो अवसरमा राष्ट्रपति शीले सो विशाल परेडको निरीक्षण गरेका थिए। चीनका राष्ट्रपति कम्युनिष्ट पार्टी अफ चाइन (सीपीसी) का केन्द्रीय कमिटीको महासचिव र सेन्टर मिलिटरी कमिशनका कमाण्डर हुने प्रावधान छ।



चिनियाँ संचारमाध्यमका अनुसार १९९४ मो पीपुल्स रिपब्लिक अफ चाइनाको स्थापनापछि सेना दिवसको सम्झानामा पहिलो पटक यस्तो परेडको आयोजना गरिएको हो। चीनको सरकारी संचारमाध्यम सिन्ह्वाका अनुसार सो अवसरमा राष्ट्रपति शीले सीपीसी र सबै चिनियाँ नागरिकलाई जनमुक्ति सेनामाथि गर्व भएको बताएका छन्।

सिन्ह्वाका अनुसार राष्ट्रपति शीले परेडमा सेनामा लडाकुपनलाई वढाउन सुधार र आधुनिकीरण गर्न आदेश दिएका छन्। ‘इतिहासले यो सावित गरेको की पीएलए एक बहादुर सेना हो, जो सीपीसीको आदेशलाई पालना गर्छ। योसँगै चीनको निर्माणकालागि पनि लड्छ,’ राष्ट्रपतिको भनाइ उद्धृत गर्दै सिन्ह्वाले भनेको छ।

सिन्ह्वाका अनुसार राष्ट्रपति शीले पीएलए सबै आक्रमणकारी दुश्मनलाई परास्त गर्न र चीनको राष्ट्रिय सम्प्रभुताको रक्षाकालागि दृढसंकल्प र सक्षम  रहेको बताएका छन्। सो परेडमा राष्ट्रपति शी खुला जीपमा सवार थिए।



सो क्रममा सेनाको गीत बजाइएको थियो। सो परेडमा चीनले आफ्नो सैन्य क्षमताको प्रदर्शन पनि गरेको थियो।  पीएलएको गठन अगस्त, १९२७ मा भएको थियो। आजका मितिसम्म आइपुग्दा पीएलएमा २० लाख सेना छन्। चीनको पीएलए विश्वको सबैभन्दा ठूलो सैन्य संगठन हो।

सिन्ह्वाका अनुसार झरिह मिलिटरी बेस एसियाको सबैभन्दा ठूलो आर्मी ट्रेनिङ बेस हो। यो एक हजार वर्ग किलोमिटरमा फैलिएको छ। यहाँ कयौं ठूला सैन्य अभ्यास हुने गरेको छ। यहाँ अन्तर्राष्ट्रिय वार गेम पनि आयोजना गरिएको थियो।
