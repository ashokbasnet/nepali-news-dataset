राष्ट्रपतिकी छोरीको फोटोमाथि कामुकताको बहस

फारानक अमीदी
बीबीसी। किर्गिस्तानमा राष्ट्रपतिकी कान्छी छोरी आलिया शागयिवाको बच्चालाई स्तनपान गराउँदै गरेको तस्बिर पछिल्ला दिनमा चर्चामा छ। यो तस्विरमा आलियाले भित्री पोशाक लगाएर बच्चालाई स्तनपान गराइरहेकी छन्।

यही वर्ष अप्रिलमा आलियाले स्तनपान गराउँदै गरेको आफ्नो फोटो समाजिक संजालमा पोष्ट गरेकी थिइन्। तस्विरसँगै उनले लेखेकी थिइन्, ‘मेरो छोरालाई भोक लाग्यो भने म जहाँ पनि र कुनै पनि बेला स्तनपान गराउँछु।’



सो तस्विर सार्वजनिक भएपछि आलियामाथि अनैतिक व्यवहार गरेको आरोप लाग्यो र उनले सो फोटो डिलिट गर्नुपर्यो। बीबीसीसँगको एक अन्तर्वातामा उनले भनेकी थिइन, ‘यो वहस त्यो संस्कृतिको भाग थिइन, जसमा महिलाको शरीरलाई कामुकतासँग जोडेर हेर्ने गरिन्छ।’

‘मलाई भगवानले जुन शरीर दिएका छन्। त्यो अश्लिल होइन,’ बीबीसीसँग आलियाले भनिन्, ‘यो सुन्दर शरीर हो जो मेरो छोराको सबै आवश्यकता  पूरा गर्न सक्षम छ। यसलाई कामुकताको नजरले हेर्नु हुँदैन।’

उनले त्या फोटो सोसल मिडियामा पोष्ट भएपछि केही मानिसमात्र होइन, उनका आमा बुवा राष्ट्रपति अल्माजबेक आत्मबयेल र राइसा पनि रिसाएका थिए।

किर्गिस्तानको राजधानी बिश्केकको बाहिरी इलाकामा बस्ने आलियाले भनिन्, ‘उहाँहरुलाई मेरो फोटो मन परेन भने म यो कुरा बुझ्न सक्छु किनभने उहाँहरुको पिढीको तुलनामा युवा पिँढी कम रुढिवादी छ।’



आलिया सामाजिक संजालमा निकै सक्रिय रहन्छिन्। र आफ्नो काम र परिवारको तस्विर पोष्ट गरिरहेकी हुन्छिन्। ‘ जब म आफ्नो बच्चालाई स्तनपान गराइरहेकी छु भने मलाई लाग्यो यो सबैभन्दा राम्रो कुरा हो,’ उनले भनिन्, ‘जुन म मेरो सन्तानलाई दिन सक्छु। मेरालागि आफ्नो बच्चाको आवश्यकता पूरा गर्नु मुख्य कुरा हो, नकी अरुको कुरामा ध्यान दिनू’ आलिया आफ्ना पति र बच्चासँग बस्छिन्।

उनको घरको भित्ता आलियाले बनाएको चित्र र उनको तस्बिरले भरिएको छ। उनले घरको झ्यालमा गमला राखेकी छन् र गमलामा केही बोट विरुवा रोपेकी छन्। किर्तिस्तानका अधिकांश मानिस मासु खान रुचाउँछन्। तर आलिया दम्पत्ति भने शाहाकारी हुन्।  सोवियत संघको विघटनपछि किर्गिस्तानका बहुसंख्याक मुसलमान समुदायमा आलिया शागयिवा एक बोल्ड महिला हुन्।

उनी खुलेर कुरा गर्छिन् र आफ्नो बाल्यकालको विषयमा कुरा गर्छिन्। ‘मेरा आमा बुवा निकै व्यस्त हुनुहुन्थ्यो र मेरो बाल्यकाल एक्लोपनामा बित्यो,’ उनले भनिन्। उनले पुस्तान्तरणको विषयमा पनि खुलेर कुरा गरिन्। ‘मेरी आमालाई मेरो विषयमा मेरा साथीमार्फत थाहा भयो। अब म आफैं एक आमा हुँ। मलाई हुर्काउन मेरा आमा बुवाले कति कष्टको सामना गर्नुपर्यो होला भन्ने कुरा मैले बुझेकी छु,’ उनले भनिन्।

किर्गिस्तानमा मुख्य रुपमा मुसलमानको बाहुल्यता रहेको छ। जवकी मुलसमानलाई रुढिवादी समाज भनिन्छ। तर सामाजिक रुपमा सार्वजनिक स्थलमा स्तनपान गराउने कामलाई यहाँ नराम्रो मानिदैन। पार्क वा अन्य सार्वजनिक स्थानमा महिलाहरु आफ्ना बच्चालाई स्तनपान गराएको देख्नु यहाँ आम रुपमा लिइन्छ। तर दूध पिलाउँदा आफ्नो शरीर कपडाले ढाक्ने गरिन्छ।

जब आलियाले स्तनपान गराएको तस्बिर पोस्ट गरिन्, धेरैले यो उनको निजी तस्विर भएकाले सामाजिक संजालमा पोस्ट नगरेको भए राम्रो हुने सुझाव दिएका थिए। कयौंले सो तस्विरको आलोचना पनि गरे।



आलियाको सो तस्विरलाई किर्गिस्तान बाहिर पनि निकै हेरियो। युरोपका कयौं देशका पत्रिका र वेबसाइटमा उनको सो तस्विर छापियो। कयौं महिलाको शरीरलाई लिएर प्रचलित सामाजिक मानसिकताको विरोध गरेको भन्दै उनको तारिफ पनि गरे।  बेलायतलगायत कयौं देशमा सार्वजनिक स्थलमा स्तनपान गराउने विषयलाई लिएर बहस सुरु भएको छ।

बेलायतमा तीन वर्ष पहिला लन्डनको चर्चित क्लारिज्स होटलको एक रेस्टुरेन्टमा बच्चालाई दूध पिलाउँदै गरेकी एक महिलालाई आफ्नो छाती छोप्न भनिएको थियो। त्यसको विरोध पनि भएको थियो। यसै वर्ष मे महिनामा अस्ट्रेलियाको क्विंसल्याण्डकी सिनेटर लारिसा वाटर्सले संसदमा आफ्नो बच्चालाई स्तनपान गराएकी थिइन्। 

जब बीबीसीको अन्य सेवामा आलिया शेगयिवाको अन्तर्वाता छापियो, त्यसपछि मुस्लिम बाहुल देशमा स्तनपान गराउने प्रचलित मान्यतालाई लिएर बहस सुरु भएको छ। इरानबाट एक महिलाले सार्वजनिक रुपमा स्तनपान गराउँदा आफूले तनावको सामना गर्नुपरेको उल्लेख गरेकी छन्।
