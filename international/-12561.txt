पाकिस्तानमा फेरि हंगामा, अन्तरिम प्रधानमन्त्रीमाथि पनि २ खर्ब २० अर्बको भ्रष्टाचार अभियोग

इस्लामाबाद। नियुक्तिको एक साता नबित्दै पाकिस्तानका नयाँ प्रधानमन्त्री पनि ठूलो भ्रष्टाचार काण्डमा मुछिएका छन् । तत्कालीन प्रधानमन्त्री नवाज शरीफलाई अदालतले अयोग्य घोषित गरेपछि सत्तारुढ दल पाकिस्तान मुस्लिम लिगको तर्फबाट दुई दिन अघिमात्र शाहिद खकान अब्बासी अन्तरिम प्रधानमन्त्री बनेका थिए । 

२ सय २० अरबको प्राकृतिक ग्यासको भ्रष्टाचार मुद्दामा फसेका अब्बासी यो मुद्दाका मुख्य आरोपी हुन् । यो मुद्दामा पाकिस्तानी नेशनल अकाउण्टबिलिटी ब्यूरोले जाँच गरिरहेको छ । ब्यूरोले यो विषयमा २०१५ मा मुद्दा दायर गरेको थियो । अब्बासी त्यतिबेला पेट्रोलियम र नेचुरल ग्यास मन्त्री थिए ।

अब्बासीले यी आरोपहरु अस्वीकार गरेका छन् । उनले आफू यी आरोपबाट नडराउने बताउँदै यस्तो आरोप लगाउनेहरुले आफ्ना कर्मको बारेमा बुझ्नुपर्ने बताएका छन् । पनामा पेपर लिक्सको विषयमा तीन दिनअघि सर्वोच्च अदालतले दोषी ठहर गर्दै प्रधानमन्त्री पदका लागि अयोग्य घोषित गरेपछि तत्कालीन प्रधानमन्त्री नवाज शरीफले राजीनामा दिएका थिए । त्यसपछि शरिफकै अगुवाइमा भएको पार्टीको बैठकले अब्बासीलाई अन्तरिम प्रधानमन्त्री रोजेको हो । अब्बासी ४५ दिनका लागि अन्तरिम प्रधानमन्त्री भएका हुन्
