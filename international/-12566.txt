ऋणबाट जोगिन यस्तो आश्चर्यजनक कदम उठाएपछि 

एजेन्सी। ऋणबाट जोगिनको लागि सामान्यतया आफू बसिरहेको ठाउँ छोड्छन् वा आफ्नो पहिचान लुकाउँछन् । तर २५ करोडको ऋणमा डुबेकी चीनकी एक महिलाले यतिसम्म विचित्र कदम उठाइन् कि तपाइ आश्चर्यचकित पर्नुहुनेछ । ५९ वर्षकी यी महिलाले बैंकको ऋणबाट बच्नको लागि आफ्नो अनुहार नै परिवर्तन गरेकी छिन् । 

एक समाचार वेबसाइटका अनुसार यी महिलाको नाम हु नाजुआन हो । यिनीमाथि बैंकको २५ मिलियन युआन ऋण थियो । यो ऋण तिर्न उनी असमर्थ थिइन् । ऋणबाट बच्नका लागि यी महिलाले आफ्नो प्लाष्टिक सर्जरी गराएकी छिन् । अदालतले ती महिलालाई ऋण तिर्न आदेश दिएको थियो । वुहान शहरकी उनले अदालतको आदेशपछि शहर छोडेर शेंजेन पुगिन् । 

शेंजेनबाट पक्राउ परेकी उनलाई देख्दा सुरुमा प्रहरी नै आश्चर्यचकित भए किनकि ५९ वर्षकी ती महिला झण्डै ३० वर्षकी देखिएकी थिइन् । उनले अरु व्यक्तिहरुको नक्कली परिचय पत्रको आधारमा देशभर यात्रा गर्ने गरेको खुलेको छ । गिरफ्तारीपछि ती महिलाले आफ्नो पहिचान स्वीकार गरेकी छिन् । चीनमा बैंकको ऋण नतिर्नु राष्ट्रिय समस्या बनिसकेको छ । अहिले यहाँ ऋण असुली गर्नको लागि अभियान नै चलाइएको छ ।
