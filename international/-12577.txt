भारतीय मिडियामा झुटो समाचारले आतंक मच्चाएपछि...

काठमाडौं। बेलाबेलामा अतिरंजित समाचार सम्प्रेषण गर्ने गरेको आरोप खेप्दै आएका भारतीय मिडिया अहिले आफैं झुटो समाचार आतंकको चपेटामा परेका छन् । अहिले भारतीय मिडियाहरु झुटो समाचार आतंकको विरोधमा अभियान नै चलाएर सक्रिय छन् । 

पछिल्लो समय भारतमा झुटो समाचार फैलाउनेहरुले आतंक नै मच्चाएका छन् । कहिले ‘भारतसँग डराएर चीनका विदेशमन्त्रीले राजीनामा दिएको’ त कहिले ‘१२ अगष्टको दिन रात नपर्ने नासाको दावी’ भन्दै झुटो समाचार सम्प्रेषणा गर्नेहरु अहिले निकै सक्रिय छन् । यस्ता गलत समाचार दिने साइटहरुले हैरान पारेपछि आफ्नै विश्वसनीयता घट्न थालेको भारतीय मिडियाले महसुस गरेको पाइएको छ । जसका कारण भारतीय मिडियाहरुले यस्ता समाचारको वास्तविकता के हो भन्ने विषयमा छुट्टै कोलम नै संचालन गरेका छन् ।
