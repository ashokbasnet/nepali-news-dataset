जसले बलात्कार गर्यो उसैसँग विवाह, कथा-व्यथा यस्तो छ

एजेन्सी। 
भारतको यूपीमा बलात्कारको रहस्यमयी घटना बाहिरिएको छ । यूपी राज्यको बरेली जिल्लामा एक बालिका बलात्कारको शिकार भएकी थिइन् । पिडित बालिकाको परिवारले गरिबिकै कारण बलात्कारका आरोपीसँग नै बालिकाको विवाह गर्न बाध्य भएका छन् । 


बलात्कारबाट गर्भवती बनेकी बालिकाले अन्तत बच्चा जन्माइन् । त्यसको एक महिनापछि पिडित बालिकाले बलात्कार गर्ने युुवकसँग विवाह गरिन् । आरोपी र बालिका यो विवाहका लागि खुशि भएका थिए । 


रिपोर्टका अनुसार बरेली जिल्लामा आसिफ नाम गरेका आरोपीले १४ बर्षीया बालिकालाई बलात्कारको शिकार बनाएका थिए । पिडित बालिकाले प्रहरीमा उजुरी दिएपनि फैसला यतिसम्म लम्बियो कि बलात्कृत बालिकाले बच्चा समेत जन्माइन् । 


गरिबीको कारण बलात्कृत बालिकाको बाबु पहिले देखिनै २० हजारको ऋण तिर्न नसकेर चिन्तित बनेको बताइएको छ । पिडित छोरीको उपचार तथा सुनुवाईको लागि बाबुले ५० किलोमिटर टाढा रहेको अदालत जानको लागि खर्च धान्न सकिरहेका थिएनन् । गाउँका मानिसले जब उनलाई आरोपीसँग छोरीको बिहे गरिदिने प्रस्ताव राखे तब उनले बलात्कारका आरोपीलाई नै विश्वास गरेर उनैसँग विवाह गरिदिन मञ्जुर भए । 
पिडित बालिका र आरोपी आसिफले विवाहदर्ताको लागि आवेदन दिए ।

दुबैको म्यारिज सर्टिफिकेट बनेपछि बलात्कारको केस टुंगिएको छ । गरिबिकै कारण उनले आफ्नो छोरीको विवाह बलात्कारका आरोपीसँग नै गरिदिन मञ्जुर हुनुपरेको बताइएको छ ।
