उत्तर कोरियासँग युद्ध भयो भने कति क्षति हुन्छ ?

बीबीसी। कोरियाली प्रायद्वीपले पहिला पनि युद्ध भोगिसकेको छ। १९५० मा उत्तर कोरियाका वर्तमान उत्तर कोरियाली नेता किम जोङ उनका हजुरबुवा किम इल सुङले दक्षिण कोरियामाथि आक्रमण गर्ने निर्णय गरेका थिए।

अमेरिकाले दुई देशबीच मध्यस्थता गर्ने कोसिस गरेको थियो, ताकि युद्ध रोक्न सकियोस्। तनाव तीन वर्षसम्म कायम रह्यो। यो युद्धमा दुवै देशमा ठूलो मात्रामा जन–धनका क्षति हुन पुग्यो। छ दशकपछि आज फेरि कोरियाली प्रायद्वीपमा बेग्लै प्रकारको तनाव देखिएको छ। आफ्नो परमाणु परीक्षणमार्फत किम जोङ उन अन्तर्राष्ट्रिय समुदायलाई चुनौती दिइरहेका छन्।



यो महिनाको सुरुवातमा उत्तर कोरियाले सफल अन्तरमहादेशीय ब्यालिस्टिक मिसाइल परीक्षण गर्यो र दाबी गर्यो सो मिसाइल अलास्कासम्म आक्रमण गर्न सक्छ।

उत्तरको सो दाबीपछि अमेरिकाका विदेश मन्त्रीले सो विषयमा विज्ञप्ति जारी गर्दै मिसाइल परीक्षणको निन्दा गरेर भने, ‘यो मिसाइल परीक्षणबाट अमेरिका र हाम्रा सहयोगी, यस क्षेत्र र पूरै विश्वकालागि खतरा झन बढेको छ।’ केही विशेषज्ञले आगामी तीन वर्षभित्र उत्तर कोरियाले यस्तो मिसाइल बनाउने छ, जो दस एन्जिल्स सम्म आक्रमण गर्न सक्षम हुने दाबी गरेका छन्। 

उता अमेरिकी राष्ट्रपति डोनाल्ड ट्रम्पले तनाव जारी रहे उत्तर कोरियासँग ‘एउटा ठूलो संघर्ष’ को संभावना रहेको चेतावनी दिएका छन्। 
यदि कोरियाली प्रायद्वीपमा हाल कायम रहेको तनावको स्थिति झन बढ्यो भने के  हुन्छ?  खासगरी विश्वका ठूला परमाणू शक्तिको रुची कोरियाली प्रायद्वीपमा छ।
 

उत्तर कोरियाको पहिलो युद्ध 

१९५०  कोरियामा युद्ध भएको थियो। त्यो बेला विश्व महाशक्ति अमेरिका र सोभियत संघ दोस्रो विश्वयुद्धपछि अन्य देशजस्तो आफ्नो पुर्नगठनमा लागेका थिए। प्रायद्वीपको उत्तरी भागमा सोभियत संघले कब्जा जमाएको थियो भने अमेरिका दक्षिणी भागमा सैन्य सहयोग गरिरहेको थियो।

जुन २५ मा सोभियत संघ र चीनको समर्थन लिएर उत्तर कोरियाले दक्षिण कोरियामाथि धावा बोलेको थियो। अमेरिकाले ‘कम्युनिष्टको आक्रमण’ को सामना गर्नकालागि दक्षिण कोरियामा आफ्नो सेना पठायो। अमेरिकी सेनाको सहयोगबाट दक्षिण कोरियाको राजधानी सोललाई दुई महिनाभित्र स्वतन्त्र गराउन सफल भयो। तर प्रायद्वीपलाई एक बनाउन अमेरिकाले आफ्ना सेना उत्तरतर्फ पठाउने निर्णयको चीनले कडा विरोध गर्यो।



सबै पक्ष एटम बम र परमाणु बमको चर्चा गर्न थालेका छन्।  चाँडै कोरियाली प्रायद्वीपलाई एक गर्नलागि सुरु गरिएको परमाणु परिक्षण तेस्रो विश्वयुद्ध सम्म पुग्न लागेको छ।

तीन वर्षको तनावपछि मामिला शान्त भयो, त्यो पनि विना कुनै औपचारिक सम्झौता विना। अमेरिकी गुप्तचर एजेन्सी सीआईएका कोरियाली मामिलाका जानकार सू टेरी भन्छिन्, ‘लाखौं कोरिायली नागरिक मारिए। करिव एक लाख बच्चा अनाथ भए, एक करोड मानिस विस्थापित हुनुपर्यो।’ उनले अगाडि भनिन्, ‘प्योङयाङ पूर्णरुपमा ध्वस्त भइसकेको थियो। क्षति नभएको एउटा पनि भवन देखिँदैनथ्यो।’ 

फेरि युद्ध भयो भने...



२७ जुलाई १९५३ मा दुवै पक्षले अस्थायी रुपमा युद्धविराम सम्झौतामा हस्ताक्षर गर्ने फैसाल गरे। तर, आज ६४ वर्षप्छि पनि दुवै देशीबीच युद्धजस्तो माहोल छ। यो क्षेत्रमा शत्रुता बढिरहेको छ। उत्तर कोरियाली नेता किम जोङ उन र अमेरिकी राष्ट्रपति डोनाल्ड ट्रम्पबीच तनाव बढिरहेको छ। यो विषयमा केही जानकारहरुले केही समान्य कमजोरी भयो भने फेरि युद्ध सुरु हुन सक्ने बताएका छन्।

युनिभर्सिटी अफ जर्जटाउनमा सेन्टर फर सिक्योरिटी स्टडिजका विश्लेषक तथा अमेरिकी सेनाका पूर्व कर्नेल डेविड म्याक्सवेलले भने, ‘ दुवै देशबीच मौजुद विसैन्यीकृत (डिमिलिटराइज्ड) क्षेत्र आज विश्वका सबैभन्दा धेरै हतियारले भरिएको छ।’ उनले अगाडि भने, ‘ उत्तर कोरियाको सेनामा ११ लाख कर्मचारी छन् र तीमध्ये ७० प्रतिशत राजधानी र यस डिमिलिटराइज्ड क्षेत्रमा तैनाथ छन्।’  डेविटका अनुसार उत्तर कोरिया विश्वका चौथो सबैभन्दा धेरै सेना भएको मुलुक हो। उत्तर कोरियाले हालै गरेको परमाणु परीक्षण र मिसाइल लन्चबाट अमेरिकामाथि आक्रमणको संभावना बढेको छ।



‘यदि किम जोङ उनले आक्रमण गर्न चाहने हो भने उत्तर कोरियाका कमाण्डले बम बर्साउने आदेश दिन सक्छन् र दक्षिण कोरियामा ठूलो जनधनको क्षति हुनपुग्छ,’ डेविडले भने।

जानकारहरुका अनुसार पहिला केही घण्टामा हजारौं मिसाइल प्रहार गर्न सकिन्छ, जसले सोललाई पूर्णरुपमा ध्वस्त पार्न सक्छ।
केही मिनटमा मिसाइल उत्तर कोरियाबाट सोल पुग्छन्। जहाँ साँढे दुई करोड मानिस बसोबास गर्छन। र ती मानिसलाई बचाएर सुरक्षित स्थानमा लिएर जान संभव हुँदैन।

डेविड भन्छन्, ‘अनुमान गर्ने हो भने युद्धको पहिलो दिन ६४ हजार मानिसको मृत्यु हुन सक्छ। जुन किसिमको क्षति हुन्छ, त्यसको कल्पनासम्म पनि गर्न सकिँदैन।’

अमेरिकाले कसरी हस्तक्षेप गर्छ?

एन्जेलो स्टेट युनिभसिर्टटी अफ स्टडिज सिक्योरिटी एण्ड क्रिमिनल जस्टिसका प्रोफेसर ब्रुस बेच्टोल भन्छन्, ‘अमेरिका दक्षिण कोरियालाई उत्तर कोरियाको कब्जामा पहिले पनि जान दिँदैन।’

पेन्टानगका उत्तर पूर्व एसिया मामिलाका जानकार बेच्टोल भन्छन्, ‘युद्ध भयो भने पहिलो हप्तामा हाम्रा पाइलटले धेरै काम गर्नुपर्छ। हाम्रो पहिलो कोशिस हवाई शक्तिको पूरा प्रयोग उत्तर कोरियालाई अगाडि बढ्नबाट रोक्ने र धेरै हतियार पुर्याउने कोसिस हुन्छ।’



तर उत्तर कोरिया अमेरिकी सेनाको दवाबमा आयो भने युद्ध परमाणु युद्धमा परिवर्तन हुन सक्छ। बेच्टोल भन्छन्, ‘ जब किम जोङ उन र उनका पाँच हजार नजिकका सहयोगीलाई यो कुराको जानकारी हुन्छ, तव उनीहरुसँग देश छोडेर जाने समयपनि रहँदैन। त्यतिबेला हजारौं अमेरिकीलाई मार्ने कुनै कारण बाँकी रहँदैन।’ यो युद्धमा परमाणु हतियार वाइल्ड कार्डका रुपमा हुन्छन्। यदि परमाणु हतियारको प्रयोग नभएपनि यो क्षेत्रमा पारम्परिक युद्ध भयावह निकै भयावह हुनेछ।
