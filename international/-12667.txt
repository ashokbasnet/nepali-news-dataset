रेष्टुरेन्टमा गोली प्रहार गरी पत्रकारको हत्या

मेक्सिको सिटी । मेक्सिकोको उत्तरपश्चिमी राज्य बाजा क्यालिफोर्नियाको रोसारिटो सहरमा रहेको एक रेष्टुरेन्टमा गोली प्रहार गरी 
एक मेक्सिकन पत्रकारको हत्या गरिएको छ । 


लुसिआनो सिभेरा नाम गरेका ती पत्रकार मङ्गलबार बिहान सवेरै मारिएका हुन । 


रोसारिटो सहरको मध्य भागमा रहेको एक रेष्टुरेन्टमा सो घटना भएको महान्यायाधिवक्ता कार्यालयबाट जारी विज्ञप्तिमा जनाइएको छ । 
अनुसन्धानको क्रममा उनको हत्यामा संलगन रहेको आशङ्कामा अल्फेडो एन नामक एक व्यक्तिलाई पक्राउ गरिएको प्रहरीले जानकारी दिएको छ । 


मारिएका ३३ बर्षीया पत्रकार स्थानीय टेलिभिजन च्यानल सिएनआरका सम्पादक र एक नयाँ वेबसाइटका सम्वादाता रहेका थिए । 
प्रत्यक्षदर्शीका अनुसार रिभेरालाई टोउकोमा गोली प्रहार गरिएको प्रहरीले जानकारी दिएको छ । 
अपराधीको खोजीको क्रममा प्रहरीले केही संदिग्ध व्यक्तिलाई पक्राउ गरेको जनाएको छ । गत मार्चदेखि यता मेक्सिकोमा मारिएका पत्रकार रिभेरा आठौँ पत्रकार हुन् । 


मेक्सिको संसारमा सबैभन्दा धेरै पत्रकार मारिने देशमा पर्दछ । यहाँ बर्षेनी दर्जनौँ पत्रकारको हत्या हुने गरेको तथ्याङ्क अधिकारवादीहरुले सार्वजनिक गर्ने गरेका छन् ।
