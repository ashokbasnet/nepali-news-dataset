विवाह लगत्तै दुलाहको टाउकोमा दुलहीले बन्दुक तेर्स्याएपछि

एजेन्सी । विवाह सकिएको केही समयपछि पत्नीले पतिको टाउकोमा गोली प्रहार गर्ने एक महिलालाई प्रहरीले पक्राउ परेको छ। 

अमेरिकाको टेनिसी राज्यकी २५ वर्षकी केट एलिजाबेथ प्रिचार्ड नाम गरेकी ती युवतीलाई प्रहरीले विवाहको पहिरनमै पक्राउ गरेको त्यहाँका अधिकारीलाई उदृत गर्दै अन्तराष्ट्रिय सञ्चारमाध्यमले जनाएका छन्।

सोमबार भएको विवाह समारोहमा प्रिचार्डले विवाह लगतै पतिको टाउकोमा ९ एमएमको पेस्तोल राखेर  ट्रिगर दबाएकी थिइन्। तर पेस्तोल खाली भएकाले  प्रिचर्डाले पछि पेस्तोलमा गोली भरेर हवाई फायर गरेकी थिइन्।

हवाई फायरपछि विवाह स्थलमा भागदौड मच्चिएको थियो। नवविवाहित जोडीले मदिरा पिएर झगडा गरेको र झगडाले आक्रोशित बनेकी बेहुलीले हवाई फायर गरेको प्रहरीले जनाएको छ। उक्त घटनामा दुलहालाई भने केही हुन पाएन्।
