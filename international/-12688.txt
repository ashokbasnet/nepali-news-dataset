उत्तर कोरियासँग युद्ध चाहने अमेरिका किन एकाएक नरम ?

बीबीसी । मिसाइल परीक्षणको विषयलाई लिएर विवाद चलिरहेका बेला उत्तर कोरियाप्रति अमेरिका एकाएक नरम देखिएको छ। 

अमेरिकी विदेश मन्त्री रेक्स टिलर्सनले उत्तर कोरियामा सत्ता परिवर्तन गराउने आफ्नो उद्देश्य नरहेको प्रतिक्रिया दिएका छन्। उत्तर कोरियाप्रति आफ्नो कुनै भेदभाव र दुस्मनी नभएको भन्दै केही विषयमा भने छलफल गर्न चाहेको प्रष्ट्याएका हुन्।

उत्तर कोरियाप्रति अमेरिकाको कुनै दुस्मनी नरहेकाले उत्तर कोरियासँग वार्ता गर्ने चाहेको उनको भनाइ थियो। उत्तर कोरियाले हालै अमेरिकासम्म मार हान्न सक्ने क्षमताको मिसाइल परीक्षण गरेकै बेला अमेरिकाको नरम धारणा सार्वजनिक भएको हो।

यसैबीच एक वरिष्ठ रिपब्लिकन सांसदले भने राष्ट्रपति डोनाल्ड ट्रम्पले उत्तर कोरियालाई युद्धको एक विकल्पका रुपमा हेरिरहेको बताएका छन्। उत्तर कोरियाले आफ्नो मिसाइक कार्यक्रमलाई नरोकेमा दुई देशबीच युद्ध हुने ट्रम्पले बताउँदै आएको उनको जानकारी दिए। 

उत्तर कोरियाले पछिल्लो महिनामै दुई वटा मिसाइल परीक्षण गरिसकेको छ।
