अमेरिकी राष्ट्रपति ट्रम्पले लगाएको आरोप ओबामाद्वारा खण्डन

काठमाडौँ । अमेरिकाका राष्ट्रपति डोनाल्ड ट्रम्पले लगाएको आरोपको पूर्व राष्ट्रपति बाराक ओबामाले खण्डन गरेका छन्। राष्ट्रपतिय चुनावका क्रममा पूर्व राष्ट्रपति ओबामा प्रशासनले ट्रम्प टावरको टेलिफोन कल ट्रयाप गरेको भन्दै राष्ट्रपति ट्रम्पले आरोप लगाएको बीबीसीले जनाएको छ।

तर, पूर्वराष्ट्रपति ओबामाले त्यो आरोपमा कुनै सत्यता नभएको भन्दै खण्डन गरेका छन्। पूर्व राष्ट्रपति ओबामाका प्रवक्ता केविन लुइसले ओबामा या ह्वाइट हाउसका कोही पनि अधिकारीले कुनै पनि अमेरिकी नागरिकको जासुसीको आदेश नदिएको जनाएका छन्।

ओबामाका प्रवक्ता लुइसले ओबामा प्रशासनमाथि लगाइएको आरोप झुठो भएको बताएका छन्। यता राष्ट्रपति ट्रम्पले ओबामा माथि लगाएको आरोपको ठोस प्रमाण भने ल्याउन सकेका छैनन्। बीबीसीको सहयोगमा
