आखिर कसले काटिरहेको महिलाहरुको कपाल? यस्तो छ, रहस्य

बीबीसी। उत्तरी भारतको हरियाणा र राजस्थानका ५० भन्दा बढी महिलाले आफहरुलाई व्यहोश बनाएर रहस्यमय तरिकाले आफ्नो कपाल काटिने गरेको गुनासो गरेका छन्। सो रहस्यलाई सुल्झाउन प्रहरी हालसम्म असफल देखिएको छ। महिलाहरु भने सो घटनाबाट चिन्तित र त्रसित छन्।
हरियाणको गुडगाँवको भिमगढ इलाकाकी ५३ वर्षीया सुनीता देवी भनिन्, ‘एक तीव्र गतिको फ्याश लाइटले म व्यहोश भएँ। एक घण्टापछि मैले थाहा पाएँ मेरो कपाल पनि काटिएको रहेछ।’

गत शुक्रबार उनीमाथि भएको आक्रमणपछि उनी निकै त्रसित छन्। ‘ न म सुत्न सकेकी छु , न अन्य काम गर्न मेरो ध्यान नै गएको छ,’ उनले भनिन्, ‘ मैले सुने अनुसार यस्तो घटना राजस्थानमा पनि भइरहेको छ। तर मैले कहिल्यै पनि सोचेको थिएन यस्तो हुन्छ भनेर।’

यस्तो प्रकारको घटना पहिलो पटक राजस्थानमा भएको थियो। तर अहिले हरियाण र राजधानी दिल्लीमा पनि हुन थालेको छ। सुनीता देवी किसान र व्यापारीको सानो समुदायमा बस्छिन्।

उनले आफूमाथि आक्रमण गर्ने अधबैंसे उमेरका एक व्यक्ति भएको र उनले चम्किलो कपडा लगाएको बताइन्। ‘रातिको साँढे नौ बजे ममाथि आक्रमण भएको थियो, त्यतिबेला म ग्राउन फ्लोरमा एक्लै थिएँ, मेरा बुहारी र नाति माथि थिए, उनीहरुले न केही देखे न सुने, सुनीता देवीले भनिन्।


आक्रमणकारी को हो ? 

आक्रमक त्यतिबेला झन रहस्यमय बन्यो जतिबेला कसैले पनि आक्रमणकारीलाई देख्दैनन्।  सुनीता देवीकी छिमेकी मुनेशदेवीका अनुसार सामान्यतया राति नौ देखि दश बजेको बीचमा बाहिर गल्लीमा मानिसहरुको चलहपहल सुनिन्छ।

मानिसहरु खाना खाएपछि सबैजना सँगै बस्छन र आराम गर्छन। शुक्रबारपनि त्यही काम भयो। र कसलै पनि कुनै अज्ञात व्यक्ति सुनीता देवीको घरमा गएको देखेनन्।

केही गजको दूरीमा गृहिणी आशा देवीले पनि त्यही दिन यस्तै प्रकारको घटनामा आफ्नो कपाल गुमाइन्। तर उनीमाथि आक्रमण गर्ने व्यक्ति महिला थिइन्।

आशादेवीका ससुरा सुरज पाल भन्छन्, ‘ यो घटनापछि मैले बुहारी आशा देवी र घरका अन्य महिला सदस्यलाई उत्तर प्रदेशमा आफन्तको घरमा पठाएको छु।’ उनले सो घटनापछि आफूहरु त्रसित भएको र केही हप्ता महिलालाई घर बाहिर पठाएको बताए।

सुरज पालका अनुसार आक्रमण भएको दिन उनी घरमै थिए। तर बुहारी आशा देवी भने केही कामका लागि घर बाहिर थिइन्। ‘बुहारी आधा घण्टासम्म पनि नआएपछि हामीले उनको खोजी गर्यौं। हामीले उनलाई बाथरुपमा व्यहोश अवस्थामा फेला पार्यौं। उनको कपाल काटेर भूँइमा फालिएको थियो।’



एकघण्टा पछि होसमा आएपछि आशा देवीले आफूलाई एक महिलाले आक्रमण गरेको बताइन्। सुरजकुमार अनुसार यो सबै घटना करिव दश सेकेन्डमा भएको थियो।
जोनवासा गाउँकी २८ वर्षीया रीना देवीले आफूमाथि बिहीबार आक्रमण भएको र आक्रमण गर्ने मानिस नभएर विरालो थियो।

‘म आफ्नो काम गरिरहेकी थिएँ, तब मैले ठूलो आकारको बिरालोजस्तो बस्तु देखें। त्यती नै बेला कसैले मेरो काँधमा छायो त्यसपछि मलाई केही पनि याद छैन,’ उनले भनिन्, ‘ मैले देखेको कुरालाई मानिसले विश्वास गर्दैनन्। त्यसपछि मेरो कपाल पनि काटिएको रहेछ।’

गुडगाउँ प्रहरीका प्रवक्ता रविन्दर कुमारका अनुसार यस्तो घटना लिएर धेरै मानिसले उजुरी गरेका छन् र ती सबै विषयमा अनुसन्धान भइरहेको छ। ‘यो विचित्रको घटना हो,’ उनले भने, ‘हामीले आरोपीसम्म पुग्ने सुराक भेट्न सकेका छैनौं। पीडितको मेडिकल जाँच पनि कुनै असामान्य लक्षण देखिएको छैन। र कसैले पनि आक्रमणकारीलाई देखेका छैनन्।’

अर्को गाउँका एक व्यक्तिका अनुसार यो अपराधमा एक संगठित गिरोह नै  शामेल छ। अर्का एक व्यक्तिको दाबी अनुसार तान्त्रिक यो घटनाका पछि हुन सक्छन्। किनभने यस्ता घटनापछि पीडित उनीहरुसँग उपचारकालागि पुग्छन्।

एक महिलाले त यो घटनाकापछि अलौकिक शक्तिको हात रहेको दाबी गरिन्। तर्कशास्त्री सनाल एडामरुकुले मास हिस्टेरिया वा जन भ्रमको यो राम्रो उदाहारण भएको बताए।

बीबीसी हिन्दीबाट
