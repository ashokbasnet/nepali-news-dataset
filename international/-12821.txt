जापानको टोकियोस्थित प्रसिद्ध सुकिजी बजारमा भिषण आगलागी

टोकियो, जापान। जापानको राजधानी टोकियोको सुकिजी बजारमा बिहीबार साँझ आगलागी भएको छ । 
साँझ प्राय पसल बन्द भएपछि आगलागी लागेकोले मानवीय क्षति नभएको उद्दारमा सम्लग्न अग्नी नियन्त्रकले जनाएका छन् । 

घटनास्थलबाट समाचार तयार पार्दासम्म आगोको ज्वालोसहितको धुँवाको मुस्लो जमिनबाट निकै माथिसम्म फैलिएको प्रत्यक्षदर्शीले बताएका छन् तर आगलागीबाट भएको आर्थिक क्षतिबारे अझै बिस्तृत विवरण प्राप्त हुन सकेको छैन । 

आगलागी भएको स्थल विश्व प्रसिद्ध माछा बजार रहेको र आगलागीलाई नियन्त्रणमा लिन दर्जनौ बारुणयन्त्र राति अवेरसम्म सङ्घर्षरत रहेका प्रहरीले जनाएको छ । 

‘बाहिरी बजार’ भनेर चिनिने बजारमा सामुद्रिक माछाको ब्यापार हुने ठाउँ हो । सुकिजीमा प्रायः विदेशीहरू पनि जापानी माछाको स्वादका लागि पुग्ने गर्छन् ।
