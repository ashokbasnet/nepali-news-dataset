जम्मू-कश्मीर आक्रमण : तीन आतंकवादीसहित चारको मृत्यु

एजेन्सी । जम्मू-कश्मीरको पुलवामा लिल्लामा सुरक्षाबलको आक्रमणमा तीन आतंकवादीको ज्यान गएको छ भने एक सुरक्षाकर्मी पनि मारिएका छन्।

आक्रमणमा अन्य दुई प्रहरी जवान र एक सीआरपीएफ कान्सटेबल पनि घाइते भएका छन्। आतंकवादी संगठन हिज्बुल मुजाहदनका सदस्य उक्त क्षेत्रमा घुस्ने प्रयास गर्दा प्रहरीले सो क्षेत्रमा आक्रमण गरेको हो।

उक्त क्षेत्रमा अझै २ ३ जना आतंकवादी लुकेर बसेको प्रहरीको आशंका छ। आतंकवादी लुकेको आशंकामा प्रहरीले त्यहाँको पूरै इलाका घेराउ गरेको छ। अहिले पनि त्यहाँ आक्रमण जारी रहेको भारतीय सञ्चारमाध्यमले जनाएका छन्।
