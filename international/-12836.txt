भारतले डोकलामबाट सैनिक नहटाए गम्भिर परिणाम भोक्नु पर्ने चीनको चेतावनी 

एजेन्सी । सिक्किम सीमा क्षेत्रबाट भारतले आफ्ना सेना नहटाए गम्भिर परिणाम भोग्नु पर्ने चीनले चेतावनी दिएको छ। 

भारतीय सैनिकले डोकलाम क्षेत्रबाट अवैध तरिकाले चिनियाँ भूमिमा घुसेको भन्दै चिनियाँ एक वरिष्ठ राजनेताले भारतलाई यस्तो चेतावनी दिएका हुन्। 

चिनियाँ दस्तावेजमा भनिएको छन्, १६ जुन २०१७ मा चीनले डोकलाम सीमानामा सडक बनाइरहेको थियो। १८ जुन २०१७ मा अत्याधिक भारतीय सैनिक हतियारसहित सिक्किम सेक्टरबाट डोकलाम पुगेका छन्। त्यहाँ भारतीय सैनिक चीनले बनाउन लागेको सडक निर्माणमा बाधा पुर्याउन चिनियाँ क्षेत्रमा १०० मिटर भित्र घुसेका छन्। एक समय त्यहाँ ४०० सैनिक तैनाथ थिए। 

चिनियाँ विदेश मन्त्रालयले १५ पेज लामो विज्ञप्ति जारी गरेको भोली पल्ट कडा शब्दमा चेतावनी दिएको हो। भारतले भने चीनलाई दख्खल दिन आफ्नो सेना त्यहाँ नभएको दाबी गरेको छ।
