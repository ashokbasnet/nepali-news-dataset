दुबईको ७९ तले गगनचुम्बी टावरमा भिषण आगलागी

एजेन्सी । दुबईको ७९ तले गगनचुम्बी इमारत टर्च टावरमा भिषण आगलागी भएको छ। पहिल्लो दुई वर्षमा आगलागीको यो दोस्रो घटना हो। 

यसअघि सन् २०१५ मा पनि आगलागीबाट उक्त भवनमा क्षति पुगेको थियो। सोशल मिडियामा पोस्ट भएको भिडियो फुटेजमा भवनको माथिल्लो तलासम्म आगोको लप्को पुगेको देखिन्छ। 

बीबीसीका अनुसार त्यहाँका अधिकारीले आगो लागेको देखिपछि भवनलाई खाली बनाएर नागरिको ज्यान बचाएका छन्। आगलागीबाट कुनै मानविय क्षति भएको खबर नआएपनि भौतिक क्षति भने भएको समाचारमा बताइएको छ। 

विश्वकै अग्ला भवनहरुमध्ये पर्ने टर्च टावरमा आगलागीको कारण पत्ता लागेको छैन।
