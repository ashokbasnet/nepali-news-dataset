कतारले आप्रवासी कामदारलाई गोल्डेन सुविधा प्रदान गर्ने 

एजेन्सी । कतार सरकारले केही प्रवासी कामदारका लागि स्थायी रुपमा रहने गरी अनुमति दिने योजना बनाएको छ। 

यो योजना खाडी मुलुकमा अहिलेसम्मकै पहिलो हो। जुन देश विदेशी कामदारमाथि निर्भर रहन्छन्। कतारले स्थायी बसोबासका लागि केही सर्त समेत राखेको कतारको सरकारी सचार एजेन्सी क्यूएनएलाई उदृत गर्दै बीबीसीले जनाएको छ। 

विशेष गरी कतारका महिलासँग विवाह गर्ने विदेशी नागरिकका बच्चा र राम्रो काम गर्ने प्रवासीका लागि स्थायी तरिकाले रहनेगरी अनुमति दिइने छ। 

विधेयक प्रावधानका अनुसार यस नयाँ व्यवस्थाअन्तर्गत योग्य आप्रवासीलाई आन्तरिक मामिला मन्त्रीले स्थायी निवासका लागि अनुमति दिनेछन्। खाडी मुलुकमा बढी संख्यामा विदेशी कामदारले काम गर्दै आएका छन्। 

कतारमा विदेशीलाई स्थायी नागरिकता दिने तयारीको विरोध समेत भइरहेको छ। सरकारले दिएको आप्रवासी कामदारले स्थायी नागरिकता पाएमा उसले शिक्षा स्वास्थ्य लगायतका सुविधासहित आफ्नो सम्पत्ति समेत बनाउने अधिकार मिल्ले छ।
