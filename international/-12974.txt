 डोकलामबाट भारतीय सेना हटाउन चीनद्वारा सैन्य अपरेशनको तयारी

बीबीसी। चीन र भारतबीच डोकलाम विषयलाई लिएर जारी तनाव झन उत्कर्षमा पुगेको छ। दुई देशबीच हालसम्म डोकलाम विवादमा सहमतितर्फ पुगेका छैनन्।

यसैबीच डोकलामबाट भारतीय सैनिक हटाउनकालागि चीनले केही दिनभित्रै एउटा सानो  सैन्य अभियानको तयारी गरेको समाचार भारतको द इन्डियन एक्सप्रेसले छापेको छ। चीनको सरकारी पत्रिका ग्लोबल टाइम्समा प्रकाशित एक लेखलाई आधार मानेर द इण्डियन एक्सप्रेसले सो दाबी गरेको बीबीसीले जनाएको छ।

लेखमा चिनियाँ विशेषज्ञलाई उद्धृत गर्दै भनिएको छ, ‘चीन भारतका पछिल्ला गतिरोधलाई लामो समयसम्म कामय राख्न दिँदैन। एकहप्ताभित्र डोकलामबाट भारतीय सैनिकलाई हटाउन चीनले सानो सैन्य अपेशन गर्न सक्छ।’
डोकलाम विवादलाई लिएर यतिबेला चीन र भारत आमुने सामुने छन्।
