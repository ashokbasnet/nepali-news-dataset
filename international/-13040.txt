पृथ्वीमा प्रलय कहिले आउँछ ? यस्तो छ अनुमान

डेविड कक्स/ बीबीसी
जलवायु परिवर्तनबाट धर्तीको हावा पानी बिग्रिएको छ। तापक्रम बढेको बढ्यै छ भने हिमालको हिँउ पग्लिरहेको छ। केही वैज्ञानिक भन्छन्, यो प्रलय आउने संकेत हो।  

हिमालयको हिँउ पग्लिएर समुन्द्रमा यति धेरै पानी जम्मा हुन्छ, सबै सहर डुब्छन र धेरै देशको नामोनिसान मेटिन्छ। तर केही मानिस यो सिद्धान्तमा विश्वास गर्दैनन्। उनीहरुले मानिसले कोसिस गरिरहेको छ र कुनै दिन जलवायु परिवर्तनको चुनौतीलाई नियन्त्रण गर्न सकिने तर्क गरेका छन्।



त्यसको जवाफमा केही वैज्ञानिकले भन्छन्, ‘ हुनसक्छ, ज्वालामुखी विस्फोटबाट पृथ्वीमा तहसनहस हुन सक्छ र मानव सभ्यता नै नष्ट हुन सक्छ।’ ज्वालामुखी विस्फोट निकै भयानक हुन्छ। त्यसले पृथ्वीमा हाहाकार मच्याउन सक्छ। तर मानिसको क्यालेण्डरमा यस्तो कुनै ज्वालामुखी विस्फोटको मिति तोकिएको छैन, जसले मानवको अस्थित्व नै सखाप पारोस्।

ज्वालामुखी विस्फोटबाट प्रलय हुने दाबी गर्नेहरुले केही तर्क गरेका छन्।  उनीहरुले उहादरणका रुपमा इटली नजिक भूमध्य सागरमा अवस्थित काम्पी फ्लेग्रेई ज्वामुखीलाई प्रस्तुत गरेका छन्। इटलीको नेपल्स सहर नजिक नेपल्सको खाडीमा अवस्थित काम्पी फ्लेग्रेई कुनै एक ज्वालामुखी मात्र होइन। यो कयौं ज्वालामुखीको केन्द्र हो।



यसलाई महाज्वालामुखी  अर्थात सुपर वाक्केनो पनि भनिन्छ। यसको आसपास करिव पाँच लाख मानिस बसोबास गर्छन्। भनिन्छ, यस महाज्वालामुखीको मुख करिव सात माइलको दायरामा फैलिएको छ। यसमा दुई लाख वर्ष पहिला, ३५ हजार वर्ष पहिला, र १२ हजार वर्ष पहिला महाविस्फोट भइसकेको छ।

काम्पी फ्लेग्रेईलाई इटलीमा जल्दै गरेको जमीन भनिन्छ। यो सुपर वास्केनो विगत पाँच सय वर्षदेखि शान्त रुपमा बसेको छ। १५३८ पछि यसमा कुनै पनि विस्फोट भएको छैन। तर पछिल्ला दिनमा काम्पी फ्लेग्रेईमा हलचल भइरहेको देखिन्छ। त्यसपछि इलटी सरकारले यो ज्वालामुखीकारण खतरा भएको भन्दै सावधान रहन आग्रह गरेको छ।

संकेत यस्तो छ की, काम्पी फ्लेग्रेईभित्र बलिरहेको आगोको ज्वालाका कारण तापक्रम निकै बढेको छ र चाँडै लावा र ग्यासको दवाबका कारण विस्फोट हुन सक्छ। यदि विस्फोट भयो भने पग्लिएका चट्टानका विस्फोट कारण हजारौं फिट माथिसम्म जान सक्छ।
काम्पी फ्लेग्रेई ज्वामामुखीमा विस्फोटबाट निस्कने राख हजारौं मिल टाढासम्म फैलिन सक्छ। तर यो विस्फोट कहिले हुन्छ र कति भयानक हुन्छ भन्ने विषयमा अनुमान गर्न मुस्किल छ।

इटलीको बोलोना सहरका ज्वालामुखी विशेषज्ञ एन्तोनिया कोस्ता भन्छन्, ‘ काम्पी फ्लेग्रेई विगत कयौं दशकदेखि भित्रभत्रै बलिरहेको छ, यसमा भयानक विस्फोटको संकेत देखिन्छ।’



काम्पी फ्लेग्रेई ज्वालामुखीमा पछिल्लो भयानक विस्फोट ३९ हजार वर्ष पहिला भएको थियो। त्यतिबेला सो ज्वालामुखीको मुख ३०० क्युबिक किलोमिटर पग्लिएका चट्टानबाट बाहिर निस्किएर फैलिएको थियो। विस्फोट यति भयानक थियो की लावा आकाशमा ७० किलोमिटरमाथि सम्म पुगेको थियो। सो क्रममा साढे चार लाख टन सल्फर डाइअक्साइड पनि निस्किएको थियो।

वैज्ञानिकहरुले काम्पी फ्लेग्रेईमा सो विस्फोटका क्रममा निस्किएको राखको बादलले रुसको एक ठूलो भाग ढाकेको बताएका छन्।
जतिबेला सो विस्फोट भयो त्यतिबेला युरोप निकै खराब मौसमबाट पीडित भएको थियो। ज्वालामुखी विस्फोटका कारणबाट युरोपको आकाशमा पाँच सेन्टिमिटर बाक्लो राखको बादल छाएको थियो। सूर्यको प्रकाश जमीनमा आउन बन्द भएको थियो।

वैज्ञानिकहरुका अनुसार काम्पी फ्लेग्रेईमा भएको विस्फोट युरोपका लागि विनास लिएर आएको थियो। इटलीदेखि पूर्वी युरोपको ठूलो भाग राखको ठूलो भाग ढाकिएको थियो। जसबाट युरोपको ठूलो भाग मरुभूमिजस्तै भएको थियो। ज्वालामुखीबाट ठूलो संख्यामा सल्फर डाई अक्साइड निस्किएका कारण गर्मी अत्याधिक बढेको थियो। 

केही वैज्ञानिक भन्छन्, ‘सो ज्वालामुखी विस्फोटका कारण निएण्डरथल मानिसको वंश नै समाप्त भएको थियो। जतिबेला यो विस्फोट भयो तब अन्यन्तै जाडोका कारण निएण्डरथल मानव पहिला नै ठूलो मौसमी चुनौतीको सामना गरिरहेका थिए।’

सो विस्फोटबाट युरोपका जंगल नस्ट भएका थिए। सोही कारण खाने–पिउने वस्तुको हाहाकार भएको थियो। आकाशमा राख फैलिएका कारण जाडो निकै बढेको थियो। यस्तो बेलामा ज्यान बनाउनु निकै मुस्किल भएको थियो।



यद्यपी सो ज्वालामुखी विस्फोट पछि पनि फ्रान्स र स्पेनमा निएण्डरथल मानव बसको प्रमाण फेला परेको थियो। सो विषयमा वैज्ञानिकहरुको भनाइ छ, ‘विस्फोटका बेला हावा पूर्वतर्फ चलेको थियो। सोही कारण फ्रान्स र स्पेनमा बस्ने निएण्डरथल मानिस बाच्न सफल भए।’

ज्वालामुखी विस्फोटका कारण अफ्रिकादेखि युरोपसम्म ठूलो क्षति भयो। जसका कारण आजपनि मानिसको पूर्वजलाई युरोपसम्म पुग्न एकसय वर्ष सम्म लाग्यो। काम्पी फ्लेग्रेई नै सुपर वाल्केनो होइन, जो धर्तीमा पाइन्छ।

अमेरिकाको  कोलोराडोमा एक विशाल नहर छ। यो सय किलोमिटर चौडा र एक मिलोमिटर गहिरो छ।  भनिन्छ, ‘ला गारिटा नामको यो ज्वालामुखीको कुण्ड करिवत चीन करोड वर्ष पहिला एक ज्वालामुखी विस्फोटका क्रममा भएको थियो। सो क्रममा भएको विस्फोटबाट पाँच हजार क्युबिक किलोमिटर लावा पृथ्वीमा फैलिएको थियो।

कोलोराडोको सो क्षेत्रमा अब पृथ्वीभित्रका चट्टान यसरी बसेका छन् कि अब ती चट्टान हलचल हुँदैन। जसका कारण अर्को ज्वालामुखीको संभावना छैन। अर्को ठूलो ज्वालामुखी विस्फोट इन्डोनेशियाका ७५ हजार वर्ष पहिला  भएको थियो।

सो ज्वालामुखी विस्फोट इण्डोनेशियाको सुमात्रा द्वीपमा अवस्थित सुपर वाल्केनो लेकमा भएको थियो। आज सो कुण्ड र आसपासका क्षेत्रमा प्राकृतिक सौन्दर्य हेर्न टाढा टाढाबाट मानिसहरु आउने गर्छन।  उनीहरुलाई  यो थाहा छैन जो लेक टोबा आज छ, त्यो कुनै बेला ज्वालामुखीको मुख थियो। 

यसमा ७५ हजार वर्ष पहिला यति भयंकर विस्फोट भएको थियो की त्यसको लावा र राख उडेर हजारौं किलोमिटर टाढा अफ्रिकासम्म पुगेको थियो।
क्याम्ब्रिज विश्वविद्यालयका क्लाइव आपेनहाइमर भन्छन्, ‘ यो विस्फोट ठिक त्यो बेला भएको थियो, जब आदि मानव अफ्रिकाबाट निस्केर एसियाको कयौं क्षेत्रमा फैलिरहेका थिए।’

यद्यपी माउन्ट टोबामा भएको विस्फोट कति भयानक थियो र यसको असर के कति भयो भन्ने विषयलाई लिएर निकै विवाद छ। ९० को दशकमा वैज्ञानिकहरुले टोबा ज्वालामुखीबाट निस्केको लावा र राख हिन्द महासागरबाट निकालेका थिए।

सो ज्वालामुखीको राख दक्षिणी चीन सागरमा पनि फेला परेको थियो र सात हजार किलोमिटर टाढा अफ्रिकास्थित मलावी तालमा पनि पाइएको थियो।



केही वैज्ञानिकहरुले टोबा ज्वालामुखीबाट निस्केको राख र ग्यासका कारण केही वर्षसम्म पृथ्वीमा तापक्रम निकै कम भएको थियो। सो क्रममा मानिसको संख्या बढ्नमा रोक लाग्ने संकेत पनि मिलेको थियो। तर यो प्रमाण सत्य भए नभएको पुष्टि हुन सकेको छैन।

टोबा ज्वालामुखीबाट निस्केको राखका कारण इण्डोनेशिया, मलेसिया र भारतको आकाशमा राखको बाक्लो बादल लागेको थियो। विगत २५ करोड वर्षमा लावाको बाढी आउने यस्ता ११ वटा घटना भएको वैज्ञानिकले अनुमान गरेका छन्।

तर सबैलाई हैरान बनाउने कुरा के छ भने ज्वालामुखीमा यी महाविस्फोट अब कहिले हुन्छ, या लावाको बाढी कहिले आउँछ भन्ने आजसम्म कसैलाई पनि जानकारी छैन। महाविस्फोट हुने निश्चित छ, तर त्यसको अनुमान गर्न भने निकै गाह्रो छ। अर्थात् पृथ्वीमा प्रलय आउने कुरा निश्चित छ, तर अहिले आउँछ भन्ने विषयमा कसैले पनि बताउन सक्दैन।
