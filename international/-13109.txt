राहुल गान्धी बेपत्ता, खोजिदिनेलाई पुरस्कारको घोषणा 

अमेठी। भारतको उत्तरप्रदेश अमेठीका जनताले आफ्नो क्षेत्रका सांसद राहुल गान्धी चुनाव जितेर हराएको भन्दैलाई खोजिदिनेलाई पुरस्कार दिने घोषणा गरेका छन् । उनीहरुले राहुल हराएको सूचनासहित सहरभरी उनको फोटोसहितको पोष्टर टाँसेर खोजिदिन आग्रह गरेका हुन् । 

साँसदको चुनाव जितेपछि राहुल आफ्नो चुनाव क्षेत्रबाट बेपत्ता भएको सूचनामा लेखिएको छ । उनी बेपत्ता भएका कारण सांसदले गर्ने सम्पूर्ण काम ठप्प भएको जनताले बताएका छन् । सूचना अमेठीबासी जनताले जारी गरेको बताइएको छ । राहुल गान्धी भारतीय कांग्रेसका राष्ट्रिय उपाध्यक्ष हुन् । उनी चुनाव जितेपछि केन्द्रमै रहेको तर आफ्नो चुनावक्षेत्रमा नगएपछि जनताले आक्रोश पोखेका हुन् ।
