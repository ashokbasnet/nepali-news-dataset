मजदुरले बचाएको जापानको कोकुरा शहर, यहाँ खसालिँदै थियो ‘फ्याट म्यान’ परमाणु बम 

एजेन्सी । जापानको नागासाकी शहरमा परमागाु बम खसालिएको आज ७२ वर्ष पूरा भयो । तर यो बम (फ्याट म्यान) कोकुरा शरमा खसाल्ने अमेरिकाको तयारी थियो । ९ जुलाई १९४५ को दिन कोकुरामा खसाल्ने तयारी गरिएको बम यहाँ मौसम खराब भएपछि नागासाकीमा खसालिएको थियो । 

त्यतिबेलाका मजदुरले कोकुरा सहर बचाउन आफूहरुले निकै ठूलो संघर्ष गरेको खुलासा गरेका छन् । त्यतिबेलाका मजदुर ८५ वर्षका मियाशिरोले आक्रमणको संकेत आफूहरुले पहिल्यै पाइसकेको बताएका छन् । जापानी अखबार मैनाची शिमबुनलाई दिएको अन्तरवार्तामा उनले आफूहरुले सहरका उद्योगबाट अत्याधिक धुवाँ उत्पादन गरेर आकाशभरी धुवाँ नै धुवाँ बनाएको बताएका छन् । सोही धुवाँका कारण अमेरिकी विमानले केही देख्न नसकेपछि कोकुरामा बम खसाल्न योजना विफल भएको उनले खुलासा गरेका छन् । हिरोशिमा आक्रमणपछि कोकुरा सहरमा आक्रमण हुन सक्ने उनीहरुको अनुमान थियो । किनकि कोकुरामा हतियार उत्पादन हुने गथ्र्यो ।
