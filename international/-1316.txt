...जब एयरपोर्टको सौचालयमा सुनका इटा भेटियो

सौचालय सँगैको फोहर फाल्ने डस्टविनमा सुन भेटिने कल्पना पनि गर्न मुस्किल पर्छ। तर फोहर फाल्ने त्यही सौचालय छेउको डस्टविनमा सुनका २ वटा इटा भेटिएका छन्, २ किलो ताैलका।

मुंबई एयरपोर्टमा सुन तस्करीमा संलग्न एक युवा पक्राउ परेका छन्, जसले सौचालयको डस्टविनमा सुन लुकाएका थिए। उनी हुन् मोहम्मद अली। केरल स्थित कसारागौड निवासी अली शनिवार दुबई बाट मुंबई आएका थिए। उनी मुंबई एयरपोर्टको ग्रीन च्यानल पार गरेर इमीग्रेशन काउंटर नजिकैको सौचालयमा गए। सौचालयको डस्टविनमा सुन लुकाए।

अलि बेखवर थिए कि उनीमाथि निगरानी भैरहेको छ। सौचालयबाट बाहिर निस्कना साथ सुरक्षाकर्मी र जाँच अधिकारीले सौचालयमा खानतलासी गरे। जहाँबाट २ वटा सुनका २ किलो बराबरका सुनका इटा वरामद भयो। जसको मूल्य करिव ६१ लाख भारू पर्छ।
अलिले उक्त सुन रशिद नामको एक व्यक्तिले दुवइ एयरपोर्टमा दिएको बताएका छन्। मुंबईमा पुर्याएर कुनै एक अन्जान व्यक्तिलाइ दिन अर्हाएको अलिले प्रहरीमा वयान दिएका छन्। घटनाबारे अनुसन्धान चलिरहेको भारतीय मिडियामा समाचार छ।
