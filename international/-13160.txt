भारतलाई चीनले भन्यो,  हाम्रा सैनिक पनि कालापानी र कश्मीरमा घुसे के होला ?

एजेन्सी । डोकलाम मुद्दालाई लिएर चीनले फेरि भारतलाई धम्की दिएको छ। चीनले धम्की पूर्ण भाषामा भनेको छ, यदी हामी कालापानी र कश्मीरमा घुसे के होला ?

डोकलाम मुद्दालाई लिएर चीनले भारतलाई सजक बनाइरहेको छ। केही दिनअघि पनि चीनले भारतीय प्रधानमन्त्री नरेन्द्र मोदीले १९६२ को गलती दोहोर्याउन लागेको बताएको थियो भने त्यसअघि पनि डोकलाबाट भारतले सैनिक नहटाए गम्भिर परिणाम भोक्नु पर्ने चेतावनी दिएको थियो। 


चिनियाँ पत्रिका ग्लोबल टाइम्सका अनुसार, चिनियाँ विदेश मन्त्रालय तथा सीमा तथा सागर मामिलाका उपमहानिर्देशक वाङ वेनलीले भारतीय सैनिक विवादित क्षेत्रमा घुस्नु हाम्रो सार्वभौमिकता र क्षेत्रीय अखण्डताको उल्लङ्घन हो। 

उनले भनेका छन्, यदी भारत गलत बाटोमा जाने फैसला गर्न वा उक्त कुरा सोच्छ भने हामीसँग जो कोही कारबाही गर्ने अधिकार छ।
