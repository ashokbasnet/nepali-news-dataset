क्यामेराअगाडि नै आमाछोराले यसरी चोरे शोरुमबाट गहना (सिसिटिभी फुटेज)

काठमाडौं। गहनाको एक शोरुममा आमाछोरा भएर आएका दुई व्यक्तिले गहनाको चोरी गरेको सिसिटिभी फुटेज पछिल्लो समय सोसल मिडियामा भाइरल भइरहेको छ । यो घटना भारतको अमृतसरमा भएको भारतीय संचारमाध्यमहरुले जनाएका छन् । 

अमृतसरको मालरोडमा सुनको शोरुममा आएका एक युवक र महिलाले सेल्सम्यानलाई आफ्नो कुरामा अल्झाएर १ लाख ३० हजार भारतीय रुपैयाँ बराबरको गहना चोरी गरेको भारतीय अखबार दैनिक भाष्करले जनाएको छ । आमाछोरा बनेर आएका दुई अपराधीले ४४ ग्राम बराबर सुनका चार चुरा चोरेको बताइएको छ । घटना ३ अगष्टका दिन भएको शोरुमले जनाएको छ । 

शोरुमका कर्मचारीले स्टक मिलाउँदै गर्दा चार चुरा कम भएपछि सिसिटिभी फुटेज जाँच गर्दा चोरी भएको पत्ता लागेको हो । शोरुमले प्रहरीमा चोरीको मुद्दा दर्ता गराएको छ । शोरुमका स्टाफका अनुसार ती महिलाले आफ्नो छोराको बिहेको लागि भन्दै गहना देखाउन लगाएकी थिइन् । सेल्सम्यानलाई आफ्नो कुरामा अल्झाउँदै युवकले चार चुराहरु आफ्नो खल्तीमा हालेको फुटेजमा देखिएको छ ।

भिडियो हेर्नुहोस्
