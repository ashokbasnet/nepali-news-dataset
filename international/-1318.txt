प्रेम प्रस्ताव अस्वीकार गरेपछि युवतीको अनुहार टोकेर रक्ताम्य

विहार । विवाहको तयारीमा रहेकी एक युवती अर्कै युवाको एकतर्फी प्रेमले निम्त्याएको हिंसाको शिकार बनेकी छन्। पीडित युवती विवाह कार्यक्रम रद्द गरेर अस्पतालमा उपचाररत छन्।

भारतको बिहारका एक युवाले मनपराएकी युवतीसँग प्रेम प्रस्ताव राखे। युवतीले आफ्नो विवाहको तयारी चलेको भन्दै युवाको प्रस्ताव इन्कार गरिन्। युवाले फकाउने प्रयास गरे। यहीबीचमा आक्रोशित ति युवाले युवतीको मुहारमा निकैबेर जवर्जस्ति ने चुमिरहे। फुत्कने प्रयासमा रहेकी युवती त्यतिबेला अत्तालिइन् जब ति युवाले उनको अनुहारमा धमाधम टोकेर रक्ताम्य पारिदिए।

यो घटना बिहारको तिसिऔता थाना क्षेत्रको हो। अमीर खुशरू नामका युवाले छिमेकी युवती निकै रूचाएका थिए। ति युवतीको अन्तै विवाह तय भएपछि आक्रोशित भएका युवाले अपराधको बाटो समाएका हुन्। युवती भेटेर उनले पहिले नम्र भएर प्रस्ताव राखे। तर युवतीबाट इन्कार भएपछि उनी हिंस्रक बनेका हुन्। अनुहारमा दाँत गाडेर टोकेपछि रक्ताम्य अवस्थामा युवतीलाइ अस्पताल भर्ना गरिएको छ।

प्रहरीले अमीरलाइ पक्राउ गरेको छ। प्रहरी अनुसन्धान र वयान लिनेक्रममा पनि ति युवाले सन्काह व्यवहार देखाएको प्रहरीले बताएको छ। आफूसँग विवाह नभएपछि अनुहार बिगारिदिन टोकेको ति युवाले वयान दिएका भारतीय मिडियामा समाचार छ।
