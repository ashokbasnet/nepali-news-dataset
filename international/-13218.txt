विवाह गरेको भोलिपल्टै बेहुला बेहुलीको मृत्यु

एजेन्सी । अमेरिकामा विवाह भएको भोलिपल्टै दुर्घटनामा परी एक दम्पतीको ज्यान गएको छ। 

उनीहरुले कान्सास राज्यको अदालतमा कानुनी प्रक्रिया अनुसार विवाह गरेका थिए। विवाह गरेको एक दिन बित्न नपाउँदै उनीहरु चढेको पिकअप ट्रक दुर्घटना भएको त्यहाँका अधिकारीलाई उदृत गर्दै अन्तर्राष्ट्रिय सञ्चारमाध्यमले जनाएका छन्। 

रिबेका र अस्टिन नाम गरेका दम्पती चढेको पिकअप ट्रक दुलहीको घर नजिकै दुर्घटना भएको थियो। कानुनी रुपमा विवाह गरेका दुबैले औपचारीक रुपमा भने आउँदो सेप्टेम्बरमा विवाह गर्ने तयारी गरेका थिए। दुर्घटनामा ज्यान गुमाएका दुबैको अन्तिम संस्कार परिवारले संयुक्त रुपमा गर्ने तयारी गरेका छन्।
