अमेरिकाले भन्यो, उत्तर कोरिया विनासलाई निम्तो नदेऊ

बीबीसी। अमेरिकी रक्षा मन्त्री जिम म्याटिसले उत्तर कोरियालाई चेतावनी दिँदै भनेका छन्, ‘उत्तर कोरियाले त्यस्तो हर्कत नगरोस् जसका कारण व्यवस्था परिवर्तन होस र आम जनतालाई आम विनासको सामना गर्नुपसोस्।’

उनले अमेरिका र उसका सहयोगीको साथको लडाइमा उत्तर कोरिया टिक्न नसक्ने दाबीसमेत गरेका छन्। म्याटिसले कडा चेतावनी अमेरिकी राष्ट्रपति डोनाल्ड ट्रम्पको त्यो धम्कीपछि आएको हो, जसमा ट्रम्पले उत्तर कोरियालाई संयम हुन चेतावनी दिएका थिए।



उता अमेरिकी विदेश मन्त्री रेक्स टिलरसनले उत्तर कोरियादेखि अमेरिकालाई तत्काल कुनै खतरा नभएको बताएको बीबीसीले जनाएको छ। 
उत्तर कोरियाले अमेरिकाको गुआममा मिसाइल आक्रमण गर्ने तयारी भइरहेको  जनाएको थियो। प्रशान्त महासागर क्षेत्रमा  अवस्थित गुआम पुगेका विदेश मन्त्री रेक्स टिलरसनले अमेरिकी राष्ट्रपति डोनाल्ड ट्रम्पको भनाइको बचाउ गरे। टिलरसनले भने, ‘राष्ट्रपति ट्रम्प उत्तर कोरियालाई स्पष्ट सन्देश दिन चाहन्छन्।’

ट्रम्पले ट्विट गर्दै अमेरिकाको परमाणु हतियारका विषयमा टिप्पणी लेखेका छन्, ‘अमेरिकासँग पहिलादेखि नै धेरै शक्तिशाली हतियार छन्।’ यद्यपी उनले यो पनि लेखेका छन्, ‘मलाई आशा छ, यो शक्तिशाली हतियारको प्रयोग गर्ने आवश्यकता पर्दैन।’
अमेरिका र उत्तर कोरियाबीच पछिल्ला दिनमा विवाद उत्कर्षमा पुगेको छ। 

उत्तर कोरियाले गुआम द्वीपमा आक्रमण गर्ने धम्की दिएको छ। सो क्षेत्रमा अमेरिकको सैन्य अखडा रहेको छ। सामरिक बमवर्षक विमान र करिव १ लाख ६३ हजार अमेरिकी सो क्षेत्रमा बसोबास गर्छन।



मध्य एसियाबाट फर्किँदै गर्दा विदेश मन्त्री टिलरसन सवार विमान इन्धन भर्न गुआम पुगेको थियो। उनले उत्तर कोरियामाथि दबाव दिन रुस र चीनको सहयोगबाट अन्तर्राष्ट्रिय अभियानको नतिजा सकारात्मक हुने र उत्तर कोरियासँग नयाँ भविष्यलाई लिएर सकारात्मक कुराकानी हुने विश्वास व्यक्त गरे।

उनले राष्ट्रपति ट्रम्पको भड्किलो भाषाको बचाउ गर्दै भने, ‘ उत्तर कोरियाली नेता किम जोङ उनले कुटनीतिक भाषा बुझ्दैनन्।’ उनलाई सम्झाउन एक कडा अभिव्यक्ति आवश्यक रहेको जिकिर गरे।

ट्रम्पले उत्तर कोरियाले अमेरिकालाई धम्क्याउने काम जारी राखे उनले आजसम्म विश्वले नदेखेको विनासको सानना गर्नुपर्ने चेतावनी दिएका थिए।  

विदेश मन्त्री टिलरसन उत्तर कोरियाले धम्की दिएजस्तो केही पनि नभएको र अमेरिकी जनताले आरामले निलाउँदा हुने बताए।
अन्तर्राष्ट्रिय र संयुक्त राष्ट्रसंघको प्रतिबन्धका बावजुद उत्तर कोरिया आफ्नो परमाणु र मिसाइल कार्यक्रमलाई अगाडि बढाइरहेको छ। 

मंगलबार आएको अमेरिकी रिपोर्टमा  उत्तर कोरियाले मिसाइलमा छोटो परमाणु बम लगाउने क्षमताको विकास गरेको उल्लेख छ। यद्यपी सो दाबीको आधिकारिक रुपमा पुष्टि हुन सकेको छैन।
