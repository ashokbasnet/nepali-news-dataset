कोरियाली आकाशमा अमेरिकी बमवर्षक विमान, जापान हाइ अलर्टमा

बीबीसी । जापान सरकारले छिमेकी मुलुक उत्तर कोरियाको आक्रामक रुप देखेर मुलुकमा हाइ अलर्टको घोषणा गरेको छ। उत्तर कोरियाले अमेरिकी प्यासेफिक क्षेत्रको द्वीप गुआममा मिसाइल आक्रमण गर्ने विषयमा विचार गरिरहेको चेतावनी दिएपछि जापान सशंकित भएको हो।

जापानको सरकारी समाचार एजेन्सी क्योडोका अनुसार जापानका रक्षा मन्त्री इत्सुनोरी ओडदडेराले उत्तर कोरियाको आक्रमक व्यवहारले गर्दा आफ्नो मुलुकले हाइ अर्टल जारी गरेको बताए।

ओनदडेराले भने, ‘उत्तर कोरियाकातर्फबाट आइरहेका खतराका संकेत यो हदसम्म पुग्यो की अब हामी सधैं चनाखो रहनुपर्ने भयो र उत्तर कोरियामाथि नजर राख्नुपर्ने बेला भएको छ। के उत्तर कोरियासँग यस्ता शक्तिशाली हतियार छन् वा यस्तो हतियार चाँडै बनाउनुसक्छ।’

जापान सरकारले केही दिन अगाडि मात्रै सुरक्षासँ जोडिएको श्वेतपत्र जारी गरिसकेको छ। श्वेतपत्रमा उत्तर कोरियासँग पहिला देखि नै साना परमाणु हतियार भएको र ती हतियारलाई लामो दूरीको मिसाइलमा फट गर्न सकिने स्वीकार गरिएको छ।

जापानका एक मन्त्रीले भने, ‘रिपोर्टमा जे कुरा उल्लेख छ, त्यसमा कुनै शंका छैन। उत्तर कोरियाको परमाणु र मिसाइल कार्यक्रमले नयाँ खतरा पैदा गरेको छ।’

जापान सरकारका मुख्य सचिव योशिहाइड सुगाले उत्तरक कोरियासँग जोडिएका सबै सूचना गम्भीरपूर्वक जम्मा गर्ने काम भइरहेको जनाए।
दक्षिण कोरियाका एक सैन्य अधिकारीका अनुसार गत हप्ता अमेरिकी बमवर्षक विमानले दक्षिण कोरियाको आकाशमा उडान भरेको थियो।

उनले सो विमान अमेरिका–दक्षिण कोरिया संयुक्त वायुसेना अभ्यासका क्रममा कोरियाली प्रायद्वीपमा तैनाथ थियो। संचारमाध्यमहरुका अनुसार अमेरिकी बमवर्षक विमान अमेरिकाको गुआम द्वीपबाट उडान भरेर कोरियाली प्रायद्वीपमा आएका हुन्।

यसैबीच उत्तर कोरियाले दक्षिण कोरियालाई धम्की दिँदै भनेको छ, ‘यदि दक्षिण कोरियाले चाँडै अमेरिकाको जस्तो व्यवहार बन्द नगरे दक्षिण कोरियाको अस्तित्व बनाउने खतरा पैदा हुन्छ।’
