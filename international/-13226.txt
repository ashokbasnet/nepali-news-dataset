डोकलाम क्षेत्रमा चीनले बढायो सैन्य संख्या, संकटमा भारत

बीबीसी । डोकलाममा जारी भारत र चीनबीचको विवादका बाबजुत चीनले सैन्य संख्या बढाएको छ। 

द इण्डिया एक्सप्रेसका अनुसार विवादित क्षेत्र डोकलाममा चीनले सैन्य संख्या बढाएर दोब्बर पुर्याएको छ। त्यहाँ चीनले करिब आठ सय सैनिक परिचालन गरेको छ। उक्त क्षेत्रमा भारतको साढे तीन सय सैनिक संख्या रहेको भारतीय सञ्चारमाध्यमले जनाएका छन्। 

केही समयअघि चीनले डोकलाम क्षेत्रबाट भारतीय सैनिकलाई हटाउन चेतावनी दिएको थियो। सीमा क्षेत्रमा खटिएका भारतीय सैनिक आफ्नो भूमिमा जर्वजस्ती घुसेको भन्दै चीनले भारतलाई डोकलाम क्षेत्रबाट आफ्ना सैनिक नहटाए गम्भिर परिणाम भोक्नु पर्ने चेतावनी दिएको थियो। तर भारतले चीनको उक्त धम्कीलाई अस्वीकार गरेको थियो। पटक पटकको आग्रह पछि पनि भारतले अटेर गरेपछि आफ्नो भूमिको सुरक्षाका लागि भन्दै चीनले डोकलाम क्षेत्रमा सैनिकको संख्या बढाएको बताइएको छ।
