बिरामी छोरीलाई लगियो अस्पताल, डाक्टरको कुराले उड्यो होस

क्वालालम्पुर।मलेसियाको कजांग सहरमा १३ वर्षकी बिरामी छोरीलाई लिएर डाक्टरकहाँ गएका पिताको डाक्टरको कुरा सुनेर होसहवास उठेको छ । छोरीलाई लिएर डाक्टरकहाँ गएका ती पितालाई डाक्टरले उनकी छोरी ७ महिनाकी गर्भवती भएको बताएका थिए । यो परिवारको सदस्यको नाम खुलाइएको छैन ।

डाक्टरको कुरा सुनेर ती पिताले यतिसम्म बुझ्न सकेनन् कि यो कसरी भयो । अस्पतालबाट फर्किएपछि जब ती किशोरीसँग सोधपुछ गरियो त्यसपछि झनै आश्चर्यजनक खुलासा भयो । किशोरीका अनुसार उनलाई गर्भवती बनाउन उनकै १६ वर्षका साख्खै दाजु थिए । किशोरीले आफ्नै दाजुले आफूलाई एक वर्षदेखि बलात्कार गरिरहेको बताएकी छिन् । मातापिता घरमा नभएको बेला ती किशोरले बहिनीलाई बलात्कार गरेका थिए । उनले बहिनीलाई अहिलेसम्म १० पटक बलात्कार गरिसकेको किशोरीले खुलासा गरेकी छिन् ।
