उत्तर कोरियाले हमला गरे नराम्रो स्थिति भोग्नुपर्ने ट्रम्पको चेतावनी

बीबीसी । राष्ट्रपति ट्रम्पले अमेरिकामाथि प्रहार गरे त्यसको जवाफ नराम्रो हुने चेतावनी उत्तर कोरियालाई दिएका छन्।

राष्ट्रपति डोनल्ड ट्रम्पले उत्तर कोरियाले अमेरिकामाथि केही गरे उसले असाध्यै नराम्रो स्थिति भोग्नुपर्ने चेतावनी दिएका छन्। उत्तर कोरिया नसच्चिए उ अत्यासपूर्ण अवस्थामा पुग्ने उनले बताए।

प्योङयाङले गुआममा क्षेप्यास्त्र प्रहार गर्ने योजनाको विवरण सार्वजनिक गरेपछि ट्रम्पको भनाइ आएको हो। राष्ट्रपति ट्रम्पले न्यु जर्सीस्थित उनको निजी गल्फ क्लब बेडमिनस्टरमा सञ्चारकर्मीहरुसँग उनको यस अघिको उत्तर कोरियामाथि आक्रोशपूर्ण आक्रमण गर्ने भनाइ कडा नभएको बताए।

उत्तर कोरियाले उनको भनाइलाई वाहियात भनेको थियो। ट्रम्पले भने, ूयदि हाम्रा मान्छे या हाम्रा समर्थक या हामी कसैलाई पनि उत्तर कोरियाले आक्रमण गर्ने सोच्छ भने मात्रै पनि त्यसको नराम्रो परिणाम उसले भोग्नुपर्नेछ। उत्तर कोरिया अत्यासपूर्ण स्थितिमा पुग्नेछ। उनीहरुमाथि उनीहरुले नसोचेको कुरा हुनेछ।
