मानव अंग प्रत्यारोपणको अभाव पूर्ति गर्न वैज्ञानिकले उत्पादन गरे यी जनावर 

बीबीसी । मानव अंग प्रत्यारोपणको अभाव पूर्ति गर्न अमेरिकी वैज्ञानिकहरुले अहिलेसम्मकै सबभन्दा धेरै वंशाणु सुधारिएका 'जिएम' जनावर उत्पादन गरेको दाबी गरेका छन्। 

वैज्ञानिकहरुले ३७ वटा सुँगुरबाट उनीहरुको डीएनएमा लुकेर बसेका भाइरसहरु निकालेको बीबीसीले जनाएको छ। त्यसबाट मानवमा सुँगुरको अंग प्रत्यारोपण गर्न मिल्ने उनीहरुको दाबी छ। 

इजीनेसीस समूहका एक सदस्यहरुले भनेका छन्, अझ पनि सुँगुरको अंग मानिस शरिरले अस्वीकार गर्ने कुरा भने ठूलो चुनौतीका रुपमा रहेको छ।

आशालाग्दो चरण
तर भाइरस मुक्त गर्ने काम त्यस क्रमको एक आशलाग्दो चरण हो। साइन्स जर्नलमा प्रकाशित अध्ययन एउटा सुँगुरको छालाको कोषबाट शुरु हुन्छ। त्यसको डीएनएमा २५ प्रकारका भाइरस लुकेर बसेका छन्।


मानिसहरुको र सुँगुरको कोष मिसाएर परीक्षण गर्दा ती भाइरसहरुले मानव तन्तुमा आक्रमण गर्ने पत्ता लाग्छ।

तर वंशाणु सम्पादन अर्थात जीन एडिटिङु प्रविधि अपनाएर वैज्ञानिकहरुले सुँगुरको कोषलाई भाइरस मुक्त बनाउँछन।यो जटिल प्रक्रिया प्रभावकारी त छैन तर ३७ स्वस्थ सुँगुरका बच्चा जन्मिएका छन्।
