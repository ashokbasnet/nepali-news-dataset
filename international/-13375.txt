चीनको धम्कीपछि भारत तर्सियो, सीमा क्षेत्रमा सैनिक संख्या बढायो

एजेन्सी । डोकलाम विवादका कारण पछिल्लो समय भारत र चीनबीचको सम्बन्ध युद्धको खतरामा पुगेको छ। 

चीनको पटक पटकको चेतावनीपछि भारतले सिक्किम, अरुणाचल तथा चीनको सीमा क्षेत्रमा सैनिकको संख्या बढाएको छ। 

पटक पटकको चीनको धम्कीपछि भारतले रक्षाका लागि सीमा क्षेत्रमा सैन्य संख्या बढाएको भारतीय वरिष्ठ अधिकारीलाई उदृत गर्दै भारतीय सञ्चारमाध्यमले लेखेका छन्। 

अधिकारीले सीमा क्षेत्रमा तैनाथ गरिएका सैनिकलाई सावधान रहन पनि आग्रह गरेको छ। डोकलाम क्षेत्रमा चीनको आक्रमक रुप देखिएको विश्लेषणपछि भारतले उक्त क्षेत्रमा सैन्य संख्या बढाएको हो।
 
४५ हजार जवानलाई तालिममा 
सुरक्षा विशेषज्ञका अनुसार ४५ हजार भारतीय सैनिकले सुरक्षा प्रशिक्षण लिएका छन्। जुन कुनै अवस्थामा पनि तयार राख्नका लागि उक्त सैनिकलाई प्रशिक्षण दिइएको छ। यसबाट के बुझन सकिन्छ की चीनसँग जतिबेला पनि भारत युद्धमा उत्रिनका लागि तयारी अवस्थामा छ।
