अलौकिक शक्ति पाउन भन्दै पतिको रगत पिउँदा ज्यानै गयो

एजेन्सी । एक महिलाले अन्धविश्वासको पछि लागेर आफ्नै पतिको रगत पिउँदा पतिको ज्यानै गएको छ । ती महिलाले अन्धविश्वासको पछि लागेर आफ्ना पतिको छातीमा बसेर उनको रगत पिएको बताइएको छ ।

 

घटना भारतको पश्चिम बंगालको बीरभूम जिल्लामा भएको भारतीय संचारमाध्यमले जनाएका छन् । ती महिलामाथि आफ्नो पतिको छातीमा बसेर उनको रगत पिएको आरोप लागेको छ। अन्धविश्वासको पछि लागेर जादू टुनामुनाका नाममा ती महिलाले आफ्नै पतिको रगत पिएको केटा पक्षका परिवारको आरोप छ। 

 

पत्नीले रगत पिएपछि पतिको ज्यान गएको भारतीय सञ्चारमाध्यमले जनाएका छन्। भारतीय सञ्चारमाध्यमका अनुसार साबित्री नाम गरेकी ती महिनाले पति अभिजीतलाई त्रिशूल नजिकै राखेर उनको छातीमाथि बसेर रगत पिएको मृतककी आमाले बताएकी छन्। बुहारीले छोराको रगत पिरहेको देखेपछि तत्काल छोरालाई अस्पताल पुर्याइएको परिवारको दाबी छ। 

 

तर उनलाई रगत चढाएपनि डाक्टरले बचाउन नसकेको समाचारमा जनाइएको छ। उक्त घटनापछि केटा पक्षका परिवारले कटी पक्षका परिवारमाथि आक्रमण गरेको छ। उनीहरुलाई आक्रमणबाट प्रहरीले बचाएको थियो। उक्त घटना जानकारी पाएपछि आश्चर्यमा परेको प्रहरीले घटनाको अनुसन्धान भइरहेको जनाएको समाचारमा उल्लेख छ।
