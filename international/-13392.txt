१० फोटोमा हेर्नुहोस् उत्तर कोरियाले आक्रमणको धम्की दिएको अमेरिकाको ग्वाम आइल्याण्ड 

एजेन्सी। अमेरिकासँग विवाद चर्किंदै जाँदा उत्तर कोरियाले अमेरिकाको ग्वाम आइल्याण्डमा आक्रमणको धम्की दिएको छ । अमेरिकाको यो आयल्याण्ड प्रशान्त क्षेत्रमा पर्छ । उत्तर कोरियाले यहाँ मिसाइल आक्रमणको धम्की दिएको छ । 
सन् १८९८ सम्म स्पेनको कब्जामा रहेको यो आइल्याण्डलाई स्पेनिश अमेरिकन युद्धमा अमेरिकाले कब्जा गरेको हो । त्यतिबेलादेखि यो अमेरिकाको एक हिस्साको रुपमा रहेको छ । दोस्रो विश्वयुद्धका बेला १९४१ मा जापानले यो आइल्याण्ड कब्जा गरेको थियो । त्यसले करिब साढे २ वर्ष यो आइल्याण्ड जापानको कब्जामा रह्यो । १९४४ मा अमेरिकाले फेरि यो आइल्याण्ड कब्जा गरेको थियो । १९६० पछि अमेरिकाले यो आइल्याण्डलाई पर्यटकीय हिसाबमा विकास गरेको छ । १ लाख ६३ हजार जनसंख्या भएको यो आइल्याण्डमा अमेरिकी सैनिकको क्याम्प पनि छ । यहाँ अमेरिकाका हवाइ, जल र स्थल सेना रहन्छन् । उत्तर कोरियाको धम्कीपछि अमेरिकाले यहाँ लडाकू विमान पठाएको छ र एण्टी मिसाइल डिफेन्स सिस्टम पनि तयार गरिरहेको छ ।
