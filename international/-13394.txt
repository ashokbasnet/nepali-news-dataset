प्रेमीसँग मिलेर पुर्व प्रेमीको हत्या, हत्यापछि फेसबुकमा खुलेयाम प्रहरीलाई धम्की 

एजेन्सी । भारतको राजस्थानमा एक हत्याराका प्रेमीले फेसबुकमा खुलेयाम प्रहरीलाई धम्की दिएका छन्। 

हत्याको आरोपमा प्रहरीले केही समय अघि उनको प्रेमिकालाई प्रहरीले पक्राउ गरेको थियो। हत्याको आरोपमा पक्राउ परेकी आफ्नी प्रेमिकामाथि कुनै किसिमको सजाय दिए सबैलाई मार्ने धम्की दिएको अधिकारीलाई उदृत गर्दै भारतीय सञ्चारमाध्यमले लेखेका छन्। 

प्रहरीका अनुसार केही दिनअघि श्रीगङ्गानगरको बाइपासमा एक युवकको गोली प्रहारबाट हत्या गरेर शवलाई गाडीमा राखिएको अवस्थामा फेला पारेको थियो। उक्त हत्याको आरोपमा प्रहरीले २३ वर्षीया युवती इन्दुबालालाई पक्राउ गरेको थियो। 

हत्याकाण्ड पछि प्रहरीले सफ्टवेयर इन्जिनियर दिपक मलिक तथा पक्राउ परेकी युवतीका प्रेमीलाई खोजिरहेको थियो। त्यसै वेलामा मलिकले फेसबुकमा लगातार प्रहरीलाई धम्काइरहेको समाचारमा उल्लेख छ। तर उनी एक पटक पनि अनलाइनमा देखिएका छैनन्। 

उक्त घटनाको प्रकृती र प्रहरीलाई दिएको धम्की पछि दुबै जना हत्यामा संलग्न रहेको प्रहरीको अनुमान छ। तर मलिक भने पक्राउ परेका छैनन्। 

प्रहरीका अनुसार दिपकले र उनकी प्रेमिकाले उनका पूर्व प्रेमीको मिलेर हत्या गरेको पाइएको छ। हत्या भएका एक ल्याव टेक्निसियन हुन्।
