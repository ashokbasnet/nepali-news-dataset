उत्तर कोरियाले आक्रमण गर्ने धम्की दिएको गुआमका यी पाँच खास कुरा

बीबीसी। यो हप्ता अमेरिका र उत्तर कोरियाबीचको तनाव युद्धको धम्कीसम्म पुगेको छ। यतिबेला विश्वभरको नजर अमेरिकी द्वीप गुआममा परेको छ।

उत्तर कोरियाको सरकारी संचारमाध्यमले गुआममा आक्रमण गर्ने समाचार सम्प्रेसण गरेको थियो। उत्तर कोरियाका सैन्य अधिकारीहरुले उत्तर कोरियाली मिसाइल प्रशान्त महासागरको अमेरिकी द्वीप गुआमसम्म आक्रमण गर्ने योजना सार्वजनिक गरेपछि विश्व तरंगित भएको छ।

उत्तर कोरियाले गुआममा आक्रमण गर्ने धम्की अमेरिकी राष्ट्रपति डोनाल्ड ट्रम्पले उत्तर कोरियाले आक्रामक व्यवहार नछोडे विश्वले नदेखेकेको आक्रमणको सामना गर्नुपर्ने चेतावनी पछि दिएको हो। 

यो तनावकाबीच उत्तर कोरियाको मिसाइल साना परमाणु हतियारमा फिट हुन सक्षम रहेको रिपोर्ट आएपछि युद्धको त्रास झन फैलिएको छ।
गुआम अपेक्षाकृत एक अलग–थलग भएको द्वीप हो, जसको पहिचान अमेरिकी सैन्य अखडाको रुपमा भएको छ। गुआमका विषयमा आज हामी पाँच खास कुरा जानकारी दिँदैछौं।

 गुआम अमेरिकको कसरी भयो ?

गुआममा पोर्चुकलका अनुसन्धानकर्ता फ्रेडिन्नेड मजेलनको दस्तकको ४० वर्षपछि १५६५ मा स्पेनले गुआममाथि दाबी गरेको थियो। १८९८ मा स्पेन–अमेरिका युद्धसम्म गुआममा स्पेनले शासन गथ्र्यो। युद्धपछि स्पेनले पेरिस सन्धि अनुसार गुआम अमेरिकालाई बुझायो। १९४१ मा पर्ल हार्बर आक्रमणपछि गुआममाथि अस्थायी रुपमा जापानले नियन्त्रण गयो। गुआम १९५० देखि आधिकारिक रुपमा अमेरिकी क्षेत्र बन्यो। यो क्षेत्र अमेरिकाको डिर्पाटमेन्ट अफ नेवी अन्तर्गत छ।

१. १९९० मा नै अमेरिकी कांग्रेसले अर्नेनिक एक्ट अफ गुआम पास गरेको थियो र गुआमका नागरिकलाई अमेरिकी नागरिकता प्राप्त भयो। यद्यपी

गुआमका नागरिकले अमेरिकी राष्ट्रपति चुनावमा भोट हाल्न पाउँदैनन्। गुआममा १९७० मा पहिलो पटक एक गर्भनरको चुनिएको थियो। १९७२ पछि अमेरिकाको हाउस अफ रिप्रेजेन्टेटिभ्स्मा गुआममा एक ननभोटिङ डेलिगेट छन्।

२. सात हजार अमेरिकी सैनिक


गुआममा अमेरिकी नेवीका एउटा बेस क्याम्प छ। योसँगै गुआममा अमेरिकी एअरफोर्स बेस पनि छ। यो द्वीपको उत्तर–पूर्वमा अवस्थित छ। अमेरिकी एअरफोर्स बेसमा बी–५२ बमवर्षक र लडाकु विमान तैनाथ छन्।  अमेरिकी नेवी बेस द्वीपको दक्षिण–पश्चिम भागमा अवस्थित छ। यहाँ परमाणु शक्तिसम्पन्न युद्धपोत तैनाथी अवस्थामा छन्। समाचार एजेन्सी एपीका अनुसार करिव सात हजार अमेरिकी सैनिक आफ्ना परिवारसँग यहाँ बसोबास गर्छन।  यहाँको कुल जनसंख्या एक लाख ६० हजार छ। यहाँको प्रसिद्ध पर्यटन स्थल ट्युमोन दुई सैन्य अखडाकोबीचमा छ।



३. गुआम उत्तर कोरियाको नजिकको अमेरिकी क्षेत्र हो। दुवै देशबीचको दूरी ३४२७ मिलोमिटर छ। यो दूरी हवाई र गुआमबीचको आधा मात्रै हो। गुआम र हवाईबीचको दूरी ६३७३ किलोमिटर छ। गुआम प्रशान्त महासागरको सुदूर दक्षिणकोको द्वीपको भाग हो। यो माइक्रनेजाको सबैभन्दा ठूलो द्वीप हो। यसको क्षेत्र २१० बर्गमिल फैलिएको र यो करिव शिकागो बराबरको छ।



४. गुआमको ४० प्रतिशत जनसंख्या चमोरो जातिको छ। चमोरो यहाँको मुल निवासी हो।  यो बाहेक गोरो जातिका मानिसको पनि जनसंख्या पनि धेरै छ। १० प्रतिशत माइक्रोनेजन छन्। यहाँको आधिकारिक भाषा अंग्रेजी चमोरो हो।



५. पाँच जुन २०१५ मा गुआम पहिलो त्यस्तो अमेरिकी क्षेत्र बन्यो जहाँ समलैंडिक विवाहलाई मान्यता दिइयो। गुआममा सो नियम लागू भइको १५ दिनपछि अमेरिकाको सर्वोच्च अदालतले पनि समलैंगिक विवाहलाई पूरै अमेरिकामा मान्यता दिएको थियो।
