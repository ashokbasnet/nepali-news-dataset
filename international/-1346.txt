राष्ट्र संघको प्रतिबन्धलाई बेवास्ता गर्दै उत्तर कोरियाले गर्‍यो फेरी अर्को मिसाइल परीक्षण

काठमाडौं । राष्ट्र संघले लगाएको प्रतिबन्धलाई बेवास्ता गर्दै फेरी उत्तर कोरियाले अर्को शक्तिशाली मिसाइल परीक्षण गरेको छ। छिमेकी राष्ट्र चीनसँग सीमा जोडिएको तोङच्याङ-री क्षेत्रबाट उत्तर कोरियाले मिसाइल परीक्षण गरेको दक्षिण कोरियाको सेनाले जनाएको छ।

गत महिना महिना पनि उत्तर कोरियाले नेता किम जोङ–उनको उपस्थितिमा नयाँ ब्यालेस्टिक मिसाइलको परीक्षण गरेको थियो। केही समयदेखि नै संयुक्त राष्ट्र संघले उत्तर कोरियामाथि कुनै पनि प्रकारको मिसाइल परीक्षण तथा आणविक प्रविधि प्रयोगमा प्रतिबन्ध लगाउँदै आए पनि उत्तर कोरियाले भने यसको बेवास्ता गर्दै लगातार मिसाईल परिक्षण गर्दै आएको छ।

अहिले उत्तर कोरियाले सफल परिक्षण गरेको दाबी गरिएको मिसाइल जापानको समुद्रमा खसेको दक्षिण कोरियाका अधिकारीलाई उदृत गर्दै बीबीसीले जनाएको छ।
