 चीनको उत्तर कोरियासँग कसरी ‘प्रेम’ भयो ?

बीबीसी। डोनाल्ड ट्रम्प प्रशासनका अनुसार उत्तर कोरियामाथि नियन्त्रण पाउन सबै बिकल्प खुला छन्। त्यसमा सैन्य कारवाहीकासाथै चीनमाथि दवाब बढाउने रणनीति पनि सामेल छ।

के ट्रम्पको कुनै रणनीति उत्तर कोरियाका विरुद्धमा काम गरिरहेको छ ? उत्तर कोरियाको सबैभन्दा ठूलो सहयोगी चीनका अनुसार उत्तर कोरियालाई परमाणु कार्यक्रमबाट पछि फर्काउने कोसिसका बावजुद उत्तर कोरियाले रोकिने संकेत देखाएको छैन्।



यस्तो अवस्थामा उत्तर कोरियाली नेता किम जोङ उनलाई कसरी रोक्न सकिन्छ ? केही सयम अगाडि संयुक्त राष्ट्र संघले उत्तर कोरियामाथि नयाँ आर्थिक नाकाबन्दी लगाएको थियो। सो प्रतिबन्धलाई चीनले पनि समर्थन गरेको छ। तर उत्तर कोरियालाई लिएर चीनसँग ट्रम्पको गुनासो कम भएको छैन। यो विषयमा ट्रम्पले कयौं पटक ट्विटरमार्फत गुसानो गरेका छन्। उत्तर कोरिया र चीनबीच आयात – निर्यात जारी छ।

ट्रम्पलाई के लाग्छ भने उत्तर कोरियाको समस्याको समाधान चीनको सहयोगमार्फत पूरा हुँदै आएको छ। अमेरिकी राष्ट्रपतिले यो विषयलाई लिएर ट्विट पनि गरेका छन्। आखिर ट्रम्पलाई चीनसँग किन त्यस्तो शंका लागिरहन्छ।



बीबीसीका बेइजिङ संवाददाताका अनुसार चीनको दक्षिण कोरियासँगको सम्बन्ध खराब हुनुको अर्थ उत्तर कोरियासँगको सम्बन्ध राम्रो हुनु हो। अर्कोतर्फ दक्षिण कोरिया र अमेरिकाबीच गहिरो सम्बन्ध छ।  ट्रम्पले आग्रह गर्दा पनि चीनले उत्तर कोरियालाई लिएर आफ्नो नीतिमा कुनै परिवर्तन गरेको छैन।

चीन स्वयंलाई लिएर वैचारिक स्तरमा एक दलीय राज्यका रुपमा असुरक्षित महशुस गर्छ। उत्तर कोरियामा कुनै सत्ता परिवर्तन भयो भने त्यसको सिधा असर चीनमा पनि पर्छ। चीन यस्तो कहिल्यै पनि चाँहदैन की आफ्नो देशको सत्ताको विरुद्ध जनताले आवाज उठाउन्। त्यही कारण पनि चीन उत्तर कोरियामा किम जोङ उनको समर्थन गर्छ।



चीन र उत्तर कोरियाले १९६१ मा पारस्परिक सन्धिमा हस्ताक्षर गरेका थिए। यो सन्धिमा, ‘यदि दुवै देशमध्ये कुनै पनि देशमा आक्रमण भयो भने एक देशले अर्को देशलाई तत्काल सहयोग गर्नेछ।’ यसमा सैन्य सहयोग पनि सामेल छ। यो सन्धिमा दुवै देशको शान्ति सुरक्षालाई लिएर सर्तक रहने पनि उल्लेख छ।

केही चिनियाँ विशेषज्ञले अनुसार परमाणु कार्यक्रमलाई लिएर चीनले उत्तर कोरियालाई साथ  दिन नहुने राय दिएका छन्। तर चीन कोरियाली प्रायद्वीपमा उत्तर कोरियालाई आफ्नो हातबाट जान दिने पक्षमा छैन। चीनको चाहना कोरियाली प्रायद्वीपमा कसैको प्रभुत्व नबढोस भन्ने पनि हो।

दक्षिण कोरियासँग चीनको राजनीतिक सम्बन्ध २५ वर्ष देखिको छ। तर सुरक्षा मामिलाका विषयमा भने दुई देशबीच प्रयाप्त दूरी छ। कोरियाली प्रायद्वीपमा कुनै परमाणु युद्ध भयो भने चीनकालागि खतरनाक हुन्छ। यदि चीन एसियाको नेतृत्व गर्न चाहन्छ भने उत्तर कोरियालाई बेलगाम छोड्नु हुँदैन।

उत्तर कोरियामा चिनियाँ कम्पनी आम्र्स प्रोग्रामको आपूर्ति गर्छ। यस्तो अवस्थामा चीनले चाहने हो भने उत्तर कोरियालाई नियन्त्रण गर्न सक्छ। चीन अहिलेसम्म उत्तर कोरियाका हरेक कदममा संयम र शान्तिबाट काम लिनुपर्ने बताउँदै आएको छ। चीनले उत्तर कोरियालाई नियन्त्रण गर्न चाहे तेल निर्यातमा रोक लगाउन सक्छ र विदेश मुद्रा सम्झौतालाई पनि रद्द गर्न सक्छ।

चीन सरकारका अधिकारीहरु अनुसार उत्तर कोरियामाथि यथास्थितिको पक्षमा रहनुपर्ने बताउँछन्। यसका पछाडि धेरै कारणहरु छन्। यदि किम जोङ उनको शासन सकियो भने लाखौं उत्तर कोरियाली नागरिक सिमा पार गरेर चीन आउँछन्।



यदि यस्तो भयो भने चीनमाथि आर्थिक बोझ झनै बढ्छ। अर्को कारण किम जोङ उनको शासन अन्त्य भयो भने कोरियाको एकीकरण पनि हुन सक्छ। त्यसो भयो भने त्यो चीनको हितमा हुँदैन, किनभने एकीकृत कोरिया अमेरिकाको पक्षमा जान्छ।

दोस्रो विश्वयुद्धपछि दक्षिण कोरिया र उत्तर कोरिया दुई छुट्टा छुट्टै देश बनेका थिए। यो विभाजनपछि दुवै देशले अगल अगल बाटो तय गरेका छन्। कोरियामा १९१० देखि जापानले शासन गर्यो जतिबेला सम्म १९४५ को दोस्रो विश्वयुद्धमा जापानले हतियार उठाएको थिएन्।

त्यसपछि सोभियत संघका सेनाले कोरियाको उत्तरी भागलाई आफ्नो कब्जामा लियो र दक्षिणी भागलाई अमेरिकी सेनाले आफ्नो नियन्त्रणमा लियो। वैचारिक समानताका कारण चीन र रुसबीच नजिकको सम्बन्ध थियो। सोही कारण चीन पनि उत्तर कोरियाको साथमा रह्यो। त्यसपछि उत्तर र दक्षिण कोरियामा साम्यवाद र लोकतन्त्रलाई लिएर संघर्ष सुरु भयो।

आजको मितिसम्म आइपुग्दा दक्षिण कोरिया निकै सम्पन्न राष्ट्र भएको छ भने उत्तर कोरिया किम राजवंशको शासनमा लगातार विश्वबाट अलग हुँदै आएको छ। २० औं शताब्दीको यो विभाजन आज पनि विश्वकालागि ठूलो विवादका रुपमा कायमै छ।
