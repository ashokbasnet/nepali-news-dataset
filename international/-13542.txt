सिएरा लियोनमा भिषण पहिरो: ३०० सय बढीको ज्यान गयो

बीबीसी । सिएरा लियोनको राजधानी फ्रिटाउनमा भिषण बाढी तथा पहिरोमा परी ३०० जना बढीको ज्यान गएको छ भने केही अझै वेपत्ता रहेका छन्। 

त्यहाँका अधिकारीका अरुसार अझै कैयौं शवहरु भग्नावशेषमा पुरिएको हुनसक्ने आशंका गरीएकाले खोजी तथा उद्धार कार्य जारी रहेको छ। राष्ट्रपति अरनेष्ट बाइ कोरोमाले टेलिभिजनमार्फत सम्बोधन गर्दै राष्ट्रिय विपद्को सामना गर्न एउटा आपतकालिन केन्द्र सञ्चालनमा ल्याइएको बताएका छन्।

रेडक्रसले करिब ३ लाख मानिसहरुले आफ्नो घरबार गुमाएको जनाएको छ। एउटा परोपकारी संस्था सेभ द चिल्ड्रेनकी रमातु जोल्लाह भन्छिन्, ती पहाडी क्षेत्रमा घना बस्ती रहेका छन् र कमजोर निर्माणका कारण ती घरहरु त्यति सुरक्षित छैनन् अझै ठूलो मानवीय क्षति हुनसक्ने चिन्ता हामीलाई लागिरहेको छ।

सिएरा लियोनको राजधानी फ्रिटाउन एउटा पहाडी शहर हो जुन समुद्रबाट पनि घेरिएको छ।

त्यहाँको जनसंख्या द्रुत गतिमा बढिरहेको छ र कयौँ मानिसहरुले पहाडका वन क्षेत्रमा पर्ने भिरालो स्थानमा अनुमति बेगर नै घरहरु बनाएका छन्।
बन फँडानी र कमजोर शहरीकरण योजनाले अहिलेको यो राष्ट्रीय विपदको अवस्था निम्त्याएको ठानिएको छ।
