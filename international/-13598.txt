भारतीय र चिनियाँ सैनिकबीच भिड्न्त, दुबै पक्षका केही सैनिक घाइते

एजेन्सी । पछिल्लो दुई महिनादेखि डोकलाम विवादले भारत र चीनबीच विवाद चर्किदै गएको छ। यसै क्रममा उत्तरी किनारस्थित लद्दाख क्षेत्रमा भारतीय र चिनियाँ सैनिकबीच ढुंगा हानाहान भएको छ।
 
सीमा क्षेत्रमा देखिएको विवादले पछिल्लो समय उग्र रुप लिदै गएका बेला लद्दाख क्षेत्रमा दुबै पक्षका सेनाबीच भिडन्त भएको भएको भारतीय सञ्चारमाध्यमले जनाएका छन्। दुबै पक्षका सेनाले हतियार भने प्रयोग गरेका थिएनन्। भिडन्तबाट दुबै पक्षका सैनिक घाइते भएको समाचारमा बताइएको छ। 

भारतको नियन्त्रणमा रहेको सीमा क्षेत्रमा चिनियाँ सैनिक घुस्न खोज्दा भारतीय सैनिकले प्रतिकार गरेपछि भिडन्त भएको त्यहाँका अधिकारीले जनाएका छन्। तर चीनले भने सीमा क्षेत्रमा भारतीय सैनिकले हस्तक्षेप गर्न खोजेपछि पछाडि हटाउन खोजिएको दाबी गरेको छ।
