स्पेनमा आतंकवादी आक्रमण, १३ जनाको मृत्यु, कम्तीमा सय घाइते

बार्सिलोना। स्पेनमा  आतंकवादी आक्रमणमा परी १३ जनाको मृत्यु भएको छ।  सो आक्रमणमा सय भन्दा बढी घाइते भएको बीबीसीले जनाएको छ। आक्रमणकारीले गराउन लागेको दोस्रो आक्रमण भने सुरक्षाकर्मीले विफल तुल्याइ दिएका छन्। सो क्रममा चार जना आक्रमणकारीको मृत्यु भएको छ। सो आक्रमणको जिम्मा इस्लामिक स्टेट (आइएस) ले लिएको छ। 



बार्सिलोना नजिकै क्यम्ब्रिलसमा गराउन खोजिएको दोस्रो आक्रमण रोक्न गरिएको कारवाहीमा उनीहरुको मृत्यु भएको अन्तर्राष्ट्रिय संचारमाध्यमले जनाएका छन्। स्पेनका प्रधानमन्त्री मारियानो रखाँयले आक्रमण आतंकवादीले गराएको बताएका छन्।  

आइएसले पनि बार्सिलोना आक्रमणमा आफ्ना लडाकुको हात रहेको दाबी गरेको छ। तर आइएसले आफूले नै आक्रमण गरेको दाबी गरेपनि दाबीलाई पुष्टि हुने कुनै प्रमाण दिन भने सकेको छैन।



बार्सिलोनाको चचिैत पर्यटन स्थल रमब्लासमा एक भ्यानले भीडमाथि आक्रमण गरिएको थियो। प्रहरीका अनुसार सो आक्रमणमा संलग्न दुई जना पक्राउ परेका छन्।



प्रहरीले एक व्यक्तिको तस्विर सार्वजनिक गरेको छ। प्रहरीका अनुसार त्यो तस्तिर ती व्यक्तिको हो, जसले आक्रणमा प्रयोग गरिएको भ्यान भाडामा दिएका थिए। स्थानीय संचारमाध्यमका अनुसार २० वर्षीय ती व्यक्तिको नाम ड्रिस हो जसको जन्म मोरक्कोमा भएको थियो।



सो भ्यानले फुटपाथमा हिडिँरहेका मानिसलाई पनि निसाना बनाएको थियो। घटनास्थलको भिडियोमा आक्रमणपनि कयौं मानिस सडकमै ढलेको देखिएको छ। यो आक्रमण गत वर्ष जुलाइमा युरोपमा सुरु भएको यस्तै आक्रमणसाग जोडेर हेरिएको छ।
