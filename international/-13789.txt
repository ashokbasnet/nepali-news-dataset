अष्ट्रियामा भव्य भोजस्थलमा आगलागी हुँदा दुईको मृत्यु, १२० जना घाइते

अष्ट्रिया । अष्ट्रियामा एक भब्य भोज कार्यक्रम भएरहेको समयमा भोजनस्थलमा घेरिएको टेन्टमा आगलागी हुँदा दुई जनाको मृत्यु भएको प्रहरीले जनाएको छ। 

प्रहरीले शनिबार जारी गरेको विज्ञप्तिमा भोजस्थलमा भएको आगलागीमा दुई जनाको मृत्यु भएको र भने १२० जना घाइते भएका बताइएको छ। आगोले भोजस्थलमा रहेको टेन्टको अधिकांश भाग डढेको छ। 

अष्ट्रियाको उत्तरमा रहेको सान्कट जोहान एम वाल्डेमा भोज भइरहेको समय शुक्रबार राति करिब ६५० जना घटनास्थलमा रहेका बताइएको छ। 

भोजमा आनन्द लिइरहेका पाहुना बसेकोस्थल बरपरबाट एक्कासी आगोको लप्का आएपछि कतिपय भाग्ने क्रममा एकले अर्कोलाई कुल्चिँदा घाइते भएका बताइएको छ। घाइतेमध्ये २० जनाको अवस्था गम्भीर रहेको विज्ञप्तिमा जनाएकोे छ। रासस/ एएफपी
