फेसबुकका पिता फेरि पिता बन्दै

बीबीसी। सामाजिक संजाल फेसबुकमा सीईओ मार्क जुकरवर्ग फेरि दोस्रो सन्तानको पिता बन्दैछन्। आफ्नो पहिलो सन्तानको जन्म हुँदा उनले दुई महिना विदा लिएका थिए। र यो पटक पनि उनी दुई महिना पितृत्व अवकाश लिँदैछन्।

आफ्नो यो योजनाको जानकारी जुकरबर्गले फेसबुकमा पोष्ट गरेका छन्।  १८ अगस्टमा गरिएको सो पोष्टमा जुकरबर्गले लेखेका छन्, ‘जब म्याक्सको जन्म भएको थियो, त्यो बेला मैले दुई महिना प्याटर्निटी विदा लिएको थिएँ। म यो कुराले धेरै खुशी हुन्छु की उसको जन्मको पहिला महिनामा उसँग धेरैभन्दा धेरै समय बिताउन सकूँ।’

फेसबुकमा बच्चा जन्मिँदा चार महिनासम्म विदा दिने चलन छ। कामकाजी आमा बुवालाई आफ्नो बच्चाकालागि समय बिताउनु निकै राम्रो हुने जुकरबर्गले लेखेका छन्। आफ्नो पहिलो सन्तान म्याक्सको जन्म हुँदा जुकरबर्गले निकै ठूलो घोषणा गरेका थिए।

जसमा उनले श्रीमती प्रिसिला आफ्नो जीवनकालमा कम्पनीको आफ्नो हिस्साको ९९ प्रतिशत शेयर दान गर्ने बताएका थिए। पहिलो सन्तानको जन्मपछि उनले फेसबुकमा एक पत्र पनि शेयर गरेका थिए। जसमा उनले ‘तिम्रो आमा र मसँग त्यो आशालाई बयान गर्ने कुनै शब्द छैन, जुन तिमीले भविष्यकालागि हामीलाई दिएकी छौं’ लेखेका थिए।
