एक जनाको भ्रष्टाचारका कारण परिवारै जेल

एजेन्सी । भारतको राजस्थनमा भ्रष्टाचारीसँगै परिवार नै जेल पुगेका छन्। भ्रष्टाचारको आरोप लागेका व्यक्तिसँगै परिवारका सबै सदस्य दोषी देखिएपछि सबै जना जेल जानु परेको हो। 

राजस्थानमा सोमबार एन्टी करप्शन अदालतले भष्ट अधिकारीविरुद्ध ऐतिहासिक कारबाही गर्दै भ्रष्टाचारको पैसा उपयोग गर्ने सबै परिवारलाई समेत दोषी ठहर गरेको हो। 

यस चर्चित मुद्दामा सोमबार अदालतले साढे दुई हजार पेजको चार्जसिट पेश गर्दै भ्रष्टाचारका आरोपीका परिवारका सबै ६ सदस्यलाई जेल चलानको आदेश दिएको थियो। चार वर्षपछि फेरि यो घटना बाहिर आएको हो। 

यसअघि राजस्थानका चर्चित भ्रष्टाचारको आरोपमा नर्सिङ्ग काउन्सिलका सल्लाहकार महेशचन्द शर्माका परिवारका ६ सदस्यलाई जेल परेका थिए। किनकी शर्माले गरेको भ्रष्टाचारको पैसा बाडेर परिवारले समेत खुलेर उपयोग गर्ने गरेको अरोप लागेको थियो।
