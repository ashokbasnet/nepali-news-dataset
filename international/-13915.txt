लालु यादवका छोराले ट्वीटरमा अंग्रेजीमा लेखेपछि...

पटना। भारतको बिहार राज्यमा कुनै बेलो एकछत्र राज गर्ने लालु यादवका छोराले ट्वीटरमा अंग्रेजीमा लेखेपछि उनको निकै खिल्ली उडाइएको छ । लालुका कान्छा छोरा तेजस्विनी यादवले ट्वीटरमा अंग्रेजीमा ट्वीट गरेका थिए । तेजस्विनी स्वयं बिहारका पूर्व उपमुख्यमन्त्री हुन् । 

तेजस्विनी अहिले बिहारमा जनादेश अपमान यात्रा गरिरहेका छन् । यो क्रममा उनी बिहारका विभिन्न जिल्लामा गइ जनतालाई नितिश सरकारविरुद्ध एकत्रित गर्दैछन् । यही क्रममा शनिबार औरंगाबाद पुगेका तेजस्विनीले अंग्रेजीमा ट्वीट लेखे । तर उनको ट्वीटमा यतिसम्म ठूलो भाषागत गल्ती भयो कि ट्वीटर प्रयोगकर्ताहरुले उनको खिल्ली उडाइरहेका छन् । उनले ट्वीटमा गुड मर्निङ लेखे र त्यसपछि भर्खरै डिनर लिएँ भनेर लेखे । डिनर साँझको खाना भएपनि उनले बिहानै डिनर लिएको लेखेपछि उनको खिल्ली उडाइएको हो ।
