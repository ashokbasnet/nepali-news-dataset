पहिले बलात्कार गरे, त्यसपछि हत्या गर्ने उद्देश्यले जिउँदै बाढीमा फालिदिए

एजेन्सी । बलात्कारको एउटा दर्दनाक घटना बाहिर आएको छ। पतिसँग मिलापत्र गराउने बहानामा एक आफन्तले युवतीको बलात्कारपछि ज्यान मार्ने उद्देश्यले जिउँदैै बाढीको भेलमा फ्याकेका छन्। 

यो घटना भारतको बिहान राज्यको हो। वर्षौदेखि पीडित महिला र उनका पतिबीच कुनै विषयलाई लिएर विवाद थियो। सोमबार महिलाका आफन्त पर्ने अशेश्वर यादवले पतिसँग सम्झौता गराइदिने आश्वासनमा आफुसँग बोलाएका थिए। त्यसपछि उनले ती महिलालाई सुनसान जंगलमा लिएर बलात्कार गरे त्यसपछि ज्यानमार्ने उद्देश्यले बाढीको भेलमा फ्याकिदिए। ती महिला पौडी खेल्न जान्ने भएकाले बाढीबाट बहिर आइन । त्यसपछि ती व्यक्तिले महिलालाई नदी किनारमा देखेपछि कुटपिट गरेर अर्धनग्न अवस्थामा फेरि उनलाई बाढीमै धकेलिदिए। 

त्यसपछि ती महिलाले सहयोगका लागि गुहार मागेपछि उनको आवाज सुन्नासाथ केही माझीहरु आएर उनको उद्धार गरे। माझीकी पत्नीले आफ्नो घरबाट कपडा ल्याएर महिलालाई लगाइदिइन्। त्यसपछि उनीहरुले प्रहरीलाई खबर गरे। खबर पाउनासाथ प्रहरीले आरोपीलाई पक्राउ गरेर अनुसन्धान सुरु गरेको छ।
