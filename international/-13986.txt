छिमेकी महिलालाई घरमा ल्याएर आफ्नै श्रीमानलाई बलात्कार गर्न लगाएपछि...

एक महिलाले आफ्नो छिमेककी एक महिलालाई फकाएर घरमा ल्याई उनीमाथि आफ्नै श्रीमान्द्वारा बलात्कार गराएको सनसनीखेज घटना सार्वजनिक भएको छ । ती महिलाले छिमेकी महिलालाई फकाएर आफ्नो घरमा ल्याएपछि पतिले बलात्कार गरेका हुन् ।

घटना भारतको छत्तीसगढ राज्यको जांजगिरमा भएको हो । यहाँका ४० वर्षीय अनिल कर्षलाई आफ्नी पत्नी अनितामाथि शंका थियो । अनिलले पत्नी अनिताको नाजायज सबन्ध छिमेकीसँग भएको आशंका गरेका थिए । तर पत्नी अनिताले भने उनको आरोप अस्वीकार गर्दै अनिललाई शंकालु भन्ने गर्थिन् । 

एक दिन अनिलले पत्नी अनितासामु एउटा शर्त राखे । शर्तअनुसार अनिताले तिनै छिमेकीकी पत्नीलाई कामको बहानामा फमाएर घरमा ल्याउनुपर्ने भयो । यदि छिमेकीकी श्रीमतीलाई ल्याउन नसकेमा अनिताको सम्बन्ध छिमेकीसँग भएको ठहरिने विचित्र शर्त राखेपछि अनिताले आफूलाई निर्दोष सावित गर्न छिमेकी महिलालाई फकाएर घरमा ल्याएकी थिइन् । घरमा ल्याइसकेपछि उनले बहाना बनाएर छिमेकी महिदादाई अर्को कोठामा पठाइन् जहाँ अनिल पहिले नै लुकेर बसेका थिए । त्यहाँ अनिलले ती महिलालाई बलात्कार गरे ।  ती महिलाले आफ्नो घरमा गएर घटनाबारे बताएपछि प्रहरीले अनिल र अनिता दुवैलाई पक्राउ गरेको छ ।
