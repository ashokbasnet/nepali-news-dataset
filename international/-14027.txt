मोबाइलको चार्जर चोरेको भन्दै यसरी बीच बजारमा किशोरीको हात काटियो (भिडियोसहित)

मोबाइल फोनको चार्जर चोरेको आरोप लगाउँदै एक युवकले छिमेकी किशोरीको हात काटिएका छन् । ती युवकले पीडितको एक हातका सबै औंलाहरु टुक्र्याइदिएको समाचारमा जनाइएको छ । 

भारतको उत्तर प्रदेश लखीमपुर खिरीमा घटना भएको हो । यहाँका विनोद मिश्राकी १३ वर्षकी छोरीको हात काटिएको हो । छिमेकका रोहित नामका युवकले आफ्ना भाइ मोहितलाई ती किशोरीलाई बोलाउन पठाएका थिए । रोहितले आफ्नो चार्जर ती किशोरीले चोरेको भन्दै भाइ मोहितलाई ती किशोरीलाई लिन पठाएका थिए । किशोरी आफूले चार्जर नचोरेको बताउनका लागि रोहितको घरतर्फ जाँदै थिइन् । अचानक बाटोमा रोहित तरवार लिएर आए र किशोरीमाथि आक्रमण गरे । 

रोहितले किशोरीको बायाँ हातका सबै औंला तरवारले काटेर छिनाइदिएको बताइएको छ । उनलाई प्रहरीले स्थानीय अस्पतालमा पठाएकोमा त्यहाँ उपचार हुन नसकेपछि लखनउ पठाइएको छ । किशोरीको अहिले उपचार भइरहेको छ । आरोपी रोहितलाई पक्राउ गरी अनुसन्धान भइरहेको प्रहरीले जनाएको छ । 
भिडियो हेर्नुहोस् –
