भारतप्रति चीन झन आक्रामक

बीबीसी। भारत–चीनको विवादित क्षेत्रमा भारतले सडक बनाउने योजनाप्रति चीनले कडा प्रतिक्रिया जनाएको छ। भारतीय संचारमाध्यममा प्रकाशित समाचारलाई जवाफ दिँदै चिनियाँ विदेश मन्त्रालयका प्रवक्ता हुआ छुनइङले बिहीबार पत्रकार सम्मेलनमा भनिन्, ‘भारत आफैंलाई थप्पड हान्दै छ। भारतको यो कदमबाट के थाहा हुन्छ भने भारतको भनाइ र गराईमा आकाश जमीनको भिन्नता ।’

भारतीय पत्रिका हिन्दुस्तान टाइम्सले गृहमन्त्रालयले प्यांगन्ग झिलदेखि २० किलोमिटर टाढा सडक बनाउन अनुमति दिएको समाचार प्रकाशित गरेको थियो।



प्रवक्ता हुआ चीनको सुरक्षा चासोका हवाला दिँदै चीनले गरेको सडक विस्तार अवरोध गर्ने भारतको यस्तो योजनाले भनाइ र गराइमा भिन्नता देखिएको बताएकीछन्।

‘भारतले यो निर्णय गरेको हो भने यसले भारत र चीनबीचको तनाव झन बढ्छ,’ उनले भनिन्। गत जुन महिनादेखि नै डोकलामको विवादित क्षेत्रमा चीनले सडक बनाउने कोसिसलाई लिएर दुवै देशका सेना आपने सामने भएका छन्। चीन सो क्षेत्रलाई आफ्नो जमीन दाबी गर्दै आएको छ भने भारत सो क्षेत्र भुटानको भएको भन्दै भुटानको पक्षमा उभिएको छ। भारतले सो सामरिक रुपमा संवदेनशील क्षेत्र भन्दै सो क्षेत्रमा सडक बनाउन नपाइने अडान लिँदै आएको छ।  

चिनियाँ विदेश मन्त्रालयका प्रवक्ता हुआले भनिन्, ‘भारतीय पक्ष पछिल्लो समयमा चीनले बनाउने सडकको पछि लागेको छ। तर भारतले आफ्नो गतिविधिबाट के सावित गरेको छ भने भन्छ एउटा, गर्छ अर्कै।’ उनले सो क्षेत्रमा भारतले बनाउने शान्ति र स्थिरताको पक्षमा नभएको जनाइन्।
