झोक्किएका किम आफैं पुगे न्यूक्लियर प्लान्टमा, कामको तीब्रता बढाउन निर्देशन

एजेन्सी। उत्तर कोरियाका शासक किम जोङ उनले परमाणु हतियार बनाउने कामको तीब्रता बढाउन निर्देशन दिएका छन् । न्यूक्लियर प्लान्टको निरीक्षण गर्न गएका उनले हतियार बनाउने काम एक कदम अगाडि बढाउने उद्घोष गरे । उनले देशको आणविक सुरक्षा कार्यक्रमअन्तर्गत विभिन्न उपकरणहरु बनाउन निर्देशन दिएका छन् । 


किमले प्योङयाङमा रहेको केमिकल मेटेरियल इन्स्टिच्युट आफ द एकेडेमी आफ डिफेन्स साइन्समा गएर हतियार उत्पादनको काम हेरेका हुन् । उनले गरेको निरीक्षणको सार्वजनिक भएका फोटोहरुमा मिसाइलका नयाँ डिजाइनहरु देख्न सकिन्छ । फोटोमा केही नयाँ प्रविधिका मिसाइलहरु पनि देखिएका छन् ।
