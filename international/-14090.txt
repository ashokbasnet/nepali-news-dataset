१५ युवकमाथि बलात्कारको आरोप, ३ वर्षसम्म प्रहरी बन्यो उल्लु

एजेन्सी। १५ जना युवकमाथि बलात्कार र यौनजन्य हिंसाको आरोप लगाउने युवतीलाई अदालतले १० वर्षको जेल सजाय सुनाएको छ । बेलायतको साउथवार्क जिल्लाकी २५ वर्षीया जेमा बिलले २०१० देखि २०१३ सम्म अलग अलग घटनामा १५ जना युवकविरुद्ध बलात्कार र यौनजन्य हिंसाको आरोप लगाउँदै मुद्दा दर्ता गराएकी थिइन् । 

अनुसन्धानमा जेमाले आफू चर्चामा रहनको लागि झुटो मुद्दा दर्ता गरेको खुलेको छ । जेमाले सबैभन्दा पहिले २०१० मा कासिम नामका युवकमाथि बलात्कारको आरोप लगाएकी थिइन् । जेमाले मासिममाथि लिफ्ट दिने बहानामा बलात्कार गरेको आरोप लगाएकी थिइन् । यो मुद्दामा अदालतले कासिमलाई दोषी ठहर गर्दै ७ वर्षको जेल सजाय तोकेको थियो । जेमालाई ११ हजार पाउण्ड क्षतिपूर्ति पनि दिलाएको थियो । 

त्यसपछि उनले २०१३ मा नोआम शहजाद नामका युवकमाथि पनि यस्तै आरोप लगाइन् । नोआम जमानत पाएपछि देश नै छोडेर भागेका थिए । २०१३ मा जेमाकी एक साथी अनुस्काले झुटो केसको बारेमा जानकारी दिएपछि प्रहरीले नयाँ तरिकाले अनुसन्धान थालेको थियो ।
