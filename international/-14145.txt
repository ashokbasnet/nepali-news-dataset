गुरु रामरहीम प्रकरण : एउटा चिठ्ठीले खोल्यो वर्षौदेखिको अपराधको जालो, के थियो चिठ्ठीमा ?

काठमाडौँ । भारतमा नाम चलेका गुरु राम रहीमलाई शुक्रबार अदालतले बलात्कारको आरोपमा दोषी ठहर गरेको छ। 

गैरनाफापूलक सामाजिक तथा आध्यात्मिक संस्था डेरा सचा सौदाका प्रमुख राम रहिम सिंहलाई १५ वर्ष अघि भएको बलात्कारको घटनामा दोषी ठहर गरेको हो। उनलाई अदालतले दोषी ठहर गरेपछि भड्किएको हिंसामा अहिलेसम्म ३२ जनाले ज्यान गुमाएका छन्। 

एउटा चिठ्ठीका कारण १५ वर्षपछि जेल ?
गुरु राम रहीम १५ वर्षपछि बलात्कारको आरोपमा दोषी ठहर भएका हुन्। एउटा अज्ञात चिठ्ठका कारण उनको बास्तविकता बाहिर आएको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्। 

उक्त पत्र सन् २००२ मा त्यहाँका तत्कालीन प्रधानमन्त्री अटल बिहारी वाजपेयीलाई लेखिएको थियो। उक्त अज्ञात पत्रमा एक अज्ञात युवतीले आफ्नो आध्यात्मिक संस्था डेरा सचा सौदाका प्रमुख राम रहिम सिंहबाट आफु यौन शोषण हुनुपरेको बताएकी थिइन्। 

युवतीले लेखेको पत्र जस्ताको तस्तै
म पञ्जाबकी युवती हुँ । मैले ५ वर्षदेखि डेरा सचा सौदामा साधु युवतीका रुपमा काम गर्दै आएकी छु। यहाँ म जस्तै सयौँ युवतीहरु पनि १६ १८ घण्टा काम गर्दछन्। हाम्रो यहाँ शारिरीक शोषण गरिदै आएको छ। मैले बीए पास गरेकी छु। मेरो परिवारका सदस्य गहिरो श्रद्धा राख्ने श्रद्धालु हुन्। जसको प्रेरणाबाट म डेरामा साधु बनेकी थिए। 

साधु भएको दुई वर्षपछि महाराज गुरमितका भक्तालु गुरजोतले राति १० बजे महाराजले तिमीलाई बोलाएका छन् भन्ने खबर दिए। म पहिलो पटक त्यहाँ जाँदै थिए। म निकै खुसी थिए। मलाई आफै परमात्माले मनाई बोलाए भनेर । उनको कोठामा गएर मैले देखे महाराज आफ्नो ओछ्यानमा बसेका थिए। हातमा रिमोट थियो। टेलिभिजनमा अश्लिन चलचित्र चलिरहेको थियो। 



त्यो देखेर म निकै डराए । मैले टेकेको जमिन पनि भासिए जस्तो लाग्यो। महाराज यस्ता होलान भनेर मैले सपनामा पनि सोचेकी थिइन्। महाराजले टिभी बन्द गरे र आफ्नो नजिकै बसाएर मलाई पानी पिलाए। त्यसपछि उनले भने तिमीलाई मैले खास आफ्नी प्यारी सम्झेर बोलाएको । उनले आफ्ना हतियारको नजिक लिदै भने मैले तिमीलाई भित्री मनले चाहान्छु । तिमीसँग प्रेम गर्न चाहन्छु । के तिमीले साधु बन्ने बेलामा तन मन सतगुरुको अर्पन गर्ने बचन दिएकी थियौ। त्यसैले यो तन मन राम्रो हो। 

मैले विरोध गर्दा उनले भने तिमीले कुनै सन्देश नलेउ । हामी उत्साहित छौँ । जब मैले सोधे, के त्यो नराम्रो कामका लागि थियो। उनले भने, श्रीकृष्ण भगवान थिए। तर उनका पछि ३६० गोपिनी पनि थिए। उनले जसका साथ हरेक दिन प्रेम लिला रच्थेँ । तर पनि सबै मानिसले परमात्मा मानथेँ । त्यो कुनै नयाँ कुरा होइन्। हामीले चाहेमा तिम्रो जीवन उडाएर दाह संस्कार समेत गर्न सक्छौँ । किनकी तिम्रो परिवारले हरेक प्रकारमा हाम्रो विश्वास गर्दछन्। उनी हामीबाट बाहिर जान सक्दैनन्। उक्त कुरा तिमीलाई राम्रोसँग थाहा छ।
 
सत्य कुरा यो हो की सरकारमा हाम्रो निकै चल्छ। हरियाणा तथा पञ्जाबका मुख्यमन्त्री, केन्द्रिय मन्त्री जस्ता ठूलो ठूलो व्यक्ति पनि हाम्रो पाउमा परेर खुट्टा छुन्छन्। नेताले हाम्रो समर्थन लिन्छन्। पैसा लिन्छन् त्यसपछि हामी विरुद्ध कहिलै जाँदैनन्। हामीले तिम्रो परिवार नोकरीबाट समेत बर्खास्त गरिदिन सक्छौँ । परिवारका सबै सदस्यको मारिदिन्छौँ र प्रमाण पनि छोड्दैनौँ । यो तिमीलाई राम्रोसँग थाहा छ। हामीले पहिले पनि यस डेराका प्रबन्धकको हत्या गरेका थियौँ । जसको आजसम्म पनि कसैलाई सुइको छैन्। न कसैले प्रमाण भेटाएको छ। किनकी हामीले पैसाको बलमा राजनीतिक, प्रहरी र न्यायको खरीद गर्न सक्छौँ । यस्तो डर र धम्की दिदै मलाई पछिल्लो तीन महिनादेखि २० ३० दिन शोषण गरिदै आएको छ। 



हामीलाई सेतो कपडा लगाउनु पर्छ, टाउकोमा खुम्टो राख्नु पर्छ, कुनै व्यक्तिलाई आँखा उठाएर नहेर्न, मानिससँग पाँच दश पिट टाडा रहन महाराजको आदेश हो। हामी देख्नेमा देवी हौँ । तर हाम्रो हालत वेश्या जस्तो छ। मैले एक दिन मेरो परिवारमा डेरा वालाको बारेमा सबै सच्चाइ बताएर तर मेरो परिवारले मेरो कुरा सुन्नासाथ प्रतिकार गर्दै बस्ने व्यक्तिको सोच पनि राम्रो हुनु पर्छ भन्दै उल्टै म सँग रिसाए। 

म बाध्यतामा छु कु यहाँ सतगुरुको आदेश मान्नु पर्छ। यहाँ कोही पनि दुई युवतीले आफसमा कुरा गर्न पाउदैनन्। घरमा टेलिफोनबाट कुरा गर्न सक्दैनन्। केही दिनअघि मात्रै एक युवतीले साधु महाराजको वास्तविकता सबै युवतीका सामु बताएदा कयौँ साधु युवती मिलेर उल्टै उनलाई कुटपिट गरे। त्यस्तै यहाकी अर्की एक युवतीले घरमा गएर महाराजाको सबै कुरा बताएपछि यहाँका गुण्डा गएर परिवारलाई धम्की दिए। 

अन्तिममा मेरो अनुरोध छ की ,अन्य युवतीको जसरी मेरो परिवारको हत्या नहोस्। यदी मैले यसमा आफ्नो नाम लेखु । यो सत्यता तब बाहिर आउने जब हाम्रो डाक्टरसँग जाँच गरिन्छ। रिर्पोटबाट हाम्रो परिवारलाई थाहा हुनेछ की हामी कुमारी देवी साधु हौँ वा होइनौँ । यदी हैन भने कोबाट बर्वाद भयौँ ?
