चीनले संचालन गर्‍यो भारतीय सीमा क्षेत्रमा दोस्रो ठूलो विमानस्थल टर्मिनल

बेइजिङ । चीनले भारतीय सीमा क्षेत्रमा सोमबार तिब्बतको दोस्रो ठूलो विमानस्थल टर्मिनल संचालन गरेको छ।

भारतसँगको सीमा नजिकै रहेको सो विमानस्थल संचालनलाई निकै महत्वका रुपमा लिइएको छ। न्यङ्गची मेनलिङ्ग विमानस्थलको टर्मिनल तिब्बतकै दोस्रो ठूलो हो।

१० हजार ३ सय वर्गमिटरमा फैलिएको यो टर्मिनलमा सन् २०२० सम्ममा वार्षिक ७ लाख ५० हजार यात्रु र ३ हजार टन कार्गो ओसार पसार गर्ने योजना रहेको चिनियाँ अधिकारीले बताएका छ्।

सन् २००६ देखि नै संचालनमा आएको यो विमानस्थलको नयाँ टर्मिनल हालै संचालनमा ल्याइएको हो। विमानस्थलको क्षमता विस्तार गर्ने योजनाअनुसार चीनले नयाँ टर्मिनल बनाएको हो।

योसमेत तिब्बतमा ६ वटा टर्मिनल बनेको छ।
