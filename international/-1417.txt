भारतीय एयर एम्बुलेन्स थाइल्याण्डमा दुर्घटना, पाइलटको मृत्यु

एजेन्सी । थाइल्याण्डको राजधानी बैंकक नजिकै भारतीय एयर एम्बुलेन्स  दुर्घटना हुँदा पाइलटको मृत्यु भएको छ । दुर्घटनामा परि चार जना घाइते भएका छन् भने घाइतेमध्ये दुईजना चिकित्सकको अवस्था गम्भीर रहेको अन्तराष्ट्रिय सञ्चार माध्यमहरुले जनाएका छन् ।

जसका अनुसार भारतको मेदान्ता अस्पतालको एयर एम्बुलेन्स फोक्सको सम्बन्धी एक बिरामी लिनका लागि बैंकक गएको जनाईएको छ।

उडिरहेको बिमानमा प्राविधिक समस्या आएपछि आपतकालिन अवतरण गर्ने क्रममा  दुर्घटना भएको भन्दै एयर एम्बुलेन्सका पाइलट अरुणाक्ष नन्दीको मृत्यु भएको भारतीय विदेशमन्त्री सुष्मा स्वराजलाई उदृत गर्दै खबर बाहिरिएको छ।
