नवविवाहित बेहुलीले कोठामा पस्नासाथ सौता भेटेपछि...

अविवाहित भनिएका युवकसँग बिहेर गरेर भर्खर घरमा भित्रिएकी बेहुलीलाई कोठामा पस्नासाथ निकै ठूलो झट्का लाग्यो । त्यहाँ पहिलेदेखि नै अर्की महिला बसिरहेकी थिइन् । ती महिलाले नवविवाहित बेहुलीलाई भनिन् ‘तिमी मेरी सौता हौ ।’

भारतको मध्य प्रदेश ग्वालियरमा यसरी पहिले नै पत्नी हुँदाहुँदै अर्कीसँग बिहे गर्ने व्यक्ति प्रहरीबाट निकालिएका सिपाही भएको बताइएको छ । ती युवकले दाइजोको लोभमा यसरी झुक्याएर दोस्रो विवाह गरेको खुलेको छ । ती व्यक्तिले पहिलो विवाह प्रेम विवाह भएको बताइएको छ । 

यहाँका मुन्ना नरवरियाले आफ्नी छोरी निशाको विवाह मध्यप्रदेशका प्रहरीका सिपाही गजेन्द्र लोधीसँग गरिदिएका थिए । विवाहका बेला उनले छोरीलाई १० लाख नगद र अन्य सरसामान दाइजोमा दिएका थिए । तर जब निशा आफ्नो घरमा पुगिन् त्यहाँ अर्की महिला पहिल्यै थिइन् । किरण नाम गरेकी ती महिलाले आफू गजेन्द्रकी पत्नी रहेको बताउँदै निशालाई त्यो घरमा बस्न नपाउने बताइन् । बेहुला गजेन्द्रले पनि ५० लाख रुपैयाँ दाइजो ल्याए मात्र घरमा बस्न दिने बताए । घटनापछि पहरीमा पुगेकी निशालाई प्रहरीले पनि अर्को जिल्लाको मुद्दा भन्दै कुनै कारवाही नगरी फर्काइदिएको बताइएको छ ।
