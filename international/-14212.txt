बलात्कारी बाबालाई अदालतबाटै भगाउन यस्तो खतरनाक मास्टरप्लान

पंचकूला। बलात्कारी प्रमाणित भएका बाबा राम रहीमलाई अदालतबाटै भगाउन खतरनाक योजना बनेको खुलासा भएको छ । बाबा गुरमित राम रहीमलाई अदालतबाटै भगाउनको लागि उनका हतियारधारी कमाण्डोहरु अदालत परिसरमा तैनाथ गरिएको पाइएको छ । प्रहरीले ७ जना हतियारधारी कमाण्डोलाई गिरफ्तार गरेपछि रहस्य खुलेको हो । पक्राउ परेका सात बन्दुकधारीमध्ये ५ हरियाणा प्रहरीकै भएको पनि खुलेको छ । 

प्रहरीले बाबाका अन्य २८ जना समर्थकलाई पनि पक्राउ गरेको छ । सातै गनम्यानको गाडीमा एकै–४७, पेस्तोल, पेस्तोलका ७१ राउण्ड गोली र राइफलको ५२ राउण्ड गोली बरामद गरेको छ । अन्य समर्थकको गाडीबाट समेत पेस्तोन, माउजर, फलामका रड, पेट्रोल बम, धुलो खुर्सानीको प्याकेट बरामद भएका छन् । कूल २४ गाडी पक्राउ परेका छन् । शुक्रबार बाबालाई अदालतमा ल्याइँदा पनि उनीसँग आएका गाडीको चेकिङ गरिएको थिएन । ती गाडीमा पनि ठूलो मात्रामा हतियार भएको खुलेको छ ।

अदालतको फैसलापछि पनि बाबालाई आफ्नै गाडीमा जान दिने सोचेका यी बाबाका गुण्डाहरुको योजना तब विफल भयो जब अदालतबाट प्रहरीले बाबालाई सरकारी गाडीमा लिएर गयो । प्रहरीले बाबालाई सरकारी गाडीमा लैजान लागेपछि बाबाका गनम्यानहरुको प्रहरीसँगै हालाहाल भएको थियो । अन्य समर्थकहरु बाबाका बिलासी गाडी लिएर प्रहरीको पछिपछि चण्डीगढको केण्ट एरियासम्म पुगेका थिए । यहाँ पनि उनीहरुको सुरक्षाकर्मीसँग बहस भएको थियो । तर प्रहरीभित्र घुसपैठ गरिसकेका बाबाका समर्थकहरुको योजना सेनाले विफल पारिदियो । किनकि यहाँबाट अगाडिको सुरक्षाको मोर्चा सेनाले सम्हालेको थियो । सेनाले सबै सुरक्षा आफ्नो जिम्मामा लिएपछि बाबाको योजना विफल भएको थियो ।
