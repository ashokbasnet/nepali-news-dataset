उत्तर कोरियाको मिसाइल परीक्षण हात्ती आयो हात्ती आयो फुस्सा...

बीबीबी। जापानले उत्तर कोरियाले परीक्षण गरेको तीन वटा मिसाइलबाट कुनै प्रकारको खतरा नभएको दाबी गरेको छ। जापान सरकारका मुख्य सचिव योशिहिदे सुनाले टोकियोमा पत्रकारसँग कुरा गर्दै  उत्तर कोरियाले परीक्षण गरेको मिसाइल जापानको विशेष आर्थिक क्षेत्रमा नखसेको र ती मिसाइलले जापानको सुरक्षामा कुनै असर नपारेको बताएको बीबीसीले जनाएको छ।

जापानी समाचार संस्था क्योदोले जापान सरकारको सुत्रलाई उद्धृत गर्दै उत्तर कोरियाले परीक्षण गरेको दाबी गरेको ती मिसाइल बार्गेनिङ मात्र हुन सक्ने जनाएको छ।

अमेरिकी सेनाले उत्तर कोरियाले मध्यम दूरीको तीन वटा ब्यालेस्टिक मिसाइल परीक्षण गरेको दाबी गरेको थियो।
दक्षिण कोरियाली अधिकारीहरुका अनुसार ती मिसाइल उत्तर कोरियाको ग्याङवन प्रान्तमा स्थानीय समय अनुसार शनिबार विहान  ६ बजेर ४९ मिनेटमा परीक्षण गरिएको थियो,जुन २५० किलोमिटरको दूरीसम्म हावामा उडेका थिए।

अमेरिकी सेनाले सुरुमा तीन मध्ये दुईवटा मिसाइल असफल भएको दाबी गरेको थियो। तर पछि अमेरिकी सेनाले तीन मध्ये एक मिसाइल विस्फोट भएको जनाएको थियो। अन्य दुई मिसाइल भने उत्तर पूर्वी दिशामा २५० किलोमिटर सम्म उडान भरेको अमेरिकी सेनाले जनाएको थियो। एक अधिकारीका अनुसार यी तीनवटै मिसाइल ३० मिनेटको अन्तरालमा परीक्षण गरिएको थियो।

दक्षिण कोरियाको रक्षा मन्त्रालयले भनेको छ, ‘हाम्रो सेना उत्तर कोरियाको हरेक क्रियाकलापमाथि नजर राखिरहेको छ, हाम्रो उद्देश्य भनेको उत्तर कोरियाको भडकाउ गतिविधिसँग जुध्न सकियोस भन्ने हो।’

उत्तर कोरियाले विगत तीन महिनाको अन्तरालमा अन्तरमहाद्वीपीय ब्यालेस्टिक मिसाइल परीक्षण गरेपछि अमेरिकी द्वीप गुआममा आक्रमण गर्ने धम्की दिइरहेको छ।

तर अमेरिकी सेनाले मिसाइल परीक्षणबाट अमेरिका र गुआममा कुनै प्रकारको खतरा नभएको जनाएको छ।
अमेरिका र दक्षिण कोरियाको संयुक्त सैन्य अभ्यासको प्रतिक्रिया स्वरुप उत्तर कोरिया बेला बेलामा मिसाइल परीक्षण गर्दै आएको छ। 

अमेरिका र दक्षिण कोरियाबीच गत २१ अगस्टदेखि सैन्य अभ्यास जारी छ। तर, यो सैन्य अभ्या बन्द कोठामा कम्युपट सफ्टवेयरमा भइरहेको छ। उत्तर कोरिया र दक्षिण कोरियाबीचमा १९५० मा सुरु भएर तीन वर्षसम्म चलेको युद्धपछि दुई देशबीचको तनाव जारी छ।
