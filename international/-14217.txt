आमाले बसेर कपडा धोइरहिन्, ३ दिदीबहिनीसँग भयो यस्तो दर्दनाक घटना

हिजो ऋषि पञ्चमीको अवसर पारेर आमासँग नुहाउन गएका तीन दिदीबहिनी निकै दर्दनाक घटनाको शिकार भएका छन् । पञ्चमीको दिन बिहान आमा र तीन छोरीहरु सँगै नुहाउन भन्दै घर नजिकैको तलाउमा गएका थिए । तलाउको डिलमा बसेर आमाले कपडा धोइरहँदा ती तीन दिदीबहिनीहरु सबैको तलाउमा खसेर मृत्यु भएको छ । 

भारतको मध्यप्रदेश रायसेन जिल्लाको चांदना गाउँका यी तीन दिदीबहिनी १५ वर्षकी गिरजा बाई, १३ वर्षकी मोहर बाइ र १२ वर्षकी नन्ही बाई आमा फूलबाइसँग नुहाउन गएका थिए । नुहाउँदै गर्दा उनीहरु पानीको गहिराइमा पुगे र एक अर्कालाई बचाउन खोज्दा तीनैजनाको मृत्यु भएको प्रारम्भिक अनुसन्धानमा देखिएको छ । उनीहरुको शवलाई जिल्ला अस्पतालमा पोष्टमार्टमपछि परिवारको जिम्मा लगाइएको छ । यो परिवारमा अब एक छोरा मात्र छन् जो सबैभन्दा कान्छा हुन् ।
