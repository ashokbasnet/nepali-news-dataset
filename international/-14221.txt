बलात्कारी बाबाको विषयमा बाबा रामदेवले यस्तो लेखेपछि हंगामा

एजेन्सी। बलात्कारी प्रमाणित भएका भारतीय बाबा राम रहीमको विषयमा योगगुरु बाबा रामदेवले ट्वीटरमा लेखेपछि हंगामा भएको छ । 

बाबा रामदेवले राम रहीमको नाम नलिइ लेखेका छन् ‘धर्म जीवनको श्रेष्ठ आचरण हो । हिंसा, उन्माद, पागलपन, अन्धश्रद्धा र पाखण्ड धर्म होइन ।’ रामदेवले ट्वीट गरेसँगै ट्वीटरमा उनलाई रिट्वीट गर्दै निकै प्रतिक्रिया आएका छन् । एक प्रयोगकर्ताले त रामदेवलाई ‘बेवडा’ (जंड्याहा) समेत लेखेका छन् । 

बाबा राम रहीमको विषयमा अदालतले भोलि सजाय तोक्दैछ । यसअघिको सुनुवाइमा उनलाई दोषी ठहर गरिए पनि सजाय तोकिएको थिएन । अदालतको फैसलासँगै पंजाब र हरियाणामा निकै हिंसा भड्किएको छ । यहाँ सुरक्षाको लागि सेना परिचालन गरिएको छ ।
