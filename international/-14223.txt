तीन वर्षदेखि लेखिरहेकी थिइन् सुसाइड नोट, लेखेर सकिनासाथ गरिन् आत्महत्या

एजेन्सी। घरको तेस्रो तलाबाट हाम्फालेर आत्महत्या गरेकी एक महिलाको ‘सुसाइड नोट’ले अनुसन्धानमा खटिएका प्रहरी अधिकृतलाई निकै तनावमा पारेको छ । ती महिलाले लेखेको भनिएको सुसाइड नोटमा एक पानामा १३ फेब्रुअरी २०१४ को मिति छ । यो मितिपछि १३ औं लाइनमा लेखिएको छ ‘एक–डेढ वर्षदेखि थोरै थोरै यो नोट लेखिरहँदा सहनशक्तिले सीमा पार गरिसकेको छ ।’

भारतको भोपालमा रेणुका मित्तल नामकी महिलाले घरको तेस्रो तलाबाट हाम्फालेर आत्महत्या गरेकी थिइन् । उनको सुसाइड नोटमा लेखिएका कुराहरु हेर्दा प्रहरीलाई नै यो नोट उनी आफैंले लेखेकी हुन् वा होइनन् भन्ने विषयमा आशंका भएको छ । प्रहरीले अब यसको लागि ह्याण्डराइटिङ एक्सपर्टको सहयोग लिने भएको छ । सुसाइड नोटमा उनले परिवारका हरेक सदस्यलाई तोकेरै उनीहरुको बारेमा आफ्ना धारणाहरु लेखेकी छिन् ।
