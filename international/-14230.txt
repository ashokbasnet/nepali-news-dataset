बालात्कारी बाबाका बारेमा भारतीय प्रधानमन्त्री मोदीले मुख खोले

एजेन्सी । बलात्कारको आरोपमा बाबा राम रहिम अदालतबाट दोषी ठहर भएपछि उनका समर्थकले हिंसा भड्काएका छन्। 

भड्किएको हिंसाका कारण अहिलेसम्म ३७ जनाको ज्यान गएको छ भने कयौँ घाइते भएका छन्। हिंसा नरोकिएपछि भारतीय प्रधानमन्त्रीले मुख खोलेका छन्। 

भारतीय प्रधानमन्त्री नरेन्द्र मोदीले चेतावनी सहित दिएको टिप्पनीमा आस्थाका नाममा हिंसा पटक्कै नसुहाउँने बताउँदै आस्थाका नाममा कानुन हातमा लिने अधिकार कसैलाई पनि नभएको प्रतिक्रिया दिए। 

उनले अन्याय भएका व्यक्तिलाई न्याय दिन संविधानले कानुको व्यवस्था गरेको भन्दै आस्थाका नामका हिंसा फैलाउने काम गर्ने कुनै व्यक्तिलाई देश वा कानुन कसैले पनि नसहने बताए। उनले हिंसा नरोकिए कानुनले आफ्नो काम गर्ने चेतावनी समेत दिए।
