१३ वर्षका किशोरले यी किशोरीलाई लगातार १० पटक चक्कु हानेर मारे, यस्तो आश्चर्यजनक छ कारण

एजेन्सी। ब्राजिलमा १३ वर्षका एक किशोरले आफूसँगै किशोरीलाई लगातार १० पटक चक्का प्रहार गरेर हत्या गरेका छन् । ती किशोरले यो हत्यापछि स्कुलका अन्य २ जनालाई पनि मार्ने प्रयास गरेका थिए । तर अन्य दुई जनाको हत्या गर्नुभन्दा अगाडि नै उनी पक्राउ परे । 

पक्राउ परेका ती किशोरले प्रहरीलाई आफू सिरियल किलर बन्नकै लागि ती छात्राको हत्या गरेको बताएका छन् । गोयानियाकी तामिरेस नाम गरेकी ती किशोरी गत बुधबार आफ्नो अपार्टमेन्टमा लिफ्ट पर्खिरहेकी थिइन् । त्यही बेला ती किशोरले उनको हत्या गरेका हुन् । ती किशोरले आफूलाई ती किशोरीलाई मार्ने आइडिया निकै मन परेकोले मारेको बयान दिएका छन् । 

किशोरले एक जनाको हत्या गरेपछि कक्षाका बाँकी विद्यार्थीमा कस्तो असर पर्छ भन्ने हेर्नकै लागि हत्या गरेको बताएका छन् । ती किशोर मारिने किशोरी बस्ने बिल्डिङमै बस्थे र एउटै कक्षामा पढ्थे । अनुसन्धानमा पाइएअनुसार हत्या दिउँसो १ बजेतिर भएको हो । हत्या गरेपछि ती किशोर स्कुल गएर आफ्ना शिक्षकलाई सबै कुरा बताएका थिए । उनले आफ्नो कक्षाका अन्य दुई छात्रालाई पनि मार्न चाहेको बताउँदै आफूलाई मान्छे मार्ने आइडिया निकै मन परेको बताएका थिए ।
