बलात्कारी बाबाको जेल सजाय आज तोकिदै, समर्थकलाई देख्नासाथ गोली हान्न आदेश

एजेन्सी । बलात्कारको आरोपमा दोषी ठहर भएका बाबा राम रहिम सिंहलाई आज सजाय सुनाईदै छ। राम रहिम अहिले जेलमा छन्। अदालतले उनलाई दोषी ठहर गरेपछि उनका समर्थकले हिंसा भड्काएका थिए। उक्त हिंसामा अहिलेसम्म ३७ जनाले ज्यान गुमाएका छन्। 

तनावका बावजुत पनि अदालतले उनलाई सजाय सुनाउन लागेको हो। उक्त क्षेत्र आसपासमा सुरक्षा व्यवस्था निकै कडा बनाइएको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्। 

हिंसा भट्काउनेलाई गोली हान्न आदेश
त्यहाँको सरकारले बलात्कारी बाबाको समर्थनमा हिंसा भड्काउन खोज्ने जो कोहीलाई पनि देख्नासाथ गोली हान्न आदेश दिएको छ। बाबा राम रहिमलाई राखिएको जेलको आसपास तथा अदालतको नजिक हिंसा भड्काउनेलाई देख्नासाथ गोली हान्ने आदेश दिएको समाचारमा उल्लेख छ।
