उत्तर कोरियाको मिसाइल परीक्षणपछि अमेरिकाद्धारा प्रतिरक्षार्थ मिसाइल सिस्टम तैनाथ

एजेन्सी । उत्तर कोरियाले मिसाइल परीक्षण गरेपछि दक्षिण कोरियाको सुरक्षाका लागि अमेरिकाले ब्यालेस्टिक मिसाइल सिस्टम तैनाथ गरेको छ।

उत्तर कोरियाले जापानमा अमेरिकी सैन्य अठ्ठामाथि आक्रमण गर्नका लागि मिलाइल परीक्षण गरेको बताइएको छ। उत्तर कोरियाली नेता किम जोङले आक्रमणका लागि निगरानी गरिरहेको प्योङयाङको सरकारी संवाद समिति केसीएनएले जानकारी दिएको अन्तराष्ट्रिय सञ्चारमाध्यमले जनाएका छन्।
 
उत्तर कोरियाले अहिलेसम्म परीक्षण गरेका मध्ये तीन मिसाइन अमेरिकाको सहयोगी देश जापानको जल क्षेत्रमा खसेको थियो। पछिल्लो पटक गरेको मिसाइल परिक्षपछि अमेरिका र जापानको संयुक्त राष्ट्रय सुरक्षा परिषद्को आपतकालिन बैठक बस्न लागेको त्यहाँका सञ्चारमाध्यले जनाएका छन्। बैठक आजै बस्ने बताइएको छ।

उत्तर कोरियालाई प्योङयाङ क्षेत्रमा ब्याटेस्टिक मिसाइल परीक्षणका लागि राष्ट्र संघले रोक लगाइएको थियो। राष्ट्रसंघको ​प्रतिबन्धलाई बेवास्ता गर्दै उत्तर कोरियाले फेरि केही दिनअघि अर्को मिलाइल परीक्षण गरेको थियो।
