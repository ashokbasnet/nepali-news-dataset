दोक्लामबाट सेना हटाउन भारत तयार

बीबीसी। भारत र चीनबीच विगत केही महिनादेखि जारी दोक्लामम विवाद समाधानको दिशामा अहम् सहमति भएको छ। भारतीय विदेश मन्त्रालयका अनुसार दुवै देश दोक्लामबाट सेना हटाउन सहमत भएका हुन्।

भारतीय विदेश मन्त्रालयले एक विज्ञप्ति जारी भनेको छ, ‘पछिल्ला केही हप्तामा दोक्लामलाई लिएर भारत र चीनले कुटनीतिक छलफल जारी राखेका थिए। हामीले एक अर्काका चिन्ता र हितका विषयमा छलफल गर्यौं। यही आधारमा दोक्लाममा जारी विवादलाई लिएर हामीले सीमाबाट सेना हटाउने निर्णय गरेका छौं। सो काम सुरु भइसकेको छ।’
 

के हो विवाद

सीमा विवादका कारण विगत दुई महिनादेखि भारत र चीनबीच तनाव जारी थियो। दुई देशबीच तीन हजार पाँच सय किलोमिटर लामो सीमा जोडिएको छ।



सीमा विवादका कारण दुई देशबीच १९६२ मा युद्धसमेत भएको थियो। तर अहिले पनि सीमाका केही इलाकालाई लिएर दुई देशबीचको विवाद जारी छ, जुन कहिले काँही तनावको कारण बन्दै आएको छ। मे मा दोक्लामलाई लिएर सुरु भएको तनावकाबीच भारत र चीनले सीमा क्षेत्रमा आफ्ना सैनिक तैनाथ गरेका थिए। 

विवाद त्यतिबेला सुरु भएको थियो, जब भारत सीमा क्षेत्र दोक्लाममा चीनले बनाउन लागेको सडकको विरोध गर्यो। भारतमा डोलकाम नामबाट चिनिने सो क्षेत्र चीनमा डोङलोङ नामले परिचित छ। 

सो इलाका यस्तो ठाउँमा छ, जहाँ चीन र भारतको उत्तर–पूर्वमा अवस्थित सिक्किम र मुटानको सीमा जोडिन्छ। भुटान र चीन दुवै देश सो क्षेत्रलाई आफ्नो भएको दाबी गर्दै आएका छन्। र भारतले भुटानको दाबीलाई समर्थन गर्दै आएको छ।

भारतले सो क्षेत्रमा सडक बनाउने काम पूरा भए देशको उत्तर पूर्वी राज्यलाई देशसँग जोड्ने २० किलोमिटर चौडा अर्थात चिकन नेक जस्तो यो इलामा चीनको प्रभाव बढ्ने भन्दै चिन्ता व्यक्त गर्दै आएको छ। यो त्यही क्षेत्र हो जुन भारतमा सेभव सिस्टर को नामले चिनिने उत्तर पूर्वी राज्यसँग जोड्छ र सामरिक रुपमा निकै महत्पूर्ण मानिन्छ।
