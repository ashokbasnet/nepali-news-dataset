बलात्कारी बाबालाई १० वर्ष कारावासको सजाय 

चण्डीगढ। बलात्कारी प्रमाणित भएका बाबा गुरमित राम रहीमलाई १० वर्ष कारावासको सजाय सुनाइएको छ । सिबिआइ विशेष अदालतले आज रोहतकमा राम रहीमविरुद्ध फैसला सुनाएको हो । राम रहीमलाई धारा ३७६, धारा ३५१ र धारा ५०६ अनुसार सजाय सुनाइएको हो । 

सजाय सुनाउनको लागि सिबिआइका विशेष जजलाई हवाइ मार्गबाट ल्याइएको थियो । आज सुनुवाइका बेला राम रहीमका वकिलहरुले सजाय कम गर्न माग गरेका थिए । शुक्रबार विशेष अदालतले यौन शोषणको मुद्दामा बाबालाई दोषी ठहर गरेको थियो । बाबालाई दोषी ठहर गरिएपछि पंचकूलामा उनका समर्थकले हिंसा भड्काएका थिए । 

अदालतमा सोमबार १ घण्टा कार्यवाही चलेको थियो । दुवै पक्षलाई आ–आफ्नो कुरा राख्न १०–१० मिनेट समय दिइएको थियो । सुनुवाइका बेला अदालतमा ८ जना थिए । सुनुवाइका बेला सुरक्षाका उच्च प्रबन्ध गरिएको थियो । अराजक तत्व देख्नासाथ खोली हान्ने आदेश दियएको थियो ।
