बाबाहरुको साम्राज्य तहसनहस हुँदै, राम रहीमपछि आज अर्का बाबाको पालो

हरियाणा। बाबा राम रहीम जेल गएपछि भारतको हरियाणा राज्यमै आज अर्का बाबा अदालत पेश हुँदैछन् । बाबा राम रहीम बलात्कारी प्रमाणित भएसँगै यहाँ बाबाहरुमाथि काुननी कारबाहीको क्रम सुरु भएको हो ।  

यहाँको हिसारमा सतलोक आश्रम चलाउँदै आएका सन्त रामपालमाथि लागेका दुई मुद्दाको आजै फैसला आउने सम्भावना बढी छ । ती दुई मुद्दाको आज अदालतमा सुनुवाइ हुँदैछ । मुद्दामा आश्रम संचालक रामपालसहित अन्य आरोपीलाई पनि विपक्षी बनाइएको छ । रामपालमाथि शरीर बन्धक बनाउने (अपहरण) र सरकारी काममा बाधा पु¥याएको गरी दुई अभियोग लगाइएको छ । 

कानुनविदहरुका अनुसार बाबा रामपाललाई ३ वर्षसम्म कैद हुन सक्छ । २०१४ को नोभेम्बरदेखि बाबा रामपाल र अन्य अभियुक्त हिरासतमा छन् । यो मुद्दाको फैसला २४ अगष्टमै आउनुपर्ने थियो तर बाबा राम रहीमको मुद्दाको फैसलाले ल्याउने सम्भावित खतरालाई ख्याल गरी यो मुद्दाको पेशी सारिएको थियो ।
