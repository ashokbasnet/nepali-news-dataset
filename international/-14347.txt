बलात्कारी बाबाले कैंयौं हत्या गरेको खुलासा, लाश डेरामा गाडेको प्रत्यक्षदर्शीको अदालतमा बयान

चण्डीगढ। बलात्कारी बाबाविरुद्ध मुख्य बयान दिने व्यक्तिले बाबाले कैयौं हत्या गरेको अदालतमा खुलासा गरेका छन् । प्रमुख प्रत्यक्षदर्शीको रुपमा सिबिआइको तर्फबाट बयान दिएका खट्टा सिंहले अदालतमा यस्तो खुलासा गरेका हुन् । उनले यसरी मारिएका व्यक्तिहरुको लाश डेरामै गाडिएको बताउँदै त्यहाँ खनेर हेरेमा कंकाल भेटिने दावी गरे । 

उता बलात्कार पीडितका वकिलहरुले बाबाविरुद्ध बलात्कारका मात्रै ४८ मुद्दा भएको बताएका छन् । वकिलहरुले बाबाविरुद्ध सजाय बढाउनको लागि पहल गर्ने बताएका छन् । खट्टा सिंह २०० सालतिर बाबा राम रहीमका ड्राइभर थिए । बाबाका कर्तुतहरु उनले प्रत्यक्ष रुपमा देखेको दावी गरेका छन् । सन् २००२ मा बलात्कारका विषयमा चिठी बाहिरिएपछि डेराका म्यानेजर रणजीतको हत्या भएको थियो । 

उनको हत्या बाबाले नै गरेको दावी गरिएको छ । त्यसपछि सोही वर्ष बलात्कारका विषयमा समाचार लेख्ने अखबारका सम्पादकको पनि हत्या भएको थियो । ती सम्पादकको हत्या पनि बाबाले नै गरेको खट्टा सिंहको आरोप छ । खट्टाले बाबाको इशारामा डेरामा कैयौं हत्या भएको दावी गरेका छन् । उनीहरुलाई मारेपछि डेराभित्रै जलाइएको उनले बताए ।
