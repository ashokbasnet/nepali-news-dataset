 ती उत्तेजक अभिव्यक्ति, जसका कारण झण्डै भएको भारत–चीनबीच युद्ध

बीबीसी।  भारत र चीनबीच १६ जुनदेखि सुरु भएको दोक्लाम विवाद पछि सोमबारदेखि भारत र चीनले दोक्लामबाट सेना हटाएपछि तत्काललाई साम्य भएको छ।

भारतीय विदेश मन्त्रालयले जारी गरेको विज्ञप्तिमा दुई देशको हित र चिन्तालाई द्विपक्षीय वार्तालाई हवाला दिँदै दोक्लामबाट  सेना हटाउने काम सुरु भएको घोषणा गरेको थियो।

उता भुटानले दुवै देशद्वारा उठाइएको कदमको स्वागत गरेको छ। भुटानले भनेको छ,‘ भुटान तीनै देशबीचको सीमामा शान्ति स्थापना गर्न सहयोग गर्छ र आशा गर्छ सम्बन्धित देशबीच मैजुदा सम्बन्धलाई ध्यान दिइने छ।’

साथै भारतले पुष्टि गरेको छ की प्रधानमन्त्री नरेन्द्र मोदी नवौं ब्रिक्स सम्मेलनमा भाग लिन ३–५ सेप्टेम्बरमा चीनको भ्रमणमा जानेछन्। त्यसपछि प्रधानमन्त्री मोदीले ५–७ सेप्टेम्बरमा म्यान्मारको भ्रमण गर्नेछन्। त्यहाँ मोदीले राष्ट्रपति यु तिन क्या र आङ सान सू चीसँग भेट गर्ने छन्।

यसबीचमा यस्तो अवस्था पनि आयो, की भारत र चीनबीच युद्ध हुनसक्छ। र निकै महत्वपूर्ण व्यक्तिले त्यसलाई पुष्टि हुने गरी आफ्ना अभिव्यक्ति पनि दिए। 

भारतले सुरक्षा चुनौती दिनुपर्छः सुष्मा

दुई देशबीच विवाद सुरु भएपछि संसदमा पहिलो पटक १९ जुलाईमा विदेश मन्त्री सुष्मा स्वराजले चीन यदि भारत र भुटानको सीमालाई परिवर्तन गर्ने कोशिश गर्छ भने यो भारतको सुरक्षालाई चुनौती दिएको ठहर्ने बताएकी थिइन्। यद्यपी स्वराजको सो अभिव्यक्तिको केही दिनपछि भारत र चीनबीचको देखिएको दोक्दाम विवाद आपसी छलफलबाट समाधान हुने बताएकी थिइन्। 

चीनका कर्नेलको चेतावनी

दोक्लाम विवादका क्रममा चीनका पिपल्स लिबरेशन आर्मीका वरिष्ठ कर्नेल ली ली ले ७ अगस्टमा दोक्लामबाट भारतीय सेना हटाउन चेतावनी दिएका थिए।  उनले भारत युद्धबाट बच्ने भए तत्काल सेना हटाउनु पर्ने उनको भनाइ थियो। ‘भारतको कारवाहीमाथि चीनले एक्शन लिन्छ,’ उनले भनेका थिए।

भारतलाई दर्दनाक पाठ सिकाइन्छ


चीनको सरकारी पत्रिका ग्बोलब टाइम्सले आफ्नो सम्पादकीयमा लेखेको थियो, ‘एक महिनामा चीनको जनमुक्ति सेनाले सीमा क्षेत्रमा भइरहेको हरकत निस्तेज पार्न सीमा क्षेत्रमा तैनाथी बढाएको छ। जनमुक्ति सेना भारतसँगको सैन्य विवादकालागि तयार छ। एकपटक युद्ध भयो भने जनमुक्ति सेना भारतको पूरै शक्तिलाई दर्दनाक पाठ सिकाउँछ।  यदि भारतीय प्रधानमन्त्री नरेन्द्र मोदीको सरकार चीनको सद्भावलाई कमजोरी ठान्छ भने त्यो भारतको बर्बादीकालागि भगवानको योजना  नै भन्नुपर्छ।’

१९६२ को स्थितिमा भारत छैनः जेटली


चीनको विदेश मन्त्रालयले भारतलाई पछि हट्न चेतावनी दिँदै काउन्टडाउन सुरु भइसकेको चेतावनी दिएको थियो। त्यसपछि ९ अगस्टमा राज्यसभामा अरुण जेटलीले भारत १९६२ जस्तो अवस्थामा नरहेको बताएका थिए। ६२ को तुलनामा १९६५ र १९७१ को अनुभवपछि भारतले आफ्नो सेनालाई बलियो बनाइरहेको बताएका थिए। जस्तो सुकै त्याग गरेर भएपनि भारतीय सेना आफ्नो देशको सुरक्षा गर्न सक्षम रहेको बताएका थिए।

चीन यथास्थितिलाई परिवर्तन गर्ने कोशिश गरिरहेको छ : राउव


भारतीय सेता प्रमुख जनरल बिपिन रावतले पुणेमा चीन भारतसँग जोडिएको आफ्नो सीमा यथास्थितिबाट परिवर्तन गर्न खोजिरहेको बताएका थिए। दोक्लाम विवाद त्यतैको नतिजा भएको उनको भनाइ थियो।  आगामी दिनमा दोक्लाम जस्ता घटना झन् बढ्न सक्ने बताएका थिए।
