अपरेशन गर्दागर्दै डाक्टरहरुको झगडा, अपरेशनमा ढिलाइले बिरामीको मृत्यु (झगडाको भाइरल भिडियोसहित

काठमाडौं। अस्पतालमा सँगसँगै अपरेशन गरिरहेका डाक्टरहरुको एकाएक झगडा परेपछि बिरामीको मृत्यु भएको छ । लगत्तै डाक्टरहरुले झगडा गर्दै गर्दाको भिडियो इन्टरनेटमा उपलब्ध भएको छ । ती दुई डाक्टरहरुले भारतको जोधपुरको उम्मेद अस्पतालमा भएको भारतीय संचारमाध्यमहरुले जनाएका छन् । यहाँ सुत्केरी हुने एक महिलाको अपरेशन हुँदै गर्दा डाक्टरहरुको झगडा परेपछि नवजात बालिकाको ज्यान गएको हो । 

अस्पतालमा अनिता नाम गरेकी महिलालाई ब्यथा लागेपछि ल्याइएको थियो । यहाँ डा. इन्द्रा भाटीले उनको जाँच गर्दा बच्चाको मुटुको धड्कन मन्द भेटिएपछि उनलाई अपरेशनको लागि तुरुन्तै अपरेशन थिएटर पठाइयो । यहाँ अर्को टेबलमा डा अशोक नैनीवाल अर्की महिलाको अपरेशन गर्दै थिए । अनितालाई अर्को टेबलमा ल्याइयो । त्यसपछि अपरेशन थिएटर इन्चार्ज डा. एमएल टकले बच्चाको धड्कन जाँच गर्न अर्का डाक्टरलाई भने । 

यही क्रममा डा शोक डाक्टर टाकसँग रिसाए र जोडजोडले कराउन थाले । त्यसपछि डा. टाक पनि रिसाएर झगडा गन तम्सिए । यस क्रममा दुबै डाक्टरको झगडा भयो । नर्सिङ स्टाफले उनीहरुलाई सम्झाउन निकै प्रयास गरे तर उनीहरु रोकिएनन् । जसका कारण अपरेशनमा ढिलाइ भयो । ढिलाइका कारण नवजात शिशुको मृत्यु भएको हो । भिडियो त्यहीँको स्टाफमध्ये कसैले खिचेको हुन सक्ने बताइएको छ । 
भिडियो हेर्नुहोस् -
