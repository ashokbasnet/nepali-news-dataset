यी हुन् बलात्कारी बाबाको छोरा जसमित, जसले दिएका थिए पितालाई यस्तो धम्की 

एजेन्सी । बलात्कारको आरोपमा दोषी ठहर भएका बाबा राम रहिमलाई अदालतले २० वर्षको जेल सजाय सुनाएको छ। 

उनी जेल परेपछि १०० करोडको सम्पत्तीको हकदार को भन्ने बन्ने बारेमा छलफल सुरु भएको छ। राम रहिमको पैतृक गाउँ गुरुसर मोडियामा उनका परिवारले पहिलो पटक यो विषयमा छलफल गरेका हुन्। 

उक्त छलफल मार्फत नयाँ डेरा प्रमुख जसमित सिंहलाई बनाउने भन्ने बारेमा करिब करिब सहमति भएको स्रोतलाई उदृत गर्दै भारतीय सञ्चारमाध्यमले जनाएका छन्। जसमित बाबा राम रहिमका छोरा हुन्। 

उनले केही समय अघि बाबा राम रहिमलाई डेरा छोडेर जाने धम्की दिएका छन्। अगष्ट २५ मा अदालतले फैसला सुनाउनु अघि राम रहिम र छोरा जसमितबीच चर्चाचर्की भएको थियो । उक्त विवादमा उनले उक्त डेरा छोडेर आफ्नो पैतृक गाउँ जाने धम्की दिएको समाचारमा उल्लेख छ। उक्त विवाद पछि परिवारमा दरार पैदा भएको थियो।
