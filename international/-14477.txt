यौन शोषणको वास्तविकता सार्वजनिक गर्ने साहसिक पत्रकार

बीबीसी।  सार्वजनिक यातायातमा  महिलाहरु छेडछाड र यौन शोषणको सिकार हुनुपर्छ।  केही पुरुष महिलामाथि गलत व्यवहार गर्छन र महिलाका संवेदनशील अंगमा छुने कोसिस गर्छन्।

यस्ता घटनाबाट महिलाहरु आजित हुन्छन्।  कोही महिला त्यसको प्रतिवाद गर्छन भने केही महिला आफूमाथि हुने अन्यायलाई चुपचाप सहेर बस्छन्।  तर यस्ता अपराधीहरुका विरुद्ध लन्डनकी फोटो पत्रकार एलिजा ह्याचले प्रतिकार गर्न सुरु गरेकी छन्।  एलिजा ह्याच लन्डनका सडकमा  महिलाहरुसँग भेटघाट गरेर उनीहरुको अभुवन सोध्छिन्। अनि पीडित महिलाको फोटो सहित उनीहरुको कथा आफ्नो इंस्टाग्राम र वेबसाइटमा  ‘चीयर अप लव डट कम’ मा प्रकाशित गर्छिन्।



‘चीयर अप लव’  उनको फोटो पत्रकारिताको मञ्च हो।  जसमा ती महिलाकासाथ हुने यौन शोषणको अनुभावलाई प्रकाशित गर्छिन्।
एलिजा भन्छिन्, ‘ महिलामाथि सार्वजनिक यातायातमा हुने यौन शोषणमाथि फोटो प्रोजेक्ट बनाउने आइडिया त्यतिबेला आयो, जतिबेला म आफ्ना केही साथीहरुसँग छलफल गरिरहेकी थिए।’ उनले अगाडि भनिन्, ‘मेरा साथीहरुले बताए अनुसार सार्वजनिक यातायातमा यात्रा गर्ने मानिसहरु सधैं यौन शोषणबाट पीडित हुन्छन्।’



सो विषयमा आफूले  पुरुष साथीहरुसँग पनि छलफल गरेको उल्लेख गर्दै एलिजाले भनिन्, ‘मेरा पुरुष साथीहरुले मेरो कुरामा विश्वास नै गरेनन्।’  फोटो प्रोजेक्टका क्रममा  एजिलाले प्रत्येक महिला कुनै न कुनै रुपमा यौन शोषणको शिकार हुने गरेको आफूले पाएको बताइन्।
‘प्रत्येक स्टोरीमा मैले के पाएँ भने पुरुष कसरी खुलेआम आफ्नो कुण्ठा व्यक्त गर्छन। रेल वा बसमा एउटी महिलालाई पुरुषले नराम्रो नजरले हेर्ने गरेका छन्।’ ‘ म यो थाहा पाएर हैरान भएँ की कम उमेरका युवतीले पनि  त्यस किसिमको अनुभव झेल्नु पर्छ।’

एलिजाले यौन शोषण पीडितको अनुभव इन्टाग्राममा शेयर गर्न सुरु गरेपछि  धेरै युवती उनको सम्पर्कमा आउन थालेका छन्। ‘अपरिचित युवती पनि मेरो प्रोजेक्टसँग जोडिन पुगेका छन्।  उनीहरुको आफ्नो तस्बिर खिच्न अनुरोध गर्छन’, उनले भनिन्।

एलिजा समाजको यस रवैयालाई परिर्वतन गर्न चाहन्छिन्। ‘ म यौन शोषणका प्रति मानिसहरुको व्यवहारमा परितर्वन ल्याउन चाहन्छु। त्यस्तो प्रकारको व्यवहार हामीलाई स्वीकार्य छैन भन्ने कुरा सम्झाउन चाहन्छु।’ उनले भनिन्।
