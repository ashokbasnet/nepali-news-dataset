तासको पत्तीझैं ढल्यो ५ तलाको भवन, अवशेषबाट निस्किरहे लाशहरु (भिडियो)

मुम्बइ। मुम्बइमा लगातारको वर्षाका कारण ५ तलाको भवन ढलेको छ । भवन ढल्दा अवशेषमा थुप्रै मानिसहरु पुरिएका छन् । अहिले प्रहरी, सेना र स्वयंसेवकहरुले अवशेष हटाइरहेका छन् । अवशेष हटाउने क्रममा पुरिएका लाशहरु निस्किरहेका छन् । 

घरको अवशेषमा ३५ भन्दा बढी मानिस पुरिएको अनुमान गरिएको छ । मुम्बइको जेजे मार्गमा रहेको भवन ढलेको हो । ७ जनाको मृत्यु भइसकेको छ । १५ जनाको जीवितै उद्धार गरिएको छ । योसँगै भारी वर्षाका कारण मर्नेको संख्या २१ पुगेको छ । आज बिहान साढे ८ बजेतिर भवन ढलेको भारतीय संचारमाध्यमहरुले जनाएका छन् । भवन ५० वर्षभन्दा पुरानो भएको बताइएको छ । दुर्घटना बढेसँगै मुम्बइमा सुरक्षा सतर्कता बढाइएको छ । 
भिडियो हेर्नुहोस् –
