यतिसम्म साधारण छ ती गुरुको परिवार, जसले राम रहीमलाई ‘डेरा’को ‘राजगद्दी’ सुम्पिए

शाह सतनाम महाराज (बायाँ) र राम रहीम
                                
                                        
                        चण्डीगढ। हजार करोडको सम्पत्ति भएको डेरामा अत्यन्तै बिलासी जीवनशैली बिताउने बलात्कारी बाबा राम रहीम डेराका संस्थापक होइनन् । डेराको स्थापना अर्कै सन्त गुरुले गरेका थिए । उनै गुरुले राम रहीमलाई डेराको उत्तराधिकारीको रुपमा आफ्नो ‘राजगद्दी’ सुम्पिएका थिए ।

डेराप्रमुख राम रहीमका गुरु शाह सतनाम जी महाराजले आफ्नो नेतृत्वमा रहेको डेरा राम रहीमलाई सुम्पेका थिए । उनको परिवार अहिले पनि सुविधाको संसारबाट धेरै टाढा सामान्य जीवनयापन गरिरहेको छ । सिरसा जिल्ला जहाँ डेराको मुख्यालय छ त्यहाँबाट ४० किलोमिटर टाढा जलालआना गाउँमा पूर्व डेराप्रमुख सतनाम जी महाराजका दुई नातीले खेती गरेर जीवनयापन गरिरहेका छन् । उनीहरुको परिवारले डेराको संयम, नियम र अन्य संस्कार पूर्ण रुपमा अपनाएका छन् । 

सतनामजीका छोरा भूपेन्द्रले आफूहरु १५ वर्षदेखि डेरामा नगएको बताए । उनीहरु २००२ देखि डेरामा आएका छैनन् । अनौठो संयोग त के भने त्यही साल राम रहीममाथि बलात्कारको अभियोग लागेको थियो । जुन अभियोगको अहिले फैसला भएको हो ।
