जमिन हडप्न बाबाका चेलाले गरेका थिए सयौं महिलाको बलात्कार, महिलाले गरिन् सनसनीपूर्ण खुलासा

चण्डीगड। बाबा राम रहीममाथि लागेको बलात्कार आरोप प्रमाणित भएको एक साता नबित्दै उनका चेलाहरुको कालो कर्तुत बाहिरिएको छ । डेरामा बाबामात्र नभइ उनका चेलाहरुले पनि महिलाहरुमाथि अत्याचार गर्ने गरेको रहस्य बाहिरिएको छ । 

बागपतको बनरवामा किसानको जमिन अधिग्रहण गरेर यहाँ डेरा स्थापना गरिएको थियो । जमिन कब्जा गर्न बाबाका चेलाहरुले गरेको क्रुरता एक महिलाले बयान गरेकी छिन् । बाबाका चेलाहरुबाट बलात्कृत भगवती नामकी ती महिलाले २७ वर्ष पहिले भएको अत्याचारको खुलेर बयान गरेकी छिन् । उनका अनुसार १९८० मा डेरा स्थापना भएको थियो । १० वर्षपछि डेरा प्रमुख भएका बाबा राम रहीमले वन विभागको जमिनमा कब्जा गरेका थिए । 

बाबाका चेलाहरुले त्यहाँका जमिन जबरजस्ती कब्जा गरेका थिए । जो किसानले जमिन दिन अस्वीकार गर्थे उनीहरुमाथि अस्वीकार गरिन्थ्यो । घाँसदाउराका लागि जंगल गएका महिलाहरुलाई बलात्कार गरिन्थ्यो । यसबारेमा कसैलाई बताएमा मारिदिने धम्की दिइन्थो । ती महिलाले अहिले अपराधीलाई सजाय दिइने आशा जागेको भन्दै बाबाका चेलाहरुलाई पनि कारवाही गर्न माग गरेकी छिन् । 
ती महिलाले १९९० को घटना बयान गर्दै भनिन् ‘म र मेरा पनि डेरानजिकै घाँस काट्न गएका थियौं । अचानक बाबाका चेलाहरु आए । उनीहरुले हामीलाई जबरजस्ती उठाएर डेरामा लिएर गए । त्यहाँ मेरा पतिलाई हातखुट्टा बाँधेर लडाइयो । एक जना बाबाको चेलाले मेरो मुखमा कपडा कोचिदियो र त्यहीँ मलाई बलात्कार गरियो । यस्ता अत्याचार सबै बाबाको इशारामा हुन्थे ।’
