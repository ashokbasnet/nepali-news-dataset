समर्पणको भावले बलात्कारी बाबाका अनुयायी तनाबमा, सबै सम्पत्तिको पुर्जा राम रहिमसँग 

एजेन्सी । बलात्कारको आरोपमा बाबा राम रहिमलाई २० वर्षको जेल सजाय सुनाइएको छ। बरात्कारको अरोपमा जेल चलान भएपछि डेरा सचा सउदा संगठनका प्रमुख राम रहिमका अनुयायी धर्मसंकटमा परेका छन्। जसले डेरा संगठनलाई आफ्नो सम्पत्ति दान गरेका थिए। 

बाबा राम रहिमलाई अदालतले जेल सजाय सुनाउँदै डेरालाई दान दिएको सम्पत्ति जफद गर्न समेत आदेश दिएको थियो। अदालतको उक्त आदेशपछि डेरालाई जग्गा दान गर्ने कयौँ अनुयायी तनाबमा परेका हुन्। जसले आफ्नो पूरै सम्पत्ति डेरालाई दान दिएका थिए। 

साधुको सम्पत्ति डेरालाई दान गर्ने काम १९९६ मा सुरु भएको थियो। आफ्नो जमिन डेरालाई दान दिएर अनुयायीहरु डेरामा रहदै आएका थिए। उनका अनुयायीहरुले समर्पणको भाव राख्दै आफ्नो सम्पत्ति डेराको नाममा गर्दै आएका थिए।
