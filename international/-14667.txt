बलात्कार सहन नसकेरै मरे कलिला बालिका, आतंकवादीले यसरी गरे ३३० जनाको हत्या

एजेन्सी। आतंकवादीहरुले कलिला स्कुले बालिकालाई बन्धक बनाएर बलात्कार गरेरै मारेको तथा अन्य समेत गरी ३ सय ३० जनाको हत्या गरेको कालो दिनको आज १३ वर्ष पूरा भएको छ । सेप्टेम्बर ३, २००४ का दिन रुसको बेसलानमा एक स्कुलमा आतंकवादीहरुले कब्जा गरेका थिए । 

यहाँ आतंकवादीहरुले १ हजार भन्दा धेरै व्यक्तिहरुलाई बन्धक बनाएका थिए । २००४ मा बेसलानमा एक स्कुलमा कैयौं नकाबधारीहरु विष्फोटक पदार्थ बोकेर गोली चलाउँदै प्रवेश गरेका थिए । स्कुलमा पस्नासाथ आतंकवादीहरुले स्कुलका गार्ड सहित सबै पुरुष शिक्षकहरुको हत्या गरेका थिए । आतंकवादीहरुले बन्धकहरुलाई स्कुलको स्पोर्ट हलमा राखेका थिए र बास्केटबल कोर्टमा बम राखेका थिए । 

आतंकको यो सिलसिला तीन दिनसम्म चलेको थियो । चेचेन आतंकवादीहरुले चेचेन्याबाट रुसी सैनिक हटाउन माग गर्दै यस्तो गरेका थिए । तर रुस सरकारले आतंकवादीको अगाडि नझुकी कारवाहीको आदेश दियो । स्कुलमा आतंकवादीसमेत सबैलाई बेहोस गर्नको लागि बेहोसीको ग्यासको उपयोग गरियो । तर, ग्यासको मात्रा धेरै हुँदा कैयौं बालबालिकाको ज्यान गयो । सयौं बालबालिका आतंकवादी र सैनिकको भीडन्तमा मारिए । 

बेसलान नरसंहारलाई अहिलेसम्मकै क्रुर नरसंहार मानिन्छ । आतंकवादीहरुले यहाँ निर्दयताको सबै हद पार गरेका थिए । यहाँ कलिला बालिकाहरुलाई बलात्कार गरियो । ती बालिकाहरु अत्याधिक रक्तश्रावका कारण तड्पी तड्पी मरेका थिए । आतंकवादीहरुले यसको भिडियो रेकर्डिङ पनि गरेका थिए ।
