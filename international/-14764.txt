उत्तर कोरिया र अमेरिकाले त्यो लक्ष्मण रेखा पार गरे भने...

बीबीसी। उत्तर कोरियाले आफूले सफलतापूर्वक परमाणु परीक्षण गरेको बताएको छ।  उत्तर कोरियाले पछिल्लो पटक त्यतिबेला पाचौं मिसाइल परीक्षण गरेको थियो, जतिबेला दक्षिण कोरिया र अमेरिकाको संयुक्त यद्धाभ्यास सकिएको थियो। यो पटक पनि उत्तर कोरियाले ‘उल्ची–फ्रिडम गार्डियन’ संयुक्त अभ्यासपछि छैटौं मिसाइल परीक्षण गरेको छ।

उत्तर कोरिया के सन्देश दिन चाहन्छ भने संयुक्त युद्धाभ्यासबाट आफूलाई डराउने कोसिस गरिरहेका छ, त्यसबाट उत्तर कोरिया डराउने वाला छैन बरु आफ्नो परमाणु कार्यक्रमलाई जारी राख्छ।



उत्तर कोरियामाथि लगाइएको नयाँ प्रतिवन्धनको असर पनि देखिएको छैन। त्यसको असर ती देशमाथि पर्छ जसको अन्तर्राष्ट्रिय जगतसँग व्यापार वा लेनदेन हुन्छ।

उत्तर कोरिया यस्तो देश हो जसको कुल विदेशी व्यापार ८ देखि दश अबर डलरको छ। यसमा पनि ८० देखि ८५ प्रतिशत व्यापार चीनसँग मात्रै छ।  चीनसँगको पूरै व्यापार बन्द हुँदैन। र बाँकी दश प्रतिशतमा जति प्रतिबन्ध लगाएपनि त्यसले खास असर गर्दैन।

उत्तर कोरिया र अमेरिकाबीच यो जुन प्रतिश्पर्धा चलिरहेको छ,  जसमा दुवै देश एकअर्कालाई आँखा देखाइरहेका छन्। दुवै देश एक अर्कालाई जुकाउ चाहन्छन्। उत्तर कोरियाका शासक किम जोङ उनलाई बुझ्न सजिलो छैन। ट्रम्प पनि त्यही नीति अपनाइ रहेका छन्।

उत्तर कोरियालाई अमेरिका के देखाउन चाहन्छ भने आफू पनि उत्तर कोरियाजस्तै ‘अन–प्रिडिक्टेबल’ छ। त्यही कारण अमेरिका कयौं विरोधाभाष बयान दिइरहेको छ। अमेरिकाका विदेश मन्त्री एक थोक भन्छन्, रक्षा मन्त्री अर्कै थोक भनिरहेका हुन्छन्।



यो प्रतिश्पर्धामा दुवै देश एक विषयलाई ध्यानमा राखिरहेका छन्। कुरा ठूला ठूला गर्ने तर कुनै पनि लक्ष्मण रेखालाई पार गर्न चाहँैनन्।  यदि अमेरिकाले पहिला युद्ध सुरु गर्यो भने त्यसले धेरै कुरालाई असर पार्छ।  चीनले कहिल्यै पनि अमेरिकाको साथ दिँदैन।

तर चीन उत्तर कोरियाको बचाउमा आउन सक्छ।  यदि उत्तर कोरियाले पहिला अमेरिकामाथि आक्रमण गर्यो भने चीनले उत्तर कोरियाको समर्थन गर्न सक्दैन।
बीबीसी हिन्दीबाट अनुवादित
