बलात्कारी बाबाले जेलमा भेट्न खोजेका १० जना नै बेपत्ता, किन बेपत्ता हुँदैछन् बाबाका नजिकका मान्छ

चण्डीगढ। बाबा राम रहीमले जेलमा आफूसँग भेट्नको लागि १० जनाको सूचि दिएका थिए । रोहतक जेलले यो सूचि आइतबार सिरसा प्रहरीलाई दिएको थियो । तर ती १० जना नै बेपत्ता भएको प्रहरीले जनाएको छ । 

प्रहरीले अझैसम्म ती १० जनालाई भेट्न नसकेको जनाएको छ । बाबा जेल पर्नुअघि यी १० जना नै बाबासँगै डेरामा बस्दै आएका थिए । बाबा राम रहीमले भेटन चाहेकाहरुको सूचीमा आमा नसीब कौर, छोरा जसमित सिंह, छोरी चरणप्रीत, अमरप्रीत र हनीप्रीत, बुहारी हुस्नप्रीत, ज्वाइँ शान ए मित र रुह ए मित तथा डेरा व्यवस्थापनका विपसना र दान सिंह छन् । 

यीमध्ये हनीप्रीतविरुद्ध पक्राउ पूर्जी जारी भइसकेको छ । तर प्रहरीले उनलाई पक्राउ गर्न सकेको छैन । एक दिन अगाडि हनीप्रीत मुम्बइमा गिरफ्तार भएको हल्ला चले पनि प्रहरीदे यो खबरको खण्डन गरेको छ ।
