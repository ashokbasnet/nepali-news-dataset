उत्तर कोरियाको हाइड्रोजन बम ५० किलोटनको भएको पुष्टी, पड्किए के हुन्छ ? 

सोल। उत्तर कोरियाले आइतबार गरेको आणविक परीक्षण करिब ५० किलोटनको रहेको पाइएको छ । यो क्षमताको बमले सयौं वर्षसम्म असर गरिरहने विज्ञहरु बताउँछन् । यसले हजारौं वर्ग किलोमिटर क्षेत्रमा विनाश मच्चाउन सक्छ । बन पड्किसकेपछि पनि यसको रेडिएसनले लामो समयसम्म मानिसलाई असर गर्छ । हिरोसिमा र नागासाकीको ७२ वर्ष पुरानो बमले अहिले पनि असर गर्छ । दक्षिण कोरियाको रक्षा मन्त्रालयले सोमबार संसदमा यसबारे जानकारी दिएको छ । 

उत्तर कोरियाले गत बर्षको सेप्टेम्बरमा गरेको आणविक परीक्षणको तुलनामा यो तीन गुणा ठूलो भएको जानकारी पनि सो अवसरमा दिइएको थियो । उक्त आणविक तत्व अमेरिकाले सन् १९४५ मा हिरोसीमा ध्वस्त गर्न बनाएको बम भन्दा पनि तीन गुणा ठूलो भएको बताइएको छ । 

उत्तर कोरियाले आइतबार हाइड्रोजन बम मिश्रित शक्तिशाली आणविक परीक्षण गरेको थियो । यस हाइड्रोजन बम सफल परीक्षण गरेको समाचार समितिमार्फत उत्तर कोरियाले सम्प्रेषण गरेको थियो ।
