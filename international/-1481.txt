भारतको लखनउमा प्रहरी र बिद्रोहीबीच भिडन्त, एकको मृत्यु

एजेन्सी । भारतको लखनउमा प्रहरी र बिद्रोहीबीच झडप भएको छ। झडपमा एक जनाको ज्यान गएको छ।

मंगलबार रातभरि भएको झडप करीब ११ घण्टा चलेको थियो। झडपमा प्रहरीको गोली लागेर एक जना बिद्रोहीको ज्यान गएको भारतीय सञ्चारमाध्यमले जनाएका छन्।

यूपीमा प्रहरीले आतंकवादी विरुद्ध अप्रेशन चलाएको थियो। आक्रमणकारीले लगातार प्रहरीलाई लक्षित गरी गोली चलाएपछि दुबै पक्षबीच झडप भएको हो। झडपपछि आक्रमणकारीको साथबाट प्रहरीले एउटा पेस्तोल, एउटा रिभल्वर र एउटा चक्कु बरामद गरेको छ।
