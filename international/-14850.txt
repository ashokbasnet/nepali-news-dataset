बलात्कारी बाबाका एक पछि अर्को कर्तुत बाहिरीदै : हत्या गर्दै यसरी गायब गर्थे व्यक्तिका शव

एजेन्सी । बलात्कारको आरोपमा २० वर्षको जेल सजाय पाएका बाबा राम रहिमका एक पछि अर्को कर्तुत बाहिरीदै गएका छन्। 

डेरा सचा सउदा संस्थाका प्रमुख राम रहिममाथि आफ्नो इसारामा व्यक्तिको हत्या गराउँदै शवलाई क्षणमै गाएब बनाउने गरेको आरोप समेत लागेको छ। डेराका साधु गुरदास सिंहले उक्त आरोप लगाएका हुन्। 

उनले लगाएको आरोपको एक भिडियो पनि बाहिरीएको छ। बाबाले डेराको नजिकै रहेको बगैँचामा हत्याका कयौँ राज दबाएर राखेको गुरदासको दाबी छ। उनले भनेका छन्, 'उक्त घटनाको ठिकसँग जाँच गरियोस, बगैँचामा गएर उत्खनन् गर्ने हो भने शव गाडेको ठाउँमा कंगाल फेला पर्ने छन्।' 

बाबा राम रहिमको इसारामा कयौँ व्यक्तिको हत्या भएको उनको दाबी छ। बगैँचाको जुन स्थानमा शव गाड्थे, त्यही स्थानमा कसैले थाँहा नपाओस भन्नका लागि शव गाडेकोमाथि रङ लगाइदिन्थे। 

डेराका पूर्व म्यानेजर फकीरचन्द अहिले पनि वेपत्ता रहेको साधु गुरदासले बताएका छन्। उनले भनेका छन्, 'जुन कोठमा उनी बस्थे, त्यही कोठाको जमिन मुनी करिब ६ फिट गहिरो खाडल बनाइएको थियो।' त्यस्तै दिनेश नाम गरेका एक युवक पनि २००६ मा वेपत्ता भएका थिए। उनलाई बाबाले नपुङ्सक समेत बनाएका थिए। त्यस्तै त्यहाँ काम गर्ने कयौँ व्यक्ति अहिलेसम्म वेपत्ता भएको उनको दाबी छ।
