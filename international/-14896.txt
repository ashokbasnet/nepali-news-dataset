अन्ततः पछि हट्यो अमेरिका, उत्तर कोरियामा माथि सैन्य कारवाही नगर्ने

बीबीसी।  अमेरिकी राष्ट्रपति डोनाल्ड ट्रम्पले उत्तर कोरिया विरुद्ध सैन्य बारवाही आफूहरुको पहिलो रोजाइ नभएको बताएका छन्। 
गत बिहीबार उत्तर कोरियाले हाइड्रोजन बमको सफल परीक्षण गरेको दाबी गरेको थियो। त्यसपछि परमाणु परीक्षण र मिसाइलक कार्यक्रमलाई लिएर विश्स समुदायले चिन्ता जनाएको छ।

उत्तर कोरियाले परीक्षण गरेको हाइड्रोजन बम शक्तिशाली हुनुका साथै लामो दूरीको मिसाइलमा फिट गर्न सकिने भएको जनाएको थियो।
 अत अगस्तमा उत्तर कोरियाले लामो दूरीको एक मिसाइलको सफल परीक्षण गरेको थियो, जुन जापानको उत्तरी होकैदो द्वीपबाट पूर्वतर्फ करिव चीन हजार किलोमिटरको दूरी तय गर्दै समुन्द्रमा गएर खसेको थियो। 

यस अघि अमेरिकी राष्ट्रपति डोनाल्डले ट्विट गर्दै भनेका थिए, ‘जापान र दक्षिण कोरियालाई आफ्नो सेनालाई राम्रो हतियार किन्न अनुमति दिन्छ ।’

अमेरिकाले संयुक्त राष्ट्रसंघ सुरक्षा परिषदबाट उत्तर कोरियाको कच्चा तेलमाथि प्रतिबन्ध लगाउने र कोरियमाथि अन्य कडा प्रतिबन्ध लगाउन माग गरेको छ।  उत्तर कोरियाली नेता किम जोङ उनको निजी सम्पत्ति जफत गर्ने र उनको यात्रामाथि प्रतिबन्ध लगाउनुपर्ने अमेरिकाले माग गरेको छ।

अमेरिकाको यस मागमा रुस र चीन पनि समर्थन जनाएका छन् वा छैनन् भन्ने विषयमा स्पष्ट हुन सकेको छैन्। यसअघि चीनका राष्ट्रपति शी जिनपिङले अमेरिकी राष्ट्रपति डोनाल्ड ट्रम्पसँग टेलिफोन वार्ता गर्दै उत्तर कोरिया संटक समाधान गर्न सम्झौताको बाटो अपनाउन अपील गरेका थिए। चीनले यसबीचमा उत्तर कोरिया र अमेरिकाबीच राजनीतिक समाधानको अपील गरेको छ।
