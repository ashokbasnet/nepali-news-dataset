१० दिनमा बलात्कारी बाबाको ८ सय करोडको कारोबार बन्द, कति छन् उनका कम्पनी ? 

एजेन्सी । बलात्कारको आरोमा दोषी ठहर भएपछि १० दिनमा बाबा राम रहिमका १४ कम्पनी बन्द भएका छन्। 

राम रहिमका १४ कम्पनी, ८ स्कूल कलेज, फाइभ स्टार होटल, सुपर मार्केट गरी ८ सय करोडको कारोबार बन्द भएको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्। उक्त कम्पनी बन्द भएपछि त्यहाँ कार्यरत आठ हजार व्यक्ति बेरोजगार भएका छन्। त्यस्तै देशभरका करिब ४०० डिलर्सले स्टोर बन्द गरेका छन्। सन् २००८ देखि अहिलेसम्म रामरहिमले १४ कम्पनी सञ्चालन गरेका थिए।

राम रहिमले व्यापारलाई पाँच वर्षमा ५००० करोडमा लैजाने लक्ष्य राखेका थिए। तर बलात्कारको अरोपमा दोषी ठहर भएपछि उनले सञ्चालन गरेका कम्पनी धमाधम बन्द हुन थालेका हुन्।
