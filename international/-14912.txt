भ्रष्टाचारको पैसा यति धेरै, ७ वटा मेसिनले रातभर गन्नुपर्यो

ब्राजिल। ब्राजिलका एक पूर्वमन्त्रीको घरमा भ्रष्टाचारको यति धेरै रकम भेटियो कि त्यो रकम गन्न ७ वटा मेसिन प्रयोग गर्नु परेको छ । यति धेरै मेसिनले गन्दा पनि त्यो पैसा गन्न रातभर लागेको छ । 


भ्रष्टाचारको आरोपमा हिरासतमा रहेका पूर्व मन्त्री गेडेल बियरा लीमाको घरबाट यति ठूलो रकम बरामद भएको हो । यही वर्षको जुलाइदेखि उनी घरमै नजरबन्दमा छन् । उत्तरपूवी सहर साल्भाडोरमा भएको एक अपार्टमेन्टमा प्रहरीले छापा मारेको थियो । यहाँ भेटिएको रकम १ सय ६८ करोड रहेको स्थानीय प्रहरीले जनाएको छ । ८ वटा सुटकेसमा रकम भेटिएको थियो ।
