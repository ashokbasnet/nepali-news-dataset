के बलात्कारी बाबा राम रहिमले हत्या गर्दै शव आएब पारेकै हुन त ? आज हुँदैछ पर्दाफास 

काठमाडौँ । बलात्कारको आरोपमा जेल सजाय काटिरहेका बाबा राम रहिमको मुख्यालयमा आज प्रहरीले सर्च अपरेशन सुरु गर्दैछ। 

सर्च अपरेशनका लागि अदालतका न्यायधिससहित केही मुख्य अधिकारी बाबाको आश्रममा पुगेका छन्। उक्त अनुसन्धानका लागि पाँच हजार प्रहरी परिचालन परिएको त्यहाँका अधिकारीलाई उदृत गर्दैै भारतीय सञ्चारमाध्यमले जनाएका छन्। उक्त सर्च अपरेशनको भिडियो समेत बनाइने बताइएको छ।   

बलात्कारको आरोपमा दोषी ठहर भएपछि बाबा रामरहिमका एक पछि अर्को कर्तुत बाहिरीदै गएका छन्। 

डेरा सचा सउदा संस्थाका प्रमुख राम रहिममाथि आफ्नो इसारामा व्यक्तिको हत्या गराउँदै शवलाई क्षणमै गाएब बनाउने गरेको आरोप समेत लागेको छ। डेराका साधु गुरदास सिंहले उक्त आरोप लगाएका हुन्। 

उनले लगाएको आरोपको एक भिडियो पनि बाहिरीएको थियो। बाबाले डेराको नजिकै रहेको बगैँचामा हत्याका कयौँ राज दबाएर राखेको गुरदासको दाबी छ। उनले भनेका छन्, उक्त घटनाको ठिकसँग जाँच गरियोस, बगैँचामा गएर उत्खनन् गर्ने हो भने शव गाडेको ठाउँमा कंगाल फेला पर्ने छन्। 

बाबा राम रहिमको इसारामा कयौँ व्यक्तिको हत्या भएको उनको दाबी छ। बगैँचाको जुन स्थानमा शव गाड्थे, त्यही स्थानमा कसैले थाँहा नपाओस भन्नका लागि शव गाडेकोमाथि रङ लगाइदिन्थे। 

डेराका पूर्व म्यानेजर फकीरचन्द अहिले पनि वेपत्ता रहेको साधु गुरदासले बताएका छन्। उनले भनेका छन्, जुन कोठमा उनी बस्थे, त्यही कोठाको जमिन मुनी करिब ६ फिट गहिरो खाडल बनाइएको थियो। त्यस्तै दिनेश नाम गरेका एक युवक पनि २००६ मा वेपत्ता भएका थिए। उनलाई बाबाले नपुङ्सक समेत बनाएका थिए। त्यस्तै त्यहाँ काम गर्ने कयौँ व्यक्ति अहिलेसम्म वेपत्ता भएको उनको दाबी छ।  

हत्या पछि शव गाएब पार्ने राम रहिममाथि लागेको आरोप पुष्टी गर्न अदालतले सर्च अपरेशनका लागि आदेश दिएको थियो। अदालतको आदेशपछि आज राम रहिमको मुख्यालयको अनुसन्धान गर्न लागिएको समाचारमा उल्लेख छ।
