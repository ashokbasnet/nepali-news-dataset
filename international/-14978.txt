बाबाका कारण पाँच जनाको परिवारको अन्त्य, यस्तो थियो सबैले आत्महत्या गर्नुपर्ने कारण 

एजेन्सी। गएको मंगलबार भारतको जयपुरमा आत्महत्या गरेका एकै परिवारका पाँच जनाको मृत्युको पछाडि एक बाबाको हात रहेको तथ्य फेला परेको छ । मृतक परिवारका घरमूली डंगुररामले लेखेको ‘सुसाइड नोट’मा उनले बाबा विश्वम्भरदास दास आफूहरुको मृत्युको कारण भएको बताएका छन् । मंगलबार डंगुररामसहित उनकी पत्नी, २ छोरा र एक छोरीले विष पिएर आत्महत्या गरेका थिए । 

सुसाइड नोडमा लेखिएको छ ‘मसहित मेरो परिवारका पाँच जना आज मर्दैछौं यसको कारण विश्वम्भरदासजी महाराज हुन् । जो जगतपुरामा बस्छन् । मैले अरुसँग पैसा लिएर बाबालाई दिएको थिएँ । ५ वर्ष भयो अहिलेसम्म बाबाले त्यो पैसा फिर्ता दिएका छैनन् । मैले माग्दा आज भोलि भनेर टार्ने गर्छन् । मैले पैसा दिनुपर्नेहरु मेरो पछि परेका छन् । यो कुरा मैले आजसम्म कसैलाई बताएको छैन । यसैकारण हामी बाध्य भएर आज यो कदम उठाउँदैछौं । मसँग अर्को कुनै विकल्प थिएन ।’

अहिले बाबालाई प्रहरीले गिरफ्तार गरेको छ । उनीसँग सोधपुछ भइरहेको प्रहरीले जनाएको छ । बाबाको आश्रमको पति तलाशी लिइएको छ । बाबाले तन्त्रमन्त्रको बहानामा पैसा असुल्ने गरेको बताइएको छ । बाबाको आश्रा १ बिघामा फैलिएको छ जसको मूल्य ४ करोड भारु पर्ने बताइएको छ ।
