छोराको सफलताको खुसी मनाएर नसकिँदै यस्तो बज्रपात

सन्तानले सफलता पाउँदा कुन अभिभावकको मन नरमाउला र ? तर, त्यो सफलताको खुसी मनाएर नसकिँदै अचानक निकै ठूलो बज्रपात पर्यो भने त्यो पीडा सहिनसक्नुको हुन्छ । यस्तै भएको छ एक १२ वर्षका क्रिकेटरका अभिभावकलाई ।

अण्डर १७ क्लव क्रिकेट खेल्नको लागि श्रीलंका गएका भारत जयपुरका नरेन्द्र सिंह सोढा नामका यी क्रिकेटरको श्रीलंकामै मृत्यु भएको खबर आएको छ । मंगलबार साँझ श्रीलंकाको राजधानी कोलम्बोबाट ३५ किलोमिटर टाढा नेगांबोमा एक रिसोर्टमा बसेका उनको स्विमिङ पुलमा नुहाउँदै गर्दा डुबेर मृत्यु भएको हो । क्रिकेटका प्रतिभावान खेलाडी नरेन्द्रले राष्ट्रिय स्तरको खेलाडी बन्ने चाहना राखेको बताइएको छ ।
