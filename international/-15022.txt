डान्स गर्दा गर्दै १२ वर्षीया बालिकामाथि यस्तो बज्रपात, के भएको थियो स्टेजमा ?

एजेन्सी । डिजेको धुनमा डान्स गर्दागर्दै १२ वर्षीया बालिकामाथि ठूलो बज्रजात परेको छ। अरुलाई मनोरञ्जन दिन स्टेज पुगेकी ती बालिकाले अचानक आफ्नो ज्यानको बाजी लिनु परेको हो। 

डान्स गर्दा गर्दै ती बालिकाको कपाल अचानक जेनेरेटरमा पर्यो । उक्त क्रममा बालिकाको सबै कपाल छाला सहित बाहिर निस्कियो। उक्त घटना देखेपछि त्यहाँ भएका दर्शक आत्तिए। केही व्यक्तिले उनलाई तुरुन्त अस्पताल पुर्याए। अहिले ती बालिकाको आइसीयूमा उपचार भइरहेको अस्पताललाई उदृत गर्दै अन्तर्राष्ट्रय सञ्चारमाध्यमले जनाएका छन्। 

यो घटना भारतको इलाशाबादस्थित मेजा थाना भन्ने स्थानको हो। त्यहाँ शुक्रबार धामको यात्राका लागि जान लागेका भक्तजनलाई गाउँका केही व्यक्तिले विदाई गर्नका लागि उक्त कार्यक्रमको आयोजना गरेका थिए। विदाई गर्नका लागि ती बालिकाले डान्स गर्दै थिइन्। उक्त दौरानमा हेमा यादव नाम गरेकी ती बालिका पछाडि चलिरहेको जेनेरेटर नजिकै पुगिन। ती बालिका डान्समा यती मस्त थिइन की उनले आफ्नो कपाल जेनेरेटरमा पुगेकी पनि थाहाँ पाइनन्।
