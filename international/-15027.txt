७ वर्षका बालकलाई अप्राकृतिक बलात्कार, घाँटी रेटेर हत्या गरेर शौचालयमा शव (भिडियोसहित)

७ वर्षका स्कुले बालकलाई स्कुल बसका कण्डक्टरले स्कुलकै शौचालयमा अप्राकृतिक रुपमा बलात्कार गर्दा बालकले चिच्याएपछि घाँटी रेटेर हत्या गरी लाशलाई शौचालयमै फालेको खुलासा भएको छ । बालकको शव दुई दिनअघि स्कुलको शौचालयमा भेटिएको थियो । 


भारतको गुडगाँवमा रहेको रेयान इन्टरनेशनल स्कुलमा अध्ययनरत बालकको हत्या भएको हो । २ कक्षामा पढ्ने बालकलाई सोही विद्यालयका स्कुल बसका कण्डक्टरले बलात्कार गरी हत्या गरेको खुलासा भएको प्रहरीले जनाएको छ । बालक प्रद्युम्न ठाकुर स्कुल पुगेको १५ मिनेटपछि नै घटना भएको बताइएको छ ।
