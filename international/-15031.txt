तुफान आतंकः सिंगो राज्यका लाखौं जनता घर छाडेर भागाभाग (फोटोफिचर)

एजेन्सी। इरमा तुफान फ्लोरिडातर्फ बढ्न थालेपछि यहाँका लाखौं जनता घर छाडेर भागेका छन् । क्यारेबियन द्वीय बर्मुडामा विनाश मच्चाएपछि अहिले तुफान फ्नोरिडातर्फ बढ्दैछ । आइतबा इरमा बाक्लो बस्ती रहेको फ्लोरिडा पुग्ने अनुमान गरिएको छ । यहाँको मियामी, मेट्रो र साउथ क्यारोलिनाका जनतालाई घर खाली गरेर सुरक्षित स्थानतर्फ जान भनिएको छ । 

फ्लोरिडाका गभर्नर रिक स्कटले शुक्रबार राज्यका सम्पूर्ण दुई करोड जनतालाई आँधीबारे सचेत बनाउँदै भने, ‘इर्मा नामक प्रचण्ड आँधीले फ्लोरिडामा प्रत्यक्ष प्रभाव पार्नसक्ने देखिएकोले घरहरू खाली गर्न तयार बन्नुहोस ।’ उनले थपे, ‘घर तथा वस्ती खाली गर्ने आदेशलाई बेवास्ता नगरौँ । यो कुरा ख्याल गर्नुहोस् कि हामी तपाईँको घर बनाइदिन सक्छौँ तर तपाईँको पुनर्जीवन दिन सक्दैनौ । त्यसैले सबै फ्लोरिडाबासी घर खाली गर्न छिट्टै तयार बन्नुस ।’ फ्रान्सको क्यारेवियन सामुद्रिक क्षेत्रबाट शुरु भएको आँधीका कारण फ्रान्स लगायतका क्षेत्रमा कैयौँ मानिसको मृत्यु भएको छ ।
