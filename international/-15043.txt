शिल्पा शेट्टी हनीप्रीतको ‘बिजनेस पार्टनर’ भएको खुलासा

मुम्बइ। बलिउड अभिनेत्री शिल्पा शेट्टीको बाबा राम रहीमकी ‘छोरी’ भनिएकी हनीप्रीतसँग व्यवसायमा साझेदारी रहेको खुलासा भएको छ । बाबा राम रहीमका नातेदार भूपेन्द्र गोराले एक टेलिभिजन अन्तरवार्तामा यस्तो खुलासा गरेका हुन् । 

भूपेन्द्रका अनुसार शिल्पा हनीप्रीतकी नजिककी साथी हुन् । शिल्पा शेट्टी र उनका पति राज कुन्द्रा धेरै पटक हनीप्रीतसँग भेट्नको लागि ‘डेरा सच्चा सौदा’मा आएका थिए । त्यहीँ शिल्पा र हनीप्रीतबीच छलफल भएपछि डेराभित्र सेभेन स्टार होटल खुलेका हुन् । यी सबैमा शिल्पा शेट्टीको लगानी भएको भूपेन्द्रले दावी गरेका छन् ।


भूपेन्द्रका अनुसार बाबा राम रहीम डेरामै बिग बोससमेत खेलेका थिए । यो शो ३० दिनसम्म चलेको थियो । डेराको बिगबोसमा हनीप्रीत पनि सहभागी थिइन् । राम रहीम आफैंले सलमान खानले जस्तै शो होस्ट गर्थे जसले प्रतियोगीहरुलाई अनेकौं काम दिन्थे ।
