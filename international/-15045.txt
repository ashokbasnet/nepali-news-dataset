यहाँ गाडिएको छ हनीप्रीतको लाश, इन्टेलिजेन्सको सनसनीपूर्ण खुलासा

चण्डीगढ। बलात्कारी बाबा राम रहीमकी छोरी भनिएकी हनीप्रीतको हत्या भएको भन्दै भारतीय इन्टेलिजेन्स ब्यूरोले उनको लाशको खोज्न थालेको छ । इन्टेलिजेन्स रिपोर्टमा बाबाले हनीप्रीतको हत्या गराएको दावी गरिएको छ । 

रिपोर्टका अनुसार बाबाले आफ्ना रहस्य खुल्न सक्ने आशंकाले हनीप्रीतको हत्या गराएको हुन सक्ने दावी गरिएको छ । बाबाले हनीप्रितको हत्या गरेर डेरामै उनको लाश गाडेको हुन सक्ने आशंका व्यक्त गरिएको छ । डेरामा यसअघि कैयांै व्यक्तिहरुलाई मारेर उनीहरुको लाश गाडिएको खुलासा भइसकेको छ । यस्तो अवस्थामा हनीप्रितको शव लुकाउनको लागि डेराजत्तिको सुरक्षित विकल्प अर्को नहुने रिपोर्टमा दावी गरिएको छ । 

हनीप्रित ३ हप्तादेखि बेपत्ता छिन् । बाबा राम रहीम जेल गएसँगै हनीप्रीत बेपत्ता भएकी हुन् । प्रहरीले उनको विरुद्ध पक्राउ पुर्जी जारी गरिसकेको छ तर उनलाई भेट्न सकिएको छैन । उनीविरुद्ध बाबालाई अदालतबाटै भगाउन खोजेको र शहरमा दंगा भड्काएको आरोप छ । हनीप्रीत बाबाको निकै नजिक भएको हुँदा उनी पक्राउ परेमा बाबाका कैयौं रहस्य खुल्ने डरले उनको हत्या गरिएको हुन सक्ने आशंका गरिएको छ । प्रहरीले बाबा जेल गएदेखि नै हनीप्रीतको निरन्तर खोजी गरिरहेको छ । तर, अनेकौं ठाउँमा छापा मार्दा पनि उनलाई भेट्टाउन भने सकेको छैन । 

भिडियो रिपोर्ट हेर्नुहोस्
