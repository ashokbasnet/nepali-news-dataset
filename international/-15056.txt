बलात्कारी बाबाकी छोरी हनीप्रीत नेपालमा ?

चण्डीगढ। बाबा राम रहीम जेल गएसँगै बेपत्ता भएकी उनकी ‘छोरी’ भनिएकी हनीप्रीतको बारेमा जो कोहीलाई चासो छ । उनी बाबा जेल गएसँगै एकाएक बेपत्ता भएर कहाँ गइन् भन्ने विषयमा चासो बढिरहेका बेला भारतमा उनी नेपाल आएको हल्ला फैलिन थालेको छ । 

केहीले उनी भारतीय गुप्तचर एजेन्सी सिबिआइको एजेण्ट भएको र उनले बाबालाई जेल पठाउने आफ्नो मिसन पूरा भएपछि बेपत्ता भएको बताएका छन् । उनलाई गुप्तचर एजेन्सीले नै लुकाएको वा छिमेकी देश नेपाल पठाएको चर्चाले बजार तातेको छ । इन्टेलिजेन्स ब्यूरोले भने उनको हत्या भएको आशंका गरेको जनाएको छ ।

तर, इन्टेलिजेन्सले आफ्नो एजेण्टलाई बचाउन तत्कालको लागि उनको मृत्यु भएको हल्ला फैलाएको र पछि घटनाको चर्चा सेलाएपछि उनलाई चुपचाप भारत फर्काउन खोजेको भन्नेहरु पनि छन् । हनीप्रीत गायब भएसँगै उनको बारेमा निकै हल्लाहरु फैलिइरहेका छन् । हल्लाहरुको बीचमा बाबाको गोप्य डेराको तलासी पनि भइरहेको छ । यहाँ विभिन्न आश्चर्यजनक कुराहरु भेटिइरहेका छन् । 

इन्टेलिजेन्सले भने बाबाको डेराबाटै हनीप्रीतको बारेमा कुनै संकेत पाइने आशा गरेको छ । हनीप्रीतविरुद्ध पक्राउ पूर्जी जारी भइसकेको छ । उनीविरुद्ध बाबालाई अदालतबाटै भगाउन खोजेको र दंगा फैलाएको आरोप छ ।
