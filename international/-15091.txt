दुई वर्षको प्रेम सम्बन्धपछि विवाह, सुहाग रातमै गर्भवती दुलहीमाथि यस्तो बज्रपात  

काठमाडौँ । दुई वर्षअघि प्रेममा रहेका एक जोडीको गाउँका पञ्चायतले विवाह गरिदिएका थिए। दुलही तीन महिनाकी गर्भवति थिइन्। विवाह गरेर घरमा ल्याइएकी पत्नीको पतिले सुहागरातमै हत्या गरेका छन्। 

यो घटना भारतस्थित साहेवगञ्ज भन्ने स्थानको हो। २१ वर्षीया रुबैदा आतुन नाम गरेकी दुलहीको सुहागरात समेत मान्न नपाएर हत्या भएको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्। 

दुलहीका परिवारले बताए अनुसार वेहुलाले रातको एक बजे केटीपक्षसँग एक लाख रुपैयाँ र गाडी मागेका थिए। उनले मागेको जति दाईजो नदिए रुबैदाको ज्यान लिने धम्की समेत दिएका थिए। केटी पक्षले उनको मागलाई पुरा गर्ने आश्वासन समेत दिएका थिए। तर रातको दुई बजे बेहुलाले बेहुलीको घाँटी रेटेर हत्या गरिदिएका थिए। घटनापछि प्रहरीले वेहुला र उनका भाइलाई पक्राउ गरेर अनुसन्धान थालेको समाचारमा उल्लेख छ।
