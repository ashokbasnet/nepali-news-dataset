११ फोटोमा हेर्नुहोस् अहिलेसम्मकै सबैभन्दा ठूलो आतंकवादी आक्रमणको विनाशलीला

एजेन्सी। आज सेप्टेम्बर ११ । अमेरिकामा भएको अहिलेसम्मकै सबैभन्दा ठूलो आतंकवादी आक्रमणको आज १६ वर्ष पूरा भएको छ । २००१ को सेप्टेम्बर ११ का दिन अमेरिकामा आतंकवादी संगठन अल कायदाले निकै खतरनाक आक्रमण गरेको थियो । आजकै दिन पेन्टागन, वल्र्ड ट्रेड सेन्टर र पेन्सलभेनियामा एकैपटक आक्रमण गरिएको थियो । आतंकवादीहरुले ४ यात्रुवाहक विमान अपहरण गरेका थिए । तीमध्ये ३ सही निशानामा पुगे भने चौथो दुर्घटना भयो । 


१९ जना आतंकवादीले मिलेर यो आक्रमण गरेका थिए । आतंकवादीहरुले दुईवटा यात्रुवाहक विमान वल्र्ड ट्रेड सेन्टरको टावरमा ठोकेका थिए । यसपछि १ घण्टा ४२ मिनेटको अन्तरालमा १ सय १० तलाका यी दुई बिल्डिङ पूर्ण रुपमा धराशायी भएका थिए । तेस्रो जहाज पेन्टागनमा ठोकिएको थियो । पेन्टागनको पश्चिमी भाग क्षतिग्रस्त भएको थियो । चौथो जहाज पेन्सलभेनियामा दुर्घटनाग्रस्त भएको थियो । यो आक्रमणमा ३ हजार जनाभन्दा बढीको ज्यान गएको थियो । मृत्यु हुनेहरु ५७ फरक फरक देशमा नागरिक थिए ।
