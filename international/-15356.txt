उता डुंगा पल्टिएर १९ जनाको मृत्यु, यता गाडीमा तोडफोड

पटना। भारतको उत्तर प्रदेशमा यमुना नदीमा डुंगा पल्टिएर १९ जनाको मृत्यु भएपछि आक्रोशित जनताले सडकमा उत्रिएर गाडीमा तोडफोड गरेका छन् । घटनास्थलमा पुगेको सरकारी टोलीमाथि रिस पोख्दै जनताले यस्तो गरेका हुन् । आज बिहान यहाँ यमुना नदीमा यात्रुले भरिएको डुंगा पल्टिएको थियो । 


बिहीबार बिहान सो दुर्घटना भएको नयाँ दिल्लीबाट प्राप्त समाचारमा जनाइएको छ । बाग्पतको प्रहरीले दिएको समाचारअनुसार सो डुंगामा रहेकामध्ये धेरैजना हराएका छन् । उनीहरुको खोजी जारी रहेको भए पनि जिवीतै भेट्ने सम्भावना भने कम रहेको प्रहरीको भनाई छ । 

सो डुंगामा ६० जना व्यक्ति रहेका थिए । प्रहरीले गरेको प्रारम्भिक अनुसन्धानमा उक्त डुंगामा क्षमताभन्दा बढी यात्रु रहेको कारण डुब्न पुगेको हो ।  उक्त डुंगा दुर्घटनापछि डुबेका १९ वटा शव भेटिएको छ । अरु १२ जनालाई जिवीतै उद्वारगरी उपचारार्थ अस्पताल भर्ना गरिएको छ । प्रहरी र अन्य उद्वारकर्मीहरुले हराएका ती ३० जनाको खोजी जारी राखेका बाग्पत प्रहरी कार्यालयले जानकारी दिएको छ । प्रहरीकाअनुसार उनीहरुको जिवीतै उद्वारका लागि सक्दो प्रयास गरिएको छ । उत्तर प्रदेशका मुख्यमन्त्रीले सो दुर्घटनाबाट ज्यान गुमाउने व्यक्तिहरुप्रति हार्दिक श्रद्धाञ्जलि अर्पण गर्दै उनीहरुका परिवारजनप्रति समवेदना प्रकट गरेका छन् । 

भिडियो हेर्नुहोस् -
