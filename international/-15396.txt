उत्तर कोरियाको निशानामा जापान : किमले हाने मिसाइल, उड्यो विश्वको होस्

बीबीसी । राष्ट्र संघको प्रतिबन्ध उल्घङ्न गर्दै उत्तर कोरियाले फेरि मिसाइल परिक्षण गरेको छ। केही दिन अघि हाइट्रोजन सहितको परमाणु परीक्षण गरेको उत्तर कोरियाले फेरि आज राजधानी प्योङयाङबाट जापानतिर लक्षित गर्दै मिसाइल हानेको हो। 

दक्षिण कोरिया र जापानले उत्तर कोरियाले मिसाइल हानेको पुष्टी गरेको बीबीसीले जनाएको छ। बीबीसीका अनुसार उत्तर कोरियाले हानेको मिसाइल ७ सय ७० किलोमिटरको उचार तथा ३ हजार ७ सय किलोमिटर टाढा पुगेको थियो। 

मिसाइल जापानको होकाइडो द्वीपको माथिबाट गएको थियो। उत्तर कोरियाले मिसाइल परीक्षण गरेलगत्तै दक्षिण कोरियाले राष्ट्रिय सुरक्षा परिषदको आपतकालीन बैठक बोलाएको छ। जापानले पनि आफ्ना नागरिकलाई सुरक्षित रहन आग्रह गरेको छ। 

संयुक्त राष्ट्रसंघले उत्तर कोरियाका विरुद्धमा थप तथा कडा नाकाबन्दी लगाएपछि उत्तर कोरियाले त्यसको कडा विरोध गर्ने बताउँदै आएको थियो।
