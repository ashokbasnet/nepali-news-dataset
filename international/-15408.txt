बलात्कारी बाबाका ‘दायाँ हात’ पक्राउ, यिनलाई थाहा छ हनीप्रीत लुकेको ठाउँ 

चण्डीगढ। बलात्कारी बाबा राम रहीमका ‘दायाँ हात’ मानिने दिलावर इंसांलाई पक्राउ गरेको छ । दिलावरलाई हनीप्रीत लुकेको ठाउँको बारेमा जानकारी भएको बताइएको छ । बिहीबार भारतको सोनीपतबाट दिलावरलाई पक्राउ गरिएको बताइएको छ । 

भारतीय प्रहरीले अहिले बाबाकी विश्वासपात्र हनीप्रीतको खोजी गरिरहेको बेलामा दिलावर पक्राउ पर्नुलाई ठूलो सफलता मानेको छ । पंचकूलामा भएको हिंसाको मास्टरमाइण्ड दिलावर नै भएको प्रहरीले दावी गरेको छ । दिलावर बाबाको निकै नजिक भएको र बाबाका कैयौं रहस्य उनलाई थाहा भएको दावी गरिएको छ । दिलावर गिरफ्तार भएसँगै हनीप्रीतको बारेमा जानकारी पाइने प्रहरीको अपेक्षा छ ।
