यसकारण नेपाल छिरिन् बलात्कारी बाबाकी छोरी हनीप्रीत, यस्तो छ अबको योजना

काठमाडौं। बाबा राम रहीमकी विश्वासपात्र ‘छोरी’ हनीप्रीत नेपाल किन आइन् भन्ने प्रश्न अहिले सबैभन्दा बढी चासोको विषय बनेको छ । भारतीय इन्टेलिजेन्स ब्यूरोले हनीप्रीत नेपालमै भएको बताइरहेका बेला उनी नेपाल आउनुको उद्देश्य पनि खुलाएको छ । हनीप्रीत नेपालको फितलो सुरक्षा व्यवस्था र आफ्नो पहुँच तथा प्रभावको फाइदा उठाउँदै तेस्रो मुलुक जान नेपालको बाटो प्रयोग गरेको बताइएको छ । 

हनीप्रीतसँग सिंगो भारत हल्लाउन सक्ने क्षमता छ । उनको यो क्षमता बाबालाई अदालत पेश गर्ने बेला भएको दंगाले प्रस्ट पार्छ । एक्लै सिंगो नेपालभन्दा ठूला आकारका भारतका २ ठूला राज्यमा ४–५ दिनसम्म कफ्र्यु लगाउन सक्ने बाबाको सबै शक्ति अहिले हनीप्रीतमा केन्द्रित छ । बाबा जेलभित्र छन् तर बाबाको सबै अख्तियारी हनीप्रीतसँग छ । बाबाले गर्न सक्ने अधिकांश काम गर्न सक्ने क्षमता राख्छिन् हनीप्रीत । यति शक्तिशाली व्यक्ति नेपालबाट तेस्रो मुलुक छिर्ने सामथ्र्य राख्छन् भन्ने सहजै बुझ्न सकिन्छ । 

भिडियो रिपोर्ट हेर्नुहोस् -



हनीप्रीत नेपाल छिरेको खण्डमा उनलाई तेस्रो मुलुक पुग्न सहज छ । नेपालको भारतसँगै चीनसँग सीमा जोडिएको छ । सतही रुपमा दुई देशको नेतृत्वले जे भने पनि भारत र चीनको सम्बन्ध भित्री रुपमा सौहार्द छैन । यी दुवै देश विश्वमै महाशक्तिको रुपमा दरिने होडमा भएकोले भारतविरुद्ध हुने कुनै पनि कामलाई चीनले गोप्य रुपमा सघाउने अनुमान गर्न सकिन्छ । उता भारतसँग फिटिक्कै नमिल्ने पाकिस्तानको पनि चीनसँग सौहार्द सम्बन्ध छ । यही सम्बन्धको आडमा हनीप्रीत चीन, पाकिस्तान हुँदै बाहिरिने सम्भावना पनि बलियो छ । 

भारतमा बलात्कार अभियोग प्रमाणित भएर जेल परेका बाबा राम रहीमका कारण नेपाल प्रभावित बन्दै गएकोमा पछिल्लो समय भारतीय इन्टेलिजेन्स ब्यूरोले बाबाकी विश्वासपात्र हनीप्रीत इंसां नेपालमा भएको दावी गरेपछि अहिले नेपालका कुना काप्चासम्म बाबा र हनीप्रीतको चर्चा बढिरहेको छ । उनको खोजीमा भारतीय सुरक्षा संयन्त्रले नेपालसम्म सञ्जाल बिच्छ्याएको छ ।

भारतको हरियाणा राज्यको अदालतले बाबालाई दोषी ठहर गरेको तीन हप्ता बित्यो । त्यतिबेलादेखि नै बाबाले जेलको हावा खाइरहेका छन् । बाबाले २ जनामाथि यौनशोषण गरेको अभियोगमा १०÷१० वर्ष गरी २० वर्षको जेल सजाय पाएका छन् । बाबाको सजाय तोकिएको पनि १८ दिन बितिसक्यो । यो अवधिमा बाबाले भारतीय सुरक्षाकर्मी त नचाए नै नेपालीलाई पनि त्यसको शिकार बनाउँदै छन् । 

बाबा दोषी ठहर भएसँगै भारतको अदालतले उनकी विश्वासपात्र हनीप्रीतमाथि लुकआउट नोटिस जारी गरेको थियो । तर त्यसपछि सुरक्षाकर्मीलाई भनेरै हिँडेकी हनीप्रीत भनेको ठाउँमा पुगिनन् । उनी बाटोबाटै बेपत्ता भएको खबर मिडियामा छायो । त्यतिबेला फरार भएलगत्तै हनीप्रीतमाथि भारतमा ३ दर्जनभन्दा बढीको ज्यान जानेगरी दंगा फैलाएको आरोप लगाइयो । विस्तारै हनीप्रीतविरुद्धको आरोप बढ्दै गयो । उनी अहिलेसम्म मोस्ट वान्डेड अपराधी भइसकेकी छिन् ।

भारतका दुई राज्यमा ४–५ दिनसम्म कफ्र्यु नै लगाउनुपर्ने स्थिति ल्याउने हनीप्रीत पक्राउ पर्नु भारत सरकारका लागि अत्यन्तै जरुरी भएको छ । उनी बाहिर रहँदा फेरि ठूलो हिंसा भड्काउन सक्ने शंकासहित भारत सरकार यसको निराकरणका लागि मरिमेटेर लागेको छ । यसका लागि भारतको सिंगो सुरक्षा संयन्त्र परिचालित छ । 

यसरी मुछियो नेपाल

बाबा जेल जाने र हनीप्रीत फरार हुने बेलासम्म यसले नेपाललाई प्रत्यक्ष प्रभाव पारेको थिएन । अप्रत्यक्ष रुपमा नेपालको छिमेकी र त्यसमाथि खुला सीमा नाका रहेका कारण केही प्रभाव त थियो नै । बाबाले हिन्दू धर्मको आडमा धन्दा चलाइरहेको र नेपालमा झण्डै ८० प्रतिशत हिन्दू धर्मावलम्बी भएकोले चासो बढेको थियो । अप्रत्यक्ष प्रभाव र चासोका बीच नेपाल यो काण्डमा त्यतिबेला मुछियो जब भारतीय इन्टेलिजेन्स ब्यूरोले बाबाकी विश्वासपात्र हनीप्रीत नेपालमा भएको रिपोर्ट सार्वजनिक ग¥यो ।

यो रिपोर्ट सार्वजनिक भएसँगै हनीप्रीत नेपालमा कहाँ छिन् भन्ने चासो नेपालीमा बढ्यो । सिंगो भारत हल्लाउने व्यक्ति नेपालमा आश्रय लिइरहेको रिपोर्ट सार्वजनिक हुनासाथ यसले नेपालीलाई तान्नु स्वभाविक थियो र त्यही भयो । तर, अहिलेसम्म हनीप्रीत नेपालमै छिन् भन्ने आधिकारिक तथ्य भेटिएको छैन । भारतीय सुरक्षा संयन्त्रले भने कहिले उनी नेपालमै भएको भन्छ । कहिले उनी भारतमै भएको र नेपाल छिर्ने तयारी गरिरहेको बताउँछ । 

भारत नेपाल खुला सीमा भएकोले हनीप्रीत नेपाल छिर्न सजिलो छ । यही कारण पनि उनी नेपाल छिरेको भन्ने तर्कमा दम भएको मान्न सकिन्छ । तर, हनीप्रीत नेपालमा कहाँ छिन् त ? के उनलाई नेपालमा यति सजिलै लुकेर बस्न सजिलो छ । भारतीय च्यानलको प्रभाव भएको नेपालमा हनीप्रीतबारे जानकारी नभएका कमै होलान् । यस्तो ठाउँमा यति लामो समयसम्म उनी कहाँ लुकिरहेकी छिन् ? प्रश्न धेरै छन् तर जवाफ कसैसँग छैन । 

नेपालमै ‘ट्रयाप’मा पार्ने भारतीय दाउ

हनीप्रीत नेपाल छिर्नु भारतका लागि निकै खतरनाक अवस्था हो । किनकि नेपालको अस्थिर राजनैनिक अवस्था, फितलो सुरक्षाको फाइदा उठाएर उनी नेपालबाट तेस्रो मुलुक पुग्नु तुलनात्मक रुपमा सहज छ । हनीप्रीत तेस्रो मुलुक पुग्नु भनेको भारतमाथि सुरक्षा चुनौतीसँगै प्रतिष्ठाको विषय हुनेछ । यो तथ्य भारतले प्रस्ट रुपमा बुझेको छ । अन्य देश वा आतंकवादीबाट भारतका लागि पर्ने बाहिरी खतरा भन्दा हनीप्रीतले ल्याउने आन्तरिक खतरा निकै घातक हुन सक्ने कुरामा पनि भारत जानकार छ ।

हनीप्रीत बाहिरिएमा उनले भारतमा आन्तरिक द्वन्द्व भड्काउन सक्ने जोखिम त्यहाँको सुरक्षा संयन्त्रले ठहर गरेको छ । भारतभित्रै साम्प्रदायिक दंगा भड्काएर भारतलाई समस्यामा पारी आफ्नो दुनो सोझ्याउन हनीप्रीत माहिर छिन् । साम्प्रदायिकताबाटै आफ्नो सफलताको सिंढी बनाएर माथि चढेका बाबा राम रहीमकै उत्तराधिकारी हनीप्रीत बाबाबाटै प्रशिक्षित व्यक्ति हुन् । त्यसैले साम्प्रदायिकताको धमिलो पानीमा माछा मार्ने उनको क्षमता कति छ सहजै अनुमान लगाउन सकिन्छ ।

यस्तो अवस्थामा हनीप्रीतलाई नेपालमै जालमा पार्ने भारतको प्राथमिकता हो । नेपालको राजनीतिमा भारतको प्रत्यक्ष प्रभाव रहेकोले नेपालको सुरक्षा संयन्त्रलाई भारतले आफू अनुकूल प्रयोग गर्न सक्ने अहिलेसम्मका घटनाक्रमले देखाइसकेका छन् । नेपालको प्रधानमन्त्री चुन्ने विषयमा समेत आफ्नो प्रभाव पार्न सक्ने भारतले नेपालको संयन्त्र प्रभावित पार्नु ठूलो कुरा होइन । यही प्रभावका आधारमा नेपालमै हनीप्रीतलाई जालमा पारेर आफ्नो सुरक्षा खतरालाई मेटाउने भारतको योजना छ ।
