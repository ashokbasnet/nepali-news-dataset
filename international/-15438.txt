११ फोटोमा हेर्नुहोस् उत्तर कोरियाको मिसाइल परीक्षणले यसरी त्रसित छन् जापानी जनता

एजेन्सी। उत्तर कोरियाले एकपटक फेरि जापानमाथिबाट आणविक क्षेप्यास्त्र हानेको छ । १८ दिनको अवधिका उत्तर कोरियाले दोस्रोपटक जापानमाथिबाट मिसाइल हानेको हो । ३ सेप्टेम्बरको दिन उसले जापानमाथिबाटै छैटौं मिसाइल परीक्षण गरेको थियो । यो मिसाइल हाइड्रोजन बम थियो । 

शुक्रबार बिहान हानिएको मिसाइलका कारण पूरै जापानमा सेक्युरिटी अलार्म बजेको थियो । जसका कारण जापानी जनता निकै भयभीत देखिए । मिसाइल लञ्च हुनासाथ जापानका कैयौं ठाउँमा साइरन बज्न थाले । यसका साथै लाउडस्पिकरका माध्यमबाट पनि जनतालाई सतर्क गराइएको थियो जसका कारण लाखौं निदाइरहेका जनता एक्कासी बिउँझिए । यसबाहेक रेलवे स्टेशन, एयरपोर्ट लगायत सार्वजनिक स्थलहरुमा मिसाइल परीक्षणका खबर मात्रै छाए । केहीले मिसाइलको भिडियो पनि बनाए । लगत्तै भिडियो पूरै जापानमा भाइरल भयो । उत्तर कोरियाले अज्ञात स्थलबाट छोडेको मिसाइल २ हजार किलोमिटर टाढा प्रशान्त महासागरमा खसेको थियो । फोटोमा हेर्नुहोस् मिसाइलबाट त्रसित जापानी जनता –
