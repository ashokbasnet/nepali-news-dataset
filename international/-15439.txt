आधा रातमा भेट्थे, देखेपछि गाउँलेले बिहे गरिदिए, बिहेपछि पो आयो कहानीमा ‘ट्वीस्ट’ (भिडियोसहित)

आधा रातमा एक जोडीलाई गाउँलेहरुले आपत्तिजनक अवस्थामा भेट्टाए । त्यही गाउँकी युवतीलाई भेट्न युवक बाहिरबाट त्यहाँ आएका थिए । यस्तो अवस्थामा जोडीलाई भेट्टाएपछि युवतीको परिवारले गाउँलेहरुको सहयोग लिइ उनीहरु दुईको बिहे गरिदिए । तर, बिहेपछि बल्ल प्रेमकथामा नयाँ मोड आएको छ । 

प्रेमी चन्दन कुमार र प्रेमिका निक्की कुमारीको यसरी बिहे गराइदिएपछि प्रेमिका निक्कीले चन्दनले आफूलाई आफ्नो घरमा लैजान्छन् भन्ने सोचेकी थिइन् । तर, यस्तो भएन । विगत ४ दिनदेखि निक्की चन्दनले आफूलाई आफ्नो घर लैजान्छन् कि भन्ने आशामा बसिरहेकी छिन् तर चन्दन निक्कीलाई आफ्नो घर लैजान डराइरहेका छन् । घटना भारतको बिहारको बैशाली जिल्लाको भगवानपुरको हो । 

यहाँका नन्दु तिवारीकी नातिनी निक्की तिवारी आफ्नो मामाघरमा हजुरबुवा नागेन्द्र चौधरीकहाँ बसिरहेकी थिइन् । उनको लालगंजको अगरपुरका अजय सिंहका छोरा चन्दनसँग प्रेम भयो । चन्दन निकै लामो समयदेखि निक्कीलाई भेट्न आउने गर्थे । शुक्रबार निक्कीले चन्दनसँग आफ्नो प्रेम सम्बनध विगत ३ वर्षदेखि चलिरहेको बताएकी छिन् । चन्दनले बिहेको आशा देखाए पनि उनको परिवारले आफूलाई स्वीकार नगरेको निक्कीको गुनासो छ । चन्दनका परिवारले चन्दनलाई आफ्नी पत्नी लिएर आएमा मारेर फलिदिने धम्की दिएका छन् । यही धम्कीका कारण चन्दन निक्कीलाई घर लैजान डराइरहेका छन् । विगत ४ दिनदेखि उनी ससुरालीमै छन् । 
भिडियो रिपोर्ट हेर्नुहोस् –
