२ हत्याको आरोपमा बलात्कारी बाबाविरुद्ध सुनुवाइ सुरु, दंगा हुने आशंकाले सुरक्षा कडा (भिडियोसहित)

चण्डीगढ। बाबा राम रहीमविरुद्ध २ जनाको हत्याको अभियोगमा पंचकूला सिबिआइ अदालतमा सुनुवाइ सुरु भएको छ । बाबाविरुद्ध डेरामै पूर्व सदस्य रणजीत सिंह र पत्रकार रामचन्द्र छत्रपतिको हत्या गरेको आरोप छ । आज हुने सुनुवाइ अन्तिम सुनुवाइ हो । सुनुवाइलगत्तै फैसला आउने सम्भावना छ । 

बाबामाथि पत्रकार रामचन्द्र छत्रपतिको हत्याको आरोप छ । छत्रपतिले आफ्नो अखबारमा डेरा सच्चा सौदामा हुने गैरकानुनी कामको बारेमा समाचार छाप्थे । डेरामा साध्वीहरुमाथि यौनशोषण हुने गरेको खबर सबैभन्दा पहिले यही अखबारले छापेको थियो । डेराविरुद्ध समाचार छापेको अभियोगमा बाबाका शुटरले २४ अक्टोबर २००२ मा ५ गोली हानेको आरोप छ । 

बाबामाथि अर्को हत्याको आरोप पनि छ । अर्को मुद्दामा बाबाले रणजीत सिंहको हत्या गरेको आरोप छ । रणजीत डेरा व्यवस्थापन समितिका सदस्य थिए । उनी राम रहीमको निकै नजिक भएका कारण उनका गलत कामको बारेमा रणजीतलाई थाहा भएको र सोही कारण उनको हत्या गरेको बाबामाथि आरोप छ । 

भिडियो हेर्नुहोस् -
