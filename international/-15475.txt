हनीप्रीतको खोजी गर्न नेपाली सीमानाकामा भारतीय प्रहरीको छापा, सात जिल्लामा 'अलर्ट' जारी 

एजेन्सी । एकातिर भारतीय बलात्कारी बाबा रामरहिम विरुद्ध हत्याको अभियोगमा अन्तिम सुनुवाई चलिरहेको छ भने अर्को तिर भारतीय प्रहरीले हनीप्रीतको खोजीका लागि नेपाली सीमानाकामा छापा मारेको छ। 

हरियाणा प्रहरीले विहार प्रहरीसँग मिलेर नेपाली सीमा नाकामा छापा मारेको छ भने नजिकका सात जिल्लामा खोजीका लागि अलर्ट जारी गरेको छ। आज विहानदेखि भारतीय प्रहरीले नेपाली नाकामा छापा मारिरहेको छ। 

हनीप्रीत बलात्कारी बाबा राम रहीमकी विश्वासपात्र ‘छोरी’ हुन्। राम रहिमलाई जेल पर्नासाथ उनी एकाएक सम्पर्क बिहीन भएकी छिन्। भारतीय इन्टेलिजेन्स ब्यूरोले हनीप्रीत नेपालमै भएको बताइरहेका बेला उनी नेपाल आउनुको उद्देश्य पनि खुलाएको छ। हनीप्रीत नेपालको फितलो सुरक्षा व्यवस्था र आफ्नो पहुँच तथा प्रभावको फाइदा उठाउँदै तेस्रो मुलुक जान नेपालको बाटो प्रयोग गरेको बताइएको छ।
