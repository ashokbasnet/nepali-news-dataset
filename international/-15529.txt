२७ दिनमा दुई विवाह : विवाहको कर्तुत लुकाउन एक पछि अर्को अपराध 

एजेन्सी । २७ दिनमा दुई विवाह गरेका एक व्यक्तिकोे १० महिनापछि रहस्य खुलेपछि उनले अपराधको बाटो रोजेका छन्। उनले पहिलो पत्नीको हत्या गरेर शवलाई घरदेखि ५ किलोमिटर टाढा तलाउमा लिएर फ्याकेका थिए। 

पहिलो पत्नीको हत्या गरेको तेस्रो दिनपछि उनले पोल खुल्ने डरले पत्नीको बाबु र कान्छि बहिनीको समेत हत्या गरिदिए। यो घटना भारत इलाहाबादस्थित धूमनगञ्ज भन्ने स्थानको हो। उनले आफ्नो एक गल्ति लुकाउन तीन वटासम्म हत्या गरेका छन्। 

पहिलो हत्याको तीन दिनपछि भारतका अपराध शाखाका प्रहरी प्रमुख अनिरुद्ध सिंहले उनलाई पक्राउ गर्न सफल भए। उनलाई पक्राउ गरेपछि सबै घटना बाहिरीएको हो। 

अहिले उनी विरुद्ध हत्याको आरोपमा मुद्दा चलिरहेको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्।
