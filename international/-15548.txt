आणविक सम्झौता उल्लङ्घन गरेको भन्दै अमेरिकाको आलोचना

तस्बिरः Reuters

तेहरान (इरान)। इरानका सर्वोच्च नेता आयातोल्लाह अलि खामेनीले अमेरिकाले आणविक सम्झौताबारे इरानसँग सन् २०१५ मा गरेको आणविक सम्झौतालाई उल्लङ्घन गर्न नहुने बताएका छन्।

सर्वोच्च नेता खामेनीले आइतबार अमेरिकाले आणविक सम्झौतालाई उल्लङ्घन गर्ने बाटोमा लाग्नु भनेको ‘साँच्चै निन्दनीय’ कार्य हुने र यसतर्फ अमेरिकी प्रशासन सचेत बन्न चेतावनी जनाएका छन्।

उनीहरू (अमेरिकी प्रशासन) ले आणविक सम्झौताबारे भएको ‘संयुक्त बृहद् कार्ययोजना’ लाई लागू गर्ने कुरामा आनाकानी गर्नु वा सम्झौताको उल्लङ्घन गर्नु अमेरिकी ‘अनैतिक तथा दुर्भावनापूर्ण व्यवहार’ हो, खामेनीले भने।

उनले अमेरिकी प्रशासनलाई वास्तवमै द्वेषपूर्ण भावनाबाट अघि बढ्न चाहेको भनी आलोचना गर्दै भने,“ अमेरिकी राष्ट्रपतिले हालै इरान विरुद्ध प्रस्ताव गरेको प्रतिबन्ध यसैको परिणाम हो ।”
