मेक्सिकोमा गएराति शक्तिशाली भूकम्पः १०० जना बढीको ज्यान भयो, कयौँ घाइते

एजेन्सी । मेक्सिकोमा शक्तिशाली भूकम्प गएको छ। मेक्सिकोको पोएब्ला राज्य केन्द्रविन्दु भएर ७ दशमलव १ रेक्टर स्केलको भूकम्प गएको त्यहाँको भूकम्प मापन केन्द्रले जनाएको छ।  

भूकम्पका कारण अहिलेसम्म एक सय भन्दा बढी मानिसको ज्यान गुमाएको र कयौँ घाइते रहेको मेक्सिकोका सरकारी अधिकारीले बताएका छन्। 

भूकम्पले मोरेलोस, पोएब्ला र मेक्सिको सिटीलगायतका क्षेत्रमा बढी क्षति पुर्‍याएको त्यहाँका अधिकारीलाई उदृत गर्दै अन्तराष्ट्रिय सञ्चारमाध्यमले जनाएका छन्। 
भूकम्पका कारण धेरै भवन भत्किएकाले भवनमा मानिस फसेकाले ज्यान गुमाउनेको संख्या बढ्न सक्ने सरकारी अधिकारीको अनुमान छ। 

सेप्टेम्बरको पहिलो हप्ता पनि मेक्सिकोको दक्षिणी क्षेत्र केन्द्रविन्दु भएर गएको ८ दशमलव १ रेक्टर स्केलको भूकम्पका कारण कम्तिमा ९० जनाले ज्यान गुमाएका थिए।
