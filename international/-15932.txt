भागेर बिहे गरेकी युवतीसँग सुहागरातमा श्रीमानको यस्तो माग, युवतीले गरिन् आत्महत्याको प्रयास

आफ्ना प्रेमीसँग भागेर बिहे गरेकी एक युवतीसँग उनका श्रीमान्ले सुहागरातमै निकै अनौठो माग राखे । जसका कारण ती युवती घरबाट निस्किएर आत्महत्या गर्न पुगिन् । आत्महत्याको प्रयास गरेकी ती युवतीलाई अन्य व्यक्तिहरुले बचाएका छन् । आत्महत्या गर्न रेलवे ट्रयाकमा पुगेकी ती युवतीसँग बचाउनेहरुले आत्महत्याको कारण सोधेपछि ती युवतीले जे बताइन् त्यसले सबैको आँखामा आँसु आयो । 
ती युवतीले आफ्ना प्रेमीसँग भागेर बिहे गरेकी थिइन् । बिहे गरेर घर पुगेकै दिन भारतको पटनाकी ती युवतीका श्रीमान्ले सुहागरातकै बेला माइतीबाट ठूलो परिमाणमा दाइजो ल्याउन भनेका थिए । कोठामा आउनासाथ दाइजोको माग गरेका ती युवकले हरेक दिन यही भन्दै श्रीमतीलाई कुटपिट गर्ने गरेका थिए । ती युवतीले आफू भागेर बिहे गरेर आएको र माइती फर्किन सकेत नसक्ने अवस्था भएको बताए पनि उनका श्रीमान् रमाकान्तले उनलाई दाइजो ल्याउन दबाब दिने गरेका थिए ।
लगभग एक वर्षदेखि रमाकान्तले श्रीमतीलाई दाइजोको माग गर्दै कुटपिट गर्ने गरेका थिए । उनीमात्र नभइ उनका पूरै परिवारले यसरी सताउने गरेका थिए । ती युवतीलाई बचाउनेहरुले उनलाई प्रहरीमा जान सल्लाह दिएपछि अहिले प्रहरीले यस विषयमा अनुसन्धान गरिरहेको छ ।
