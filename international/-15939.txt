सहमतिमै बनाएको आफ्नै यौन भिडियो बाहिरियो, अदालतले जेल पठाएपछि झनै तनाव

श्रीमान् श्रीमती दुवैको सहमतिमा बनाइएको आफ्नै यौन भिडियो बाहिरिएपछि तनाबमा परेको जोडीलाई फेरि अर्को तनाब थपिएको छ । उनीहरु दुवैलाई प्रहरीले गिरफ्तार गरेको छ । प्रहरीले आफैंले भिडियो लिक गरेर भाइरल बनाएको आरोप लगाएको छ । अदालतले श्रीमानलाई १ दिनको रिमाण्डमा राखेको छ । श्रीमतीलाई न्यायिक हिरासतमा पठाएको छ । 

भर्खरै प्रेम विवाह गरेका श्रीमान्–श्रीमतीले दुवैको सहमतिमै आफ्नो यौन सम्बन्धको भिडियो बनाएका थिए । आफूहरु २ जनाबीच मात्र सीमित रहनेगरी गोप्य रुपमा बनाइएको त्यो भिडियो लिक भएपछि अहिले दुवै निकै तनावमा परेका छन् । उनीहरुको त्यो भिडियो कसरी लिक भयो भन्ने समेत जानकारी छैन । 
यी गाउँले जोडीले १० अगष्टमा दिनमात्र प्रेम विवाह गरेका थिए । भारतको फतेहाबादको यो जोडीको यौन भिडियो सोसल साइटसँगै पोर्न साइटमा पनि राखिएको छ । भिडियो लगातार भाइरल भइरहेको छ । प्रहरीले अञ्जान व्यक्तिको नाममा मुद्दा दर्ता गरी कारबाही अगाडि बढाएको छ । उता, गाउँलेको गुनासोपछि अश्लीलता फैलाएको अभियोगमा यो जोडीमाथि पनि मुद्दा दर्ता भएको छ । यहाँको भट्टुकला गाउँका यी युवायुवतीले मन्दिरमा आफूखुसी विवाह गरेका थिए ।
