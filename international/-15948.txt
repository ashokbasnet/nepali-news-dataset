फेसबुकको चिनजानको भरमा बिहे, बिहेपछि आयो यस्तो खतरनाक मोड

फेसबुकमा चिनजान भएको भरमा वास्तविकता नै नबुझी एक युवकसँग बिहे गरेकी युवतीले बिहेलगत्तै ठूलो संकटको सामना गर्नुपरेको छ । बिहे गरेको एक महिनापछि ती युवतीले युवकको वास्तविकता थाहा पाएकी हुन् । वास्तविकता थाहा भएसँगै ती युवकले आफ्नी श्रीमतीलाई बन्धक बनाएर निर्मम तरिकाले कुटपिट गरेका छन् । 

ती युवकले युवतीसँग आफू हिन्दू भएको बताएका थिए । भारतको जयपुरमा काम गर्ने अरमान खान नामका ती युवकले आफ्नो नाम अमन बताएका थिए । उनले सुरुमा ती युवतीलाई फेसबुकमा रिक्वेस्ट पठाएका थिए । त्यसपछि कुराकानीको क्रममा अरमानले आफू अनाथ भएको र निकै दुःखले पढेर जयपुरमा एक कम्पनीमा म्यानेजर भएको बताएका थिए । उनले ती युवतीका अभिभावकसँग पनि भेटेका थिए । 

आफ्नो कोही नभएको बताएका अरमानको कुरामा विश्वास गरी ती युवतीका अभिभावकले उनीहरुको विवाह गरिदिएका थिए । बिहेपछि अरमान आफ्नी पत्नीसँगै जयपुरमा बस्न थाले । त्यसको एक महिनापछि उनले अर्की युवती लिएर आए । उनले ती नयाँ आएकी युवती आफ्नी पत्नी भएको र आफूहरुको आजै बिहे भएको भनेपछि पहिलेकी पत्नी आश्चर्यमा परेकी थिइन् । 

दोस्रो विवाह गरेपछि अरमानको रहस्य खुलेको थियो । उनको रहस्य खुलेसँगै उनका आमाबाबु पनि आएको र सबैले आफूलाई धर्म परिवर्तन गर्न दबाब दिएको ती युवतीले बताइन् । यही बीचमा अरमानले आफूलाई आफ्ना २ साथीसँग मिलेर मार्ने कोसिस गरेको तर आफू बचेको ती युवतीले बताएकी छिन् । त्यसपछि भागेर माइती आएकी ती युवतीले अहिले ग्वालियर प्रहरीमा उजुरी दिएकी छिन् । प्रहरीले आवश्यक अनुसन्धान भइरहेको जनाएको छ ।
