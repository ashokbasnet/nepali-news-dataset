उत्तर कोरियाले फेरि गर्यो परमाणु बम परीक्षण, ३.४ रेक्टरको भूकम्प, विश्वभरी तरंग

एजेन्सी। अमेरिकालाई फेरि प्रशान्त महासागरमा अझै शक्तिशाली परमाणु बम परीक्षण गर्ने धम्की दिएको भोलिपल्टै उत्तर कोरियाले परमाणु बम परीक्षण गरेको छ । संयुक्त राष्ट्रसंघको महासभामा उत्तर कोरियाको चर्चा चलिरहँदा उत्तर कोरियाले भने फेरि परमाणु बम परीक्षण गरेको हो । 

उत्तर कोरियामा आज ३.४ रेक्टर स्केलको भूकम्प रेकर्ड गरिएको छ । यो भूकम्प परमाणु परीक्षणकै कारण आएको बताइएको छ । उत्तर कोरियाले आज परीक्षण गरेको परमाणु बम कुन क्षेत्रमा परीक्षण गरिएको हो भन्ने खुल्न सकेको छैन । उत्तर कोरियाले यसको आधिकारिक पुष्टि गरेको छैन । शुक्रबार उत्तर कोरियाका विदेशमन्त्री रि योंग हो ले पनि आफ्नो देशले अर्को परमाणु बम परीक्षण गर्न सक्ने बताएका थिए ।
