आमाले जन्माएर खेतमा फालेपछि कमिलाले खाए, नवजात बालिकाको यसरी बच्यो ज्यान

आमाले जन्माएर अ‍ेतमा फालेर हिँडेकी नवजात बालिकाको ज्यान बचेको छ । ती बालिकालाई खेतमा कमिलाले खाँदै गरेको अवस्थामा एक युवकले भेटेपछि आसपासका मान्छेहरुको सहयोगमा अस्पताल पु¥याएका थिए । खेतमा काममा गएका युवकले उनलाई भेटेका थिए । ती युवकले बालिकालाई यस्तो दयनीइ हालतमा भेटेपछि त्यहाँबाट उठाएर गाउँलेहरुलाई बोलाइ उनीहरुको सहयोगमा अस्पताल पु¥याएका थिए । स्थानीय लोकेश बैरागीले बालिकालाई भेटेका हुन् ।

भारतको इन्दौरनजिकै धारको पिपरनी गाउँको धर्मशालानजिकै खेतमा यी बालिका भेटिएकी थिइन्् । कमिलाले बालिकामाथि हमला गर्दा उनको पूरै शरीर रातो भएर सुन्निएको छ । बालिकालाई एनआइसियुमा भर्ना गरिएको छ । फाल्दा बालिकाको हात च्यापिएका कारण चलिरहेको छैन । डाक्टरका अनुसार यी बालिकाको जन्म ७ महिनामा भएको हो । १ किलो १६० ग्राम तौल छ । अस्पताल ल्याउँदा मुटुको धड्कन एकदमै मन्द भएकी यी बालिकाको ढुकढुकी भने फर्किएको छ । तर बालिकाको स्थिति निकै गम्भीर भएको डाक्टरहरुले बताएका छन् । ती बालिकाकी आमाको खोजी भइरहेको प्रहरीले जनाएको छ ।
