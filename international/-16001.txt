आमाको ममताको दर्दनाक दृश्यः दुई छोरी इनारमा खसेपछि आमाले पनि हाम्फलिन्

खेलिरहेका दुई छोरी अचानक इनारमा खसेको थाहा पाएपछि आमाले दायाँबायाँ केही नसोची आफूले पनि इनारमा हाम्फालिन् । तर, अपसोच डुबेका दुई छोरीको ज्यान बच्न सकेन । छोरीहरुको ज्यान बचाउन नसकेपछि ती आमा भक्कानिएर रोएको देख्दा त्यहाँ भएका अरुको पनि आँसु थामिएन ।

आफ्ना दुई छोरीहरुलाई लिएर यो परिवार खेतमा काम गर्न गएको थियो । भारतको रायगढको यो परिवारमा ५ वर्षकी छोरी खुसी र अढाइ वर्षकी छोरी राधिका थिए । यहाँका अमृतलाल सिदारका यी दुई छोरीहरु आमा र हजुरबुवासँग खेतमा गएका थिए । काम गर्दागर्दै आमाले छोरीहरुलाई ध्यान दिन सकिनन् । यही क्रममा दुई बालिकाहरु खेल्दै नजिकैको इनारमा पुगे । 

एकैछिनमा छोरीहरुलाई नदेखेपछि आमाले उनीहरुलाई खोज्न थालिन् । तर, छोरीहरु नजिक देखिएनन् । अचानक इनारमा हेर्दा त्यहाँबाट पानीमा हावाका फोकाहरु निस्किरहेको देखेपछि आमाले छोरीहरु त्यहीँ खसेको तुरुन्तै बुझिन् । उनले दायाँबायाँ केही नसोची इनारमा हाम्फालिन् । पछि छिमेकीहरु पनि आएपछि उनीहरुलाई पानीबाट बाहिर निकालियो । तर, ढिलो भइसकेको थियो । दुई नाबालक छोरीहरुको ज्यान गइसकेको थियो ।

---------------------------------------------------------------------------------------------------------------------------------------------------------------

पछिल्लो भिडियो
