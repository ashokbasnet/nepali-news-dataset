लखेटी लखेटी कुटेर जिउँदै आगो लगाइयो यी किशोरीलाई, यस्तो छ कारण

१८ वर्षकी एक किशोरीलाई बाबुछोरा मिलेर लखेटी लखेटी समातेर मरणासन्न हुनेगरी कुटपिट गरे । त्यसपछि उनलाई सडकमै मट्टितेल खन्याएर आगो लगाइदिए । निकै गम्भीर अवस्थामा पुगेकी ती युवतीलाई अहिले उद्धार गरी अस्पताल भर्ना गरिएको छ । 

ती युवतीको शरीरको ८० प्रतिशत भाग जलेको बताइएको छ । भारतको राजस्थानको बाँसवाडादेखि २० किलोमिटर टाढा यो घटना भएको भारतीय संचारमाध्यमहरुले जनाएका छन् । राती बेहोस अवस्थामा भेटिएकी युवतीलाई मानिसहरुले अस्पताल भर्ना गराएका थिए । किशोरीका परिवारका अनुसार ती युवकले यी युवतीसँग बिहे गर्न चाहन्थे । युवतीले अस्वीकार गरेपछि यस्तो गरेका हुन् ।

कुबेर यादवकी १८ वर्षकी छोरी सीमा यादव शनिबार बजारबाट फर्किरहेकी थिइन् । त्यही बेलामा इसरवाल गाउँका रवि र उनका पिता चन्दुले उनीमाथि आक्रमण गरेका हुन् । उनीहरुले सुरुमा युवतीलाई लखेटी लखेटी कुटेर सडकमा फालिदिएका थिए । युवतीले आफ्लाई छाडिदिन बिन्ती गरिरहिन् तर उनीहरुले युवतीलाई मट्टितेल खन्याएर आगो लगाइदिए । त्यहाँबाट हिँड्दै गरेकाहरुले युवतीलाई देखेपछि परिवारलाई खबर गरेर अस्पताल पुर्याएका थिए । सीमाका काका नवीनका अनुसार अभियुक्त रवि सीमासँग बिहे गर्न चाहन्थे । सीमाले नमान्दा आफ्ना बाबुसँग मिलेर यस्तो गरेका हुन् । आरोपी बाबुछोरालाई गिरफ्तार गरेर ज्यान मार्ने उद्योगमा मुद्दा चलाइएको छ । 
 

--------------------------------------------------------------------------------------------------------------------------------

पछिल्लो भिडियो
