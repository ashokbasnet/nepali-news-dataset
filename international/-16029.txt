आफैंले सामूहिक बलात्कार गरेकी युवती फेरि बोलाउँदा नआएपछि यस्तो गरियो, युवतीले गरिन् आत्महत्या

३ जना युवकले मिलेर सामूहिक बलात्कार गरेकी युवतीलाई पछि पनि पटक पटक यौनकार्यका लागि बोलाउने गरेकोमा युवतीले नमानेपछि ती युवकले यतिसम्म गरे कि युवतीले बाध्य भएर आत्महत्या गर्नुप¥यो । समाजमा बदनाम हुने डरले बलात्कारपछि पनि प्रहरीमा नगइ बसेकी ती युवतीलाई ती ३ जना युवकले पटक पटक सताउने गरेका थिए । 

ती युवकहरुले युवतीलाई बलात्कार गरिसकेपछि पनि प्रहरीमा नगएपछि पटक पटक फेरि पनि यौनकार्यको लागि बोलाउने गरेका थिए । भारतको हरियाणा राज्यको उचाना शहरनजिकैकी ती युवतीले फेरि आउन नमानेपछि उनीहरुले बलात्कारको सबै जानकारी लेखिएको पोस्टर ती युवतीको घरको भित्तामा टाँसिदिएका थिए । जसका कारण बदनामीको डरले युवतीले आत्महत्या गरेकी हुन् । 

ती युवती एक महिना पहिले पानी लिन जाँदा गाउँका राहुल, प्रविण र काला नामका तीन युवकले जबरजस्ती बलात्कार गरेको ती युवतीमा पिताले बताएका छन् । बदनामीको डरले प्रहरीमा नगए पनि ती ३ जना युवकको परिवारलाई भने यसबारे बताएको उनले जानकारी दिए । परिवारलाई भनेपछि उनीहरुले युवकहरुलाई सम्झाउने आशा गरेकोमा त्यसो नभएको पीडित युवतीका पिता बताउँछन् । त्यसपछि ती युवती कतै बाहिर जाँदा ती तीनैजना युवकले जिस्क्याउने गरेका थिए । तर पछिल्लो समय उनीहरुले सबै विवरण लेखेको पोस्टर भित्तामा टाँसेपछि युवतीले विष पिएर आत्महत्या गरेकी हुन् । आरोपी तीनैजना युवकलाई बलात्कार र आत्महत्याको लागि प्रेरित गरेको अभियोगमा मुद्दा चलाइएको छ ।
