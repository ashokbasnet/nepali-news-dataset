घरबाट भागेर खेतमा गएर पहिले गरे विवाह, त्यसपछि गरे दुवैले आत्महत्या

एक जोडीले घरबाट भागेर खेतमा गएर पहिले बिहे गरे । त्यसपछि दुवैले झुण्डिएर आत्महत्या गरेका छन् । यी दुईको भर्खरै बिहे गरेको अवस्थामा आत्महत्या गरेको शव भेटिएपछि सनसनी मच्चिएको छ । घटनास्थलमा सिन्दूरको पोका र फूल छरिएको पाइएको छ । भारतको छत्तीसगढ राज्यको बालोद गाउँमा यस्तो आश्चर्यजनक घटना भएको हो ।

यो जोडीमा महिला विवाहित र युवक अविवाहित रहेको बताइएको छ । महिलाको बिहे भने १६ वर्षअघि नै भएको हो । उनका १५ वर्षकी छोरी र ७ वर्षका छोरा छन् । युवक ती महिलाकी छोरीभन्दा मात्रै ८ वर्ष जेठा रहेको बताइएको छ । यहाँका नारायण साहूको १६ वर्षअघि अञ्जनी साहूसँग बिहे भएको थियो । सबै ठिकठाक चलिरहेको थियो । उनीहरुका एक छोरी र एक छोरा भएका थिए । 

५ वर्ष पहिले अञ्जनीको जीवनमा गाउँकै अर्का युवक लक्ष्मीकान्त साहू आए । विस्तारै उनीहरुबीच प्रेम भयो र उनीहरु नजिकिए । यसको जानकारी अञ्जनीका पतिलाई थिएन तर गाउँमा भित्रभित्र कुरा चल्न थालेको थियो । पछि यो कुरा फैलिँदै गयो । अञ्जनीका पतिलाई पनि यसबारे जानकारी भयो । तर ती दुई प्रेममा यतिसम्म डुबिसकेका थिए कि छुट्टिन सक्ने अवस्था थिएन । 

घटनाभन्दा तीन दिनअघि यो कुरालाई लिएर अञ्जनी र उनका पनि नारायणबीच झगडा भयो । त्यसपछि विवाद समाजमा पुग्यो । शनिबार यस विषयमा बैठक बोलाइएको थियो । बैठकमा अञ्जनीलाई निकै सम्झाइएको पनि थियो । त्यतिबेला उनले प्रेमीको विषयमा सबै कुरा छोड्ने भन्दै पतिसँग घर गएकी थिइन् । 

तर, भोलिपल्टै उनी लक्ष्मीकान्तसँग घरबाट बाहिर निस्किइन् । त्यसपछि उनीहरु गाउँकै एउटा फार्महाउसमा पुगे । त्यहाँ २३ वर्षका लक्ष्मीकान्तले आफूभन्दा १२ वर्ष जेठी अञ्जनीको सिंदोमा सिन्दूर भरिदिए । जमिनमा फूल छरेर उनीहरुले औपचारिक रुपमा बिहे गरे । त्यसपछि उनीहरु एउटै डोरीले पासो लगाएर आत्महत्या गरे ।
