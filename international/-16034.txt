५ लाखको लोभमा नक्कली प्रेमको खेल, एउटा गल्तीले भयो सर्वनाश

५ लाख रुपैयाँको लोभमा एक युवकलाई आफ्नो प्रेमजालमा फसाउने युवती अन्ततः आफैं फसेकी छिन् । ती युवतीसहित अन्य १४ जनालाई प्रहरीले पक्राउ गरेको छ । उनीहरुमाथि तीन जना युवकहरुलाई अपहरण गरेको आरोप छ । 

आलिया नामकी ती युवतीले भारतको राँचीका भाजपा नेताका छोरासहित अत्य तीन जना युवकलाई अपहरण गर्न सघाएकी थिइन् । यी युवतीले भाजपा नेताका छोरा शिवम्लाई फेसबुमको माध्यमबाट प्रेमजालमा फसाएर भट्न बोलाएकी थिइन् । त्यसरी भेट्न आएका बेला उनलाई अपहरण गरिएको थियो । प्रहरीले शनिबार अपहरित तीनैजनालाई सकुशल उद्धार गरेको थियो ।  आलियाका अनुसार अपहरणकारीहरुले उनलाई ५ लाख रुपैयाँ दिने भन्दै शिवम्लाई प्रेममा फसाउन भनेका थिए । 

भाजपा नेता मदन सिंहका छोरा शिवम् सिंहको अपहरणको योजना चन्दन सोनार नामका व्यक्तिले बनाएका थिए । उनकै समूहका मुकेश नामका व्यक्तिले आलियासँग सम्पर्क गरेका थिए । अपहरणकर्ताको शिवमरलाई मात्र अपहरण गर्ने योजना थियो तर हनीट्रयापमा परेका शिवम्ले आफूसँग दुई साथी गौरव सिंह र अभिषेकलाई पनि लिएर गएपछि तीन जनाकै अपहरण गरिएको थियो । अपहरणकर्ताले उनीहरुका परिवारलाई फोन गरेर २० करोड रुपैयाँ मागेका थिए ।
