तुफानपीडितले सरकारसँग सहयोग माग्दा ‘फोन सेक्स’को अफर आएपछि...

एजेन्सी। अमेरिकामा हालै गएको शक्तिशाली इरमा तुफान पीडितले सहयोगका लागि सरकारी एजेन्सीमा फोन गर्दा निकै तनाव भोग्नुपरेको छ । एजेन्सीले पीडितहरुलाई गलत नम्बर दिँदा निकै समस्या भएको छ । पीडितहरुले सहयोगका लागि सरकारी एजेन्सी भनेर फोन गर्दा फोन अन्यत्रै पुगेको छ । 

यहाँका पीडितहरुले सहयोगमा लागि एजेन्सीले दिएको नम्बरमा फोन गर्दा उताबाट आवाज आयो ‘अमेरिकाको सबैभन्दा हट कुराकानीमा तपाइँलाई स्वागत छ । तपाइँसँग कुराकानी गर्नको लागि हट युवतीहरु तयार छन् ।’ ३० अगष्टदेखि १५ सेप्टेम्बरसम्म अमेरिकाको पूर्वी क्षेत्रमा इरमा तुफान आएको थियो । अमेरिकाको फेडरल इमरजेन्सी म्यानेजमेन्ट एजेन्सीको कार्यालयले ट्वीटरमार्फत तुफानले घरको छाना भत्काइदिएकाहरुले यो नम्बरमा सम्पर्क गरेर सहायता लिन सक्नुहुनेछ भन्दै एउटा नम्बर दियो । कार्यालयको नम्बर १८८८ थियो तर १८०० नम्बर ट्वीट भयो । यही गल्तीका कारण फोन पोर्न एजेन्सीकहाँ पुगेपछि समस्या भएको थियो ।
