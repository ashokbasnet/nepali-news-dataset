यस्तो हाँसोलाग्दो कारणले यी गायिकालाई विमानस्थलमा गिरफ्तार गरिएपछि...

एजेन्सी। युक्रेनकी चर्चित गायिका नतालिया जेनकिभलाई टर्कीको विमानस्थलमा प्रहरीले पक्राउ गरे । जब उनले आफूलाई पक्राउ गर्नुको कारण सोधिन उनको हाँसो छुट्यो । नतालियाले कारण थाहा पाउँदा आफूलाई निकै हाँसो लागेको बताएकी छिन् । 

टर्कीको विमानस्थलबाट फर्किने क्रममा उनीसँग त्यहाँका प्रहरीले नतालियाको पासपोर्ट मागेका थिए । पासपोर्ट हेर्नासाथ प्रहरीहरु चकित परे र उनलाई गिरफ्तार गरे । पासपोर्टका अनुसार उनको उमेर ४१ वर्षै थियो तर उनी हेर्दा मात्रै २० वर्षकी जस्ती देखिएकी थिइन् । यही कारणले प्रहरीले उनलाई गिरफ्तार गरेका थिए । तर, पछि उनका फ्यानहरु आएपछि प्रहरीले उनको सत्य थाहा पाए । पछि प्रहरीले उनलाई छोडिदियो तर कुरा अन्तर्राष्ट्रिय मिडियासम्म फैलिइसकेको थियो । नतालियाले भनेकी छिन् ‘वास्तविक उमेरभन्दा कम उमेरकी देखिँदा धेरैले मेरो तारिफ गरेका थिए तर यसका कारण गिरफ्तारीमा पर्छु भन्ने लागेको थिएन । यो घटनापछि मलाई निकै हाँसो लाग्यो ।’ लामा नामबाट समेत चिनिने नतालियाको वास्तविक उमेर ४१ वर्ष नै हो तर उनी निकै कम उमेरकी देखिन्छिन् ।
