जुत्ता लगाउन पनि डराउँछन् यी बाबुछोरा, यस्तो छ कारण 

एजेन्सी। बेलायतका टम बेकर र उनका ९ वर्षका छोरा टिमुदीलाई जुत्ता लगाउन डर लाग्छ । उनीहरुको खुट्टाको हालत यस्तो छ कि देख्नेहरु पनि डराउँछन् । वास्तवमा यी दुई बाबुछोरालाई संसारकै अत्यन्त दुर्लभ रोग लागेको छ । संसारभरका अरबौं व्यक्तिहरुमध्ये अहिलेसम्म ६ सय जनामा मात्र यो रोग पाइएको छ । 

वैज्ञानिकका अनुसार यो एक प्रकारको जेनेटिक डिसअर्डर हो । यसले मानिसको शरीरको जीनलाई प्रभावित पार्छ । यो रोगका कारण शरीरमा केराटिन नामको तत्व उत्पादन हुन्छ । यो तत्व नङ र छालामा पाइने तत्व हो । यसका कारण उनीहरुको खुट्टामा मृत कोषहरुको छाला निरन्तर बढिरहन्छ । यो रोगबाट पीडित टिम र उनका छोराले हरेक हप्ता आफ्नो खुट्टाको मृत छाला काट्नुपर्छ । दुवैलाई यतिसम्म पीडा हुन्छ कि उनीहरु निदाउन पनि सक्दैनन् । टमका अनुसार उनी धेरै हिँड्न पनि सक्दैनन् । किनकि हिँड्दा उनको खुट्टाका मृत छाला फुट्छ जसका कारण असहनीय पीडा हुन्छ ।
