मिनीबस र ट्रक दुर्घटनामा १२ जनाको मृत्यु

झेङ्गजाउ, चीन। मध्य चीनको एक राजमार्गमा भएको सडक दुर्घटनामा १२ व्यक्तिको मृत्यु हुनाका साथै अन्य ११ जना घाइते भएका मङ्गलबार जनाइएको छ। 

एउटा ट्रकले अर्को लेन र विपरीत दिशाबाट लस्करै आइरहेका तीनवटा मिनीबसलाई ठक्कर दिँदा सो दुर्घटना भएको हो। 
राजधानी बेइजिङ्ग र औद्योगिक महानगरी जोडिने लामो राजमार्गमा पर्ने हेनान प्रान्तस्थित जिनजियाङ्गमा मङ्गबार बिहान सो दुर्घटना भएको स्थानीय प्रहरीले जनाएको छ। 

घाइतेमध्ये एकको अवस्था भने चिन्ताजनक रहेको बताइएको छ। साथै ट्रक चालकलाई प्रहरीले नियन्त्रणमा लिएको छ। सिन्ह्वा
