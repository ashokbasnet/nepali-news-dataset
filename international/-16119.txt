विवाह छोडेर नदीमा हाम्फाले बेहुला, यस्तो मन छुने छ कारण

एजेन्सी। जीवनमा बिहेको निकै महत्व हुन्छ । यो दिन जो कोही सबैभन्दा सुन्दर देखिन चाहन्छ । यो दिन सबैको नजर बेहुला बेहुलीमाथि नै हुन्छ । सयौं फोटोहरु खिचिन्छन् र ती फोटोहरु पछिसम्म संग्रहित हुन्छन् । यही कारण यो दिन कसैले पनि आफ्नो सुन्दरतासँग खेलवाड गर्न चाहँदैन । 
क्यानडाका जोडी क्लेटन र ब्रिटनी कुक पनि विवाहका बेला पार्कमा फोटोहरु खिचाउँदै थिए । तर अचानक क्लेटन दौडेर नदीमा हाम्फाले । यो जोडीले फोटो खिचाइरहँदा क्लेटनको नजर नजिकै रहेको नदीमा गयो । त्यहाँ एउटा बच्चा डुब्न लागेका थिए । क्लेटनले दायाँबायाँ केही नहेरी नदीमा हाम्फाले । उनले बच्चालाई डुब्नबाट बचाए र सुरक्षित बाहिर लिएर आए । 

ती बालक आफ्ना साथीहरुसँग त्यहाँ खेलिरहेका थिए । अचानक खुट्टा चिप्लिएपछि उनी नदीमा खसेका थिए । बेहुला बालकलाई बचाउन गएपछि उनका फोटोग्राफरले ती फोटो खिचेका थिए । ती फोटोग्राफरले ती फोटोहरु सोसल मिडियामा शेयर गरेका थिए । शोसल मिडियामा ती बेहुलाको निकै प्रशंशा गरिएको छ ।
