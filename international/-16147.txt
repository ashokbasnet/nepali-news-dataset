६ महिनाको छोरालाई छातीमा बाँधेर पानीमा हाम्फालिन् यी महिला, यस्तो छ कारण

प्रेमविवाह गरेको डेढ वर्षपछि एक महिलाले आफ्नो ५ महिनाको छोरालाई छातीमा बाँधेर पानीमा हाम्फालेर आत्महत्या गरेकी छिन् । उनले आफ्ना श्रीमान्बाट प्रेममा धोका पाएपछि यसरी आत्महत्या गरेकी हुन् । प्रहरीले धोकासहित शारीरिक र मानसिक यातनाका कारण उनले आत्महत्या गरेको अनुमान गरेको छ । 

निशा नामकी यी महिलाको डेढ वर्ष अगाडि अंकित खंडेवालसँग प्रेमविवाह भएको थियो । अहिले निशाका परिवारले प्रहरीमा दिएको बयानअनुसार उनले प्रेममा धोका पाएपछि यसरी आत्महत्या गरेकी हुन् । भारतको अजमेरकी उनले विवाहपछि मात्र थाहा पाएकी थिइन् उनका श्रीमानले पाँच लाख रुपैयाँ पाउनका लागि उनीसँग प्रेमको जाल रचेका थिए । अन्तरजातीय विवाह गरेका जोडीलाई सरकारले पाँच लाख रुपैयाँ दिन्छ । निशाका दाजु हिम्मत सिंहका अनुसार अंकितले आफ्नो खाताको अढाइ लाख पहिल्यै खर्च गरेका थिए । त्यसपछि निशाको खातामा रहेको अढाइ लाख पनि उनलाई धम्क्याएर निकाली खर्च गरे । हिम्मतका अनुसार अंकितको अर्की महिलासँग अबैध सम्बन्ध छ जसका कारण उनले निशालाई यातना दिइरहन्थे । प्रहरीले आवश्यक अनुसन्धान भइरहेको जनाएको छ ।
