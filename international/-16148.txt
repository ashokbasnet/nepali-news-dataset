कोर्ट म्यारिज गर्न गएको जोडी पुग्यो पुलिस थाना, युवतीले यसकारण लगाएकी थिइन् बुर्का

अदालतमा कोर्ट म्यारिज गर्न अदालत गएको जोडी पुलिस थाना पुग्नुपरेको छ । अदालतमा निकै ठूलो हंगामा भएपछि यो जोडीले प्रहरी थानामा शरण लिनुपरेको हो । युवक अर्कै धर्मको भएको भन्ने थाहा पाएपछि हिन्दू धर्मका संगठनका मान्छेहरुले अदालत परिसरमै हंगामा गरेका थिए । उनीहरुको भीडबाट प्रहरीले जोडीलाई निकै मुस्किलले बचाएको छ । प्रदर्शन देखेर जोडी निकै त्रसित छन् । 

दुई फरक फरक धर्मका यी युवायुवती बुधबार बिहेका लागि भारतको मेरठ अदालत गएका थिए । युवतीले बुर्का लगाएकी थिइन् ताकि उनलाई कसैले चिन्न नसकोस् । तर अचानक बजरंग दलका कार्यकर्ताले यो कुरा थाहा पाए । दलका प्रांत संयोजक बलराम डूंगर कार्यकर्ताका साथ अदालत गए र युवतीको जबरजस्ती धर्म परिवर्तन गराएर बिहे गर्न लागेको आरोप लगाउँदै हल्लाखल्ला मच्चाए । 

दलका कार्यकर्ताहरुले युवतीलाई आफ्नो कब्जामा लिने कोसिस गरेपछि प्रहरीले उनीहरुलाई सुरक्षित थाना ल्याएको छ । अदालतमा दलका कार्यकर्ता र प्रहरीबीच मुठभेडको स्थिति आएको थियो । अहिले युवक र युवती दुवैसँग सोधपुछ चलिरहेको छ । अहिलेसम्मको सोधपुछमा युवतीले धर्म परिवर्तन नगरेको पाइएको प्रहरीले जनाएको छ । अहिले युवतीका परिवारलाई खबर गरिएको छ । यदि युवतीका परिवारले कुनै उजुरी गरेका युवकविरुद्ध कारवाही अघि बढाइने र परिवारले बिहेको सहमति दिएका बिहे गरिदिने प्रहरीले जनाएको छ ।
