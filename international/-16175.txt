यति शक्तिशाली छ उत्तर कोरिया, यी हतियारको बलमा तर्साउँछ अमेरिकालाई (फोटोफिचर)

एजेन्सी। उत्तर कोरियाले १० देखि १८ अक्टोबरको बीचमा खतरनाक कारवाही गर्न सक्ने दक्षिण कोरियाले आशंका व्यक्त गरेको छ । दक्षिण कोरियाका राष्ट्रपति मुन जेइ इनसँग यहाँका राष्ट्रिय सुरक्षा सल्लाहकार चुंग योइ योंगले बताएअनुसार यो समयमा उत्तर कोरियाले कम्युनिस्ट पार्टीको स्थापना दिवस मनाउनेछ । यस क्रममा आफ्नो शक्ति देखाउन उसले परमाणु परीक्षण वा मिसाइल हान्नेजस्ता कारवाही गर्न सक्नेछ । 

अमेरिका र छिमेकी देशहरुसँग युद्धको सम्भावना बढिरहँदा उत्तर कोरिया आफ्नो सैन्य शक्ति बढाउने काममा जुटेको छ । रोडोंग शिनमुन डेली रिपोर्टका अनुसार १२ लाख २० हजार महिलासहित देशका ४७ लाख नागरिक सेनामा भर्ना हुनेछन् । यी सबै आफ्नो स्वेच्छाले सेनामा भर्ना हुन लागेको बताइएको छ । उत्तर कोरियासँग अहिले ७ लाख सक्रिय सैनिकको फौज छ । यसबाहेक यसको रिजर्भ फोर्समा ४५ लाख सैनिक छन् । रिजर्भ फोर्सका नागरिक सैनिक तालिम लिएका तर अन्य पेशामा संलग्न नागरिक हुन् जो आवश्यकता परेको अवस्थामा पूर्णकालीन सैनिकजस्तै युद्धमा खटिने क्षमता राख्छन् । 

आवश्यकता परेको खण्डमा प्रशासनले देशको एक तिहाइ जनसंख्यालाई सेनामा भर्ना हुने आदेश दिन सक्छ जसका कारण यहाँका हरेक पुरुषलाई सैनिक तालिम लिनु अनिवार्य छ । यस्तो अवस्थामा थप ४७ लाख सेनामा भर्ना हुँदा यसको रिजर्भ फोर्समात्रै ९० लाखभन्दा बढीको हुनेछ । यसपछि उत्तर कोरियाको सैनिक दस्तामा ह्वात्तै वृद्धि हुनेछ र यो देश संसारको सबैभन्दा विशाल सैन्य दस्ता भएको देश बन्नेछ । 

जमिनमा युद्धको लागि उत्तर कोरियासँग ५ हजार २५ ट्याङक छन् । सशस्त्र युद्ध वाहन ४१००, सेल्फ प्रिपेल्ड आर्टिलरी २२५० र २४०० रकेट प्रोजेक्ट छन् । यो देशसँग सबैभन्दा छोटो दूरीको ११० किलोमिटर टाढा हान्नसक्ने केएन १ मिसाइलदेखि ४ हजार किलोमिटर टाढासम्म हान्नसक्ने मुसुडेन मिसाइल छन् । उत्तर कोरियाले यस्ता ६ फरक फरक किसिमका मिसाइलको सफल परीक्षण गरिसकेको छ । 

कोरियाली प्रायद्वीपमा आकाशबाट निरन्तर निगरानी राख्न उत्तर कोरियासँग राडारसहित कैयौं वायुरक्षा युनिट छन् । यो देशसँग ८१० फाइटर जेट विमान, ३० नियन्त्रण र निगरानी गर्ने जेट, ३३० मालवाहक जहाज, १७० ट्रेनिङ जेट र २९० हेलिकप्टर छन् । उत्तर कोरियासँग कैयौं रासायनिक हतियार पनि छन् । समुद्रमा युद्धको लागि उत्तर कोरियासँग करिब ५७ पनडुब्बी छन् । यीमध्ये दर्जनौं पनडुब्बीले मिसाइल प्रहार गर्न सक्ने क्षमता राख्छन् । साढे चार सयजति पेट्रोल क्राफ्ट छन् । ४३० सर्फेस भेसल, २५० जहाज, २० ड्रेगामाइन र ४० सहायक जहाज छन् । मीनी लड़ाई में नॉर्थ कोरिया की ताकत

मिडिया रिपोर्टका अनुसार उत्तर कोरियासँग १५ देखि २५ परमाणु बम छन् । उत्तर कोरियाले हाइड्रोजन बमसमेत बनाएको दावी गरेको छ । यो देशसँग ६ भन्दा बढी मिसाइल छन् । उत्तर कोरियासँग ५ हजार टन रासायनिक हतियार भएको दावी गरिएको छ । यसबाहेक सामूहिक विनाशको सूचीमा राखिएको भिएक्स नर्व एजेन्ट नामक रसायनसहित १६ घातक रसायन पनि छन् । परमाणु शक्तिमात्र नभइ उत्तर कोरियासँग निकै ठूलो सैनिक दस्ता छ । यो देशको सैन्य दस्तामा ११ लाख नागरिक छन् । यो देशको कूल जनसंख्याको ५ प्रतिशत हो । यसबाहेक ७० लाख अन्य सैन्यकर्मी भएको बताइएको छ ।
