प्रेमीको आमाबाबुलाई अपशब्द प्रयोग गर्दा...

आफूलाई एकान्तमा भेट्न आएकी आफ्नी प्रेमीकाले आफ्ना बाबुआमा र बहिनीलाई अपशब्द प्रयोग गरी मनपरी भनेपछि प्रेमीले उनलाई त्यहीँ बलात्कार गरी हत्या गरेका छन् । उनले प्रेमिकाको सलले उनको घाँटी थिचेर हत्या गरेका थिए । हत्या गर्नुअघि उनले प्रेमिकालाई बलात्कार पनि गरेका थिए । 

प्रेमिकाको हत्या गरिसकेपछि उनले लाशलाई ठेगान लगाउन मोटरसाइकलमा राखेर लिएर गए । उनले लाशलाई त्यहीँ छोड्दा आफू पक्राउ पर्ने डरले लाशलाई ठेगान लगाउन लिएर गएका थिए । उनले लाशलाई नदीमा फ्याँक्ने योजना बनाए । सबैभन्दा पहिले उनले प्रेमिकाको मोवाइल स्विच अफ गरेर त्यहीँ घाँसमा लुकाइदिए । त्यसपछि गाउँ र सडक सुनसान हुँदासम्म पर्खेर बसे । साती साढे १२ बजे प्रेमिकाको लाशलाई मोटरसाइकलको पेट्रोल ट्यांकीमा बसालेर नदीतिर हिँडे । यसरी जाँदै गर्दा कामविशेषले बाहिर हिँडिरहेका गाउँलेले उनलाई देखे । ती युवक गाउँलेलाई देख्नेबित्तिकै बाइक छोडेर भाग्दै थिए । गाउँलेले उनलाई लखेटेर समाते अनि प्रहरीको जिम्मा लगाइदिए । भारतको रायपुरमा भएको घटनामा अभियुक्त राजुदास बैरागी नामका ती युवालाई अदालतले जेलमा राखी अनुसन्धान अगाडि बढाउन आदेश दिएको छ ।
