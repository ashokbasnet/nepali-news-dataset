यी हुन् उत्तर कोरियालाई जवाफ दिन बनाइएका खास हतियार, यस्ता छन् विशेषता

एजेन्सी । उत्तर कोरियाले लगातार मिसाइल परीक्षण गर्न थालेपछि उसलाई जवाफ दिन विशेष हतियार बनाइएको छ । उत्तर कोरियाका मिसाइलबाट सुरक्षित रहन भन्दै निर्माण गरिएको यो हतियार उत्तर कोरिया र दक्षिण कोरियाको सीमा क्षेत्रमा जडान गरिएको छ । यो हतियार दक्षिण कोरियामा अमेरिकी सहयोगमा जडान गरिएको हो । 

दक्षिण कोरियार उत्तर कोरियाको सीमा क्षेत्रमा अमेरिकाको एण्टी मिसाइल डिफेन्स सिस्टम पहिल्यैदेखि तैनाथ छन् । अहिले लंग रेन्ज एयर टु सरफेस मिसाइल तैनाथ गरिएको हो । अहिले यो मिसाइल डिफेन्स सिस्टम प्योंगचांग क्षेत्रमा सीमामा तैनाथ गरिएको छ । यहाँ आगामी फेब्रुअरीदेखि २०१८ विन्टर गेम आयोजना हुँदैछ । धेरै देशका खेलाडी रहने भएकाले सुरक्षाका लागि यी हतियार जडान गरिएका हुन् । यी हतियारले मिसाइल प्रहार भएको थाहा पाइ तिनीहरुलाई हावामै नष्ट गर्न सघाउँछन् । 

पछिल्लो समय उत्तर कोरिया र अमेरिकाबीच तनाव बढिरहेको छ । यी दुई देशबीच युद्ध भएका सबैभन्दा बढी नोक्सानी दक्षिण कोरियालाई हुनेछ । यही कारण उसले अमेरिकासँग मिलेर मिसाइल डिफेन्स सिस्टम निर्माणलाई तीब्रता दिएको छ । प्योंगचांगमा तैनाथ गरिएको मिसाइल डिफेन्स सिस्टमका फोटोहरु हालै बाहिरिएका हुन् तर यिनीहरुको बारेमा आधिकारीक जानकारी दिइएको छैन ।
