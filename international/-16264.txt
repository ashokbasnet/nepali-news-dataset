नेपाल आएको चर्चा चलेकी बलात्कारी बाबाकी छोरी गिरफ्तार, यहाँ लुकेर बसिन् ३९ दिनसम्म

चण्डीगढ। भारतका मोस्ट वान्टेड घोषणा गरिएकी बलात्कारी बाबा राम रहीमकी कथित छोरी हनीप्रीत पक्राउ परेकी छिन् । फरार भएको ३९ दिनपछि उनी पक्राउ परेकी हुन् । पक्राउ पर्नुअघि उनी गोप्य स्थानबाट मिडियामा आएकी थिइन् । 

हनीप्रीतलाई पञ्जाब प्रहरीले पञ्जाबको मोहालीबाट गिरफ्तार गरेको हो ।  हनीप्रीतमाथि देशद्रोहका २ मुद्दा छन् । तर, मोहाली प्रहरीले भने हनीप्रीतको गिरफ्तारीको खबर पुष्टि गरेको छैन । प्रहरीले फेरि हिंसा भड्किने डरले सूचना गोप्य राखेको सूत्रले बताएका छन् । मोहाली डेलाको क्षेत्रभित्र पर्छ र यहाँ ठूलो संख्यामा डेरा समर्थक छन् । सूचना बाहिरिँदा हिंसा भड्किने डरले प्रहरीले पहिले सुरक्षाको प्रबन्ध मिलाउने योजना बनाएको बताइएको छ । 

यसअघि हनीप्रीतले दुई समाचार च्यानललाई अन्तरवार्ता दिएकी थिइन् । अन्तरवार्तामा उनले भनेकी छिन् –‘यो पूरै घटनाक्रमबाट म निकै डराउन थालेकी छु ।’ उनले आफूलाई देशद्रोही भन्नु गलत भएको दावी गरिन् । हनीप्रीतले आज आत्मसमर्पण गर्ने सम्भावना भएको बताइएको बेला प्रहरीले उनलाई गिरफ्तार गरेको हो । हनीप्रीतले आफू डिप्रेसनमा गएको बताएकी छिन् । जसले आफ्ना पिता ९बाबा राम रहीम०सँग देशभक्तिको कुरा गरेको थियो उनै पिता जेल गए । पछि उसैमाथि देशद्रोहको आरोप लाग्यो । मलाई कानुनको प्रक्रियाको ज्ञान थिएन । मानिसहरुले जस्तो गाइड गरे त्यस्तै गर्दै गएँ । म अब हरियाणा पंजाब हाइकोर्ट जान्छु पछि हटेकी छैन’ उनले भनेकी छिन् ।

उनले बाबा राम रहीमसँगको आफ्नो सम्बन्धको बारेमा गलत प्रचार गरिएको बताएकी छिन् । बाबुछोरीको पविज्ञ नातालाई अनेक लान्छना लगाएर गलत सावित गर्न खोजिएको उनको आरोप छ । उनले आफू अनुमति लिएरै अदालत गएको र दंगामा कुनै संलग्नता नभएको दावी गरेकी छिन् । ‘कस्ती हनीप्रीतलाई कस्ती बनाएर प्रस्तुत गरियो’ उनले भनिन् ‘मैले दंगा फैलाएको भन्ने प्रमाण कोसँग छ रु’
