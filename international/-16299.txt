बलात्कारी बाबाकी छोरी हनीप्रीतको जेलभित्र पहिलो रात : रुदारुदा बिग्रियो स्वास्थ्य अवस्था 

काठमाडौँ । मोस्ट वान्टेड सूचीमा परेकी बलात्कारी बाबा राम रहीमकी धर्मपुत्री हनीप्रीतलाई  मंगलबार पक्राउ गरेर प्रहरीले पञ्चकुलास्थित चण्डि मन्दिर भन्ने जेलमा कैद गरेको छ। 

पक्राउ परेको पहिलो दिनमै हनीप्रीतको स्वास्थ्यमा समस्या देखिएको छ। जेलमा परेको पहिलो रात नै उनका लागि निकै कष्टकर बन्न पुग्यो। उनी रातभर नखाई नसुती बेचैनीमा परेकी हनीप्रीतको मध्यराति स्वास्थ्यमा समस्या देखिएपछि उनको स्वास्थ्य जाँच गराइएको थियो। उनी खानै नखाएर रोएर मात्र बसेको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्। 

 फरार भएको ३९ दिनपछि हनीप्रीतलाई प्रहरीले मंगलबार पक्राउ गरेको हो। पक्राउ पर्नुअघि उनी गोप्य स्थानबाट मिडियामा आएकी थिइन्। हनीप्रीतलाई पञ्जाब प्रहरीले पञ्जाबको मोहालीबाट गिरफ्तार गरेको थियो। 

बलात्कारको आरोपमा २० वर्षको सजाय पाएका बाबा रामरहिमलाई अदालतबाट भगाउन खोजेको तथा उनको अपराधमा सहयोग गरेको आरोपमा प्रहरीले उनीमाथि देशद्रोहीको आरोप लगाएको थियो।
