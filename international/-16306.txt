७० वर्षदेखि बन्द घरको ढोका खोल्दा...

एजेन्सी। फ्रान्सको राजधानी पेरिसमा ७० वर्षदेखि बन्द घरको ढोका खोल्दा एक परिवार निकै चकित परेको छ । १९३९ मा नाजीहरुले आक्रमण गरेपछि यहाँका धेरै परिवार घर छोडेर भागेका थिए । यसरी भागेकाहरु बाहिरै घरजम गरेर बसे । फेरि आफ्नो घर फर्किने बारेमा सोचेनन् । 
दोस्रो विश्वयुद्धपछि उनीहरुले यहाँका घरका बारेमा बिर्सिसकेका थिए । तर, यीमध्येको एक परिवार वर्षौंपछि आफ्नो पुरानो घरमा फर्कियो । जब उनीहरुले घरको ढोका खोले उनीहरु चकित परे । पेरिसकी म्याडम डी फ्लोरियनले जब नाजीको डरले घर छोडेकी थिइन् त्यतिबेला उनी मात्र २३ वर्षकी थिइन् । उनी ज्यान बचाउनको लागि नाजीको डर नभएको ठाउँमा गएर बसिन् । 
२०१० मा जब फ्लोरियनको मृत्यु भयो त्यसपछि उनको परिवारले थाहा पाए फ्लोरियनले ७० वर्ष पहिला पेरिसमा छोडेर भागेको आफ्नो घरको भाडा अहिलेसम्म तिर्दै आएकी थिइन् । त्यसपछि उनका परिवार पेरिस आए र घर खोले । घरभित्र निकै मूल्यवान चीजहरु पिए । यहाँ निकै पुराना र ऐतिहासिक सामानहरु थिए जसको मूल्य अहिले करौंडौ भएको थियो । यहाँ निकै मूल्यवान कलाकृतिहरु र हस्तनिर्मित चित्रहरु थिए । फ्लोरियनको परिवारले यो घरका पुराना सामानको लिलामी गरे । लिलामीमा एउटा हस्तनिर्मित पेन्टिङलाई झण्डै ३३ करोड नेपाली रुपैयाँ परेको थियो ।
