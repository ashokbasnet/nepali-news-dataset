यो हो विश्वकै सबैभन्दा खतरनाक बोर्डर, जहाँ जान मृत्यु सम्झौता पत्रमा हस्ताक्षर गर्नुपर्छ 

एजेन्सी । उत्तर कोरिया र दक्षिण कोरियाबीचको सीमा क्षेत्र प्राय तनाबपूर्ण हुने गर्दछ। यी दुई देशको बीचमा पर्ने २५० किमी लामो बोर्डर सबै भन्दा खतरनाक बोर्डर मानिन्छ। 

डिमिलिटराइज्ड जोन नामले चिनिने उक्त बोर्डरमा जानका लागि पर्यटकले सहमतिपत्रमा हस्ताक्षर गर्नुपर्ने हुन्छ। आफ्नो मृत्युका लागि म आफैं जिम्मेवार हुन्छु भनी पर्यटकले हस्ताक्षर गर्नुपर्ने हुन्छ।

सियोलदेखि ५५ किलोमिटर उत्तरतर्फ पनमुन्जोम भन्ने एक सानो गाउँ छ। यो उत्तर कोरिया र दक्षिण कोरियाको सीमा क्षेत्रका बीच डिमिलिटराइज्ड जोन बोर्डर रहेको छ। जहाँ १९५३ मा कोरिया युद्ध अन्त्य गर्नका लागि सम्झौता भएको थियो। तर दुई देशबीच उक्त सम्झौता देखिएन । पाँच दशकदेखि यी दुई देशबीच तनाब हुँदै आएको छ। 

उक्त खतरनाक बोर्डरमा बाक्लो संख्यामा सुरक्षाकर्मी तैनाथ गरिदै आइएको छ। जसमा दक्षिण कोरियाका तर्फबाट पनि अमेरिकी सुरक्षाकर्मी तैनाथ परिदै आइएको छ।
