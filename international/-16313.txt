संयुक्त राष्ट्रसंघले राम रहिम र हनीप्रीतलाई बोलाएपछि संसारभर हंगामा 

एजेन्सी। संयुक्त राष्ट्रसंघले बुधबार बलात्कारी बाबा राम रहीम र हनीप्रीतको विषयमा निकै विवादित कदम चालेको छ । राष्ट्रसंघको यो कदमले संसारभरी निकै ठूलो हंगामा भएको छ । राष्ट्रसंघले विश्व शौचालय दिवसमा सहयोग गर्नको लागि बाबा राम रहीम र हनीप्रीतलाई निम्ता दिएपछि हंगामा भएको हो ।
बाबा राम रहीमले बलात्कारको आरोप प्रमाणित भएर २० वर्षको सजाय काटिरहेका छन् । हनीप्रीतमाथि देशद्रोहको मुद्दा लागेको छ । हिजो पक्राउ परेकी हनीप्रीतलाई आज अदालत पेश गरिएको छ । यस्तो अवस्थामा संयुक्त राष्ट्रसंघले यसरी यी दुईलाई निम्ता दिएपछि राष्ट्रसंघ आफैं विवादमा परेको छ । 
पिउने पपानी र सरसफाइसम्बन्धी राष्ट्रसंघीय नियोगले बुधबार ट्वीटरमार्फत हनीप्रित र राम रहीमलाई निम्ता दिएको हो । यो नियोगले मंगलबार पनि राम रहीमसँग सहयोग माग्दै अर्को ट्वीट गरेको थियो । राष्ट्रसंघको यो कदमपछि राष्ट्रसंघलाई राम रहीम र हनीप्रीतमाथि लागेका मुद्दाको बारेमा जानकारी छ कि छैन भन्ने प्रश्न उठेको छ । यदि जानकारी भएको भए किन यस्तो कदम उठाइयो भन्ने प्रश्नसमेत चासोको विषय बनेको छ । राष्ट्रसंघको २०१३ को महासभाले नोभेम्बर १९ लाई विश्व शौचालय दिवस मनाउने निर्णय गरेको थियो ।
