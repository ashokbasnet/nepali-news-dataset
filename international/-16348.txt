चुलोनजिकै बसेर पटाका बनाउँदा...

३ जना बालिकाले चुलोजनिकै बसेर पटाका बनाइरहेका बेला अचानक बारुदमा आगोको झिल्कोले टिपेपछि भएको भयानक विष्फोटमा दुई बालिकाको मृत्यु भएको छ । एक बालिका गम्भीर रुपले घाइते भएकी छिन् । मृत्यु हुने दुई दिदीबहिनी हुन् । घाइते भएकी अर्की बालिका छिमेकी हुन् । 

ती बालिकाहरुले केही पैसा कमाइ हुने आशामा बारुदका गोला बनाउने काम गर्थे । भद्धारतको राजस्थानको सिकर जिल्लामा लियाकत अलीको घरमा साँझ ६ बजे यो दुर्घटना भएको हो । लियाकतकी पत्नी खुर्सिदा बानो चुलोमा खाना बनाउँदै थिइन् । अर्कोतर्फ चुलोनजिकै बसेर उनका दुई छोरी खुसबु बानो र आलिया तथा छिमेकी रफीककी छोरी मुस्कान बसेर बारुदका गोला बनाउँदै थिए । अचानक आगोको झिल्को बारुदमा परेपछि भयानक बिष्फोट भएको हो । 

दुर्घटनामा १४ वर्षकी खुसबु र २ वर्षकी आलियाको घटनास्थलमै मृत्यु भएको छ । रफीककी छोरी १५ वर्षकी मुस्कान घाइते भएकी छिन् । विष्फोट यति भयानक थियो कि खुसबुको बाँधबाट हात र औंला टुक्रिएका थिए । लियाकत अलिका अनुसार ती बालिकालाई बारुदको गोला बनाउने काम राकेश भडबुजा नामका व्यक्तिले दिएका हुन् । उनले १०० गोला बनाएको ५ रुपैयाँ दिन्थे । बालिकाहरुले यस्ता २५ सय गोला बनाउँदै थिए । ती सबै गोला एकैपटक पड्किएका हुन् । प्रहरीले बारुद सप्लाइ गर्ने राकेश बालबालिकालाई काममा लगाउने पिता लियाकत, रफीकलाई गिरफ्तार गरेर कानुनी प्रक्रिया अगाडि बढाएको छ ।
