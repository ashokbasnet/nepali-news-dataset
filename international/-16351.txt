जागिरको आशामा भिनाजुको भर परेर हिँड्दा...

श्रीमान मानसिक रोगी भएकोले उपचार गर्न पैसाको समस्या भएकी महिलालाई आफ्ना भिनाजुले जागिर दिलाइदिने आश्वासन दिएपछि उनी भिनाजुको साथमा गइन् । तर, भिनाजुले ती महिलालाई बन्धक बनाएर बलात्कार गरेका छन् । ती महिलाले भिनाजुविरुद्ध प्रहरीमा उजुरी दिएकी छिन् । 
उत्तर प्रदेशको जौनपुरकी ती महिलाका भिनाजुले मुम्बइमा व्यवसाय गरेर बस्छन् । उनी बेलाबेलामा ती महिलाको घरमा आइरहन्थे । ती महिलाका दुई बच्चा पनि छन् । भिनाजु शिवशंकर उपाध्यायले उनलाई जागिरको आश्वासन दिएर मुम्बइ पुर्याएपछि एक साथीको कोठामा बन्द गरेका थिए । त्यसपछि साँझ मसँग सुत जागिर पाइन्छ भने । ती महिलाले अस्वीकार गरेपछि उनले बलात्कार गरेका थिए । त्यसपछि त्यही घरमा बन्धक बनाएर कैयौं दिनसम्म बलात्कार गरे । त्यसपछि आफ्नो घरमा दिदीकहाँ ल्याएर छोडेको ती महिलाले बताएकी छिन् ।
