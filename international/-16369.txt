धार्मिकस्थलमा आत्मघाती आक्रमण, १३ जनाको मृत्यु

क्वेटा, पाकिस्तान। पाकिस्तानको दक्षिणपश्चिम राज्य बोलिचिस्तानमा रहेको सुफी मुश्लिम धर्मावलम्वीको पवित्रस्थल नजिकै बिहीबार एक जना आक्रमणकारीले आत्मघाती हमला गर्दा कम्तिमा १३ जनाको मृत्यु भएको पाकिस्तानी अधिकारीले जनाएका छन्। 

घटनामा २० जनाभन्दा बढी घाइते भएको बताइएको छ। 

बोलिचिस्तानको गान्दवा क्षेत्रको झाल माग्सी जिल्लामा रहेको उक्त धार्मिकस्थल इरान र अफगानिस्तानको सीमा क्षेत्र हो। 

मस्जिद बाहिर सुरक्षार्थ खटिएका प्रहरीले आक्रमणकारीलाई मस्जीद परिसरमा पस्न रोकेपछि एक मस्जीद बाहिरै विस्पोट गराउँदा प्रार्थनाका लागि मस्जीद हिँडिरहेका र प्रार्थना गरी फर्कदै गरेका १३ जना गाउँलेहरूको मृत्यु भएको र २० जना घाइते भएको, स्थानीय वरिष्ठ सरकारी अधिकारी असाद ककारले जानकारी दिएको बताइएको छ। एएफ्पी
