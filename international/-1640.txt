ट्रम्पको यात्रामा फेरी तगारो, ६ राज्यद्वारा प्रतिबन्ध विरुद्ध मुद्दा दायर   

वासिङ्टन डिसी । मुस्लिम बाहुल्य ६ देशका नागरिकलाई अमेरिका प्रवेशमा रोक लगाउने अमेरिकी राष्ट्रपति डोनाल्ड ट्रम्पको कार्यकारी आदेश विरुद्ध पाँच राज्यले मुद्दा हालेका छन्।

यसअघि राष्ट्रपति ट्रम्पले यही मार्च १६ देखि लागु हुनेगरि सोमालिया, सिरिया, इरान, लिबिया, सुडान, यमनका नागरिकलाई ९० दिनसम्म नयाँ भिसा नदिने सम्बन्धी आदेश जारी गरेका थिए।

यो नयाँ आदेश बिरुद्ध हवाई राज्यले संघीय अदालतमा सबैभन्दा पहिलो मुद्दा दर्ता गराएको थियो।  ओरिगन, मिनेसोटा र मासाचुसेट्टस राज्यले पनि ट्रम्पको आदेश विरुद्ध मुद्दा दायर गरेका हुन् ।

यो ओदशलाई पनि मुस्लिममाथिकै प्रतिबन्ध भन्दै विरोध भएको हो। यता ्रम्प प्रशासनले भने सुरक्षा खतरा बढ्ने भएकाले ६ देशका नागरिकलाई प्रवेशमा रोक लगाइएको सिएनएनले जनाएको छ।
