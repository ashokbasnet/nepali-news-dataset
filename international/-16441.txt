४ कक्षाका बालकले लेखे लभलेटर, पुलिस केस भएपछि आपत

एजेन्सी। आफूलाई मनपर्ने बालिकालाई प्रेमपत्र लेख्ने ४ कक्षामा पढ्ने बालकलाई त्यही प्रेमपत्रका कारण आपत परेको छ । ती बालकले आफ्नै कक्षाकी एक छात्रालाई लभलेटर लेखेका थिए । स्कुलमा उनको स्कुल ब्यागमा लभलेटर भेटिएपछि शिक्षकले उनलाई निर्घात कुटपिट गरेका छन् । 

बच्चाको पीठ्युँ र गालामा छडीले पिटेको निशान छन् । अभिभावकले ती शिक्षकविरुद्ध प्रहरीमा उजुरी दिएका छन् । ती शिक्षकले ती बालकले लभलेटर लेखेर एक छात्रालाई हैरान पारेको बताएका छन् । भारतको उत्तर प्रदेश हमीरपुरको सरस्वती शिक्षा मन्दिर स्कुलमा पढ्ने ८ वर्षका ती बालकले बिहीबार झोलामा लभलेटर बोकेर गएका थिए । 

झोलामा लभलेटर भेटिएपछि शिक्षकले ती बालकलाई कक्षाकै अगाडी कुटेका थिए । कुटेपछि पनि ती शिक्षकले ती बालकलाई कैयौं घण्टासम्म घर जान दिएनन् । घर पुरेपछि ती बालकले आफ्ना अभिभावकलाई सबै कुरा बताए । बालकका पिताले शिक्षकविरुद्ध प्रहरीमा उजुरी दिएका छन् ।
