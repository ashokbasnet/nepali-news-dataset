भारतीय प्रधानमन्त्री मोदीसँग बिहेको माग राख्दै एक महिनादेखि धर्नामा, यस्तो छ कारण

एजेन्सी। भारतको दिल्लीमा एक महिला एक महिनादेखि धर्नामा बसेकी छिन् । भारतका प्रधानमन्त्री नरेन्द्र मोदीले आफूसँग बिहे गर्नुपर्ने उनको माग छ । ४४ वर्षकी ओम शान्ति शर्मा राजस्थानको जयपुरकी हुन् । उनी ८ सेप्टेम्बरदेखि दिल्लीको जंतरमंतरमा बसेर धनाइ दिइरहेकी छिन् । 

ती महिलाका अनुसार उनलाई उनका पतिले धोका दिएका हुन् । यस्तो अवस्थामा उनको दुःख प्रधानमन्त्री मोदीले मात्रै बुझ्ने उनको भनाइ छ । प्रधानमन्त्री मोदी आफूभन्दा उमेरमा जेठो भएको र आफूले मोदीको सेवा गर्न चाहेको उनको भनाइ छ । ती महिलाले प्रधानमन्त्री मोदीको व्यवहार आफूलाई मन परेको बताएकी छिन् । ती महिलाले प्रधानमन्त्री मोदीसँग बिहे गर्नको लागि यहाँ धर्ना बसेको र यदि मोदीले आफूसँग भेटेमा धर्ना अन्त्य गर्ने बताएकी छिन् ।
