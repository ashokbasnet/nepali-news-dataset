यो फोटो पोस्ट गरेका कारण यी मोडलको जीवन संकटमा, यस्तो छ कारण

एजेन्सी। स्वीडेनकी एक मोडलको जीवन संकटमा परेको छ । उनले सामाजिक संजाल इन्स्टाग्राममा एउटा फोटो पोस्ट गरेकी थिइन् । त्यही फोटोका कारण उनको जीवन संकटमा परेको हो । अहिले उनलाई निरन्तर रुपमा बलात्कार गर्नेदेखि ज्यान मार्नेसम्मका धम्कीहरु आइरहेका छन् । 

अरबिदा बिस्ट्रोम नामकी यी मोडललाई यसरी धम्की आउनुको कारण पनि निकै रोचक छ । उनले एडिडास ब्राण्डका जुत्ताको विज्ञापनमा मोडलिङ गरेकी थिइन् । विज्ञापनमा उनले एडिडासको जुत्ता लगाएकी छिन् । तर, उनले खुट्टाका रौहरु फालेकी छैनन् । विज्ञापनमा उनका खुट्टाका रौहरु देखिएका छन् । यही कारणले उनलाई धेरैले गाली गरेका छन् । अरबिदाले यो विज्ञापनको भिडियो सुटिङपछि फोटो सोसल साइटमा शेयर गरेकी थिइन् । फोटो शेयर गरेसँगै उनलाई इन्स्टाग्राममा म्यासेज गरेर लगातार बलात्कार गर्ने र मारिदिने धम्की आएको उनले बताएकी छिन् ।
