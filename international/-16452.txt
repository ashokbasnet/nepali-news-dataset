यी हुन् सामाजिक सञ्जालमा सबैभन्दा लोकप्रिय १० नेता

एजेन्सी । सामाजिक सञ्जाल ट्वीटरमा सबैभन्दा पपुलर्स अमेरिकी राष्ट्रपति डोनाल्ड ट्रम्प बनेका छन्। 

हालै ट्वीप्लोमेसीले सार्वजनिक गरेको रिर्पोट अनुसार सबै भन्दा बढी फलोअर्स हुने नेताको सूचीमा अमेरिकी राष्ट्रपति ट्रम्प परेका हुन्। त्यस्तै भारतीय प्रधानमन्त्री नरेन्द्र मोदी तेस्रो नम्बरमा छन्। 

यी हुन् सबै भन्दा बढी फलोर्स हुने १० अकाउन्ट

रिर्पोटका अनुसार पहिलो नम्बरमा रहेका अमेरिकी राष्ट्रपति ट्रम्पका ट्वीटरमा ३ करोड ९७ लाख ३५ हजार ७४९ फलोअर्स रहेका छन्।  
    
त्यस्तै ३ करोड ९५ लाख २६ हजार ५०९ फलोअर्स रहेका पोप फ्रान्सिस दोस्रो नम्बरमा छन्। त्यस्तै तेस्रो नम्बरमा रहेका भारतीय प्रधानमन्त्री नरेन्द्र मोदीका ३ करोड ४८ लाख ७८ हजार ७५३ फलोअर्स रहेका छन्। मोदी सामाजिक सञ्जाल इंस्टाग्राममा अमेरिकी राष्ट्रपति ट्रम्पभन्दा अघि छन्। इंस्टाग्राममा मोदीका ९ दशमलव ७ मिलियन फलोअर्स रहेका छन् भने ट्रम्पका ७ दशमलव ६ मिलियन फलोअर्स रहेका छन्। 

त्यस्तै भारतीय प्रधानमन्त्री कार्यालयको अकाउन्ट चौँथो नम्बरमा रहेका छ। जसमा २ करोड १२ लाख ९० हजार १७० फलोअर्स रहेका छन्। त्यस्तै पाँचौ नम्बरको सूचीमा अमेरिकी राष्ट्रपति कार्यालयको ट्वीटर अकाउन्ट परेको छ। जसमा २ करोड ५ लाख ८ हजार २६८ फलोअर्स रहेका छन्। 

त्यस्तै छैठौँ नम्बरमा अमेरिकी राष्ट्रपति आवास श्वाइट हाउसको ट्वीट्र अकाउन्ट परेको छ। जसमा १ करोड ५६ लाख ६ हजार ८७३ फलोअर्स रहेका छन्। टर्कीका राष्ट्रपति रेप्स टईप एर्दोगनको ट्वीटर अकाउन्ट सातौँ नम्बरमा परेको छ। जसका १ करोड १२ लाख २ हजार ९२४ फलोअर्स रहेका छन्। 

त्यस्तै भारतीय विदेशमन्त्री सुष्मा स्वराज आठौँ नम्बरमा परेकी छन् । उनका ९६ लाख १६ हजार १२९ फलोअर्स रहेका छन्। 
त्यस्तै इण्डोनेसियाका राष्ट्रपति जोको विदोदो नौँ नम्बरको सूचीमा छन् । उनका ८५ लाख ७५ हजार ५५५ फलोअर्स रहेका छन्। त्यस्तै ८४ लाख ३२ हजार ७२८ फलोअर्स रहेका दुबईका शेख मोहम्मद १० औँ नम्बरमा छन्। 

ट्वीप्लोमेसीले सार्वजनिक गरेको सूचीमा अमेरिकी पूर्व राष्ट्रपति बाराक ओबामा समेटेको छैन्। स्मरण रहोस् ओबामाका फलोअर्स संख्या निकै बढी छन्। ट्वीटरमा ९५ दशमलव ६ मिलियन ओबामाका फलोअर्स रहेका छन्।
