यी बालकले बनाए सबैभन्दा छिटो १०० मिटर दूरी पार गरेको रेकर्ड, यसरी पार गरे दूरी

एजेन्सी। ११ वर्षका बालकले सबैभन्दा छिटो १०० मिटर दूरी पार गरेर नयाँ विश्व रेकर्ड बनाएका छन् । आज बिहान उनले गिनिज बुक अफ वल्र्ड रेकर्डस्का प्रतिनिधिको प्रत्यक्ष निगरानीमा यो विश्व रेकर्ड बनाएका हुन् । अब यो रेकर्ड गिनिज बुकमा दर्ता हुनेछ । 

भारतको ग्वालियरका यश जयसिंघानीले यो विश्व रेकर्ड बनाएका हुन् । उनले आज बिहान ६० वटा कोनको बीचबाट कोनलाई छल्दै आँखामा पट्टी बाँधेर स्केटिङ गर्दै मात्रै २० सेकेण्डमा १०० मिटर दुरी पार गरेका हुन् । ६० वटा कोन १०० मिटरको दूरीमा मैदानको बीचमा फैलाइएका थिए । तर यशले एउटा पनि कोन नछोइकन यो दूरी आँखामा पट्टी बाँधेर पूरा गरेका हुन् । यशलाई गिनिज बुक अफ वल्र्ड रेकर्डसले यो काम पूरा गर्न ३० सेकेण्डको समय दिएको थियो । तर यशले दिइएको समयभन्दा १० सेकेण्ड पहिल्यै दूरी पार गरेका हुन् ।
