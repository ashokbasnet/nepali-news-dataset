वास्तवमा कस्तो छ उत्तर कोरिया, आउनुस् थाहा पाउँ

बीबीसी। अमेरिका र उत्तर कोरियाबीच जारी तनावले युद्धको संकेत गरिरहेको छ। बाहिरका मानिस सजिलै उत्तर कोरिया प्रवेश गर्न पाउँदैनन्। उत्तर कोरिया विश्वको एकमात्र यस्तो मुलुक हो, जुन बाहिरी विश्वबाट अलग रहेको छ।

उत्तर कोरिया आफ्नो बारेमा कुनै पनि प्रकारको आँडका सार्वजनिक गर्दैन। उत्तर कोरियाका विषयमा जुन आँडका उपलब्ध छन्, ती सवै अनुमानित मात्र हुन्। यीनै अनुमानित आँडका अनुसार उत्तर कोरियाका विषयमा धेरै कुरा थाहा पाउन सकिन्छ।
 

सत्ता माथि नियन्त्रण

किम इल सुङले १९४८ मा उत्तर कोरियामा हुकुमी शासनको स्थापना गरेका थिए। त्योबेला देखि अहिलेसम्म उत्तर कोरियाको सत्ता किम परिवासँग रहँदै आएको छ। यतिबेला उत्तर कोरियामा किम परिवारको तेस्रो पीढीले शासन गरिरहेको छ।

अर्को तर्फ दक्षिण कोरियाले यसक्रममा तीन पटक संविधान संशोधन गरिसकेको छ। र सैन्य शासनलाई लोकतान्त्रिक सरकारमा परिवर्तन गरेको छ। दक्षिण कोरियामा हालसम्म १२ राष्ट्रपतिले शासन गरिसकेका छन्।

मोबाइलको प्रयोग

उत्तर कोरियामा मोबाइल फोन प्रयोकर्ताको संख्या ३० लाख भन्दा केही बढी छ। उत्तर कोरियाको दुई करोड ५० लाख जनसंख्याको हिसावले दशमध्ये एक जनासँग मात्र मोबाइल फोन उपलब्ध छ। मोबाइल फोन प्रयोगकर्ता धेरैजसो राजधानी प्योङयाङमा बसोबास गर्छन्। 
अर्कोतर्फ दक्षिण कोरियामा मोबाइल फोन प्रयोगकर्ताको संख्या पाँच करोड दश लाख भन्दा बढी छ।

उत्तर कोरियाको एकमात्र मोबाइल कम्युनिकेशन नेटवर्क ‘कोरियो लिंक’ हो। उत्तर कोरियामा मोबाइलको बजार सीमित छ तर विस्तारै विस्तारै यसको बजार बढिरहेको छ।

कोरियो लिंकलाई इजिप्टको टेलिकम कम्पनी ‘ओ रासकम’ ले संचालन गर्छ। यद्यपी २०१५ मा जब उत्तर कोरियाले नयाँ सरकारी न्युज एजेन्सीको सुरुवात गर्यो, त्यसपछि कोरियो लिंकको व्यापार प्रभावित भएको छ। उत्तर कोरियाका मोबाइल ग्राहकको आँडकमा एक समस्या पनि छ। 
 

मानिसको उचाइ

उत्तर कोरियामा यस्तो आँकडा पनि छ, उत्तर कोरियामा मानिस दक्षिण कोरियाली भन्दा होचा हुन्छन्। साउथ–इस्ट एसियन एकेडेमी अफ सुंगक्युनक्वान युनिभर्सिटीका प्रोफेशर डेनियल स्वेकेनडिकले दक्षिण कोरियामा बसिरहेका शरणार्थीको उचाई मापन गरेका थिए। यसमा उत्तर कोरियामा मानिस दक्षिण कोरियाली भन्दा तीनदेखि आठ सेन्टिमिटर होचो पाइएको थियो।  उत्तर कोरियाली शरणार्थी कुपोषित भएका कारण उनीहरु होचा भएका हुन्।
सडकको स्थिति

तस्वीरमा प्योङयाङमा धेरै चौडा र शानदार सडक देखिन्छ। तर प्योङयाङबाट निस्किने वित्तिकै स्थिति नाजुक छ। 
२००६ को डाटा अनुसार उत्तर कोरियामा कुल २२ हजार ५५४ किलोमिटर मात्र सडक छ। यसमा केवल ७२४ किलोमिटर (करिव ३ प्रतिशत) मात्र पीच गरिएको छ। बाँकी सबै सडक कच्ची छ। प्योङयाङमा बस चढ्न मानिसको लाइन लाग्ने गर्छ।
कोइलाको निर्यात

कोइला निर्यात उत्तर कोरियाको अर्थ व्यवस्थाको ठूलो हिस्सा हो। यद्यपी उत्तर कोरियाले कति कोइला निर्यात गर्छ भन्ने यकिन तथ्यांक सार्वजनिक भएको छैन। केवल आयात गर्ने देशको तथ्यांकबाट उत्तर कोरियाको कोइला निर्यातको अनुमान लगाउने गरिन्छ। उत्तर कोरिया सबैभन्दा धेरै कोइला चीन निर्यात गर्छ। फेब्रुअरीमा संयुक्त राष्ट्रसंघ सुरक्षा परिषदले उत्तर कोरियामाथि प्रतिबन्ध लगाएको थियो। जसमा उत्तर कोरियाबाट खनिज आयतमा रोक लगाइएको थियो।
सैन्य शक्ति

उत्तर कोरिया विश्वको ५२ औं सबैभन्दा धेरै जनसंख्या भएको मुलुक हो। तर सैन्य शक्तिका हिसावले उत्तर कोरिया विश्वको चौथो नम्बरमा आउँछ।

उत्तर कोरिया आफ्नो जीडीपीको सबैभन्दा धेरै भाग सेनामा खर्च गर्छ। यहा जीडीपीको २५ प्रतिशत सैन्य शक्ति बढाउनकालागि प्रयोग गरिन्छ। सबै उत्तर कोरियाली नागरिकले सैन्य तालिम लिनुपर्छ। १९९० मा बाढी र खरेडीका कारण उत्तर कोरियाले अनिकालको सामना गर्नुपरेको थियो। जसका कारण उत्तर कोरियाको सामान्य जीवन प्रभावित भएको थियो।

दक्षिण कोरियाको अनुपातमा उत्तर कोरियाका मानिसको औषत आयु दश वर्ष कम छ। त्यसको मुख्य कारण खानाको कमीलाई मानिएको छ।
अर्कोतर्फ दक्षिण कोरियामा प्रजनन् दर निकै कम छ। २०१७ मा दक्षिण कोरियाको प्रजनन् दर १ दशमलव १७ प्रतिशत छ जुन गतवर्षको भन्दा ०.०७ प्रतिशत कम हो। सोही कारण दक्षिण कोरियाली सरकारले आफ्ना नागरिकलाई सन्तान जन्माउन प्रोत्साहन गर्नकालागि  ७० विलयन डलर बजेट विनियोजन गरेको छ।
