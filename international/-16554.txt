सबैको अगाडि श्रीमतीलाई सताउँदा...

सबैका अगाडि आफ्ना श्रीमानले आफूलाई सताएको रिसमा एक महिलाले श्रीमान्कै हत्या गरिदिएकी छिन् । उनले आफ्नी छोरीसँग मिलेर श्रीमान्को हत्या गरेकी हुन् । ती महिलाले ब्युटीपार्लर चलाउने गरेको र उनका श्रीमान्ले पार्लरमा आउने महिलाहरुकै अगाडि श्रीमतीलाई सताउने गरेका थिए । 
श्रीमान्ले सधैं सताएपछि दिक्क भएकी ती महिलाले आफ्नी छोरीसँग मिलेर श्रीमान्को कत्या गरिदिएकी हुन् । हत्या गरेर उनीहरुले दिनभर लाशलाई घरमै लुकाएर राखेका थिए । यी दुईले लाश ठेगान लगाउन नपाउँदै प्रहरी घरमा पुगेपछि घटना बाहिरिएको हो । आइतबार राती प्रहरीलाई विनोद शर्मा नामका व्यक्तिले फोनमा आफ्ना भाइ मुकेश दुवैको हत्या भएको जानकारी दिएका थिए । 
फोनमा खबर पाएपछि घटनास्थल पुगेको प्रहरीले मुकेशलाई बेडमा लडेको अवस्थामा भेटेको थियो । उनको साथमा पत्नी काजल, मुकेशकी आमा पद्मावती, दुई छोरीहरु खुसी र सिद्धि पनि सँगै थिए । उनीहरुले बिहानदेअि मुकेश यत्तिकै बेहोस भएको बताएका थिए । घटना शंकास्पद लागेपछि प्रहरीले सोधपुछमा कडाइ गर्दा हत्याको घटना खुलेको हो । मुकेशकी श्रीमती काजल र छोरी खुसीले हत्या गरेको खुलेको छ । 
काजलका अनुसार मुकेश जंड्याहा थिए र सट्टेबाजीमा पैसा खर्च गर्थे । काजल र छोरी खुसी मिलेर ब्युटीपार्लर चलाउँथे । यही व्यवसायबाट उनीहरुको घरखर्च चलेको थियो । यति हुँदाहुँदै पनि मुकेश उनीहरुलाई सधैं सताउँथे र कुटपिट गर्थे । दुई दिन अगाडि पनि मुकेशले उनीहरुलाई पार्लरमा ग्राहकका अगाडि बेइज्जत गरेका थिए । यही कारण उनीहरुले हत्याको योजना बनाएका थिए । आइतबार बिहान मुकेश घरमा आउँदा उनी नशामा थिए । यही बेला उनीहरुले कुटपिट गरेर मुकेशको हत्या गरे । हत्यापछि लाश ठेगान लगाउने योजना बने पनि छिमेकमा भीडभाड भएका कारण उनीहरुले दिनभर लाश घरमै रहन दिए । साँझ लाश थन्क्याउन नपाउँदै प्रहरी पुगेपछि घटनाको खुलासा भएको हो । घटना भारतको ग्वालियरमा भएको हो ।
