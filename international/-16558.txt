भित्ता फोरेर घरभित्र पस्यो तीव्र गतिको ट्याक्टर, ब्युँझिन पनि पाएनन् सुतेका ३ बालिका

तीब्र गतिको ट्याक्टरले घरको भित्ता फोरेर भित्र छिरेपछि भित्र सुतिरहेका ३ बालिकाको ब्युँझिन नपाइ ज्यान गएको छ । तीब्र गतिको ट्याक्टर अनियन्त्रित भइ घरको भित्ता फोर्दै घरभित्र छिरेको थियो । दुर्घटनामा अन्य चार जना घाइते भएका छन् । 
मृत्यु हुनेमध्ये २ बालिकाको घटनास्थलमै मृत्यु भएको हो । एक बालिकाको अस्पतालमा ज्यान गएको हो । ट्याक्टरले जोडले ठक्कर दिएपछि भित्ता भत्किँदा सुतिरहेका मानिसहरुमाथि भित्ता भत्किएर उनीहरु पुरिएका थिए । भारतको राजस्थान आकलेरामा मनोहर मीणा र भुरालाल मीणाको परिवार एकै ठाउँमा सुतिरहेका बेला दुर्घटनामा परेका हुन् । यी दुई दाजुभाइ एउटै घरमा बस्छन् ।
यहाँ सोमबार बिहान एउटा तीब्र गतिको ट्याक्टर आयो । ड्राइभरले मादकपदार्थ सेवन गरेका थिए । ट्याक्टर नियन्त्रण हुन नसकेपछि मीणा परिवारको घरको भित्तामा ठोक्कियो । ट्याक्टरको ठम्मरले भित्ता भत्कियो र यसका ढुंगा सुतिरहेकाहरुमाथि खसे । घटनालगत्तै सबैलाई अस्पताल पु¥याइएकामा डाक्टरले दुईलाई सुरुमै मृत घोषित गरेका थिए । केही समयपछि अर्की बालिकाको पनि मृत्यु भयो । घटनामा निक्की (४), आरुषि (६) र निशा (५) को मृत्यु भएको हो ।
