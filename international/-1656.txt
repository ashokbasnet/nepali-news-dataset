दक्षिण कोरियाली अदालतद्वारा राष्ट्रपतिलाई महाभियोग लगाउने निर्णय  सदर

एजेन्सी, दक्षिण कोरिया । राष्ट्रपतिलाई महाभियोग लगाउने दक्षिण कोरियाली संसदको निर्णयलाई उच्च अदालतले सदर गरेको छ। अदालतले यो निर्णय गरेसँगै अब पार्क पदबाट बर्खास्तगीमा पर्ने निश्चित भएको हो। कोरियाको उच्च अदालतले संसदले गरेको निर्णयलाई मञ्जुरी दिएपछि जननिर्वाचित राष्ट्रपति पहिलो पटक पदबाट बर्खास्तगीमा पर्ने भएकी हुन्।

उच्च संवैधानिक अदालतको आठ सदस्यीय इजलाशले पार्कलाई हटाउने प्रशस्त आधार रहेको भन्दै संसदको निर्णय सदर गरेको हो। राष्ट्रपतिले थुप्रै संवेदनशील  कागजपत्र चुहाएर कानून उल्लंघन गरेको  अदालतले ठहर्यायो।

यसअघि आफ्ना निकटका चाई सून सिलसँग भ्रष्टाचार काण्डमा मुछिएपछि पार्कविरुद्ध संसदले महाभियोग लगाएको हो। महाभियोग लागेसँगै उनलाई भूमिकाबाट विहीन बनाइएको छ भने प्रधानमन्त्रीले राष्ट्रपतिको कार्यभार सम्हालेका छन्।
