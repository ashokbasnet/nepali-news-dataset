बिहे गर्न नपाएको जोडीले नदीमा हाम्फाल्दा किशोरीकी बहिनीले पनि हाम्फालेपछि...

एजेन्सी। दिदीसँग उनका प्रेमीलाई भेट्न गएकी १० वर्षकी बालिकाले दिदी र उनका प्रेमीसँगै आत्महत्या गर्नका लागि नदीमा हाम्फालेकी छिन् । दिदी र उनका प्रेमीको डुबेर मृत्यु भएको छ । बालिकालाई भने नजिकै रहेका मानिसहरुले बचाएका छन् । यो जोडीले बिहे गर्न चाहेको तर परिवार यसको लागि तयार थिएन । यही कारण उनीहरुले आत्महत्या गरेको बताइएको छ । 
भारतको बिहार नगरनौसाकी १५ वर्षकी पुनम कुमारी नामकी किशोरीको छिमेकी विशाल कुमारसँग प्रेम सम्बन्ध थियो । १० कक्षामा पढ्ने पुनम स्कुल जाँदा आउँदा विशालसँग भेट भएपछि उनीहरु प्रेममा परेका थिए । यी दुईको प्रेमकहानी परिवारलाई थाहा भयो । पुनम र विशाल बिहे गर्न चाहन्थे तर यी दुई अलग अलग जातिका भएका कारण परिवार यसका लागि राजी भएनन् । 
परिवारले पुनमको प्रेमकहानी थाहा पाएपछि उनलाई प्रेमीसँग भेट्न दिएनन् । पुनमलाई यो स्वीकार्य थिएन । यो प्रेमकथाको सबै जानकारी पुनमकी १० वर्षीया बहिनी मनिषालाई थियो । बिहे गर्न नपाएपछि निराश पुनम र विशालले सँगै मर्ने योजना बनाए । दुवैको आफ्नो रहस्य थाहा भएकी मनिषालाई पनि साथमा लिए र नालंदाबाट मोटरसाइकलमा फतुहा आए ।
आज बिहान उनीहरु मर्ने ठाउँ खोज्दै गंगा नदीको किनारमा पुगे । बाइक त्यही राखेर उनीहरु नदीको डिलमा गए र तीनै जनाले नदीमा हाम्फाले । नदी किनारमा भएका मानिसहरुले उनीहरुलाई हाम्फालेको देखेपछि तुरुन्दै बचाउने कोसि गरे । तर, यो कोसिसले १० वर्षे मनिषाको मात्र जीवन बच्यो । पुनम र किशोरको डुबेर मृत्यु भयो । विशालको शव भेटिएको छ । पुनमको शवको खोजी जारी छ ।
