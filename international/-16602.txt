छात्राको ४ वर्षसम्म यौन शोषण गर्ने शिक्षकले भने –‘जेल जान्छु तर बिहे गर्दिन’

एक शिक्षकले आफ्नी एक छात्रालाई परीक्षामा फेल गराइदिने डर र बिहेको आश्वासन दिएर ४ वर्षसम्म यौन शोषण गरे । छात्रा गर्भवती भएपछि गर्भपतन समेत गराए । तर, अहिले आएर बिहे गर्न नमानेपछि छात्राले प्रहरीमा उजुरी दिएकी छिन् । 

भारतको उत्तर प्रदेश जौनपुरकी पीडित छात्राले स्थानीय उत्तम शिक्षण संस्थानमा पढ्ने गर्थिन् । स्कुलसँग मावि तहको अनुमति नभएका कारण स्कुलले अर्कै स्कुलबाट परीक्षा फाराम भर्न लगाएको थियो । ती छात्रा नयाँ स्कुलमा जाँदा त्यहाँकी म्यानेजरका छोरा रवि जो स्कुलमा शिक्षक पनि थिए उनले ती छात्रालाई प्रेमजालमा फसाए । त्यसपछि उनलाई परीक्षामा फेल गरिदिने धम्की र बिहेको आश्वासन दिएर शारीरिक सम्बन्ध बनाए । २०१५ मा उनी गर्भवती भएपछि घटना परिवारलाई थाहा भयो । 

त्यसपछि छात्राका परिवार रविको घर गए र बिहेको कुरा गरे । शिक्षकका परिवारले गर्भपतन गरे बिहे गर्ने आश्वासन दिए । घरको इज्जत र बिहेको आशामा ती किशोरीका परिवारले यो कुरा स्वीकार गरे । त्यसपछि रविले जौनपुरको स्थानीइ अस्पतालमा गर्भपतन गराए । गर्भपतनमा आङ खस्ने समस्या देखिएपछि उनलाई वाराणासीको अस्पतालमा भर्ना गरियो । १ महिनाको उपचारपछि किशोरी ठिक भइन् तर डाक्टरका अनुसार अब उनी आमा बन्न सक्दिनन् । पीडित किशोरीका अनुसार रविले उनलाई प्रेममा फसाएर यतिसम्म गरेपछि अहिले बच्चा जन्माउन नसक्ने भएकै कारण आफूसँग बिहे गर्न नमानेको बताएकी छिन् । रविले पनि ‘बिहेको अर्थ भविष्यमा बच्चा हुनु हो । बच्चा नहुनेसँग बिहे गदिँन बरु जेल जान तयार छु’ भनेका छन् ।
