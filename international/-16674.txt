किम जोङ उनले गरे अर्को आश्चर्यजनक निर्णय, आखिर के गर्न  चाहन्छन् किम ?

एजेन्सी। अमेरिकासँग लगातार बढ्दै गएको तनावकाबीच शनिबार उत्तर कोरियाली नेता किम जोङ उनले आफ्नो वर्कस पार्टीमा फेरबदल  रेका छन्।

यो फेरबदलमा किमले आफ्ना नजिकका नातेदारसँगै आफ्नी पूर्व प्रेमिका ह्योन सोङ वोललाई पनि पार्टी सेन्टर कमिटीमा मनोनित गरेका छन्। उत्तर कोरियामा युवतीहरुको म्युजिक समूह ‘मोरानबोङ’ संचालन गर्ने ह्योन कुनै समय किमकी निजी सचिव भएर काम गर्थिन।

किमकी निजी सविचका रुपमा काम गरिसकेकी ह्योनले किमसँग डेटिङ पनि गरिसकेकी छन्। अन्तर्राष्ट्रिय संचारमाध्यमका अनुसार ह्योनलाई किमले मोरानबोङ ब्याण्डको गीत गाउँदा देखेका थिए।



यो ब्याण्ड आफ्नो गीतमार्फत उत्तर कोरियाको प्रोपोगाण्डाको प्रचार गथ्र्यो। ह्योन पहिलो पटक चर्चामा त्यतिबेला आइन, जब २०१२ मा उनले चीनको एक म्युजिक कन्सर्टमा गीत आउने अस्वीकार गरिन्।

त्यसपछाडिको कारण भने  चीनका अधिकारीले स्टेजको पृष्ठभूमिमा उत्तर कोरियाको मिसाइल परीक्षण गरेको फोटो देखाउन अस्वीकार गरेको थियो। त्यसपछि ह्योन आफ्नो पूरै व्याण्डसँग स्वदेश फर्किएकी थिइन्। 



अगस्त २०१३ मा ह्योनको मृत्यु भएको खबर पनि सार्वजनिक भएको थियो। रिपोर्टहरुका अनुसार किम जोङ उनले ह्योनलाई सेक्स टेप बनाएको आरोपमा मार्न लगाएको समाचार सार्वजनिक भएको थियो।



यद्यपी त्यसको एक वर्षपछि ह्योन नेशनल टिभीमा प्रत्यक्ष देखिएपछि उनको मृत्युको खबर झुट सावित भएको थियो। ह्योनलाई पार्टीको ठूलो पद मिलेसँगै किमले आफ्नी बहिनीलाई पनि सेन्टर कमिटीमा लगेका छन्।
