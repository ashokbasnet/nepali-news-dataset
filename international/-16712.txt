फोहरको भाँडोमा फलिएको ब्यागबाट आयो आवाज, खोलेर हेर्दा उड्यो होश

एजेन्सी। थाइल्याण्डको एउटा गाउँमा मानवता नै लज्जित हुने घटना भएको छ । यहाँ सडकको छेउमा रहेको फोहर फाल्ने भाँडोबाट अनौठो आवाज आएको सुनेपछि गाउँलेले प्रहरी बोलाएका थिए । जब प्रहरीले भाँडो खोलेर हेरे सबैको होस उड्यो । 

यहाँ एउटा लावारिस ब्याग भेटियो । ब्यागभित्र एक नवजात बालिका फोहरले लत्पतिएको अवस्थामा थिइन् । रिपोर्टमा अनुसार त्यतिबेला ती बच्ची जन्मिएको १२ घण्टा मात्र भएको थियो । बालिकालाई लिएर प्रहरी तत्काल अस्पताल पुग्यो जहाँ ती बालिकालाई अक्सिजन र उपचार दिइएको छ । बालिकालाई फोहरको भाँडोमा फालेको खबर सुनेर त्यहाँको लाना अस्पतालमा बालिकालाई हेर्नेको भीड लागेको थियो । एक परिवारले यी बालिकालाई जन्माएर फोहरमा फालिदिएका थिए तर अर्को तर्फ यी बालिकालाई धर्मपुत्री बनाउन चाहनेको भीड लागेको छ ।
