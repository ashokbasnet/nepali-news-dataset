बलात्कार गर्न नसकेपछि हालिदिए फलामको रड, अस्पतालमा गयो महिलाको ज्यान 

एजेन्सी। एक महिलालाई बलात्कार गर्न खोजेका २ युवकले ती महिलालाई बलात्कार गर्न नसकेपछि महिलाको गुप्तांगमा फलामको रड हालिदिएका छन् । गम्भीर अवस्थामा अस्पताल पु¥याइएकी ती महिलाको अस्पतालमा अपरेशन टेबलमा ज्यान गएको छ । घरबाट बाहिर निस्किएकी ती महिलालाई बाटोमा दुई युवकले समातेर जबरजस्ती बलात्कार गर्ने कोसिस गरेका थिए । 

बलात्कारको प्रयास विफल भएपछि युवकहरुले फलामको रड शरीरमा हालिदिँदा रगतले लथपथ भएकी ती महिला जसोतसो घर पुगिन् । भारतको उत्तर प्रदेश पटना जिल्लाको नौबतपुरकी ती महिलालाई मुखमा कपडा कोचेर गुप्तांगमा रड हालिएको थियो । स्थानीय नौबतपुर प्राथमिक स्वास्थ्य केन्द्रले उनलाई पीएमसी अस्पताल गरेको थियो । डाक्टरहरुका अनुसार अत्याधिक रक्तश्रावका कारण उनको मृत्यु भएको हो । प्रहरीले आरोपी धिरज कुमारलाई पक्राउ गरेको छ । अर्का आरोपी धर्मेन्द्र फरार छन् ।
