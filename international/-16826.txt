२० वर्षका युवक २० कै युवती, बिहे त गरे त्यसपछि आयो ‘ट्वीस्ट’

एजेन्सी। २० वर्षका युवक र २० वर्षकै युवतीले विवाह गरे । विवाह गर्दासम्म उनीहरुलाई थाहै थिएन उनीहरु कस्तो झमेलामा फस्दैछन् । बिहे गरेलगत्तै युवक कानुनी झमेलामा फसेका छन् । 
उनीहरुले भागेर प्रेम विवाह गरेका थिए । भारतको इन्दौरका अजय नामका युवक र राखी नामकी युवतीले विवाह गरेका थिए । युवती घरबाट भागेसँगै उनका दाजुले प्रहरीले बहिनी बेपत्ता भएको उजुरी दिए । लगत्तै अजयले प्रहरीमा फोन गरेर भने हामीले बिहे गरिसक्यौं अब हामीलाई नखोज्नू । 
तर, प्रहरीमा दाजुले दिएको उजुरीका सम्बन्धमा बिहे गरिसकेको बयान दिन आएका अजय उल्टै कानुनी झमेलामा फसे । भारतमा कानुनअनुसार विवाहको लागि युवकको उमेर २१ वर्ष र युवतीको उमेर १८ वर्ष तोकिएको छ । युवक २० वर्षका मात्र भएका कारण उनीविरुद्ध बालविवाहको आरोप लागेको छ ।
