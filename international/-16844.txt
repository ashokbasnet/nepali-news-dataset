यस्तो छ उत्तर कोरियाको निशानामा परेको अमेरिकी टापु, जान्नुहोस् किन यही टापुलाई रोजियो (फोटोफिचर

एजेन्सी। उत्तर कोरियाले आक्रमणको धम्की दिएको अमेरिकाको अधिनमा रहेको ग्वाम आइल्याण्डमा अहिले तनावको माहोल छ । योभन्दा पहिले यो सुन्दर टापुको बारेमा धेरैले सुनेका थिएनन् होला तर उत्तर कोरियाले यहाँ आक्रमण गर्ने धम्की दिएपछि भने यहाँ निकै हलचल छ । यससँगै उत्तर कोरियाको नजर यहीँ किन छ भन्ने प्रश्न पनि उठेको छ । 

वास्तवमा यहाँ अमेरिकन नेवी (जलसैनिक)को साथै हवाइ सैनिकको एयरबेस पनि छ । अर्कोतर्फ यो टापु उत्तर कोरियाबाट धेरै टाढा धैन । यहाँ उत्तरु कोरियाका मिसाइल १४ मिनेटमै पुग्न सक्छन् । ग्वामको इतिहास पहिलेदेखि नै निकै अस्थिर छ । सन् १९९८ भन्दा पहिले यो आइल्याण्डमा स्पेनको कब्जा थियो । तर स्पेनिश अमेरिकन वारका बेला यहाँ अमेरिकाले कब्जा गरेको थियो । त्यसपछि यो अमेरिकाको भाग बन्यो । दोस्रो विश्वयुद्धका बेला १९४१ मा जापानले अमेरिकाको पर्ल हार्बरमा आक्रमण गरेपछि ग्वाममाथि कब्जा जमाएको थियो । यसपछि करिब अढाइ वर्षसम्म ग्वाम जापानको कब्जामा रह्यो । 

जापानको कब्जामा रहँदा जापानी सैनिकहरुले यहाँ नरसंहार गरेका थिए । २१ जुलाइ १९४४ मा अमेरिकी सेनाले यहाँ बम वर्षाएर जापानी सेनालाई लखेट्दै पुनः कब्जा जमाएको थियो । १९६० पति अमेरिकाले यो टापुलाई पर्यटनको हिसाबले तयार गर्यो । जसबाट यहाँका जनताको आयको माध्यम बलियो भएको छ । अहिले यहाँ वर्षेनी हजारौं संख्यामा पर्यटक आउँछन् । यहाँ आउने पर्यटक अधिकांश पर्यटक जापान, अमेरिका र बेलायतका हुन्छन् । यहाँको ९० प्रतिशत जनता जापानी मूलका छन् ।
