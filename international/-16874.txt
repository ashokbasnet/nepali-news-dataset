चीनमा कसरी चुनिन्छ राष्ट्रपति ?

बीबीसी। प्रत्येक पाँच वर्षमा विश्वको नजर चीनमा हुने सत्ताधारी कम्युनिष्ट पार्टीको कांग्रेसमाथि पर्नेगर्छ। यही कांग्रेसमा कम्युनिष्ट पार्टीको नेतृत्व कसले गर्छ भन्ने तय गरिन्छ। जसको हातका कम्पुष्टि पार्टीको कामन हुन्छ तिनै नेता चीनको एक अर्ब ३० करोड मानिसमाथि शासन गर्छन्। योसँगै ती नेताले विश्वको दोस्रो ठूलो अर्थव्यवस्थाको पनि संचालन गर्छन्।

चीनमा कम्युनिष्ट पार्टीको १९ औं कांग्रेसको बैठक १८ अक्टोबरमा सुरु हुँदैछ।  यसै कांग्रेसमा कम्युनिष्ट पार्टीमा नेतृत्व परिवर्तन हुनेगर्छ। यद्यपी यो वर्ष धेरैको शी जिनपिङ राष्ट्रपतिमा पुन निर्वाचन हुने अनुमान छ।

कांग्रेसले के गर्छ?
 

मध्य अक्टुबरमा कम्युनिष्ट पार्टी अफ चाइना (सीपीसी) देशभरीबाट प्रतिनिधिलाई नियुक्त गर्छ। त्यसपछि बेइजिङको ग्रेट हलमा बैठक हुन्छ।
पार्टीका २ हजार तीन सय प्रतिनिधि छन्। जबकि २ हजार २ सय ८७ प्रतिनिधि मात्रै सो बैठकमा सहभागी हुन्छन्। १३ प्रतिनिधिलाई आचरणहीन काम गरेको भन्दै अयोग्य ठहर्याइएको छ।

बन्द कोठाभित्र सीपीसी शक्तिशाली सेन्टर कमिटीको चुनाव गर्छ। सेन्टर कमिटीमा करिव दुई सय सदस्य हुन्छन्। यो कमिटीले पोलिट्ब्यूरोको चयन गर्छ। र, पोलिट्व्यूरोमार्फत स्थायी कमिटीको चयन गरिन्छ। यी दुवै कमिटी चीनमा निर्णय लिने असली निकाय हुन्। पोलिट्व्यूरोमा अहिले २४ सदस्यीय छ जबकि स्थायी कमिटी सात सदस्यीय छ। यद्यपी सदस्यको संख्यामा आउने वर्ष परिवर्तन हुँदैछ।

देखाउनकालागि मतदान पनि हुन्छ। तर, वास्तविकतामा वर्तमान नेतृत्वमा धेरै जसो सदस्य पहिलादेखि नै तय गरिन्छ। सेन्ट्रर कमिटीले पार्टीका शीर्ष नेताको चुनाव गर्छ। जसलाई कम्युनिष्ट पार्टीका महासचिव भनिन्छ। जो सीपीसीको महासचिव हुन्छ, त्यही व्यक्ति राष्ट्रपति चुनिन्छन्। यो पटक शी जिनपिङ पुन राष्ट्रपति बन्दैछन्। 

यो पटक के हुन गइरहेको छ ?
 

१९ औं कांग्रेसको ध्यान यो पटक मुख्य रुपमा दुई विषयमा केन्द्रित छ। पहिलो शी जिनपिङले आगामी पाँच वर्षकालागि चीनको नीतिको दिशालाई लिएर एक विस्तृत रिपोर्ट पेश गर्दैछन्। र उनको रिपोर्टमाथि छलफल हुनेछ। दोस्रो, पोलिट्व्यूरो, स्थायी कमिटीलाई पूर्णरुपमा परिवर्तन गरिँदैछ।

हालैका वर्षहरुमा पार्टीले विशिष्ट पदमाथि अनौपचारिक कार्याकाल र उमेरको सीमा तय गरेको छ। जसका कारण धेरैजसो पोलिट्व्यूरो सदस्य रिटायर्ड हुँदैछन्। किनभने उनीहरु अधिकांश ६८ वर्ष पूरा भइसकेका छन्।

यसमा भ्रष्टाचार विरोधी एजेन्सीका प्रमुख वाङ किसान पनि पर्नेछन्। यद्यपी वाङ राष्ट्रपति शी जिनपिङका मुख्य सहयोगी हुन र उनलाई पदमा कायम राख्न सकिने छ। राष्ट्रपति शी र प्रीमियर ली किकियाङको उमेर ६५ वर्षको आसपासमा छ।

के आशा गर्न सकिन्छ भने कम्युनिष्ट पार्टीको कांग्रेसमा चीनको भविष्यका नयाँ नेताहरुलाई अगाडि बढाइने छ। राष्ट्रपति शीको कोही उत्तराधिकारी चुनिए मुलुकलाई आगामी पाँच वर्षसम्म संचालन गर्नेछन्। यद्यपी राष्ट्रपति शीले यो पटक परम्परा तोड्ने अड्कल गरिएको छ।

शी जिनपिङको शक्ति


२०१२ मा जब शी जिनपिङ सत्तामा आए त्यतिबेलादेखि उनले आफ्नो शक्ति धेरै बढाएका छन््। शी जिनपिङलाई कयौं विशेषण दिइएको छ। उनलाई ‘डिलर अफ चाइना’ को उपमा पनि दिइएको छ। सो उपमामार्फत उनी माओत्से तुङ जस्ता नेताको पंक्तिमा उभिएका छन्। भनिन्छ, कांग्रेसमा पनि शी जिनपिङका सहयोगीको संख्या निकै धेरै छ।

यस्तो अवस्थामा पार्टी चार्टरमा शी जिनपिङको नीतिलाई स्थापित गर्न सजिलो हुन्छ। यदि यस्तो हो भने चीनको राजनीतिक इतिहासमा शी जिनपिङ माओको स्तरमा पुग्छन्। केही विश्लेषकहरुका अनुसार परम्परागत रुपमा राष्ट्रपतिको दुई कार्यकालको सीमा बढाउने घोषणा पनि हुनसक्छ। २०१२ मा राष्ट्रपति बनेपछि शी ले भ्रष्टाचार विरोधी अभियानलाई प्रभावकारी तरिकाले चलाएका छन्। १० लाख भन्दा धेरै अधिकारीका विरुद्ध भ्रष्टाचारको अभियोगमा कारवाही भएको छ। यद्यपी कसैले यसलाई विरोधीका विरुद्धको कडा कदमका रुपमा पनि चित्रण गर्छन्। शीको नामबाट एउटा आन्दोलन नै चल्यो। त्यही कारण चीनका संचारमाध्यममा शीको छवि चम्किएको छ।

बाँकी विश्वलाई यसको के मतलब?


विश्लेषकहरुका अनुसार स्थायी कमिटीमा ठूलो परिवर्तनले केही नीतिगत परिवर्तन पनि आउन सक्छ। यद्यपी विश्वकालागि चीनको नीतिमा कुनै परिवर्तन आउने छैन। शी पुन निर्वाचित हुँदा चीनमा स्थिरता कायम रहन्छ। चीनमा आर्थिक सुधारको कार्यक्रम अहिले पनि जारी छ। यसमा शीको भ्रष्टाचार विरोधी अभियान र अधिनायकवादी शासन पनि सामेल छ। 

शीको नेतृत्वमा चीन वैश्विक स्तरमा कयौं विषयमा प्रमुख रुपमा सामुने आएको छ। यसमा खासगरी दक्षिण् चीन सागरको विस्तार र ‘वान बेल्ट वान रोड’ मुख्य हुन्। डोनाल्ड ट्रम्पको नेतृत्वमा अमेरिकामा जुन स्थिति छ, यसमा चीन स्वयंलाई वैकल्पिक सुपर पावरको रुपमा प्रस्तुत गरिरहेको छ। यद्यपी एउटा प्रश्न आज पनि अनुत्तरित छ, उत्तर कोरिया र परमाणु संकट।
