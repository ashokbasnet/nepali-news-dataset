भाउजुसँग बिहे गर्न श्रीमती र छोराछोरीको हत्या, त्यसपछि उठाए अर्को खतरनाक कदम

एजेन्सी। आफ्नी श्रीमती र छोराछोरीको हत्या गरेर फरार भएका व्यक्तिले आफ्नी भाउजुसँग बिहे गर्नको लागि यस्तो खतरनाक कदम उठाएको खुलेको छ । फरार रहेका ती व्यक्तिले श्रीमती र छोराछोरीको हत्याको ११ औं दिन अर्को खतरनाक कदम उठाएका छन् । उनले आफूले पनि विष पिएका छन् । 
भैरवनाथ नाम गरेका ती व्यक्तिले आफ्नी श्रीमती अनुपमा २ वर्षका छोरा अभय र ३ वर्षकी छोरी अनुपमाको हत्या गरेर फरार भएका थिए । भारतको झारखंडको धनबादमा अक्टोबर ३ तारिखका दिन यी तीन जनाको शव भेटिएको थियो । हत्याको रात छोरा अभयको जन्मदिन थियो । भैरवनाथले विष पिउनुअघि लेखेको सुसाइड नोट बरामद भएको छ । नोटमा उनले श्रीमती र छोराछोरीको हत्या गरेको स्वीकारेका छन् । 
भैरवनाथ आफ्नी काकातर्फकी भाउजुसँग निकै नजिक रहेको र उनीसँग बिहे गर्न चाहेको बताइएको छ । भैरवनाथ अफ्नो अर्को घरमा लुकेर बसेको अवस्थामा विष पिएका थिए । परिवारले थाहा पाएपछि उनलाई अस्पताल भर्ना गरेका छन् । पोष्टमार्टम रिपोर्टका अनुसार भैरवले अनुपमाको घाँटी तारले थिचेका थिए । त्यसपछि छोराछोरीको घाँटी धारिलो हतियारले काटेका थिए । प्रहरीले यस विषयमा अनुसन्धान भइरहेको जनाएको छ ।
