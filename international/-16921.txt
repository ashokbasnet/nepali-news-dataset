माछा मार्न तालमा जाल हान्दा जाल नै अड्कियो, ठूलै माछा भनेर तान्दा यस्तो निस्किएपछि...

माछा मार्नको लागि माmभीहरुले तालमा जाल हान्दा जाल नै अड्कियो । माझीहरुलाई लाग्यो जालमा ठूलो माछा परेको छ । उनीहरु सबै जना मिलेर जाल बाहिर तान्न थाले । 

सुरुमा त उनीहरुलाई ठूलो गोही जालमा फसेको हुन सक्ने आशंका भयो । तर पनि उनीहरुले हिम्मत गरेर जाल ताने । जालमा अल्झिएर त्यहाँ माछा नभइ मोटरसाइकल पो निस्कियो । मोटरसाइकल पनि एउटा होइन एकैपटक दुईवटा । भारतको छत्तसिगढ राज्यको जांजगिरमा यस्तो घटना भएको हो । भेटिएकामध्ये एक मोटरसाइकलको हालत ठिक थियो भने अर्को कवाडी बनिसकेको थियो । उनीहरुलाई यी मोटरसाइकल चोरीको भएको शंका लागेपछि प्रहरीको जिम्मा लगाएका छन् । प्रहरीले यस विषयमा अनुसन्धान गरिरहेको छ ।
