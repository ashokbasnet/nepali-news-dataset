सबैभन्दा ठूलो गढबाट यसरी भगाइयो आइएसआइएस आतंकवादीलाई, यी हुन् युद्धका फोटोहरु

एजेन्सी। अमेरिकी सेनाले आइएसआइएस आतंकवादीहरुलाई उनीहरुको सबैभन्दा ठूलो गढ सिरियाको रक्काबाट दायर अल जौर शहरतर्फ भगाएको छ । यो सबै अमेरिका र सिरिया डिफेन्स फोर्सबीच भएको एक सम्झौताअनुसार भएको हो । 
यतिबेला सिरियाको सेक्युरिटी फोर्स यहाँ आइएसआइएस आतंकवादीहरुसँग लडिरहेको छ । यस्तो बेलामा अमेरिकासँग गरिएको यो सम्झौता निकै विवादित भएको छ । स्थानीय सामाजिक कार्यकर्ताको हवाला दिँदै सिरियाली समाचार एजेन्सी सनाले भनेको छ ‘अमेरिकी सेनाका बमवर्षक विमानहरु रक्कामाथि बम नखसाइकन २ दिनदेखि त्यत्तिकै उठान भरिरहेका छन् । रक्कालाई आइएस आफ्नो राजधानी बताउँछ ।’ अमेरिका र एसडिएफले रक्काबाट आतंकवादीहरुलाई दायर अल जौर पठाउने सम्झौता गरेका छन् तर अमेरिकी सेनाले आतंकवादीहरुलाई त्यहाँबाट भगाउन सहयोग गरेको आरोप लगाइएको छ ।
