सोझो अनुहारभित्र लुकेको खतरनाक अपराधी, यसरी १८ युवतीको जीवन बर्बाद गरे यी युवकले 

हेर्दा सोझो र सुन्दर देखिने यी युवकको अनुहार मात्र हेरेर यिनलाई मूल्यांकन नगर्नुहोला । हेर्दा सिधासादा देखिने यी युवकले १८ युवतीको जीवन बर्बाद पारिसकेका छन् । यी युवकलाई प्रहरीले गिरफ्तार गरेपछि यस्तो रहस्य खुलेको हो । यी युवक भारतको उत्तर प्रदेश इलाहाबादका हुन् । उनीमाथि फेसबुकमा फरक फरक नामबाट आइडी बनाएर युवतीहरुलाई फसाउने, बलात्कार गर्ने र पछि उनीहरुलाई ब्ल्याकमेल गरेको आरोप छ । 

पछिल्लो पटक एक सरकारी कर्मचारीकी श्रीमतीलाई फसाएर ब्ल्याकमेल गर्दा उनी पक्राउ परेका हुन् । प्रहरीले उनलाई पक्राउ गरेपछि थप अनुसन्धान गर्दै जाँदा निकै आश्चर्यजनक तथ्यहरु खुलेका छन् । अहिलेसम्म यी युवकले १८ युवतीलाई फसाइसकेका छन् । तीमध्ये ३ इलाहाबादकै हुन् । यी युवकको वास्तविकता थाहा पाइसकेपछि पनि उनीहरुले बदनामीको डरले चुपचाप बसेका थिए । पछिल्लो समय उनले ब्ल्याकमेल गरेकी जर्ज टाउनकी एक महिलाको उजुरीको आधारमा प्रहरीले उनीविरुद्ध बलात्कार, ब्ल्याकमेलिङ, साइबर क्राइम र जालसाजीको अभियोगमा मुद्दा दर्ता गरी कारवाही अगाडि बढाएको छ । 

इलाहाबादका शहनवाज अहमद नामका यी युवक बीएसम्म पढाइ पूरा गरेपछि घरमै बस्थे । शहनाज ७–८ महिना पहिले गुजरात गएका थिए । त्यहाँबाट उनले गुजरातको एक सिमकार्ड लिए । त्यही मोवाइल नम्बरबाट उनले फेसबुकमा अर्पित शर्मा, इशान्त शर्मा र शहनवान नामका आइडी बनाए । त्यसपछि इन्टरनेट र मोवाइलका जानकार शहनवाज मोवाइल एपको माध्यमबाट युवतीहरुलाई फसाउन थाले । अगष्ट २०१७ मा शहनवाजले जर्जटाउनकी एक सरकारी कर्मचारीकी श्रीमतीसँग फेसबुकमा मित्रता गरे । उनले ती महिलालाई आफू विदेशमा व्यवसाय गर्ने र त्यहाँ भारतीय महिलाको आवश्यकता भएको बताए । 

फेसबुकमा च्याटमा गफ गर्दा गर्दै विस्तारै उनले ती महिलालाई आफ्नो जालमा फसाए । व्यवसायसँग सम्बन्धित कुरा गर्ने बहानामा उनले ती महिलालाई अर्पित शर्मा बनेर भेट्न पार्कमा बोलाए । त्यहाँ ती महिलालाई बलात्कार गरेर अश्लील भिडियो बनाए । त्यसपछि आफ्ना साथीसँग पनि यौन सम्बन्धको लागि दवाव दिइरहेका थिए । ती महिलाले अस्वीकार गरेपछि उनी निकै रिसाए । भिडियो भाइरल गरिदिने र श्रीमानलाई भिडियो पठाइदिने धम्की दिन थाले । त्यसपछि मलाई डराएर उनले भनेको मान्न थालिन् । 

महिलालाई जब शहनवाजको वास्तविकता थाहा भयो उनी निकै चकित परिन् । उनले एसपी र एसपी क्राइमसँग भेटेर मद्दत मागिन् । साथै प्रहरीमा उनले आफूले न्याय नपाए आत्महत्या गर्ने बताइन् । एसपी क्राइमले जाँचको लागि साइबर सेललाई खटाए । आइपी एड्रेसको सहयोगले शहनवाजलाई केही दिनमै प्रहरीले गिरफ्तार गर्यो । अनुसन्धानमा यो खुलेको छ कि शहनवाज केवल हिन्दू युवतीलाई मात्रै रिक्वेष्ट पठाउँथे । उनको जालमा अहिलेसम्म इलाहाबादका ३ सहित झण्डै १८ युवती फसेका छन् । उनले १८ मध्ये १४ युवतीलाई बलात्कार गरेको स्वीकारेका छन् ।
