घरमा खेलिरहेको बालक बेपत्ता, फिरौतीको फोन आएको एक घण्टामै यस्तो

८ वर्षका बालक घरमै खेल्दाखेल्दै अचानक बेपत्ता भए । परिवार बालकलाई खोज्दै थिए यत्तिकैमा उनीहरुको मोवाइलमा ‘अननोन नम्बर’बाट फोन आयो । फोन गर्ने व्यक्तिले ६ लाख रुपैयाँ फिरौती मागे । त्यसको एक घण्टापछि नै ती बालकको शव बोरामा भेटियो । 

घटनाको जाँच भइरहेको छ । प्रहरीले छिट्टै यो घटनामा संलग्नहरुलाई पक्राउ गरी सबै खुलासा गर्ने जनाएको छ । घटना भारतको आगराको सेव का बजार क्षेत्रको हो । यहाँका नइम नामका व्यक्तिका ८ वर्षका छोरा अब्दुर साँझ ९ बजेसम्म घरमै खेलिरहेका थिए । १० बजेको आसपासमा अब्दुल एकाएक बेपत्ता भए । पुरै टोल उनको खोजीमा जुट्यो । यही क्रममा प्रहरीलाई खबर गरियो । राती १२ बजेतिर उनलाई एउटा फोन आयो । फोन गर्ने व्यक्तिले बच्चाको बदलामा ६ लाख रुपैयाँ फिरौती मागे । त्यसको १ घण्टापछि नै छिमेकी आरिफले आफ्नो घरबाहिर लुकाएर राखिएको बोरामा शव भेटिएको बताए । प्रहरीले घटनाको अनुसन्धान गरिरहेको जनाएको छ ।
