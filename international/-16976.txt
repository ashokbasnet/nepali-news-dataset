२ जना महिलाको शरीर २ टुक्रा हुँदा यसरी बचिन् २ वर्षकी बालिका

एजेन्सी। भयानक सडक दुर्घटनाका २ जना महिलाको शरीर २ टुक्रा हुँदा उनीहरुले काखमा लिएर हिँडेकी २ वर्षकी बालिका भने भाग्यवश बाँचेकी छिन् । ती बालिका सकुशल छिन् तर दुई महिलाको शरीर भने दर्दनाक तरिकाले टुक्रिएको छ । भारतको इन्दौर अहमदाबाद सडकमा सोमबार भएको दुर्घटनामा यस्तो भएको हो । 

४ लेनको सडकमा हिँडिरकेका महिलालाई अगाडिबाट आएको ट्रकले ठक्कर दिएको थियो । दुई महिला ट्रकको पाङ्ग्राको डिस्कमा फसेका कारण उनीहरुको शरीर दुई टुक्रा भयो । बालिका भने ठक्करका बेला उनीहरुको काखबाट उछिट्टिएर पर पुगिन् । जानकारीअनुसार यहाँकी मांगुबाइ आफ्नो माइती जाँदै थिइन् । उनकी छिमेकी गबुरीबाइको पनि नजिकै नातेदार भएका कारण दुवै संगै जाँदै थिए । 

मांगुबाइको काखमा उनका जेठा छोराकी छोरी पनि थिइन् । त्यही क्रममा सडकमा अगाडिबाट आइरहेको ट्रक अचानक सडकछेउको डिभाइडरमा ठोक्किएपछि ट्रकको अगाडिको पाङग्रा फुट्यो र ट्रक अनियन्त्रित भएर दुई महिलालाई ठक्कर दियो । ठक्करका क्रममा बालिका हजुरआमाको काखबाट उछिट्टिइन् । घटनापछि ती बालिका दुई लाशको छेउमा बसेर रोइरहेको भेटिएकी थिइन् ।
