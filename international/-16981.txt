७० वर्ष पहिले लुटिएको ३० हजार करोडको खजाना खोज्दै जाँदा...

रुसको सेन्ट पिटरसबर्गस्थित एम्बर रुमको नमूना
                                
                                        
                        एजेन्सी। हिटलरको नाजी सेनाले दोस्रो विश्वयुद्धका बेलामा रुसबाट लुटेको हजारौं करोडको खजाना खोज्दै गएका तीन जना व्यवसायिक खजाना अन्वेषकहरुले सफलता पाएको बताएका छन् । उनीहरुले भनेको स्थानमा उत्खनन्का लागि जर्मनी सरकारले आदेश दिएको छ । उनीहरुले जर्मनीको ड्रेसड्रेन सहरमा हिटलरको र्वौं पुरानो खजाना भेटेको दावी गरेका हुन् । 

यो खजाना दोस्रो विश्वयुद्धका बेला हिटलरको नाजी सेनाले रुसमा हमला गरेर यहाँको अमूल्य ‘एम्बर रुम’बाट सुन र हिरा जवाहरात चोरेका थिए । रुसका एम्बर रुम संसारकै सबैभन्दा बहुमूल्य र उत्कृष्ट कलाको लागि चिनिन्छन् । यसको निर्माण सोभियत युनियनका राना फ्रेडरिकको समयमा १७०१ मा भएको थियो । यो विशाल कोठाको भित्ताहरु समेत हिरा जवाहरात र बहुमूल्य पत्थरबाट बनेका थिए जो रातको अँध्यारोमा पनि जगमगाउँथे । 

खजाना भेटेको दावी गरेका तीन ट्रेजर हन्टर ७३ वर्षका लियोनार्ड ब्लयुम, ६७ वर्षका गुंटर एकार्ट र ७१ वर्षका पीटर लोर तीनैजना विगत कैयौं वर्षदेखि यो खजानाको खोजीमा जुटेका थिए । जियो–राडार विशेषज्ञ पिटरका अनुसार उनीहरुले २००१ मा खजाना जर्मनीमा लुकाइएको जानकारी पाएका थिए । त्यसपछि नै उनीहरु लगातार खोजीमा जुटेका थिए । डेसड्रेनमा खोजीका क्रममा उनीहरुले एक ठाउँमा कैयौं जाल बिच्छ्याइएको पाए । त्यसपछि शंकाको आधारमा त्यो ठाउँमा खोज्दै जाँदा यहाँ खजानाको अवशेष पाइएको हो । तीन एक्सपर्टका अनुसार खजाना कोनिंसवर्गको एउटा भूमिगत रेलवे स्टेशनको माथि लुकाइएको छ । 

यी तीन एक्सपर्टका अनुसार यही ठाउँमा जर्मनीका अर्का तानाशाह काइसर विलहेल्मको खजाना पनि लुकाइएको हुन सक्छ । वैज्ञानिक गंटर एकार्टका अनुसार यो ठाउँको आसपासका रुखहरुमा स्टिलका डोरीहरु बाँधेको अवशेष पनि पाइएको छ । यसका अलावा जियो राडारमा साइटमुनि अण्डरग्राउण्ड सुरुङ सिस्टम पनि पाइएको छ । यी तीनजना एक्सपर्टको रायपछि जर्मनी सरकारले त्यहाँ खोजीको आदेश दिएको छ ।
