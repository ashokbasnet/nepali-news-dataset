संयुक्त राष्ट्रसंघको बैठकमै उत्तर कोरिया जंगिएपछि...

एजेन्सी। संयुक्त राष्ट्रसंघको बैठकमा अमेरिका र उत्तर कोरियाबीचको तनावको विषयमा कुरा उठ्दा उत्तर कोरियाले निकै कडा रुपमा प्रस्तुत भएको छ । संयुक्त राष्ट्रसंघका लागि कोरियाली उपराजदूत किम इन रेयांगले अमेरिकाको व्यवहारले कुनै पनि बेला परमाणु युद्ध हुन सक्ने बताए । उनले भने ‘अहिले उत्तर कोरियालाई एकमात्र खतराको रुपमा हेरिएको छ । तर, अरु देशले परमाणु हतियार बनाउँदा आफ्नो सुरक्षाको लागि हतियार बनाउने हक हाम्रो पनि छ ।’


रेयानले राष्ट्रसंघमा भने ‘सबैभन्दा खतरनाक त यो हो कि अमेरिकाको जासुसी एजेन्सी हाम्रा सुप्रिम लिडरलाई मार्न चाहन्छ । उत्तर कोरियाले आफ्नो न्यूक्लियर कार्यक्रम पूरा गरेको छ र अब परमाण्(ाु शक्तिवाला राष्ट्र बनेको छ । हामीमाथि आक्रमण गर्नुको अर्थ विरोधी देशले एटमिक, हाइड्रोजन र अन्तर्राष्ट्रिय ब्यालेस्टिक मिसाइलको सामना गर्नुपर्नेछ । उनले यदि अमेरिकाले एक इन्चपनि आफ्नो जमिनमा पाइला टेकेमा गम्भीर नतिजा भोग्नुपर्ने चेतावनी दिए ।
