किम जोङ उनपछि उत्तर कोरियाका यी दुई शक्तिशाली व्यक्ति,जाेदेखि अमेरिका डराउँछ

बीबीसी।  अमेरिका र चीनसमेत विश्वका कयौं देशल उत्तर कोरियाको परमाणु कार्यक्रमका कारण उत्तर कोरियामाथि प्रतिबन्ध लगाएका छन्।
आफूमाथिको कडा प्रतिबन्धका बावजूदपनि उत्तर कोरिया आफ्नो परमाणु कार्यक्रमलाई अगाडि बढाइरहेको छ। अमेरिकाले सो विषयमा संयुक्त राष्ट्रसंघमा चिन्ता व्यक्त गरिसकेको छ। 

संयुक्त राष्ट्रसंघमा अमेरिकी राजदूत निकी ह्यालीले विगत २४ वर्षदेखि अमेरिकाको सबै प्रकारको कोशिसपछि पनि उत्तर कोरियाको परमाणु कार्यक्रम पहिला भन्दा धेरै खतरनाक भएको उल्लेख गरिन्। यस्तोमा के प्रश्न उठ्छ भने उत्तर कोरिया आफ्नो परमाणु हतियार कार्यक्रमलाई कसरी अगाडि बढाइरहेको छ ?
 

कसले बनाउँछ उत्तर कोरियाकालागि बम?


उत्तर कोरियाले लगातार रुपमा अगाडि बढाइरहेको परमाणु कार्यक्रमको श्रेय दुई परमाणु वैज्ञानिक री होङ सोप (न्यूक्लियर वेपन्स इन्टिच्युट प्रमुख) र सङ मू (उप निर्देशक) लाई दिइन्छ।

किम जोङ उनको परमाणु कार्यक्रमसँग जोडिएको महत्वकाक्षा यी दुई वैज्ञानिकको काँधमा अडिएको छ। जोन हपकिङ विश्वविद्यालयका शोधकर्ता माइकल मेडन भन्छन्, ‘यी दुई वैज्ञानिकसँग धेरै शक्ति छ र, यी पूरै उत्तर कोरियाको परमाणु वैज्ञानिक समुदायको प्रतिनिधित्व गर्छन।’



उनले यी दुई वैज्ञानिक उत्तर कोरियाई न्यूक्लियर फिजिक्सका पिता भनिने सङ ककका विद्यार्थी भएको बताए। मुख्य कुरा के हो भने सो सङ कक किम जोङ उनको बुवाका नजिकका सल्लाहकार थिए।

स्टेनफर्ड विश्वविद्यालयमा परमाणु विज्ञानका प्रोफेर सेगफ्राइड हेकर उत्तर कोरियाली परमाणु संस्थामा पुग्ने पहिलो चर्चित पश्चिमी वैज्ञानिकमध्ये एक हुन्। 

हेकरले री होङको निर्देशक पदमा बसेर २००४ देखि २०१० सम्म योङब्योन न्युक्लियर साइन्टिफिक रिसर्च सेन्टरको यात्रा गरेका थिए। हेकरले आफ्नो अन्तर्वातामा भनेका छन्, ‘म री होङ सोप मेरो प्रश्नको उत्तर देखेर र उनको प्रविधि क्षमता देखेर निकै प्रभावित भएका थिए। यसले हाम्रो स्टेनफर्ड टिमलाई निकै फाइदा पुगेको थियो।’

हेकरले अगाडि भने, ‘प्लूटोनियमको जटिलतामाथि कुरा गर्दै उनले भर्खरै आविष्कार गरिएको प्लूटोनियमलाई पड्काउने मौका दिइएको थियो।’
२०१६ मा दुई वैज्ञानिकलाई चौथो परमाणु परीक्षणमा सफलता प्राप्तिपछि किम जोङ उनद्वारा सम्मानित हुने पहिलो व्यक्ति पनि बनेका छन्।

त्यसपछि आठौं परमाणु परीक्षणमा सफलतापछि किम जोङ उनले दुवै वैज्ञानिकको सम्मानमा आधिकारिक समारोहको आयोजना गरेका थिए।
उत्तर कोरियाई परमाणु कार्यक्रमलाई अगाडि बढाउने यी दुई वैज्ञानिक संयुक्त राष्ट्रसंघ सुरक्षा परिषदले कालो सूचीमा राखेको छ। २००९ प्रकाशित संयुक्त राष्ट्रसंघको एक रिपोर्ट अनुसार री होङ सोपले परमाणु हतियार बनाउनकालागि प्लूटोनियमको उत्पादन गर्ने तीन प्रतिष्ठानको निरीक्षण गरेका थिए।



संयुक्त राष्ट्रसंघले यही वर्ष री होङ सोप र सङ मुलाई संयुक्त संघ सुरक्षा परिषदमा कालो सूचिमा राखेको छ।
यी दुई वैज्ञानिकमाथि टिप्पणी गर्दै संयुक्त राष्ट्रसंघले भनेको थियो, ‘होङ सङ मुले आफ्नो देशमा परमाणु हतियार बनाउन अहम् भूमिका निर्वाह गरेका छन् र री होङ सामुहिक जनसंहारका हतियार निर्माणको विकासप्रति समर्पित छन्।’
