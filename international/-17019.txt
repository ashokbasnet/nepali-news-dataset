फेसबुकमा आएको थियो धम्की, केही समयमै भयो यी कलाकारको हत्या 

काठमाडौँ । गाडीमा यात्रा गरिरहेकी एक कलाकारको अज्ञात समुहको गोली प्रहारबाट ज्यान गएको छ। साथीसँग रहेकी ती कलाकारलाई गाडीबाट बाहिर निकालेर गोली हानी हत्या गरिएको थियो। 

यो घटना भारतस्थित हरियाणाको हो। मंगलबार वेलुकी चार बजे घटना भएको थियो। हरियाणाकी गायिका तथा मोडल हर्षीता दाहियाको अज्ञात समुहको गोली प्रहारबाट ज्यान गएको भारतीय सञ्चारमाध्यमले जनाएका छन्। उनलाई चार वटा गोली लागेको थियो। 

मृत्यु हुनु अघि हर्षीताले फेसबुकमा धम्की आएको कुरा उल्लेख गरेकी थिइन्। घटना किन र कसले गरायो भन्ने बारे खुल्न सकेको छैन्। यो विषयमा प्रहरीले अनुसन्धान गरिरहेको त्यहाँका अधिकारीलाई उदृत गर्दै भारतीय सञ्चारमाध्यमले जनाएका छन्। 

हर्षिता पछिल्लो डेढ वर्षदेखि गायन तथा डान्स क्षेत्रमा क्रियाशिल थिइन्। फेसबुक फेजमा समेत उनले आफ्ना भिडियो अपलोड गर्दै आएकी थिइन्।
