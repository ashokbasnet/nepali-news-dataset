छोरालाई छुटाउन जेल पुगेकी थिइन् आमा, प्रहरीले नमानेपछि उठाइन खतरनाक कदम

एजेन्सी । पक्राउ परेका छोरालाई छुटाउन प्रहरी चौकी पुगेकी एक आमाले प्रहरीले आफ्नो कुरा नसुनेको भन्दै खतरनाक कदम उठाएकी छन्। पक्राउ परेका छोराको पीडामा रहेकी ती आमाले आफ्नो छोरा बेकसुर रहेको बताएपछि प्रहरीले उनको कुरा नसुनेपछि खतरनाक कदम उठाएकी हुन्। उनले आफैलाई आगो लगाएर जलाएकी हुन्। 

यो घटना भारतको रायपुर स्थित गंज प्रहरी चौकीको हो। शिवानन्द नगरमा बस्ने विकास उर्फ मोनू तेवरको प्रहरी चौकी नजिकै सोमबार अवैध मदिरा बेच्दै गर्दा पकाउ परेका थिए। उनी विरुद्ध अन्य मुद्दा पनि दर्ता भएका छन्। तर उनका परिवारले उनी वेकसुर रहेको दाबी गर्दै आएका थिए। 

आरोपीकी ५३ वर्षीया आमा किच्ची तेवर विहानैदेखि प्रहरी चौकीमा पुगेकी थिइन्। उनी पत्नी पनि उनी घर फिर्ता हुने पर्खाइमा थिइन्। आरोपीकी आमाले छोरालाई छोडिदिन आग्रह गर्दै प्रहरी चौकीमा गुहार मागिरहिन । प्रहरीले एउटा कुरा पनि नसुनेपछि आक्रोशित बनेकी उनले तेल आफ्नो शरिरमा खनाएर आफैलाई आगो लगाएकी हुन्। उनको शरिर करिब ९० प्रतिशत जलेको त्यहाँका अधिकारीलाई उदृत गर्दै भारतीय सञ्चारमाध्यले जनाएका छन्। उनको अहिले कालरा नर्सिङ अस्पतालमा उपचार भइरहेको समाचारमा उल्लेख छ।
