ब्वाइफ्रेण्डसँग यौन सम्बन्धका लागि शर्त राखेपछि गयो ज्यान

एजेन्सी। आफ्ना ब्वाइफ्रेण्डले यौन सम्बन्धको प्रस्ताव राख्दा त्यसका लागि आफूले राखेको शर्त मान्नुपर्ने बताएपछि ती युवतीको ज्यान गएको छ । ती युवतीले ब्वाइफ्रेण्डलाई यौन सम्बन्धपछि आफूसँग विवाह गर्नुपर्ने अन्यथा मारिदिने बताएपछि ती युवतीको ब्वाइफ्रेण्डले नै हत्या गरिदिएका हुन् । 
ती युवतीको १२ अक्टोबरका दिन भारतको राँची रेलवे स्टेशन नजिकै झाडीमा नग्न अवस्थामा शव भेटिएको थियो । २२ वर्षकी सिलवंती बारला नामकी ती युवतीलाई उनका ब्वाइफ्रेण्ड २३ वर्षका कार्तिक उरांवले हत्या गरी फलिदिएका थिए । ९ अक्टोबरका दिन उनीहरु राती १० बजे राँची रेलवे स्टेशननजिकै झाडीमा भेटेका थिए । यिनीहरु विगत १ वर्षदेखि फोनमा कुरा गर्ने गर्ने । त्यसदिन राती भेटेपछि उनीहरु त्यहीँ यौन सम्बन्धको लागि राजी पनि भएका थिए । 

ती युवतीले आफूले सेतो कपडा लगाएको र यसमा फोहर लागेमा घरमा शंका हुने बताएकी थिइन् । त्यसपछि उनले आफूसँग यौन सम्बन्धपछि बिहे गर्नुपर्ने अन्यथा आफ्ना काका–मामा नक्सली भएको र उनीहरुले मारिदिने बताइन् । यो सुन्नासाथ ब्वाइफ्रेण्डलाई निकै रिस उठ्यो । उनले गर्लफ्रेण्डकै भित्री वस्त्र उनको मुखमा कोचिदिए । त्यसपछि ती युवतीको पाइन्टको बेल्टले उनको घाँटी थिचेर हत्या गरिदिए । 

हत्यापछि युवतीको मोवाइल फोन र पर्स झाडीबाट टाढा लगेर फालिदिए । त्यसपछि साइकलमा त्यहाँबाट टाढा गएर एउटा पहाडमुनि रात बिताए । युवती राँचीमा एउटा होस्टलमा बसेर पढ्थिन् । हत्या गरेर फरार कार्तिकले मृतक युवतीकी साथीलाई फोन गरेर उनको बारेमा सोधेका थिए । हत्या भएको धेरै दिनपछि यसरी अन्जान बनेर सोधेपछि प्रहरीलाई उनीमाथि शंका भएको थियो ।
