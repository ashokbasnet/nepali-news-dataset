मुस्लिम राष्ट्र पाकिस्तानमा हिन्दू बिवाहलाई पनि मान्यता दिने विधेयक पारित

काठमाडौं । पाकिस्तानको संसदले हिन्दूहरुको बिवाहलाई पनि कानुनी मान्यता दिनेगरि विधेयक पारित गरेको छ। पाकिस्तानी राष्ट्रपतिले विधेयकमा हस्ताक्षर गरेपछि यही हप्ता भित्र  विधेयकले औपचारिक कानुनी मान्यता पाउने भएको हो।

गत वर्ष संसद्को तल्लो सदन नेशनल एसेम्बलीले उक्त विधेयक पारित गरेपछि सीनेटले केही परितर्वन गरेर यसलाई पेरी नेशनल एसेम्बलीमा पठाइएको थियो। नयाँ कानुन पारित भएसँगै राजधानी इस्लामाबाद लगायत आसपासका क्षेत्रका पञ्जाव, बलुचिस्तान र खैबर पख्तुनख्वाह प्रान्तमा लागु हुने भएको छ ।

सबैभन्दा हिन्दू रहेको पाकिस्तानको  सिन्ध प्रान्तमा यस अगाडी नै हिन्दू विवाह सम्बन्धी छुट्टै कानुन लागु भईसकेको छ। मुस्लिम राष्ट्र पाकिस्तानमा हाल ३८ लाख हिन्दु धर्माबलम्बी बसोबास गर्दै आएका छन्।
