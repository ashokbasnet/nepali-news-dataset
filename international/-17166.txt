अमेरिकी लडाकु विमान कोरियाली आकाशमा उडेपछि डरायो उत्तर कोरिया

एजेन्सी।  उत्तर कोरियाको परमाणु परीक्षण जारी राख्ने धम्कीपछि अमेरिकाले कोरियाली आकाशमा आफ्नो परमाणु हतियारले सज्जित दुई लडाकु विमान पठाएको छ।

अमेरिकी लडाकु विमान बी–१बी बम्बर्सले दक्षिण कोरियाको सोलमा निकै तलबाट उडान भरेको अन्तर्राष्ट्रिय संचारमाध्यमले जनाएका छन्। यो कार्यले अमेरिकाले उत्तर कोरियालाई आफ्नो शक्ति देखाएको संचारमाध्यमले उल्लेख गरेका छन्।



उता एक अप्रत्याशित कदममार्फत उत्तर कोरियाले धेरै देशका सांसदलाई सम्वोधन गर्दै एक पत्र अष्ट्रेलिया पठाएको छ। २८ सेक्टेम्बरमा देखिएको पत्रमा अष्टे«लियाका विदेश मन्त्री जुली बिशपले आफ्नो फेसबुकमा पोष्ट गरेकी छन्। 

पत्रमा उत्तर कोरियाले स्वयंलाई परमाणु हतियार सम्पन्न राष्ट्र घोषणा गरेको छ। र, अमेरिकी राष्ट्रपति डोनाल्ड ट्रम्पमाथि विश्वलाई परमाणु युद्धतर्फ धकेलेको आरोप लगाएको छ।



सो पत्रमा संयुक्त राष्ट्रसंघमा ट्रम्पको भाषण र युद्धजस्ता अवस्थाबाट बच्न संयुक्त राष्ट्रसंघको सल्लाहलाई उल्लेख गरिएको छ। यसअघि शुक्रबार उत्तर कोरियाको विदेश मन्त्रालयको राजनीतिक नाम योक सेनले उत्तर कोरियाली नागरिकलाई परमाणु हतियार विकासित गर्न सही विकल्प भएको विश्वास दिलाउने काम भइरहेको बताएका थिए।  अमेरिकाको परमाणु खतरासँग जुध्नकालागि परमाणु परीक्षण आवश्यक भएको उत्तर कोरियाले जिकिर गर्दै आएको छ।
