माओपछि सबैभन्दा शक्तिशाली भए शी जिनपिङ

बीबीसी। चीनको सत्ताधारी कम्युनिष्ट पार्टीले राष्ट्रपति शी जिनपिङको विचारधारालाई संविधानमा समावेश गर्ने निर्णय गरेको छ।
संविधानमा शीलाई चीनको पहिलो कम्युनिष्ट नेता र संस्थापक माओत्से तुङ बराबरको दर्जा दिइएको छ।

२०१२ मा चीनको राष्ट्रपति बनेपछि शीको चीनको सत्तामाथिका पडक लगातार बलियो हुँदै गएको छ।  संविधानमा ‘शी जिनपिङ थट’ लेख्नेको पक्षमा सर्वसम्मति भएको छ। कम्युनिष्ट पार्टीको कांग्रेसको अन्तिममा यो सम्बन्धि निर्णय गरिएको हो।



बेइजिङमा भएको कांग्रेसमा दुई हजार भन्दा धेरै प्रतिनिधि सहभागी भएका थिए। यो चीनको सबैभन्दा महत्वपूर्ण राजनीतिक बैठक हो। जसमा महत्वपूर्ण विषयमा निर्णय लिने गरिन्छ। यही बैठकले पाँच वर्षसम्म देशको नेतृत्व गर्ने नेताको पनि चयन गरिन्छ।

कम्युनिष्ट पार्टीको बैठक १८ अक्टुबरदेखि सुरु भएको थियो। बैठकको सुरुवातमा शी जिनपिङले तीन घण्टा लामो भाषण गरेका थिए। आफ्नो भाषणका क्रममा शीले ‘नयाँ युगमा चिनियाँ खुबीकासाथ समाजवाद’ दस्तावेज पहिलो पटक पेश गरेका थिए।



शीले सो दस्तावेज पार्टी बैठकमा पेश गरेपछि पार्टी शीर्ष नेता र संचारमाध्यमका त्यसको निकै चर्चा भएको थियो। सोही दस्तावेजलाई शी जिनपिङ थट भनिएको हो।

बीबीसीका चीन सम्पादक क्यारी ग्रेसीका अनुसार पार्टीको संविधानमा शी जिनपिङ थप उल्लेख भएपछि अब कुनै पनि प्रतिद्वन्द्वीले शक्तिशाली शी जिनपिङलाई कम्युनिष्ट पार्टीको नियमको हवाला दिए बिना चुनौती दिन सक्दैनन्।

यसअघि पनि कम्युनिष्ट पार्टीका नेताका आफ्ना विचार छन् तर माओ बाहेक कसैलाई पनि पार्टीको संविभानमा विचारका रुपमा स्थान दिइएको थिएन। तर माओ र देङ जियाओपिङको नाम पार्टीको संविधानमा उनीहरुको विचारलाई समावेश गरिएको थियो।



अब स्लुक, कलेजका विद्यार्थी, सरकारी कर्मचारी र नौ करोड कम्युनिष्ट पार्टीका सदस्यले ‘शी जिनपिङ थट’ पढ्नेछन्। चीनमा शी जिनपिङ थटका साथै चीनमा समाजवादी युग सुरु भएको छ।

पार्टीले यो नयाँ युगलाई आधुनिक चीनको तेस्रो चरण नामाकरण गरेको छ। पहिलो चरण अध्यक्ष माओको थियो। जसले गृहयुद्धमा फसेको चीनलाई बाहिर निकाल्नलाई चिनियाँ जनतालाई एकजुट पारे।

दोस्रो चरण देङ जियाओपिङको थियो, जसको शासन कालमा चीन थप एकजुट भयो। जियाओपिङले चीनलाई अनुशासित र विदेशमा बलियो बनाए।

अब तेस्रो युग शी जिनपिङले सुरु गरेका छन्। अब शी जिनपिङको नाम पार्टीको संविधानमामा समावशे गरिएको छ। अब उनलाई त्यतिबेलासम्म कसैलेपनि चुनौती दिन सक्दैन, जतिबेलासम्म कम्युनिष्ट पार्टीको नियममा कुनै आँच नआयोस्।
