उत्तर कोरियाको यस्तो हर्तकले विश्व आतंकित!

एजेन्सी। उत्तर कोरियाली नेता किम जोङ उनले अब जैविक हतियार बनाउने तयारीमा जुटेका छन्। जसलाई ‘बिरामी बम’ को नाम दिइएको छ।  बिरामी बमको उद्देश्य मानिसलाई बिरामी बनाएर तड्पाएर मार्नु रहेको जनाइएको छ। अमेरिकी थिंकट्यांक बेल्फर सेन्टरले आफ्नो एक रिपोर्टमा उत्तर कोरियाले बिमारी बम बनाउने तयारी गरेको उल्लेख गरेका छन्। 

अन्तर्राष्ट्रिय संचारमाध्यमका अनुसार अमेरिकी थिंकट्याकंले उत्तर कोरियाका पूर्व राजनीतिज्ञ ताए याउङलाई उद्धृत गर्दै जनाए अनुसार उत्तर कोरियाले १९६० को आसपासमा जैविक हतियार बनाउन सुरु गरेको थियो। परमाणु र हाइड्रोजन बमको सफल परीक्षणपछि फेरि उत्तर कोरियाका नेताले जैविक हतियार निर्माणमा आफ्नो ध्यान केन्द्रित गरेका छन्।

गुप्तचर एजेन्सीहरुका अनुसार किम जोङ उनसँग तीन बायोलजिकल हतियार उत्पादन युनिट छन्।  यी युनिटमा तिव्रगतिमा हतियार उत्पादन गर्ने काम भइरहेको छ। मिडिया रिपोर्टका अनुसार उत्तर कोरियाली नेता किम जैविक हतियारमार्फत प्लेग, खतरनाक ज्वरो जस्ता विरामी फैलाउन चाहन्छन्।

यसैवर्ष मिकका दाजुको मलेशियामा हत्या भएको थियो। सो हत्यामा खतरनाक जैविक नर्व एजेन्ट विएक्सको प्रयोग भएको खुलासा भएको थियो। यही कारण यस्तो केमिकल उत्तर कोरियाको बायो टेक्निकल इन्टिच्युटबाट आएको आशंका गरिएको थियो।

कोरियाई युद्धपछि १९५० देखि १०५३ को बीचमा उत्तर कोरियामा हैजा, टाइफाइट र चेचकजस्ता बिरामीका कारण हजारौंको मृत्यु भएको थियो। त्यस क्रममा उत्तर कोरियाले त्यसलाई जैविक आक्रमण भएको बताउँदै अमेरिकालाई जिम्मेदार ठहरार्याएको थियो।  

यस्तो पनि आशंका गरिँदैछ,  उत्तर कोरिया अमेरिकासँग बदला लिन जैविक हतियार विकसित गरिरहेको छ। विगत केही समयदेखि उत्तर कोरिया लगातार अमेरिकामाथि आक्रमण गर्ने धम्की दिइरहेको छ।
