उत्तर कोरियाले दियो खतरनाक धम्की, विश्वभर हलचल

एजेन्सी । राष्ट्र संघको निर्देशनलाई वेवास्ता गर्दै पटक पटक मिसाइल परीक्षण गर्दै आएको उत्तर कोरियाले पहिल्लो समय हाइड्रोजन बम आक्रमणको धम्की दिएको छ।  

उत्तर कोरियाको उक्त धम्कीका कारण विश्वभर हलचल पैदा भएको छ। उत्तर कोरियाका एक वरिष्ट अधिकारीले यो चेतावनीलाई हल्का रुपमा नलिन समेत भनेका छन्। सीएनएनसँग कुरा गर्दै उनले भनेका छन्, हामीले पहिले पनि जे कुरा भएका थियौँ त्यो गरेरैँ छोड्यौँ। अब पनि यो कुरालाई हल्का रुपमा नलिनु। मिसाइल परिक्षणकै कारण लामो समयदेखि अमेरिका र उत्तर कोरियाको सम्बन्धमा चिसोपना आएको छ। 

उत्तर कोरियाले अब चाडै नै हाइड्रोजन बम परीक्षण गर्ने भएको छ। यसअघि अमेरिकाले गरेको एक अध्ययनले उत्तर कोरियाले परमाणु हतियार सँगसँगै जैविक हतियारको पनि निर्माण गरिरहेको रिर्पोट सार्वजनिक भएको थियो। 

अमेरिकाको बेल्फर सेन्टरले सार्वजनिक गरेको उक्त अध्ययन अनुसार उत्तर कोरियाले अमेरिकाको प्योङयाङ र चेचक फैलाउन सक्ने जैविक हतियार बनाएको हो। उत्तर कोरियाले परमाणु हतियार निर्माण गरिरहेको तथ्य सार्वजनिक सँगै यो रिर्पोटले पनि अमेरिकमा बढी खतरा पैदा गरेको छ।
