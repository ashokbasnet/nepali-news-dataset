विज्ञानको चमत्कारः ४० डाक्टर, १६ घण्टाको सर्जरी र अलग भए जग्गा र कलिया

बीबीसी। ओडिसाका यी दुई बच्चको टाउको जोडिएको थियो। र, एम्सका ४० डाक्टरको टिमले १६ घण्टासम्मको सर्जरीपछि यी दुई जुम्ल्याहा बच्चा जग्गा र कालियाको सफलतापूर्वक अलग पारिएको छ। दिल्लीको अखिल भारतीय आयुर्विज्ञान संस्थान (एम्स)ले एक विज्ञप्ति जारी गरी अपरेशन सफल भएको र दुवै बच्चाको स्थास्थ्य स्थिर रहेको  जनाएको बीबीसीले उल्लेख गरेको छ।

अस्पतालका अनुसार यो अपरेशन २५ अक्टुबर विहान ६ बजे सुरु भएको थियो। अपरेशनमा २० सर्जन र दश एनिस्थिसिया विशेषज्ञको सहभागिता थियो।  यो अपरेशन १६ घण्टासम्म चलेको थियो। बुधबार राति ८ बजेर ४५ मिनेटमा दुवै बच्चाको टाउने अलग गरिएको थियो।
अपरेशन दलमा सहभागी न्यरोसर्जन डाक्टर दीपक गुप्ताले भने, ‘बच्चाको टाउको अलग गर्न हामीले कयौं चरणमा सर्जरी गर्यौं। दुवै बच्चाको मस्तिष्क एकअर्कामा जोडिएका थिए। साथै उनीहरुको नशा पनि एक आपसमा जोडिएका थिए।’

रक्त संचार प्रणाली एउटै भएका कारण एउटा बच्चाको फ्लूड (तरल पदार्थ)  अर्को बच्चमा जाँदै थियो। त्यही कारण छुट्टै सर्कुलेशन (रक्त संचार) दिनु आवश्यक थियो। अपरेशनका क्रममा एउटा बच्चाको मुटु फेलको स्थितिमा पुगेको थियो भने अर्का बच्चाको मृगौलामा समस्या थियो। रक्त संचार प्रणालीको व्यवस्था र दिमागको नशा पनि जोडिएको थियो भने अपरेशन कसरी संभव भयो?

डा. गुप्ताले भने, ‘बच्चाका सर्जरी दुई चरणमा गरियो। पहिलो चरणमा बिनस बायपास गरियो। यसमा बच्चा रक्त संचार विकास गर्न समय दिइयो। एक महिनापछि बच्चको विनस बायपास सफल भयो तर, उनको मुटु कमजोर भयो। त्यही कारण हामीले उनीहरुलाई सेमी– इमर्जेन्सीमा योजनाबद्ध तरिकाले अपरेट गर्नुपर्यो।’



यी दुई बच्चाको टाउको अलग गर्न एक प्रकारको प्रविधिको प्रयोग गरिएको थियो। जसले मुटुको बायपास सर्जरी हुन्छ, त्यसैगरी ब्रेनको सर्जरी पनि गरियो।  एम्सका डाक्डरकालागि  यी दुई बच्चा निकै ठूलो चुनौती हुन्।

अब बच्चाको स्वास्थ्य कस्तो हुन्छ? भन्ने जिज्ञासाा डा. दिपक भन्छन्, ‘ अपरेशनसँग सम्बन्धित आशंका र आशाको बारेमा अहिले नै भन्नु मुस्किल काम हो। अहिले सबै कुरा ठिकठाक छ। अपरेशनका क्रममा उनीहरुलाई कुनै कष्ट भएन। यो निकै  लामो लडाइँ हो। यसका कमसे कम दुई तीन महिना लाग्न सक्छ। यस्तोमा बच्चामा हर्टअट्याक हुन सक्ने, मेनिनजाइटिस संक्रमण जस्ता चिजको संभावना हुन्छ।  बच्चाको स्थिति अहिले पनि नाजुक छ। तर उनीहरुको अपरेशन सफल भयो। उनीहरुलाई हामीले निगरानीमा राखेका छौं।’
