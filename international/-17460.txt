रुसी राष्ट्रपति पुटिनले प्रहार गरे चार मिसाइल

एजेन्सी। रुसी राष्ट्रपति भ्लादिमीर पुटिन एक पटक फेरि आफ्नो साहसलाई लिएर चर्चामा छन्। राष्ट्रपति पुटिनले एक सैन्य अभ्यासका क्रममा चार मिसाइल प्रहार गरेपछि उनको चर्चा चुलिएको हो।

अन्तर्राष्ट्रिय संचारमाध्यमका अनसार बिहीबार रुसको न्युक्लियर फोर्सेज एक सैन्य अभ्यासका क्रममा पुटिनले चार मिसाइल प्रहार गरेका हुन्। पुटिका प्रवक्ताका अनुसार त्यस क्रममा पुटिनले सैन्य अभ्यासमा भाग लिएका थिए। तीन सेनाका कमाण्डर उपस्थित रहेका सैन्य अभ्यासमा पुटिनले चार ब्यालेस्टिक मिसाइल प्रहार गरेका थिए। 

पुटिनका प्रवक्ता अनुसार रुसको उत्तर पश्चिम क्षेत्रमा सो सैन्य अभ्यास गरिएको थियो। लंचप्याडबाट एक तोपोलआईसीबीएम फायर गरिएको थियो। रुसले सो सैन्य अभ्यासलाई आफ्नो नियमित अभ्यास भएको जनाउँदै त्यसको अन्तर्राष्ट्रिय परिस्थितिसँग कुनै सम्बन्ध नभएको जनाएको छ। 

२०१० अगस्टमा पूर्वी जंगलमा भीषण आगलागी भएको थियो। सो क्रममा आगो नियन्त्रण लिने क्रममा पुटिन पाइलट बनेका थिए, र उनले आगो नियन्त्रणमा सहयोग गरेका थिए। पुटिनलाई जहाज उडाउनुका साथै तीव्र गतिमा बाइक चलाउनेसमेत शोख छ। त्यसबाहेक फुर्सद मिल्यो भने पुटिन खेलमा समेत रुची राख्छन्। 

कमैलाई मात्र थाहा भएको अर्को कुरा के हो भने पुटिन पहिला रुसी खुफिया एजेन्सी केजीबीमा एजेन्ट थिए। यस क्रममा १९७५ देखि १९९१ क्रममा उनले पूर्वी जर्मनीमा जासुसी गरेका थिए। पुटिनले त्यस क्रममा यस्ता मानिस नियुक्त गरेका थिए जसले अमेरिकाको जासुसी गर्न सकोस्।
