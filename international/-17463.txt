हनीप्रीतकालागि अंबाला जेलका सबै नियम तोडियो

नयाँदिल्ली। जेल गएपछि पनि राम रहीमकी कथित छोरी हनीप्रीतको शान घटेको छैन। शुक्रबार हनीप्रीतलाई भेटन उनका परिवार जेल गएका थिए। उनीहरु जेल पुग्दा जेलका सबै नियम तोडिएको थियो।

भारतीय संचारमाध्यमका अनुसार हनीप्रीतको परिवार जेलमा एक गाडी लिएर पुगेका थिए।  सो गाडीमा हनीप्रीतकी आमा, दाजु भाउजू र दिदी भिनाजु थिए। जव हनीप्रीतको परिवारको गाडी जेलको गेटमा पुग्यो, गाडीलाई विना चेकजाँच जेलभित्र पठाइयो। हनीप्रीत यतिेबला अंबाला जेलमा न्यायिक हिरासमा छिन्। 

जेलको सामान्य नियम अनुसार  कैदीसँग भेट गर्न आएका मासिको गाडी जेल बाहिरै राख्ने गरिन्छ। त्यबाहेक अन्य कयौं औपचारिकता पूरा गर्नुपर्ने हुन्छ।  संचारमाध्यमका अनुसार हनीप्रीतका परिवारको सुरक्षा जाँच पनि गरिएन्। हनीप्रीत मामिलामा प्रहरीको यस्तो व्यवहारले धेरै प्रश्न उब्जाएको छ। 

प्रहरीको लापरवाही सार्वजनिक भएपछि हरियाणाका कारागार मन्त्रीले भीभीआईपी वा सामान्य नागरिकले जेलभित्र गाडी लैजान नपाउने बताए।  उनले जेलमा सीसीटीभी क्यामरा राखिएको र यदि हनीप्रीतका परिवारले जेलभित्र गाडी लगेको प्रमाणित भए कारवाही हुने उनले जनाए। 

पंजकूलाका विशेष सीबीआई अदालतले दुई साध्विलाई बलातकार गरेको आरोपमा २० वर्षको सजाय सुनाएको छ।  राम रहीम जेल गएपछि पंजाव र हरियाणाका केही इलाकामा हिंसा फैलिएको थियो।
