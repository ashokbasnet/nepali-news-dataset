राहुल गान्धीको विवाहलाई लिएर नयाँ खुलासा

नयाँ दिल्ली। भारत सरकरा केन्द्रीय मन्त्री एवं रिपब्लिक पार्टी अफ इण्डियाका नेता रामदास अठावलेले राहुल गान्धीको विवाहको विषयलाई लिएर हास्यास्पद अभिव्यक्ति दिएका छन्। अठावलेका अनुसार राहुल गान्धीले कुनै दलित युवतीसँग विवाह गरे महात्मा गान्धीको सपना साकार हुन्छ।

महाराष्ट्रमा संचारकर्मीसँग कुरा गर्दै अठावले  भने, ‘ राहुल गान्धीको विश्वास बढेको छ, उहाँले आक्रमक चुनाव प्रचारको सुरुवात गर्नु भएको छ, मेरो इच्छा के हो भने उहाँ एक कुशल नेता बन्नुहुनेछ।’

राहुलले चुनाव प्रचारका क्रममा दलित परिवारको घरमा खाना खाएको उल्लेख गर्दै भने, ‘म उहाँलाई के सल्लाह दिन्छु भने हाम्रो समाजमा धेरै लायक र शिक्षित युवती पनि छन्। जो राहुल गान्धीकालागि योग्य छन्। त्यसैले  राहुलले कुनै दलिय युवतीसँग विवाह गर्दा राम्रो सन्देश जान्छ।’ उनले आफ्नो उदाहरण दिँदै समाजबाट जाति व्यवस्थालाई अन्त्य गर्नु छ भने राहुलले दलित युवतीसँग विवाह गर्नु उचित हुने बताए।

उनले भने, ‘जस्तै मैले एक ब्राम्हण युवतीसँग विवाह गरेको छु, राहुलले पनि दलिय युवतीसँग विवाह गर्दा समाजमा राम्रो सन्देश जान्छ।’
यसअघि बिहीबार दिल्लीमा आयोजित एक कार्यक्रममा राहुल गान्धीले विवाहको प्रश्नको सामना गर्नुपर्यो।  

पीएचडी चेम्बर अफ कमर्शको वार्षिक दिवस समारोहमा कांग्रेस उपाध्यक्ष राहुल गान्धी पनि सहाभागी थिए।  यसक्रममा बक्सर विजेन्द्र सिंहले  राहुललाई कहिले प्रधानमन्त्री बन्ने र कहिले विवाह गर्ने भन्दै प्रश्न सोधेका थिए। सो प्रश्नपछि हाँस्दै राहुलले जवाफ दिए, ‘म भाग्यमा विश्वास गर्ने व्यक्ति हुँ। विवाह जहिले हुन्छ हुन्छ।’
