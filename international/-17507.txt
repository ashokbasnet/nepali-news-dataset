अमेरिकी सडकमा घुम्दै थिए किम जोङ उन, ट्रम्पसँग भेट्न जाँदा गार्डले भगाए (भिडियो)

एजेन्सी। अमेरिकाको  सडकमा हिडिँरहेका मानिस त्यतिबेला छक्क परे, जब उनीहरुले सडकमा उत्तर कोरियाली नेता किमजोङ उन आफ्ना सुरक्षाकर्मीसहित  हिँडिरहेको देखे। 

अमेरिकालाई बारम्बार परमाणु आक्रमण गर्ने धम्की दिने उत्तर कोरियाली नेता अमेरिकी सडकमा खुल्ला रुपमा हिँडिरहेको देखेपछि अमेरिकी जनता छक्क परे। उनीहरुले किम जोङ उनसँग खिचाए भने कसैले उनलाई ‘रकेट म्यान’ भन्दै बोलाए। करिव दश घण्टासम्म अमेरिकी सडक र मेट्रोमा यात्रा गरेपछि ‘किम जोङ उन’ लाई अमेरिकी राष्ट्रपति डोनाल्ड ट्रम्पलाई भेट्ने इच्छा व्यक्त गरेर उनी ट्रम्प टावट पुगे। तर उनलाई सुरक्षाकर्मीले रिसेप्शनमा नै रोके। 

वास्तवमा यो घटना सत्य होइन। अमेरिकी प्य्रांक गु्रप ‘क्यूपार्क’ ले किम जोङ उनको नक्कल गर्दै प्य्रांक भिडियो बनाएको हो। यतिबेला यो भिडियो सामाजिक संजालमा भाइरल भएको छ। प्य्रांकमा एक व्यक्तिले किम जोङ उन कै जस्तो कपडा लगाएका छन्।  उनको हेयर स्टाइलमात्र होइन पूरै गेटअप किमसँग मिल्दो छ। त्यतिमात्र होइन,  किमसँग एउटा सुरक्षाकर्मी पनि तैनाथ छन्,जसले उत्तर कोरियाको सेनाको पोशाक लगाएका छन्।
