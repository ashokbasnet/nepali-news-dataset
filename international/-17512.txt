५ महिनापहिले समुद्रमा वेपत्ता भएका दुई महिला सकुशल फर्किएपछि... 

एजेन्सी । दुई महिला समुद्रमा घुम्नका लागि निस्किएका थिए। अमेरिकाको हवाई द्धीपबाट ५ महिलादेखि वेपत्ता भएका दुई महिला चमत्कारीक रुपमा सकुशल भेटिएका छन्।  

प्रशान्त महासागरको बीचमा अमेरिकी आइल्याण्ड हवाई द्धीपको राजधानी होनोलुलू पर्छ। त्यहाँबाट जेन्नीफर र तासा नाम गरेका दुई युवती डुङ्गामा घुम्न निस्किएका थिए। तर उनीहरुले बाटो बिर्सिए। उनीहरुको मोबाइल समेत पानीमा खस्यो। एक महिनापछि उनीहरुको डुङ्गाको इन्जिन पनि  बिग्रियो। पछिल्लो १०० दिनसम्म उनीहरुले कसैको आवाज समेत सुन्न पाएनन्। 

उक्त संकटको घडीमा उनीहरुमाथि झन ठूलो संकट थपियो। अचानक उनीहरुमाथि अतरनाक शार्कोले समेत हमला गर्यो, जसबाट उनीहरु मुस्किलले बाचेका थिए। त्यसपछि उनीहरुलाई ५ महिलापछि २५ अक्टुवरमा यूएस सुरक्षाकर्मीले उद्धार गरेका थिए। उनीहरु जापानको दक्षिणी क्षेत्रदेखि ९०० माइलको दुरीमा फेला परेका थिए। सबै भन्दा पहिले उनीहरुलाई एक ताइवानी माझिले देखेर यूएसका एक गार्डलाई खबर गथरेका थिए। उनैको सहयोगमा उनीहरुको उद्धार भएको थियो।
