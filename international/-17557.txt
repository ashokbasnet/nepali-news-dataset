किन अचानक परिवर्तन भयो किम जोङ उनको व्यवहार?

बीबीसी। उत्तर कोरियाको  जतिबेला चर्चा हुन्छ, नेता किम जोङ उन सैनिक, मिसाइल र हतियारसँग देखिन्छ। उनकी श्रीमती रि ओल जु विरलै मात्र सार्वजनिक रुपमा देखा पर्छिन्। किम  जोङ उन अमेरिका र उसको सहयोगी  देशको तानातानीकाबीच समय निकालेर प्योङयाङमा एक कस्मेकिट फ्याक्ट्रीको अवलोकन गरेका छन्। 

केही समय अगाडि सो कारखानको पूरै ढाचा परिवर्तन गरिएको थियो। किम आफ्नी श्रीमती रि सोल जु र पार्टीका वरिष्ठ सदस्यलाई लिएर सो कारखानामा पुगेका थिए।

किम श्रीमतीसँग कम देखिन्छन्।  यो कारखानामा १४ वर्ष पहिला किमका बुवा किम जोङ इल पनि गएका थिए। सो अवलोनलाई उत्तर कोरियाको सरकारी संचारमाध्यमले प्रत्यक्ष प्रशारण गरेका थिए।



किमले कारखाना अवलोकन गरेकोे ठिक एक पहिला अमेरिकी रक्षा मन्त्री जिम म्याटिसले भनेका थिए, ‘अमेरिका उत्तर कोरियालाई कहिल्यै पनि परमाणु शक्ति सम्पन्न देशका रुपमा स्वीकार गर्दैन।’ म्याटिस शनिकार दक्षिण कोरिया पुगेका छन्।  उनले उत्तर कोरियाले परमाणु हतियार प्रयोग गर्यो भने उसलाई त्यस्तै जवाफ दिने बताएका थिए।

उत्तर कोरियाद्वारा मिसाइल र परमाणु परीक्षणका कारण कोरिायली प्रायद्वीपमा तनाव चरमउत्कर्षमा पुगेको छ। किम जोङ उनको कारखानको अवलोकन यो विषयमा नितान्त बेग्लै छ, किनभने किम सामान्यतया मिसाइल र हतियारसँग देखा पर्छन्।

यो पहिलो पटक हो किम जोङ उन पहिलो पटक आफ्नी  श्रीमतीसँग सौन्दर्य उत्पानका साथ देखिए। किमले सो अवसरमा कस्मेटिक कम्पनीको प्रशंसा गर्दै त्यसलाई विश्वस्तरीय उत्पादन बनाउन आग्रह गरेका थिए।
 

को हुन किम की श्रीमती ?



रि सोल जु का बारेमा धेरै जानकारी उपलब्ध छैन। उनी एक गायिका थिइन र एक कार्यक्रममा प्रस्तुती दिँदै गर्दा उनलाई किमले देखेका थिए। यही नामबाट उत्तर कोरियाली अर्का कलाकार पनि छिन्। तर, यो पुष्टि भएको छैन की यी दुवै एउटै हुन वा अलग अलग हुन्। 

उनीहरुबाट तीन सन्तानको जन्म भइसकेको बताइएको छ। यो अनुमान रि  सोल जु अचानक नदेखिने र फेरि देखिने आधारमा लगाइएको हो। यसको आधिकारिक पुष्टि भने भएको छैन।



री सोल जुलाई पश्चिमी पहिरन र सार्वजनिक स्थानमा श्रीमानसँग देखिने हुँदा उनको तुलना अमेरिकी पूर्व राष्ट्रपति बराक ओबामाकी श्रीमती मिशेल ओबामासँग गरिन्छ।

किम जोङ उनको पछिल्लो तस्बीर हेरेपछि उनको नेतृत्व शैलीमा केही नरमपन आएको अनुमान लगाउन सकिन्छ। तर मिसाइल परीक्षणपछि  उनको नेतृत्वलाई अन्तर्राष्ट्रिय समुदायले रुचाएको छैन।
