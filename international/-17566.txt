इन्दिरा गान्धी १६ वर्षकी हुँदा फिरोजले प्रपोज गरेका थिए

नयाँ दिल्ली। भारतकी पहिलो महिला प्रधानमन्त्री इन्दिरा गान्धीको ३३ स्मृति दिवस ३१ अक्टोरमा हो। इन्दिरा गान्धीपछि प्रधानमन्त्री पदमा कोही पनि महिला पुग्न सकेका छैनन्। आफ्नो लौह व्यक्तित्वका इन्दिरा गान्धी संसार भर चर्चित थिइन्।  अब प्रस्तुत छ उनीसँग जोडिएका केही घटना उनकै शब्दमा। 

म १३ वा १४ वर्षकी थिएँ, मैले पहिलो पटक फिरोजलाई देखेकी थिएँ। जतिबेला फिरोजले मलाइ प्रपोज गरे, त्यो बेला मेरो उमेर मात्र १६ वर्षको थियो। उनले मलाइ त्यतिबेलासम्म प्रपोज जारी राखे, जतिबेला सम्म मैले हुन्छ भनिन्। फिरोज मेरो जिन्दगीको एक्लै व्यक्ति थिए। आफ्ना बच्चाको मैले धेरै ख्याल गरेकी छु। आफ्ना बच्चालाई मैले अरुलाई छुनसमेत दिइन्। मेरो जीवनमा धेरै मुस्लिकका दिन आए।

मलाइ के लाग्छ भने तपाइँ आफ्नो खुशी अरुसँग बाढ्न सक्नुहुन्छ, तर दुख बाँड्न सक्नुहुन्न। त्यस्तो बेलामा तपाइँले आफूलाई एक्लै सम्हाल्नु पर्छ। मैले पनि आफूलाई एक्ले सम्हालेँ। 

स्वतन्त्रताको लडाइँ र राजनीतिक विषयमा मेरो यतिधेरै लगाव थियो की एक युवतीको जसरी मेरो मनमा त्यस्तो भावना नै उठेन। मेरा कोही साथी पनि थिएनन्। सबैजना कजन्स थिए, उनीहरु पनि केटा थिए। स्कुलमा केही मानिससँग मेरो दोस्ती थियो। तर केटीहरुको जस्तो कुरा गर्न मलाइ राम्रो लाग्दैन थियो। मलाइ रुख चढ्ने खेल निकै रमाइलो लाग्थ्यो।  

सबैभन्दा खुशी म आफ्ना आमा बुवासँगै हुन्थें। किनभने उहाँहरुसँग बस्ने अवसर निकै कममात्र पाइन्थ्यो। जतिबेला मेरा बुवा जेल बाहिर  निस्किनु हुन्थ्यो म धेरै खुशी हुन्थे। मलाइ पहाडमा जानु पनि निकै मनपथ्र्यो। 

इन्दिरा गान्धीका फुपु कृष्णा हठीसिंहले आफ्नो पुस्तक ‘डियर टु बिहोल्ड’ मा लेखेकी छन्, भारतले एक महिलालाई देशको प्रमुख पदमा चुनेको छ। यो विषयले विश्व दंग परेको थियो। जव उनी पहिलो पटक अमेरिका गइन् त्यतिबेला अमेरिकी संचारमाध्यम उनी महिला प्रधानमन्त्री भएकोमा दंग थिए।’

बाल्यकालमा मैले कहिले पनि मुलुकको प्रधानमन्त्री बन्ने सपना देखेको थिइन्। म जे भए मेरा बुवाले बनाउनु भएको हो। वास्तवमा हरेक मानिस कहीँ न कँही कुनै न कुनै कुरा सिकिनै रहेको हुन्छ। मसँग पनि यस्तै भयो। मेरा लागि ती प्रत्येक व्यक्ति हिरो थिए, जसले मुलुकको स्वतन्त्रताको लडाइँ लगे। जतिबेला मेरी आमाको निधन भयो, त्यो बेला मेरो उमेरमात्र १९ वर्षको थियो।

एजेन्सीकाे सहयाेगमा
