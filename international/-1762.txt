यमनमा बम हमला, २२ जनाको मृत्यु

साना (यमन)। यमनमा हुथी विद्रोहीले शुक्रबार गरेको बम आक्रमणमा परी मृत्यु हुनेहरुको संख्या २२ पुगेको छ । यमनको होडेइडा प्रदेशको पश्चिमी क्षेत्रमा पर्ने खोखा बजारमा भएको बम हमलामा परी अरु आठ जना घाइते भएको यमनी समाचार समिति साबाले जनाएको छ ।

घटनापछि यमनी आकाशमा उडीरहेका जेट विमानहरुबाट भयवित भएकाले स्थानीय उक्त घटनामा परेर घाइते बनेका नागरिकको उद्धारमा खट्न सकिरहेका छैनन् । घटनाबाट भएको क्षतीको विस्तृत विवरण अहिलेसम्म आउन सकेको छैन ।

विगत तीन बर्ष देखि भईरहेको द्धन्द्धका कारण अहिले सम्म १० हजार भन्दा बढी आम नागरिकको मृत्यु भएको छ भने हजारौ विस्तापित भएका छन् । रासस/एपी
