यी व्यक्तिको पेटबाट निकालियो ६ सय फलामका किला, चुम्बकले गरियो अपरेशन

एजेन्सी। पेट दुखेर अस्पताल भर्ना भएका एक व्यक्तिको पेटको अपरेशन गर्दा निकै आश्चर्यजनक घटना भएको छ । अपरेशन गर्ने डाक्टरहरुले ती व्यक्तिको पेटबाट ६०० फलामका किला निकालेका छन् । 
भारतको कोलकाताका प्रदीपकुमार दाही नामका ती व्यक्तिलाई निकै पेट दुखेपछि परिवारले अस्पताल भर्ना गरेका थिए । डाक्टरहरुले उनको सोनोग्राफी गर्दा निकै आश्चर्यचकित भए । डाक्टरहरुका अनुसार प्रदीपलाई किला खाने बानी छ । उनले यति किला खान्थे कि उनको पेटमा किलाको थुप्रो लाग्यो । आश्चर्यजनक कुरा त यति धेरै किला खाएपछि पनि उनको पेटमा कुनै किसिमको घाउ लागेको थिएन । कलकत्ता मेडिकल कलेजका डाक्टर विश्वासका अनुसार डाक्टरहरुले पेट चिरेपछि उनको पेटबाट चुम्बकको सहायताले किला निकालेका थिए ।
