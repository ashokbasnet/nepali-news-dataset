जापानको प्रधानमन्त्रीमा आबे पुन: निर्वाचित

टोकियो। जापानको प्रधानमन्त्रीमा यहाँको लिबरल डेमोक्रेटिक पार्टीका नेता सिन्जो आबे पुनः निर्वाचित भएका छन्। 

वर्तमान कामचलाउ सरकारका प्रधानमन्त्री समेत रहेका उनी जापानको प्रधानमन्त्रीमा बुधबार पुनः निर्वाचित भएको प्राप्त समाचारमा जनाइएको छ। 

जापानको दुवै सदनले उनलाई प्रधानमन्त्रीमा बुधबार निर्वाचित गरेको हो। उनले घोषणा गरेको आम निर्वाचन हालै सम्पन्न भएको थियो। 

हालैमात्र सम्पन्न सो निर्वाचनमा उनको दल लिबरल डेमोक्रेटिक पार्टीले दुईतिहाई बहुमत हासिल गरेको थियो। 

गएको संसदीय निर्वाचनमा उनको दलले जापानी संसदको तल्लो सदनमा दुईतिहाई बहुमत हासिल गरेको थियो। उनलाई सोही संसदले बुधबार प्रधानमन्त्रीमा निर्वाचित गरेको हो। 

जापानको उक्त निर्वाचनमा उनको बिगतदेखिकै सत्तारुढ अर्को दल कोमेइतो पार्टी पनि गठबन्धनमा सामेल भएको थियो। अबको नयाँ सरकारमा पनि सो दल सहभागी हुने भएको छ। 

आबेलाई बुधबारको संसद बैठकले प्रधानमन्त्रीमा निर्वाचित गरेको छ। उनले आजै रातिसम्ममा उक्त कोमेइतो पार्टीका नेतासँग छलफल गरी नयाँ मन्त्रिमण्डलको घोषणा गर्नुहुने भएको बताइएको छ। 

बुधबार बसेको जापानी संसदको विशेष बैठकले उनलाई प्रधानमन्त्रीमा नियुक्त गरे पनि औपचारिक रुपमा उहाँको नाम घोषणा हुन भने बाँकी छ। 

उनले बुधबारै साँझ घोषणा गर्ने मन्त्रिमण्डललाई जापानी राजदरबारमा शपथ गराउने कार्यक्रम छ। सिन्ह्वा
