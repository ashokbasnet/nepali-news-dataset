अमेरिकामा विषाक्त चिया सेवनबाट दुईजना बिरामी

सानफ्रान्सिस्को । अमेरिकाको सानफ्रान्सिस्कोमा विषाक्त चिया सेवन गर्दा कम्तीमा दुईजना गम्भीर रुपमा बिरामी परेका छन् ।

सानफ्रान्सिस्कोको चाइना टाउनमा रहेको सन विङ ओ ट्रेडिङ कम्पनीबाट लिएको उक्त चियामा ‘एकोनाइट’ नामक विषाक्त तत्व भेटिएको स्थानीय सार्वजनिक स्वास्थ्य विभागले शुक्रबार जनाएको छ ।

घाईते हुनेमा एकजना करिब ५० वर्षीय पुरुष रहेको र एक ३० वर्षीय महिला रहेकी छन् ।

उनीहरुको स्थानीय अस्पतालमा उपचार भइरहेको स्वास्थ्य अधिकारीले बताएका छन् ।

उनीहरुले चिया सेवन गरेपछि कमजोर महसुस भएको बताएपछि अस्पताल पु¥याउँदा उनीहरुको बिषका कारण मुटुको धड्कनमा समस्या भेटिएको थियो । एपी
