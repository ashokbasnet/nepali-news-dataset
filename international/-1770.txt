सिरियामा बम विष्फोट: ४० जनाको मृत्यु

बेरुत (लेवनान) । सिरियाको राजधानी दमास्कस नजिकै भएका दुई विष्फोटमा परी कम्तीमा ४० जनाको मत्यु भएको अरबेली सञ्चारमाध्यमले शनिबार जनाएका छन् ।

सिया मुसलमान समुदायको पवित्र धार्मिक स्थलमा भएका विष्फोट के उद्देश्यले गराइएको थिए भन्ने विषयमा सञ्चारमाध्यमहरुमा परस्पर फरक धारणा आएका छन् ।

बाब अल साघिर चिहान क्षेत्रमा दुई वटा विष्फोट भएका र घटनामा थुप्रै सिरियाली नागरिकको मृत्यु भएको सिरियाको राष्ट्रिय समाचार संस्था सानाले जनाएको छ ।

उक्त चिहान क्षेत्रमा सिरियाका थुप्रै महत्वपूर्ण सिया समुदायका धर्म गुरुहरुको शव गाडिएको सानाले बताएको छ ।

सिरियाली अधिकारीलाई उद्धृत गर्दै अरब अल मानर टेलिभिजनले दुई विष्फोटमा कम्तीमा ४० जनाको मृत्यु भएको जनाएको छ ।

अरबी सञ्चारमाध्यहरुले सिया मुसलमानका धर्म गुरुहरुको मृत शरीर राखिएको ठाउँलाई असर पु–याउने ध्येयका साथ विष्फोट गराइएको जनाएका छन् भने कतिपय सञ्चारमाध्यमले उक्त क्षेत्रमा इश्लामिक स्टेट ९आइएस० समूहलाई लक्षित गरी सिरियाली प्रशासनद्वारा आक्रमण गरेको बताइएको छ । एपी
