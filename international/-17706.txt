सनसनी पूर्ण खुलासा, उत्तरका कोरियाले परमाणु बम उत्पादनका लागि यसरी जुटाउछ खर्च

एजेन्सी । उत्तर कोरियाका बारेमा एक सनसनीपूर्ण रिर्पोट सार्वजनिक भएको छ। उत्तर कोरियाले यूक्लियर परमाणु बम उत्पादनका लागि अवैध लागुऔषध कारोबारबाट खर्च जुटाउने गरेको एक रिर्पोट सार्वजनिक भएको हो। 

अवैध लागुऔषध कारोबारमा उत्तर कोरियाको अहम भूमिका रहेको अमेरिकाका सुरक्षा विशेषज्ञ डेविड लुनाले यस्तो रिर्पोट सार्वजनिक गरेका हुन्। उनका अनुसार उत्तर कोरियाले मजदुरलाई जर्वजस्ती काममा लगाएर तथा लागुऔषध कारोबार गरेर आयआर्जन गरीरहेको पाइएको छ। 
उत्तर कोरियाले राष्ट्रसंघको चेतावनीलाई बेवास्ता गर्दै परमाणु परीक्षण गर्दै आएको छ। उत्तर कोरियाले पछिल्लो समय अमेरिकालाई समेत परमाणु आक्रमणको चेतावनी दिएको छ। 

उत्तर कोरियामा गरीबी समेत अत्याधिक छ। त्यहाँका मान्छेहरुले खानाको संकट समेत भोग्दै आएका छन्। तर उत्तर कोरियाले आफ्ना सेना र न्यूक्लियर कार्याक्रममा लाखौँ रकम खर्च गर्दै आएको छ। उत्तर कोरियामाथि संयुक्त राष्ट्रसंघले प्रतिबन्ध लगाएपनि उसले परमाणु आक्रमण भने रोकेको छैन्। 

उत्तर कोरियाले ट्रक्स जस्ता लागुऔषध कारोबारबाट करोडौँ डलर कमाई गर्दै आएको छ। उत्तर कोरियाले यस्ता लागुऔषध कारोबारलाई अन्य देशमा समेत उठाउने गरेको पाइएको छ।
