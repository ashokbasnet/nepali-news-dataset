रुसले यसरी बनाउँदैछ संसारकै खतरनाक हतियार, बाहिरिए गोप्य स्थानका फोटोहरु

एजेन्सी। विश्व महाशक्तिमध्येको एक रुसले पछिल्लो समय आफ्नो हतियार भण्डार निकै बढाएको छ । बढिरहेको आतंकवादी आक्रमणलाई मध्यनजर गर्दै रुसले आफ्नो हतियारको भण्डार कैयौं गुणा बढाएको जनाएको छ । सिरियामा आइएसको आतंक नियन्त्रण गर्नको लागि रुसले कैयौं घातक हतियार तैनाथ गरिसकेको छ । केही समय अघि आइएस आतंकवादीको अड्डामा विनाश मच्चाइरहेको एक हेलिकप्टरको भिडियो सार्वजनिक भएको थियो । 
रुसको ज्वेज्दा न्यूज च्यानलमा हेलिकप्टरको भिडियो प्रसारण भएपछि धेरैको ध्यान यसतर्फ गएको थियो । संसारभर नाइट हन्टर नामले चिनिएको यो हेलिकप्टर रुसका अहिलेसम्मका सबैभन्दा खतरनाक हतियारमा गनिन्छ । एमआइ २८ एन नामको यो हेलिकप्टर अहिलेसम्मकै सबैभन्दा एडभान्स हेलिकप्टर हो । दुई पाइलट वाला यो हेलिकप्टरलाई दिन रात वा मौसमले कुनै फरक पर्दैन । यसको अत्याधुनिक राडार सिस्टमका कारण दुश्मनको अड्डासमेत खोजी गर्न सकिन्छ ।
