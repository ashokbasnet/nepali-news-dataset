दुई घण्टाकालागि किन युवक बन्न चाहन्छिन् यी युवती?

बीबीसी।  मलाइ रातको समयमा हिँडन निकै रमाइलो लाग्छ। तर दिल्लीमा बसेर राति हिँड्ने कुरा म सोच्नपनि सक्दिन। म एक्लै सडकमा हिँड्न सक्दिन किनभने म युवती हुँ। त्यसमाथि पनि बलात्कारको खतरा भइरहन्छ। त्यसकारण म दुई घण्टाकालागि पुरुष बन्न चाहन्छु।’
यो भनाइ हामिदा सइदको हो। २० वर्षीया हामिदा कश्मिरकी हुन्। यतिबेला उनी दिल्लीमा कजेलको पढाइ गरिरहेकी छन्।

एक रिपोर्टका अनुसार दिल्ली ती राज्यमध्येको हो जो महिलाकालागि सबैभन्दा असुरक्षित छ। महिलाकालागि भारतको सबैभन्दा सुरक्षित राज्य कुन हो ? यो विषयमा भारतमा पहिलो पटक ३० राज्यको आँकडा सार्वजनिक भएको छ। यो आँकडा बाल अधिकारका क्षेत्रमा काम गर्ने संस्था प्लान इण्डियाले सार्वजनिक गरेको हो। सो आँकडामा भारतका सबै राज्यलाई समावेश गरिएको बीबीसीले जनाएको छ। जसमा दिल्ली २९ औं स्थानमा छ।

यस्तो पनि होइन हामिदालाई केवल दिल्लीमा मात्र डर लाग्छ, जब उनी कश्मिद जान्छिन्, त्यतिबेला उनलाई आफू युवती भएकोमा अपसोच लाग्छ। हामिदाका अनुसार युवती भएर बाँच्नु भारतमा निकै चुनौतीपूर्ण काम हो।

‘जतिबेला मेरो जन्म भयो, त्यसको दुई दिनसम्म मेरी हजुर आमाले मेरो अनुहारसम्म पनि हेर्नु भएन रे,’ उनले भनिन्, ‘नौ महिलासम्म मेरी हजुर आमालाई मेरो आमाको कोखमा छोरो ठूलो हुँदैछ भन्ने लागेको रहेछ।’

महिलाकालागि सुरक्षित राज्यको श्रेणीमा जम्मु कश्मिर २० औं स्थानमा छ। यो लिस्टमा महिलाहरुकालागि सबैभन्दा सुरक्षित राज्यको पहिलो नम्बरमा गोवाको नाम छ। दोस्रो राज्यमा केरल र तेस्रो राज्यमा मिजोरम छ।

यो सूचीमा महिलाकालागि सबैभन्दा असुरक्षित राज्य विहार हो। दोस्रो नम्बरमा दिल्ली र तेस्रो नम्बरमा उत्तर प्रदेशलाई राखिएको छ।
