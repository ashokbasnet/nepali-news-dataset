काे हुन् उत्तर काेरियाली नेता किम जाेङ उनकी श्रीमती?

बीबीसी। उत्तर कोरियाका सर्वोच्च नेता किम जोङ उनकी श्रीमतीको पहिचानसँग जोडिएको सवालको जवाफ खोज्नु निकै मुश्किल काम हो। किनभने यो प्रश्न रहस्यले घेरिएका किमसँग जोडिएको छ। उनीहरुबीचको सन्तानलाई लिएर पनि पूरा जानकारी छैन्।

किमकी श्रीमती री सोल जु २०१२ को गर्मीदेखि संचारमाध्यमका देखिन थालेकी थिइन्। संचारमाध्यमका देखिएको केही समयपछि उत्तर कोरियाको सरकारी संचारमाध्यमले  री सोल  जु किम जोङकी श्रीमती भएको बताएका थियो। तर री सोलको त्यसअगाडिको जीवन अहिले पनि रहस्यमय लाग्छ।



केही संचारमाध्यमले री सोल एक गायिका भएको बताएका थिए भने केही संचारमाध्यमले री सोल नेशनल टिमको चियरलिडर भएको बताएका थिए। 

उत्तर कोरिया लिडरशिप वाच वेबसाइटकी सहयोगी सिएरा मेडनले बीबीसीलाई यस विषयमा जानकारी दिएकी छन्। सिएरा मेडनका अनुसार री सोजको विवाह२००९/१० भएको हो। री सोल पहिला गायिका र चियरलिडर थिइन्। उनले जापान र दक्षिण कोरियाको भ्रमण पनि गरेकी छन्।

री सोल जुको जीवनको बारेका धेरै जानकारी उपलब्ध छैन्।  उनको उमेरलाई लिएर उत्तर कोरियाली शासकको जस्तो कुनै जानकारी उपलब्ध छैन्। तर री सोल जुको उमेर ३० वर्षभन्दा धेरै भएको छैन। किम जोङ उनको जम्नदिन ८ जनवरी १९८४ भएको बताइन्छ। 

मिशेल ओबामा जस्ती फस्र्ट लेडी



री सोल जुको सधैंभरी हाँसिरहने स्वाभाव र सार्वजनिक रुपमा किमसँग देखिने गरेपछि उनको तुलना पूर्व अमेरिकी फस्र्ट लेडी मिशेल ओबामासँग गरिन्छ।

मेडनका अनुसार उत्तर कोरियामा री सोज जुको भूमिका पनि मिशेल ओबामा भन्दा फरक हुन सक्दैन। ‘मिशेल ओबामाले फस्र्ट लेडीका रुपमा महिलासँग जोडिएका मुद्दालाई अगाडि बढाउन महत्वपूर्ण भूमिका निर्वाह गरेकी थिइन,’ मेडनले भनिन्। केही दिन अगाडिमात्रै री सोल जु किमसँग सार्वजनिक स्थानमा देखिएकी थिइन्।



 री सोल जुन मिसाइल परीक्षणदेखि सौन्दर्य कारखाना उद्घाटन गर्ने अवसरमा पनि पति किमसँग देखिन्छिन्। पछिल्लो समय धेरै देशले आफ्ना विलासी सामान उत्तर कोरियामा निर्यात गर्न बन्द गरेका छन्। सोही कारण उत्तर कोरियाले आफ्नो कस्मेटिक उद्योग स्थापना गरेको छ, त्यसको उद्देश्य उच्च वर्गको जीवनमा कुनै असुविधा नपुगोस भन्ने हो।

री सोल जुलाई आफ्ना साथ लगेर किम जोङ उनले आफ्ना बुवाको परम्पारलाई समेत तोडेका छन्।  उनका बुवा आफ्ना श्रीमतीका बारेमा कुनै पनि जानकारी सार्वजनिक गर्दैनथे। मेडन भन्छिन्, ‘यी केही नयाँ छन् किनभने री सोल जुलाई उत्तर कोरियाको आमाको दर्जा दिइएको छ।’
 

को हुन् किम जोङ उनका उत्तराधिकारी?

उत्तर कोरियाको सत्तारुढ परिवारलाई लिएर राखिएको गोपनीयतका कारण किमका सन्तानलाई लिएर सही जानकारी उपलब्ध गराइएको छैन्। 

दक्षिण कोरियाई नेशनल इन्टेलिजेन्स सर्भिसका अनुसार री सोल जुले गत जनवरीमा आफ्नो तेस्रो सन्तानलाई जन्म दिएकी छन्। यद्यपी बच्चाको लिंग र नामका विषयमा केही जानकारी उपलब्ध गराइएको छैन्।



री सोल जु गत वर्ष सात महिना सरकारी संचारमाध्यममा देखा परेकी थिइनन्। यतिलामो समयसम्म सार्वजनिक समारोहमा नदेखिनुको कारण संचारमाध्यमले री सोल जु गर्भवती भएर वा उनीहरुबीचको सम्बन्ध राम्रो नभएर भन्दै अड्कलबाजी गरिएको थियो।

यस्तो पनि अनुमान लगाइँदै छ, री सोज जुका पहिला दुई बच्चा २०१० र २०१३ मा भएका थिए। तर यो प्रश्न अहिले पनि टड्कालो रुपमा देखिएको छ की किम जोङका उत्तराधिकारीको जन्म भयो वा भएको छैन। किनभने किमको तेस्रो सन्तानको लिंग अहिलेसम्म थाहा हुन सकेको छैन्।  

किम जोङ उनका दोस्रो सन्तानको लिंग बास्केटबल  (एनबीए) खेलाडी डेनिस रोडम्यानले सार्वजनिक गरेका थिए। राडम्यानले २०१३ मा गार्डियनलाई दिएको एक अन्तर्वातामा किम जोङ उन निकै राम्रा नेता भएको भन्दै उनको एक छोरी रहेको बताएका थिए। पूर्व बास्केटबल स्टार रोडम्यानले आफूले छुट्टी मनाउने क्रममा  किम जोङ उनकी छोरी जु–एलाई आफ्नो हातले खेलाएको बताएका थिए। 
किमका नजिकका महिला

किम जोङ उन आफ्नी श्रीमतीजस्तै सानी बहिनी किम यो जोङलाई पनि रुलिङ वर्कर्स पार्टीको शक्तिशाली इकाइ पोलिटव्यूरोमा मनोनयन गरेका छन्। किम यो जोङ कस्मेटिक फ्याक्ट्री उद्घाटनका क्रममा दाजु किम जोङ उनसँग आएकी थिइन्। किम सरकार उत्तर कोरिया उदयमान शक्ति राष्ट्रका रुपमा रहेको देखाउन चाहन्छ।
