बलात्कारी बाबाका छोरालाई हनीप्रीतले यसरी बनाएकी थिइन् करोडपतिबाट कङ्गाल

एजेन्सी । बलात्कारको आरोपमा जेल सजाय काटिरहेका बाबा राम रहिम र उनकी धर्मपुत्री हनीप्रीतका बारेमा नयाँ खुलासा भएको छ। 

सार्वजनिक भएको भारतीय मिडिया रिर्पोटका अनुसार हनीप्रीतले राम रहिमका छोराविरुद्ध योजना बनाएको खुलासा भएको हो। हनीप्रीतले राम रहिमका छोरा जसमित इन्साको १५ करोड रुपैयाँको विस्कुटको व्यापार बन्द गराएको आरोप लागेको छ। 

उनले बाबाको सबै सम्पत्ती हडप्नका लागि विभिन्न योजना बनाउने गरेको समेत आरोप लागेको छ। 

राम रहिमका छोरा जसमितले १९९८ मा फादर बिस्कुट नामको एक कम्पनी सञ्चालन गर्दै आएका थिए। ५० कर्मचारी रहेको उक्त व्यापार विस्तारै सबै तर्फ  विस्तार भइरहेको थियो। 

जसमितको उक्त सफलता हनीप्रीतलाई पटक्कै मन परेको थियो। उनले जसमितलाई उक्त कारोबार बन्द गर्न निर्देशन दिएकी थिइन्। तर जसमितले उक्त कारोबार बन्द गर्न नमानेपछि परिवारमा सन् २०११मा दरार पैदा भएको थियो। उनले जसमितको कम्पनीले उत्पादन गरेको सामानमा क्यालिटी नभएको आरोप लगाएकी थिइन्। 
 
सन् २०१५मा हनीप्रीतले जसमीतको व्यवासायमाथि पुर्ण रुपमा क्षति पुर्याएकी थिइन्। र जतिपनी उत्पादन छन् ती सबै कम्पनीबाट आफै किन्ने अडर दिएकी थिइन्। सन् २०१६ मा राम रहिमले एमएसजी नामको कम्पनी बनाएर छोराको कम्पनीलाई पनि त्यसैमा मर्ज गराएका थिए। एमएसजी कम्पनीमाथि सबै अधिकार हनीप्रीतको थियो।
