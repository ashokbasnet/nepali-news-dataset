ग्रीस प्रवेश गर्न खोज्ने दर्जनौं सिरियाली शरणार्थीलाई समुद्रमै रोकियो

इस्तानाबुल । सिरियाबाट टर्कीको सामुद्रिक इलाका हुँदै ग्रीस प्रवेश गर्न खोज्ने ३८ जना सिररियाली शरणार्थीलाई टर्कीमा रोकिएको सामुद्रिक सुरक्षा गार्डले जनाएका छन् ।

टर्कीको नौसेनाको आधिकारिक वेभसाइटमा शनिबार जारी विज्ञप्तिमा जनाइएअनुसार मानव तस्करद्वारा सञ्चालनमा ल्याइएका डुँगामा ग्रीसतर्फ हिंडिरहेका सिरियाली आप्रवासीलाई गोप्य सूचनाका आधारमा गार्डले रोकेका जनाइएको छ ।
पश्चिमी टर्कीको कुशादासी सामुद्रिक किनारामा सिरियाली शरणार्थीलाई पक्राउ गरिएको हो ।

सन् २०१७ मा टर्कीको सामुद्रिक बाटो ग्रीस हुँदै युरोप जाने एक हजार आठसय ८१२ शरणार्थीलाई आवश्यक कागजात पूरा नगरेको पाइएकाले टर्कीमा पक्राउ गरी सिरियातर्फ फिर्ता गरिएको छ ।

यसरी युरोप पु¥याउने कारोबारमा संलग्न १९ जना मानव तस्करलाई सामुद्रिक इलाकाबाट यस वर्ष पक्राउ गरिएको छ । सन् २०१६ को मार्चमा इयू–टर्की आप्रवासी सम्झौता भएपछि गैरकानुनीरुपमा टर्की हुँदै ग्रीस पुग्ने शरणार्थी सङ्ख्यामा नाटकीय रुपमा कमी आएको छ । रासस/एपी
