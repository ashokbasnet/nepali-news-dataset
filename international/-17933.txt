उत्तर कोरियाको जमिनमा आक्रमण गरेर परमाणु हतियार नस्ट गर्ने अमेरिकाको तयारी

बीबीसी।  अमेरिकी रक्षा मन्त्रालयले उत्तर कोरियाको परमाणु कार्यक्रमलाई पूरै नस्ट गर्न एकमात्र उपाय जमिनी आक्रमण भएको निष्कर्ष निकालेको छ।

सांसद टेड ल्यूलाई अमेरिकी सेनाको ज्वाइन्ट चिफ अफ स्टाफकोतर्फबाट लेखिएको पत्रमा  रियल एडमिरल माइकल ड्यूमन्टले यस्तो राय दिएका हुन्।

माइकल ड्युमन्टका अनुसार यस्ता प्रकारका संघर्षको संभावित हिसाव किताव निकाल्ने काम निकै जटिल हो। उनले उत्तर कोरियासँगको सम्भावित युद्धको सुरुवाती घण्टामा के हुन्छ भन्ने विषयमा केही खुलाउने प्रयास गरेका छन्।
अमेरिकी राष्ट्रपति डोनाल्ड ट्रम्पको दश दिनको एसिया भ्रमणलाई सबैले चासोका साथ हेरेका छन्।


परमाणु हतियार

उत्तर कोरियासँगको सम्भावित युद्धका विषयमा सांसद टेड ल्युले सोधेको प्रश्नको जवाफमा माइकल ड्युमन्टले लेखेका छन्, ‘ उत्तर कोरियाको परमाणु कार्यक्रमसँग जोडिएका सबै ठेगानाको सटिक पहिचान र त्यसलाई नस्ट गर्न जमिनमाथि आक्रमण गर्न सक्नुपर्छ।’

यद्यपी उनले अमेरिकी सुरक्षा बलले उत्तर कोरियाको भूमिगत परमाणु भएको ठाउँमा कब्जा गर्न धावा बोलेसँग उत्तर कोरियाले पनि परामाणु हतियारबाट जवाफी आक्रमण गर्नसक्ने आशंका व्यक्त गरे।
‘यो विषयमा विस्तृत छलफल गर्न छुट्टै बैठक बस्नु आवश्यक छ,’ उनले भने।
 

उत्तर कोरियासँग युद्ध

अमेरिकी सेनाका ज्वाइन्ट चिफ अफ स्टाफले राष्ट्रपतिलाई सेनाको विषयमा सिधै सल्लाह दिन्छ। टेड ल्युले सो पत्रका विषयमा जारी गरेको विज्ञप्तिमा रक्षा मन्त्रालयको आँकलनलाई ‘छक्क पर्ने’ बताएका छन्। उनले यदि उत्तर कोरियासँग युद्ध भयो भने  युद्ध सुरु हुनु अगाडि नै लाखौं मानिसको मृत्यु हुने चेतावनी दिएका छन्।
 

ट्रमको एसिया भ्रमण

टेड ल्यु र माइकल ड्युमन्टको यो पत्र यस्तो समय सार्वजनिक भएको छ, जब अमेरिकी राष्ट्रपति डोनाल्ड ट्रम्प एसियाको लामो भ्रमणमा निस्किएका छन्। ट्रम्पको यो भ्रमणमा उत्तर कोरियाबाट हुने संभावित खतराका विषयमा सम्बन्धित मुलुकसँग अमेरिकाले छलफल गर्नेछ। अमेरिकी राष्ट्रपतिले पहिला पनि भनिसकेका छन्, यदि अमेरिका र उसका सहयोगीलाई बचाउनकालागि बाध्य पारियो भने उत्तर कोरियालाई नस्ट गर्नुबाहेक अर्को उपाए छैन।’

रियल एडरिल ड्युमन्टले आफ्नो पत्रमा स्पष्ट रुपमा  सैन्य कारवाही गर्नुपूर्व आर्थिक र कुटनीतिक समाधान खोज्न पलह गर्नुपर्ने उल्लेख गरेका छन्।

‘संभावित युद्धबाट हुने क्षति यो विषयमा निर्भर गर्छ कि उत्तर कोरियाको राजधानी सोलमाथि कति ठूलो आक्रमण हुन्छ। जो सीमाबाट केवल ५६ किलोमिटर टाढा छ, र अमेरिका र उसको सहयोगीको अलार्म सिस्टम कति बलियो छ,’ उनले पत्रमा लेखेका छन्।

अन्तर्राष्ट्रिय प्रतिबन्धका बावजुदपनि उत्तर कोरिया लडाइमा बायोलजिकल र रसाइनिक हतियारको पनि प्रयोग गर्न सक्छ र उत्तर कोरियाले अहिलेसम्म यी हतियार छोड्ने कुरा गरेको छैन।
