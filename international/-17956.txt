ज्यानै लिनेगरी ३ फिट लामो हुँदासम्म बढ्यो यी युवकको लिंग, यसरी बच्यो ज्यान

एजेन्सी। केन्याका २० वर्षीय होरेस ओविटी ओपियोको यस्तो रोगले आक्रमण गरेको थियो जसका कारण उनको लिंग ३ फिटसम्म लामो भएको थियो । यसको तौल ५ किलोसम्म भयो । जसका कारण ओपियोको जीवन निकै कष्टपूर्ण भएको थियो । ओपियोका अनुसार उनी १० वर्षको हुँदादेखि उनको लिंग निरन्तर निकै तीब्र गतिमा बढ्न थालेको थियो । उनलाई त्यतिबेला लामखुट्टेले टोकेर सुन्निएको जस्तो लाग्यो । तर जब निरन्तर यसको आकार बढ्न थाल्यो त्यसपछि भने उनलाई चिन्ता लाग्न थाल्यो । 

ओसपयोका अनुसार यो रोगका कारण उनका साथीहरुले उनलाई निकै जिस्क्याउँथे । उनी ठिकसँग हिँड्न पनि सक्दैनथे । पछि उनलाई स्कुलबाट पनि निकालियो किनकि यसका कारण स्कुलमा अन्य विद्यार्थीहरुलाई समेत समस्या भएको थियो । अहिले सामाजिक संजालमा उनको यो रोगबारेको खबर भाइरल भएपछि उनले एक डाक्टरको सहयोग पाए । त्यसपछि डाक्टरहरुले उनको अपरेशन गर्ने फैसला गरे । ओपियोले अहिले सर्जरीपछि निकै राहत महसुस गरेका छन् । उनले अहिले आफ्नो जिन्दगी नै बदलिएको बताएका छन् ।

अन्तर्राष्ट्रिय संचारमाध्यमको रिपोर्टका अनुसार ओपियोलाई एलिफेन्टाइसिस नामको रोग लागेको थियो । यो रोगका कारण उनको लिंग सुन्निएको थियो । यही कारण उनको लिंग २० गुणा बढेको थियो । यसरी सुन्निँदा ओपियोलाई असहनीय पीडा हुन्थ्यो । यही कारणले उनलाई कपडा लगाउन समेत निकै समस्या भएको थियो । जरामोगियोगिंगा ओडिंगा अस्पतालका डाक्टरहरुका अनुसार यो रोग तन्तुहरु सुन्निने कारणले हुन्छ । यो सामान्यतया लामखुट्टेले टोकेका कारण हुन्छ जसले यो रोग फैलाउँछन् ।
