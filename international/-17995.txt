साउदी अरबले गर्न खोजेको के हो ?

बीबीसी। दर्जनौं राजकुमार, वहालवाला मन्त्री तथा व्यापारीलाई नियन्त्रणमा लिएर चर्चामा आएको साउदी अरबले यो अभियानलाई सुरुवात मात्र भनेको छ।

साउदी अरबका महान्यायाधीवक्ता शेख सउद अल मोजेबले एक विज्ञप्ति जारी दजर्नौं उच्च तहका व्यक्तिको प्रकाउलाई भ्रष्टाचारको जडसम्म पुगेर उखेलेर फाल्ने प्रक्रिया सुरु भएको बताएका हुन्।

आइतबार साउदी अरबले ठूलो संख्यामा व्यापारी र राजनीतिक नेतृत्वलाई पक्राउ गरेको समाचार सार्वजनिक भएको थियो।
यो घटनालाई युवराज मोहम्मद बिन सलमानको बढ्दो शक्तिका रुपमा हेरिएको छ।
 

पहिलो चरण पूरा

३२ वर्षका युवराजले नेतृत्व गरेको एक भ्रष्टाचार निवारण कमिटीले ११ राजकुमार, चार वहालवाला मन्त्री र दर्जनौं पूर्वमन्त्रीलाई नियन्त्रणमा लिने आदेश दिएको थियो।

पक्राउ परेकामध्ये केही अन्तर्राष्ट्रिय ख्यातीप्राप्त अबरपति व्यापारी अलवलीद बिन तलाल पनि छन्। महान्यायाधिवक्ता शेख सउद अबल मोजेबले विज्ञप्तिमा पहिलो चरणको छानविन पूरा भएको बताएका छन्। ‘बलियो प्रमाण पहिलादेखि नै जम्मा गरिएको थियो र गहन सोधपुछ गरिएको छ,’ विज्ञप्तिमा भनिएको छ, ‘आरोपीलाई कानुनी उपचारको बाटो खोल्ने अधिकार छ। उनीहरुमाथिको मुद्दा समयमै र पारदर्शितासँग चलाइने छ।’
 

राजकुमारको मृत्युको छानविन जारी

भ्रष्टाचारको छानविनलाई ताजा जानकारी त्यतिबेला आयो, जतिबेला साउदी अरब र यमनको सीमामा हेलिकप्टर दुर्घटनाको जाँच चलिरहेको थियो।

आसिर प्रान्तका डेपुटी गभर्नर राजकुमार मन्सुर बिन मुकरिन चढेको हेलिकोप्टर त्यतिेबला दुर्घटनाग्रस्त भयो जतिबेला आइबार उनी एक निरीक्षण गरेर फर्किरहेका थिए।  राजकुमार मंसुर पूर्व इन्टेलिजेन्स प्रमु मुकरिन बिन अब्लुजअजीजका छोरा हुन्।

जो जनबरीदेखि अप्रिलसम्म युवराज भएका थिए। तर उनलाई राजकुमार मोहम्मदका बुवा राजा सलमानले पदबाट हटाएका थिए। साउदी अबरको आधिकारिक संचारमाध्यमले हेलिकप्टर दुर्घटनालाई लिएर भनेको छ, ‘राजकुमार र सात अन्य अधिकारी आभा शहरको पूर्वी तटीय इलाकामा परियोजनाको अवलोकन गरिरहेका थिए।’

सरकारी संचारमाध्यम अल–इखबारियाले ट्विटमार्फत दुर्घटनाग्रस्त हेलिकप्टरको तस्बीर र भिडियो सार्वजनिक गरेको छ। जसमा राजकुमार आफ्नो निधन हुनु केही घण्टा पहिला हेलिकप्टर प्रयोग गरिरहेको देखाइएको छ।

विगत साढे दुई वर्षमा साउदी अरब एक यस्तो गठबन्धनको नेतृत्व गरिरहेको छ, जो हुती विद्रोही विरुद्धको युद्धमा यमनको अन्तर्राष्ट्रिय मान्यता प्राप्त सरकारलाई समर्थन गरिरहेको छ।

साउदीको गृहमन्त्रालयले जारी गरेको विज्ञप्तिमा हेलिकप्टर दुर्घटना र विवादबीच कुनै सम्बन्ध नभएको  उल्लेख छ। तर शनिबार साउदी सेनाले राजधानी रियाद नजिकै हुती विद्रोहीद्वारा प्रहार गरिएको ब्यालेस्टिक मिसाइल असफल बनाएको थियो।
 

साउदीमा हलचलपूर्ण समय

साउदी अरबको राजनीतिक अवस्था निकै तीव्रगतिमा परिवर्तन भइरकेको छ। र यसको अनुमान लगाउन सकिँदैन। अरब जगतको सबैभन्दा ठूलो देश एक सम्प्रभुता सम्पन्न राष्ट्रका रुपमा ८५ वर्षमा निकै अभूतपूर्व हलचलबाट गुज्रिरहेको छ।

तीन वर्ष पहिलासम्म सत्ताका चर्चित र शक्तिशाली मानिसलाई सार्वजनिक र अपमानजनक ढंगबाट कार्यालयबाट हटाएर हिरासतमा लिने कुराको कल्पनासम्म पनि गर्न सकिँदैनथ्यो।

तर रुढिवादी र जोखिम मोल्नबाट बच्दै आएको साउदी अरब यतिबेला नयाँ परिबन्धमा परेको छ। युवराज मोहम्मद बिन सलमान, (जो आधिकारिक भ्रष्टाचार विरोधी अभियानको नेतृत्व गरिरहेका छन्) देशलाई आधुनिक बनाउने र आफ्नो स्वतन्त्रता र धर्म विरोधीलाई हटाउने आफ्नो अभियानको बाटोमा आउने चुनौतीसँग जुध्न दृढ देखिएका छन्।

उनी साउदी युवाबीच निकै लोकप्रिय छन्, तर आलोचक भन्छन्, ‘ उनी निकै ठूलो खेल खेलिरहेका छन्, जसमा खतरनाक परिवर्तनको पनि संभावना छ।’
