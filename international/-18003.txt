बेचिएकी श्रीमतीका लागि श्रीमानले लगाए ज्यानकै बाजी, यसरी बचाए बर्बाद हुनबाट

माइतीबाट फर्कने क्रममा बाटोबाटै अपहरणमा परी बेचिएकी श्रीमतीलाई बचाउन एक श्रीमानले ज्यानकै बाजी लगाएका छन् । उनको बहादुरीले श्रीमतीको जीवन बर्बाद हुनबाट जोगिएको छ । तर, श्रीमतीलाई त्यो हालतमा पु¥याउने अपराधीहरुलाई सजाय दिलाउनका लागि पीडित श्रीमान् अहिले पनि प्रहरी चौकीको चक्कर लगाइरहेका छन् । 

घटना भारतको आगरा शहरको हो । यहाँको शिकन्दरा क्षेत्रका अजय (परिवर्तित नाम) की श्रीमती मोहिनी (परिवर्तित नाम) गएको २४ सेप्टेम्बरका दिन आफ्नो माइती फिरोजाबाद गएकी थिइन् । २६ सेप्टेम्बरका दिन घर फर्किने क्रममा बाटोमा इटावा बारपुरका संजय रवि र फिरोजावादकी प्रिती नामका दुई व्यक्तिले उनलाई नशालु पदार्थ खुवाइ अपहरण गरेका थिए । त्यसपछि उनीहरुले मोहिनीलाई रेडलाइट एरियामा एउटा कोठीमा बेचिदिए । 

मोहिनीलाई दबाब दिनको लागि उनीहरुले उनका नाबालक छोरालाई पनि अपहरण गरेका थिए । श्रीमती घर नफर्किएपछि अजयले खोजी सुरु गरे । एक महिनाभन्दा बढी समय खोजतलास गर्दा अजयले आफ्नी श्रीमतीलाई कोठीमा बेचिदिएको थाहा पाए । उनकी श्रीमतीले त्यही बीचमा मौका पाउँदा लुकिछिपी अजयलाई फेन गरेर यसबारेमा बताएकी थिइन् । श्रीमतीबारे थाहा पाएपछि उनी प्रहरीसँग मद्दत माग्न पुगे । तर त्यहाँबाट कुनै सहयोग नपाएपछि उनी हिन्दू जागरण मञ्चका अविनाश राणासँग सम्पर्क गरे । त्यहाँबाट उनी शहरका एसपी कुँवर अनुपम सिंहको सम्पर्कमा पुगे । एसपी सिंहले मातहतका प्रहरी निकायलाई सहयोगको लागि आदेश दिए । 

लगत्तै अजय ग्राहक बनेर आफ्नी श्रीमती भएको कोठीमा पुगे । त्यहाँ गएपछि उनले कोठीकी संचालिकासँग मोहिनीलाई छोडिदिन अनुरोध गरे । अजयका अनुसार कोठीका गुण्डाहरुले उनलाई निकै कुटपिट गरे तर उनले आफ्नी मोहिनीलाई छोडिदिन गुहार लगाइरहे । उनको जिद्दी देखेर कोठी संचालकहरुले मोहिनीको बदलादा के दिन्छौ भनेर सोधे । अजयले आफ्न श्रीमतीलाई ८० हजारमा किन्ने सम्झौता गरे । सम्झौतापनि उनले आफ्ना छोरा मागे । छोरालाई लिएर एटिएमबाट पैसा लिएर आउने भन्दै उनी त्यहाँबाट बाहिरिए । कोठीबाट बाहिरिएलगत्तै उनी प्रहरीकहाँ पुगे । उनले मोहिनी त्यहीँ भएको पुष्टि गरेपछि प्रहरीले छापा मारेर मोहिनीलाई छुटाएको छ । अपहरण गर्ने दुई जना र कोठी संचालकविरुद्ध मुद्दा अघि बढाइएको प्रहरीले जनाएको छ ।
