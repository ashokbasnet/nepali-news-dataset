भ्रष्टाचारको आरोपमा पक्राउ परेका राजपरिवारलाई राख्न पाँचतारे होटलभित्र जेल 

एजेन्सी । भ्रष्टाचारको आरोपमा पक्राउ परेका ११ साउदी राजकुमारलाई थुन्नएउटा पाँचतारे होटललाई जेल बनाइएको छ। 

यो होटलमा साउदी सरकारले आफ्नो मुलुकको भ्रमणमा आउने विदेशी विशिष्ट अतिथिहरु राख्दै आएको थियो। 

केही दिनअघि भ्रष्टाचारको आरोपमा साउदी अरबका ११ राजकुमार, चार वहालवाला मन्त्री र दर्जनौं पूर्वमन्त्री प्रकाउ परेका थिए। उक्त होटलको रित्ज कार्लटनमा पक्राउ गरिएका ११ राजकुमारलाई राखिने व्यवस्था गरिएको अन्तराष्ट्रिय सञ्चारमँध्यमले जनाएका छन्। 

यो होटलभित्र ६ रेस्टुरेन्ट, इन्डोर स्वीमिङ पुलसहितका विभिन्न सुविधा छन्। युवराज मोहम्मद बिन सलमानको नेतृत्वमा गठित भ्रष्टाचारविरुद्धको नयाँ कमिटीले ११ जना राजकुमार, चारजना बहालवाला मन्त्री र दर्जनौं पूर्व मन्त्रीलाई पक्राउ गरेको हो।
