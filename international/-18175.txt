पिताको मृत्युपछि छोरीले हेरिन् उनको मोवाइल, भिडियो देख्दा परिन् चकित

एजेन्सी। आफ्ना पिताको मृत्यु भएपछि उनकी ११ वर्षकी छोरीले आफ्ना पिताको मोवाइल फोन हेर्दा एउटा भिडियो भेट्टाएपछि निकै चकित परेकी छिन् । त्यो भिडियो उनका पिताको सेल्फी भिडियो थियो । उनका पिताले आत्महत्या गरेका थिए । भिडियो हेरेपछि उनले आफ्ना पिताले आत्महत्या गर्नुपर्ने कारण थाहा पाएकी छिन् । 

भिडियोमा उनका पिताले आफूलाई आत्महत्या गर्न बाध्य पार्ने व्यक्तिमाथि कारवाही गरियोस् भनेका थिए । यो जानकारी मृतककी श्रीमतीले दिएकी हुन् । मृतककी श्रीमतीले प्रहरीमा दिएको उजुरीमा २४ अक्टोबरका दिन उनका पति घरनजिकै लडेको अवस्थामा भेटिएको बताएकी छिन् । जगदीश सिंह नामका ती व्यक्ति यसरी भेटिएपछि डाक्टर बोलाएर जाँच गर्दा डाक्टरले उनको मृत्यु भइसकेको बताएका थिए । परिवारले त्यतिबेला उनको मृत्यु प्राकृतिक कारणले नै भएको सोचेका थिए । 

तर, भिडियो भेटिएपछि उनीहरुले जगदीशको सामान्य मृत्यु नभइ उनले आत्महत्या गरेको थाहा पाएका छन् । जगदीशले भिडियोमा आफूलाई आफ्नै साथी जीरकपुरका नवदीप सिंह लक्कीले ४ देखि ५ लाख ठगी गरेको बताएका छन् । ठगीका कारण आफू ऋणमा डुबेको र आफूले आत्महत्या गर्न लागेको उनले बताएका छन् । भिडियो भेटिएपछि जगदीशका परिवारले लक्कीलाई फोन गर्दा लक्कीले आएर आफूले जगदीशलाई पैसा दिन भएको स्वीकार गर्दै छिट्टै पैसा दिने बताएका थिए । उनले यो कुरा अरुलाई नसुनाउन पनि भनेका थिए । तर, त्यसको भोलिपल्टै लक्कीले आफूले पैसा नदिने भन्दै जे गर्न सक्छौ गर भनेका थिए । प्रहरीले यो विषयमा अनुसन्धान भइरहेको जनाएको छ ।
