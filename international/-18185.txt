पूर्वप्रेमिकासँग होटलमा यस्तो फोटो खिचेर युवतीका पितालाई पूरै परिवार मारिदिने धम्की

जागिर लगाइदिने आश्वासन दिएर आफ्नी पूर्व गर्लफ्रेण्डलाई लिएर गएका एक युवकले युवतीसँग आपत्तिजनक फोटो खिचे । युवती जसोतसो भागेर घर आइन् । त्यसपछि उनले ती युवकसँग बोल्न नै बन्द गरिदिइन् । तर, युवकले अहिले युवतीका पितासहित पूरै परिवारलाई धम्कीपूर्ण म्यासेज पठाउन थालेका छन् । ती युवकले युवती आफ्नी नभए पूरै परिवारलाई मारिदिने धम्की दिएका छन् ।

ती युवतीले भारतको ग्वालियरमा आफ्ना पितालाई पसलमा सघाउँथिन् । यही क्रममा उनको भेट नजिकैका भरत चौहानसँग भयो । भरतले उनलाई जागिर दिलाइदिने आश्वासन दिएर दिल्ली लिएर गए । त्यहाँ युवतीलाई नशाको औषधी खुवाएर आपत्तिजनक फोटो खिचे । त्यसपछि व्ल्याकमेल गरेर यौन शोषण गरिरहे । युवती जसोतसो त्यहाँबाट फुत्केर घर पुगिन् । त्यसपछि भरतले उनलाई निरन्तर सताउन थाले । परिवारले युवतीलाई बचाउन उनका मावली हजुरबुवाको घर पठाए । तर भरत त्यहाँ पनि पुगेर हवाइ फयर गरी सबैलाई धम्क्याएका थिए । 

मंगलबार साँझ भरतले युवतीको मोवाइलमा धम्कीपूर्ण म्यासेज पठाएका छन् । उनले युवतीका पितालाई सम्बोधन गर्दै लेखेका छन् ‘तपाइँकी छोरी अरु कसैकी भए कसैलाई पनि जीवित छोड्ने छैन । जेल जानु परे यही सही ।’ मावली हजुरबुवाको घरमा गोली चलेपछि यस्तो म्यासेज आउँदा पूरा परिवार त्रसित छ । बुधबार साँझ परिवारले प्रहरीमा उजुरी दिएका छन् ।
