४ सय जनाको सामुहिक चिहान फेला, आईएसले हत्या गरेको आशंका

काठमाडौं । अतिवादी समुह आईएसको नियन्त्रण मुक्त भएको इराकमा ४ सय जनाको सामुहिक चिहान फेला परेको छ।


इराकी सेनाले इराकको किरकुक प्रान्तस्थित हावाइजी नजिकको एअरवेसमा उक्त चिहान फेला पारेको हो। इस्लामिक अतिवादी समुह आईएसको नियन्त्रणमा रहेको उक्त सहरलाई प्रहरीले गत महिना अघिमात्र नियन्त्रणमा लिएको थियो। 

चिहानमा आईएसले हत्या गर्नुअघि लगाइदिने गरेका पोशाक लगाएका शव फेला परेका छन्।त्यहाँको सरकारले उक्त क्षेत्रलाई आईएसले हत्या गर्ने स्थानमा परिनण गरेको बताएको छ। आईएसको नियन्त्रणमा रहेका विभिन्न ७२ वटा सामुहिक चिहानबाट अहिलेसम्म त्यहाँको प्रहरीले करिब १५ हजार शव फेला पारेको छ।
