फोहोरको थुप्रोमा पहिरो जाँदा इथियोपियामा ४८ जनाको मृत्यु

एजेन्सी । इथियोपियाको राजधानी नजिकै फोहोरको थुप्रोमा पहिरो जाँदा ४८ जनाको मृत्यु भएको छ ।

५० वर्षदेखि फोहोर फालिँदै आएको ठाउँमा पहिरो जाँदा पुरिएर मजदुरहरुको मृत्यु भएको अन्तराष्ट्रिय सञ्चार माध्यमले जनाएका छन्।

फोहोरले पहाड बनेको स्थानमा अस्थायी मजदुरहरु छाप्रो हालेर बसेका थिए। उक्त पहिरो गएका बेला त्यहाँ १ सय ५० जना भन्दा बढि मजदुर र कर्मचारी रहेको जनाईएको छ। ज्यान गुमाउनेमा अधिकांश बालबालिका रहेको र धेरै मानिस अझै पुरिएको आशंका गरिएको छ। 

पहिरो गएको उक्त ल्याण्डफिल्ड साइट नजिकै इथियोपियाको सरकारले फोहोरबाट उर्जा निकाल्दै आएको छ।
