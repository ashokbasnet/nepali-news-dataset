 जब दाउद इब्राहिमले भने–तँलाइ आठ दिनको समय दिन्छु

राजेश जोशी

बीबीसी।  मैले फोन उठाएँ, उताबाट कर्क आवाज आयो, ‘होल्डमा बस, ठूलो भाइ कुरा गर्ने रे! फोन गर्नेको नाम छोटा शकील थियो।
मसँग आउटकुल पत्रिकाका वरिष्ठ पत्रकार अजित पिल्लै सास रोकेर उभिएका थिए।

मैले चारैतर्फ आँखा घुमाए, कार्यालयका  सबै जनाले मलाइ एकनासले हेरिरहेका थिए। सबैलाई थाहा थियो, यस्तो बातचित सधैं हुँदैन। र सबैलाई थाहा थियो फोन गर्ने मानिसको हात निकै लामो थियो र थोरै तलमाथि हुने वित्तिकै ‘दिल्लीमा पत्रकारको हत्या’ जस्ता समाचार आउन सक्थे।

केही समयपछि फोनमा कुनै अर्को व्यक्तिको आवाज सुनियो। र विना कुनै भूमिका अर्थात् मेरो नामसमेत नसोधी उसले भन्न सुरु गर्यो, ‘यो के छापिरहेका छौ तिमीहरु? मलाइ लागू औषधको कारोवारी भएको लेखिरहेका छौ। तँलाइ थाहा छ, हाम्रो कानुनमा लागू औषधको कारोवार गर्न मनाही छ। मेरो विश्वका धेरै ठाउँमा रियल एस्टेटको व्यापार छ। तर, तिमीहरु भनिरहेका छौ म लागु औषधको कारोवारी हुँ!’

यो आवाज दाउद इब्राहिमको थियो। दाउदी इब्राहिम मुम्बई अन्डलवल्र्डका एकमात्र बादशाह, भारतको दुश्मन नम्बर वान। मुम्बईमा १९९३ मा भएको श्रृंखलाबद्ध बम विस्फोटका योजनाकार। 

त्यही हप्ता ‘आउटलुक’ पत्रिकामा अजित पिल्लै र चारुलता जोशीले  दाउद इब्राहिमको व्यापारका विषयमा कभर स्टोरी छापिएको थियो। जसमा सरकारी सुत्रको हवालामा नशालु औषधिको धन्दामा दाउदले दुई हजार करोड लगानी गरेको उल्लेख थियो। सोही विषयमा दाउदले फोन गरेका थिए।
‘दाउद भाइ! मैले आफ्नो आवाजलाई यस्तो बनाउने कोशिस गरेँ कि दाउदी इब्राहिम मेरा बच्चादेखिका साथी हुन्। हामी दैनिक फोनमा चुटकिला सुनाएर मजाक गर्नेजस्तो गरी मैले दाउदसँग कुरा गरेँ।

पत्रकारिता पेशामा रिपोर्टस कयौं प्रकारका सनसनीखेज अवस्थाबाट गुर्जिनुपर्छ। सुरुवाती चरणमा  प्रहरी अफिसरले फोन गर्यो भने रिपोर्टरको ओहदा आफ्नो नजरमा निकै ठूलो मानिन्थ्यो। फेरि साना तिना नेताको फोन आउन सुरु हुन्छ। र यो सिलसिला ठूला अफिसर र मन्त्रीसम्म पुग्छ। त्यही अनुपातमा मानिसको हेराइमा उचाइ होस नहोस पत्रकारको आफ्नै नजरमा उसको ओहदा बढ्दै जान्छ।

यस्तोमा जुन डनलाई पूरै देशको प्रहरीले खोजिरहेको छ, इन्टरपोलले उनलाई पक्राउ गर्न रेड कर्नर नोटिस जारी गरसिकेको छ र प्रत्येक दोस्रो हप्ता समाचार छापिन्छ, त्यो डन पाकिस्तानी खुफिया एजेन्सी आइएसआइको सुरक्षामा कराचीमा कुनै सुरक्षित घरमा बसिरहेको छ, उ आफ्नो चेलामार्फत होइन बरु आफैं फोन गरेर रिपोर्टरसँग सफाइ माग्दै छ भने अवस्था कस्तो हुन्छ, त्यसको अनुमान लगाउन सकिन्छ।

जुन दाउद इब्राहिमसँग अन्तर्वाता गर्न ठूला ठूला र नाम चलेका सम्पादक र रिपोर्टस आफ्नो सबैथोक दाउमा  लगाइरहेको अवस्थामा त्यो डन स्वयं तपाइँसँग कुरा गरिरहको छ भने उनलाई चिनेजस्तो गरी कुरा गर्नु स्वभाविक हो।

त्यही भएर मैले दाउदलाई चिनेको व्यक्ति जसरी कुरा गरेको हो।  ‘दाउद भाइ! हामीले कयौं पटक तपाइँसँग यो विषयमा सोध्ने कोशिस गर्यौं। यदि रिपोर्टरको कुनै कुरा तपाइँलाई चित्त बुझेन भने त्यसको खण्डन पठाउनुस् हामी त्यसलाई जस्तको त्यस्तै छाप्छौं।’

‘म तँलाइ आठ दिनको समय दिन्छु,’ दाउद इब्राहिमले मेरा भनाइलाई एक धारिलो पत्तीले काटे जसरी कर्कस शब्दमा भने। कुरा सुनेपछि मेरो शरीरको हड्डीमा चिसो खोला बगेजस्तो भयो। ‘यदि आठ दिनभित्र आउटकुलमा मेरो स्टेटमेन्ट छापिएन भने फेरि सोच्नु,’ दाउदले भने।

दाउद इब्राहिमकालागि यो सामान्य र चिन्ताको विषय थियो। किनभने उनले र उनका मानिसले  आफ्नो करियरका क्रममा ठूला व्यापारी, फिल्म निर्माता र अफिसरसँग यस्ता प्रकारका कुराकानी धेरै पटक गरे होलान। तर मेरो अनुहारबाट भने सबै रगत निचोरियो। अजित पिल्लै र नजिक उभिएका अन्य मानिसलाई अनुहार देखेर थाहा भयो होला भाइले आफ्नो रङ देखाइयो।

मैले फेरि जसो तसो गरी आफ्नो कुरा भन्ने काोशिर गरेँ, ‘भाइ यदि तपाइँ एक घण्टाभित्र पूरै समाचारका विषयमा आफ्नो राय एक बयानका रुपमा हामीलाई पठाउनु भयो भने हामी म्यागेजिनमा छाप्छौं।’

दाउदले यो विषयमा जवाफ दिनु जरुरी नै ठानेनन्। एक पटक फेरि फोनमा उनका सहयोगी छोटा शकीलको आवाज आयो, ‘एक घण्टाभित्र म फ्याक्समा गर्दैछु। आफ्ना सम्पादकलाई देखाइदिनु,’ यति भनेरफोन डिसकनेक्ट भयो।

र, म फोनलाई हाथमा लिएर उभिएको उभियै भएँ। यो पूरै कुराकानी आउटकुलका सम्पादक विनोद मेहताको कोठा बारिह भएको थियो। हामीले के तय गर्यौं भने दाउदको धम्कीलाई हल्का रुपमा लिनु हुँदैन। र हामीबीच भएको कुराकानीको पूरै जानकारी दिन आवश्यक छ।

जसले विनोद मेहेतालाई चिन्छ, उनीहरुलाई थाहा होला, दश सेकेण्डभन्दा धेरै समय कुनै पनि विषयमा उनको ध्यान आफूतिर आकर्षित गर्नु झण्डै झण्डै असंभव हुन्छ। चाहे त्यो दाउद इब्राहिम नै किन नहोस्।

‘गेट हिम अफ माइ ब्याक’ विनोद मेहताले पन्छाउने आवाजमा भने र अरु कुनै काममा व्यस्त भए। अर्थात् दाउद इब्राहिमको बयान आयो भने त्यसलाई छाप र मुक्ति पाओ।

त्यो १९९७ को वर्ष थियो। मोबाइल र स्मार्ट फोन फेशनेबल भएका थिएनन्। पूरा कार्यलयका मानिस फ्याक्स मेशिन नजिकै भेला भए। एक घण्टामा  सबैभन्दा पहिला फ्याक्स आयो। र त्यसलाई मैले निकालेँ। दाउद इब्राहिमले आउटलुकमा छापिएको कभर स्टोरीलाई गलत भन्दै कम्तिमा पनि तीन पेजको बयान पठाएका थिए।

विनोद मेहतालाई त्यो बयान देखाएपछि उनले हेडलाइन दिए,‘दाउद रिएक्ट टू आउटकुल स्तोरी! र पूरा बयानलाई सवाल जवाफका रुपमा अगाडिको पेजमा छापियो।

त्यसको भोलिपल्टै छोटा शकीलको फोन आयो, ‘बडा भाइ निकै खुशी हुनुभयो। अक कुनै चिन्ता गर्नुपर्ने आवश्यकता छैन। म फोनमा तिमीलाई गोली हान्दिन।’ छोटे शकीलको मेरालागि यो अन्तिम फोन थिएन, तर, त्यसमापनि फेरि कुनै दिन चर्चा
