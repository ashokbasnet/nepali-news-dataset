अस्ट्रेलियाका बलरले ‘टोस्ट’ खान बिर्सिंदा हंगामा, बीचमै रोकियो चलिरहेको म्याच

एजेन्सी। अस्ट्रेलियामा क्रिकेट म्याच चलिरहँदा निकै आश्चर्यजनक घटना भएको छ । यहाँ एक जना बलरले ‘टोस्ट’ खान बिर्सिंदा निकै ठूलो हंगामा भयो । हंगामाका कारण चलिरहेको म्याच बीचमै रोक्नुपर्यो । शेफिल्ड शीलडको घरेलु क्रिकेट प्रतियोगितामा यस्तो घटना भएको हो । 

न्यू साउथ वेल्स र क्विन्सल्याण्डको बीचमा खेल भइरहेको थियो । न्यू साउथ वेल्सको स्कोर ४ विकेटमा १ सय १० रन पुगेको थियो र उसलाई जीतको लागि थप १८ रन चाहिएको थियो । यो टिमका बलर नथान लायोनले अब त्यहाँ आफ्नो आवश्यकता नभएको महसुस गरे किनकि उनी बलर थिए र सबै बाँकी ब्याट्सम्यान लगातार आउट हुँदै गए पनि उनको पालो आउनको लागि अझै कम्तीमा ४–५ जना ब्याट्सम्यान आउट हुनुपथ्र्यो । 

उनले आफ्नो ब्याटिङ गर्ने पालो नै नआउने बुझेपछि आफ्नो लागि टोस्ट बनाउन गए । पहिलो पटक उनले टोेस्ट तताउनको लागि टोस्टरमा राख्दा त्यो राम्रोसँग बनेन । उनले त्यसलाई फेरि मेसिनमा हाले । मेसिनमा टोेस्ट हालेका नथानले यो कुरा बिर्सिए र खेल हेर्न थाले । टोस्ट तयार भइसक्दा पनि उनी झिक्न नगएपछि टोस्ट डढ्यो र फायर अलार्म बज्यो । अलार्म बजेपछि आगलागी भएको आशंकामा फाय ब्रिगेड बोलाइयो । खेल बीचैमा रोकियो र मैदान खाली गराइयो । टोस्टको कुरा थाहा पाएपछि अन्य कुनै समस्या भए नभएको जाँच गरेर मात्र पुनः खेल सुरु गरियो । यसकारण झण्डै आधा घण्टा खेल रोकिएको थियो ।
