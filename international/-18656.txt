मानिसहरु भन्थेः इन्दिरा गान्धी देश छोडेर भाग्दैछिन्

बीबीसी।  १९ नोभेम्बर भारतको पहिली महिला प्रधानमन्त्री इन्दिरा गान्धीको जन्म दिन हो। इन्दिर गान्धी कस्ती थिइन् र देशप्रति उनको दृष्टिकोण कस्तो थियो? यो विषयमा बीबीसीले भारतीय मुलका बेलायती अबरपति व्यापारी र बेलायती संसदको माथिल्लो सदनका सदस्य रही रहेका लर्ड स्वराज पालसँग विस्तृतमा कुराकानी गरेको छ।

उनले इन्दिरा गान्धीका विषयमा धेरै कुरा बताए। र, वर्तमान प्रधानमन्त्री नरेन्द्र मोदीको स्टाइल धेरै हदसम्म इन्दिरा गान्धीसँग मिल्ने पनि बताए।
लर्ड स्वराज पालको शब्दमा इन्दिरा गान्धी



इन्दिरा गान्धी एक महान व्यक्तित्व थिइन्। तर  मानिसहरुमा उनका विषयमा केही गलत बुझाइ पनि छ। इन्दिरा गान्धी भ्रष्टाचारलाई घृणा गर्थिन्। उनले भ्रष्टाचार नियन्त्रण गर्न धेरै पहल गरिन्। तर, व्यवस्था यस्तो थियो, भारतमा कोही पनि भ्रष्टाचार अन्त्य गर्न चाहँदैनथ्यो।
इन्दिरा गान्धीले गैर आवाशीय भारतीय नागरिककालागि अर्थव्यवस्था  खोलिन्।

भारतका उद्योगी र व्यापारी गैर आवाशीय भारतीय नागरिक भारतमा नआउनु भन्ने चाहन्थे। किनभने स्थानीय अर्थव्यवस्थ केही मानिसको हातमा थियो। जसले भारतलाई पछि पार्ने काम गरे।

१९८३ मा मैले भनेको थिएँ, भारत एकमात्र यस्तो देश थियो, जहाँ मालिक धनी र कम्पनी गरिव छन्। आज पनि त्यही अवस्था छ।
इन्दिरा गान्धीले जब आप्रवासीकालागि अर्थ व्यवस्था खोलिन्, त्यतिबेला अर्थमन्त्री प्रणब मुखर्जी थिए। धेरै चिज भयो, मलाइ यस्तो लाग्छ, इन्दिरा गान्धीले भारतकालागि जे गरिन्, त्यसको पूरा जस उनलाई दिइएन।

उनले पूरै विश्वमा भारतको छवि बलियो बनाइन् र त्यसपछि नरेन्द्र मोदीले मात्र भारतको छवि झन बलियो बनाए। रमाइलो कुरा त के भने मोदीको धेरै स्टाइल इन्दिरा गान्धीसँग मिल्दोजुल्दो छ।

इन्दिरा जसले त्यो गर्न सकिनन्


मोदीले भ्रष्टाचार विरुद्ध कदम उठाएका छन्। सौभाग्यले यो काममा मोदी सफल पनि हुँदैछन्। पूरै विश्वमा उनलाई स्वीकृति छ। त्यसलाई तपाइँ भारतमै हेर्न सक्नुहुन्छ। तर मोदीको आलोचना पनि भइरहेको छ। जो इन्दिरा गान्धीको पनि भएको थियो। तर त्यो बेला धेरै मानिस व्यवस्था र उद्योगमा निकै शक्तिशाली थिए।  अहिले मोदीले उद्योगपतिको हातको शक्ति कम गरेका छन्। मलाइ के लाग्छ भने जो कुरा इन्दिरा गान्धीले गर्न सकिनन्, त्यसमा मोदी सफल हुँदैछन्।

म प्रधानमन्त्रीलाई सुझाव दिन चाहन्न, किनभने पुरै देशले उनको चयन गरेको हो। र निश्चित रुपमा उनमा केही न केही खास छ। तर देशको प्रगती भ्रष्टाचारलाई रोक्दा नै हुने हो। त्यसकालागि इन्दिरा गान्धीले धेरै कोशिस गरिन् तर, त्यसमा उनी सफल हुन सकिनन्।

जतिबेला मैले भारतमा लगानी गर्ने सोच बनाएको थिएँ त्यतिबेला एनआरआई शब्द मेरालागि आयो। जसको अर्थ हुन्छ, ‘नन रिक्वायर्ड इन्डियन्स्’। तर भारतमा त्यतिबेला आएआरआईलाई अनुमति दिएको भए आज भारतको अर्थ व्यवस्था अन्त कतै हुन्थ्यो।
१९९० मा अर्थव्यवस्था खोल्नु पर्यो किनभने आर्थिक नोक्सानी धेरै भइरहेको थियो। आप्रवासी भारतीय आफ्नो देशमा योगदान गर्न निकै उत्सुक छन्। हामीलाई गर्व छ।

तानाशाह भनेको प्रति दुःखी थिइन् इन्दिरा


इन्दिरा गान्धीलाई मानिसहरु निकै कठोर व्यक्तिका रुपमा चित्रण गर्छन्। तर उनी एक महान व्यक्ति थिइन्। आफूलाई तानाशाह भनेको प्रति उनको चित्त दुखाइ थियो। इन्दिरा गान्धीसँग मेरो पहिलो भेट १९५७ मा भएको थियो। म त्यतिबेला प्रधानमन्त्री जवाहरलाल नेहरुसँग भेट गर्न गएको थिएँ। तर त्यो बेला इन्दिरा गान्धीसँग केवल नमस्ते गर्ने सम्म मात्र काम भयो।

त्यसपछि मेरी विरामी छोरीको उपचार गर्न म लन्डन आएको थिएँ। मेरी छोरीको अवस्था यस्तो थियो की, म उसलाई भारत फिर्ता लगौं । भारतमा बसेका परिवारसँग भेट नभएको पनि धेरै भएको थियो।

परिवारका सदस्यलाई पनि लन्डल ल्याउने कोशिस गरेको थिएँ, तर त्यो बेला एयर इण्डियाको टिकट किन्नलाई भारतीय रिजर्व बैंकको अनुमपति लिनुपथ्र्यो।

त्यसपति मैले इन्दिरा गान्धीलाई एउटा पत्र लेखेँ। पत्रमा मैले आफ्ना बच्चा तपाइँसँग भेट गर्न चाहन्छन् भन्ने व्यहोरा उल्लेख गरेको थिएँ। तर मलाइ के आश्चर्य भयो भने लन्डनस्थित भारतीय दूतावासका मानिस मलाई खोजिरहेका रहेछन्। उनीहरुले मलाइ भने–तपाइँको काम भयो। अब आफ्ना बच्चालाई लन्डन बोलाउन सक्नुहुन्छ।’
 

संकटकाल इन्दिरा गान्धीको फैसला होइन



एक प्रधानमन्त्री हुँदाहुँदै उनले एक सामान्य नागरिको चिठ्ठीप्रति तत्काल सम्वोधन गरिन्। यो भन्दा धेरै नम्रता अरु के हुन सक्छ। इन्दिरा गान्धीसँग वास्तविक भेट १९७१ मा भयो, जो बंगलादेश गएपछि लन्डन आएकी थिइन्। त्यो समय पश्चिमी मिडिया उनको विरुद्धमा थिए। मैले मिडियालाई इन्दिरा गान्धीले जे गरिन त्यो सही थियो भनेर सम्झाउने कोशिस गरेको थिएँ। त्यसपछि हामीबीचको मित्रताको क्रम सुरु भयो।
१९७५ मा जब इलाहाबाद उच्च न्यायलयले उनको चुनावलाई रद्द गरिदियो, म त्यो बेला भारतमै थिएँ। संकटकाल लगाउने फैसला उनको थिएन। तर उनका सल्लाहकारले इन्दिरामाथि दबाब दिएर संकटकाल लगाएका थिए। जवकि उनको सोच त्यस्तो थिएन। थोरै समयकालागि संकटकाल लागू गरिएको थियो।
 

फूलदेखि खुशी हुन्थिन्

 

१९७७ मा जब चुनावमा पराजय व्यहोरिन् र जनता पार्टीको सरबार बन्यो, मानिसहरु भन्थे इन्दिरा गान्धी मैदान छोडेर भाग्छिन्। तर उनमा यो दृढ विश्वास थियो की म काँही पनि जान्न। र आफ्ना राजनीतिक विरोधीको सामना गर्छु।

१९७८ मा चिकमंगलूरको उपचुनाव जितेर  जब उनी लोकसभा सांसद बनिन्, त्यतिबेला मैले उनलाई लन्डन आउन निम्ता दिएँ र उनी लन्डन आइन्।  यहाँका संचारमाध्यम र राजनेता उनका विरुद्धमा थिए।  

मैले इन्दिरा गान्धीसँग कयौं सांसद, लेबर पार्टीका प्रमुख माइकल फुटसमेत अन्य कयौं राजनेतासँग भेटवार्ता गराएँ। बेलायतमा बसिरहेका भारतीयसँग पनि भेट गराएँ। तर जसरी उनको स्वागत गरियो, म आश्वस्त थिएँ कि मानिसहरुको उनीमाथिको विश्वास कायमै छ।
उनी हदभन्दा धेरै इमान्दार थिइन्।  म उनीसँग भेट्न जाँदा केवल फूल मात्र  लिएर जान्थें। फूल देखेपछि उनी निकै खुशी हुन्थिन्।
