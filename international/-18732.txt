उत्तर कोरियाली सैनिकको पेटमा खतरानक किरा

बीबीसी। उत्तर कोरियाबाट भाग्न सफल भएका एक सैनिकको पेटभित्र ठूलो संख्यामा किरा देखेर दक्षिण कोरियाका डाक्टर छक्क परेका छन्। उत्तर कोरियाका एक सैनिक सोमबार भागेर दक्षिण कोरिया जाने क्रममा घाइते भएका थिए। ती सैनिकको अहिले दक्षिण कोरियाको एक अस्पतालमा उपचार भइरहेको छ।

ती सैनिक दुई देशको सीमा रेखाबाट भाग्न सफल भएका थिए। १९५३ को युद्ध विरामपछि बनेको सो इलाकामा कडा सुरक्षा व्यवस्था अपनाइएको हुन्छ। दक्षिण कोरियाली सेनाका अनुसार जव ती सैनिक भागिरहेका थिए, उनीमाथि उत्तर कोरियाली सैनिकले ४०  भन्दा धेरै पटक फायरिङ गरेका थिए।

उनको उपचार गरिरहेका डाक्टरका अनुसार ती सैनिकको अवस्था अहिले स्थिर रहेको छ। उनको शरीरमा अर्को गोली पनि हुन सक्ने अनुमान गरिएको छ। तर जुन चीजले डाक्टरलाई आश्चर्यमा पारिदिएको छ, त्यो भनेको ती सैनिकको पेटभित्र ठूलो संख्यामा रहेका किरा हुन्। ती किराका कारण सैनिकको घाउमा ठूलो असर परेको छ।

ती सैनिकको उपचार गरिरहेका दक्षिण कोरियाली डाक्टर ली कुक जोङले भने, ‘मेरो २० वर्षको करियरमा यस्तो आजसम्म देखेको थिइन्।’ लीका अनुसार सैनिकको शरीरमा भेटिएको सबैभन्दा लामो किराको लम्बाई २७ सेन्टिमिटर थियो। यो विषय आश्चर्य जनक त हुँदै हो, यसबाट पनि थाहा हुन्छ की उत्तर कोरियामा सर्वसाधारणको जीवन कस्तो होला?
तरकारीबाट आउन सक्छन् किरा



हाम्रो शरीरमा प्यारासाइट दुषित खानाबाट, कुनै किराले टोक्दा वा छालाको बाहिरी भागबाट पनि किरा आउन सक्छन्। डाक्टरहरुका अनुसार ती सैनिकको पेटमा किरा दुषित खानाबाट आएको हुनसक्छ।

उत्तर कोरियामा अहिले पनि मानिसको दिशालाई मलका रुपमा प्रयोग गरिन्छ। यदि मलमुत्रलाई राम्रोसँग सफा गरिएन भने र खानालाई राम्रोसँग पकाइएन भने किरा मानिसको शरीरमा प्रवेश गर्छन्।

केही प्यारासाइट धेरै  हानिकारक हुँदैनन्। तर, केही किराभने खतरानक हुन्छन्।  सोलका कोकमिन विश्वविद्यालयका प्रोफेसर आन्द्रो लैंकोवका अनुसार उत्तर कोरिया एक गरीब देश हो। अन्य गरीब देशको जस्तै उत्तर कोरियाको  स्वास्थ्य सेवामा धेरै राम्रो छैन्।
