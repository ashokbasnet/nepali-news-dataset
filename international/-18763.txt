यो माछा समाउँदा गयो युवकको ज्यान, छोएरै मान्छे मार्ने माछा हेर्न हजारौंको भीड

तालमा समातेको माछा लिएर बाहिर निस्किँदै गर्दा त्यही माछाले हाइभोल्टेज करेन्टको झट्का दिएपछि एक युवकको ज्यान गयो । माछा समात्दा करेन्ट लागेको थाहा पाएपछि गाउँलेले डराएर माछालाई खाल्डोमा गाडिदिएका छन् । भारतको बिहार राज्यको बक्सर जिल्लामा यो अति दुर्लभ घटना भएको हो । बिहीबार यहाँ तलाउमा गाउँका ६–७ जना युवकहरु माछा मार्न गएका थिए । 


साथीहरुसँग यहाँका विनोद कुमार माछा मार्दै थिए । यत्तिकैमा विनोडले ४ फिट लामो माछा समाते । उनी माछा लिएर तालबाट बाहिर निस्किनेबित्तिकै एक्कासी भुइँमा ढले । साथीहरु तत्कालै दौडेर गए तर उनको मृत्यु भइसकेको थियो । विनोदले जुन माछा समातेका थिए त्यो ‘इलेक्ट्रिक इल’ थियो । यो माछाले खतरा हुँदा ६ सय भौलटको करेन्टको झट्का दिन्छ । विनोदको मृत्यु यही झट्काका कारण भएको थियो । 

किन गरेनन् प्रचण्डले आफ्नै छोराको काजकिरिया ? (भिडियो रिपोर्ट)

गाउँलेहरुले यसअघि यस्तो माछा कहिल्यै देखेका थिएनन् । विनोदको मृत्युपछि यो माछालाई हेर्न हजारौंको भीड लाग्यो । गाउँका मानिसहरुले यो माछालाई कुनै जादुई प्राणी सम्झेका थिए । यो माछाको कारण विनोदको ज्यान गएपछि गाउँलेहरु यो माछासँग निकै डराए । उनीहरुले ढुंगाले हानेर यो माछालाई मारिदिए । माछा मरेपछि केही युवकले यससँग फोटो खिचे । त्यसपछि गाउँलेले यो माछालाई टुक्रा टुक्रा पारेर जमिनमा गाडिदिए ।
