उत्तर कोरियमाथि ट्रम्पको खतरानक कदम, उत्तरको प्रतिक्रिया आउन बाँकी

बीबीसी। अमेरिकी राष्ट्रपतिले उत्तर कोरियालाई चरमपन्थीलाई सहयोग (स्पोन्सर अफ टेररिज्म) गर्ने देशको सूचीमा समावेश गर्ने घोषणा गरेका छन्। करिव नौ वर्ष पहिला उत्तर कोरियालाई सो लिस्टबाट हटाइएको थियो।

सोमबार उत्तर कोरियालाई चरमपन्थीलाई सहयोग गर्ने देशको सूचीमा उत्तर कोरियालाई समावेश गरिएको घोषणा गर्दै भने, ‘यो धेरै पहिला गर्नुपर्ने थियो, हामीले ढिला गरेछौं।’ राष्ट्रपति ट्रम्पले क्याबिनेट बैठकमा यो कदमपछि उत्तर कोरियामाथि ठूलो मात्रामा अतिरिक्त प्रतिबन्ध लगाइने र त्यसको घोषणा मंगलबार गर्ने जनाए।

छोरा प्रकाशको मृत्युलगतै महानायक हमालले प्रचण्डलाई यस्तो भनेपछि (भिडियो)

ट्रम्पले उत्तर कोरियालाई सो सूचीमा समावेश गर्न लागि परमाणु कार्यक्रम र ‘अन्तर्राष्ट्रिय स्तरमा चरमपन्थी कारवाही’ लागि जिम्मेवार बताएका छन्। ‘उत्तर कोरियाको सरकारले विधि सम्मत रुपमा काम गर्नुपर्छ र आफ्नो परमाणु कार्यक्रम तत्काल रोक्नुपर्छ,’ ट्रम्पले भने।
ट्रम्प केही दिन अगाडि मात्र एसिया भ्रमण पूरा गरी स्वदेश फर्किएका थिए। आफ्नो भ्रमणका क्रममा ट्रम्पले जापान, दक्षिण कोरिया र चीनको भ्रमण गरेका थिए।

उत्तर कोरियाका नेता किम जोङ उनले संयुक्त राष्ट्रसंघ सुरक्षा परिषदले लगाएको प्रतिबन्धलाई बेवास्ता गर्दै परमाणु र मिसाइल कार्यक्रम जारी राखेका छन्।
यही वर्ष सेक्टेम्बरमा संयुक्त राष्ट्र संघ  सुरक्षा परिषदले उत्तर कोरियामाथि नयाँ प्रतिबन्ध लगाएको थियो। प्रतिबन्धको मस्यौदा अमेरिकाले तयार पारेको थियो जसलाई चीन र रुससहित सबै १५ सदस्यले सहमति जनाएका थिए।

सो प्रतिबन्धनमार्फत उत्तर कोरियाको आय स्रोत बन्द गर्ने कोशिस गरिएको थियो।  सो प्रतिबन्धनपछि उत्तर कोरियाबाट कपडाको निर्यात, कच्चा तेलको आयत र विदेशमा भएको किम जोङ उनको सम्पत्ति जफत गरिएको थियो।

यस अघि उत्तर कोरियाले आफ्ना छैटौं परमाणु परीक्षण गरेको थियो भने आफ्नो मिसाइल परीक्षणको कार्यक्रमलाई निरन्तरता दिएको थियो।
ट्रम्पको घोषणापछि अब उत्तर कोरिया ती देशको सूचीमा सामेल भएको छ, जसलाई लगायतार अन्तर्राष्ट्रिय स्तरमा चरमपन्थीलाई सहयोग गरेको देश मानिन्छ। इरान, सुडान र सीरियामा पनि यो सो सूचीमा छन्।

२००८ मा जर्ज डब्ल्यू बुश प्रशासनले उत्तर कोरियालाई सो सूचीबाट हटाएको थियो। त्यो समयमा उत्तर कोरियासँग परमाणु कार्यक्रममा रोक लगाउने विषयमा कुरकानी  भइरहेको थियो। उत्तर कोरियाका नेता किम जोङ उन आफ्नो परमाणु योजनालाई खुलेर सार्वजनिक गर्न चाहन्छन्।

उनको उद्देश्य उत्तर कोरिया यस्ता मिसाइललाई विकसित गर्न चाहन्छ भन्ने देखाउनु हो। र, मिसाइलले अमेरिकासम्म प्रहार गर्न सक्छ भन्ने देखाउनु हो। गत महिना अमेरिकी रक्षा मन्त्री जेम्स म्याटिसले उत्तर कोरियाको परमाणु कार्यक्रमबाट परमाणु आक्रमणको खतरा बढेको बताएका थिए।
