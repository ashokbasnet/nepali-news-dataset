अमेरिकाले लगायो आफ्ना सैनिकलाई यस्तो प्रतिबन्ध

बीबीसी अमेरिकी सेनाले ओकिनावा टापुमा एउटा गम्भीर दुर्घटनापछि जापानमा रहेका आफ्ना सबै सैनिकलाई रक्सी सेवन गर्न प्रतिबन्ध लगाएको छ।

त्यसका अतिरिक्त सैनिकहरुलाई सैन्य अखडा र उनीहरुको आवास छाड्न प्रतिबन्ध लगाइएको छ। आइतवार एक अमेरिकी सैनिकले मिनी भ्यानसँग ट्रक ठोक्काउँदा अर्कै सवारीसाधनका एकजना स्थानीय चालकको ज्यान गएको थियो।

टपलेस भइन् श्रद्धा कपूर (भिडियो)

जापानमा तैनाथ अमेरिकी सेनाको आधाभन्दा बढी संख्या ओकिनावामा छ तर बाक्लो सैन्य उपस्थितिप्रति स्थानीयबासिन्दाले लामो समयदेखि आक्रोश व्यक्त गर्दै आएका छन्।

एउटा वक्तव्यमार्फत अमेरिकी सेनाले आफ्ना एक सैनिक दुर्घटनामा संलग्न रहेको पुष्टि गरेको छ र त्यसको एउटा कारक रक्सी हुनसक्ने जनाएको छ।

अमेरिकी सेनाले जिम्मेवार ढङ्गले रक्सी सेवन, जोखिम व्यवस्थापन र वाञ्छनीय आचरणबारे जापानमा रहेका आफ्ना सबै सैनिकका लागि अनिवार्य तालिमुको पनि घोषणा गरेको छ।

सन् २०१६ मा दशौं हजार जापानीहरुले अमेरिकी सेनाको उपस्थितिको विरोधमा प्रदर्शन गरेका थिए। दक्षिणी जपान र चीनको तटपारी करिब ६४० किलोमिटर क्षेत्रमा रहेको ओकिनावा अमेरिका जापान सुरक्षा गठबन्धनको एउटा प्रमुख हिस्सा हो। उक्त अखडामा करिब २६ हजार अमेरिकी सैनिक छन्।
