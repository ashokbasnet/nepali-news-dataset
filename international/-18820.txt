संसारको सबैभन्दा शक्तिशाली मिसाइलको सफल परीक्षण, एकै पटक १० ठाउँमा हान्न सक्ने

एजेन्सी। चीन संसारकै सबैभन्दा शक्तिशाली आणविक हतियारको धनी देश बनेको छ । संसारको जुनसुकै ठाउँमा प्रहार गर्न सकिने मिसाइल चीनमा तयार भएको छ । चीनले अब यो मिसाइललाई सेनामा सामेश गर्ने भएको छ । सोमबार प्रकाशित एक मिडिया रिपोर्टमा उल्लेख भएअनुसार चाइना आम्र्स कन्ट्रोल एण्ड डिसआर्मामेन्ट एसोसिएसनका बरिष्ठ सल्लाहकार शु गुआंगु ने ले अब यो मिसाइल सेनामा समावेश गरिने बताएका हुन् । 

चीनको सरकारी मिडिया हाउस ग्लोबल टाइम्सका अनुसार २०१२ मा यो मिसाइल बनाउने घोषणा गरिएको थियो । ‘डोंगफेंग–४१’ नामको यो मिसाइलको घोषणापछि अहिलेसम्म आठ पटक परीक्षण गरिएको छ र सबै परीक्षण सफल रहेका छन् । सबै परीक्षण सफल भएपछि अब यसलाई सेनामा समावेश गर्ने तयारी गरिएको छ । रुसी मिडियाको रिपोर्टअनुसार यो मिसाइल अमेरिकाको दबाब बढिरहेका कारण बनाइएको हो । यो मिसाइलले अमेरिका र युरोपका सबै ठाउँमा निशाना लगाउन सक्छ । 

पुत्र वियोगमा परेका प्रचण्डलाई ओलीले लेखे यस्तो मर्मस्पर्शी पत्र (भिडियो)

रिपोर्टका अनुसार यो मिसाइलले एकैपटक १० वटा न्यूक्लियर वारहेड प्रहार गर्न सक्छ । यी १० वारहेडले १० फरक फरक ठाउँमा निशाना लगाउन सकिन्छ । १२ हजार किलोमिटर टाढासम्म प्रहार गर्न सक्ने यो मिसाइल दुश्मनको मिसाइल डिफेन्स सिस्टमलाई पनि झुक्याउन सक्छ । यसको गति १२ हजार ९ सय किलोमिटर प्रतिघण्टा भन्दा पनि बढी छ । यो गतिमा प्रहार गर्दा यसलाई राडारले पनि भेट्टाउन गाह्रो हुन्छ ।
