रेष्टुरेण्टबाट प्याक गराएर ल्याए ‘फिंगर चिप्स’, बट्टा खोल्नेबित्तिकै बोलाए पुलिस 

एजेन्सी। इङल्याण्डको म्यानचेस्टर शहरमा एउटा रेष्टुरेण्टले प्याक गरेर दिएको खानेकुराका कारण हंगामा भएको छ । रेष्टुरेण्टबाट खाना प्याक गराएर लिएर गएका ग्राहकका कारण हंगामा भएको हो । ती ग्राहकले रेष्टुरेण्टबाट ‘फिंगर चिप्स’ प्याक गराएर लिएर गएका थिए ।

यो पनि पढ्नुहोस्

यस्ता पनि बाबु! नौ महिनाकी छोरीकाे बलात्कारपछि हत्या

ती ग्राहकले फिंगर चिप्सको बट्टा खोल्दा त्यसमा ग्रेवी देखेपछि रेष्टुरेण्टविरुद्ध प्रहरीमा उजुरी दिए । घटना सार्वजनिक भएपछि सामाजिक संजालमा यो बट्टाको फोटो निकै भाइरल भइरहेको छ । ती ग्राहकले बट्टा खोल्दा चप्स ग्रेवीमा डुबेको देखेका थिए । यस्तो भेटेपछि उनले प्रहरीलाई फोन गरेर उजुरी गरे । लगत्तै उनी सोही रेष्टुरेण्टमा गएर केहीलाई कुटपिट पनि गरे । 

उजुरीपछि राती २ बजे प्रहरी रेष्टुरेण्टमा पुगेको थियो । त्यतिबेला रेष्टुरेण्ट बन्द भइसकेको थियो । ती व्यक्ति पनि गइसकेका थिए । घटना सार्वजनिक भएपछि यसको फोटो म्यानचेस्टरकै एक प्रहरी अधिकारीले ट्वीटरमा शेयर गरेका थिए । त्यही फोटो भाइरल भएको हो ।
