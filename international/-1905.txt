चीनको उत्तरपूर्वी क्षेत्रमा कोइलाखानी दुर्घटना, सत्र जनाको मृत्यु

चीन । चीनको हेलोङजियाङ प्रान्तको एक ग्रामीण इलाकामा गत बिहीबार भएको कोइलाखानी दुर्घटनामा परी खानीभित्र फसेका १७ जनाको मृत शरीरलाई उद्धार गरिएको स्थानीय अधिकारीले सोमबार बताएका छन्।

खानीमा काम गर्ने सिलसिलामा खानीको अगाडिको भाग भासिँदा १७ कामदार खानीभित्र फसेका थिए भने सबै जनाको मृत शरीर सोमबारसम्म निकाली सकिएको उद्धारकर्मीले जनाएका छन् । उक्त खानीमा काम गरिरहेका २०० कामदार भने तत्कालै भागेर ज्यान बचाउन सफल भएका थिए।

खानीमा खटिएका फलाम रसाउने काम गर्नेको लापरवाहीका कारण घटना भएको भन्दै हेलोङजियाङका प्रहरीले केही वेल्डर्सलाई नियन्त्रणमा लिएका छन् भने खानीका व्यवस्थापकलाई बर्खास्त गरिएको छ । रासस/सिन्ह्वा
