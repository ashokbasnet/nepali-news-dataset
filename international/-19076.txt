झुटो हल्लासँग डराएर ज्यानै दिइन् १५ वर्षकी किशोरीले

आफ्ना स्कुले साथीहरुबीच फैलिएको एउटा झुटो हल्लाबाट डराएर एक १५ वर्षकी किशोरीले ज्यानै दिएकी छिन् । उनले हल्लाकै कारण आत्महत्या गरेको उनका अभिभावकले दावी गरेका छन् । ती किशोरीका साथीहरुबीच उनका केही अश्लील तस्वीरहरु इन्टरनेटमा सार्वजनिक भएको हल्ला फैलिएको थियो । तर वास्तवमा फोटोहरु सार्वजनिक भएका थिएनन् । तर, फोटो लिक भएको हल्ला फैलिएपछि ती किशोरीले डराएर आत्महत्या गरेको परिवारको दावी छ । ती युवती यसअघि पनि जातीय विभेदको शिकार भइरहन्थिन् । 

ब्राजिलको साओ पाउलोबाट ५ सय माइल पश्चिम नोवा एण्ड्राडिना नामको हरकी १५ वर्षकी करिना सैफर ओलिवेराको शव उनको घरपछाडि भेटिएको थियो । मिडिया रिपोर्टका अनुसार उनी उनका पूर्व प्रेमीले आफ्ना फोटोहरु लिक गरिदिएको हल्ला चलेपछि निकै डराइरहेकी थिइन् । १ वर्षअघि ती किशोरसँग उनको प्रेम थियो तर अहिले ब्रेकअप भइसकेको थियो । करिनाकी आमाले यस विषयमा आफूले सोध्दा करिनाले यस्तो केही नभएको बताएको जनाइन् । उनका पिताले पनि छोरीमा डिप्रेसन वा अन्य कुनै लक्षण नदेखिएको बताए ।
