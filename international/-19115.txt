झुट बोलेपछि ट्रम्पको भयो ठूलो बेइजत

एजेन्सी। अमेरिकी राष्ट्रपति डोनाल्ड ट्रम्पले टाइम म्यागेजिनकातर्फबाट  पर्सन अफ द इयर बन्न प्रस्ताव गरेको र आफूले सो प्रस्ताव अस्विकार गरेको दाबी गरेका थिए। तर ट्रम्पको सो दाबी झुट भएको भन्दै आफूहरुले त्यस्तो प्रस्ताव नगरेको जनाएको छ। 
राष्ट्रपति ट्रम्पले शुक्रबार ट्विट गर्दै लेखेका छन्, ‘टाइम म्यागेजिनले यसअघिको जस्तै यो पटक पनि  संभवतः म म्यान (पर्सन) अफ द इयर चुनिन सक्छु। तर मलाइ एउटा अन्तर्वाता दिनु छ र विस्तृत फोटो शुटकालागि तयार हुनुपर्ने छ।  मैले भने राम्रो होइन, र मैले अस्वीकार गरेँ। धन्यवाद।’

 


Time Magazine called to say that I was PROBABLY going to be named “Man (Person) of the Year,” like last year, but I would have to agree to an interview and a major photo shoot. I said probably is no good and took a pass. Thanks anyway!
— Donald J. Trump (@realDonaldTrump) November 24, 2017


ट्रम्पको सो ट्विट आएपछि टाइम म्यागेजिनले पनि ट्विट गर्दै ट्रम्पको दाबीलाई अस्विकार गरेको छ। टाइम म्यागेजिनको ट्विटमा भनिएको छ, ‘राष्ट्रपति ट्रम्प यो विषयमा गलत बोलिरहनु भएको छ, टाइम्स आफ्नो पब्लिकेशन भन्दा पहिला चुनिएका ‘पर्सन अफ द इयर’ को बारेमा कुनै  जानकारी पहिला नै कसैलाई पनि भन्दैन। ६ डिसेम्बरपछि म्यागेजिनको पब्लिकेशनपछि मात्रै उपाधि कसले पाउँछ भन्ने थाहा हुन्छ।’

टाइम्सका प्रमुखले पनि ट्रम्पको दाबीलाई आश्चर्यजनक भएको टिप्पणी गरेका छन्। उनले आफ्नो ट्विटमा लेखेका छन्, ‘गजब, तर उहाँले सत्य बोलिरहनु भएको छैन। उहाँले ‘पर्सन अफ द इयर’ बन्नलाई अस्विकार गरेको भन्ने कुरामा सत्यता छैन।’

ट्रम्पले यसअघि पनि धेरै पटक टाइम म्यागेजिनकालागि ट्विट गरिसकेका छन्। २०१५ मा उनले उनले यस्तै एक ट्विट गरेका थिए। जसमा लेखिएको थियो, ‘मलाइ थाहा थियो, टाइम म्यागेजिन मलाइ कहिल्यै पनि ‘पर्सन अफ द इयर’ चुन्दैन। जबकि म उनको फेवरेट हुँ। उहाँहरुे मलाइ छोडेर त्यस्तो मान्छेलाई चुन्नु भयो जसले जर्मनीलाई बर्बाद गरिरहेको छ।’  

ट्रम्पले २०१६ मा  ‘टाइम्स पर्सन अफ द इयर’ टाइटल प्राप्त गरेका थिए, जतिबेला उनले हिलेरी क्लिंटनलाई हटाएर अमेरिकी राष्ट्रपतिमा निर्वाचित भएका थिए। ट्रम्प यतिबेला फ्लोरिडामा आफ्नो  ‘थ्यांक्सगिविङ’ को छुट्टी मनाइरहेका छन्।
