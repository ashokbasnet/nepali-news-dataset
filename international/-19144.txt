उत्तर कोरियालाई झट्का, चीनले बन्द गरिदियो मुख्य नाका र राजमार्ग

एजेन्सी। चीनले आफ्नो देशसँग उत्तर कोरियालाई जोड्ने मुख्य राजमार्ग बन्द गरिदिएको छ । उत्तर कोरिया र चीन जोड्ने मुख्य राजमार्गको बीचमा रहेको पुल बन्द गरिएको हो । शुक्रबार चीनका अधिकारीहरुले यसको औपचारिक जानकारी दिएका छन् । 

चीनले पुलको मर्मत गर्नको लागि राजमार्ग बन्द गरिएको स्पष्टीकरण दिएको छ । यो नाकाबन्दी नभइ मर्मतको लागि केही समय पुल बन्द गरिएको बताएपनि चीनले यो राजमार्ग कहिले खुल्छ भन्नेबारे केही बताएको छैन । चीनले उत्तर कोरियाको परमाणु कार्यक्रमका कारण नाकाबन्दी गरेको अनुमान गरिएको छ । उत्तर कोरियाको सीमा दक्षिण कोरिया र चीनबाहेक रुससँग पनि जोडिन्छ । दक्षिण कोरिया जोड्ने नाका यसअघि नै बन्द छ तर रुसले भने यस्तो कुनै कदम उठाएको छैन ।
