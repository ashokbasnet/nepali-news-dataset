माउन्ट आगुंगमा ज्वालामुखी फुट्ने संकेट देखिएपछि 'रेड वार्निङ' जारी 

बाली । इन्डोनेसियाको बाली द्वीपको माउन्ट आगुंगमा ज्वालामुखी फुट्ने संकेट देखिएपछि ‘रेड वार्निङ’ जारी गरिएको छ। रेड वार्निङ जारी गर्नुको कारण ज्वालामुखी विष्फोट हुने खतराको संकेत हो।

बाली एक प्रमुख पर्यटन स्थल हो । उक्त क्षेत्रमा रहेको माउन्ट आगुंगमा हावामा चार हजार मिटर माथिसम्म खरानी र धुँवाको मुस्लो फैलिएको छ। उक्त धुँवाको मुस्लोले त्यहाँको हवाइ क्षेत्रमा ठूलो असर पारेको छ।  द्वीपको मुख्य एयरपोर्ट भने समान्य तरिकामा उडानका काम भइरहेका छन्। तर केही विमान कम्पनीले आफ्नो उडानको काम रद्द गरिदिएका छन्। ज्वालामुखिको धुँवाले विमानको इन्जिन खराब गर्दछ। 

ज्वालामुखिको मुस्लो बालीबाट लोम्बोक द्वीप तर्फ अघि बढिरहेकाले अन्तर्राष्ट्रय हवाई अड्डा भने बन्द गरिएका छन्। माउन्ट आगुंग क्षेत्र बाहेक बालीका अन्य क्षेत्रमा भने पर्यटक सुरक्षित रहेको त्यहाँका सुरक्षा अधिकारीलाई उदृत गर्दै त्यहाँका समाचार एजेन्सीले जनाएका छन्।  

आपत निवारण एजेन्सीले ज्वालामुखी फुट्न लागेको स्थानभन्दा साढे सात किलोमिटर वरपरको क्षेत्र खाली गराउन निर्देशन दिएको छ।

यसै वर्ष एक लाख ४० हजार जनाले सो वरपरको क्षेत्र छाडेका छन् भने करिब २५ हजार जना अस्थायी घरमा बसीरहेका छन्। वायुमण्डलमा खरानीको धुलो फैलिएपछि स्थानीय प्रशासनले बस्तीहरुमा मास्क वितरण गरेको छ।
