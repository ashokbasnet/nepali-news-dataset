तीन सय शब्दमा उत्तर कोरियाको परमाणु कार्यक्रम

बीबीसी। उत्तर कोरियमाथि जारी राजनीतिक गतिरोध यस्तो संकट हो, जसको सबैभन्दा खराव नतिजा परमाणु युद्धका रुपमा निस्किन सक्छ। तर यो निकै जटिल विषय हो। आउनुस् एकपटक पछाडि फर्केर उत्तर कोरियासँग जोडिएका केही विषयमा छलफल गरौं।
उत्तर कोरियाका चुनौती

उत्तर कोरियाको विभाजन दोस्रो विश्वयुद्धपछि भएको थियो। वामपन्थी उत्तर कोरियामा रुसका समर्थनमा तानाशाही व्यवस्था लागू भएको थियो।

विश्व समुदायबाट पूरै अलग रहेको उत्तर कोरियाका नेताहरुलाई परमाणु शक्ति नै त्यो तागत हो जसले आफूलाई बर्बाद गर्नबाट जोगाउँछ भन्ने लाग्छ।

उत्तर कोरियाको मिसाइल परीक्षणबाट के थाहा पाउन सकिन्छ भने उसको अन्तरमहादेशीय मिसाइल अमेरिकासम्म पुग्न सक्छ। उत्तर कोरियाले करिब पाँच पटक न्युक्लियर डिवाइसका परीक्षण गरिसकेको छ। खुफिया रिपोर्टका अनुसार सानो आकारको परमाणु हतियार बनाउन सफल हुँदैछ। वा बनाइ सकेको छ।

भनिन्छ, उत्तर कोरिया यस्तो परमाणु हतियार विकास  गर्दैछ, जुन कुनै पनि रकेटमा फिट हुन सक्छ।
उत्तर कोरिया अमेरिकालाई आफ्नो सबैभन्दा ठूलो दुश्मन मान्छ। उसँग यस्ता मिसाइल छन् जो दक्षिण कोरिया र जापानसम्म मार हान्न सक्छ।

उत्तर कोरियालाई निशस्त्रीकरण गर्ने सबै प्रयास असफल भएका छन्। संयुक्त राष्ट्रसंघले लगातार रुपमा लगाएको प्रतिबन्धनका बावजुद पनि समस्याको समाधान निस्किएको छैन।

उत्तर कोरियाको एकमात्र सहयोगी देश चीन उत्तर कोरियामाथि आर्थिक र कुटनीतिक दबाब दिइरहको छ। अमेरिकाले उत्तरमाथि सैनिक कारवाही गर्ने चेतावनी दिएको छ।
