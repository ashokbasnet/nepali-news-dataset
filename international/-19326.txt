बल्लतल्ल गर्भवती भएकी महिलाको अन्ट्रासाउण्ड रिपोर्टले बनायो सबैलाई चकित

एजेन्सी। एक महिलाको जीवनमा आमा शब्दले निकै महत्व राख्छ । आमा बन्ने अनुभव नै महिलाको लागि निकै फरक हुन्छ । अमेरिकाको इंडियाना राज्यकी सारह इमबियरोविक्ज निकै दुःखसाथ आमा बनेकी थिइन् । तर उनी तेस्रो पटक गर्भवती भइन् उनको अल्ट्रासाउण्ड रिपोर्ट देखेर सबै निकै आश्चर्यचकित भए । 

सारह आफ्नो बिहे भएको ३ वर्षसम्म गर्भवती हुन सकेकी थिइनन् । त्यसपछि उनीहरुले डाक्टरको सल्लाहअनुसार कृत्रिम गर्भधान (भिट्रो फर्टिलाइजेशन) विधि अपनाउने निर्णय गरे । बच्चा जन्माउन नसकेका जोडीहरुको लागि यो विधि उपयोग गरिन्छ । यो विधिअनुसार बच्चा जन्माउँदा सुरुमा बच्चाको भ्रुण टेष्टट्युबमा विकसित हुन्छ । महिलाको गर्भमै भ्रुण बन्न नसक्ने अवस्था भएका बाहिर भ्रुण बनाएर करिब एक हप्तापछि त्यसलाई महिलाको पाठेघरभित्र राखिन्छ । त्यसपछि भने त्यो बच्चा पाठेघरभित्रै हुर्किन्छ । 

केपी ओलीको कटाक्षमा रविन्द्र मिश्रको यस्तो जवाफ (भिडियो)

यसरी सारहले एउटा छोरा जन्माइन् । उनीहरुले यसपछि पनि बच्चाको चाहना गरे र यही विधि अपनाए । दोस्रो पटकमा भने सारहले ३ छोरा जन्माइन् । बच्चा ४ जना भइसकेका थिए तर यो जोडीलाई छोरी चाहिएको थियो । एउटी मात्र छोरी भए छोराछोरीको रहर पुग्ने भन्दै सारह तेस्रोपटक गर्भवती हुने निर्णयमा पुगिन् । तेस्रो पटकको भ्रुण उनको गर्भमा विकसित हुँदै गर्दा डाक्टरले उनको अल्ट्रासाउण्ड गरे । आश्चर्यको कुरा यसपटक पनि सारहको गर्भमा ३ वटै बच्चा थिए । संयोगले यसपटक भने तीनवटै बच्चा छोरी थिए । अहिले यो जोडीका ७ बच्चा छन् र उनीहरु निकै खुसी भएको बताएका छन् ।
