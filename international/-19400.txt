युवकहरुले मन्दिरअगाडि खिचाए यस्तो फोटो, ५ वर्षको लागि गए जेल 

एजेन्सी। अमेरिकाका दुई युवकलाई मन्दिरअगाडि फोटो खिचाएका कारण ५ वर्षको लागि जेल सजाय भएको छ । उनीहरुले थाइल्याण्डको मन्दिरअगाडि फोटो खिचाएका थिए । उनीहरुले थाइल्याण्ड घुम्न गएका बेला त्यहाँको एक मन्दिरअगाडि निकै विवादित फोटो खिचाएका थिए । 

थाइल्याण्ड घुम्न गएका ती युवकले त्यहाँको ‘वार आरन मन्दिर’ नामक बुद्धमन्दिरअगाडि पाइन्ट खोलेर नितम्ब देखाएर फोटो खिचे । उनीहरुले त्यो फोटो सामाजिक संजालमा पनि शेयर गरे । त्यतिबेलासम्म उनीहरुर्ला ख्यालै भएन त्यो फोटोले कतिसम्म गम्भीर परिणाम ल्याउँछ । उनीहरुले यो कार्यको खबर पाएपछि प्रहरीले उनीहरुको खोजी थाल्यो । उनीहरुलाई खोज्नको लागि उनीहरुको सामाजिक संजालको एकाउण्टले निकै सहयोग गर्यो । यी दुई युवकहरु त्यहाँका पर्यटकीय स्थल घुम्दै यस्ता फोटो पोस्ट गरिरहन्थे जसले प्रहरीलाई उनीहरुको पिछा गर्न सहज भयो । प्रहरीका अनुसार ३८ वर्षका जोसेफ र ३६ वर्षका ट्रेविसलाई पक्राउ गरिएको हो । उनीहरुविरुद्ध सार्वजनिक संस्थानमा अश्लील र नग्नता झल्कने कार्यको लागि ५ वर्षको जेल सजाय भएको छ ।
