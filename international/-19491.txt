गयो ६ म्याग्निच्युडको भूकम्प

तेहरान। इरानको दक्षिणपूर्वी इलाका बढी मात्रामा प्रभावित हुनेगरी शुक्रबार ६.० म्याग्निच्युडको भूकम्प आएको इरानको प्रेस टेलिभिजनले जनाएको छ। 

यस भूकम्पको केन्द्रबिन्दु केरम्यान प्रान्तीय राजधानी केरम्यानसहरनजिकै रहेको जनाइएको छ। 

यस सहर नजिकै कैयौँ गाउँमा सो भूकम्पको कम्पन महसूस गरिएको र मानिस डर र त्रासले घरबाट निस्किएर सडकमा आइपुगेका जनाइको छ। 

तर हालसम्म यस भूकम्पबाट मानवीय तथा भौतिक क्षतिको कुनै पनि विवरण भने प्राप्त नभएको प्रेस टिभीले जानकारी दिएको छ। 

इरानमा गत नोभेम्बर १२ मा आएको ७.३ म्याग्निच्युडको भूकम्पमा परी कम्तीमा ४७० भन्दा बढीको मृत्यु भएको थियो। 

सो भूकम्पबाट नौ हजारभन्दा बढी व्यक्ति घाइते भएका छन्। यस भूकम्पबाट केम्र्यानशाह प्रान्तमा १६ हजार घर क्षतिग्रस्त भएका छन्। 

सन् १९९० को जुन १ मा इरानको इतिहासमा सवैभन्दा डरलाग्दो भूकम्प आएको थियो। यस भूकम्पमा परी कम्ती ३७ हजार व्यक्तिको मृत्यु भएको थियो। 

त्यसैगरी केरम्यान प्रान्तको बाममा सन् २००३ को डिसेम्बरमा आएको भूकम्पमा परी कम्तीमा ३१ हजार व्यक्तिको मृत्यु भएको थियो। सिन्ह्वा
