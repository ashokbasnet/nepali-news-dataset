जब मजाकमा भनेको कुरा साँचो भयो...

साथीको बिहेमा जानुअघि एक युवकले मजाकमा भनेको कुरा साँचो भएपछि अहिले हंगामा भएको छ । ती युवकले मजाकमै फेसबुकमा फोटो अपलोड गर्दै ‘मृत्युसँग किन डराउनु’ भनी लेखेका थिए । लगत्तै उनको सडकमा भयानक दुर्घटनामा मृत्यु भएको छ । भारतको राजस्थानको नागौरमा आधुनिक जिमको सुरुवात गर्ने भवानी सिंहको शुक्रबार सडक दुर्घटनामा मृत्यु भएको हो । उनी मोडलिङ पनि गर्थे । बदाम लिएर जयपुरतिर गइरहेको ट्रकले उनको कारलाई ठक्कर दिँदा उनको मृत्यु भएको हो । दुर्घटनाका कारण ट्रक पनि पल्टिएको छ । कारको अगाडिको भाग पूर्ण रुपमा क्षतिग्रस्त भएको छ ।
