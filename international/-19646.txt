कोठाभित्र गएकी श्रीमतीले फर्केर भनिन् यस्तो, श्रीमानको उड्यो होशहवास

श्रीमान् श्रीमतीबीच भएको सामान्य मजाकमै एक युवतीको ज्यान गएको छ । श्रीमान्ले गरेको सामान्य मजाकका कारण ती युवतीले विष पिइन् । तत्काल अस्पताल लिएर गएकोमा अस्पतालमै उनको ज्यान गएको हो । भारतको इन्दौर शहरनजिकै उज्जैनकी ती युवतीका श्रीमान् पनि छालारोग विशेषज्ञ डाक्टर रहेको बताइएको छ । प्राप्त जानकारी अनुसार यहाँका डाक्टर नलिन पाटनीकी श्रीमतीको केही वर्ष पहिले दुर्घटनामा मृत्यु भएको थियो । त्यसपछि उनले यी युवतीसँग दोस्रो बिहे गरेका थिए । 

डाक्टर पाटनीको आफ्नै क्लिनिक छ जहाँ उनकी अहिलेकी पत्नी सोना पनि सँगै बस्थिन् । सोनाको दाँतमा समस्या थियो । सोनाले एक दिन अगाडि दाँत डाक्टरलाई देखाएकी थिइन् । डाक्टरले अगाडिका दाँत बिग्रिएकोले दाँत उखेल्नुपर्ने र त्यसपछि नक्कली दाँत राखिदिने बताए । नक्कली दाँत पनि सक्कलीजस्तै देखिने डाक्टरले बताएका थिए । त्यसपछि उनीहरु घर फर्किए । 

साँझ डाक्टर नलिनले मजाकमै श्रीमतीलाई उनको अगाडिको दाँत उखेलेपछि त्यो फोटो खिचेर ह्वाट्सएपमा शेयर गर्ने र मेरी पत्नीको दाँत निस्किए अब उनी बुढी भइन् भनेर लेख्ने भन्दै मजाक गरे । यु सुनेपछि उनी उठेर कोठामा गइन् । केही समयमै बाहिर आएर उनले नलिनलाई आफूले विष पिएको बताइन् । यो सुन्नेबित्तिकै डाक्टरको होस उड्यो । उनले पत्नीलाई लिएर तत्काल अस्पताल गए । अस्पतालमा सोनाको ज्यान गएको हो ।
