भारतीय वित्तमन्त्रीलाई रक्षामन्त्रीको पनि जिम्मेबारी

नयाँदिल्ली । भारतीय वित्तमन्त्री अरुण जेट्लीले मङ्गलबार रक्षामन्त्रीको थप कार्यभार सम्हालेका छन् । 

भारतीय रक्षामन्त्री मनोहर पार्रिकारले सो पदबाट राजीनामा दिएपछि जेट्लीलाई औपचारिक रुपमा उक्त पदको जिम्मेदारी दिइएको हो ।

पार्रिकारले आफ्नो गृह नगरको गोवाको मुख्य मन्त्रीका लागि रक्षामन्त्रीको पद त्याग गरेका छन् ।  स्रोतका अनुसार जेट्लीलाई सोमबार साँझ नै सो पदको जिम्मेवारी दिइएको थियो ।

पार्रिकारले दिएको राजीनामा भारतीय राष्ट्रपति प्रणव मुखर्जीबाट स्वीकृत भएको केही घन्टामा नै जेट्लीलाई रक्षामन्त्रीको थप कार्यभार दिइएको थियो । सोमबार भारतमा सार्वजनिक बिदा भएका कारण उनले मङ्गलबारमात्र कार्यभार  सम्हालेका थिए ।

सन् २०१४ मा भारतीय जनता पार्टी (भाजपा)ले सत्ता सम्हाल्लेपछि ६ महिनासम्म यसअघि पनि जेट्ली दुईवटा मन्त्रालय सम्हालेका थिए । अर्को रक्षामन्त्रीको नियुक्ति नभएसम्म जेट्लीले नै सो कार्यभार सम्हाल्ने छन् ।  रासस/सिन्ह्वा
