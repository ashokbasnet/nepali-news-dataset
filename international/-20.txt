कैलाश सत्यार्थीको नोबेल शान्ति पुरस्कार चोरी

काठमाण्डौँ, २५ माघ – सन् २०१४ का नोबेल शान्ति पुरस्कार विजेता कैलाश सत्यार्थीको घरमा चोरी भएको छ । भारतीय अनलाइन पत्रिका आजतकले जनाए अनुसार उनको घरबाट नगद, सामानसहित उनको नोबेल शान्ति पुरस्कारको कपी समेत चोरी भएको हो ।

सोमबार राती भारत कालकाजीस्थित कैलाश सत्यार्थीको अपार्टमेन्टबाट ढोकाको ताला फोरेर चोरी भएको हो । प्रहरीले घटनाको अनुसन्धान गरिरहेको छ । उसो त कैलाश सत्यार्थी भने हाल देशबाहिर रहेका छन् । बाल अधिकारको क्षेत्रमा योगदान पुर्याबापत सत्यार्थीलाई डिसेम्बर २०१४ मा नोबेल शान्ति पुरस्कारबाट सम्मान गरिएको थियो ।

 नोबेल पुरस्कार चोरी भएको यो घटना पहिलो भने होइन । यस अघि पनि रविन्द्रनाथ टेगोरको समेत नोबेल पुरस्कार चोरी भईसकेको छ ।
