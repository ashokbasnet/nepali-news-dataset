सिराहामा प्रमुख चार दलले सिट बाँड्ने संकेत 

काठमाडौं। मधेस आन्दोलनको उद्गम स्थल मानिने सिराहामा प्रमुख चार दलले अग्रता लिएका छन्। हालसम्मको मतपरिणामलाई हेर्दा चार क्षेत्र रहेको सिराहामा दलहरुले सिट बाँडेर लिने देखिएको छ।

सिराहा क्षेत्र नम्बर एकमा नेपाली कांग्रेसमा उम्मेद्वार प्रदीप गिरीले अग्रता कामय गरेका छन्। पछिल्लो मतपरिणाम अनुसार गिरीले ४ हजार ८७२ प्राप्त गरको छन्। गिरीलाई एमाले उम्मेद्वार गंगाप्रसाद यादवले ३ हजार ३९८ मतले पछ्याइरहेका छन्। यसैगरी संघीय समाजवादी फोरम नेपालका उम्मेद्वार राजलाल यादवले १ हजार ७८९ मत पाएका छन्।

क्षेत्र नम्बर एकमा नेपाली कांग्रेसले अग्रता लिएपनि क्षेत्र नम्बर दुईमा भने संघीय समाजवादी फोरम नेपालका उम्मेद्वार शत्रुधनप्रसाद सिंहले अग्रता लिएका छन्।  सिंहले ४ हजार २३७ मतसहित आफ्नो अग्रतालाई कायम राखेका छन्।

सिंहलाई पछ्याउने क्रममा नेपाली कांग्रेसका उम्मेद्वार रामचन्द्र यादवले ३ हजार ६ सय मत पाएका छन्। यसैगरी माओवादी उम्मेद्वार सरेशचन्द्र दासले २ हजार ७१७ मत पाएका छन्।

सिराहाको क्षेत्र नम्बर तीनमा भने एमाले उम्मेद्वारले अग्रता लिएका छन्। एमाले उम्मेद्वार लीलानाथ श्रेष्ठले ८ हजार ६७ मतसहित आफ्नो अग्रता बढाउँदै लगेका छन्। श्रेष्ठलाई पछ्याउने क्रममा संघीय समाजादवादी फोरम नेपालका उम्मेद्वार अशेश्वर यादवले ५ हजार ७४६ मत पाएका छन्। यसैगरी नेपाली कांग्रेसका उम्मेद्वार अमर रेग्मीले १ हजार ७६८ मत पाएका छन्।

सिराहाको क्षेत्र नम्बर चारमा भने माओवादी उम्मेद्वार अजयशंकर नायकले अग्रता लिएका छन्। नायकले ५ हजार ३४९ मतसहित आफ्नो अग्रतालाई बढाउँदै लगेका छन् भने उनलाई पछ्याउने क्रममा राजपाका राजकिशोर यादवले ३ हजार ६१८ मत पाएका छन् यसैगरी नेपाली कांग्रेसका उम्मेद्वार मोख्तार अहमदले १ हजार ४२ मत पाएका छन्।
