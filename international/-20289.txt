उत्तर कोरियालाई लगातार झड्का

बीबीसी। सेप्टेम्बरमा उत्तर कोरियाले गरेको परमाणु परीक्षणबाट केवल कुटनीतिक दुनियामा भुँइचालो मात्र आएन, बरु ६.३ को तीव्रताले जमिन नै हल्लियो। त्यसपछि पनि उत्तर कोरियाको जमिन हल्लिरहेको छ।

जमिनभित्रको गतिविधिको अध्ययन गर्ने संस्था युएस जियोलजिकल सर्वेका अनुसार उत्तर कोरियाको जमीनभित्र दुई पटक हलचल पैदा भएको छ। योसँगै उत्तर कोरियामा के भइरहेको भन्ने प्रश्न पनि उब्जिएको छ।

तीन सेप्टेम्बरमा उत्तर कोरियाले पुंगी–रीमा परमाणु परीक्षण गरेको थियो। त्यो भन्दा अगाडि गरिएको सबै परमाणु परीक्षण भन्दा त्यो परीक्षण निकै शक्तिशाली थियो। उत्तर कोरियाको दाबी अनुसार  त्यो हाइड्रोजन बमको परीक्षण थियो, जुन परमाणु बमभन्दा सयौं गुणा शक्तिशाली हुन्छ।



विशेषज्ञहरुका अनुसार उत्तर कोरियाले परीक्षण गरेको  सो हाइड्रोजन बम यति शक्तिशाली थियो की आसपासका पहाडी इलाकालाई पूरै अस्थिर बनाएको थियो।

युएस जियोलजिकल सर्वेका अनुसार गत हप्ता दर्ज गरिएको भूकम्पको झड्काबाट यतिबेला जमिन आफूलाई स्थिर गर्ने कोसिस भइरहेको छ। युएसजीएसले ३.९ र २.४ तीव्रताको भूकम्पको झड्का मापन गरेको थियो।

युएसजीएसका एक अधिकारले भने, ‘जव तपाइँ ठूलो परमाणु परीक्षण गर्नु हुन्छ, पृथ्वीको क्रस्ट (भू–पर्पटी) यता उता हुन्छ र त्यसलाई फेरि आफ्नो ठाउँमा आउन केही समय लाग्छ। छैठौं परमाणु परीक्षणपछि हामीले केही यस्तै प्रकारका झड्का मापन गरेका छौं।’

क्यालिफोर्निया स्टेट पोलिटेक्किन युनिभर्सिटीमा जियोफिजिक्स र सिस्मोलोजीका प्रोफेसर डा. ज्यास्का पोलेट उत्तर कोरिया परमाणु परीक्षणपछि लगातार गइरहका झड्काबाट चिन्तित छैनन्।

उनका अनुसार ज्यादा तीव्रता भएको कुनै पनि भूकम्पपछि कमजोर झड्काको महसुस हुनु सामान्य कुरा हो। किनभने जमिनभित्रको सन्तुलन कामय राख्न यस प्रकारका गतिविधि आवश्यक हुन्छ।

मिका म्याककिनोन जियोफिजिस्ट र विपद्का विषयमा अनुसन्धान गर्छिन्। उनले भनिन्, ‘यो भूकम्पको स्रोत एक परमाणु परीक्षण थियो। यस्ता गतिविधिले यसमा कुनै असर गर्दैन की जमिन आफ्नो उर्जाको प्रयोग कसरी गर्छ।’

तर उत्तर कोरियाले सेप्टेम्बरमा न्युक्लियर परीक्षणसँग जोडिएको भूगर्भीय तथ्यांकलाई अमेरिकाले नेवाडाका आँकडासँग तुलना गर्दा नतिजा अर्कै निस्किएको थियो।

दशक पहिला अमेरिकाले नेवाडामा परमाणु परीक्षण गरेको थियो। त्यसबाट के पत्ता लाग्यो भने भूकम्पपछि आउने साना झड्का र संख्यामा कमी आउँछ।

यद्यपी उत्तर कोरियार नेवाडाको भौगोलिक परिस्थिति अलग अलग भएका कारण पनि त्यस्तो भएको हुनसक्छ।
सेप्टेम्बरको परमाणु परीक्षणपछि उत्तर कोरियाको सुरुङ नस्ट हुने अनुमान गरिएको थियो।
