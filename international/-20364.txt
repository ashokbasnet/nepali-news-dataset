 उत्तेजना भड्काएको आरोपमा पप गायिका जेल चलान

बीबीसी। इजिप्तको एक अदालतले पप गायिकालाई दुई वर्षको जेल सजाय सुनाएको छ। ती गायिकाले एक म्युजिक भिडियोमा अण्डरवेयर लगाएर केरा खाँदै गरेको दृष्यमा देखिएकी थिइन्। 

२५ वर्षीया शायमा अमहदलाई गत महिना पक्राउ गरिएको थियो। उनीमाथि म्युजिक भिडियोमार्फत अश्लीलता र उत्तेजना फैलाएको आरोप लगाइएको छ। स्थानीय संचारमाध्यमका अनुसार  मंगलबार शायमले अश्लिल भिडियो बनाएको विषयमा दोषी पाइएको थियो। अदालतले भिडियोका निर्देशकलाई पनि दुई वर्षको जेल सजाय तोकेको छ। यद्यपी  उनले आफू पक्राउ पर्नुपूर्व नै माफी मागिसकेकी थिइन्।

उनले आफ्नो फेसबुक पेजमा लेखेकी छन्, ‘मैले यस्तो हुन्छ भनेर कहिल्यै पनि सोचेको थिइन्। र मैले मानिसहरुको यस प्रकारको आक्रमणको सामना गर्नुपर्छ भन्ने सोचेकी थिइन्।’ तर अहिले उनको फेसबुकबाट उनले सो स्टाटस हटाएकी छन्।

शायमा अहमद आफ्नो एक म्युजिक भिडियोमा फल खाँदै गरेको देखिएकी थिइन्।  सो भिडियोमा उनलाई  वयस्क छात्रालाई पढाउँदै गरेको अवस्थामा देखाइएको छ।

इजिप्टका जनता र सरकारलाई शायमको फल खाने तरिका अश्लिल र समाजकालागि हानिकार लाग्यो। त्यसपछि उनलाई पक्राउ गरिएको थियो। योसँगै उनलाई अब आफ्नो प्रस्तुती दिन रोक लगाइएको छ।
