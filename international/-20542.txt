क्यानडाका अर्बपति दम्पत्ति सुतेको कोठाको ढोका खोलेर हेर्दा सुरक्षा अधिकारी स्तब्ध ! 

क्यानडा । क्यानडाका अर्बपति व्यापारी शेरम्यान र उनकी श्रीमती हनी सुतेको कोठाको ढोका खोलेर हेर्दा उनका अधिकारीहरु स्तब्ध बने । टोरन्टोस्थित आफ्नै निवासमा बेलुकी खाना खाएर सुतेका उक्त जोडी विहान मृत भेटिएका थिए।

बिहान अवेरसम्म पनि उनीहरु बाहिर नदेखिएपछि त्यहाँ तैनाथ सुरक्षा अधिकारीले उनीहरु सुतेको कोठाको ढोका खोलेर हेर्दा दुबैको शव मृत अवस्थामा भेटिएको थियो। प्रहरीले उनीहरुको मृत्युलाई शंकास्पद मानेको बीबीसीले जनाएको छ। 

हनी र ब्यारी शेरम्यान परोपकारी कोष संकलनका लागि प्रख्यात थिए। व्यापारी शेरम्यान विशाल औषधी कम्पनी एपोटेक्सका संस्थापक र अध्यक्ष थिए।  उनीहरुको शव तल्लो तला (बेसमेन्ट)मा फेला परेको बताइएको छ। एपोटेक्सका औषधी संसारभर बेचिन्छन्।

व्यापारी शेरम्यान क्यानडाका धनीहरुमध्ये एक थिए र प्रख्यात परोपकारी पनि थिए। प्रहरीले घटना लगत्तै केही विवरण दिए पनि उनीहरुको परिचय खुलाएको थिएन।तर स्थानीयबासी, मित्रहरु र एपोटेक्सका अधिकारीहरुले स्तब्ध भएका समाचारहरु सामाजिक सञ्जालमा राखेका थिए।

एपोटेक्सले जारी गरेको विज्ञप्तिमा भनिएको छ, हामी सबै स्तब्ध र दुखी भएका छौं। उनीहरुका चार छोराछोरी छन्। एपोटेक्स सन् १९७४ मा स्थापना भएको थियो र एपोटेक्सकै अनुसार अहिले संसारमा उ सातौं ठूलो औषधी निर्माता कम्पनी हो। फोर्ब्स म्यागेजिनले शेरम्यानको व्यक्तिगत सम्पत्ति ३।२ अर्ब डलर रहेको बताउँछ। एजेन्सी
