४८ महिलाको ज्यान लिने सिरियल किलर, मारेपछि लाशसँग पनि यौन सम्बन्ध

एजेन्सी। आज डिसेम्बर १७ तारिख । हरेक वर्ष आजकै दिन यौनकर्मीहरुमाथि हुने हिंसाविरुद्धको दिवस बनाइन्छ । एक सिरियल किलरले ४८ जना यौनकर्मी महिलाको ज्यान लिएपछि हरेक वर्ष डिसेम्बर १७ का दिन यो दिवस मनाउन थालिएको हो । 

गेरी लियोन नामका ती सिरियल किलरलाई ‘ग्रिन रिभर किलर’ भनेर पनि चिनिन्छ । गेरीले १९८० देखि १९९० को बीचमा ४८ महिलाको हत्या गरेका थिए । यीमध्ये अधिकांश यौनकर्मी महिला थिए । गेरीले गरेको सुरुका ५ हत्यामा महिलाको शव ग्रीन नदीको किनारामा पाइएको थियो । त्यसैले गेरीको नाम यही नदीको नाममा राखिएको थियो ।

कैयौं महिलासँग यौन सम्बन्धपछि गेरीले उनीहरुको घाँटी थिचेर हत्या गरेका थिए । कैयौंलाई भने उनले योभन्दा पनि दर्दनाक मृत्यु दिए । यी महिलाहरुलाई मारेपछि उनी लाशलाई जंगलमा लगेर फ्याँकिदिन्थे । त्यहाँ गेरीले महिलाको लाशसँग पनि यौन सम्पर्क गर्थे । ३० नोभेम्बर २००१ मा ४ महिलाको हत्या आरोपमा गेरीलाई गिरफ्तार गरियो । गिरफ्तार भएपछि उनले ७ महिलाको हत्या गरेको पनि स्वीकार गरे । पछि उनले ४८ महिलाको हत्या गरेको पनि स्वीकार गरे । तीमध्ये अधिकांश यौनकर्मी महिला थिए ।
