‘मिसन सीरिया’ पुटिन बने मध्य पूर्वका ‘हिरो’!

बीबीसी। २०१५ मा जतिबेला रुसले सीरियामाथि सैन्य अभियान सुरु गरेको थियो, त्यतिबेला अमेरिकी तत्कालीन राष्ट्रपति बराक ओबामाले मस्को दलदलमा फस्ने भविष्यवाणी गरेका थिए।

तत्कालीन अमेरिकी रक्षा मन्त्री एस्टन कार्टरले भनेका थिए, ‘रुसको नीति असफल हुने निश्चित छ।’ अहिले यस्तो लाग्दैछ दुई वर्षपछि रुसले यस्तो भविष्यवाणी गर्नेलाई गलत सावित गरेको छ।

यो हप्ता सीरियाको भ्रमणमा निस्किएका रुसी राष्ट्रपति भ्लादिमीर पुटिनले आफ्ना देशका सेनासँग भने, ‘तपाइँहरु शानदार तरिकाबाट युद्ध लड्नुस् र विजेताजस्तै गरी घर फर्किनुस्।’ उनले सीरियामा रहेका रुसी सैनिकको मुख्य शक्तिलाई फिर्ता हुने आदेश जारी गरेका छन्।



मस्कोको प्रभाव बढ्यो
 

त्यसो भए के अब रुसको मिसन सकिएको हो? हेर्दा यस्तै लाग्छ। सेप्टेम्बर २०१५ मा आफ्नो मिसनको जानकारी दिँदै राष्ट्रपति पुटिनले सार्वजनिक रुपमा आफ्नो उद्देश्य अन्तर्राष्ट्रिय आंकतवादसँग लड्नु भएको बताएका थिए।

कथित इस्लामिक स्ेटेटलाई सीरियामा ठूलो असफलता मिलेको छ। यद्यपी पश्चिमा देशका सरकार सीरियाको उदारबादी विपक्षलाई निसाना बनाउँदै रुसको आलोचना गर्ने गर्छन्।
रुसी अभियानको अर्को पनि उद्देश्य थियो, त्यो हो, आफ्ना सहयोगी राष्ट्रपति बशर अल असदलाई सरकारमा टिकाइ राख्ने। यो उद्देश्यमा रुस सफल भएको छ।

सीरियालाई रुसबाट प्राप्त सैन्य समर्थनले राष्ट्रपति असदको पक्षमा नतिजा ल्याउन सफल भएको छ। अब सीरियामा सरकार परिवर्तनको एजेण्डा धमिलो हुँदै गएको छ।

अमेरिका, टर्की र साउदी अरबले सीरियामा शान्ति स्थापना गर्न असदलाई सत्ताबाट हटाउनुपर्ने शर्त राखेका थिए। तर व्यवहारमा भने त्यसको विपरित भएको छ।

सीरियाको राजनीतिमा अहम् बन्ने श्रेय असद रुसका राष्ट्रपति पुटिनलाई दिन्छन्। र, यसबाट सीरियामा मस्कोको प्रभाव सावित हुन्छ।


रुस ठूलो खेलाडी

तर मध्य पूर्वमा रुसको भूमिका केवल सीरियासम्म मात्र सीमित छैन। रुस यो संघर्षमा पूरै मध्यपूर्वमा ठूलो खेलाडीमा रुपमा देखा परेको छ।
इजिप्टको हवाइ क्षेत्र र हवाइपट्टी रुसलाई प्रयोग गर्न दिने अनुमतिकालागि इजिप्टसँग छलफल भइरहेको छ।

टर्कीसँग जमिनदेखि हावामा मार हान्न सक्ने क्षमता भएको एस–४०० मिसाइल प्रणाली दिन छलफल भइरहेको छ। साउदी अबरसँग सम्बन्ध सुधारकालागि रुसले प्रयास गरिरहेको छ।  तर, पूरै मध्यपूर्वमा रुसको कुटनीति सीरियामा राजनीतिक स्थिरता कायम गर्ने कोशिसमा लागेको छ।


अमेरिकी छविलाई धक्का

मध्यपूर्वमा रुसको प्रभाव बढ्दो छ। तर त्यस विपरित सो क्षेत्रमा अमेरिकी छवि समस्याग्रस्त हुँदैछ। अमेरिकी राष्ट्रपति डोनाल्ड ट्रम्पको जेरुसेलमलाई इरजाइलको राजधानीका रुमपा मान्यता दिने निर्णयले अबर जगत आक्रोशित भएको छ। ट्रम्पको सो निर्णयसँगै अमेरिकी मध्यस्थकर्ताको छविमा ठूलो धक्का लाग्न सक्छ।

सीरियामा रुसको सैन्य अभियानको वैश्विक स्तरमा पनि नतिजा देखिएको छ।  २०१४ मा क्रिमियालाई दखल दिएपछि रुसले अन्तर्राष्ट्रियस्तरमा एक्लो हुनु परेको थियो। तर सीरियामा सैन्य अभियानले सो स्थितिको अन्त्य गरेको छ। पश्चिमी देशका  नेताहरुको सीरियाका मामिलामा रुससँग छलफल गर्न आउनु पर्यो। 

२०१५ मा रुसमा कयौं मानिसले सीरिया रुसका लागि अर्को अफगानीस्तान बन्ने सक्ने आशंका व्यक्त गरेका थिए।  जहाँ १९८० को दशकमा करिव एक दशक लामो सैन्य अभियानमा दश हजार भन्दा धेरै सोभियत सैनिक मारिएका थिए।

तर आधिकारिक जानकारीका अनुासर सीरियामा ४१ सैनिकको मृत्यु भएको छ। क्रिमियालाई जितेको घोषणा र सैनिकको संख्यामा कटौतीको संकेतको सिधा अर्थ के हो भने सीरिया अर्को अफगानिस्तान बन्दै छैन।


चुनावमा फाइदा ?

क्रिमियाका नेताका रुपमा पुटिन तीन महिनाका क्रममा पुटिन दोस्रो पटक चुनावको सामना गर्न जाँदैछन्। एक उम्मेद्वारका रुपमा मत आफ्नो पक्षमा पार्नकालागि पुटिन नारा ‘मिसन पूरा भयो’ हुन सक्छ।

उम्मेद्वारीको घोषणाको एक हप्ताभन्दा पनि कम समयपछि पुटिन सीरिया जानुलाई चुनावसँग जोडेर हेरिएको छ।
यद्यपी रुसका सैनिक फिर्ताको घोषणापछि पनि सीरिया केही क्षेत्रमा इस्लामिक स्टेटसँग संघर्ष गरिरहेको छ। सीरियामा युद्ध अहिले नै सकिएको छैन। 

र यस्तो कुनै ग्यारेन्टी पनि छैन की सीरियामा राजनीतिक स्थिरता ल्याउन रुसको प्रयास सफल भयो। आगामी महिना रुसको ोचीमा प्रस्तावित सीरियन पिपुल्स कांग्रेसलाई आगामी वर्षसम्म टारिएको छ। शान्ति प्रक्रियाका प्रमुख साझेदारबीच मतभेद जारी छ। कुनै युद्धमा जितको घोषणा वास्तविकतामा संघर्षको समाप्ति हुँदैन। खासगरी यदि संघर्ष सीरियाको युद्धको जस्तो  जटिल होस्।
