आफूभन्दा १७ वर्ष कान्छी सासुलाई धुलो चटाउँदै ५२ वर्षकी बुहारी बनिन् सांसद

एजेन्सी। भर्खरै प्रतिनिधिसभा र प्रदेशसभाको निर्वाचन सकिएपछि नयाँ सरकारको गठनको तयारी भइरहेका बेला छिमेकी देश भारतमा पनि चुनाव उत्कर्षमा छ । यहाँ भइरहेको चुनावमा प्रधानमन्त्री नरेन्द्र मोदीको राज्य गुजरातमा निकै रमाइलो दृश्य देखिएको छ । यहाँ ५२ वर्षकी बुहारीले आफूभन्दा १७ वर्ष कान्छी ३५ वर्षकी सासुले दिएको धम्कीको बेवास्ता गर्दै चुनावमा गएर जीत हासिल गरेकी छिन् । 


गुजरातको पंचमहाल जिल्लाको कलोट निर्वाचन क्षेत्रबाट भाजपाकी सुमनबेनले जीत हासिल गरेकी हुन् । सुमन बीजेपी सांसद प्रभात सिंहकी बुहारी हुन् । यो क्षेत्रमा टिकटको लागि प्रभात सिंहकी कान्छी पत्नी पनि दावेदार थिइन् । तर प्रभात सिंहले पत्नी रंगेश्वरीलाई बेवास्ता गर्दै बुहारीलाई टिकट दिए । टिकट नपाएपछि रंगेश्वरीले पति प्रभात सिंहलाई धम्की दिँदै म्यासेज लेखेकी थिइन् । बुहारी सुमनबेनलाई टिकट दिएपछि रंगेश्वरीले फेसबुकमा ‘प्रभातसिंह आमाको दूध खाएको भए कलोल प्रचार गर्न आउ’ भन्दै धम्कीपूर्ण पोस्ट लेखेकी थिइन् । 

किर्तिपुर मैदानमा नायिका स्वस्तिमा खड्काको ठुम्का (भिडियो)
