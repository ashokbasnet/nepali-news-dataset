गुडिरहेको रेलको डिब्बा लिकबाट फुत्किएर व्यस्त सडकमा खसेपछि...

एजेन्सी । अमेरिकाको वाशिङ्टनमा गुडिरहेको रेलको डिब्बा लिकबाट फुत्किएर व्यस्त सडकमा खसेपछि केहीको ज्यान गएको छ भने थुप्रै घाइते भएका छन्। 

राजमार्गमाथि रहेको रेलमार्गमा गुडिरहेको रेलको डिब्बा लिकबाट फुत्किएर तल रहेको आई–५ राजमार्गमा खस्दा दुर्घटना भएको त्यहाँका अधिकारीलाई उदृत गर्दै अन्तराष्ट्रिय सञ्चारमाध्यमले जनाएका छन्। सरकारी अधिकारीले ३ जनाको ज्यान गएको बताए पनि ज्यान गुमाउनेको संख्या बढ्न सक्ने अनुमान गरिएको छ। दुर्घटनामा कम्तिमा १०० जना घाइते भएको समाचारमा उल्लेख छ। 



घाइते तथा ज्यान गुमाउनेको यकिन विवरण अहिलेसम्म नआएको वाशिङ्टन प्रहरीले जनाएको छ। रेलका कम्तिमा चारवटा डिब्बा तल राजमार्गमा खसेको घटनाको भिडियोमा देखेर अनुमान गर्न सकिन्छ। ज्यान गुमाउने सबैजसो रेलमा रहेका यात्रु रहेका छन्। तर तल सडकमा रहेका सबै जना सकुशल रहेको बताइएको छ। दुर्घटनाको कारण भने खुल्न सकेको छैन्।
