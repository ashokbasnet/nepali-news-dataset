विश्व समुदायबाट एक्लिँदै ट्रम्प, अब धम्कीको साहारा

बीबीसी। अमेरिकी राष्ट्रपति डोनाल्ड ट्रम्पले संयुक्त राष्ट्रसंघमा जेरुशेलमलाई इजराइलको राजधानी बनाउन नमान्ने देशमाथि आर्थिक सहयोग रोक्ने चेतावनी दिएका छन्। सर्वत्र  विरोधकाबीच ट्रम्पले जेरुशेलमलाई इलजाइलको राजधानीका रुपमा मान्यता दिएका थिए।

ह्वाइट हाउसमा पत्रकार सम्मेलन गर्दै ट्रम्पले भने, ‘उनीहरु माथिबाट अरबौं डलरको सहायता लिन्छन अनि हाम्रै विरुद्ध मतदान पनि गर्छन।’ ‘उनीहरुलाई हाम्रो विरुद्ध मतदान गर्न दिनुस्। हामी झन् धेरै बचत गछौं। यसबाट हामीलाई हुनै फरक पर्दैन,’ उनले भने।



राष्ट्रपटि ट्रम्पको उक्त भनाइ संयुक्त राष्ट्रसंघमा  जेरशेलमलाई इलराइलको राजधानी बनाउने प्रस्तावको विरोधमा मतदान हुनु अगाडि आएको हो। प्रस्तावको मस्यौदामा अमेरिकाको नाम उल्लेख छैन। तर, जेरुशेलमका विषयमा लिइएको फैशला रद्द हुनु पर्ने उल्लेख छ।

जेरुशेलम शहरलाई लिएर इरजाइल र प्यालेटाइन क्षेत्रबीच विवाद कायम छ। विश्वको सबैभन्दा पवित्र शहर मध्यको एक जेरशेलममाथि प्लोस्टाइन र इजराइल दुवैले दाबी गर्दै आएका छन्। इजराइल जेरुशेलमलाई आफ्नो राजधानी मान्दै आएको छ। तर, अमेरिका बाहेक विश्वका कुनै पनि देशले जेरुशेलमलाई इजराइलको राजधानीको रुपमा मान्यता दिएका छैनन्।



न्युयोर्कस्थित बीबीसी संवाददाता नादा तौफिकका अनुसार अमेरिका र संयुक्त राष्ट्रसंघमा अमेरिकी राजदूत निकी हेली अन्य देशसँग आफ्नो पक्षमा मतदान गराउनकालाथि कुटनीतिक भन्दा पनि अमेरिकी शक्ति र प्रभावको प्रयोग गरिरहेकी छन्।

अमेरिकाले जेरशेलमलाई इजराइलको राजधानीको मान्यता दिनु र आफ्नो दूतावास त्यँहा खोल्नुलाई संप्रभुत्व अधिकार भएको तर्क गर्दै आएको छ। तर, संयुक्त राष्ट्रसंघ र अन्य धेरै मुलुक अमेरिकाको तर्कसँग सहमत छैनन्। यसबीचमा अमेरिकाका कयौं सहयोगी देश अमेरिकाको तर्कलाई केवल धम्कीका रुपमा मात्र हेर्ने गर्छन।

एक शीर्ष राजदूतले नादा तौफिकसँग भने, ‘ट्रम्प प्रशासन इजराइललाई लिएर उठाएको कदममा अडिग भएपनि आर्थिक सहयोग रोक्ने जस्तो कठोर कमद उठाउन सक्दैन।’

नादा तौफिकका अनुसार बिहीबार संयुक्त राष्ट्रसंघको आमसभामा अमेरिका एक्लिने संभावना छ।  विश्वले एक पटक फेरि राष्ट्रपति ट्रम्पले इजराइलका विषयमा उठाएको कदममा सहमत हुने छैनन्।



१९६७ को युद्धमा विजयी भएपछि इजराइलले पूर्वी जेरुशेलममा कब्जा गरेको थियो। यसअघि सो क्षेत्र जोर्डन नियन्त्रित थियो।
अहिले इजराइल अविभाजित रुपमा जेरुशेलमलाई आफ्नो राजधानी मान्दै आएको छ। उता प्यालेस्टाइन आफ्नो प्रस्तावित राष्ट्रको राजधानी पूर्वी जेरुशेमलाई मान्दै आएको छ।

जेरुशेलममाथि इजराइलको दाबीलाई अहिले अन्तर्राष्ट्रिय मान्यता प्राप्त भएको छैन। इजराइलसँग दैत्य सम्बन्ध भएका मुलुकहरुको दूतावास अहिले पनि तेल अवीवमा नै छ। यद्यपी अमेरिकी राष्ट्रपतिले भने अमेरिकी विदेश विभागलाई दूतावास तेल अवीवबाट जेरुशेलममा सार्न आदेश लिएका छन्।

अबर र मुस्लिम देशको आग्रहमा १९३ सदस्य भएको संयुक्त राष्ट्रसंघमा बिहीबार आकस्मिक बैठक बोलाइएको छ। अबर र मुस्लिम देशहरुले दशकौंदेखि चल्दै आएको अमेरिकी नीति परिवर्तन गरेको भन्दै ट्रम्पको चर्को आलोचना गर्दै आएका छन्।

संयुक्त राष्ट्रसंघ सुरक्षा परिषदले जेरुशेलमलाई लिएर गरिएको फैशला रद्द गर्ने प्रस्तावलाई अमेरिकाले भिटो प्रयोग गरेको थियो। प्यालेस्टाइनले सबै देशसँग पवित्र सहर जेरुशेलममा दूतावास स्थापना नगर्न अपील गरेको छ।



संयुक्त राष्ट्रसंघ सुरक्षा परिषदका सबै चौध सदस्य देशहरुले प्रस्तावको पक्षमा मतदान गरेका थिए। तर, अमेरिकी राजदूत निकी हेलीले सो कदमलाई अमेरिकाको अपमान भएको बताएकी थिइन्।

यसबीचमा निकी हेलीले पनि राष्ट्रपति ट्रम्पले धम्की दिएको ट्विटलाई रिट्वट गरेकी थिइन्। उता प्यालेस्टाइनका विदेशमन्त्री रियाद अल मलीकी र टर्कीका विदेश मन्त्री मेवलुत कावासोगलूले अमेरिकाले अन्य देशलाई धम्क्याएको आरोप लगाएका थिए।

अंकारामा एक संयुक्त पत्रकार सम्मेलन गर्दै कावासोगलूले भने, ‘हामी के देखिएका छौं भने एक्लै भएको अमेरिका अब धम्कीको साहारा दिँदैछ। तर, कुनै पनि सम्मानीय  प्रतिष्ठित राष्ट्र यो धम्कीसँग झुक्दैन।’
