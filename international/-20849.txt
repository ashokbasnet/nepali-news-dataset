साउदी अरब र इरानबीच युद्ध भयो भने...

बीबीसी। मंगलाबर साउदी अरबको राजधानी दियादलाई लक्षित गर्दै मिसाइल प्रहार भयो। सो मिसाइलको निसानामा थियो, साउदी अरबको राजमहल। जहाँ साउदी राजा सलमान बजेट पेश गर्ने तयारीमा थिए। मिसाइल आफ्नो निशानासम्म पुग्नु अगाडि नै त्यसलाई हावामा गिराइयो।

त्यसो त उक्त मिसाइल साउदी अरबको छिमेकी मुलुक यमनका विद्रोही समूह हूथीहरुले प्रहार गरेका थिए। तर साउदी अरबलाई यकीन छ की सो मिसाइलको रिमोट यमनभन्दा टाढा इरानको राजधानी तहरानमा थियो। इरान, जो कयौं दशकदेखि साउदी अरबको सबैभन्दा ठूलो शत्रु मुलुक हो।



साउदी अरबसमेत विश्वका धेरै देश यमनका शिया हुथी विद्रोहीलाई इरानको सहयोग गरेको विश्वास गर्छन। रियादलाई लक्षित गर्दै प्रहार गरिएको सो मिसाइल साउदी अरब र इरानबीच करिव एक दशकदेखि जारी तानतानीको सबैभन्दा ताजा मिसाइल हो। यो वर्ष यो तेस्रो पटक हो, हुथी विद्रोहीले साउदी अरबमाथि मिसाइल आक्रमण गरेको।

पछिल्लो समय पश्चिमी एसियामा अवस्था यस्तो भएको छ, कि साउदी अरब र इरानबीच युद्ध सुरु हुनेवाला छ। यदि, साउदी अरब र इरानबीच युद्ध भयो भने?

साउदी र इरान पश्चिम एसियाका दुई ठूला मुलुक हुन्। यी दुवै ठूला तेल उत्पादक राष्ट्रपति हुन्। यदि यी मुलुकबीच युद्ध भयो भने त्यसको असर पूरै विश्वलाई पर्नेछ। बेलायतका माइकल नाइट अबर मामिलाका जानकार हुन्। उनी बेलायत सरकारका अरब मामिलाका सल्लाहकार थिए।



नाइट भन्छन्, ‘इरान ऐतिहासिक रुपमा निकै असरदार मुलुक हो। कयौं दशकसम्म उसले अरब मुलुकमा राज गरेको छ। त्यतिबेला उसलाई पर्शियाका नामले चिनिथ्यो। उता  साउदी अरब र अन्य अरब मुलुकले विगत एक दशकदेखि  तेलका कारण निकै प्रगति गरेका छन्।  सक्रममा यी मुलुक अब शक्तिशाली हुँदै आएका छन्। त्यही कारण इरानको प्रभाव यी मुलुकमा कम हुँदै गएको छ।’

माइकल नाइट भन्छन्, ‘साउदी अरब र इरानबीच विवादको मुख्य कारण भनेको धर्म पनि हो। साउदी अरब एक सुन्नी देश हो। उता इरान भने शिया बाहुल्य मुलुक हो। दुवै देश  आफ्ना धार्मिक समर्थहरुलाई एक अर्का देशमा बढावा दिन चाहन्छन्। उनीहरुको उद्देश्य विरोधीमाथि दबदबा कायम गर्न सकियोस भन्ने हो। यो पनि साउदी र इरानबीचको विवादको एक कारण हो।’

विगत केही वर्षदेखि इरान साउदीमाथि बलियो रुपमा देखा परेको छ। अन्य अरब मुलुकमाथि पनि इरानको दबदबा बढेको देखिन्छ। इरानले इराकमा आफ्नो प्रभाव बढाएको छ। सीरिया र लेबनानमा पनि इराकको प्रभाव धेरै छ। अरब देशमा शिया, रिभोल्युशनरी गार्डस्लाई आफ्नो फौज मान्ने चलन छ। त्यही सुन्नी अरब रिभोल्यूशनरी गार्डस्देखि डराउँछन्।



माइकल नाइट भन्छन्, ‘साउदी र इरानबीच औपचारिक युद्ध सुरु नभएपनि दुवै देश कयौं मोर्चामा अहिले पनि लडिरहेका छन्। यसको सबैभन्दा ठूलो कारण हो यमन। जहाँ साउदीको अगुवाइमा कयौं देशका सेना हुथी विद्रोहीसँग युद्ध गरिरहेका छन्। उता हुथी विद्रोहीलाई इरानको सहयोग रहेको छ। साउदी यमनमाथि लगातार हवाइ आक्रमण गरिरहेको छ। तर उ निर्णायक जित हासिल गर्न असफल भएको छ। साउदी अबरको नजरमा यमनमाथि जितको सबैभन्दा ठूलो तगारो इरान हो।’



यमनबाहेक सीरियामा पनि साउदी र इरान अलग अलग गुटसँग छन्। इरान राष्ट्रपति बशर अल असदको समर्थन गरिरहेको छ भने साउदी असदका विरुद्ध विद्रोहीलाई साथ दिइरहेको छ।

लेबनाामा इरान समर्थित हिजबुल्लाह गुट शक्तिशाली छ। त्यहाँ साउदीले सुन्नीलाई साथ दिएको छ। इराकमा पनि इरान र साउदीबीच आफ्नो शक्ति बढाउने होड चलेको छ। इराकको सरकारले इस्लामिक स्टेटमाथि जित हासिल गर्दा त्यो जितमा इरानको रिभोल्यूशनरी गार्डस्को ठूलो हात रहेको मानिन्छ।



यसैगरी एउटा सानो मुलुक बहराइनमा पनि इरान र साउदी आमुने सामुने छन्। बहराइन शिया बाहुल्य रहेको मुलुक हो। तर, यहाँको शेख सुन्नी समुदायका छन्। साउदी यहाँको राजाको साथमा छ भने इरान बहराइनमा सरकार विरोधी शिया गुरिल्ला संगठनको साथमा छ।
माइकल नाइट भन्छन्, ‘अहिले पनि साउदी र इरानकाबीच कयौं देशसँग शीतयुद्ध चलिरहेको छ। तर यो जहिले पनि वास्तविक युद्धको रुप लिनसक्छ।’
