बेलायतका उपप्रधानमन्त्रीको राजिनामा ‘फेरि अर्को दुर्घटना’

लन्डन । बेलायतका उपप्रधानमन्त्री डेमियन ग्रिनले आफ्नो पदबाट राजिनामा दिएका छन् । उनले एकजना सरकारी अधिकारीले गर्न नहुने गरी आचारसंहिताको उल्लङ्घन भएको भनी गरिएको छानबीनमा दोषी पाइएपछि राजिनामा दिएका हुन ।    


ब्रिटेनका प्रधानमन्त्री टरिजा मेका निकटस्थ मानिने उपप्रधानमन्त्री डेमियनले दिएको राजिनामापछि योे राजिनामाले फेरि अर्काे एउटा दुर्घटना निम्तिएको विश्लेषण पनि गर्न थालिएको छ ।
उनलार्ई आचारसंहिता उल्लङ्घन गरेको भन्दै केही वर्षयतादेखि अनुसन्धान गरिएको थियो । उनलाई सो अनुसन्धानले दोषी ठहर गर्दै बर्खास्त गर्नुपर्ने सुझाव दिएको थियो । सोही कारणले उनले राजिनामा दिएको समाचारमा उल्लेख गरिएको छ । उनको राजिनामा प्रधानमन्त्री मेले बिहीबार स्वीकृत गरेको बताइएको छ । 

उनले आफ्नो राजनीतिक दलका एकजना सहकर्मी महिलालाई दुव्र्यवहार गरेको र अश्लिल दृश्यहरु कम्प्युटरमा पठाएको आरोप लागेको थियो । सन् २००८ मा भएको भनिएको यस घटनामा उनिमाथी अनुसन्धान भएको थियो । उनकोे कार्यालयको कम्प्युटरमा पाइएका यस्ता अश्लिल सामग्रीबाट नै यो प्रमाणित भएको बताइएको छ । तर उनले भने ती सामाग्री बारेमा झुट्टो जानकारी दिएको एक अनुसन्धानको निष्कर्षमा देखिएको छ ।
