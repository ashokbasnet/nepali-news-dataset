१४ वर्षका छोराले खेलेरै बनाइदिए आमालाई कंगाल

एजेन्सी। पछिल्लो समय बालबालिकाको खेल्ने शैली परिवर्तन भइरहेको छ । तर यो परिवर्तित शैलीले कहिलेकाहीँ अभिभावकलाई पनि निकै तनाव दिने गरेको छ। आयरल्याण्डको एक घरमा छोराले भिडियो गेम खेलेकै भरमा आमालाई कंगाल बनाइदिएका छन् । 

आयरल्याण्डको कर्क शहरमा बस्ने ती किशोरले फिफ भिडियो गेम खेलेकै भरमा आमालाई कंगाल बनाइदिएका छन् । आयरल्याण्डकोसमाचार संस्था आइरिस मिररका अनुसार ती महिलाले आफ्ना छोरालाई केही दिनअघि आफैं प्लेस्टेशन फिफा २०१८ गेम ल्याएर दिएकी थिइन् । तर आमालाई पनि थाहा थिएन गेम खेल्नको लागि प्वाइन्टको आवश्यकता पर्छ र प्वाइन्ट किन्न पैसा लाग्छ । ती किशोरले गेम खेल्दै जाँदा खेलाडीहरुको लागि प्वाइन्ट किन्दै गए । उनले गेममा प्वाइन्ट किन्दै जाँदा उता आमाको खाताबाट पैसा सकिँदै गयो । खाताको पैसाजति सकिएको थाहा पाएपछि ती महिलाले पछि आफूले गेम किनेको प्लेस्टेशनमा कुरा गरिन् । तर सोनी प्लेस्टेशनले यो गेम बयस्कको लागि भएको र बयस्कमात्र खेल्न सक्ने बताउँदै बच्चालाई गेम खेल्न दिनु आमाको नै गल्ती भएको बताएको छ । प्लेस्टेशनले गेममा खर्च भएको पैसा फिर्ता दिन अस्वीकार गरेको छ ।
