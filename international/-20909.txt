बेहुलीलाई घर ल्याउनासाथ बन्धक बनाए बेहुलाले, १ महिनापछि भेटिँदा यस्तो थियो हालत 

एजेन्सी । विवाह गरेको केही दिनमा कार दाइजो नल्याएको भन्दै नव विवाहित दुलहीलाई पतिले ३० दिनसम्म अध्यारो कोठमामा बन्दी बनाएर राखेको खबर छ। 

विवाह गरेको केही दिनमा दुहालका परिवारले दुलहीका बाबुसँग कार उपचार मागेका थिए। कार किन्न आर्थिक अवस्थाले नसक्ने भन्दै दुलहीका बाबुले इन्कार गरेपछि दुलाहका परिवारले दुलहीलाई शारिरीक तथा मानसिक यातना दिएर बन्दी बनाएका थिए। 

यो खबर भारतको यूपी क्षेत्रको हो। त्यहाँको बरहज प्रहरी चौँकीका भूतपूर्व सैनिक मालकेश्वर तिवारीले आफ्नी छोरी प्रेमशिलाको विवाह २३ अप्रिलमा रामपुर कारखाना क्षेत्रका घनश्याम नाम गरेका युवकसँग गरिदिएका थिए।  घनश्याम पेसाले क्याशियर हुन्। विवाहको एक महिनासम्म प्रेमशीलालाई पतिको घरमा छोरी जस्तै गरी राखेका थिए। घनश्यामले दुलहीका पितालाई इनोवा कार किनिदिन आग्रह गरेका थिए। मालेश्वरले कार किन्न नसक्ने बताएपछि दुलहीमाथि यातना दिइन थालिएको थियो। 

यातना दिदै दुलहीलाई ३० दिनसम्म बन्द कोठमा राखियो। दुलहीले एक दिन छिमेकीको सहयोगमा सबै कुरा माइतीलाई बताइन्। छोरीको त्यस्तो खबर पाएपछि केटी पक्षका परिवार छोरी लिन आइपुगे। छोरी लिन आएका उनका परिवारले ढोका खोल्दा स्तबन्ध दिए। 

यातनाका कारण दुलहीको अवस्था निकै नाजुक भएको थियो। गम्भिर अवस्थामा तुरुन्त परीवारले उनलाई अस्पताल पुर्याए। अहिले दुलहीको अस्पतालमा उपचार भइरहेको छ। केटी पक्षका परिवारले दुलाहका परिवारविरुघ प्रहरीमा उजुरी दिएका छन्। घटनाका बारेमा थप अनुसन्धान भइरहेको प्रहरीले जनाएको छ।
