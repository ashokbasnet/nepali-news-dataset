चीनमा फस्टाउँदै गएको आश्चर्यजनक व्यवसाय

बीबीसी। चीनमा पछिल्लो समय एक आश्चर्यजनक व्यावसाय फस्टाउँदै गएको छ। जो प्रेममा धोका पाएका श्रीमान, श्रीमतीलाई उनीहरुका प्रेमीकाबाट अलग गर्ने काम गर्छ।

यसलाई ‘लभर फेडिङ’ नाम दिइएको छ। यहाँ कयौं मानिस आफ्नो जिन्दगीदेखि कथित दुश्मनलाई निकालेर फ्याँक्नकालागि हजारौं डलर खर्च गर्न तयार हुन्छन्।

कालो लेस भएको कपडा र आँखामा ठूलो सनग्लास लगाएकी अधबैंस उमेरकी एक महिलालाई कम उज्यालो भएको कोठामा लगियो। त्यहाँ कसैले पनि चाँहदैन की ती महिलाको नाम लिइयोस्।  उहाँ उनलाई मिसेस एक्सको नाम दिइएको छ। एक ग्राहकका रुपमा उनी आफ्नो अनुभव सुनाउन तयार भइन्। उी सांघाईको चर्चित लभ अस्पताल पुगिन्, जहाँ महिला र पुरुष आफ्ना साथीबाट उनीहरुका प्रेमीलाई छुटाउन पुग्ने गर्छन्।

आफ्नो सानो र काम्दै गरेको आवाजमा उनले बताएका अनुसार उनी र श्रीमानबीच यतिबेला सम्बन्ध निकै राम्रो छ। उनी निरन्तर तलतिर हेर्दै थिइन र भनिन्, ‘पहिला म सोच्थे यो एउटा विवाह हो, अब मैले के देख्न थालेकी छु भने यो एक राम्रो जिन्दगी हो, मेरो जीवन हो।’
‘मैले केही हप्तासम्म म्याराइटल थेपारी गरेँ र यो बीचमा ममा निकै सकारात्मक सोच विकास भएको छ।’

अस्पतालका सहसंथापक मिङ ली  सहयोग माग्न आउने महिलालाई विवाह सफल बनाउने र आफ्ना श्रीमानबाट ध्यान अन्यत्र नजाने उचित सल्लाह दिन्छिन्। यस्तो सहयोग माग्ने धेरैजसो महिला नै हुने गरेका छन्।

‘हामीसँग चिनियाँ प्रेमीलाई अगल पर्ने ३३ तरिका छन्,’ मिङ ली भन्छिन्, ‘कुनै पनि विवाहमा धेरै प्रकारका समस्या आउँछन्। तीमध्ये एक हो, जब साथी वैवाहिक सम्बन्धभन्दा बाहिर सम्पर्क बढाउनु खोज्छ भने त्यो ठूलो विषय हो। र यो परिवार र समाजकालागि नै ठिक होइन।’

उनीहरु मुख्य रुपमा चार विषयलाई लिएर आफूकँहा आउने गरेको उनले बताइन्। जसमा केही कुनै प्रकारको चालजस्तै सुनिन्छ। आफ्ना साथीको प्रेमीलाई अरुनैसँग प्रेम गर्न सहमत गराइन्छ। र साथीलाई पनि अन्य सहरमा सरुवा गर्न राजी बनाइन्छ।

चीनमा यस प्रकारको काम गर्ने संस्था कति छन् भन्ने विषयमा कुनै तथ्यांक छैन। १७ वर्षदेखि यही क्षेत्रमा काम गरिरहेका  लभ अस्पतालका अनुसार उसले हालसम्म यस्ता दश लाखभन्दा धेरै काम गरिसकेको छ। 

लेखक र सामाजिक विषयमा काम गर्ने जाङ लिजिया भन्छिन्, ‘यो विषयलाई बुझ्न केही हदसम्म भएपनि चीनको सम्बन्ध विच्छेद सम्बन्धी कानुन बुझ्न आवश्यक छ।’

२०११ पछि सम्बन्ध विच्छेद गर्ने कुनै पनि धनी व्यक्तिकालागि  आफ्नो श्रीमीतलाई सम्पत्तिको हिस्सा दिनुपर्ने व्यवस्था थिएन। खासगरी गाउँमा बस्ने परिवारलाई अदालत एकमात्र सन्तानको जिम्मेवारी पनि बुवाको परिवारलाई सुम्पिदिन्थ्यो।
मिसेज एक्सलाई के लाग्छ भने श्रीमानकी प्रेमीकालाई टाढा पुर्याउनु नै एकमात्र र राम्रो उपाय हो।
