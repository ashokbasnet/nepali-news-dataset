एउटा कार किनेको पैसा १० वटा बाकसभरी, बाकस खोल्दा शोरुमका कर्मचारीको उड्यो होस 

लाखौं मूल्यको गाडी किन्न जाँदा ग्राहकले चेक अथवा हजारका नोटको बण्डल दिन्छन् । यदि कसैले सिक्का पैसा लिएर कार किन्न गयो भने के होला ? यस्तै आश्चर्यजनक घटना चीनमा भएको छ । यहाँ एक व्यक्तिले ६५ लाखको कार किनेर त्यसको भुक्तानी सिक्का पैसामा दिएपछि शोरुमलाई पैसा गन्दै हैरान भएको छ । 

यी व्यक्तिले ६५ लाख नेपाली रुपैयाँ बराबरको मूल्य पर्ने बीएमडब्लु कार किने । कारको भुक्तानीको एक किस्ता उनले चिल्लर पैसाको रुपमा दिने जिद्दी गरे । चिल्लर पैसा लिनको लागि शोरुम राजी त भयो तर त्यो पैसा गन्दागन्दै शोरुमका कर्मचारीको हालत खराब भयो । यो घटना अहिले सामाजिक संजालमा निकै भाइरल भइरहेको छ । कारको पहिलो किस्ता ८ हजार पाउण्ड (झण्डै ११ लाख नेपाली रुपैयाँ) थियो । ती व्यक्तिले पहिलो किस्ताको पैसा बक्सामा भरेर शोरुममा पठाए । शोरुमका कर्मचारीको बाकस खोल्नासाथ होस उड्यो । ती व्यक्तिले १० वटा बाकसमा भरेर पैसा शोरुममा पठाएका थिए । शोरुमका कर्मचारीले ती सिक्का गन्न दिन नै बिताउनुपर्यो ।
