आखिर यी युवती किन नाइ भन्न सक्दैनन?

बीबीसी।  मलेशियाको राजधानी क्वालाम्पुरमा यो महिनाको सुरुवातमा एक युवती मृत अवस्थामा फेला परिन्।  युवतीको शव ठूलो भवनको छैटौं तलाको बालकोनीमा फेला परेको थियो।

१८ वर्षीया इवाना स्मित डच नागरिक थिइन र उनी केही वर्षदेखि मोडलका रुपमा काम गर्दै आएकी थिइन्। इवानाको मृत्यु कुन परिस्थितिमा भयो, यसको जानकारी हालसम्म पत्ता लाग्न सकेको छैन।

यो काहानीले सुन्तरता र मृत्युसँगै सेक्स, ड्रग्स र मदिराको ककटेलको असरमा रुपमा देखिन्छ। इवानाको मृत्युपछि मोडलिङ क्षेत्रको जोखिमलाई लिएर केही गम्भीर प्रश्न उब्जिएका छन्।

स्मित अपार्टमेन्टको २० औं तलाको बालकोनीबाट खसेकी थिइन्। उनी एउटा पार्टीपछि अपार्टमेन्ट पुगेकी थिइन्। स्मितका आमा बुवाले प्रहरीलाई दिएको जानकारी अनुसार त्यहाँ कुनै संदिग्ध अपराध जस्तो कुनै अवस्था छैन।  

यद्यपी सो विषयमा प्रहरीले अनुसन्धान जारी राखेको छ। नेदरल्याण्डको विदेश मन्त्रालयले पनि सो विषयमा आफू सम्पर्कमा रहेको जनाएको छ।

स्मितको परिवार यो हप्ता सो विषयमा स्वतन्त्र रुपमा जाँच गराउन चन्दा संकलन गरिरहेको छ। स्मितको मृत्युपछि मोडलिङ क्षेत्रमा त्रासको वातावरण उत्पन्न भएको छ। स्मितकी साथी मोडल एमित्सा शजले बीबीसीसँग भनिन्, ‘यस्तो घटना पहिलो पटक भएको होइन। यस्तो जोसँग पनि हुन सक्छ।’

इवाना स्मितले जीवनको अधिकांश समय मलेशियामा बिताइकी थिइन्।  उनी आफ्ना हजुरबुवा हजुर आमासँग मलेशियाको पेनाङमा हुर्किइन्। १३ वर्षको उमेर मै उनी मोडलिङ क्षेत्रमा प्रवेश गरेकी थिइन्।

केही वर्ष नेदरल्याण्डमा आफ्ना आमा बुवासँग बसेपछि स्मित फेरि मलेशिया आएकी थिइन्। र, अघिल्लो महिनामात्रै उनी क्वालालाम्पुर सरेकी थिइन्। इवाना स्वतन्त्र रुपमा काम गर्दै थिइन्। उनले कुनै एजेन्सीकालागि काम गरेकी थिइनन्।

पोनाङमा इवानाकी बच्चा बेलाकी साथी नताली वुडवर्थले  इवनासँग धेरै राम्रो अवसर भएको बताइन्। ‘मलाइ आज पनि याद छ, इवानाले मसँग राम्रो सम्वाना भएरै आफू मलेसिया आएको बताएकी थिइन्,’ उनले भनिन्।

इवानाको मृत्युको कारण खुलेको छैन। इवाना एक अधबैंसो जोडीसँग अर्पाटमेन्ट पुगेकी थिइन्।  सो अर्पाटमेन्टको २० औं तलाबाट उनी खसेकी थिइन र उनको शव छैटौं तलको बालकोनीमा फेला परेको थियो।

इवानाको रगतमा मदिरा र ड्रग्स फेला परेको थियो। इवानाका परिवार अहिले मलेसिया पुगेका छन्। उनीहरुले डच संचारमाध्यमसँग कुरा गर्दै इवानाको घाँटी काटिएको अवस्थामा रहेको बताएका छन्। अन्तर्राष्ट्रिय संचारमाध्यमका अनुसार अपार्टमेन्टमा बस्ने एक विदेशी जोडीलाई लागु औषधको अपराधमा मुद्दा दर्ता गराइएको छ।

मोडलिङ क्षेत्रमा धेरै वर्षदेखि काम गर्दै आएकी २८ वर्षीया शज भन्छिन्, ‘यो चिन्ता केवल मोडलिङमा मात्र होइन, यसको विभिन्न क्षेत्रमा पनि पर्छ।’ स्मित मामिलाका विषयमा के भएको हो भन्ने अहिलेसम्म स्पष्ट छैन। मोडलिङ गरे वापत राम्रो पैसा  पाइन्छ। पार्टीमा मानिसलाई मनोरञ्जन गरेवापत पाँच घण्टामा १२०० डलरसम्म पाइन्छ।

क्वालाम्पुरमा मोडलिङ क्षेत्रमा काम गरिसकेकी र अहिले एजेन्सी संचालन गरिरहेका कार्ल ग्राहमका अनुसार  इवानाको मृत्युको कारण ड्रग्स र मदिरा हुन सक्छ। ‘युवावस्थामा धेरैजसो मोडल आफ्नो परिवारबाट टाढै हुन्छन्। जसले गर्दा एक किसिमको असुरक्षाको भावना विकास हुन्छ। र उनीहरु मदिरा र ड्रग्सको चपेटामा आउँछन्,’ उनले भने।

मोडलिङ  क्षेत्रमा धेरै जसो युवतीहरु हुन्छन्। उनीहरु कम उमेरका पनि हुन्छन्। त्यसकारण उनीहरुमा जीवनको अनुभव करिव करिव हुँदैन। उनीहरु जुन चमत्कारी दुनियामा हुन्छन्, त्यसमा ताल मिलाएर हिँड्न धेरै संघर्ष गर्नुपर्छ।
