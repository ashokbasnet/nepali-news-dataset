फोहोरको थुप्रो उठाउन खोज्दा कामदारको उड्यो होस् 

एजेन्सी । फोहोर राख्ने घरबाट फोहोरको थुप्रो उठाउन खोज्दा कामदारको होस् उड्यो। फोहोर उठाउने कामदारले फोहोरभित्र एक युवकको शव देखेपछि चकित बनेका हुन्। 

शवमा चोटको निसान पनि प्रष्ट देखिएकोे थियो। शव भेटिएको खबर पाउदासाथ घटना स्थल पुगेको प्रहरी टोलीले युवकको हत्या भएको अनुमान गरेको छ। युवकको हत्या उनकी प्रेमिकाले गरेको मृतकका परिवारजनको आरोप छ।   

यो घटना भारतको छत्तिसगढस्थित रायपुर क्षेत्रको हो। एक विवाहित महिलाले आफ्नै प्रेमीको घाँटी थिचेर हत्या गरेर शवलाई फोहोरमा फ्यालेकी थिइन्। 

तर अनुसन्धानका क्रममा युवतीले आफूले हत्या नगरेर उनको आत्महत्या भएको बताउँदै आएकी छन्। अनुसन्धानका क्रममा उनले प्रहरीसामु दिएको बयानमा भेनेकी छन्, 'मेरा दुई सन्तान छन्। हामी केही वर्षदेखि प्रेममा थियौँ । मेरा पति १ हप्ताका लागि घरबाहिर थिए। त्यहि मौकामा उनी आएर मेरो जीवन विग्रीने भयो बन्दै रुन लागे। मैले धेरै सम्झाए। रुदारुदा उनी मेरो बेडरुममै निदाए। उनी निदाएपछि म खाना बनाउन गए। खाना बनाएर कोठामा आउँदा उनले पंगामा झुण्डिएर आत्महत्या गरिसकेका थिए। उनको ज्यान गएपछि अरुले थाँहा पाउने डरले मैले शवलाई फोहोरमा फ्यालेकी हुँ।'

युवकको हत्या हो वा आत्महत्या भन्ने बारे प्रहरीले पोष्टमार्टमको प्रतिक्षा गरिरहेको भारतीय सञ्चारमाध्यमले जनाएका छन्।
