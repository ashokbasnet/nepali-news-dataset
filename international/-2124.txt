भारतीय जनता पार्टीद्धारा मणिपुरमा नयाँ सरकार गठन

नयाँदिल्ली । भारतको उत्तरपूर्वी क्षेत्रमा पर्ने मणिपुर राज्यमा सत्तारुढ दल भारतीय जनता पार्टी (भाजपा)ले नयाँ सरकार गठन गरेको छ।

भारतीय जनता पार्टीका स्थानीय नेता एन विरेन सिंह सो प्रदेशको नयाँ मुख्यमन्त्रीमा नियुक्त भएका छन्। सो राज्यका गभर्नर नाज्मा हेप्तुल्लाले उनलाई सरकारी कार्यालय राजभवनस्थित गोपनीयताको सपथग्रहण गराएको स्थानीय सरकारी अधिकारीहरुले जानकारी दिएका छन्।

हालै भएको प्रदेशको निर्वाचनमा कुनैपनि राजनीतिक पार्टीहरुले स्पष्ट बहुमत ल्याएका छैनन्। मणिपुर राज्यमा संसदको कुल ६० सिट मध्ये निर्वाचनबाट काँग्रेसले २८ सिट जितेर सवै भन्दा ठूलो पार्टी भएको छ भने भारतीय जनता पार्टीले २१ सिट जितेको छ दोस्रो ठूलो भएपनि भाजपाले अन्य पार्टीहरुसँग मिलेर सरकार गठन गरेको हो।

गत मङ्गलबार मात्रै पश्चिमी राज्य गोवाको मुख्य मन्त्रीमा मनोहर पर्रिकार नियुक्त भएका थिए। गोवामा पनि भारजपाले नै अन्य दलहरुसँग मिलेर सरकार बनाएको छ।

आफ्नो कार्यकाल सकिएका पूर्व मुख्यमन्त्रीहरुले मुख्यमन्त्रीको कार्यालय छोडेका छन्। सिन्ह्वा
