३५ वर्षको उमेरमा यी महिला प्रधानमन्त्री बनेकी थिइन्

एजेन्सी। पाकिस्तानकी पहिलो मुस्लिम महिला प्रधानमन्त्री बन्न सफल बेनजीर भुट्टोको निधन भएको आज दश वर्ष पूरा भएको छ। दश वर्ष अगाडि आजकै दिन एक बम विष्फोटमा परी उनको निधन भएको थियो।  

अक्सफोर्ड विश्वविद्यालयमा अध्ययन गरेकी विन्दास बेनजीर ३५ वर्षको उमेरमा पाकिस्तानकी प्रधानमन्त्री बन्न सफल भएकी थिइन्।  उनका साथीका अनुसार अस्फोर्डमा उनको जीवनशैली कुनै कट्टर मुस्लिम परिवारबाट स्वतन्त्र भएको रइस युवतीको जस्तो थियो। बेनजीर पाकिस्तानको सबैभन्दा ठूलो राजनीतिक घरानाकी थिइन्। उनका बुवा जुल्फिकार अली भुट्टो पाकिस्तानका पूर्व प्रधानमन्त्री थिए। 

१९७९ मा पाकिस्तानमा जिया उल हकको शासनकालमा बेनजीरको बुवालाई फाँसी दिइएको थियो। बुवाको निधनपछि बेनेजीरले बुवाको पार्टीमा आबद्ध भएर  आफ्नो राजनीकि करियर सुरु गरेकी थिइन्। २९ वर्षको उमेरमा बनेजीरपार्टी अध्यक्ष बन्न सफल भइन्। र, उनले १९८८ देखि ९० सम्म र १९९३ देखि ९६ सम्म दुई पटक पाकिस्तानको प्रधानमन्त्री बनिन्।

यद्यपी उनको बुवालाई फाँसी दिइएपछि तीन वर्षसम्म सैनिक सरकारले उनलाई बन्दी बनाएको थियो।  दश वर्ष पहिला २७ डिसेम्बरमा रावलपिण्डीमा एक चुनावी  सभाका क्रममा भएको बम विष्फोटमा बेनजीरको मृत्यु भएको थियो।
