भ्लादिमिर पुटिनलाई टक्कर दिने यी हुन् राष्ट्रपतिकी उम्मेद्वार

एजेन्सी। रुसकी पत्रकार, टेलिभिजन जगतकी चर्चित हस्ती र समाजसेवी सेनिया सोबचकले मंगलाबर आगामी राष्ट्रपति निर्वाचनमा आफ्नो दाबेदाबी घोषणा गरेकी छन्। उनको घोषणालाई रुसको केन्द्रीय निर्वाचन आयोगले अनुमति दिएको अन्तर्राष्ट्रिय संचारमाध्यमले जनाएका छन्। निर्वाचन आयोगले एक दिन पहिला प्रमुख प्रतिपक्ष दलका नेताका उम्मेद्वारी खारेज गरिदिएको थियो। 



राष्ट्रपति भ्लादिमिर पुटिनका पूर्व मार्गदर्शक अनातोली सोबचककी ३६ वर्षीया छोरी सेनिया सोबचकलाई अक्टोबरमा राष्ट्रपति पदका उम्मेद्वारका रुपमा घोषणा गरिएको थियो। उनलाई सिभिल इनिशिएटिभ पार्टीको समर्थन प्राप्त छ। सो पार्टी रुसका पूर्व अर्थव्यवस्था मन्त्री एन्ड्री नेचयेवको नेतृत्वमा गठन भएको थियो। सो  पार्टीको समर्थनको अर्थ सोबचक राष्ट्रपति पदमा आफ्नो दाबेदारीलाई औपचारिक बनाउन आवश्यक एक लाख हस्ताक्षरकालागि प्रचार सुरु गर्न सक्नेछिन्।



उल्लेख्यनीय छ, रुसमा राष्ट्रपतिको चुनाव लड्ने निर्दलीय उम्मेद्वारलाई रुसका चार शीर्ष  संसदीय दलका कुनै पनि पार्टीको समर्थन नभए उसले आफ्नो आधिकारिक अभियान सुरु गर्न तीन लाख हस्ताक्षर आवश्यक हुन्छ। सोमबार विपक्षी नेता एलेक्सी नेवलनीको राष्ट्रपतिको दाबेदारीको दस्तावेजलाई केन्द्रीय निर्वाचन आयोगले खारेज गरिदिएको थियो।
