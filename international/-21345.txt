अफगानिस्तानको काबुलमा आत्मघाती आक्रमण, क्षणभरमै गयो ४० जनाको ज्यान 

बीबीसी । अफगानिस्तानको राजधानी काबुलमा बम आक्रमण हुँदा ४० जनाको ज्यान गएको छ। काबुलको शिया सांस्कृतिक केन्द्रलाई लक्षित गरी आत्मघाती आक्रमण भएको बीबीसीले जनाएको छ। आक्रमणमा कम्तिमा ३० जना घाइते भएका छन्। 

आत्मघाती विस्फोटअघि त्यस क्षेत्रमा दुईवटा विस्फोटन भएको त्यहाँका अधिकारीलाई उदृत गर्दै बीबीसीले जनाएको छ। विस्फोटनको कुनै समूहले जिम्मेवारी लिएको छैन। पछिल्लो केही समययता अफगानिस्तान इस्लामिक स्टेटको निशानामा पर्दै आएको छ। त्यहाँ लगातार आत्मघाति आक्रमणका घटना हुँदै आएका छन्।
