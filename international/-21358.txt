अाखिर के चाहन्छन् चर्चित अभिनेता रजनीकान्त?

डी सुरेश कुमार

बीबीसी।  रजनीकान्त ३१ डिसेम्बरमा राजनीतिक विषयमा ठूलो फैसला लिँदैछन्। तर, उनले तत्काल जयललिताको अभाव भने पूरा गर्न सक्ने छैनन्।

आरके नगर उपचुनावबाट के सावित भयो भने जयललिताको निधनपछि पनि एआईएडीएमकेको भोट सबै ठिक छ। तपाइँ दिनाकरणको छुट्टै मत हेर्नुस्। उनको पार्टीलाई एक भाग मानेर हेर्न सकिन्छ।

यद्यपी तमिलनाडूमा तेस्रो शक्तिको ठाउँ पैदा भएको छ। एकतर्फ जयजलिताको निधन भइसकेको छ भने अर्कोतर्फ डीएमके का कारुणानिधिले स्वास्थ्यका कारण सक्रिय राजनीतिबाट अवकाश लिएका छन्। तर राजनीतिमा सक्रिय हुने विषयमा रजनीकान्तमा स्पष्टताको कमी छ।
विगत एकवर्षदेखि रजनीकान्तले जुन प्रकारको अभिव्यक्ति दिइरहेका छन्, त्यसका आधारमा हेर्ने हो भने उनी राजनीतिमा जित्ने विषयमा विश्वस्त छैनन्।

उनले राजनीतिमा जित्नु महत्वपूर्ण हुन्छ, तर जितने विषयमा आफूलाई भरोसा नभएको बताएका छन्। केलव प्रशंसकको आधारमा राजनीतिमा सफलता हासिल गर्न सकिँदैन।

सबैजना फिल्म स्टार एमजीआरको उदाहरण दिन्छन्। जसरी उनी राजनीतिमा प्रवेश गरे र पाँच वर्षभित्रमा  उनले राज्य सरकार गठन गरे। तर मानिसहरु अर्को कुरा बिर्सिरहेका छन्,  एमजीआर डीएमकेका  सदस्य थिए र उनी विधायक पनि थिए। १९७२ मा पार्टीले उनलाई कारवाही गर्यो, त्यतिबेला डीएमकेका कयौं नेता तथा कार्यकर्ता उनीसँगै गए। त्यही कारण उनी राजनीतिमा सफल भए।

जयललितासँग पनि एआईएडीएमकेको आधार थियो। उनले त्यस आधारलाई आफ्नालागि प्रयोग गरिन्। रजनीकान्त र कमल हसनसँग त्यस्तो कुनै आधार छैन। उनीहरुको आधार भनेको आफ्ना प्रशंसक मात्र हुन्।

विगत २० वर्षदेखि रजनीकान्तले आफू राजनीतिमा आउने बताउँदै आएका छन्। तर कहिले आउने भन्ने विषयमा उनैलाई नै थाहा छैन। यो फिल्ममा बोलिने डाइलगले मानिसलाई आकर्षित गर्न सकेको छैन।

कमल हसन त राजनीतिबाट धेरै बाहिर थिए। जयललिताको निधन पहिला उनले कुनै पनि प्रतिक्रिया दिएका थिएनन्। यसरी हेर्दा यी दुवै जनालाई राजनीतिमा सफलता पाउने कुरामा विश्वास छैन। राजनीतिलाई लिएर उनीहरुको मनमा गम्भिरता छ। तर, यसलाई कसरी अगाडि बढाउने भन्ने विषय उनीहरुलाई जानकारी छैन। 

कमल हसनले आफूले नयाँ  राजनीतिक दल खोल्ने बताएका थिए। फेरि उनले आफू राजनीतिमा पहिलादेखि नै आबद्ध भएका कारण नयाँ दलको आवश्यकता नभएको बताएका थिए।

रजनीकान्त र कमल हसनलाई हेर्ने हो भने यी दुवै जनाले कुनै पनि जनताकालागि काम गरेका छैनन्। नोभेम्बरमा आफ्नो जन्म दिनमा कमल हसनले  जनवरीमा तमिलनाडूको भ्रमण गर्ने  बताएका थिए। तर, त्यसकालागि उनले कुनै तयारी गरेको देखिँदैन।
स्थानीयलाई रजनीकान्त अहिले नै राजनीतिमा आउने भन्ने कुरामा भरोसा छैन।  कमल हसनले पनि आफ्नो कुरा आम जनतामा पुर्याउन सकेका छैनन्।



तमिलनाडूमा ५० वर्षदेखि डीएमके र एआईएडीएमकेको शासन काल हेरिरहेका छन्। त्यस कारण मानिसहरुले परिवर्तन खोजेका छन्। परिवर्तनको कोशिस पहिला पनि भएको हो।

२०१६को विधानसभा चुनावमा दुई पार्टीको विरुद्ध अर्को गठनबन्धन आएको थियो। जसको नामा थियो, पीपुल्स वेलफेयर अलायन्स, जसको नेतृत्व विजयकान्तले गरेका थिए।

उनले सबै सिटमा उम्मेद्वार उठाएका थिए। तर उनी स्वयं भने पराजित भए।  तमिलनाडूमा गैर द्रविडियन पार्टी सत्तामा आउन सक्दैन।
आरके नगर चुनावमा भाजपालाई नोटाभन्दा पनि कम भोट प्राप्त गर्यो।

तमिलनाडूमा फिल्म स्टारका धेरै फ्यान फलोइङ हुन्छन्। जो आफूलाई मन परेको स्टारलाई दूधले नुहाउँछन्। तर, ती फ्यानको पनि एक भाग हुन्छ जो पूर्ण भक्तिमा विश्वास राख्छन्।



आफूलाई मनपर्ने स्टार जुन पार्टीमा गएपनि उनलाई भोट दिन्छन्। तर, फ्यान्स अरु नै पार्टीका सदस्य पनि हुन सक्छन्।  रजनीकान्तले आफू १९९६ देखि राजनीतिमा सक्रिय रहेको बताएका छन्।  त्यतिबेला उनले डीएमके र टीएमसीको समर्थन गरेका थिए। ती पार्टीले अत्याधिक बहुमतले चुनाव जिते भने जयललिताले चुनाव हारिन्। तर दुई वर्षपछि १९९८ मा लोकसभा चुनावमा समर्थन दिँदासमेत डीएमके र टीएमसीले चुनाव हारे।

२००४ मा उनले डीएमके विरुद्ध एआईएडीएमके–भाजपा गठबन्धनलाई चुनावमा खुला समर्थन गरे। उनले आफ्ना  सबै समर्थकलाई गठबन्धनलाई भोट लिन आह्वान गरे। तर उनले एक सिटपनि जित्न सकेनन्।

त्यो बेला रजनीकान्त अहिले भन्दा धेरै लोकप्रिय थिए। तर त्यो बेला पनि उनका सबै फ्यानले उनलाई भोट दिएनन्। उनले डीएमकेलाई ४० सिटकालागि भोट दिएका थिए। अर्थात् फ्यान स्वतन्त्र दिमागले पनि सोच्छन्।
