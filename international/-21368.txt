खेलिरहेका बच्चाले भेट्टाए फालिएका तीन बोरा, खोलेर हेर्दा पाँच करोड रुपैयाँ

एजेन्सी। चउरमा खेलिरहेका बालबालिकाहरुले गाउँनजिकैको खोल्सामा तीन वटा फालिएका बोरा भेट्टाए । ती बोरा खोलेर हेर्दा बोराभित्र झण्डै पाँच करोड रुपैयाँ बराबरका नोट भेटिएका छन् । यी नोट प्रतिबन्धित भारतीय पाँच सय र हजार रुपैयाँका नोट हुन् । 

भारतको झारखण्ड राज्यको एक गाउँमा भेटिएका यी नोट धुजा धुजा पारेर फालिएका थिए । तीन बोराको तौल करिब एक क्विन्टल भएको बताइएको छ । सरायकेला खरसावाँ जिल्लामा दिनाइ गाउँमा यसरी धुजाधुजा पारिएका नोट भेटिएका हुन् । बिहीबार साँझ झण्डै ४ बजे पुलमुनि खोल्सामा जमेको पानीमा केही बालबालिकाहरु माछा मार्दै थिए । उनीहरुले ती बोरा देखे । बच्चाहरु बोरासँग खेल्न थाले त्यही क्रममा बोरा च्यातिएर नोट बाहिर निस्किएका हुन् । प्रहरीले ती बोरा कब्जामा लिएको छ । यी नोट कसैले गैरकानुनी रुपमा आर्जन गरेको कालो धन भएको हुन सक्ने अनुमान गरिएको छ । 

साबधान ! यस्ता बानीले नास गर्छ पुरुषको वीर्य, आजैबाट सचेत बन्नुहाेस्
