यो वर्षका यी चार नेता, जसले विश्वलाई नै परिवर्तन गरे

बीबीसी। २०१७ मा अमेरिकालाई डोनाल्ड ट्रम्प राष्ट्रपतिका रुपमा प्राप्त  भयो। उत्तर कोरिया अमेरिकाको हरेक चेतावनीलाई बेवास्ता गर्दै लगातार ब्यालेस्टिक मिसाइल गरिरह्यो। एकतर्फ पूरै विश्व उत्तर कोरियाली शासक किम जोङ उनको धम्कीमा अलमलियो भने अर्कोतर्फ विश्वमान चित्रमा चीनका वर्तमान राष्ट्रपति शी जिनपिङ झन् शक्तिशाली रुपमा विश्वसामु देखा परेका छन्।

विरोधकाबीच अमेरिकाका अरवपति डोनाल्ड ट्रम्प अप्रत्यासित रुपमा अमेरिकाको ४५ औं राष्ट्रपति बन्दै ह्वाइट हाउसमा पुगे।
राष्ट्रपतिमा निर्वाचित भएपछि ट्रम्पले केही यस्ता घोषणा गरे जसका कारण उनको चर्को आलोचना पनि भयो। अमेरिकी केही सहरमा ट्रम्प विरुद्ध सडक आन्दोलन पनि भयो।



राष्ट्रपति बनेपछि ट्रम्पले उग्र इस्लामिक चरमपन्थ विरुद्ध सभ्य विश्वलाई एक जुट पार्दै विश्वबाट आतंकवादलाई समाप्त पार्ने बताएका थिए।
आफ्नो देशको संघीय जाँच एजेन्सीका बारेमा उनले आलोचना गरे। त्यसपछि उनले (शीत युद्धका बेलादेखि) अमेरिकाको दुश्मन मानिने देशसँग मित्रताको हात अगाडि बढाए।  ट्रम्पमाथि राष्ट्रपति चुनाव भन्दा पहिला ट्रम्पको टिमले रुसी अधिकारीसँग सम्पर्क गरेको आरोप लाग्यो, जसको ट्रम्पले विरोध गरे। ट्रम्पले रुसी राष्ट्रपति भ्लादिमिर पुटिनसँग भेट गरेर  र पछि भने, ‘अमेरिकी चुनावमा रुसी हस्तक्षेपको आरोपबाट पुटिनले आफूलाई अपमानित भएको महशुस गर्नु भएको छ।’

ब्रुकिङ इन्स्टिट्यूशनमा अन्तर्राष्ट्रिय राजनीतिका जानकार थमस राइटले राष्ट्रपति चुनावका बारेमा भनेका थिए, ‘हिलेरी क्लिन्टन र डोनाल्ड ट्रम्पबीचको विवादित चुनाव १९३२ मा हिटलरलाई सत्तामा ल्याउने जर्मनीमा भएको चुनावपछि सबैभन्दा महत्वपूर्ण चुनाव हो।’
थपस राइट भन्छन्, ‘ट्रम्प र विदेश नीतिका विषयमा र क्रान्तिकारी परिवर्तन गर्ने विषयमा ट्रम्पको विचार र पारम्पारिक नोकरशाहीकाबीच एक प्रकारको द्वन्द्व जस्तै छ।’

२०१७ सुरु सम्म भएको थिएन र अमेरिकी खुफिया एजेन्सीले अमेरिकी राष्ट्रपति निर्वाचनमा रुसले हस्तक्षेप गरेको आरोप लगायो। त्यसपछि अमेरिकादेखि स्पेनसम्म र हालैमा भएको कयाटेलोनिया संकटमा रुसमा छायाँ देखिन थाल्यो। यद्यपी पुटिन आफ्नो कथित ‘ट्रोलिङ मशीनरी’ मा लागेको सबै आरोपलाई खण्डन गरे। 



विगत केही समयदेखि चीन अन्तर्राष्ट्रिय स्तरमा आफ्नो उपस्थिति बलियो बनाउने कोशिस गरिरहेको छ। र विश्वस्तरमा महत्वपूर्ण  मुद्दामा चीन आफ्नो पक्ष राखिरहेको छ। हालै मात्र चिनियाँ राष्ट्रपति शी जिनपिङले यसको पुष्टि गरे।

केही दिन अगाडि दिएको एक भाषणमा राष्ट्रपति शीले आउने एक दशककालागि आफ्नो लक्ष्य प्रस्तुत गरेका छन्। ‘चीन नयाँ युगमा प्रवेश गरिसकेको छ। जहाँ विश्वको केन्द्रीय मञ्चमा हामीले आफ्नो ठाउँ सुरक्षित गर्नुपर्छ,’ उनले भनेका थिए।  शी जिनपिङका अनुसार अन्तर्राष्ट्रिय प्रभावका कारण चीन २०५० सम्ममा विश्वको नेता बन्नेछ।

चीनले २०१७ देखि त्यसकालागि काम गर्न सुरु गरेको छ। चीन यस्ता परियोजना लागू गर्दैछ, जसका कारण उ एक नयाँ विश्व शक्ति बन्ने छ र त्यसको केन्द्रमा एसिया हुनेछ।



यसका दुईवटा उदाहारण छन्। पहिलो, द सिल्क रोडः जो अरर्वौं डलरको लगानीबाट पूर्वलाई पश्चिमबाट  जोड्ने एक महत्वकाक्षी परियोजना हो। अर्को,  एशियन इन्फ्रास्ट्रक्चर इन्भेष्टमेन्ट बैंक जो चीनमा हुनेछ र जसलाई जापान र अमेरिकाको विरोधकाबीच अन्तर्राष्ट्रिय समर्थन प्राप्त भएको छ।

उत्तर कोरियाले अन्तरमहादेशीय मिसाइल (आइसीबीएम) तेस्रो परीक्षण गर्दै आफ्नो कोसो ढुंगा भएको बतायो। उत्तर कोरियाको सरकारी संचारमाध्यमको रिपोर्ट अनुसार शीर्ष नेता किम जोङ उनले आफ्नो परीक्षण सफल भएको भन्दै अब पूरा अमेरिकामा मिसाइल प्रहार गर्न सकिने दाबी गरे। जानकारहरुलाई के सन्देह थियो भने के उत्तर कोरियाले यस्तो प्रविधि विकसित गरेको छ, जसले कुनै व्यवधान आफ्नो लक्ष्य भेटाउन सक्छ?

तर विशेषज्ञहरुका अनुसार २०१७ मा उत्तर कोरियाले  जसरी परमाणु कार्यक्रमलाई अगाडि बढाएको छ, त्यसलाई हेर्ने हो भने अब आफ्नो लक्ष्य प्राप्त गर्न उसलाई समस्या छैन। त्यसकारण अब परमाणु आक्रमणको खतरा फेरि आएको छ।

अमेरिकी खुफिया एजेन्सी सीआइएमा कोरिया मामिलाका जानकारका रुपमा काम गरिसकेकी माइ टेरी भन्छिन्, ‘आफ्नो परमाणु कार्यक्रमलाई पूरा गर्न उत्तर कोरिया प्राविधिक रुपमा तयार भएको छ।’ उनले चेतावनी दिँदै भनिन्, ‘यदि उत्तर कोरिया परमाणु शक्तिसम्पन्न बन्यो भने पूर्वी एसियाको परिदृष्य पूरै परिवर्तन हुन्छ।’ 

यदि उत्तर कोरिया परमाणु शक्ति सम्पन्न भयो भने दक्षिण कोरिया र जापान पनि हतियारको भण्डार बढाउन बाध्य हुनेछन्। सुई माई टेरी भन्छिन्, ‘ २०१८ मा अमेरिका उत्तर कोरियामाथि आणविक कार्यक्रम रोक्न दवाब दिन सक्छ। तर अमेरिकाले दवाब दिएपनि उत्तरले आफ्नो परमाणु कार्यक्रम रोक्ने संभावना देखिँदैन।’
