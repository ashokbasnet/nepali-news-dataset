टिभी रियालिटी शोमा मान्छे मार्न र बलात्कार गर्न छुट

काठमाडौं। रुसमा नयाँ रियालिटी शो सुरु हुँदैछ। सुरु हुनु अघि नै यो शो निकै चर्चामा छ। गेम २ विंटर नामको यो शोमा ३० जना सहभागी हुनेछन्। सहभागीहरुले साइबेरियाको हिउँ पर्ने जंगलको चिसोमा ९ महिनाको समय बिताउनेछन्। यो शोको चर्चा यसकारण पनि बढेको छ कि यसमा कुटपिट, मादकपदार्थ सेवन, हत्या र बलात्कारको पनि छुट छ। शो जित्लेका लागि १६ करोड नेपाली रुपैयाँ बराबरको नगद पुरस्कार राखिएको छ। साइबेरियाको जंगलमा ब्वाँसो र भालुहरुको बीचमा रहनु निकै ठूलो चुनौती हुनेछ। यिनीहरुलाई फलो गर्नको लागि २ हजार फिक्स क्यामेरा जडान गरिनेछन्। यसको साथमा रिचार्जेबल ब्याट्रको साथमा पोर्टेबल क्यामेरा पनि जडान गरिनेछन्। यी क्यामेराहरुले सहभागीका गतिविधिलाई २४ घण्टा रेकर्ड गर्नेछन्।
