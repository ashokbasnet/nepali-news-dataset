किम जोङ उनले अमेरिकालाई धम्की दिँदै भने– मेरो टेबलमा हुन्छ न्युक्लियर बमको बटन

एजेन्सी।  २०१७ को अन्त्यसँगै नयाँ वर्षको आगमन भएको छ। नयाँ वर्षमा सबैले सुश समृद्धि र शान्तिको कामना गरेका छन्। त्यसको विपरित उत्तर कोरियाले भने  अमेरिकलाई खतरनाक धम्की दिएको छ। उत्तर कोरियाका नेता किम जोङ उनले अमेरिकाको सम्पूर्ण धर्तीलाई उत्तर कोरियाले परमाणु बममार्फत ध्वस्त पार्ने चेतावनी दिएका छन्।  उनले मिसाइलको वटम सधैं आफ्नो खल्तीमा  रहने बताएका छन्।

अन्तर्राष्ट्रिय संचारमाध्यमका अनुसार उत्तर कोरियाली नेता किम जोङ उनले अमेरिका कहिल्यै पनि उत्तर कोरियासँग युद्ध गर्ने गल्ती नगर्ने बताएका छन्। ‘मलाइ विश्वास छ, अमेरिका कहिल्यै पनि उत्तर कोरियसँग युद्ध गर्ने गल्ती गर्नेछैन,’ उनले भने, ‘कसैलाई मैले ब्यालमेल गरेजस्तो लाग्छ भने त्यो गलत हो। वास्तविकता पनि यही हो।’

केही दिन पहिला उत्तर कोरियाले २०१८ मा पनि आफ्नो परमाणु कार्यक्रमलाई जारी राख्ने बताएका थियो। उत्तर कोरियाको सरकारी समाचार संस्थाका अनुसार उत्तर कोरियालाई परमाणु शक्ति सम्पन्न मुलुक बनाउन प्योङयाङ परमाणु कार्यक्रमलाई २०१८ मा पनि जारी राख्नेछ। उत्तरले आफ्नो आत्मरक्षाकालागि परमाणु कार्यक्रम आवश्यक रहेको बताउँदै आएको छ। संचारमाध्यमका अनुसार २०१७ मा उत्तर कोरियाकातर्फबाट गरिएको परमाणु परीक्षणलाई ऐतिहासिक भनिएको छ। 

उत्तर कोरियाले ३ सेक्टेम्बरमा गरेको शक्तिशाली परमाणु परीक्षणलाई ठूलो उपलब्धी भनेको छ। २८ नोभेम्बरमा सबैभन्दा विकसित अन्तरमहादेशीय ब्यालेस्टिक मिसाइल ह्वासाङ–१५ को परीक्षणपछि उत्तरले सो मिसाइलले अमेरिकाको जुनसुकै भू–भागसम्म  मार हान्न सक्ने क्षमता राख्ने उत्तरले दाबी गर्दै आएको छ। 

अमेरिकालगायत विश्वका धेरै देशले उत्तर कोरियाको परमाणु कार्यक्रमलाई लिएर चिन्ता व्यक्त गरेका छन्। उनीहरुले उत्तर माथि कडा प्रतिबन्ध लगाउनु पर्ने माग गर्दै  आएका छन्। तर संचारमाध्यमहरुले एक जिम्मेवार परमाणु शक्तिसम्पन्न देशका रुपमा उत्तर कोरिया सबै व्यवधानलाई पार गर्दै स्वतन्त्र एवं न्यायको बाटोमा अगाडि बढ्ने उल्लेख गरेका छन्।
