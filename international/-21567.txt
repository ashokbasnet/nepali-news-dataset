उत्तर कोरियासँग युद्ध भएमा यी हुनेछन् अमेरिकाका शक्तिशाली ४ हतियार

एजेन्सी। अमेरिकालाई धम्की दिँदै उत्तर कोरियाली नेता किम जोङ उनले नयाँ वर्षको सुरुवात गरेका छन् । किमले पूरै अमेरिका आफ्नो आणविक हतियारको क्षेत्रभित्र रहेको र हतियारको बटन आफ्नो टेबलमा रहेको बताए । यो धम्कीले अमेरिकासँग फेरि एकपटक तनाव बढ्ने आशंका गरिएको छ । यस्तोमा यदि युद्धको अवस्था आएमा अमेरिकाले कस्ता हतियार प्रयोग गर्ला ? यहाँ अमेरिकाका ५ सबैभन्दा शक्तिशाली हतियारको बारेमा चर्चा गरिएको छ । 

१. ट्राइडेण्ट – २ (डी ५)ः यो ब्यालेस्टिक मिसाइल प्रहार गर्ने पनडुब्बी हो । यसले पानी भित्रैबाट प्रहार गर्न सक्छ । यसको प्रहार क्षमता ४ हजार माइल छ र यो १९८९ देखि अहिलेसम्म १६५ परीक्षणमा सफल देखिएको छ । 

२. म्यासिभ अर्डिनेश पेनेट्रेटरः यसलाई बंकर बस्टर पनि भनिन्छ । यो २० फिट लामो र ३० हजार पाउण्ड तौलको छ र यसले ५ हजार ३ सय पाउण्ड विष्फोटक लैजान सक्छ । यो निर्देशन दिएर खसालिने बम हो र यसलाई बी२ स्टिल्थ बम्बर लडाकु जहाजबाट प्रहार गरिन्छ । यो संसारका सबैभन्दा मजबुत भनिएका बंकर तोड्न सक्षम छ । 

३. बी ६१–१२ ः यसको अधिकतम क्षमता ५० किलोटन छ । यो अमेरिकाको सबैभन्दा शक्तिशाली न्यूक्लियर बम त होइन तर यसको निशाना एकदमै सटिक भएका कारण यो अत्यन्तै खतरनाक छ । यो बममा जीपीएस जडान गरिएको छ जसले यसको निशाना अचुक बनाएको छ ।

४. एलजीएम १३ः यो अन्तरमहादेशीय ब्यालेस्टिक मिसाइल हो । यो ६ हजार माइल टाढासम्म न्यूक्लियर हतियार लैजान सक्षम छ । अर्थात यो न्यूयोर्कबाट प्योङयाङसम्म प्रहार गर्न सक्षम छ । यही वर्ष अप्रिलमा दिइएको जानकारी अनुसार अमेरिकासँग यस्ता ४ सय मिसाइल छन् ।
