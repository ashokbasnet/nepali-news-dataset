मोदीको ‘मन कि वात’ पछि यी युवाको चर्चा उत्पात

नयाँ दिल्ली । प्रधानमन्त्री नरेन्द्र मोदीले आफ्नो चर्चित रेडियो सम्बोधनमा एक मुसलवान युवाकोबारे प्रशंग जोडेपछि ती युवा मिडियाको नजरमा परेका छन् ।

मोदीले जम्मु तथा काश्मिरमा द्वन्द्वका कारण घर गुमाएका २७ बर्षीय युवा अन्जुम बासिर खानले यस बर्ष भारतीय सरकारी सेवामा पाएको सफलतालाई दिलैदेखि प्रशंसा गरेका थिए ।

उनले भनेका थिए, “अन्जुम जम्मु तथा काश्मिरको लागि मात्र होइन सम्पूर्ण भारतका लागि प्रेरणाको स्रोत हुनुभएको छ ।” 

उनको भनाइ थियो, “बासिर खानको प्रेरणादायी कथा मैले आज मात्र थाहा पाए । आतङ्कवादको पीडा तथा घृणाको शिकार बनेका खानले काश्मिरको प्रशासनिक परीक्षामा सर्वोत्कृष्ट स्थान हाँसिल गर्नुभयो । आज उहाँ सवैको लागि प्रेरणाको स्रोत हुनुभएको छ ।”

प्रधानमन्त्री मोदीले भने, “मैले जम्मू तथा काश्मिरमा केही त्यस्ता छोरीहरूलाई भेटेँ, जसको उत्साह देखेर म चकित बनेको छु । आतङ्कबादी गतिविधिले सङ्कटग्रस्त बनाएको क्षेत्रका युवामा यस किसिमको उत्साह देखिनु सकारात्मक कुरा हो ।” 

आफ्नो नेतृत्वको सरकारले मुसलमान महिलालाई हजमा जाने विषयमा ठूलो कदम चालेको दावी पनि मोदीले गरेका छन् । 

मासिक रूपमा हुने प्रधानमन्त्रीको रेडियो सम्बोधन, मन कि वातको ३९ औँ श्रृङ्खलामा प्रधानमन्त्रीले मोदीले भने, “मुसलमान महिलाले हजमा जान कुनै अनुमति लिनु पर्ने छैन । चाहेको खण्डमा उनीहरूले हजमा जान स्वतन्त्र रहने छन् । यसका लागि सरकारले धेरै बिषयमा काम गरेको छ ।”
