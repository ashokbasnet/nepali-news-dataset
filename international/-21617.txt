बन्द ढोकाभित्र आयो चिच्याएको आवाज, फोरेर हेर्दा विभत्स हालतमा ३ आमाछोरी

एजेन्सी । ढोका बन्द गरेको कोठाबाट आवाज आइरहेको थियो। आवाज सुनेपछि बन्द ढोका फोडेर भित्र हेर्न गएका नजिकैका व्यक्ति स्तब्ध बने।  

यो घटना भारतको इलाहावादको हो। आवाज आएको सुतेपछि नजिकैका छिमेकी बन्द कोठा ताडेर भित्र पसेका थिए। भित्र जाँदा एक महिला दुई सन्तानसँगै आगोमा जलिरहेकी थिइन्। छिमेकीले तीनै जनालाई बाहिर निकाले र तर दुई जनाको घटनास्थलमै ज्यान गइसकेको थियो। भने एक बच्चाको उपचारका क्रममा ज्यान गएको त्यहाँका सुरक्षा अधिकारीलाई उदृत गर्दै भारतीय सञ्चारमाध्यमले जनाएका छन्। 

महिलाका माइती पक्षले पतिले नै उनीहरुलाई आगो लगाएर हत्या गरेको भन्ने आरोप लगाएका छन्। छोरी जन्माएको भन्दै केटा पक्षले महिलालाई विभिन्न यातना दिदै आएको केटी पक्षको आरोप छ। दाइजो र हत्याको आरोपमा महिलाका माइती पक्षले दिएको उजुरीका आधारमा प्रहरीले चार जनालाई पक्राउ गरेर अनुसन्धान सुरु गरेको समाचारमा जनाइएको छ। 

समाचारका अनुसार महिलाका पति दिल्लीस्थित एक निजी कम्पनीमा काम गर्दै आएका थिए। उनी त्यहाँका केही दिनमात्र घरमा आएका थिए। घरमा धुँवाको मुस्लो र चिच्चावट सुनेपछि छिमेकीले बन्द रहेको ढोका खोलेर भित्र छिरेर तीनै जवनालाई बाहिर निकालेका थिए। तर उनीहरुलाई बचाउन सकेनन्।
