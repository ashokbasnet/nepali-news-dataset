विवश सुत्केरी आमाः जसले बाध्य भएर १५ दिनको छोरालाई बेचिदिइन् 

एजेन्सी। आफूले जन्माएको सन्तान १५ दिनको हुँदा अरुको हातमा दिन कुन आमाको मनले मान्ला र ? तर एक विवश आमाले आफ्नो १५ दिनको छोरालाई बेचिदिएकी छिन् । आफ्ना बिरामी पतीको उपचार खर्च नभएपछि खर्च जुटाउनको लागि ती आमाले आफ्नो सन्तान ४२ हजार रुपैयाँमा बेचिदिएकी हुन् । 

निर्माण कार्यमा मजदुरी गर्ने भारतको उत्तरप्रदेश बरेली जिल्लाका हरस्वरुप मौर्यको गएको अक्टोबर ९ तारिखमा दुर्घटनामा परी शरीरको कम्मरभन्दा तलको भाग चल्न छोडेको थियो । उनी घरमा एक्ला कमाउने थिए । उनी गम्भीर घाइते भएर थला परेपछि घरमा आर्थिक समस्या सुरु भयो । उन दुर्घटनामा पर्दा उनकी श्रीमती गर्भवती थिइन् । १४ डिसेम्बरका दिन उनकी श्रीमतीले छोरा जन्माइन ।

हरस्वरुपको उपचार खर्च नभएपछि त्यो परिवारले भर्खरै जन्मेको छोरा बेच्ने निर्णय गर्यो । यो परिवारसँग जमिन छैन र राशन कार्ड पनि छैन । कुनै विकल्प नभएपछि पतिको उपचार गर्नका लागि सुत्केही आमा संजूले आफ्नो १५ दिनको छोरा नै बेचिदिइन ताकि पतीको उपचार गर्न सकियोस् । यो घटनापछि प्रशासनका अधिकारी उनीहरुको घर पुगेर हरसम्भव सहयोगको आश्वासन दिएका छन् ।
