रुसको त्यो जहाज, जसले अमेरिकाको होस उडायो

बीबीसी। सैन्य शक्तिमा अमेरिका र चीनलाई कडा टक्कर दिने रुस आफ्नो आधुनिक हतियार र दुश्मनको निगरानी गर्ने शक्तिशाली उपग्रहकालागि चर्चित छ। रुसको सैन्य तागतमा अब अर्को जासुसी जहाज जोडिएको छ, जसको नाम रुसको एक स्याटेलाइट कार्यक्रम यनतारबाट राखिएको छ। रुसी नौ सेनासँग जासुसी जहान पहिला देखि नै थियो। तर यनतार सबैभन्दा बेग्लै र शक्तिशाली छ। रिमोटबाट चल्ने अण्डरवाटर ह्विकलको श्रेणीमा आउने यनतारलाई कहिँबाट पनि चलाउन सकिन्छ।

गत महिना बेलायती सेनाले एक चेतावनी जारी गर्दै भनेको थियो, ‘यनतारमार्फत रुसले संचारलाई रोक्ने वा त्यसमा वाधा उत्पन्न गर्ने क्षमता हासिल गरेको छ, किनभने उसले समुन्द्रमा जडित तारलाई काट्न सक्छ।’ युके डिफेन्स स्टाफका प्रमुख एयरचीफ मार्शल सर स्टुअर्ट पीचका अनुसार इन्टरनेट र बाँकी संचारका तारमाथिको यस्तो आक्रमण प्रलय ल्याउने प्रकारको हुनसक्छ।

नेटोले समुन्द्रको सतहमा सेनाको कामकालागि तार बिच्छ्याएको छ।  त्यस बाहेक जमीनको सबैतिर फाइबर अप्टिक तारले घेरिएको छ।
लन्डनमा बस्ने रुसी नेताका  जानकार इगोर सुच्यागेनका अनुसार रुससँग ती तारसँग छेड्ने क्षमता छ। यद्यपी कुनै प्रमाण छैन की कुनै बेला रुसले त्यस्तो गरेको होस्।

‘अप्टिकल फाइबर केही जटिल हुन्छ। त्यसमा पसेर छेडछाड गर्नु मुश्किल काम हो। त्यसकारण त्यसलाई काट्न सजिलो हुँदैन,’ उनले भने।
इगोरका अनुसार १९७० मा शीतयुद्धका क्रममा अमेरिकी नौसेनाले अटलान्टिक समुन्द्रभित्र उपस्थित पोष्टबाट जानकारी आउन छोडेपछि त्यो बन्द भयो। त्यो पोष्टले आवाजमार्फत हुने संचारमाथि निगरानी राख्थ्यो।  अमेरिकी नौसेनाका अनुसार त्यस्तो यसकारण भएको थियो किनभने सोभियत पनडुब्बीले तार काटिदिएको थियो।

रुसको संसदीय रिपोर्टका अनुसार यनतार आफ्नो पनडुब्बीमार्फत लुकेर त्यस्तो काम गर्नसक्छ। गत वर्ष अक्टुबरमा प्रकाशित संसदीय गजेटमा यनतारसँग समुन्द्र भित्रको गहिराई सम्म पुगेर निगरानी राख्न सक्ने क्षमता छ। त्यस बाहेक यस्तो यन्त्र पनि छ, जसलाई टप सिक्रेट संचार केलवसँग पनि जोड्न सकिन्छ।



२०१५ मा काम सुरु गर्ने यनतार ३५४ फिट लामो जहाज हो जसमा एक पटकमा ६० जना तैनाथ हुन्छन्। बाल्टिक पोर्टमा बनाइएको  यनतार प्रोजेक्ट २२०१० को हिस्सा हो। जसमा चाँडै अल्माज नामको अर्को जहाज शामिल हुँदैछ। रुससँग एक जासुसी  जहान पहिला पनि थियो। गत वर्ष अप्रिलमा रुसको एक जासुसी जहाज टर्कीमा भएको घटनामा डुबेको थियो। यनतारसँग रुस र कंसोल नामका दुई वटा पनडुब्बी छन्। जसमा तीनजना बस्न सक्छन्। यी पनडुब्बी समुन्द्रमा २० हजार फिटको गहिराईसम्म जान सक्छन्।

रुसको संसदीय रिपोर्टका अनुसार २०१५ को गर्मीमा यनतारलाई अमेरिकाको जर्जिया नेवल बेस नजिक तैनाथ गरिएको थियो।  रिपोर्टका अनुसार पेन्टागनका अधिकारीहरुले रुस यनतारमार्फत सबमरिन र समुन्द्री सेसरका बारेमा जानकारी जुटाइरहेको बताएका छन्। नेवल–टेक्नोलोजी बेवसाइटमा प्रकाशित एक रिपोर्टमा अनुसार जर्जियाको किंग्स बे नेवल बेसमा ६ ब्यालेस्टिक मिसाइल सबमरिन राखिएको छ, जसमध्ये प्रत्येक एउटामा २४ परमाणु मिसाइल राखिएको छ।



 इगोरका अनुसार किंग्स बे मा तैनाथ समुन्द्री सेन्सर रुसी नेताकालागि निकै फाइदाजनक हुन सक्छ। हुन सक्छ रुस अमेरिकी प्रविधिको नक्कल गर्न चाहन्छ। वाशिंटन टाइम्सले पनि यनतारको तार काट्ने क्षमताप्रति चिन्ता जनाएको थियो। २०१६ मा यनतार सीरियाई तटमा घुम्दै गरेको देखिएको थियो। यसको तार युरोपसँग जोडिएको छ।

यनतार यतिबेला अर्जेन्टिनाको एक हराएको सबमरिन खोज्न सहयोग गरिरहेको छ। अर्जेन्टिनाको यो सबमरिन गत वर्ष १५ नोभेम्बरमा हराएको थियोस यसमा सवार ४४ जनाकाका विषयमा अहिलेसम्म कुनै जानकारी मिलेको छैन्। यनतारलाई यसअघि उद्धार र खोजीको काममा प्रयोग गरिएको थियो। रुसको संसदीय रिपोर्टका अनुसार यनतार २०१६ मा सीरियाई युद्धका क्रममा मेडिटेरेनियन समुन्द्रमा दुर्घटना भएका दुई वटा रुसी फाइटर जेट खोजेर भेट्याएको थियो।
