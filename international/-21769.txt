आश्चर्यजनक खुलासाः राष्ट्रपति बन्न चाहँदैनथे ट्रम्प, जित्नका लागि चुनाव लडेकै थिएनन्

एजेन्सी। अमेरिकी राष्ट्रपति डोनाल्ड ट्रम्प खासमा राष्ट्रपति बन्नै नचाहेको खुलासा भएको छ । उनको उद्देश्य राष्ट्रपनि बन्नु नभइ अर्कै रहेको एक किताबमा दावी गरिएको छ । ‘चुनाव जितेपछि उनकी पत्नी मेलानियाको आँखामा आँसु थिए तर ती खुसीका आँसु थिएनन्’ किताबमा दावी गरिएको छ ‘ट्रम्प चुनाव जित्ने उद्देश्यले चुनाव लडेकै थिएनन् ।’ 

अमेरिकी पत्रकार माइकल वोल्फको किताब ‘फायर एण्ड फ्युरीः इनसाइड द ट्रम्प ह्वाइट हाउस’मा ट्रम्पका बारेमा निकै सनसनीपूर्ण खुलासा गरिएको छ । माइकलले लेखेका छन् ‘ट्रम्पको उद्देश्य चुनावमा जीत हासिल गर्नु थिएन । उनले आफ्ना सहयोगी सेम नुनबर्गसँग भनेका थिए कि उनी संसारका सबैभन्दा चर्चित व्यक्ति बन्न चाहन्छन् । ट्रम्पका लामो समयदेखिका मित्र रहेका फक्स न्यूजका पूर्व प्रमुख रोजर आइल्सले ट्रम्पलाई चर्चित हुँदै टेलिभिजनमा करिअर बनाउने हो भने राष्ट्रपतिको चुनाव लड्न सुझाव दिएका थिए ।’ यही कारण चर्चित हुनका लागि मात्रै ट्रम्प चुनाव लडेको माइकलले दावी गरेका छन् ।

वोल्फका अनुसार ह्वाइट हाउसमा गएपछि  केही सुझाव दिए तर ती सुझावहरु निकै घुमाउरा हुन्थे । ट्रम्प कुनै कुरा गहिरिएर अध्ययन गर्दैनथे । यतिमात्र होइन जरुरी कुराहरु पनि उनी ध्यान दिएर अध्ययन गर्दैनथे । ट्रम्प कुनै विषयमा धेरै जान्ने चाहना रादैनथे उनी आफूले जे जानेका छन् त्यत्तिको भरमा अघि बढ्थे । जुन दिन निर्वाचन परिणामा आउँदै थियो त्यो दिन राती ८ बजेपछि उनको जीत लगभग निश्चित भइसकेको थियो । त्यतिबेला उनका छोराले आफ्नो साथीलाई फोन गरेर आफूले आफ्ना पितालाई भूतजस्तो देखेको बताएका थिए । त्यतिबेला मेलानियाका आँखामा आँसु थिए तर ती खुसीका आँसु थिएनन् ।
