सिरियामा हवाई आक्रमण, ४२ जनाको मृत्यु

एजेन्सी । सिरियामा विद्रोहीको कब्जामा रहेको मस्जिदमा हवाई आक्रमण हुँदा ४२ जनाको ज्यान गएको छ।

नमाजका लागि भेला भएका बेला मस्जिदमा आक्रमण भएको मानवअधिकारवादी संस्था सिरियन अब्जरभेटरी फर ह्युमन राइट्सलाई उदृत गर्दै बीबीसीले जनाएको छ।

संस्थाका अनुसार ज्यान गुमाउनेमा धेरैजसो सामान्य नागरिक छन्। आक्रमणको जिम्मा अहिलेसम्म कसैले लिएको छैन्।
