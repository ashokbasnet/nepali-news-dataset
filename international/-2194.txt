धोनी बसेको होटलमा भीषण आगलागी

नयाँ दिल्ली । भारतीय क्रिकेटर महेन्द्रसिंह धोनी बसेको दिल्लीको एक होटलमा आगलागी भएको छ। दिल्लीको द्वारकामा शुक्रबार विहानै आगलागी भएको भारतीय संचारमाध्यमले जनाएका छन्। सो होटलमा धोनी क्रिकेट टिमकासाथ बसेका थिए।

धोनी विजय हजारे ट्रफीको म्याच खेल्नकालागि दिल्ली आएका थिए। धोनीसहितको टीम सुतिरहेको बेला शुक्रबार विहान पाँच बजे होटलमा आगलागी भएको थियो।

आगलागीमा खेल सामाग्री जलेर नष्ट भएका छन्।  होटलमा आगलागी भएपनि धोनीसहित अन्य टिमलाई तत्काल उद्दार गरी बाहिर निकालिएको संचारमाध्यमले उल्लेख गरेका छन्। झारखण्ड होटलमा आगलागी भएपनि आज हुने भनिएको खेल भोलिसम्मकालागि स्थगित गरिएको छ। 

होटल नजिकै रहेको एक मलमा आगलागी भएपछि सो आगो होटलसम्म फैलिएको थियो। होटलमा आगलागी हुने वित्तिकै उद्दारकर्मीले धोनीसहितको टिमलाई तत्काल उद्दार गरेका थिए। अग्नि नियन्त्रकले करित तीन घण्टापछि आगो नियन्त्रणमा लिएका थिए।
