ह्वाइट हाउस र यौन काण्ड

बीबीसी।  २०१८ मा अमेरिका र विश्वको इतिहासको एक ठूलो काण्ड भएको २० वर्ष पूरा भएको छ। यी काण्ड एक अमेरिकी राष्ट्रपतिको निजी जीवनसँग जोडिएको थियो।

त्यो १९९८ को महिना थियो। जब ४९ वर्षीय अमेरिकी राष्ट्रपति बिल क्लिंटन र मेनिका लेविंस्कीबीचको सम्बन्धसँग जोडिएका समाचारले विश्वमा तहल्का मच्याएको थियो। मोनिका लेविंस्कीको उमेर २२ वर्षको थियो र, उनी बिल क्लिन्टनको कार्यलय ह्वाइट हाउसमा ट्रेनीका रुपमा काम गर्थिन्। तर, क्लिन्टन पहिलो अमेरिकी राष्ट्रपति थिएनन् जसको पहिलो निजी जीवन चर्चामा थियो। उनी भन्दा पहिला ह्वाइट हाउसमा कयौं यस्ता राष्ट्रपति बस्न आए, जसको  निजी जीवनसँग जोडिएका रहस्य पर्दा पछाडि लुकेर बसे। तीमध्येका एक थिए, ट्रूम्यान।


ह्वाइट हाउसको छत

चार पटक अमेरिकी राष्ट्रपति भएका फ्र्यालिन रुजवेल्टको प्रशासनमा ह्यारी ट्रूम्यान उपराष्ट्रपति थिए। रुजवेल्टको निधन अप्रिल १९४५ मा भयो र ट्रूम्यानले दोस्रो विश्वयुद्ध समाप्त हुँदासम्म राष्ट्रपतिको जिम्मेवारी सम्हाले।
जब ह्यारी  ट्रुम्यान ह्वाइट हाउसमा बस्न आए, त्यतिबेला राष्ट्राध्यक्षको निवासस्थानको अवस्था बेहाल देखे। ह्वाइट हाउसको भित्ता चर्किएका थिए भने त्यहाँबाट हावा भित्र आउँथ्यो।

तीन वर्षपछि ह्यारी ट्रूम्यानकी श्रीमती ह्वाइट हाउसको अवस्था देखेर रिसाएकी थिइन्। उनकी छोरी म्यारी मार्गेट पहिलो तलामा पियानो बजाउने गर्थिन्।  एक दिन पियानो बनाउँदै गर्दा ह्वाइट हाउसको छत खस्यो र मार्गेट पियानोसँगै तल लडिन्।



रुजवेल्ट र चर्चिल
सो घटनापछि राष्ट्रपतिको परिवार ब्लेयर हाउसमा बस्न थाल्यो। रुजवेल्ट प्रशानले विदेशी पहुनालाई बस्नकालागि केही समय पहिला ब्लेयर हाउस किनेको थियो।

ती विदेशी पाहुनामध्ये बेलायतका प्रधानमन्त्री विंस्टन चर्चिलको नाम विशेष रुपमा लिने गरिन्छ। रुजवेल्ट र चर्चिलको दोस्तीका धेरै किस्सा चर्चित भएका छन्। 

चर्चिल आफ्नो अमेरिका यात्राका क्रममा ह्वाइट हाउसमा बस्ने गर्थे र मुखले चुरोट तान्दै रुजवेल्टसँग देखिन्थे। भनिन्छ, चर्चिल र रुजवेल्टबीचको सम्बन्ध यति बलियो थियो की चर्चिल राजनीतिक विषयमा छलफल गर्न आधी रातमा बेडरुमसम्म जाने गर्थे। अर्कोतर्फ ह्वाइट हाउसमा फस्र्ट लेडी एलिजाबेथ बेस ट्रुम्यानलाई वाशिंटन खासै रमाइलो लागेको थिएन।



ह्यारी र एलिजाबेथ
उनलाई पूर्व फस्र्ट लेडी एलियानोर रुजवेल्टसँग आफ्नो तुलना गरेको मन परेको थिएन।  एलिजाबेथ ट्रुम्यानलाई फस्र्ट लेडीका रुपमा आफ्नो भूमिकामा कुनै रुची थिएन। उनी श्रीमान र श्रीमती बनेर बस्न चाहन्थिन्। भलै उनका श्रीमान अमेरिकाका राष्ट्रपति हुन्। एलिजाबेथ र ह्यारीबीच स्कुल पढ्दादेखिको चिनजान थियो।

पहिलो विश्वयुद्धका बेला एलिजाबेथ ह्यारी खेतबाट आउने बेलासम्म कुरेर बस्थिन्। यी दुई जना यति नजिक थिए की, जब एलिजाबेथ र म्यारी मार्गेट वाशिंटनबाट आफ्नो गृह राज्य मिसुरी गए, त्यतिबेला ह्यारी ट्रुम्यानले आफू एक्लै भएको अनुभव गरिन्।

यदि तपाइँलाई यसमा के काण्ड छ भन्ने लाग्यो भने, १९४९ मा एलिजाबेथ चार महिनाकालागि वाशिंटनभन्दा बाहिर गएकी थिइन र सेक्टेम्बरमा आफ्नी छोरी फर्किने एक दिन पहिला फर्किएकी थिइन। 



काण्डको कहानी
ब्लेयर हाउसमा एलिजाबेथ ह्यारीले खाने टेबुलमा कुरिरहेकी थिइन्। ह्यारी ट्रुम्यान त्यहाँ पुगे, अनि सेवकलाई बाहिर जान भने। गुप्तचर सेवाको दस्तावेजका अनुसार दुवै हाइस्कुलका केटाकेटीको जस्तो व्यवहार गरिरहेका थिए। जसका बाबु आमा घरमा हुँदैनन्।

भोलिपल्ट विहान एलिजाबेथ ट्रुम्यानले आफ्नो आफ्ना सहयोगीसँग लजालु स्वरमा भनिन्, ‘ब्लेयर हाउसका चार वटा पलङ आज राति भाँचिए, के ती पलङ फेर्न मिल्छ?’ राष्ट्रपति ह्यारी ट्रुम्यानको उमेर त्योब ला ६५ वर्षको थियो र एलिजाबेथको ६४ वर्षको। ब्लेयर हाउसको सो घटनापछि  ट्रुम्यानले अर्को चुनाव जिते र कार्यकाल सकिएपनि राजनीति नै छोडिदिए।

ट्रुम्यान दम्पत्ति मिसुरी गएर बस्न थाले। १९७२ मा ह्यारी ट्रुम्यानको निधन हुनुपूर्व दुवै जना मिसुरीमा खुशीसँग बसिरहेका थिए। ट्रुम्यानको निधनको दश वर्षपछि एलिजाबेथको पनि निधन भयो र उनलाई पनि ह्यारी ट्रुम्यान नजिकै गाडियो।
