विश्वको सबैभन्दा ‘खतरनाक ठाउँ’,  जहाँ दुई कोरिया मिल्दैछन्

बीबीसी। उत्तर कोरिया र दक्षिण कोरियाको सिमानामा यो क्षेत्रमा उपस्थिति हुनु पहिला एक दस्तावेजमा हस्ताक्षर गर्नुपर्छ।
दस्तावेजमा सो इलाका खतरनाक भएको चेतावनी दिइन्छ।  सो क्षेत्रमा आउने व्यक्ति घाइते पनि हुनसक्छ वा मृत्यु पनि हुनसक्छ। यो त्यस्तो क्षेत्र हो, जसलाई दुवै देशले दाबी गर्छन।  केही मानिसकालागि यो विश्वको सबैभन्दा अशान्त ठाउँ पनि हो।

यसको नाम पनमुनजोम हो र कोरियाली प्रायद्वीपको एकमात्र यस्तो ठाउँ हो जहाँ उत्तर,  दक्षिण कोरिया र अमेरिकाका सैनिक प्रत्येक रात एकअर्कासँग साक्षात्कार हुन्छन्। १९५३ को कोरिया युद्धपछि यहाँ युद्ध विराम  लागू भएको छ। 

पनमुनजोम त्यो ठाँउ हो,जहाँ दुई वर्षको मौनता, युद्धको तनाव र परमाणु आक्रमणको धम्कीपछि दुई कोरियाली मुलुकबीच मंगलबार वार्ता हुँदैछ। उत्तर कोरियाली नेता किम जोङ  उनका तर्फबाट शान्ति स्थापनाको पहलपछि वार्ताको प्रयास भएको हो।

फेब्रुअरीमा हुने शीतकालीन ओलम्पिककालागि उत्तर कोरियाले आफ्ना खेलाडीको टिम पठाउने बताएको छ। र, योसँगै पुनमुनजोममा दुवै देशबीच वार्ताका लागि ढोका खुला गरिएको छ।

यो इलाकामा कथिप रुपमा हतियार राख्ने इजाजत छैन, तर पनि यहाँ तनाव भने जारी रहन्छ। उत्तर र दक्षिण कोरियाको  सीमामा जोडिएको पनमुनजोम चार किलोमिटर  चौडा र २३८ लामो छ। यसलाई लिएर दुई देशबीच विवाद पनि छ। पूरै विश्वले पनमपुनजोममा भइरहेको गतिविधिलाई लिएर रुची पूर्वक हेरिरहेको छ। यहाँको जनसंख्या निकै कम छ। तर, पनि यसलाई युद्ध विराम भएको गाउँ भनिन्छ।

विश्वमा ऐतिहासिक र भूराजनीतिक नजरबाट पनमुनजोमलाई हेर्ने गरिन्छ। १९४८ मा जब उत्तर र दक्षिण कोरिया अस्तित्वमा आए, त्यतिबेला दुई मुलुकलाई छुट्ट्याउने भौगोलिक रेखालाई नै अन्तर्राष्ट्रिय रेखा मानियो। १९५३ मा भएको युद्ध विरामपछि पनमुनजोम अस्तित्वमा आएको हो।

यसलाई खासगरी असैन्यकृति गरियो। अर्थात् यो क्षेत्रमा सेना बस्न पाउँदैन। त्यतिबेलादेखि पनमुनजोम दुई देशबीच एक अशान्त क्षेत्र बनिरहेको छ। शान्ति सम्झौता अनुसार अमेरिकाका दुई सैनिकले टुकडी दक्षिणी क्षेत्रमा पहरा दिन्छन्। उनीहरुलाई दक्षिण कोरियाको  सैनिकले सहयोग गरिरहेका हुन्छन्।

पनपुनजोममा एउटा यस्तो ठाउँ पनि छ, जहाँ दुवै पक्षका सैनिक स्थायी रुपले एकअर्काको सामुनेमा उपस्थित छन्। यसलाई संयुक्त सुरक्षा एरिया भनिन्छ। यहाँ मार्च १९९१ सम्म संयुक्त राष्ट्रससंघको कमाण्ड र उत्तर कोरियाबीच वार्ता भएको थियो। संयुक्त सुरक्षा एरियामा अनौठो हल छ, जो दुवै देशको भूमिका अवस्थित छ।

सम्मेलन कक्षको एक छेउबाट अर्को छेउमा पुग्ने व्यक्ति दुवै देशको सीमा पार गरिरहेको हुन्छ। न्युयोर्कका थिंकट्यांक एसिया सोसाइटीका आइज्याक फिस स्टोनले पनमुनजोमको यात्रा गरिसकेका छन्। वर्षौंसम्म पनमुनजोम केवल दुई मुलुकको अन्तर्राष्ट्रिय सिमानामा पर्ने एउटा गाउँ थियो। तर समयक्रममा उत्तर कोरियाबाट दक्षिण कोरियातर्फ पलायन हुने मानिसकालागि यो ढोका जस्तै भयो। यहाँ हजारौं उत्तर कोरियाली नागरिकले आफ्नो ज्यान गुमाएका छन्।

तर, जब उत्तर र दक्षिण कोरियाबीच तनाव बढ्न थाल्यो र पनमुनजोममा दुवै देशबीच वार्ता हुन थाल्यो, त्यसपछि देशी र विदेशी सैनिकको सो क्षेत्रमा चासो बढ्न थाल्यो। अहिले सो ठाउँ टुरिस्ट डेस्टिनेशनका रुपमा चर्चित छ। स्टोन फिसका अनुसार उनी सो क्षेत्रमा एक अन्तर्राष्ट्रिय प्रतिनिधिमण्डलका रुपमा त्यहाँ पुगेका थिए। त्यतिबेला पनमुनजोमका माहोल कुनै समारोहको पार्टीको जस्तो थियो।
