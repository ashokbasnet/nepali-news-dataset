एक काहालिलाग्दो घटनाः दाइले बलात्कार गरे, भाइले दुबै आँखा फुटाइदिए

एजेन्सी । भारतको उत्तर प्रदेशको राजधानी लखनउको एक गाउँमा बलात्कारको गम्भीर घटना बाहिरीएको छ। दाइको बलात्कारको पीडा सेलाउन नपाउँदै १९ वर्षीय एक युवतीमाथि फेरि अर्को पीडा थपिएको हो।

केही समयअघि सामुहिक बलात्कारको शिकार भएकी ती युवतीको बालात्कारीका भाइले दुबै आँखा फुटाइदिएपछि पीडित युवती अहिले अस्पतालको बेडमा छटपटाइरहेकी छिन्। 

युवतीलाई छिमेकी दुई व्यक्तिले सामुहिक बलात्कार गरेका थिए। बलात्कारपछि उनको गर्भबाट बच्चा पनि जन्मिएको प्रहरीले जनाएको छ। तर बच्चाको केही महिनापछि मृत्यु भएको थियो। 

पीडित युवती आफ्नो घरदेखि करिब एक सय मिटर टाढा शौचका लागि गएकी थिइन। उनी शौचबाट नफर्किएपछि युवतीका परिवारले खोजी गर्दा उनलाई घाइते अवस्थामा खेतमा फेला पारेका थिए। समाचारका अनुसार उनको दुबै आँखाबाट रगत बगिरहेको थियो। लगत्तै प्राथमिक उपचारपछि थप उपचारका लागि युवतीलाई जिल्ला अस्पताल पुर्याइएको थियो। 

उनको सरकारी अस्पतालमा उपचार हुन नसकेपछि फेरि निजी अस्पतालमा रिफर गरीएको थियो। उपचारपछि ती युवतीको स्वास्थ्यमा केही सुधार आएको अस्पतालले जनाएको छ। तर उनको आँखाको ज्योती भने फिर्ता नहुने निकै सम्भावना रहेको उपचारमा संलग्न चिकित्सकले बताएका छन्।  
सन् २०१५ को मे महिनामा ती युवतीलाई छिमेकी दुई व्यक्तिले सामुहिक बलात्कार गरेका थिए। बलात्कारपछि उनको गर्भबाट बच्चा पनि जन्मिएको प्रहरीले जनाएको छ। तर बच्चाको केही महिनापछि मृत्यु भएको थियो। 

बालात्कारका आरोपीलाई सुरुमा प्रहरीले पक्राउ गर्न आनाकानी गरेपछि रिपोर्टमा बालात्कार भएको पुष्टि भएपछि प्रहरीले दुबै जनालाई पक्राउ गरेर जेल चलान गर्यो । अहिले दुबै जना थुनामा छन्। 

आरोपीका परिवारले युवतीका परिवारलाई बलात्कारको मुद्दा फिर्ता लिन बारम्बार दबाद दिदै आए छन्। तर यो घटना गम्भिर भएकाले मुद्दा फिर्ता नलिएको उत्तर प्रदेशका प्रहरी महानिर्देशक जावीद अहमदले बताए।

युवती त्यहीकै एक कलेजमा स्नातक अध्ययन गर्दै आएकी थिइन्। उनका पिता सामान्य किसान हुन्।
