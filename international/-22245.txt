उत्तर कोरियासँग वार्ताका लागि ट्रम्प तयार, भने ‘कुरा गरेर के हुन्छ थाहा छैन’

एजेन्सी। अमेरिकी राष्ट्रपति डोनाल्ड ट्रम्पले आफू उत्तर कोरियासँग कुरा गर्न तयार रहेको बताएका छन् । बुधबार ट्रम्पले भने ‘हामी उत्तर कोरियासँग वार्ता गर्न तयार छौं । तर यो वार्ता समय आएपछि मात्रै हुन्छ । मलाई थाहा छैन कुरा गरेर हामीलाई के फाइदा हुन्छ र यसले भविष्यमा के नतिजा आउँछ ।’

यसैबीच ९ जनवरीका दिन दक्षिण कोरिया र उत्तर कोरियाबीच २ वर्षपछि पहिलो वार्ता भएको छ । वार्ताको विषयवस्तु विन्टर ओलम्पिक थियो । उत्तर कोरियाले आफूले विन्टर ओलम्पिकमा भाग लिने प्रस्ट पारेको छ । उता ट्रम्प प्रशासनले पनि विन्टर ओलम्पिक हुँदासम्म दक्षिण कोरियासँग मिलेर सैन्य अभ्यास नगर्ने प्रस्ट पारेको छ । ट्रम्पले उत्तरु कोरियासँग वार्ता एक देश अमेरिकाको लागि मात्र नभइ पूरै विश्वको लागि फाइदाजनक हुने बताएका छन् । उनले भने ‘उत्तर कोरियासँग अमेरिकाका केही समस्याहरु थिए, आशा छ वार्तापछि ती सबै समाधान हुनेछन् ।’
