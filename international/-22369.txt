यी चार न्यायाधीश, जसले प्रधानन्यायाधीश विरूद्ध प्रश्न उठाए

बीबीसी। भारतको सर्वोच्च अदालतका चार न्यायाधीशले भारतको न्यायिक इतिहासमा पहिलो पटक  सर्वोच्च अदालतमा भइरहेको अनियमितताका विषयमा पत्रकार सम्मेलन गरे। यी चार न्यायाधीशहरु जे चेलमेश्वर, रंजन गोगोई, मदन लोकुर र कुरियन जेसेफ हुन्।

न्यायाधीश जे लेलमेश्वर
 

आन्ध्र प्रदेशको कृष्णा जिल्लामा २३ जुलाई, १९५३ मा जन्मिएका न्यायाधीश जस्ती चेलमेश्वरले दक्षिण भारतको एक प्रतिष्ठित मद्रास लोयला कलेजबाट भौतिक विषयमा स्नातकसम्मको पढाइ पूरा गरेका छन्।

त्यसपछि आन्ध्र विश्वविद्यालयबाट १९७६ मा कानुनको अध्ययन गरे। त्यसपछि १३ अक्टोबर १९९५ मा चेलमेश्वर एडिशनल एडभोकेड जनरल बने। त्यसपछि गुवहाटी उच्च न्यायालयमा प्रधानन्यायाधीशको भूमिका निर्वाह गरेपछि उनी २०११ मा सर्वोच्च अदालतको न्यायाधीश बनेका हुन्।

न्यायाधीश चेलमेश्वर र न्यायाधीश आर. एफ नरीमनको बेच्नले १०१२ मा धारा ६६ ए को असंवैधानिक घोषित गर्दै देशमा बोल्नेको स्वतन्त्रतालाई लिएर एक ठूलो फैशला गरेका थिए।

न्यायाधीशन रंजन गोगोई
 

१८ नोभेम्बर १९५४ मा जन्मिएका न्यायाधीश रंजन गोगोई १९७८ वकिल भए।  गुवाहाटी उच्च अदालतमा लामो समयसम्म वकालत गरेपछि फेब्रुअरी २८, २०११  मा उनी गुवहाटी उच्च अदालतकाउ स्थायी न्यायाधीशमा नियुक्त भए। त्यसपछि ९ सेक्टेम्बरमा उनको सरुवा पंजाव हरियाणामा भयो। २३ अप्रिल २०१२ उनी सर्वोच्च अदालतका न्यायाधीश बने।

न्यायाधीश रजन गोगोई ती बेञ्चमा सहभागी भएका छन्, जसले सर्वोच्च अदालतमा पूर्व न्यायाधीश मार्कण्डेय काटजूलाई सौम्या हत्या अभियोगमा ब्लग लेखेको विषयमा निजी रुपमा अदालतमा उपस्थित हुन आदेश दिएका थिए।

न्यायाधीश पी सदाशिवम् र रंजन गोगोईले भनेका थिए, ‘ कानुनमा स्पष्ट रुपमा यो भएिको छ, की जनप्रतिनिधि (आरपी) अधिनियमको धारा १२३ अनुसार चुनाव घोषणा पत्रमा गरिएका प्रतिबद्धता  भ्रष्टाचारको श्रेणीमा आउँदैनन्। तर, हामी यो वास्तविकतालाई नजरअन्दाज गर्न सक्दौनौं, कुनै प्रकारको निशुल्क उपहारले मानिसलाई प्रभावित पार्न सक्छ। र, त्यसले स्वतन्त्र र निष्पक्ष चुनावलाई ठूलो नोक्सान पुर्याउँछ।’
 

न्यायाधीश मदन भीमराव लोकुर

न्यायाधीश मदन भीमराव लोकरको जन्म ३१ डिसेम्बरमा भएको थियो। न्यायाधीश लोकुरले दिल्लीको मोर्डन स्कुलमा अध्ययन गरेका थिए। पछि उनले दिल्ली विश्वविद्यालयको सेन्ट स्टीफन कलेजबाट इतिहास विषयमा स्नातक गरेपछि दिल्ली विश्वविद्यालयबाट नै १९७७ मा एलएलबीको डिग्री हासिल गरेका थिए।

उनले दिल्ली उच्च अदालत  र सर्वोच्च अदालतमा वकालत गरेका थिए। उनी १९८१ मा परीक्षा पास गरी सर्वोच्च अदालतमा एडभोकेड अन रिकार्डमा पंजीकृत भए।

उनल सिभिल ल, क्रिमिनल ल, कन्स्टिच्युशन ल र रिभेन्यू एण्ड सर्भिस ल मा विशेषज्ञता हासिल गरेका छन्। उनी डिसेम्बर १९९० देखि १९९६ सम्म केन्द्र सरकारको अधिवक्ता भए र केन्द्र सरकारकालागि सबै  प्रकारको मुद्दाको वैरवी गरे। १९९७ मा उनलाई वरिष्ठ वकिलमा नियुक्त गरियो।

उनलाई ४ जुन २०१२ मा सर्वोच्च अदालतको न्यायाधीशमा नियुक्ती गरियो। न्यायाधीश लोकुर र उदय ललितको बेञ्चले जुलाई २०१७ मा सीबीआईको विगत एक दशकको मणिपुरमा भएको इनकाउन्टरको जाँच गर्ने आदेश दिएका थिए।
 

न्यायाधीश कुरियन जोसेफ

न्यायाधीश कुरियनको जन्म ३० नोभेम्बर १९५३ मा  केरलमा भएको हो। उनले केरल ल एकेडेमी ल कलेज तिरुवनंतपुरमबाट कानुनको पढाइ पूरा गरेका थिए। १९७७ मा  उनी केरल विश्वविद्यालयमा एकेडेमिक काउन्सिलका सदस्य बने। १९८३–८५ मा कोच्चि विश्वविद्यालयको सिनेट सदस्य भए। १९७९ बाट  केरल  उच्च अदालतमा वकालत सुरु गरेका कुरियन १९८७ मा सरकारी वकिल बने। १९९४–९६ सम्म एडिशनल जनरल एकभोकेड भए।

१९९६ मा उनी वरिष्ठ वकिल भए र १२ जुलाई २००० मा उनी केरल उच्च न्यायलयमा न्यायाधीश भए। २००६ देखि २००८ को बीचमा उनी केरल न्यायिक एकेडेमीको अध्यक्ष भए। २००८ मा उनी लक्षद्वीप लिगल सर्भिस अगोरिटीको अध्यक्ष भए।

त्यसपछि  ८ फेब्रुअरी २०१० देखि ७ मार्चा २०१३ सम्म हिमाचल प्रदेश उच्च अदालतका उनी मुख्य न्यायाधीश भए। ८ मार्च २०१३ मा न्यायाधीश कुरियन सर्वोच्च अदालतको न्यायाधीश भए। उनी २९ नोभेम्बर २०१८ मा रिटायर हुँदैछन्। कुरियन पाँच न्यायाधीशको त्यो बेञ्चको हिस्सा भएका छन्, जसले तीन सम्बन्ध बिच्छेदको मुद्दामा फैसला सुनाएका थिए।
