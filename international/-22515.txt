ट्रेनको शौचालयबाट महिलाले आत्तिएर चिच्याएपछि... 

एजेन्सी। भारतको अहमदाबादबाट सुल्तानपुर गइरहेको ट्रेनको शौचालयबाट एक महिलाले आत्तिएर चिच्याएको आवाज सुनेपछि सबै यात्रुको ध्यान त्यतै गयो । ढोका खोलेर हेर्दा त्यहाँ एक महिलाको खुट्टा शौचालयको कमोडमा फसेको थियो । 

महिलाको खुट्टा कमोडमै अड्किएपछि ट्रेनलाई शाहजहाँपुर स्टेशनमा रोकियो । त्यहाँ एक घण्टा ट्रेन रोकेर महिलाको उद्धार गरेपछि ती महिलाको प्राथमिक उपचार गरियो । लगत्तै डाक्टरको टिम पनि महिलासँगै पठाइएको छ । ती महिला आफ्ना पति र २ छोराछोरीसँग ट्रेनमा यात्रा गर्दै थिइन् ।

अहमदाबाटबाट अमेठी गइरहेकी ती महिलाले बीचमा आफ्नो बच्चालाई शौचालय लिएर गइन् । शौचालयमा अचानक चिप्लिएपछि उनको खुट्टा कमोडमा फसेको थियो । ग्यास कटरले पाइप काटेर ती महिलाको खुट्टा निकालिएको थियो ।
