टायर पड्किएर सडकमै जीप पल्टिँदा ६ जनाको मृत्यु, सडकभरी फैलिए लाश

भरतपुर। सडकमा गुडिरहेको जीपको टायर अचानक पड्किएपछि जीप सडकमै पल्टिँदा ६ जनाको मृत्यु भएको छ । चार जना घाइते भएका छन् । मृत्यु हेनेहरु तीन महिला र तीन पुरुष छन् । 

भारतको राजस्थानको भरतपुर शहरको बयानामा आइतबार दुर्घटना भएको हो । करौली जिल्लाको हिंडौनसिटीबाट पप्पु सिह आफ्ना परिवारसहित महिन्द्रा जीपमा भरतपुर जाँदै थिए । बयानामा उनका आफन्त भगवान सिंहको परिवार पनि सोही जीपमा चढे । जीपमा ड्राइभरसहित ११ जना थिए । अचानक गाडीको टायर पड्किएपछि गाडी अनियन्त्रित भएर सडकमै पल्टियो । गाडी केही परसम्म घस्रँदै गएको थियो ।
