सामान्य युवती एक्कासी युट्युबमा भाइरल, ४ दिनमै डेढ करोडपटक हेरियो भिडियो (भिडियोसहित)

यी युवतीलाई ४ दिन अघिसम्म गुमनाम थिइन् । तर ४ दिन पछि नै उनलाई चिन्ने करोडौं छन् । यी युवती एक्कासी युट्युबमा भाइरल भएकी छिन् । उनको एउटा भिडियो ४ दिनमै १ करोड २५ लाखभन्दा धेरैपटक हेरिएको छ र यो भिडियो हेर्ने क्रम निकै तीब्र छ । भारतको हरियाण यमुनानगरमा मुकुन्दलाल नेशनल कलेजकी विद्यार्थी आकांक्षा बोहताको दाजुबहिनीको स्कुले जीवनको भिडियो निकै भाइरल भइरहेको छ । 

यो भिडियोमा आकांक्षाले पढाइका क्रममा दाजुबहिनीको प्रेम र छोरीको जीवनमा आउने चुनौतीहरुलाई निकै सुन्दर ढंगले देखाएकी छिन् । प्राध्यापक सतीश चौधरीकी छोरी आकांक्षा बीकम अन्तिम वर्षकी विद्यार्थी हुन् । उनले आफू ग्रामीण पृष्ठभूमिबाट आएका कारण किशोरीको जीवनमा आउने धेरै समस्या भोग्दै आएको र यी समस्यालाई नाटकको रुपमा देखाउन मन लागेको बताइन् । 

यही क्रममा उनको भेट चर्चित युट्युबर अमित भडनासँग भयो । अमितले आकांक्षालाई यस काममा सक्दो सहयोग गर्ने आश्वासन दिए । बाल्यकालदेखिकी साथी मंजुल कपुरले पनि आकांक्षालाई सहयोग गरिन् । यसरी तयार गरिएको भिडियो ४ दिनअघि युट्युबमा अपलोड भएको थियो । अमितको युट्युब च्यानलमा अपलोड भएको भिडियो लगातार भाइरल हुँदै गएको छ । 

हेर्नुहोस् यस्तो छ भिडियो –
