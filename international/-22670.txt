बैँकको ताला फोडेर भित्र छिरे लुटेरा, लकर खोल्न नसकेपछि गरे यस्तो काम

एजेन्सी । ग्रामिण बैँक लुट्नका लागि एक लुटेर बैँकको ताला फोडेर भित्र छिरे। तर लाख प्रयास गर्दा पनि उनले बैँकको लकर खोल्न सकेनन्। 

बैँकमा घुसेका ती लुटेराले लकर खोल्न र फोड्न करिब २ देखि ३ घण्टाको प्रयास गर्दा पनि लकर खोल्न सकेनन्। बैँकको रकम चोरी गर्न असफल भएपछि ती लुटेराले कम्प्युटर चोरी गर्न थाले। यस क्रममा उनले बैँकमा राखिएको गजक नमकिन पनि खाएर बसेका थिए। बैँकको सीसीटीभी क्यामेरामा उक्त दृष्य कैद भएको छ। यो घटना भारतको राजस्थानस्थित चुरु जिल्लाको हो। 

बैँकका कर्मचारी बिहान बैँक पुग्दा बैँकको ताला फोडेको भेखेपछि उनीहरुले प्रहरीलाई खबर गरेका थिए। प्रहरीले बैँकभित्रको सीसीटीभी फुटेज लिएर अनुसन्धान सुरु गर्यो। उक्त फुटेजमा बैँकको लकर तोडन् धेरै प्रयास गरेको र नमकिन खाएर लुटेरा बाहिर निस्किएको दृष्य समेत देखिएको छ। 

चोरले खोल्ने प्रयास गरेको बैँकमा चार लाख रुपैयाँ राखेको बैँकका म्यानेजरले बताएका छन्। लुटेराले लकर खोल्न नसक्दा रकम सुरक्षित रहेको जानकारी दिए।
