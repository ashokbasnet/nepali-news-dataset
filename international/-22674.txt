ट्रम्पको मानसिक स्वास्थ्यका बारेमा सार्वजनिक भयो यस्तो रिर्पोट 

एजेन्सी । गतहप्ता तीन घण्टा लगाएर स्वास्थ्य परीक्षण गराएका अमेरिकी राष्ट्रपति ट्रम्पको रिर्पोट सार्वजनिक भएको छ। अमेरिकी राष्ट्रपति कार्यालय ह्वाइटका डाक्टरले डोनाल्ड ट्रम्पको मानसिक स्वास्थ्य ठिक भएको जानकारी दिएका छन्। 

ट्रम्पले ज्ञान सम्बन्धी परीक्षणमा राम्रो प्रदर्शन गरेको र उनको स्नायु प्रणाली पनि राम्रो रहेको ह्वाइट हाउसका डाक्टर रुनी ज्याक्सनले बताएका हुन्। 

पटक पटक विवादमा आउने गतिविधिका कारण ट्रम्पको मानसिक स्वास्थ्यका विषयमा प्रश्न उठाइएको थियो ? मानसिक स्वास्थ्यमा प्रश्न उठाइएपछि ट्रम्पको गत हप्ता स्वास्थ्य परीक्षण गराइएको थियो। 

मंगलबार भएको ह्वाइट हाउस ब्रिफिङको क्रममा डा ज्याक्सनले पत्रकारसँग राष्ट्रपति ट्रम्पको समग्र स्वास्थ्य राम्रो रहेको प्रतिक्रिया दिएका हुन्। ट्रम्पको स्वास्थ्य राम्रो रहेको र कार्यकालभरि स्वस्थ रहने डाक्टरहरुले बताएका हुन्।
