भारतको ताजमहल आइएसको निशानामा, सुरक्षा व्यवस्था कडा 

नयाँ दिल्ली । भारतको ताजमहलमा अन्तर्राष्ट्रिय आतंकवादी संगठन आइएसको निशाना रहेको भन्दै अत्याधिक सुरक्षा बढाइएको छ।

भर्खरैमात्र केही संचारमाध्यमले अन्तर्राष्ट्रिय आतंकवादी संगठन इस्लामिक स्टेट आइएसले ताजमहलमा आक्रमण गर्ने योजना बनाएको समाचार प्रकाशन भएपछि ताजमहलमा कडा सुरक्षा दिन थालिएको हो।

भारतीय सुरक्षा स्रोतका अनुसार इन्टरनेटमा एउटा लिंक व्यापक शेयर भइरहेको थियो जसमा आइएसले ताजमहलमा हमलाको योजना बनाएको उल्लेख थियो । सुरक्षा निकायले उक्त समाचारको सत्यता बारेमा अनुसन्धान सुरु गरेको र ताजमहल आसपास सुरक्षा कडा तुल्याइएको जनाएको छ।

केही दिनअघि भारतीय सुरक्षाकर्मीको कारवाहीमा आइएससँग आवद्ध संदिग्ध मारिएको घटनाले आइएसको गतिविधि बढ्दै गएको अनुमान गर्न सकिने त्यहाँका अधिकारीलाई उदृत गर्दै भारतीय सञ्चारमाध्यले जनाएका छन्।
