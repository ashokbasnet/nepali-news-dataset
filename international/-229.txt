युगान्डाद्वारा करिब एक टन हस्तीहाड जफत, दुई जना पक्राउ

हम्पला (युगान्डा), ७ फागुन - युगान्डाका सुरक्षाकर्मीले झन्डै एक टन हस्तीहाडलाई युगान्डाको राजधानी नजिकैबाट जफत गरेको छ ।

पानीजहाजबाट विदेश पठाउन लागेको भनी प्राप्त गोप्य सूचनाका आधारमा उक्त हस्तीहाड एक घरमा भन्डारण गरी राखिएको अवस्थामा शुक्रबार जफत गरिएको हो ।

युगान्डा वन्यजन्तु सुरक्षा अधिकारी प्रवक्ता गेटा सिम्प्लिसिअसका अनुसार कम्पलाको बाहिरी क्षेत्रमा अवस्थित एक विशाल घरमा हस्तीहाड लुकाएर राखेको आरोपमा दुई पश्चिम अ फ्रिकी नागरिकलाई पक्राउ गरिएको छ ।

उनीहरुलाई बेरिया र ग्युनिया विसाउका नागरिक रहेका सिम्प्लिसिअसले बताए । उनले हस्तीहाड तान्जिनिया र कङ्गोबाट ल्याइएको हुन सक्ने बताए ।

अफ्रिकी राष्ट्र युगान्डा करिब पाँच हजार छ सय हस्ती रहेको सरकारी तथ्याङ्क छ ।

अफ्रिकी मुलुकमा हस्तीहाडका लागि हात्ती मार्ने क्रम बढेपछि पछिल्ला केही वर्षयता नियन्त्रण प्रयास मजबुत पारिएको भए पनि चीनलगायतका देशमा यसको राम्रो मूल्य पाउने हुँदा अभियान सफल भने हुने गरेको छैन ।

चीनले पनि सन् २०१७ को अन्त्यसम्म हस्तीहाड व्यापारमा पूर्णतया रोक लगाउने योजना ल्याएको छ । रासस/एपी
