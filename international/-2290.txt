१४ वर्षकी बालिकालाई बन्धक बनाएर हजार जनाभन्दा बढीले गरे बलात्कार 

काठमाडौं। १४ वर्षकी बालिकालाई बन्धक बनाएर हजार जनाभन्दा बढीसँग शारीरिक सम्बन्ध राख्न बाध्य बनाएको घटना प्रकाशमा आएको छ। अमेरिकाको पेन्सलभेनिया राज्यको फिलाडेल्पि्कयामा ती बालिकाले नारकीय जीवन व्यतीत गर्नु परेको थियो। दुई वर्षपछि प्रहरी र परिवारको सहयोगमा ती बालिका आफ्ना अभिभावककहाँ पुगेकी छिन्। यो विषयमा फिलाडेल्पि्कयाको एक अदालतमा मुद्दा चलिरहेको छ। 

एक न्यूज वेबसाइटका अनुसार १४ वर्षकी ती बालिका आफ्ना बाबुआमासँग विवाद भएपछि घर छाडेर गएकी थिइन्। यही दौरानमा मानव तस्करको हातमा परेर बन्धक बनाइएकी थिइन्। उनलाई होटलमा बन्धक बनाएर राखिएको थियो। त्यहाँ घण्टाको हिसाबमा ग्राहकहरु आउँथे र ती बालिकासँग जबरजस्ती शारीरिक सम्बन्ध राख्थे। सोसियल मिडियाको उपयोग गरेर त्यहाँ ग्राहक बोलाइन्थ्यो। होटलको मालिक पनि यो धन्दामा संलग्न थिए।
