ग्राउण्ड रिर्पोटः उत्तर कोरिया सिमानाको सुरुङ, बंकर र ल्याण्डमाइन

बीसीसी। दक्षिण कोरियाको एउटा गाउँमा विहान साँढे दश बजेको छ। सीमा नजिकै अवस्थित यो अन्तिम गाउँमा सन्नाटा छाएको छ। जहाँ एक दुई वटा बख्तरबन्द गाडी कुनै कुनै बेला गुड्छन्। 

योंगाम री गाउँपछि नै उत्तर र दक्षिण कोरियाका विसैन्यकृत क्षेत्र सुरु हुन्छ। एक अनुमानका अनुसार सो क्षेत्रमा दश लाख भन्दा पनि धेरै ल्याण्डमाइन्सको जाल बिछ्याइएको छ।  उता गाउँको वृद्धाश्रममा करिव एक दर्जन महिला खाना खाने पर्खाइमा छन्। 



धेरै प्रकारका फ्राइ गरेका माछा, पोर्क–भाग, किमची सलाद र कोरियाको ‘राष्ट्रिय मदिरा’ सोजू खानाका परिकार हुन्। यी ती मानिस हुन् जसले दुई कोरियाबीचको हिंस्रक विभाजन देखेका देखेका छन् र आज पनि उनीहरुको अनुहारमा त्यसको असर देखिन्छ। ९० वर्षीया ली सुन जाले १९५० मा यो गाउँमा मानिसहरुको हत्या भएको देखेकी थिइन्। 



‘मेरा श्रीमान अब हुनुहुन्न र बच्चा ठूलो भएर अर्कै ठाउँमा बसेर बसेका छन्। विगत केही वर्षदेखि फेरि तनाव बढेको छ। अब म आफ्नो गाउँ त छोड्दिन तर, मेरो दिमागमा सधैं कतै फेरि युद्ध हुने त होइन भन्ने कुराको डर लाग्छ,’ ली सुनले बताइन्। ली सुन सो वृद्धाश्रमकी एक्ली यस्ती महिला थिइन् जो हामीसँग कुरा गर्न राजी भइन्। 

अरुहरुल उत्तर कोरियाका विषयमा कुनै टिप्पणी गर्न अस्विकार गरे। किनभने ती मध्ये केही उत्तर कोरियाबाट पनि आएका छन्। र कसैका आफ्न्त अहिले पनि उत्तर कोरियामा छन्।

तर सी सुन जा यो विषयमा अनजान छिन्, की उत्तर कोरियाका नेता किम जोङ उन लगातार मिसाइल परीक्षण गरिरहेका छन्। 
‘म टेलिभिजन त हेर्छु, तर, किम जोङका विषयमा निकै कम मात्र कुराकानी हुन्छ। त्यसो त उत्तर कोरियालाई सधैं युद्ध मन पर्दै आएको छ,यही कुराको मलाइ चिन्ता लाग्छ,’ उनले भनिन्। 



योंगाम री जस्ता दर्जनौं गाउँ उत्तर कोरियाको  सीमा नजिकै अवस्थित छन्। प्रत्येक गाउँमा ठूला ठूला बंकर बनाइएको छ। ती बंकरमा लुक्दा परमाणु या रसायन आक्रमणबाट बच्न सकिने विश्वास गरिन्छ। निकै मेहनतपछि हामीलाई एउटा बंकरमा  जाने अनुमति मिल्यो। फलाम र कंक्रिटबाट निर्मित गाह्रो चार फिटभन्दा बाक्लो छ र यो अण्डरग्राउण्ड बंकरमा मैनबत्ति र टर्चलाइट बाहेक बिजुली र जेनेरेटर पनि छ। ठूला ठूला फ्रिजमा तीन महिनासम्म खाने सामान, कम्बल र ब्याट्रीबाट चल्ने सर्टवेव रेडियो पनि राखिएको छ। यदि यद्ध भइहाल्यो भने बाहिरी दुनियाको समाचार रेडियोमार्फत आयोस।



प्रत्येक गाउँमा डिजिटल स्क्रिन र ठूला लाउडस्पीकर अलार्म पनि सधैं तयारी अवस्थामा राखिन्छ। दक्षिण कोरियाको राजधानीबाट चार घण्टाको दूरीमा अवस्थित यो इलाकामा पुग्न चिसो हावा, कहिलेइ नसकिने सुरुङ र दश डिग्रीभन्दा कम तापक्रपसँग जुध्नुपर्छ।

यी  सबै गाउँको नजिकको शहर हो जुनचियों। जसै जसै शहर नजिक आउँछ, आम नागरिक कम र सेना धेरै देखिन्छन्। पाँच लाख भन्दा धेरै सैनिक यो सीमा क्षेत्रमा दिनरात तैनाथ रहन्छन्। सीमाको अर्कोतफ उत्तर कोरियाको टोपको मुख यही इलाकातर्फ मोडिएका छन्। यसका बावदुज जो सीमामा बसिरहेका छन्, उनीहरु एक इन्च पनि हलचल गर्न मन पराउँदैनन्।
