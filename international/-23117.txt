जापानको त्यो किल्ला, जसलाई दुश्मनले कहिल्यै जित्न सकेनन्

बीबीसी। विश्वमा कयौं यस्ता किल्ला छन्, जसलाई दुश्मनले कहिल्यै जित्न सकेनन्। आज हामी तपाइँलाई जापानमा रहेको यस्तो एक किल्लाका बारेमा जानकारी दिँदैछौं।

यो किल्ला जापानको चार ठूला द्वीपमध्ये एक क्युशूको कुमामोतो सहरमा सयौं वर्षदेखि अजेय रुपमा उभिएको छ। यसलाई जापानका नागरिक कुमामोतो क्यासलका नामले चिन्दछन्। यसको सबैभन्दा ठूलो खुशी भनेको यसको रङ हो। यसको रङ कालो छ, जो समान्यतया कुनै पनि किल्लाको रङ त्यस्तो हुँदैन। 



जापानमा त्यसो त यस्ता धेरै किल्लाहरु छन्। तीमध्ये एक हो हिमेजीको हाकुरो–जो किल्ला। यसलाई युनेस्कोले आफ्नो विरासतको लिस्टमा राखेको छ। यसको अर्को विशेषता भनेको यसका ८० निगरानी टावर छन्। मात्सुमोतोको तेल जस्तो रङ भएको कारासु–जो अर्थात काग किल्ला पनि छ। यो जापानको सबैभन्दा पुरानो किल्ला हो। यसको निर्माण १५०४ मा भएको हो।

टोकियो,ओसाका, नगोयाजस्ता ठूला सहर बाहेक जापानका प्राय साना सहरमा यस्ता किल्ला देखिन्छन्। ती किल्लाले जापानको इतिहास झल्काउँछन्। जापानको इतिहास कुनै बेला यस्तो समय पनि थियो, जतिबेला साना साना समूहका विभाजि थियो। ती समूहबीच प्राय आपसमा युद्ध भइरहन्थ्यो। त्यही कारण प्रत्येकले बच्नलाई आफ्नो सहरमा किल्ला बनाएका थिए। 



तीनै किल्लामध्ये सबैभन्दा चर्चित किल्ला हो, कुमामोतो। यतिबेला कुममोताको मर्मतको काम भइरहेको छ। १६ अप्रिल २०१६ मा आएको भयंकर भूकम्पले कुमामोतो किल्लामा ठूलो क्षति पुर्यायो। यतिबेला यसलाई मर्मत गरी पुरानै अवस्थामा फर्काउने काम भइरहेको छ। यसको मर्मत गर्नु निकै चुनौतीको काम हो। यसका प्रत्येक टुक्रालाई  सही स्थानमा लगाउनु निकै कठीन काम हो।

पहिला नै कुमामोतो किल्लाको अवस्था ठीक थिएन। भूकम्पले त्यसलाई झन् ठूलो क्षति पुर्याएको छ। यसको जग हल्लिएको छ। निगरानी टावर ध्वस्त छन्। छतको टायर पूरै बिग्रिएका छन्। अर्थात कहिल्यै कसैले जित्न नसकेको यो किल्ला आज खण्डहरमा परिणत भएको छ। जापान सरकारले यो किल्लाको मर्मत गराइरहेको छ।



यसमा ६३.४ अबर येन खर्च गरिँदैछ।  कुमामोतोको यो कालो रङको किल्ला चार सय वर्ष पुरानो हो। यसलाई जापानको इतिहासको प्रमाणको रुपमा बनाइएको थियो। यो त्यो समय थियो जतिबेला जापानमा सुबेदार र सामन्तबीच वर्चश्वको लडाइँ सुरु भएको थियो। कुमामोतोका किल्ला १६०७ मा निर्माण गरिएको हो। 

कुमामोतोको दक्षिणमा अवस्थित सामन्त टोयोटोमी हिडेयोशीको मृत्युपछि यो क्षेत्रमा घमासान युद्ध जोडिएको थियो। टोयोटोमी सो क्षेत्रका लोकप्रिय राजनेता थिए। त्यहाँ जो पनि उनको विरासतमाथि आफ्नो हक जमाउने कोसिसमा थिए। मौका कुरेर बसेका विरोधी शिमाजु कुनबेका मानिसले  टोयोटोमीमाथि कब्जा जमाउने सोच बनाए।



यो आक्रमणबाट बच्नकालागि टोयोटोमीका सेनापति  काटो कियोमासाले सो किल्ला बनाएका थिए। उनलाई के थाहा थियो भन समुराई कि आफू मर्छन की अरुलाई मार्छन्। त्यही भएर काटोले यस्तो किल्ला बनएका थिए, जसलाई आजसम्म कसैले पनि जित्न सकेका छैनन्। यो क्यासलमा २९ फाटक र ४९ निगरानी टावर थिए। यो आक्रमणमा यो किल्लालाई केही पनि भएन। कुमामोतोको किल्लाको असली परीक्षा दुई सय वर्ष पछि मात्र भयो।

तमाम घरेलु युद्धपछि मेजी राजवंश १८७७ मा जापानलाई एकीकरण गर्न जुटेका थिए। तर, सत्सुमा वंशका समुराई त्यसकालागि राजी भएनन्।  समुराई सेनापति स्यागो टकामोरीले राजधानी टोकियोतर्फ आक्रमण गरे। त्यसकालागि स्यागोलाई कुमामोतो किल्लालाई जित्न आवश्यक थियो। किनभने त्यो टोकियोको बाटोमा पथ्र्यो। कुमामोताको किल्ला त्यो बेला जापानको शाही सेनाको सबैभन्दा ठूलो मुख्यालय थियो। स्यागोले सो किल्लालाई जसरी पनि  जित्ने योजना बनाए।



जापानका राजा मेजीलाई के थाहा थियो भने किल्लामा २० हजार  समुराईले धावा बोल्दैछन्। त्यसकालागि कुममोताको किल्लालाई जबर्जस्ती मोर्चाबन्दी गरियो। मेजीले आफ्नो आदेशलाई बचाइराख्न पनि जसरी पनि कुमामोतोलाई जोगाउनुपर्ने थियो।

१० फेब्रअरी देखि १२ अप्रिल १८७७ सम्म समुराई लगातार किल्लालाई जित्ने कोसिस गरिरहेछ। आसपासका इलाकामा जित हासिल पनि गरे। मानिसलाई मारे। तर, त्यो किल्ला जित्न सकेनन्।



सो क्रममा एक पटक गल्तीले किल्लामा आगो पनि लागेको थियो। समुराई आफ्नो उद्देश्यमा असफल भए भने जापानमा मेजी राजाशाही बच्यो। राजशाहीलाई समुराईबाट बचाउन कुमामोतोको किल्लाले ठूलो भूमिका निर्वाह गर्यो। तर भूकम्पले यसलाई तहसनहस गरिदियो।  अब आशा के छ भने जापानमा नागरिक आफ्नो गौरवशाली इतिहासको सुनौला पन्नालाई फेरि पुरानै रुमा फर्काउने छन्।
