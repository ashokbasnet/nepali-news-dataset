चीनको नयाँ विस्तार, रुस पनि चीनको साथमा

बीबीसी। चीन सरकारले शुक्रबार आफ्नो आगामी योजना ‘पोलर सिल्क रोड’ को घोषणा गरेको छ। चीनको यो महत्वकाँक्षी योजना उत्तरी ध्रुवको आसपास एक समुन्द्री मार्ग गर्नकालागि हो, जसमार्फत व्यापार गर्न सकियोस्।

यो परियोजना चीनको सिल्क रोड र वान बेल्ट वान रोडको एक भाग हो। राष्ट्रपति शी जिनपिङले २०१३ मा यो योजना सार्वजनिक गरेका थिए। चीन आफ्नो योजनामा सफल भयो भने उत्तरी अमेरिका,पूर्वी एशिया र पश्चिमी युरोपका तीन ठूला आर्थिक ध्रुवलाई जोड्न सफल हुनेछ।  जलवायु परिवर्तनका कारण चीनको योजनालाई थप बल पुगेको छ। चीन जलवायु परिवर्तनका कारण अन्तर्राष्ट्रिय व्यापारलाई झन् सुगम बनाउन चाहन्छ।

चीन सरकारका अनुसार यो रुटको अस्तिस्तमा आउँदा मुख्य व्यापारिक साझेदारसँग व्यापार र समयको बचत हुन्छ। शुक्रबार चीनले दुई दस्तावेज प्रकाशित गरेको थियो, जसको शीर्षक छ, ‘ आर्कटिकका लागि चीनको नीति’।

यो दुर्गम सागरका लागि कुनै नयाँ एसियाई देशले पहिलो पटक समुन्द्री सहतसम्म आफ्नो मार्ग प्रशस्त गर्नकालागि आफ्नो इच्छा व्यक्त गरेको छ। यो भलै दुर्गम महासागर हो, तर प्राकृतिक संशाधनले भरिपूर्ण छ। आखिर यो नयाँ मार्गलाई लिएर चीन यतिधेरै उत्सुक किन छ? र यसबाट के फाइदा हुन्छ? 



चीन सरकारको दस्तावेज अनुसार उ आफ्नो कम्पनीको आधारभूत ढाँचा विकसित गर्नकालागि प्रोत्साहित गर्छ। योसँगै  चीन व्यावसायिक आगमनमार्फत वस्तुहरुको फाइदा लिन्छ। त्यसपछि चीनको भविष्यकालागि उत्तरी ध्रुवसम्म एक समुन्द्र व्यापार मार्गको बाटो खुला हुन्छ। केही वर्षदेखि चीन नयाँ अन्तर्राष्ट्रिय समुन्द्री मार्ग र बन्दरहागलाई लिएर निकै सक्रिय भएको छ।

चीन पनामा रुटबाट आफ्नो निर्भरता कम गर्न चाहन्छ। एक अनुमानका अनुसार यदि यो रुटको निर्माण चीनले गर्यो भने पनामा च्यानलको बाटो रोट्रेडमबाट चीन आउन जति समय लाग्छ, त्यो भन्दा २० देखि ४८ दिन कम समय लाग्छ।
चीनको सूचना परिषदद्वारा प्रकाशित गरिएको एक दस्तावेजका अनुसार ‘पोलर सिल्क रुट’ मा सबै सम्बन्धित पक्षले साथ दिने अपेक्षा गरिएकोछ ।

सो दस्तावेजका अनुसार सबै देशलाई यो समुन्द्री मार्ग प्रयोग गर्ने हक हुन्छ। चीनका अनुसार यसले पर्यावरणको रक्षाकालागि रणनीतिक फाइदा हुन्छ। वास्तविकता के छ भने यो महासागरमा चीनको कुनै पनि समुन्द्र तट छैन। यहाँ रुस, अमेरिका, क्यानडा, आइस्ल्याण्ड, स्वीडेन, नर्वे, फिनल्याण्ड र डेनमार्कजस्ता मुलुकको उपस्थिति छ। यी देशको बीचमा आ–आफ्नो हितलाई लिएर विवाद छ। २०१३ बाट चीन आर्कटिक काउन्सिलमा पर्यवेक्षक सदस्यका रुपमा काम गरिरहेको छ।  यो काउसिन्ल कयौं देशको समूह हो, जो त्यहाँका मानिस र देशकाबीच आउन सक्ने समस्यालाई लिएर काम गर्छ।

चीन यो क्षेत्रमा  प्राकृतिक ग्यास र तेलमाथि नियन्त्रणको होडमा सहभागी हुने मनशाय राख्छ। यहाँ १६ देखि २६ प्रतिशत यस्तो भूमि छ जो संरक्षित छ।  जहाँ भरपूर खनिज सम्पदा भएको अनुमान छ। यद्यपी चीन सरकारले यो आरोपलाई अस्विकार गर्दै आएको छ। चीनको दस्तावेजमा तेल ग्यास, खनिज पदार्थ, माछा र अन्य  संशाधनलाई संरक्षण गर्ने उल्लेख छ। 
 

रुसी राष्ट्रपति भ्यादिमीर पुटिनले आर्कटिकमा डिसेम्बर महिनामा एउटा प्लान्टको उद्घाटन गरेका थिए, जहाँ स्पेनभन्दा टाढाका देशमा ग्यास निर्यात गरिन्छ। गत वर्षको अन्तिममा रुसी सरकारले आइसबर्ग परियोजना उद्घाटन गरेको थियो। रुस योमार्फत आर्कटिक महासागरमा एक हाइड्रोकार्बन फिल्ड विकसित गर्न चाहन्छ। यो पानी र बरफको बीचमा हुन्छ जुन पूरै स्वायत्त हुन्छ।

चीन र रुसी  सरकार समर्थक डिजिटल समाचारका अनुसार चीनको पोलर सिल्क रोडको अवधारणा मुख्य रुपमा रुसको हो र दुवै देश यो विषयमा महिनौंदेखि काम गरिरहेका छन्। गत वर्षको मे महिनामा चीनका विदेश मन्त्री वाङ यी रुस गएका थिए। सो क्रममा उनले आफ्नो सरकार रुसी सिल्क रोडको  समर्थन गर्ने बताएका थिए।

सिल्क रोड बेल्ट र रुट इनिशिएटिभ आर्कटिक रुट परियोजनाको भाग हो। चीन सरकारका अनुसार यो युरोप र एसियालाई जोड्ने माध्यम हो।
यो परियोजनामार्फत ७० देशबीच आधारभूत ढाँचाको निर्माण गरिन्छ, जसमा सडक र समुन्द्र मार्ग दुवै पर्छन्। अर्कोतर्फ चीन चाइन–पाकिस्तान इकोनोमिक करिडोरमाथि पनि काम गरिरहेको छ। यसको उद्देश्य चीनको पश्चिमी क्षेत्रलाई अबर सागर र हिन्द महासागरसँग जोड्नु हो।

यो परियोजनामार्फत चीन मध्यपूर्व र अफ्रीकामा आफ्नो प्रभाव विस्तार गर्न सक्छ। अहिले चीन मालबहाक गाडीको २० रेलवे लाइनको संचालन गरिरहेको छ। जसमार्फत लन्डन, म्याड्रिड। रोटेड्रम या सर्वावा जस्ता युरोपेली सहरसँग सम्पर्क स्थापित हुन्छ।

चीन आफ्नो नयाँ योजना चिनियाँ शहर कनमिङलाई दक्षिणी मुलुक भियतनाम, लाओस र म्यान्मारको रेलवेसँग जोड्ने छ। यदि चीनले यो लाइन बनायो भने थाइल्याण्ड या भियतनामलाई बाँकी दक्षिणपूर्वी एसियासँग  जोड्ने परियोजनामा काम गर्नसक्छ।
