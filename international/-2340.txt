उत्तर कोरियाले फेरी गर्‍यो उच्च क्षमताको रकेट परीक्षण 

काठमाडौँ । अमेरिकाले उत्तर कोरियाले अमेरिका र दक्षिण कोरियालाई चुनौती दिएमा त्यसको प्रतिबाद गर्ने भनेको केही समयमा नै उत्तर कोरियाले फेरी नयाँ तथा बिस्तारित क्षमताको रकेट इन्जिन परीक्षण गरेको छ। पटक पटक विवादमा आईरहने उत्तर कोरियाको सेनाले उच्च क्षमता तथा प्रदर्शन भएको रकेट इन्जिन परीक्षण गरेको हो ।

यो नयाँ परिक्षणले उत्तर कोरियाको रकेट क्षमता नयाँ स्तरमा पुगेको नेता किम जोङ्गे दाबी गरेका छन्। विश्व स्तरको स्याटेलाइट प्रक्षपणमा उत्तर कोरियालाई ठुलो सफलता मिल्ने किम जोङ्को भनाई छ ।  अमेरिकी विदेश मन्त्रीले चीन भ्रमण गरे लगतै उत्तर कोरियाले रकेट परीक्षण गरेको अन्तराष्ट्रिय सञ्चार माध्यमहरुले जनाएका छन्।

चीन जानु भन्दा अगाडी दक्षिण कोरियामा रहेका अमेरिकी विदेशमन्त्री टिल्लर्सनले उत्तर कोरियाले दक्षिण कोरिया र अमेरिकाका सैनिकलाई चुनौती दिएमा त्यसको प्रतिबाद गर्ने बताएका थिए।  उत्तर कोरियाले पछिल्लो समय लगातार आणविक तथा मिसाइल प्रक्षपण गर्नुलाई विश्वकै चुनौतीका रुपमा लिने गरिएको छ।
