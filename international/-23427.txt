जहाजमा २६ भेडा, १० बाख्रा छन् भने क्याप्टेनको उमेर कति हुन्छ? 

बीबीसी। यदि एक जहाजमा २६ भेडा, १० वटा बाख्रा सवार छन् भने जहाजका कप्तानको उमेर कति होला? चीनमा गणितको परीक्षाका क्रममा विद्यार्थीलाई सोधिएको यो प्रश्नको जवाफ सायद कोहीसँगपनि छैन होला।

चीनको शुनकिङ जिल्लामा प्राइमरी स्कुलका विद्यार्थी यो प्रश्न देखेर तीन छक्क परे। यो प्रश्न समाजिक संजालमा जंगलमा लागेको आगोजस्तै गरी फैलियो। 

यो प्रश्न पाँच कक्षामा विद्यार्थीको प्रश्नपत्रमा थिए। जसको उमेर ११ वर्षको आसपासमा हुन्छ। प्रश्नपत्रको तस्वीर र त्यसको जवाफ दिने विद्यार्थीको कोसिस चीनको सामाजिक संजालमा भाइरल भएको छ।



यो विषयमा वहश हुनु स्वभाविक हो। शिक्षा विभागकातर्फबाट यसको जवाफ पनि आएको छ। यो कुनै गल्तीका कारण नभइ विद्यार्थीलाई जागरुक बनाउन गरियो विभागले स्पष्टिकरण दिएको छ।

एक विद्यार्थीले यस्तो जवाफ दिए, ‘क्याप्ेटनको उमेर कम्तिमा पनि १८ वर्षको हुनुपर्छ । किनभने क्याप्टेन हुनलाई वयस्क हुन आवश्यक छ।’ अर्का विद्यार्थीले क्याप्टेनको उमेर ३६ वर्षको हुनुपर्ने बताएका छन। उनको तर्क २६ र दश जोड्दा ३६ हुनेछ। एक विद्यार्थीले हरेस खाँदै लेखेका छन्, ‘कप्तानको उमेर.. मलाइ थाहा छैन, म यो प्रश्नको उत्तर लेख्न सक्दिन्।’



चीनको माइक्रोब्लागिङ वेबसाइट वीबोमा एक व्यक्तिले यो प्रश्नमा कुनै तुक नभएको भन्दै प्रश्न गरेका छन, के यो प्रश्नको जवाफ शिक्षकलाई थाहा छ?’ अर्का एक जनाले भनेका छन्, ‘यदि कुनै स्कुलमा २६ शिक्षक छन् र ती मध्ये दश जना गन्न लायक छैनन् भने प्रिन्सिपलको उमेर कति होला?’

सुनकिङका शिक्षा विभागले सो विषयमा २६ जनवरीमा एक विज्ञप्ति जारीगरी आफ्नो भनाइ सार्वजनिक गरेको छ। उसले विद्यार्थीलाई स्वतन्त्र रुपमा सोच्न, सक्षम बनाउन र जागरुक बनाउन यो प्रश्न सोधिएको बताएको छ।
