अन्तर्वार्ता दिएकै कारण प्राध्यापक पक्राउ

फाइल तस्विर
                                
                                        
                        बान्जुल। गाम्बियाको प्रहरीले पत्रिकामा अन्तर्वार्ता दिएकै कारण विश्वविद्यालयका एक प्राध्यापकलाई पक्राउ गरेको छ।

अन्तर्वार्तामा राष्ट्रिय सुरक्षाको विषयलाई लिएर राष्ट्रपतिको क्षमतामा प्रश्न उठाएकाले उनलाई रातभरी थुनामा राखिएको एएफपीले बिहीबार जनाएको छ। 

अभियन्ताहरूले उनलाई पक्राउ गरेर सरकारी पक्षले वाक स्वतन्त्रतामा क्षति पुर्याएको भन्दै चिन्ता व्यक्त गरेका छन्। 

नयाँ सरकारले मानवअधिकार, वाक स्वतन्त्रता, प्रेस स्वतन्त्रता लगायतका अधिकारप्रति पटक पटक प्रतिबद्धता जनाएको थियो। जबकी पूर्वशासक याह्या जाम्मेहले भने यी विषयमा निकै नियन्त्रण गरेका थिए। 

स्पष्टवक्ता तथा गाम्बिया विश्वविद्यालयका राजनीति शास्त्रका प्राध्यापक इस्माइला सिजाईलाई प्रहरीले बुधबार दिउसो पक्राउ गरेको हो। उनलाई बिहीबार विहान रिहा गरिएको छ। एएफपी
