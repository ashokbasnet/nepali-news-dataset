टेलिफोनमार्फत नक्कली कामगर्ने ८५ जनालाई जेल सजाय

होहट । उत्तरी चीनमा पर्ने होहट क्षेत्रमा टेलिफोनका माध्यमबाट नक्कली कामगर्ने ८५ जना व्यक्तिलाई जेल सजाय दिइएको स्थानीय अदालतले शुक्रबार जानकारी दिएको छ। 

यी ८५ व्यक्तिलाई अपराधको प्रकृति हेरर एक वर्षदेखि १३ वर्षसम्मको जेल सजाय भएको अदालतले जानकारी दिएको छ। सन् २०१६ को जुलाइमा नै यस विषयमा अनुसन्धान सु्रु भएको र संदिग्ध अपराधीको आरोपमा हुबेई प्रान्तबाट ८५ व्यक्तिलाई पक्राउ गरिएको थियो। 

सन् २०१६ को नोभेम्बरमा टेलिफोनका माध्यमबाट नक्कली कामगर्ने आठ हजार ९०० भन्दा बढी व्यक्तिलाई पक्राउ गरिएको थियो। ती व्यक्तिबाट एक करोड युआनभन्दा बढी रकम जरिवानास्वरुप उठाइएको थियो। 

टेलिकममार्फत गरिने कल वाइपास, चिनियाँ कानुन बिपरीत गरिने इन्टरनेटको दुरुपयोगजस्ता नक्कली कार्यमा संलग्न तीन प्रमुख योजनाकारलाई ११ देखि १३ बर्षसम्मको जेल सजाय भएको छ। यसैगरी ८२ जनालाई भने एकदेखि छ बर्षको जेल सजाय भएको एक स्थानीय अदालतले जनाएको छ। रासस/सिन्ह्वा
