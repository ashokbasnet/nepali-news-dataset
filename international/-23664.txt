प्यारालाइसिसले थलिएकी आमाको सरकारी शिक्षकले गरे कुटपिट, मृत्युपछि बाहिरीयो यस्तो रहस्य

एजेन्सी । विगत ६ वर्षदेखि प्यारालाइसिसले थलिएकी आफ्नी आमालाई छोरोले भुत्ल्याउँदै कुटेको भिडियो सहितको समाचारले अहिले सामाजिक सञ्जालमा भाइरल भएको छ।

समाचारमा जनाइए अनुसार गत माघ ४ गते ती आमाले मृत्यृ वरण गरिसकेकी थिइन् । आमाको मृत्यु पश्चात छोरोले माघ २४ गते आफ्नो गाउँका सबैलाई मृत्यु भोज पनि खुवाए ।

छोरा पेशाले एक सरकारी स्कुलका शिक्षक हुन् । भिडियो सहितको समाचार प्रकाशित भएपछि स्थानिय प्रहरीले आमालाई अमानविय तरिकाले कुट्ने छोराको बिरुद्धमा मुद्धा पनि चलाइ सकेको छ। 

आमालाई कुट्ने शिक्षकलाई नियन्त्रणमा लिन प्रहरीको एक टोली उसको घर र स्कुलमा पुगेको थियो । तर ती शिक्षक अहिले भागेर बेखवर भएका छन्।

आफ्नै काकाले हजुरआमालाई जनावरलाई जस्तै पिटेको देखेपछि भतिजोले लुकेर भिडियो बनाएका थियो । काकाले हजुरआमालाई कुटेको चारवटा भिडियो भतिजोले सामाजिक सञ्जालमा राखेपछि आमा कुट्ने छोरोलाई सामाजिक सञ्जालमा सबैले अपशब्द सहितको गालिगलौज र निन्दा गरेका छन् ।

आमा कुट्ने छोरोका नाम जोगिन्द्र चौधरी हो । उनको घर भारतको साहजहांपुरमा पर्छ ।  उनी तीन भाई मध्ये माहिला हुन् । उसको जेठा दाई सेनामा छन् भने कान्छा भाइ प्रहरी सेवामा छन् । जोगिन्द्रकी पत्नी पनि एक सरकारी स्कुलमा शिक्षक छिन् ।  

आफुबाट गल्ती भएको स्विकार गर्दै जोगिन्द्रले आमाले ओछ्यानमा नै दिशापिशाव लगायत अन्य दैनिकी गर्ने गरेको बताएका छन् । जसका कारण आफू आजित भएर यस्तो घट्ना भूलवस हुन पुगेको बताएका छन् । उनले भनेका छन्, मेरो भाइको छोरा नै मेरो लागि दुश्मन सावित भयो । गोविन्दले मेरो भिडियो बनाएर सामाजिक सञ्जालमा सेयर गरिदियो ।
