फेसबुकमा प्रेम, बिहेको आशा देखाएर बेच्ने तयारी

एजेन्सी। जयपुरकी एक युवतीको दिल्लीका एक युवकसँग फेसबुकमा कुरा हुन थाल्छ। विस्तारै उनीहरुको मित्रता प्रेममा बदलिन्छ। फेरि युवकले बिहेको आशा देखाएर उनलाई दिल्ली बोलाउँछ। त्यहाँ उसले युवतीलाई होटलको एक कोठामा बन्द गरेर बेच्ने प्लान बनाउँछ। तर, त्यो युवकलाई प्रहरीले गिरफ्तार गर्छ। 
दिल्ली प्रहरीको क्राइम ब्रान्चले युवतीलाई सकुशल उद्धार गरेको छ। रिपोर्ट अनुसार ती युवकले नक्कली फेसबुक आइडी बनाएर ती युवतीलाई फ्रेण्ड रिक्वेस्ट पठाएका थिए। दुवैमा कुराकानी हुन थाल्यो र पीडित युवती प्रेममा फसिन्।  ती युवतीको खोजीका लागि जयपुर प्रहरीले दिल्ली पुलिसलाई आग्रह गरेपछि खोजी तीब्र बनाइएको थियो। प्रहरीले युवतीको फोन लोकेसन ट्रयाक गरेर भेटाएको थियो।
