विश्वको सबैभन्दा शक्तिशाली रकेट प्रक्षेपण

बीबीसी। अमेरिकाको फ्लोरिडा राज्यमा अवस्थित क्यानेडी स्पेस सेन्टरले बुधबार विश्वको सबैभन्दा शक्तिशाली रकेट सफलतापूर्वक प्रक्षेपण गरेको छ। यो रकेटको नाम फल्कन हेवी हो र यसलाई अमेरिकी व्यपासायी इलोन मस्कको कम्पनी स्पेस एक्सले प्रक्षेपण गरेको हो।
बीबीसीका अनुसार अन्य रकेट भन्दा फल्कन हेवीले दोब्बर भार बोक्न सक्ने क्षमता राख्छ।

स्पेस एक्सका सीईओका अनुसार यो रकेटको पहिलो उडानको सफलता ५० प्रतिशत थियो। तर पनि यो सफलतापूर्वक प्रक्षेपण भएको छ।
यद्यपी पहिलो उडानको खतरालाई मध्यनजर गर्दै रकेटसँग इलोन मस्कको पुरानो रातो रङको टेस्ला स्पोर्टस कारलाई पनि राखिएको थियो। सो कारको चालक सिटमा स्पेस सुट लगाएको व्यक्तिको डमी राखिएको थियो।
