दक्षिणसँग उत्तर कोरियाको मित्रता नाटक हो किनभने...

बीबीसी। दक्षिण कोरियामा हुने शीतकालीन ओलम्पिकमा उत्तर कोरिया सहभागी हुन सहमति भएपछि विश्वको ध्यान केन्द्रित भएको छ। आफ्नो अडानमा टसमस नहुने उत्तर कोरिया अचानक आफ्नो प्रतिद्वन्द्वी छिमेकी देशसँग किन मित्रता गर्न पुग्यो?

केही विश्लेषक यसलाई दुई देशबीचको सम्बन्धमा सुधारको संकेत भएको मान्छन्। तर, किम ह्विन हुई भने यो विषयमा सहमत छैनन्।
ह्विन–हुई उत्तर कोरियाकी जासुस भइसकेकी व्यक्ति हुन्। दक्षिण कोरियामा १९८८ मा भएको ग्रीष्मकालीन ओलम्पिकबाट केही महिना पहिला उनले दक्षिण कोरियाई विमानमा बम राखेर ११५ जनाको ज्यान लिइकी थिइन्। 

बीबीसीका लारा बिकरले ह्विन–हुईसँग सोधिन् की उत्तर कोरियाको यो नयाँ कदमबा बारेमा के सोचेकी छन्? ह्विन–हुईले भनिन्, ‘वास्तवमा सबै नाटक मात्र हो। उत्तर कोरियाको अन्तिम इच्छा आफ्नो परमाणु कार्यक्रमलाई पूरा गर्नु नै हो। उत्तर कोरियाली नेताको दिमागमा परमाणु  हतियार बाहेक अरु केही पनि छैन। तपाइँ उत्तर कोरियालाई वार्ता र सम्वादमार्फत परिवर्तन गर्न सक्नुहुन्न। म के कुरामा विश्वास गर्छु भने केवल दवाबको रणनीतिले मात्रै उत्तर कोरियालाई परिवर्तन गर्न सकिन्छ।’

१९८९ मा एक दक्षिण कोरियाई अदालतले ह्विन–हुईलाई मृत्युदण्डको सजाय सुनाएको थियो। तर, राष्ट्रपति रो ते–वूले उनलाई माफी दिए।
५६ वर्षीया ह्विन–हुई अब दक्षिण कोरियामा एक गोप्य ठाउँमा सुरक्षा गार्डको घेरामा बस्छिन्। र, उनलाई के कुराको डर छ भने उत्तर कोरियाली सरकार उनको हत्या गर्न चाहन्छ।



‘मलाइ के भनिएको थियो भने म कोरियाको एकीकरणको फन्ट्रलाइन सिपाइ हुँ। म दक्षिण कोरियालाई एक क्रान्तिकारी जस्तै गरी स्वतन्त्र बनाउँछु। यो कुराले म गौरवान्वित भएकी थिएँ,’ उनले विगत सम्झिन्। यतिबेला उनले आफूले गरेका कामप्रति धेरै पश्चाताप छ।
‘तर, पछि मलाइ के अनुभव भयो भने यो केलव मानिसको हत्या गर्नकालागि मलाइ भनिएको कुरा मात्र रहेछ। त्यो एउटा सानो जापानी रोडियो थियो, जसमा मैले बमको डेटोनेटर लगाएकी  थिएँ। त्यसको नजिकै एउटा प्लास्टिकको झोलामा  लिक्विड बम थियो, जसलाई मैले विमानको शेल्फमा राखिदिएकी थिएँ,’ उनले भनिन्।

यो आक्रमणलाई ह्विन–हुईले एक अर्का पुरुष साथीसँग मिलेर सफल बनाएकी थिइन्। जब उनीहरु दुवै जना पक्राउ गरियो, यी दुवै जनाले सायनाइल लागेको चुरोट मुखले टोकेका थिए। उनका साथीको तत्काल मृत्यु भयो तर ह्विन–हुई बाँचिन्।

त्यसपछि उनलाई संचारमाध्यममा सार्वजनिक गरियो। उनले टेलिभिजनका अगाडि आफूले गरेको कामलाई स्वीकार गरिन्। ‘उत्तर कोरियामा हामी के सोच्थ्यौं भने दक्षिण कोरिया अमेरिकाको एक गरिव र भ्रष्ट कलोनी हो। हामीलाई दक्षिण कोरिया हाम्रो दुश्मन भएको कुरा सिकाइन्थ्यो। र हामी एउटै आकाशमुनी बस्न सक्दैनौं भनेर सिकाइन्थ्यो,’ उनले भनिन्। ह्विन–हुईले पछि दक्षिण कोरियाका एक इन्टेलिजेन् अधिकारीसँग विवाह गरिन। अहिले उनीहरुका दुई सन्तान पनि छन्।
