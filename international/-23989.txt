भारतीय प्रधानमन्त्री नरेन्द्र माेदीकी श्रीमती कार दुर्घटनामा घाइते, एककाे मृत्यु

नयाँ दिल्ली। भारतीय प्रधानमन्त्री नरेन्द्र मोदीकी श्रीमती जसोदाबेन चढेकाे  कार दुर्घटनामा परेको छ।  जसोदाबेन सवार कारलाई बुधबार मध्यान्ह १२ बजे राजस्थानको चित्तोर नजिक एक मालबाहक ट्रकले ठक्कर दिएको हो। 

चित्तोनगढका अधिकारीको भनाइलाई उल्लेखगर्दै भारतीय मिडिया एनडीटिभीले जनाएअनुसार जसोदाबेनलाई साधारण चोट लागेको छ र उनको स्थानीय अस्पतालमा उपचार भैरहेको छ।

कारमा सात जना सवार थिए। ती मध्ये बसन्त भाइ नामका एकजनाको घटनास्थलमै मृत्यु भएको जनाइएको छ। जसोदाबनका कार चालक जयेन्द्र पनि उक्त दुर्घटनामा घाइते भएको अनुसन्धानमा खटिएका अधिकारीले जानकारी गराएका छन्। कारमा सबार सबैजना जसोदाबनका आफन्तहरु  भएको जनाइएको छ ।
