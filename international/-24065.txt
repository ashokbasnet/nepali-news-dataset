भारतको शक्तिशाली मिसाइल परीक्षण, परमाणु बम खसाल्ने क्षमता

एजेन्सी । भारतले स्वदेशमै लगानी गरेको परमाणु बम प्रयोग गर्न मिल्ने 'पृथ्वी-२' मिसाइल परीक्षण गरेको छ। मंगलबार परीक्षण गरेको उक्त मिसाइल ३५० किलोमिटर दुरीसम्म मार हान्न सक्ने क्षमताको रहेको त्यहाँको रक्षा मन्त्रालयलाई उदृत गर्दै भारतीय समाचार संस्था पीटीआईले जनाएको छ। 

उक्त मिसाइललाई भारतको चादिपुर एकीकृत परीक्षण केन्द्रबाट परीक्षण गरिएको समाचारमा जनाइएको छ। सफल प्रक्षेपण गरेको बताउँदै रक्षा मन्त्रालयले परीक्षणको दौरानमा लिइएका सबै लक्ष्य पुरा भएको जनाएको छ। यस मिसाइल परीक्षणको सबै रणनीति त्यहाँको एसएफसीले सम्पन्न गरेको थियो भने त्यसको निगरानी रक्षा अनुसन्धान एवम् बिकास संगठनले गरेको थियो। यस मिसाइको ७०० किलोमिटरसम्म मार हान्न सक्ने क्षमता रहेको त्यहाँका अधिकारीलाई उदृत गर्दै भारतीय संचारमाध्यमले जनाएका छन्।  

यसअघि भारतले गतवर्षको जनवरी १८ मा अग्नि-५ र ५ तथा फेब्रुवरीमा अग्नि-१ को सफल परीक्षण गरेको थियो।
