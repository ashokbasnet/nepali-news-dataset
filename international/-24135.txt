सम्मेलन केन्द्रमा जासुसी यन्त्र जडान भएको हल्ला पछि हंगामा, चीन माथि शंका

बेइजिङ । चीनले अफ्रिकन यूनियन (एयू) विरुद्ध जासुसी गरेको भन्ने भनाई खाली हल्ला मात्र भएको एयू अध्यक्ष मोउसा फाकी महमतले बिहीबार बताएका छन ।

बेइजिङमा भएको सातौँ चीन–एयू रणनीतिक वार्ताको सह–आयोजनापछि चिनियाँ विदेशमन्त्री वाङ यीसँग गरेको संयुक्त पत्रकार सम्मेलनमा फाकीले चीनले एयू बिरुद्ध जासूसी गरेको भनाई निराधार कुरा भएको बताए । 

फाकीले एयू प्रमुखको जिम्मेवारी सन् २०१७ मा सम्हालेपछि भएको उनको या पहिलो चीन भ्रमण हो । 

फाकीले चीन र एयूबीचको सम्बन्ध ‘नडगमगाउने’ खालको भएकोले बजारमा आएका हल्लाले सम्बन्धमा प्रभाव नपार्ने बताए । उनको कथन थियो, चीनलाई एयू विरुद्ध जासुसी गर्नु अनावश्यक र असम्भव छ । 

फ्रान्सको पत्रिका ले मोन्डेले एयू सम्मेलन केन्द्रमा जासुसी यन्त्र जडान गरी बनाएको र संघलाई सन् २०१२ मा उपहार दिएको तथा यसको सहायतामा गोप्य तथ्याङ्क लिने गरेको भनी उल्लेख गरेपछि यसबारे विश्वभर तरङ्ग पैदा गरेको थियो । 

अहिले हामीले अफ्रिकी जनताको फाइदाका लागि चीनसँग अझबढी सहकार्य गर्न चाहेका छौँ । यस्ता हल्लाले हामीलाई टुटाउने छैन , फाकीले सञ्चारकर्मीसँग बताए । 

एयू सम्मेलन केन्द्र चीन–अफ्रिका मित्रता र सहकार्यको प्रतीक भएको बताउँदै चिनियाँ विदेश मन्त्री वाङले चीन कुनै पनि व्यक्ति वा शक्तिलाई आफूहरूको पारस्परिक सम्बन्धमा समस्या ल्याउन नदिने बताए ।
