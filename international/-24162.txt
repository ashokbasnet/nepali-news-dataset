के हाे माल्दिभ्स संटक, यस्ताे छ इतिहास

बीबीसी। हिन्द महासागरमा श्रीलंका नजिकै मुगाबाट निर्मित १२ सय सुन्दर द्वीपबाट बनेको सानो देश हो माल्दिभ्स।  निलो समुन्द्रको घेरा, सेतो बालुवाको किनारा भएको द्वीपले विश्वका पर्यटकलाई आफूतर्फ आकर्षित गर्छ। तर आज पूरै विश्वको ध्यान माल्दिभ्समा  जारी राजनीतिक संटकमा अडिएको छ।

पहिला ३० वर्षसम्म मोमुल अब्दुल गयुमले विपक्षीको अनुपस्थितिमा माल्दिभ्समा शासन गरे। जब २००८ मा संविधान बन्यो, तब प्रजातन्त्र स्थापना हुने आशा गरिएको थियो। तर दश वर्ष वितिसक्दा पनि यहाँ लोकतन्त्रले जरा गाड्न सकेको छैन। राष्ट्रपति अब्दुल्ला यामीनले संकटकाल लगाएका छन्।

यसरी उत्पन्न भयो ताजा संकट



वर्तमान राष्ट्रपति अब्दुल्ला यामीनले सर्वोच्च अदालतको त्यो आदेशलाई मान्न अस्विकार गरे, जसमा विपक्षी नेता विरुद्ध चलाइएको मुद्दा अवैधानिक भएको र उनलाई तत्काल रिहा गर्न आदेश दिइएको थियो। तीव्र गतिमा परिवर्तन भइरहेका घटनाक्रमकाबीच यामीन प्रशासनले केवल संटकलकाट मात्र घोषणा गरेनन् बरु न्यायाधीशलाई समेत पक्राउ गरे। तर, उनलाई यसको आवश्यकता किन पर्यो?

इन्टिच्यूट फर डिफेन्स स्टडिज एण्ड एनालिसिसका प्रोफेसर एसडी मुनी भन्छन्, ‘ संसदमा यामीनसँग बहुमत छैन। यही कारण उनले १०–१५ सांसदलाई हटाइ दिएका थिए। तर अदालतको फैसलापछि  उनीहरुलाई वहाल गर्ने हो भने यामीन विरुद्ध अविस्वासको प्रस्ताव पारित हुनसक्छ।’
 

अस्थिरताको इतिहास



अहिले त यामीन आफ्नो सत्ता बनाउन चाहन्छन्, तर, माल्दिभ्समा राजनीतिक अस्थिरताको लामो इतिहास छ। १९६५ मा बेलायतबाट स्वतन्त्र भएपछि यहाँ राजतन्त्र थियो। नोभेम्बर १९६८ मा माल्दिभ्सलाई गणतन्त्र घोषणा गरियो। इब्राहिम नासिर देशका पहिला राष्ट्रपति बने। १९७२ मा अहमद जकीलाई प्रधानमन्त्री चुनिएको थियो। तर, १९७५ मा सत्ता परिवर्तन भयो र उनलाई एक द्वीपमा पठाइयो।

पछि देशको आर्थिक अवस्था निकै खराब भयो, अनि राष्ट्रपति नारिस १९७८ सरकारी ढुकुटीको लाखौं लडर लिएर सिंगापुर गए। त्यसपछि राष्ट्रपति बनेका मोमुल अब्दुल गयुम ३० वर्षसम्म राष्ट्रपति बने। उनी विरुद्ध पनि तीन पटक सत्ता परिवर्तनको कोसिस भएको थियो। जसलाई एक पटक भारतले सैनिक पठाएर असफल बनाएको थियो।



गयुम विना विपक्षी शासन गरिरहे तर, उनको शासन कालको अन्तिम अवस्थामा राजनीतिक आन्दोलनले गति लियो। २००३ मा एक पत्रकार मोहम्मद नशीदले माल्दिवियन डेमोक्रेटिक पार्टीको गठन गरे र गयुम प्रशासनमाथि राजनीतिक सुधारकालागि दवाब दिन थाले।
२००८ मा माल्दिभ्स मा नयाँ  संविधान बन्यो र पहिलो पटक राष्ट्रपतिका लागि चुनाव भयो। यो चुनावमा मोहम्मद नशीदको जित भयो र गयुम सत्ता भन्दा बाहिर पुगे। 

नशीद राष्ट्रपति बनेको तीन वर्ष भएको थियो, २०११ मा विपक्षीले उनी विरुद्ध अभियान चलाए। फेब्रुअरी २०१२ मा प्रहरी र सेनाको ठूलो विद्रोहपछि नाशीदले राजीनामा दिनुपर्यो।

२०१३ मा भएको पहिलो निर्वाचनमा नाशीदलाई धेरै भेट प्राप्त भएको थियो। तर त्यसलाई अदालतले अवैध घोषित गरिदियो। दोस्रो चरणको चुनावमा पूर्व राष्ट्रपति गयुमका सौतेनी भाइ अब्दुल्ला यामीनले जिते, जो आज पनि राष्ट्रपति छन्। के अहिले माल्दिभ्समा जारी राजनीतिक गतिरोध त्यस्तै राजनीतिक संघर्ष हो, जुन नशीदलाई हटाउने बेलामा भएको थियो? भनिन्छ, त्यतिबेला नशीदलाई हटाएर यामीनलाई सत्तामा ल्याउन पूर्व राष्ट्रपति गयुमको महत्वपूर्ण भूमिका थियो। 



यो राजनीतिक संकटकाबीच विपक्षी नेता र पूर्व राष्ट्रपति मोहम्मद नशीदले भारतलाई माल्दिभ्समाथि हस्तक्षेप गर्न आग्रह गरेका छन्। नशीद अमेरिका र बेलायतका निटक मानिन्छन भने यामीनले चीनसँगको सम्बन्ध विस्तार गरेका छन्। माल्दिभ्स क्षेत्रफल र जनसंख्याका हिसावले एसियाको सबैभन्दा सानो देश हो। पूरै विश्वबाट यहाँ पर्यटक आउँछन्। तैपनि माल्दिभ्स विदेशी ऋणमा डुबेको छ। बजेटको ठूलो भाग विदेशी ऋण तिर्दै सकिन्छ।

माल्दिभ्स सामु अर्को चुनौती पनि थपिएको छ। इस्लाम बाहुल यो देशमा कट्टरपन्थी बढिरहेका छन्। र आइएसमा सहभागी हुन यहाँका धेरै युवा गएका थिए। सबैभन्दा ठूलो चुनौती त जलवायु परिवर्तनका कारण बढिरहेको समुन्द्रको जलस्तरमा माल्दिभ्सका द्वीप डुबने खतरा छ।
माल्दिभ्सका कुनै पनि द्वीपको उचाइ ६ फुट भन्दा धेरै छैन।  देशका नेताले पर्यटनबाट हुने कमाइले देशबासीकालागि जमीन किन्ने वाचा गर्छन। तर अहिलेको स्थितिमा यी चुनौतीसँग जुध्न सजिलो छैन।
