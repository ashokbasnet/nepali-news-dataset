महिनावारी हुँदा अचार बनाउँने विषयमा सोनमको यस्तो खुलासा

बीबीसी। तीन वर्ष पहिला ट्विंकल खन्ना एउटा किताव लेखिरहेकी थिइन्। उनले अरुणचलम मुरुगनाथमका बारेमा सुनेकी थिइन् जो एक उद्यमी हुन् जसले ग्रामीण भारतका महिलाकालागि कम लागतको स्यानिटरी प्याड्स बनाउने मिसिन आविष्कार गरेका थिए।
ट्विंकलले उनीसँग भेट गरिन्, उनका विषयमा लेखिन् र मुरुगनाथमले गरेको कामका विषयमा फिल्म प्याडम्यान बनाइन्।
ट्विंकल र सोनम कपुरले केही समय अगाडि बीबीसीसँग महिनावारी, महिलाका मुद्दा महिनावारी हुँदा हुने पीडाका विषयमा कुराकानी गरेका थिए।
सोनम कपुर
म ती व्यक्तिदेखि निकै प्रभावित छु। उनी एक रुढीवादी पृष्ठभूमिबाट आएर पनि यत्रो ठूलो सोच लिएर काम गरिरहेका छन्। भारतका धेरै ठाउँमा तर्कहीन मान्यताहरु छन्। हाम्रा हजुर बुवा हजुर आमा पूजा गर्न नआउन किनभने तिमी महिनावारी भएकी छौ भन्नु हुन्छ । तर मेरा आमा बुवाको मान्यता त्यसको विपरित छ। हजुर आमा अचार बनाइरहनु भएको छ भने अचार नछोेउ महिनावारी हुँदा अचार विग्रिन्छ।
त्यसकारण यस्तो पृष्ठभूमिबाट आएका व्यक्तिको सोच देखेर म हैरान भएँ। मलाइ उनको सोच देखेर निकै खुशी लाग्यो। 
ट्विंकल
म आफ्नो दोस्रो किताव लेखिरहेकी थिएँ मलाइ उनको बारेमा जानकारी प्राप्त भयो। मैले किताव लेख्न छोडेर उनीसँग भने, म तपाइँको विषयमा लेख्न चाहन्छु।’ मैले मुरुगनाथमका बारेमा पहिला देखि नै धेरै अनुसन्धान गरेकी थिएँ।  उनीसँग भेट हुनु पहिला नै उनको विषयमा लेख्न सुरु गरेकी थिएँ। फेरि मैले उनलाई मनाउन धेरै कोसिस गरेँ। त्यतिबेलासम्म मैले यो प्रोजेक्टमा धेरै पैसा लगानी गरिसकेकी थिएँ।
सोनम
मलाइ के लाग्छ भने यो विषयमा  टेलिभिजन शो हुनुपर्छ। किनभने यसलाई अपमानजनक तरिकाबाट देखाइँदै आइएको छ।
