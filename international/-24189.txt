दूधे बालकको उपचारका लागि सडकमा  आफ्नै दूध बेच्दै आमा, आँखा रसाउने तस्बिर 

एजेन्सी। चीनको सेन्जेन शहरमा एउटी आमा बाटोमा उभिएर आफ्नो दूध बेचिरहेकी छन्। २४ वर्षीया महिला बाटोमा हिँडिरहेका जोकोहीलाई आफ्नो दूध पिउन आमन्त्रण गर्दै छन्। यो काममा यी महिलाका श्रीमानले पनि साथ दिइरहेका छन्। उनी आफ्नी श्रीमतीकोे छेउमा एउटा साइनबोर्ड बोकेर उभिएका छन् र मानिसहरुलाई बोलाइरहेका छन्। यो तस्बिर विश्वभरमा अहिले भाइरल भैरहेको छ। 

यो तस्बिर हाम्रो छिमेकी राष्ट्र चीनको शिनजियाङग प्रान्तको हो। यी महिलाको दुधे बालकलाई गम्भीर रोगले च्यापेको छ र उपचारका लागि पैसाको आवश्यक छ। जसका लागि यी जोडीले एउटा अनौठो तर मन छुने उपायको सहारा लिएका हुन्। 



महिलाको स्तनपान गर्नेले एक मिनटको लागि १० युआन तिर्नुपर्छ। धेरै भन्दा धेरै मानिसहरु समक्ष यो खवर पुगोस भन्ने उद्देश्यले यी दम्पतीले बच्चाहरुका निम्ति बनाइएको एउटा पार्क (चिल्ड्रेन पार्क) बाहिर एउटा साइनबोर्डमा लेखिएको छ –म २४ वर्षीया पूर्ण रुपले स्वस्थ महिला हुँ। मैले जुम्ल्याहा बच्चाहरुलाई जन्म दिएकी छु।



यी दुई दूधे बालक मध्ये छोरीलाई बचाउन अस्पतालको बील अनुसारको पैसा तिर्नु छ, जसका लागि मलाइ पैसाको अति आवश्यक छ। सबै उमेरका मानिससँग मेरो विनम्र निवेदन छ,  तपाइँहरुले मेरो स्तनपान गर्न सक्नुहुन्छ। सहयोगका लागि तपाइँलाई धेरैधेरै धन्यावाद।’



महिलाको यो समस्याको खवर सबभन्दा पहिले चीनस्थित एक वेबसाइटले प्रकाशित गरेको हो। अनि विश्वभरका मिडियाले यो समाचारालाई प्रमुखताका साथ प्रकाशित गरिरहेका छन्। र, महिलालाई सहयोग गर्न अनुरोध गरिरहेका छन्।
