आर्मी क्याम्पमा चरमपन्थी हमला, महिला र बालबालिका समेत आक्रमणमा परे

काठमाडौँ । शनिबार बिहानै आर्मी क्याम्पमा चरमपन्थी महला भएको छ। जम्मु कश्मिर क्षेत्र अन्तर्गत जम्मु आर्मी क्याम्पमा आतंककारीले आक्रमण गरेका हुन्। 

भारतीय अधिकारीका अनुसार आक्रमणबाट सर्वसाधारसहित ७ जना घाइते भएका छन्। घाइते हुनेमा दुई महिला र दुई बच्चा समेत परेका छन्। क्याम्पमा अहिलेपनि गोलाबारीको आवाज आइरहेको बीबीसीले जनाएको छ। आक्रमण भएको आर्मी क्याम्प जम्मु बाइपास रोडमा रहेको छ। जस नजिकै स्कुल र क्वार्टर समेत छन्। 

आर्मी क्याम्पको माथि सेनाको हेलिकप्टर उडिरहेको छ भने आसपासका क्षेत्रमा सुरक्षा व्यवस्था कडा बनाईको त्यहाँका अधिकारीलाई उदृत गर्दै बीबीसीले जनाएको छ। यस अघि २००३ मा पनि यो उक्त क्याम्पलाई चरमपन्थीको निशानामा परेको थियो। उक्त आक्रमणमा १२ जना प्रहरी जवानले ज्यान गुमाएका थिए।
