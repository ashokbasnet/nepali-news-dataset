एकै ठाउँमा बसेर पनि बाेलेनन्  किमकी बहिनी र माइक पेन्स?

बीबीसी। अन्ततः उत्तर र दक्षिण कोरिया एउटै झण्डा भित्र आएका छन्। दुवै देशका टिम शुक्रबारबाट सुरु भएको शीतकालनी ओलम्पिकमा एकसाथ मार्च पास गरे। शीतकालीन ओलम्पिकमा भाग लिन उत्तर कोरियाको टिम, कालाकार चीयरलिडर्सबाहेक उत्तर कोरियाका सर्वोच्च नेता किम जोङ उनकी बहिनी र उत्तर कोरयाका राष्ट्राध्यक्ष पनि प्योङयाङ पुगेका छन्। अमेरिकी उपराष्ट्रपति माइक पेन्स पनि उद्घाटन समारोहमा उपस्थित थिए।



दुवै देशका नेता एउटै ठाउँमा उपस्थित हुँदा उनीहरुबीच भेटवार्ता हुने धेरैले अनुमान गरेका थिए। किनभने उनीहरु एक आधिकारिक डिनर पनि सँगै सहभागी हुने कार्यक्रम थियो। तर, सो डिनरमा अमेरिकी उपराष्ट्रपति पहिला पुगे। उनी पुगेको पाँच मिनेटपछि नै निस्किए।

उद्घाटन समारोहमा किम जोङ उनकी बहिनी किम यो जोङ र अमेरिकी उपराष्ट्रपति माइक पेन्सलाई बेग्ला बेग्लै ठाउँमा राखिएको थियो।
समाचार एजेन्सी यनह्यापका अनुसार दुवै नेता एक पटक आमने सामने भएका थिए। तर, उनीहरुबीच कुनै कुराकानी भएन। सँगै बसेपनि उनीहरुबीच कुनै छलफल भएन। दक्षिण कोरियाका राष्ट्रपति मुन  जेइ–इनले किम यो जोङसँग हात मिलाए।  



यसअघि  डिनरमा पनि माइक पेन्स र किम यो जोङसँग गएका उत्तर कोरियाका राष्ट्राध्यक्ष किम योङ नामलाई राष्ट्रपति मुनले स्वागत गरेका थिए। मुन र जापानी प्रधानमन्त्री शिन्जो आबेले किम योङसँग हात मिलाए। तर, अमेरिकी उपराष्ट्रपति माइकले भने मिलाएनन्।

किमकी बहिनी दक्षिण कोरिया जाने किम परिवारकी पहिलो सदस्य हुन्। किम यो जोङ आफ्ना दाजुको निकै नजिक मानिन्छन्। सक्रिय राजनीतिमा बहिनीको भूमिका बढाउनलाई गत वर्ष उनलाई पोलिट्व्यूरो सदस्य बनाइएको छ। किम जोङ उन आफ्ना सबै निर्णय पोलिटव्यूरो बैठकमार्फत लिन्छन्।



बीबीसीका अनुसार प्रोपोगाण्डा विभागमा महत्वपूर्ण भूमिका निर्वाह गरिरहेकी किमकी बहिनी आफ्ना दाजुको छवि सुधार्ने काम गर्छिन्। यद्यपी अमेरिकाले किम जोङ उनमाथि मानवअधिकार हननको आरोपमा प्रतिबन्ध लगाएको छ।

कोरियाई देश १९५०–५३ सम्म चलेको युद्धपछि अलग भएका थिए। दुवै देशबीचको सम्बन्ध त्यतिबेला देखि नै उतार चढावपूर्ण रहँदै आएको छ। र दुवै देशबीच आजसम्म कुनै पनि शान्ति सम्झौतामा हस्ताक्षर भएको छैन। किम यो जोङको उमेर ३०  वर्षको छ। २६ सेक्टेम्बरमा जन्मिएकी किम यो जोङ किम  जोङ उन भन्दा चार वर्ष कान्छी हुन्।

किम जोङ उनका बुवा किम  जोङ इलका पाँच श्रीमती थिए। उनका सात सन्तान थिए। किम यो र किम जोङ उन एउटै आमाका सन्तान हुन्। र दुवैले स्वीटजरल्याण्डमा सँगै पढेका थिए। किमकी आमा किम जोङ उनकी तेस्री श्रीमती कुनै बेला नृत्यांगना थिइन्। तीन भाइ बहिनीमध्ये यो  जोङ सबैभन्दा कान्छी हुन्। उनीहरुका सबैभन्दा ठूला दाजुको नाम किम जोङ चोल हो।



किम यो जोङ प्रायजसो किम जोङ उनसँग भ्रमणका क्रममा सँगै देखिन्छिन्।  पार्टीको प्रचार अभियानमा पनि उनी सक्रिय हुन्छिन्। किम यो जोङले पार्टी सचिव चोए होङ–हेका छोरासँग विवाह गरेकी छन्।   यो जोङ सार्वजनिक जीवनमा पहिलो पटक २०१२ मा आफ्ना बुवाको अन्तिम संस्कारमा देखिएकी थिइन्। त्यसपछि उनी २०१४ मा आफ्ना दाजुले सत्ता सम्हालेपछि देखिएकी थिइन्।

बीबीसीका दक्षिण संवाददाता राया बिकरका अनुसार किम यो जोङ दक्षिण कोरिया आइपछि दुई देशबीचको सम्बन्धमा सुधार आउने अपेक्षा गरिएको छ।  यद्यपी उद्घाटन समारोहको एक दिन अगाडि बिहीबार सैन्य परेड गर्दै उत्तर कोरियाले स्पष्ट पारेको छ, उसको बारेमा केही भन्नु चाँडै हुनेछ। उत्तर कोरियामा प्रत्येक वर्ष हुने यो सैन्य परेड सामान्यतया अप्रिल महिनामा हुन्थ्यो। तर, यो पटक किम  जोङ उनले फेब्रुअरीमा नै सैन्य परेड गराए।
