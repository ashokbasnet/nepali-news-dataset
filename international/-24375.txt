इजराइलद्वारा सीरियामाथि भीषण आक्रमण

बीबीसी। इजराइलले सीरियामाथि विगत तीस वर्षकै यताकै ठूलो आक्रमण गरेको जनाएको छ। इजराइली सेनाका प्रवक्ताले दमास्कस नजकिका १२ सैन्य अखडामा आक्रमण गरेको बताएका छन्। सो आक्रमणप्रति अमेरिकाले चिन्ता व्यक्त गरेको छ।

इजराइली वायु सेनाका वरिष्ठ जनरल तोमर बारले १९८२ को लेबनान युद्धपछि सीरिया विरुद्ध यो सबैभन्दा ठूलो आक्रमण भएको बताए।
इजराइली सेनाले पहिलो पटक इरानी सैन्य अखडालाई पनि निसाना बनाएको दाबी गरेको छ। शनिबार सीरियाली सेनाले एक इजराइली सेनाको लडाकू जेटलाई खसालेको थियो।

सीरियाली गोलाबारीको निसाना बनेपछि  सो जेट इजराइली क्षेत्रमा खसेको थियो। उता अमेरिका र रुसले सीरिया र इजराइलको सीमामा बढेको हिंसालाई लिएर चिन्ता जनाएका छन्।



बीबीसीका अनुसार इजराइली सेनाका प्रवक्ता जोनाथन कोनरीकसले सीरियाका १२ वटा सैन्य अखडामा आक्रमण गरेको र ती मध्ये आठ सीरियाको हवाइ रक्षा प्रणालीसँग सम्बन्धित रहेको बताए। अन्य आठ स्थान विशेष छन् किनभने सीरिया भित्र इरानी सैन्य अखडासमेत थिए। 
इजराइलले सीरियाभित्र केवल सैन्य अखडालाई मात्र निशाना बनाएको जनाएको छ, यसअघि इजराइलको विमान खसालेपछि इजराइलका प्रधानमन्त्री बिन्यामिन नेतन्याहूले सो विमान इजराइली सीमामा घुस्ने इरानी ड्रोनलाई निशाना बनाउने मिशनमा रहेको बताएका थिए।
‘मलै सीरियामा इरानी सेनाको मोर्चाबन्दीलाई लिएर धेरै पहिलादेखि चेतावनी दिएको थिएँ। इरान इजराइललाई बर्वाद गर्ने आफ्नो घोषित उद्देश्य पूरा गर्न सीरियाली क्षेत्रीको प्रयोग गरिरहेको छ,’ उनले भने।
