एक्लै बस्नुको अर्थ म चरित्रहीन होइन

सांकेतिक तस्बिर। 
                                
                                        
                        बीबीसी। म पत्रिकाको म्याट्रिमोनियल पेजमा भाइकालागि बेहुली खोज्न एक विज्ञापन हेर्दै थिए। मेरा एक नातेदारले सो लाइनलाई रातो रङले हाइलाइट गरे। जसमा लेखिएको उसकी विवाह नभएकी ठूली दिदी बाँकी छन्।’

मेरा ती नातेदारले रिसाउँदै भने, ‘दिदीको अहिलेसम्म विवाह नगरेर हाम्रा लागि राम्री केटी खोज्ने काम झन् मस्किल भयो।’ उनको यो शब्द तीर जसरी मेरो मनमा बिझ्यो।  उनको त्यो भनाइले मेरो रिसको पारो तात्यो। मलाइ केसम्म भयो भने कसैले मेरो घाँटी थिचिरहेको छ।
म जोडसँग चिच्याउन चाहन्थे। आखिर मेरो विवाह नगर्ने फैशला मेरो भाइलाई राम्री केटी खोज्न बाधन बन्दै थियो। तर त्यो बेला म चुपचाप बस्नुको विकल्प थिएन।

मैले के लागेको थियो भने मेरा बुवा र भाइले नातेदारको भनाइको विरोध गर्नेछन्। तर, उनीहरुले पनि नातेदारको भनाइलाई नै समर्थन गरे। मेरी आमाले भने मेरो मनको कुरा बुझ्नु भएको थियो र यो बातचितलाई टुंग्याउने कोसिस गर्नु भएको थियो। यद्यपी आमा पनि छोराको विवाह हुने कुराले निकै खुशी हुनुहुन्थ्यो। कुनै समय थियो मेरा आमा बुवा मेरो विवाहको सपना देख्नुहुन्थ्यो। दुई भाइ बहिनीमध्ये म सबैभन्दा ठूली थिएँ। त्यही कारण सबैभन्दा पहिला मेरो विवाह हुनुपथ्र्यो, तर, मैले त्यसो हुन दिइन।

मेरो निर्णयले आमा बुवाको खुशीमा पानी छेपेजस्तो भयो। त्यही भएर केही वर्षसम्म हामीबीच धेरै तनाव भयो। एक दिन मेरो स्कुलदेखिको साथीले मसँग भने, ‘मलाइ थाहा छ तिमी विवाह गर्न चाहन्नौ, तर पनि तिम्रा केही इच्छा त होलान्। यदि तिमीले चाहन्छौ भने म ती इच्छा पूरा गर्न सहयोग गर्छु।’  उसले यसो गर्दा खुशी हुने र यो विषयमा उसका श्रीमती र छोराछोरीलाई केही पनि जानकारी हुन नहुने प्रस्ताव गर्यो।
म उसको कुरा सुनेर चकित भएँ।

तर, म आफ्नो इच्छादेखि बेखबर भने थिइन्। त्यसकालागि मलाइ एक पार्टनको आवश्यकता थियो। तर, यसको अर्थ म सबैकालागि उपलब्ध हुने कुरा पनि आउँदैनथ्यो। तर यस्तो प्रस्ताव जसले राख्यो जसको मैले कल्पनासम्म पनि गरेको थिइन्। उसको प्रस्तावले मलाइ रिस उठेन। तर, उसको मनमा मेरो विषयमा यस्तो कुरा कसरी आयो भनेर चाँही गम्भीर बनायो।

यसको सो प्रस्तावले हामीबीचको दोस्तीलाई खतम बनायो। उसँग भेट्ने कुरामा पनि मलाइ डर लाग्न थाल्यो। आज पनि म उसँग कुरा गर्नबाट टाढै रहन्छु। जव मानिसलाई म सिंगल भएको थाहा भयो भने उनीहरुको विचारमा परिवर्तन आउन थाल्छ। मसँग कुरा गर्दा उनीहरुको नजर नै अर्कै हुन्छ। 

तर, यो कुराले मलाइ खासै तनाव हुँदैन। यो सबै विषय मेरालागि सामान्य भइसक्यो।  म आफ्नो निर्णय आफैं लिन्छु।  आज म ३७ वर्षकी भएँ र एक्लै बस्ने फैसलाप्रति कुनै पश्चाताप छैन। म त्यो बेला २५ वर्षकी थिएँ।  जब मैले विवाह नगर्ने फैसला सबैभन्दा पहिला आफ्नी आमालाई सुनाएकी थिएँ। मैले पैसा कमाउन सुरु गरेकी थिएँ र आफ्ना सपना पूरा गरुँ र नयाँ उचाइ प्राप्त गरुँ।

मलाइ के लाग्छ भने मेरी आमाले मेरो मनको कुरा बुझ्नु भएको थियो। तर अन्य मासिले उठाउने प्रश्नका अगाडि उहाँ मजबुर हुनुहुन्थ्यो।
जसै मेरो करियर माथि उठ्न थाल्यो, अनि मेरा लागि केटा खोज्ने काम तीव्र हुन थाल्यो।  मानिसहरु आमा बुवासँग भन्थे विवाह गर्दा सुरक्षा मिल्छ। तर, म सुरक्षाकालागि विवाह गर्ने पक्षमा थिइन्।  

मलाइ थाहा थियो, मेरा आमा बुवाको मनको के भइरहेको । आफ्नी छोरीको विवाह गर्ने उमेर टर्दैछ, तर छोरी अहिले पनि घरमै छे। मेरा बुवाको इच्छा छोरी चाँडो सेटल होस भन्ने थियो। मैले बुवाको चिन्तालाई अनुभव गरेकी थिएँ र म वुवाले भनेको केटालाई भेट्न तयार भएँ। तर कुनै पनि केटा मलाइ मन परेनन्। म यस्तो जिन्दगी चाहन्न थिएँ  जहाँ म विहानै आफ्नी सासुकालागि चिया बनाउँ, श्रीमानकालागि नास्ता तयार पारौं, बच्चालाई स्कुल बनाउन हतार होस्।

मलाइ एक्लै बस्न मन लाग्छ। मलाइ आफ्नो स्वतन्त्रता प्यारो लाग्छ।  मैले धेरै विवाह भएका महिलालाई देखेको छु। जसको ठूलो परिवार छ, बच्चा छन् तै पनि उनीहरु एक्लै भएको अनुभव गर्छन। जवकि म एक्लोपनको अनुभव गर्दिन।  मेरो परिवा र साथी दुवै छन्। जसका कारण मलाइ आनन्द मिल्छ।
बीबीसी हिन्दी
