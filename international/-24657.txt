उत्तर कोरियाका नेता किम जोङ उनको यी हुन् ‘गोप्य हतियार’

बीबीसी। उत्तर कोरियाका नेता किम जोङ उनलाई विश्वको ध्यान आफ्नोतर्फ खिच्नलाई मिसाइल चलाउनुपर्ने आवश्यकता अब रहेन्।
किमको हतियार भण्डारमा कयौं अन्य शक्तिशाली हतियार थिए। यो हतियार मेशिन होइन बरु किमकी महिला दूत हुन्, जसमाथि त्यतिनै चर्चा हुने गरेको छ, जति मिसाइलको हुने गरेको थियो।

हालै सबैभन्दा चर्चित भइन् किमकी बहिनी किम यो जोङ। किम यो जोङले दक्षिण कोरियाका दर्शकको ध्यान आफ्नोतर्फ खिचिन्।
उनी आफ्दा दाजुको सन्देश लिएर दक्षिण कोरियाको राष्ट्रपति भवनमा कदम राखिन्, टिभीमा उनको प्रत्येक गतिधिविलाई देखाइयो।
किम यो जोङकी चम्किलो कपडा, कपाल र  उनको हाउभाउ, अमेरिकामा प्रतिबन्ध भएपनि टिभी च्यानल किमको व्यक्तित्वको चर्चा गरिरहेका थिए।



जब किम यो जोङले दक्षिण कोरियाको पियङचेङमा जारी शीतकालीन ओम्पिकमा सहभागी भइन्, दर्शकको गर्दन र मोबाइल किमतर्फ मोडिए। किम रहस्यमय देशको मानवीय अनुहार बनेर देखा परिन्। म पनि स्टेडियमको भीडमा सहभागी थिएँ।

एक युवकले मसँग भने, ‘यो चमत्कार र आश्चर्यचकित पार्ने क्षण हो। मैले यो उत्तर कोरियालाई यसअघि कहिल्यै देखेको थिइन्।’
हामीले के बिर्सिनु हुँदैन भने किम पियङचेङ आफ्ना दाजुको छवि चम्काउन आएकी थिइन्। उनले संचारमाध्यममा आफ्नो देशको छवि परिवर्तन गरिन्।



समाचार एजेन्सी एसोसिएटेड प्रेसका प्योङयाङका ब्यूरो चिफ जील ली भन्छिन्, ‘दक्षिण कोरियाका नागरिककालागि यो असामान्य जस्तै घटना थियो।’

जीन ली भन्छिन्, ‘किमले सबैभन्दा सुन्दर महिलालाई दक्षिण कोरिया पठाए, जब तपाइँ उत्तर कोरिया  जानुहुन्छ, यस्ता सुन्दर महिलाले तपाइँलाई रिझाउनेछन्।’ उनीहरुको काम नै उत्तर कोरिया र यहाँका मानिस खराब छैनन् भन्ने देखाउनु हुनेछ। छवि परिवर्तनको काम केही दिन पहिला सुरु भयो, बज उत्तर कोरियाकी महिला ब्याण्ड दक्षिण कोरियाको राजधानी सोल पुगे। जब उत्तर कोरियाकी ‘आर्मी अफ ब्युटी’ दक्षिण कोरिया  पुगिन् तब सुन्दर देखिन मन पराउने दक्षिण कोरियाली नागरिकको ध्यान आफ्नोतर्फ खिच्न सफल भइन्।



उत्तर कोरियाका चीयरलीडर ग्रुपका पूर्व सदस्य हेन सो–हेले भनिन्, ‘हामीबाट उ अपेक्षा गरिन्छ भने उत्तर कोरिया समाजवादी आत्मनिर्भर देश हो। हामीबाट के पनि अपेक्षा गरिन्छ भने हामी दुश्मनको मनभित्र पस्न जाँदैछौं। र हामी अभिमानी पनि छौं।’

हेन सो–हेले उत्तर कोरिया छोड्नुपर्यो।  जब उनका भाइलाई आफ्नो देशबाट निकालियो। यदि उनी त्यही बस्थिन भने उनी र उनको परिवारले जेल सजाय पाउँथे।हेन से–हे दक्षिण् कोरियामा स्वतन्त्रपूर्वक बसिरहेकी छन्। उनी दक्षिण कोरियामा तालिम लिएको दिनहरु स्मरण गर्दै भन्छिन्, ‘हामी अर्को देशमा आफ्नो देश र आफ्ना नेता किमको सम्मान बढाउन जाँदैछौं। मेरी साथीका अनुसार आफ्नो  देशमा नबिर्सिउन भनेर आफ्नो सुटकेसमा देशको माटो र किम जोङ उनको मूर्ति सँगै लिएर आएकी थिइन्।’



पियङचेङमा आइस हकी खेलका क्रममा दुवै देशबीच सांस्कृतिक अन्तर पनि देखियो। जहाँ दक्षिण कोरियाका चीयर लिडर सर्ट स्कर्ट र बुटमा सेक्सी नृत्य गर्दै देखिए भने उत्तर कोरियाका खेलाडी देशभक्ति धुनले उत्साह बढाइरहेका थिए।

हेन सो–ही २००३ को एउटा घटनालाई  सम्झेर अहिले पनि डराउँछिन्। ‘जब चीयरलिडर दक्षिण कोरिया पुग्यो, त्यतिबेला पानी परिरहेको थियो। एक चियरलीडरको हातमा किम जोङ इलको झण्डा थियो, त्यो भिज्यो। सबै चीयरलिडर आफ्नो बसबाट उत्रिएर झण्डा बचाउन थाले। दक्षिण कोरिया नागरिकलाई यो निकै फरक लाग्यो। यही हो उत्तर र दक्षिण कोरियाबीचको अन्तर,’ उनले भनिन्। उत्तर कोरिया मामिलाका जानकार इयान ब्रेमरले ट्विट गर्दै  लेखेका छन्, उत्तर कोरियाका चीयरलीडरले कमाल गरे।’
