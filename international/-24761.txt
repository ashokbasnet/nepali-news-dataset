दक्षिण अफ्रिकाका राष्ट्रपतिद्वारा राजीनामा

बीबीसी । दक्षिण अफ्रिकाका राष्ट्रपति जेकोब जुमाले राजीनामा घोषणा गरेका छन्।

पद छोड्न लागेको घोषणा गर्न बुधवार साँझ क्यामेरासामु उपस्थित भएका जुमा थकित देखिएका थिए। गल्ती गरेको स्वीकार्दै उनले आफू र अरू कोही पनि पूर्ण नभएको बताए।

आफ्नो भाषणका क्रममा उनले धेरै कुरा अस्वीकार गरे। जुमाले सत्ता हस्तान्तरणका लागि आफ्नो दलसँग केही महिनाको समय मागेको र आफूले गरेका गल्तीबारे जान्न मात्र चाहेको बताए।

महाभियोग र अविश्वासको प्रस्ताव ल्याउने धम्कीबाट आफूलाई डर नलागेको उनले उल्लेख गरे। पद त्यागेपछि सेवा, सुविधाहरू गुम्ने डर आफूमा भएको दावीको पनि उनले खण्डन गरे।
