अमेरिकाको एक स्कुलमा अन्धाधुन्ध गोली प्रहार, १७ को मृत्यु

बीबीसी। अमेरिकाको फ्लोरिडा राज्यको एक स्कुलमा गोलीबारी हुँदा कम्तिामा १७ जनाको मृत्यु भएको छ। फ्लोरिडा राज्यका पार्कल्याण्ड प्रहरीले गोलीबार गराउने व्यक्तिको नाम निकोसल क्रुज भएको बताएको छ। १९ वर्षीय निकोलस सो स्कुलका पूर्व विद्यार्थी रहेको र उनलाई स्कुलबाट निकालिएको बीबीसीले जनाएको छ।

स्थानीय अधिकारीले सीबीएस न्युजसँग कुरा गर्दै निकोलसले स्कुलमा फायर अलार्म बजाएको बताए। त्यसपछि स्कुलमा भागदौड मच्चिएको  र निकोलसले अन्धाधुन्ध गोली चलाएका थिए। स्कुलमा विद्यार्थी कक्षा कोठामा लुकेपछि प्रहरीले स्कुललाई घेरा हालेको थियो।
गोलीबारी सुरु हुनुभन्दा एकघण्टा पछि ब्रोवार्डका शेरिफ कार्यलयले त्यसको जानकारी गराएको थियो। गोली प्राहार गर्ने व्यक्तिलाई प्रहरीले  नियन्त्रणमा लिएको छ। 



शेरिफ कार्यलयका अनुसार १४ पीडितका बारेमा कुनै जानकारी प्राप्त भएको छैन।  यसअघि स्टोनम्यान डगलस हाइस्कुलका सुपरिटेण्डेण्ट रबर्ट रन्सीले पत्रकारसँग केही मानिस हाताहत भएको बताए। ‘संदिग्ध संभवतः पूर्व विद्यार्थी हुन्। उनलाई हिरासतमा लिइएको छ’, उनले भने। 

एफबीआइले स्थानीय प्रशासन सहयोगमा जुटेको जनाएको छ।  अमेरिकी टेलिभिजन च्यानलहरुका अनुसार स्कुलमा स्कुलमा अध्ययनरत विद्यार्थीका अभिभावक ठूलो संख्यामा प्रहरी परिसरमा भेला भएका छन्। 

ह्वाइट हाउसका प्रवक्ता लिन्डसे वाल्टर्सले राष्ट्रपति डोनाल्ड ट्रम्पले फ्लोरिडाको स्कुलमा भएको गोलीबारीको जानकारी लिएको बताए।
फ्लोरिडाका गभर्नर रिक स्कटले गोलीबारीका विषयमा आफूले राष्ट्रपतिसँग कुरा गरेको जानकारी दिए।  राष्ट्रपति ट्रम्पले ट्विट गर्दै पीडित परिवारलाई सान्त्वना दिएका छन्।  २०१३ देखि अमेरिकी स्कुलमा गोलीबारीका २९१ घटना सार्वजनिक भएका छन्।
