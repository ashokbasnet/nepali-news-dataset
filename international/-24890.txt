सन् २०३० बाट आएका व्यक्तिको आश्चर्यजनक दावी, 'लाइ डिटेक्टर'ले भन्यो ‘सत्य बोल्दैछन्’

एजेन्सी। अमेरिकामा एक व्यक्तिले आश्चर्यजनक दावी गर्दै भनेका छन् उनी भविष्य (सन् २०३०) बाट आएका हुन् । यति मात्र होइन उनले आउने भविष्यको बारेमा यस्ता दावी गरेका छन् जुन कुरा मानिसहरुले विश्वास गर्न थालेका छन् । हालै नोहा नाका यी व्यक्तिले अमेरिकामा एक रेडियोलाई अन्तरवार्ता दिँदै यस्तो खुलासा गरेका हुन् । आश्चर्यको कुरा त के भने झुट पत्ता लगाउने ‘लाइ डिटेक्टर’ मेसिनले समेत उनले भनेको कुरालाई साँचो भएको बताएको छ । 

नोहाले आफू २०३० मा गइसकेको दावी गरेका छन् । उनले सबैभन्दा पहिले अमेरिकी राष्ट्रपति डोनाल्ड ट्रम्पको बारेमा भविष्यवाणी गरे । उनका अनुसार ट्रम्प जतिसुकै विवादमा फसेको भए पनि २०२० मा दोस्रोपटक राष्ट्रपति निर्वाचित हुनेछन् । उनले भनेअनुसार २०२० पछि हामीसँग यस्ता रोबोट हुनेछन् जसले एक्लै पूरै घर सम्हाल्न सक्नेछन् । २०२० सम्म मोबाइल फोन अपेक्षाभन्दा धेरै ठूला हुन पनि उनले दावी गरे । नोहाका अनुसार २०२८ मा मानव मंगलग्रहमा जानेछन् । यही वर्षदेखि टाइम ट्राभल मेसिनको प्रयोग पनि सहज हुनेछ । आगामी दिनमा क्यान्सरजस्ता रोगको उपचार पनि निकै सहज हुने उनले दावी गरे ।
