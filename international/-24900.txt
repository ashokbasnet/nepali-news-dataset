हेर्दाहेर्दै भत्किएर ढल्यो २ तलाको बिल्डिङ, क्यामेरामा रेकर्ड भयो लाइभ भिडियो (भिडियोसहित)

बुधबार साँझ एउटा २ तलाको भवन हेर्दाहेर्दै भत्किएर ढलेको छ । त्यो घरमा बसोवास गर्नेहरु संयोगले समयमै घरबाहिर निस्कन सफल भएपछि बाँचेका छन् । त्यो घर निकै पुरानो भइसकेको बताइएको छ । भारतको इन्दौर शहरमा भएको यो घटना क्यामेरामा लाइभ रेकर्ड भएको छ । 

यो घर निकै पुरानो भइसकेको थियो र यो घरको छेउमा अर्को घर बनाउनको लागि जग खनिँदै थियो । यही कारण भवन ढलेको बताइएको छ । शाजापुर जिल्लाको शुजालपुरमा यो घरमा वृद्ध दम्पती बस्थे । बुधबार साँझ उनीहरु घरमै भएका बेला घर एकतर्फ झुकेको महसुस भएपछि उनीहरु बाहिर निस्किए । घरबाहिर निस्किनासाथ उनीहरुको आँखैअगाडि उनीहरुको घर ढल्यो । 

उनीहरु विवश भएर घर ढलेको हेरिरहे । उनीहरुले घरबाट सामान निकाल्ने समेत समय पाएनन् । घर ढलेपछि उनीहरुको बास खोसिएको छ । घर झुकेको थाहा पाएपछि जम्मा भएको भीडले भिडियो बनाएको थियो । 

भिडियो हेर्नुहोस् –
