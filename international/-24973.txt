यो गाउँका सबै परिवार रातारात बने करोडपति, यस्तो चमत्कारले बन्यो एशियाकै धनी गाउँ

एजेन्सी। के तपाइँले यस्तो गाउँको बारेमा सुन्नुभएको छ ? जहाँका सबै परिवार रातारात करोडपति बने । यो सत्य हो । सुरुमा विश्वास नलागे पनि यो कुरा पूर्णतया सत्य हो कि यो गाउँका ३१ परिवार रातारात करोडपति बनेका छन् । अहिले यो गाउँको चर्चा संसारभरु फैलिएको छ । 

भारतको अरुणचल प्रदेशको तवांग जिल्लाको बोमजा गाउँ अहिले एसियाका सबैभन्दा धनी गाउँमा सामेल भएको छ । यो गाउँमा भारतीय सेनाले एउटा परियोजना संचालन गर्दैछ । त्यसको लागि सेनाले पूरै गाउँको जमिन लिएको छ र यहाँका हरेक परिवारलाई करोडौं मुआब्जा दिएको छ । 

भारतीइ मिडियाका अनुसार बोमजा गाउँमा भारतीय सेनाले आफ्नो टुकडी तवांग गैरसनको एउटा युनिट स्थापना गर्दैछ । यसको लागि रक्षा मन्त्रालयले गाउँका हरेक परिवारलाई जमिनको बदलामा करोडौं मुआब्जा दिएको हो । कूल २०० एकड जमिनको लागि रक्षा मन्त्रालयले यहाँका ३१ परिवारलाई ४० करोड ८० लाख भारु मुआब्जा दिएको छ । 

अरुणाचल प्रदेशकी मुख्यमन्त्री पेमा खांगूले यो रकम हस्तान्तरण गरिन् । यहाँका ३१ मध्ये २९ परिवारलाई १ करोड ९ लाख दिइएको छ । १ परिवारलाई २ करोड ४० लाख र अर्को १ परिवारलाई ६ करोड ७० लाख दिइएको छ । यी दुई परिवारको जमिन गाउँमा धेरै भएको बताइएको छ ।
