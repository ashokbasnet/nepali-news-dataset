अनियन्त्रित कारले मोटरसाइकललाई दियो ठक्कर, कार पनि उल्टिएर खस्यो

१ सय किलोमिटर प्रतिघण्टा भन्दा तीब्र गतिमा आएको कारले अगाडिबाट आइरहेको मोटरसाइकललाई ठक्कर दियो । लगत्ते कार पनि अनियन्त्रित भएर खाल्डोमा खस्यो । दुर्घटनास्थलमा घाइते व्यक्तिहरु सडकभरी छरिएका थिए । ठक्करले मोटरसाइकलमा सवार एक जनाको मृत्यु भएको स्थानीय संचारमाध्यमले जनाएका छन् । दुर्घटनामा आधा दर्जन व्यक्तिहरु घाइते भएको बताइएको छ । 

उत्तर प्रदेशको सुल्तानपुरबाट लखनउ जाने राजमार्गमा शुक्रबार राती दुर्घटना भएको हो । घाइतेहरुलाई लखनउ ट्रमा सेन्टरमा भनाइ गरिएको छ । मोटरसाइकलमा दुई दाजुभाइ १७ वर्षका धीरज कुमार र २२ वर्षका रामजनक सवार थिए । राजनकको घटनास्थलमै मृत्यु भयो । धीरज गम्भीर घाइते छन् । स्थानीयका अनुसार कार १०० भन्दा बढी स्पिडमा थियो ।
