९८ वर्षीय वृद्धले गरे डिग्री पास!

एजेन्सी। वृद्ध भएपछि स्मरण शक्ति र काम गर्ने क्षमतामा ह्रास आउँछ भन्ने आम मान्यतालाई चुनौती दिंदै एक ९८ वर्षीयले डिग्री पास गरेका छन्। भारतको पटनाको नालंडा खुल्ला
विश्वविद्यालयबाट झारखण्डका ९८ वर्षीय राज कुमार वैश्यले हालै अर्थशास्त्र विषयमा मास्टर डिग्री गरेका हुन्।

सन् १९३८ मा ग्राजुएसन पूरा गरेका राज कुमार कामको चाप र सामाजिक प्रचलनका कारण पढाइलाई छोडेर काममा मात्र केन्द्रित भएका थिए। तर उनको पढ्ने धोको बहने पूरा हुन सकेको थिएन। उनका अनुसार उनलाई फेरी युनिभर्सिटीमा भर्ना हुने हिम्मत दुई वर्ष अगाडी मात्र आयो र अन्ततः डिग्री हासिल गरेरै छोडे।

मास्टर डिग्रीको सर्टिफिकेट पाएपछि उनले शिक्षा लिनको लागि, सिक्नको लागि मानिस कहिल्यै बूढो नहुने बताएका छन्।
