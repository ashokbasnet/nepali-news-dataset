जुम्ल्याहा दाजुभाइको प्रेमिका पनि जुम्ल्याहा दिदीबहिनी

एजेन्सी। हेर्दा दुरुस्तै देखिने जुम्ल्याहा दाजुभाइका प्रेमिकाहरु पनि जुम्ल्याहा दिदीबहिनी । दुवै जोडीले बिहे गर्ने तयारी गरेपछि छिमेकीहरुले अचम्म मान्दै सोधेका छन् ‘बिहे गरेपछि आफ्ना श्रीमान् र श्रीमती नचिनेर झुक्किन्छौ कि ?’

अमेरिकामा जुम्ल्याहा दाजुभाइ जोश र जेरेमी सेलर्सको दुई जुम्ल्याहा दिदीबहिनीसँग प्रेम भएको हो । रोचक त के भने यी दाजुभाइले एकैचोटी जुम्ल्याहा दिदीबहिनीलाई प्रपोज गरे र अब सँगसगै एकैपटक बिहे गर्ने तयारीमा छन् । यो जोडीलाई लिएर सामाजिक संजालमा निकै रोचक प्रतिक्रिया आएका छन् । केहीले बिहे गरेपछि एक अर्कालाई देखेर झुक्किन्छौ कि भन्दै कमेन्ट गरेका छन् ।

३४ वर्षका यी दाजुभाइको ३१ वर्षका ब्रिटनी र ब्रियाना स्पियर्ससँग एक कार्यक्रममा भेट भएको थियो । यी दुवै दाजुभाइ पहिलो नजरमै यी दिदीबहिनीसँग प्रेममा परे । त्यतिबेलै यी दाजुभाइले प्रपोज गर्ने सोच बनाएका थिए ।
