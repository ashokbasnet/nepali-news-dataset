एक आपसमा ठोक्किए दुई कार, आठ जनाको घटनास्थलको मृत्यु

नयाँदिल्ली । भारतको तेलङ्गनामा दुई वटा कार एक आपसमा ठक्कर खाँदा बुधबार कम्तीमा आठ जनाको मृत्यु भएको छ ।

‘हैदरावादबाट कुर्नुल जाँदै गरेको एउटा कार सडकको अर्को भागमा पल्टीयो, अनि त्यसलाई त्यही भागको विपरित दिशाबाट आइरहेको अर्को कारले ठक्कर दियो र सडक दुर्घटना भयो’ एक जना वरिष्ठ प्रहरी अधिकारीले भने ।

दुर्घटनापछि तीन जना महिलासहित आठ जनाको घटनास्थलमै मृत्यु भएको छ । घटनामा घाइते भई अस्पतालमा भर्ना भएकामध्ये दुई जनाको अवस्था गम्भीर रहेको पनि अधिकारीहरुले बताएका छन् । दुई वटा कारमा गरेर ११ जना यात्रु रहेको बताइएको छ ।

घटनाका बारेमा तत्काल अनुसन्धान गरी दोषीलाई कारबाही गर्ने प्रक्रिया अगाडि बढाइसकेको प्रहरीको भनाई छ । (रासस/सिन्ह्वा)
