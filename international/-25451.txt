 शरीर खरानी भयो, तर जलेनन् कस्तुरबा गान्धीका पाँच चुरा

बीबीसी। महात्मा गान्धीले मुम्बईको शिवाजी पार्कमा एक ठूलो जनसभालाई सम्वोधन गर्ने कार्यक्रम थियो। तर, त्यो अगाडि नै ९ अगस्ट १९४२ मा उनलाई मुम्बईको बिरला हाउसबाट पक्राउ गरियो।

गान्धीको गिरफ्तारीपछि जनसभाको मुख्य वक्त को भन्ने विषयमा प्रश्न खडा भयो। त्यो बेला पूरै मुम्बईमा गान्धीको जस्तो व्यक्तित्व भएका व्यक्ति कोही पनि थिएनन्।



त्यसपछि कस्तुरबा गान्धीले अचानक भनिन्, ‘धेरै चिन्ता लिनु पर्दैन, सभालाई म सम्वोधन गर्छु।’ कस्तुरबाको यस्तो भनाइ सुनेर सबैजना दंग भए। किनभने उनी विरामीमात्रै थिइनन् बरु उनले यसअघि कहिल्यै पनि यत्रो जनसभालाई सम्वोधन गरेकी थिइन्। कस्तुरबाले सभाभन्दा एक घण्टा पहिला सुशीया नैय्यरलाई आफ्नो भाषण देखाइन र शिवाजी पार्कतर्फ कार चढेर गइन्।

उनले डेढ लाख मानिस उपस्थित भएको सभालाई सम्वोधन गरिन्। उनको आवाज सुनेर पूरा माहोल भावपूर्ण भयो। धेरै मानिसको आँखामा आशु आयो।

जसै उनको भाषण सकियो, तब प्रहरीले उनलाई र सुशीला नैय्यरलाई पक्राउ गर्यो। तीस घण्टासम्म उनलाई सामान्य मानिसलाई जस्तै कालकोठरीमा राखियो। त्यसपछि उनलाई पुणेका आगा खाँ प्यालेसमा लगियो, जहाँ महात्मा गान्धी पहिला देखिनै कैद थिए।
 

कस्तुरबालाई तीन पटक हृदयघात 



तर, दुई महिनापछि कस्तुरबालाई गम्भीर प्रकारको ‘ब्रोंकाइटिस’ भयो। उनलाई एकपछि अर्को गर्र्दै तीनपटकसम्म हृदयघात भयो। उनी निकै कमजोर भइन्। र आफ्नो सबै समय ओछ्यानमा नै बिताउन थालिन्।

गान्धी प्रायः कस्तुरबा नजिकै बस्थे। गान्धीले कस्तुरबाकालागि काठको सानो कुर्सी बनाएका थिए। जुन उनको पलङमा राखिन्थ्यो, ताकि उनी आरामसँग खाना खान सकुन्। पछि गान्धीकालागि त्यो कुर्सी कस्तुरबाको सबैभन्दा ठूलो सम्झना भयो। कस्तुरबाको निधनपछि गान्धी जहाँ गएपनि त्यो सानो कुर्सी सँगै लिएर जान्थे।



जनवरी १९४४ सम्म गान्धीलाई के लाग्थ्यो भने कस्तुरबा अब केही दिनकी मात्रै पाहुना हुन्। कस्तुरबाको निधन हुनुभन्दा एक महिला पहिला २७ जनवरीमा उनले गृह विभागलाई कस्तुरबाको उपचार गर्न चर्चित डाक्टर दिनशालाई बोलाउन पत्र लेखे। उनले केपनि अनुरोध गरे भने आफ्नी नातिनी कनु गान्धीलाई आफूसँग बस्न दिइयोस्। कनुले यसअघि पनि कस्तुरबाको रेखदेख गरेकी थिइन्। उनी बेला बेलामा भजन र गीत गुनगुनाएर कस्तुरबाको मन बहलाउँथिइन्।

तीन फेब्रुअरीमा कनुलाई कस्तुरबासँग बस्ने अनुमति त दिइयो तर, डाक्टर बोलाउने गान्धीको अनुरोधलाई सरकारले स्वीकार गरेन्। कस्तुरबाको जीवनको अन्तिम दिनमा डाक्टर वैद्य राज जेल बाहिर आफ्नो कार राखेर त्यही कारमा सुत्थे, ताकि आवश्यक परेको खण्डमा तत्काल उपचार गर्न सकियोस्।

कस्तुरबालाई बचाउने अन्तिम प्रयासका रुपमा उनका छोरा देवसाद गान्धीले कलकत्ताबाट ‘पेनिसिलिन’ औषधि मगाए। ‘पेनिसिलिन’ त्यो जमानाको नयाँ ‘वण्डर ड्रग’ औषधि थियो। तर, जब गान्धीले ‘पेनिसिलिन’ ले कस्तुरबालाई ‘इन्जेक्ट’ गरिने थाहा पाएपछि त्यसो गर्ने अनुमति दिएनन्।

गान्धीले केही दिन कस्तुरबाको छेउमा बसेर उनको हात समातेर बिताए। उनका छोरा हरिलाल उनलाई हेर्न आए। तर, त्यो बेला उनले रक्सी पिएका थिए, यस्तो अवस्थामा छोरालाई देखेपछि कस्तुरबा अर्कोतर्फ फर्किन्। २२ फेब्रुअरीमा कस्तुरबासँग जीवनको अब केही घण्टामात्र बाँकी रहेको थाहा भयो त्यसपछि देवदासले तीन बजे उठेर उनको ओठमा गंगाजलको केही थोपा चुहाए।


गान्धीले गराए अन्तिम स्नान

साँझ सात बजेर ३० मिनेटमा कस्तुरबाले आफ्नो अन्तिम सास लिइन्। गान्धीले सुशीला नैय्यर र मीरा बेनसँग मिलेर कस्तुरबाको अन्तिम स्थान गराए। कस्तुरबालाई रातो किनारा भएको साडी लगाइयो, जुन साडी केही दिन पहिला गान्धीजीको जन्म दिनमा कस्तुरबाले लगाएकी थिइन्।

गान्धीले आफ्नो हातले कस्तुरबाको दिउँदोमा सिन्दुर लगाए। उनको दाहिने हातमा काँचका पाँचवटा चुरा थिए, जुन उनले आफ्नोे पूरै वैवाहिक जीवनका क्रममा सधैंजसो लगाइरहिन्।

सरकार कस्तुरबाको अन्तिम संस्कार सार्वजकि रुपमा होस भन्ने चाहँदैनथ्यो। गान्धीले के अडान राखे भने की पूरै देशलाई कस्तुरबाको अन्तिम संस्कारमा सहभागी हुन दिइयोस नत्र उनी एक्लै आफ्नी श्रीमतीको अन्तिम संस्कार पाउनुपर्छ।


चन्दको काठको चिता

अर्को के पनि प्रश्न उठ्यो भने चिताकालागि कस्तो दाउराको प्रयोग गर्ने?  गान्धीका कयौं शुभचिन्तकले चिताकालागि चन्दको काठको प्रयोग गर्ने सुझाव दिए। तर, गान्धीले सो सुझावलाई स्वीकार गरेनन्। गान्धीको भनाइ थियो, गरीब व्यक्तिकी श्रीमतीलाई महंगो चन्दनका काठले नजलाउने।

जेलका अधिकारहरुले गान्धीसँग भने, ‘हामीसँग पहिलादेखि नै चन्दनको काठ छन्। हामीलाई के लागेको थियो भने गान्धीजी फेब्रेअरी १९४३ मा २१ दिनसम्म गरिएको भोक हड्तालसम्म जिवित रहँदैनन्।’



अन्तिममा गान्धीजी आफ्ना लागि भनेर राखिएको चन्दनको काठले कस्तुरबाको अन्तिम संस्कार गर्न राजी भए। उनले यदि ती चन्दनका काठ आफ्ना लागि ल्याइएको हो भने ती काठ श्रीमतीको चिताकालागि प्रयोग गर्न सकिने बताए।
अन्तिम समयसम्म गान्धी बसिरहे

अघिल्लो दिन दश बजे करिव १५० जना त्यो ठाउँमा जम्मा भए जहाँ, केही दिन पहिला महात्मा गान्धीका निटक सहयोगी महादेव देसाइको चिता जलाइएको थियो।

कस्तुरबाको पार्थिव शरीरलाई उनका दुई छोरा, प्यारेलाल र स्वयं गान्धीले उठाए। देवदासले चितामा आगो लगाए र गान्धी त्यतिबेलासम्म नजिकैको एक रुख मुनि बसिरहे, जबसम्म कस्तुरबाको चिता पूरै सकिएन।

मानिसहरुले गान्धीलाई कोठामा जान अनुरोध गरेका थिए। गान्धको  जवाफ थियो, ‘कस्तुरबासँग ६२ वर्षसम्म बसेपछि म यो धर्तीमा उनको आखिरी क्षणमा उसको साथ कसरी छोड्न सक्छु। यदि मैले त्यसो गरेँ भने कस्तुरबाले मलाइ कहिल्यै माफ गर्दिनन्।’
कस्तुरबा सधैं रहिरहने छिन्

अन्तिम संस्कारको चौथो दिन जब रामदास र देवदासले कस्तुरबालाई चलाएको स्थानबाट पाँचवटा  चुरा फेला पारे। आयोले ती चुरालाई केही गरेको थिएन्। गान्धीजीलाई जब यो कुरा बताइयो तब गान्धीले भनेका थिए, ‘यो के संकेत हो भने कस्तुरबा हाम्रोबीचबाट गएकी छैनन्। उनीसँधै हाम्रो साथमा बस्छिन्।’

(गान्धीका जीवनीकार प्रमोख कपुरसँगको कुराकानीका आधारमा बीबीसी हिन्दीले तयार परेको सामाग्री)
