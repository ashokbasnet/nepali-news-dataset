वायु प्रदुषण कम गर्न सार्वजनिक यातायातमा निशुल्क यात्राको व्यवस्था 

एजेन्सी । वायु प्रदुषण कम गर्नको लागि जर्मनीमा सार्वजनिक यातायातमा निस्शुल्क यात्रा गर्न पाइने व्यवस्था गरिने भएको छ। जर्मन सरकारले यो वर्षको अन्त्य तिर कार्यन्वयन हुने  गरी निर्णय गरेको हो।  

निजी सवारीसाधनको मात्रा बढेकोले वायु प्रदुषणमा असर परिरहेको निष्कर्षका साथ जर्मनीमा बस र ट्रेनमा निस्शुल्क यात्रा कार्यक्रम लागू हुने भएको छ। यस्तो व्यवस्थाले मानिसहरुलाई सार्वजनिक यातायातको प्रयोग गर्ने प्रोत्साहन हुने आशा राखिएको छ।

निस्शुल्क यात्रा कार्यक्रम सुरुमा पांच सहरमा कार्यान्वयन गरेर त्यसको प्रतिफल हेरिने बताइएको छ। यदि त्यसले अपेक्षित परिणाम ल्याएमा उक्त कार्यक्रमलाई विस्तार गरिने छ।  

यसको साथै जर्मन सरकारले निजी सवारीसाधनलाई भन्दा सार्वजनिक सवारीसाधनलाई कर तथा सरकारी सेवामा प्राथमिकता दिइने बताएको छ।
