सञ्चारमाध्यममाथि फेरि खनिए ट्रम्प, सत्य कुरा बाहिर नल्याएको आरोप

अमेरिका ८ फागुन - अमेरिकी राष्ट्रपति डोनाल्ड ट्रम्पले फेरि सञ्चार माध्यामहरुको चर्को आलोचना गरेका छन्। फ्लोरिडामा भएको एक र्‍यालीलाई सम्बोधन गर्दै ट्रम्पले सञ्चार माध्यामले आफ्नो सत्य कुरा बाहिर नल्याएको आरोप लगाएका हुन्।

उनले सञ्चारमाध्यमका आफ्नै एजेन्डा रहेको र सत्य कुरा भन्दा पनि आफ्नै एजेण्डालाई आत्मसाथ गरेर गलत सामाचार प्रसारण गरिरहेको आरोप लगाए।

चुनावी अभियानमा जस्तै राष्ट्रपति ट्रम्पले फ्लोरिडामा अर्को र्‍यालीको आयोजना गरेका हुन्।

गत हप्ता ह्वाइट हाउसमा आयोजना गरिएको ७६ मिनेट लामो पत्रकारसम्मेलनमा पनि ट्रम्पले सञ्चारमाध्यको तिखो आलोचना गरेका थिए। एजेन्सी
