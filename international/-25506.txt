पेरिसको पर्यटनमा सन् २०१७ मा उल्लेख्य सुधार

पेरिस। पेरिसमा आतङ्कवादी हमला भएको दुई बर्षपछि सन् २०१७ मा फ्रान्सको राजधानी शहर पेरिसले उल्लेख्य सङ्ख्यामा भ्रमण गरेका बताइएको छ। 

सन् २०१५ को नोभेम्बरमा पेरिसमा आतङ्कवादी हमलाका कारण लागेको घाउ विस्तारै निको भएको महशुस पेरिस भ्रमणका लागि उल्लेख्य होटेल बुकिङ भएको तथ्याङ्क बिहीबार सार्वजनिक भएसँगै भएको छ। 

सन् २०१६ को तुलनामा पेरिसका होटेल बुकिङ गराउने आन्तरिक तथा वाह्य पर्यटक सङ्ख्या २९ लाख बढी भएको तथ्याङ्कले देखाएको छ। यसबाट पेरिसको पर्यटन क्षेत्रमा ९.५ प्रतिशत आम्दानी थपिएको छ। बढेको पर्यटक सङ्ख्याबाट हुने कमाइबाट दुई अर्ब अमेरिकी डलर बराबर फाइदा पुगेको, पेरिस क्षेत्रमा कार्यरत पर्यटन समितिले बताइएको छ। 

समितिले भनेको छ, “सन् २०१७ मा अधिल्लो बर्षको तुलनामा पर्यटनमा चामत्कारिक रूपमा सुधार देखिएको छ ।” 

पछिल्लो बर्ष खासगरी समूद्रपारबाट आउने पर्यटकको सङ्ख्यामा १३.७ प्रतिशतले वृद्धि भएको छ। आन्तरिक पर्यटकको सङ्ख्यामा पनि उक्त समयमा ५।९ प्रतिशतले वृद्धि देखिएको जनाइएको छ। 

ज्योतिको शहर भनिने पेरिसमा चिनियाँ, जापानी, अमेरिकी तथा जर्मन पर्यटकले उल्लेख्य भ्रमण गर्ने गरेकोमा पेरिसमा भएको आतङ्कवादी हमलाले यसलाई प्रभावित तुल्याएको थियो। तर यो विस्तारै पूरानो भएको र पेरिसको सुरक्षा अवस्था पनि निकै सुधार भएकाले विदेशी तथा स्वदेशी पर्यटकको आवतजावत ह्वात्तै बढेको हो। 

यस बर्ष पनि अन्य बर्ष झैँ पेरिस भ्रमणमा आउने अमेरिकी पर्यटकको सङ्ख्या नै देखिएको छ। फ्रान्समा गत बर्ष २४ लाख अमेरिकीले भ्रमण गरेका थिए भने दोस्रोमा यो भन्दा निकै कम ११ लाख चिनियाँ पर्यटकले भ्रमण गरेका थिए। एएफ्पी
