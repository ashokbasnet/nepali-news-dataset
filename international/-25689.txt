स्कुलबाट फर्केका बालबालिकामाथि जीप चढ्यो, ९ जनाको घटनास्थलमै मृत्यु, २४ घाइते

स्कुलबाट फर्किरहेका बालबालिकाको समूहमाथि जीप चढ्दा ९ जनाको घटनास्थलमै मृत्यु भएको छ । २४ जना घाइते भएका छन् । मृत्यु हुनेमध्ये ७ स्कुले बालबालिका र २ वयस्क छन् । ती बालबालिकाहरु स्कुल विदा भएर घर फर्किँंदै थिए । 

बालबालिकाले सडक पार गर्ने क्रममा अनियन्त्रित बोलेरो जीपले उनीहरुलाई कुल्चिँदै अगाडि बढेको हो । घटनामा २४ जना घाइते भएका छन् । घाइतेमध्ये ३ जनाको अवस्था निकै गम्भीर भएको बताइएको छ । जीपका चालक फरार छन् । अनियन्त्रित भीडले जपि तोडफोड गरेका छन् । 

भारतको बिरार राज्यको मुजफ्फरपुरलाई सीतामढीसँग जोड्ने सडकमा दुर्घटना भएको हो । स्कुल विदा भएपछि २ जनाले बालबालिकालाई सडक पार गराउँदै थिए । त्यही बेला जीपले बालबालिकासहित सडक पार गराउनेलाई समेत कुल्चेको हो । कार बालबालिकालाई किच्दै नजिकै रुखमा ठोक्किएको थियो । मृतक बालबालिका ९ देखि १४ वर्षका छन् ।
