ओबामालाई तेस्रोलिंगीको विचित्र प्रस्ताव, ओबामाले भने ‘अहिले होइन पछि...’

एजेन्सी। भारत भ्रमणमा आएका अमेरिकी पूर्वराष्ट्रपति बाराक ओमामालाई भारतकी एक तेस्रो लिंगीले विचित्र प्रस्ताव गरेकी छिन् । यसको जवाफमा ओबामाले भने ‘हुन्छ तर अहिले होइन कार्यक्रम सकिएपछि ।’ दिल्लीको टाउनहलमा युवा व्यवसायिक नेतृत्वकर्ता र सामाजिक अगुवाहरुलाई सम्बोधन गर्दै गर्दा ओबामालाई ती तेस्रो लिंगी सामाजिक कार्यकर्ताले सोधेकी थिइन् ‘के म तपाइँलाई अंकमाल गर्न सक्छु ?’

ओबामा डट ओआरजीले यो कार्यक्रम आयोजना गरेको थियो । ओबामाले अमेरिकामा यस क्षेत्रका साँस्कृतिक उत्सवहरु पनि मनाइने बताउँदै भने ‘हामी ह्वाइट हाउसमा दीपावली पनि मनाउँथ्यौं ।’ ओबामाले अर्को पुस्ताको लागि नेतृत्व तयार गर्नु अहिलेको आवश्यकता रहेको बताए । उनले भने ‘ओबामा फाउण्डेशन हरेक ठाउँमा डिजिटल नेटवर्क तयार गर्न चाहन्छ । यहाँ आउनुभन्दा अगाडि हामीले जर्मनी र ब्राजिलमा पनि काम गर्यौं । यो कार्यक्रम विश्वभर विस्तार हुनेछ ।’
