महिनौंको विदामा विदेश गइन् महिला, फर्किंदा बस्नको लागि घरसमेत रहेन

एजेन्सी। बेलायतकी एक महिला महिनौंको विदाको लागि विदेश गइन् । पछि जब ती महिला घर फर्केर घर हेरिन् उनको होश उड्यो । तान्या लवेंटे नामकी महिलाले लिभरपुलमा रहेको आफ्नो घरभित्र हेरिन् उनको सातोपुत्लो उड्यो । केही अपराधीहरुले मिलेर उनको आलिशान घरलाई गाँजा उत्पादन गर्ने फ्याक्ट्री बनाएका थिए । अब तान्यासँग बस्नको लागि घरसमेत छैन । 



तान्याले गएको सेप्टेम्बरमा यो घर एक कोरियाली परिवारलाई भाडामा दिएकी थिइन् । त्यसपछि उनी आफ्ना ब्वाइफ्रेण्डसँग एसिया घुम्न निस्किन । एक दिन छिमेकमा बस्ने ब्वाइफ्रेण्डकी आमाले उनलाई उनको घरमा मोटा मोटा पाइप जडान गरिएको बताइन् । केही अशुभ भएको आशंकाले तान्या तुरुन्तै फर्किन् । टुरबाट फर्केपछि जब उनले आफ्नो घरभित्र हेरिन् उनको सातोपुत्लो उड्यो । केही अपराधीहरुले मिलेर उनको आलिशान घरलाई गाँजा उत्पादन गर्ने फ्याक्ट्री बनाएका थिए ।



हरेक कोठामा गाँजाका बिरुवा उमारिएका थिए । पूरै घरमा ठूला ठूला प्वाल पारेर त्यहाँ पाइप जडान गरिएको थियो ताकि पाइपको माध्यमबाट बाहिरको ताजा हावा घरभित्र छिरोस् । प्रहरीका अनुसार यहाँ यति धेरै गाँजा उमारिएको थियो कि त्यसबाट अपराधीहरुले ७ लाख पाउण्ड (१३ करोड नेपाली रुपैयाँ) वार्षिक कमाइ गर्न सक्थे । तान्याले यस्तो अवस्थामा पनि लिभरपुल प्रहरीले आफूलाई सहयोग नगरेको र त्यहाँ भएको गाँजामात्र लिएर गएको आरोप लगाएकी छिन् । यहाँ कसले गाँजा उमारेका थिए भन्ने खुलेको छैन । उनले घर भाडामा दिएको कोरियाली परिवार बेपत्ता भइसकेको छ ।
