सिरिया आक्रमणको तरंग नेपालसम्म, बिरोध र धर्ना

काठमाडौँ । सिरिया हिंसाको विरोधमा नेपालमा पनि बिरोध प्रदर्शन भएको छ । सिरियामा बहुराष्ट्रिय सेनाले निर्दोष जनता माथि चरम दमन गरेको भन्दै मंगलबार बिरोध प्रदर्शन गरिएको हो ।

विभिन्न मानवअधिकारवादी संस्थाले नेपालमा रहेको संयुक्त राष्ट्र संघको कार्यालय ललितपुरको पुल्चोकमा पुगेर धर्ना दिँदै बिरोध गरेका हुन् । 
सिरियामा भएको बमबारी र नरसंहार तत्काल रोक्न, संयुक्त राष्ट्रसंघ सुरक्षा परिषदद्वारा पारित युद्ध विरामको प्रस्तावलाई तत्काल लागू गर्न माग गर्दै मानवअधिकारकर्मिहरुले शान्ति बार्ताको लागि मार्ग प्रशस्त गर्न सिरियाली सरकार र विद्रोहीहरुलाई आग्रह पनि गरेका छन् ।

धर्ना संगै मानव अधिकारकर्मीहरुले संयुक्त राष्ट्रसंघका महासचिव एन्टोनियो गुटेरेशलाई सिरियाली जनताको जीवन रक्षाका लागि प्रभावकारी भूमिका खेल्न संयुक्त राष्ट्रसंघको नेपालस्थित कार्यालय मार्फत ज्ञापन पत्र समेत पठाएका छन् ।
