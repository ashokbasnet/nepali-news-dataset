सिसिटिभीमा रेकर्ड भयो अनौठो चोरी, बहुमूल्य चीज वा पैसा होइन अरु नै चोरियो

एजेन्सी। चोरको आँखा धेरैजसो बहुमूल्य सामानमा हुन्छ । तर भारतको हरियाणा पंचकुलामा सिसिटिभी क्यमेरामा अनौठो चोरी रेकर्ड भएको छ । यहाँ चोरले बहुमूल्य सामान वा पैसा होइन अरु नै कुरा चोरेका छन् । 

यो घटनाको भिडियो हेरेर मानिसहरु निकै आश्चर्यमा परेका छन् । वास्तवमा चोरले रुपैयाँपैसा वा मूल्यवान सामान होइन दूध चोरेर फरार भएका छन् । सिसिटिभीमा देखिएअनुसार ती चोरले एक एक गरेर दुधका क्यारेट चोरेर लिएर गएका छन् । 

भिडियोमा चोर कारमा आएको देखिएको छ । चोरले अनुहारमा रुमाल बाँधेका छन् । चोरले एक एक गरेर दूधका क्यारेट आफ्नो कारमा राख्छन् र फरार हुन्छन् । यो घटना पंचकूलाको सेक्टर २१ स्थित बजारमा भएको हो । फुटेजका आधारमा प्रहरीले अनुसन्धान अगाडि बढाएको छ ।
