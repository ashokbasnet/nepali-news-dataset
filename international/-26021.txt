गुटामा युद्धविरामपछि पनि एकको मृत्यु

फाइल तस्विर
                                
                                        
                        बेरुत, लेबनान। सिरियाली विद्रोही नियन्त्रित पूर्वी शहर गुटा र वरपरको क्षेत्रमा मङ्गलबार पनि सिरियाली सरकारले गरेको रकेट आक्रमणमा परी एक जनाको मृत्यु भएको छ। 

उक्त क्षेत्रमा संयुक्त राष्ट्रसंघको प्रस्ताव अनुसार युद्धविराम घोषणा गरिएको भएपनि सिरियाली सरकारले हवाई कारबाही जारी राखेको छ। 

मानवीय सहयोगका लागि राष्ट्रसंघको प्रस्तावमा भएको युद्धविराम कार्यान्वयनमा आएको भन्ने रसियाली घोषणाका बाबजुद पनि सिरियाली बसर अल–असद सरकारले आज पनि आक्रमण जारी राखेको सिरियाको मानव अधिकारको अनुगमन गरिरहेको संस्थाले जनाएको छ। 

बेलायतस्थित सिरियाली मानव अधिकारवादी संस्थाको द्वन्द्व अनुगमन समूहले युद्धविराम कार्यान्वयनमा आएको भनी घोषणा गरेपछि मृत्यु हुने पहिलो व्यक्ति जिसरिनका एक बालक भएको जनाएको छ। उक्त घटनामा सात अन्य व्यक्ति घाइते भएका उक्त समूहले जनाएको छ। एएफपी
