६ वर्षमा ३२ महिलालाई बलात्कार गरी हत्या, यस्तो थियो हत्या गर्ने ‘स्टाइल’

एजेन्सी। ६ वर्षको अवधिमा ३२ महिलालाई बलात्कार गरी हत्या गर्ने मोहन कुमारलाई आजीवन कारावासको सजाय सुनाइएको छ । साइनाइड मोहनको नामले चर्चित यी व्यक्तिलाई बैंलोरको अदालतले सजाय सुनाएको हो । उनीविरुद्ध चलिरहेको ३२ आरोपमध्ये २० मा चार्जशीट पेश भइसकेको छ । मदनलाई पाँचौं मुद्दामा सजाय सुनाइएको हो । 

कोहनले यी अपराधहरु २००३ देखि गर्न सुरु गरेका थिए । उनी २०१० मा पक्राउ परेका हुन् । अहिले सजाय सुनाइएको घटना २००९ को हो । त्यतिबेला मोहनले अनिता नामकी २८ वर्षकी युवतीलाई विहेको आश्वासन दिएर बलात्कार गरे । पछि गर्भनिरोधक भन्दै साइनाइडको क्याप्सुल दिएर हत्या गरे । अनिताको मृत्युपछि मोहन उनका गहना र पैसा लिएर फरार भएका थिए ।

उनले २००३ मा सुनन्दा नामकी महिलालाई बिहेको आश्वासन दिएर बलात्कार गरेका थिए । केही दिनपछि उनले सुनन्दाको हत्या गरे । यसरी उनले २००९ सम्म ३२ महिलालाई बलात्कार गरी अत्या गरेका थिए । उनले हत्या गर्नको लागि साइनाइडको प्रयोग गर्थे । कार्नाटकका यी व्यक्ति पेशाले शिक्षक हुन् । उनले महिलालाई बिहेको आश्वासन दिएर फसाउँथे अनि हत्या गरेर गहना र पैसा लुट्थे । उनले बिहेपछि महिलाहरुलाई गर्भनिरोधकको बहानामा साइनाइड खुवाउँथे । यही कारण उनको नाम साइनाइड मोहन राखिएको थियो ।
