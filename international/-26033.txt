मान्छे जलाएको चिताको खरानीले होली खेलेपछि...

एजेन्सी। वाराणसीको महाश्मशानको मणिकर्णिका घाटमा जलिरहेका चीता र मुर्दाको बीचमा भस्ख (चिताको खरानी)ले होली खेलिएको छ । यो परम्परा यहाँ वर्षौंदेखि चलिआएको छ । मंगलबार यहाँ रंगभरी एकादशीको ठिक एक दिन पछि यो परम्परा पुनः मनाइएको हो । 

यहाँको मशान नाथ मन्दिरका व्यवस्थापक गुलशन कपुरका अनुसार महादेवले शिवरात्रीका दिन पार्वतीसँग विवाहपछि रंगभरी एकादशीका दिन पत्नीलाई काशी लिएर आएका थिए । यसको एक दिन पछि शिव भक्त आफ्ना बाबा विश्वनाथसँग होली खेलेका थिए । त्यतिबेलादेखि अहिलेसम्म यो दिन यसरी नै होली खेल्ने परम्परा छ । 



गुलशन कपुरका अनुसार यस दिन महादेव आफ्ना प्रियगण भूत प्रेत पिशाचसँग महाश्मशानमा चिताभस्मको होली खेल्छन् । काशी एकमात्र यस्तो ठाउँ हो जहाँ मृत्युलाई पनि मंगल मानिन्छ । यहाँ स्थानीयको साथमा विदेशीले पनि चिताभस्मको होली खेले ।
