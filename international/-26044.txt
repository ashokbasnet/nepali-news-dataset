ट्वेलेटमा क्यामरा फिट गरेर छात्राको भिडियो बनाउने शिक्षकलाई ४ वर्ष जेल

एजेन्सी । ट्वेलेटमा क्यामरा जडान गरेर छात्राको भिडियो रेकर्ड गर्ने शिक्षकलाई चार वर्षको जेल सजाय सुनाइएको छ। बेलायतको एक स्कुलमा पढाउने ४६ वर्षीय राहुल ओडेद्रालाई जेल सजाय तोकिएको हो।

विज्ञान विषयका शिक्षक राहुल भारतीय मूलका बेलायतवासी हुन्। उनले तीन वटा स्कुल बिल्डिंगका महिला ट्वेलेटमा क्यामरा जडान गरेका थिए। ट्वेलेट गएकी एक छात्राले त्यहाँ क्यामरा रहेको शंका मानेपछि घटना बाहिर आएको थियो। पुलिसले जांच गर्दा राहुलले महिला ट्वेलेटमा क्यामरा जडान गरेर रेकर्ड गरेका दुई सय भन्दा बढी भिडियो फेला परेका थिए ।

घटनापछि पक्राऊ परेका राहुललाइ गत बुधबार अदालतले जेल सजाय तोकेको छ। अदालतले उनलाई ४ वर्ष तीन महिनाको जेल सजाय तोकेको छ भने उनले आफ्नो उक्त काम घृणित भएको भन्दै पश्चाताप लागेको बताएका छन् ।
