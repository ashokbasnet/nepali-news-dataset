सीरिया संकटः सेक्सको बदलामा खाद्यान्न

बीबीसी। सीरियाको राहत क्याम्पमा महिलाहरुको यौन शोषण गरेको खुलेको छ। संयुक्त राष्ट्रसंघ र अन्तर्राष्ट्रिय संगठनकातर्फबाट सहयोगका लागि पुगेका पुरुष राहतकर्मीले महिलामाथि यौन शोषण गरेको बीबीसीले जनाएको छ। राहतकर्मी पुरुषले सेक्सको बदलतामा खाना बेच्ने गरेको खुलेको हो। तीन वर्ष पहिला दिइएको चेतावनीका वावजुद एक नयाँ रिपोर्टका अनुसार सीरियाको दक्षिणी क्षेत्रमा यो क्रम अहिले पनि जारी छ।


संयुक्त राष्ट्रसंघ र अन्य संगठनहरुका अनुसार सो क्षेत्रमा काम गरिरहेका उनीहरुका संगठनका विरुद्ध कुनै उजुर आएको छैन। राहतकर्मीले बीबीसीसँग कुरा गर्दै महिलामाथिको यौन शोषण भइरहेको र जसका कारण सीरियाई महिलाहरुले भोजक वितरण केन्द्रमा जान अस्विकार गरेको बताए।
एक राहतकर्मीले केही मानवअधिकारकर्मीले यस्तो घटना नदेखेको जस्तो गरिरहेको दाबी गरे। संयुक्त राष्ट्र संघ जनसंख्या कोषको एक मूल्याकंनले पनि खाद्यान्य वितरण गर्न पुगेका राहतकर्मीबाट सीरियाई महिलामाथि यौन शोषण हुने गरेको देखाएको छ। जनसंख्या कोषले यो मूल्यांकन गतवर्ष सीरियाका विभिन्न प्रशासनिक इलाकामा गरेको थियो।
सम्बन्ध विच्छेद गरेर विधवा निसानामा



वायस फ्रम सीरिया २०१८ नामको एक रिर्पोटमा लैंगिक हिंसाको विश्लेषण गरिएको छ। जसमा कयौं घटनालाई उदाहारणका रुपमा पेश गरिएको छ।


रिर्पोटमा भनिएको छ, ‘महिला र युवती अधिकारीहरुसँग केही समयकालागि विवाह गरिरहेका थिए। ताकि उनीहरुलाई खाने र पिउने सामाग्री मिलोस्। त्यसवापत उनीहरुले अधिकारीहरुसँग यौन सम्पर्क गर्नुपथ्र्यो।’ रिपोर्टमा अगाडि भनिएको छ, ‘महिला र युवतीसँग अधिकारकर्मी फोन नम्बर माग्थे र उनीहरुलाई घर लैजान्थे। विधवा र सम्बन्ध विच्छेद गरेका महिला उनीहरुको निसानामा हुन्छन्।’



यस्तै घटना तीन वर्ष पहिला पनि सार्वजनिक भएको थियो। सहयोगकालागि पुगेका एक संगठनकालागि सल्लाहकारको काम गरिरहेकी डेनिएल स्पेन्सरसँग २०१५ मा जोर्डनमा केही सीरियाई महिलाहरुको समूहले यस्तो गुनासो गरेका थिए।



स्पेन्सर भन्छिन्, ‘राहतकर्मी त्यतिबेलासम्म राहत सामाग्री रोकेर राख्छन्, जबसम्म त्यसको बदलामा यौन सम्पर्क गर्न पाइँदैन।’
‘मलाइ अहिले पनि सम्झना छ, एक महिला आफ्नो कोठामा बसेर रोइरहेकी थिइन्,’ उनले भनिन्, ‘उनीसँग जे भयो त्यसबाट उनी निकै दुखी थिइन्।’ उनले महिला र युवतीलाई राहत सामाग्री वितरण गर्दा सुरक्षा दिनु आवश्यक रहेको बताइन्।
४० प्रतिशत महिला यौन हिंसाको शिकार



द इन्टरनेशनल रेक्स्यू कमिटीले यस्तै सर्वे जुन २०१५ मा गरेको थियो। जमा १९० महिला र युवती सहभागी भएका थिए। रिर्पोटका अनुसार ४० प्रतिशत महिला सहयोगका लागि आएका राहतकर्मीबाट यौन हिंसाको शिकार हुने गरेका छन्।

कमिटीका प्रवक्ताले भने, ‘सर्वेको निष्कर्ष के थियो भने दक्षिणी सीरियामा यौन हिंसा व्यापक चिन्ताको विषय हो, जसमा राहत सामाग्रीको बदलामा यौन सम्पर्ककालागि बाध्य पारिन्छ।’

बीबीसीले यी दुवै रिर्पोटको अध्ययन गरेको छ। जसलाई १५ जुलाई २०१५ मा संयुक्त राष्ट्रसंघ जनसंख्याको कोषको एक बैठकमा पेश गरिएको थियो। जोर्डनको राजधानी अम्मानमा भएको सो बैठकमा संयुक्त राष्ट्रसंघ र अन्तर्राष्ट्रिय संगठनहरुले भाग लिएका थिए।
निगरानी समूह



द इन्टरनेशनल रेस्क्यू कमिटीका प्रवक्ताले भने, ‘हामीहरुले दक्षिण सीरियामा महिला र युवतीको राम्रो सुरक्षाकालागि केही नयाँ कार्यक्रम सुरुवात गरेका छौं।’

केयर संस्थानले सीरियामा निगरानी समूहको विस्तार गरेको छ, र राहत सामाग्री स्थानीय एजेन्सीलाई दिन रोक लगाएको छ।
२०१५ मा संयुक्त राष्ट्र संघ जनसंख्या कोषको बैठकमा सहभागी भएका एकजनाले बीबीसीसँग भने, ‘यौन शोषणको विषयमा विश्वसनीय रिर्पोट पेश गरिएको थियो तर, संयुक्त राष्ट्रसंघले यो विषयमा खासै चासो देखाएन।’
