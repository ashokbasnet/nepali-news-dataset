१ रुपैयाँ शुल्कमा बिरामीको उपचार गर्छन् यी डाक्टर दम्पत्ति

एजेन्सी। तपाई बिरामी हुँदा एकपटकमा कति खर्च हुन्छ ? सामान्य रोगको उपचार पनि यहाँ त्यत्ति सस्तो छैन । अहिलेको महङगीको समयमा सामान्य उपचारमा हामी १ हजार भन्दा बढी रुपैयाँ खर्चिनुपर्ने अवस्था छ ।

तर सुन्दै अचम्म लाग्ने यथार्थ कुरा । भारतका डा.गोविन्द र उनकी श्रीमती डा. स्मिता कोहलेले एक रुपैयाँ शुल्कमा बिरामीको उपचार गर्ने गर्छन्।

उनीहरुले विगत ३२ वर्ष देखि मेल्घट भन्ने ठाउँको एउटा दुर्गम गाउँमा एकजना बिरामीबाट १ रुपैयाँ मात्र शुल्क लिएर सेवा दिने गरेका हुन्।निश्वार्थ सेवा गर्ने अठोटका साथ एमबिबिएस पढेका डा. गोविन्दले मानिसहरु विभिन्न रोग र बालबालिकाहरु कुपोषणका कारण मरिरहेको उक्त ठाउँको बारेमा पत्रिकाबाट थाहा पाएका थिए । त्यसपछि त्यहाँ गएर निस्स्वार्थ सेवा गर्न थालेका उनलेत्यहीं बसेर सेवालाई निरन्तरता दिने अठोट गरे ।

बिहे गर्दा पनि उनले एउटा बिरामीबाट १ रुपैयाँ मात्र शुल्क लिइने हुँदा ४० रुपैयाँले महिनाको खर्च धान्नुपर्ने शर्त राखेका थिए, जसलाई डा. स्मिताले सहर्ष स्विकारिन्। अहिले सम्म पनि खुशीका साथ दुवै जनाले गाउँलेहरूको सेवा गरिरहेका छन् ।
