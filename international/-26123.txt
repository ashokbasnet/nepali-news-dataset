सडकमा भेटिएकी ६ महिनाकी बालिकाका मातापितालाई खोज्दा ज्यान जाने खतरा !

सडकमा बेवारिसे भेटिएकी ६ महिनाकी बालिकाका आमाबाबु खोज्ने प्रयास गर्दा एक महिलालाई ज्यानकै खतरा भएको छ । यी बालिका तीन साताअघि सडकमा बेपारिसे भेटिएकी थिइन् । एक महिलाले यी बालिकालाई भेटेर बालकल्याण समितिको जिम्मा लगाएकी थिइन् । 

बालकल्याण समितिकी कर्मचारी नीतु सक्सेनालाई अज्ञात व्यक्तिले फोन गरेर ज्यान मार्ने धम्की दिएको हो । मंगलबार राती ती अज्ञात व्यक्तिले फोन गरेर धम्की दिएका थिए । धम्की दिने व्यक्तिले ‘यदि यी बालिकाका आमाबाबु खोज्ने काम बन्द नगरे ज्यान मारिदिने’ धम्की दिएको भन्दे ती महिला कर्मचारीले प्रहरीमा उजुरी दिएकी छिन् । 

फेब्रुअरी ९ का दिन यी बालिका भारतको उत्तरप्रदेशको मुरादाबादमा सडकमा भेटिएकी थिइन् । नजिकैको कुलवाडा गाउँकी जायदा नामकी महिलाले यी बालिकालाई भेटेकी थिइन् । जायदाले बालिका प्रहरीको जिम्मा लगाएकोमा प्रहरीले ती बालिकालाई बालकल्याण समितिलाई दिएको थियो । फोन गर्ने व्यक्तिले आफूले बालिकाको आमालाई चिनेको भन्दै एक नम्बर दिएका थिए । त्यो नम्बरमा फोन गर्दा फोन एक महिलाले उठाएकी थिइन् । तर लगत्तै ती महिलाले फोन नै अफ गरेकी छिन् । यी बालिका भेटिएसँगै उनलाई सन्तानको रुपमा पाल्नको लागि अढाइ समयभन्दा बढीको लाइन लागेको थियो ।
