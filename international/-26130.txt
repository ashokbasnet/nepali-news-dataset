साढे १२ हजार करोड ठग्ने नीरब मोदी अनुसन्धानमा सहभागी नहुने, सिबिआइलाई पठाए ठाडो जवाफ

दिल्ली। पंजाब नेशनल बैंकबाट १२ हजार ६७२ करोड भारु ठगीका मुख्य आरोपी नीरब मोदीले सीबिआइ जााचमा सहभागी हुन अस्वीकार गरेका छन् । सीबीआइले नीरब मोदीलाई इमेलमार्फत जाँचमा सहभागी हुन आदेशसहित पत्राचार गरेको थियो । 

पत्रको जवाफमा नीरब मोदीले ‘मेरो भारतबाहिर पनि कैयौं व्यवसाय छन् जहाँ म व्यस्त हुनुपर्छ । त्यसैले जाँचमा सहभागी हुन सक्दिन’ भन्दै जवाफ पठाएका छन् । पंजाब नेशनल बैंकमा भएको ठगीको खुलासा भएपछि जनवरीको पहिलो साता नीवब मोदी र गिताञ्जली जेम्सका मालिक मेहुल चौकसी भारत छाडेर विदेश गएका थिए । 

सीबीआइले इमेलमार्फत निरब मोदीलाई जाँचमा सहभागी हुन भनेको थियो । निरबले अस्वीकार गरेपछि सीबीआइले उनी जुनसुकै देशमा भएपनि खोजेर ल्याउने बताएको छ । सीबीआइले मंगलबार १२५१ करोडको अर्को नयाँ ठगी पत्ता लागेको बताएको छ। यो घोटाला गीतान्जली जेम्ससँग जोडिएको छ । बैंकले यसको जानकारी सीबीआइलाई दिएको थियो । अब पीएनबीमा नीरब मोदी र मेहुल चौकसीको ठगी ११ अजार ४२१ करोडबाट बढेर १२ हजार ६७२ पुगेको छ । मेहुल चौकसी नीरब मोदीका मामा हुन् ।
