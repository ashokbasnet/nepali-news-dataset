सर्पले डसेको रिसमा किसानले सर्पको टाउको नै चपाइदिए, सर्प मर्यो किसानलाई केही भएन

सर्पले डसिहाल्यो भने हामी तत्काल डाक्टरकहाँ जान्छौं । सर्पको विषले असर गरेर ज्यानै जाने खतरा नहोस् भन्ने हाम्रो चाहना हुन्छ । तर एक किसानलाई सर्पले डसेपछि यतिसम्म रिस उठ्यो कि उनले सर्पको टाउको नै चपाइदिए । 

भारत उत्तर प्रदेशको हरदोइमा एक किसानले रिसको झोंकमा सर्पको टाउको नै चपाइदिएका हुन् । ती किसानलाई अस्पतालमा भर्ना गरिएको थियो । आश्चर्यको कुरा त के भने ती किसानलाई सर्पले डसेका कारण सामान्य चोटबाहेक अरु केही भएको छैन । सर्प भने मरेको छ । सोनेलाल नामका ती किसान घाँस काट्न जाँदा सर्पले डसेको थियो । 

अस्पतालमा किसानलाई भर्ना गरिएको थियो । डाक्टरका अनुसार ती किसानको शरीरमा प्रतिरोधी क्षमता यतिसम्म सशक्त थियो कि सर्पले डसेका कारण उनलाई खासै नोक्सानी भएन । डा. महेन्द्र वर्माका अनुसार ती किसान अहिले सामान्य उपचारपछि घर फर्केका छन् ।
