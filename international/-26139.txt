बलात्कारको झुटो मुद्दा हालेर १ लाख ३० हजार माग्ने युवती पैसासहित रंगेहात पक्राउ

एक युवकले आफूलाई बलात्कार गरेको भन्दै प्रहरीमा झुटो मुद्दा हालेर ती युवकसँग १ लाख ३० हजार रुपैयाँ मागेकी युवती पैसासहित रंगेहात पक्राउ परेकी छिन् । ती युवतीले आफूलाई बलात्कार गरेको भन्दै २ दिनअघि प्रहरीमा एक युवकविरुद्ध मुद्दा दर्ता गराएकी थिइन् । 

बुधबार दिउँसो ती युवतीले सम्झौता गर्ने भन्दै ती युवकसँग पैसा लिँदै गरेको अवस्थामा रंगेहात पक्राउ परेकी हुन् । ती युवतीले युवकसँग १ लाख ३० हजार रुपैयाँ मागेकी थिइन् । त्यसको पहिलो किस्ताको रुपमा १ ९३ हजार लिँदै गर्दा ती युवती पक्राउ परेकी हुन् । प्रहरीले ती महिलालाई पक्राउ गरी मुद्दा दर्ता गरेको छ । ती युवतीलाई आजै अदालत पेश गरिएकोमा अदालतले पुर्पक्षका लागि थुनामा पठाएको छ । 

ती युवतीले २ दिनअघि प्रहरीमा बिहेको आश्वासन दिएर आफूलाई बलात्कार गरेको भन्दै प्रहरीमा उजुरी दिएकी थिइन् । प्रहरीले अनुसन्धान सुरु गरेको थियो । अनुसन्धान चलिरहेकै बेला ती युवतीले केस अगाडि नबढाउनको लागि भन्दै ती युवकसँग १ लाख ३० हजार रुपैयाँ मागिन् । बुधबार ती युवतीले युवकलाई आफ्ना एक आफन्तकहाँ बोलाइन् । युवकका परिवारले यसको सूचना प्रहरीलाई दिए । युवक जब ती युवतीलाई भेटे उनले प्रहरीलाई गोप्य संकेत दिए । प्रहरीले ती युवतीलाई पैसा लिँदै गर्दा रंगेहात पक्राउ गरेको छ । घटना भारतको हरियाणा टोहानामा भएको हो ।
