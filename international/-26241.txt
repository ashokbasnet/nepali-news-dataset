८ महिनापछि भारत–चीन सीमाक्षेत्र डोकलाममा अवस्था गम्भीर, फेरि तनाव बढ्ने संकेत

एजेन्सी। भारत र चीनबीच विवाद रहँदै आएको सीमा क्षेत्र डोकलाममा फेरि गम्भीर अवस्था आएको छ । पछिल्लो घटनाक्रमले यहाँ भारत–चीनबीच पुनः विवाद बढ्ने देखिएको छ । विवादित यो क्षेत्रमा ८ महिनाअघि दुवै देशका सेना पछि हटेपछि अवस्था केही सुधार भएको थियो । पछिल्लो समय यहाँ पुनः तनाव बढ्न सक्ने भारतीय रक्षा मन्त्रालयले जनाएको छ । 

बिहीबार भारतीय रक्षामन्त्री सुभाष भामरेले डोकलामको स्थिति निकै संवेदनशील भएको बताए । उनले यहाँ तनाव बढ्ने आशंका पनि गरे । यहाँ चिनियाँ सैनिकको गतिविधि बढेको भन्दै उनले चिन्ता जनाए । तर, यस विषयमा अहिलेसम्म चीनले भने केही बोलेको छैन । चीनले अहिलेसम्म आधिकारिक बयान दिएको छैन र यहाँको स्थिति यथावत रहेको जनाउ दिएको छ ।
