७ सन्तानकी यी ४३ वर्षिया जवान आमा

एजेन्सी । अधिकांश महिलाहरु सन्तान जन्माएपछि मोटाइने पीरले पिरोलिन्छन् । त्यस्तै उमेर बढ्दै गएपछि अनुहारमा चमक हराउने, अनुहार खुम्चिने डर पनि धेरैलाई हुन्छ र धेरैजसो महिलाहरुमा यो हुन्छ पनि। तर, सन्तान जन्माएर र ४० कटेर पनि उस्तै जवान देखिन्छिन्, जेसिका एसलो जेसिकाको इन्स्टाग्राममा पोष्ट भएका तस्बिरहरुले उनी कतै पनि ४३ वर्षकी र ७ सन्तानकी आमा भन्ने झल्को देखिँदैन ।

सामाजिक सञ्जालमा अत्यधिक सक्रिय रहने जेसिकाले व्यस्त जिन्दगीको अधिकांश तस्बिर इन्स्टामा पोष्ट गरेकी छन् । उनले सन १९९४ मा १९ वर्षमा आमा बनेकी थिइन् । दुई विवाह गरेकी जेसिकाको पहिलो विवाहबाट ४ र दोस्रो विवाहबाट तीन सन्तान छन् ।

पछिल्लो समय उनी सन २०१३ मा आमा बनेकी थिइन् । भन्छिन्, ‘महिलाले चाहे आफ्ना शरीर सुन्दर राख्न सक्छिन् । भन्छिन्, हप्तामा तीनपटक जिम जान्छु । बिहानै उठेर ‘कार्डियो’ अर्थात् मुटु स्वस्थ राख्न व्यायाम गर्छु ।’ जेसिकाको सुझाव छः ‘सुन्दर रहन यति त गर्न सक्नुहुन्छ, त्यसपछि फलफूल खानुस्, खानामा प्रोटिन हुनुपर्छ ।’ इन्स्टाग्राममा १ लाख २५ हजार फलोअर रहेका जेसिका भन्छिन्, ‘आमा बनेँ, शारीरिक
सुन्दरताबारे जब सचेत बने, पहिले भन्दा अहिले झन राम्री छु ।’
