बिहेको उपहार खोल्दा बेहुलाको मृत्यु, बेहुलीको अवस्था गम्भिर

एजेन्सी । विवाहमा आएको उपहार खोल्दा एक बेहुलाले ज्यान गुमाउनु परेको छ। ५ दिन अगाडि भएको विवाहमा आएका उपहारहरु खोल्ने क्रममा उपहारको रुपमा राखिएको बम विस्फोट हुँदा बेहुलाको ज्यान गएको हो। यो घटना भारतको ओडिसा राज्यको हो।

विस्फोटपछि दुलाहाकी हजुरआमाको पनि घटनास्थलमै मृत्यु भएको थियो भने सख्त घाईते भएका दुलाहालाई अस्पतालमा पुर्याएपछि अस्पतालले मृत घोषित गरिएको थियो। घटनामा गम्भीर घाईते भएकी दुलहीको उपचार भैरहेको छ।

त्यो उपहार कसले दिएको भन्ने अझै थाहा नभएको र त्यस सम्बन्धि अनुसन्धान भैरहेको प्रहरीले जनाएको भारतीय सञ्चारमाध्यमले जनाएका छन्।
