रुसले बनायो सबैभन्दा खतरनाक परमाणु मिसाइल

बीबीसी। रुसी राष्ट्रपति भ्लादीमिर पुटिनले रुसले संसारको जुनसुकै कुनासम्म मार हान्न सक्ने परमाणु मिसाइल बनाएर र त्यो मिसाइल आफ्नो लक्ष्यमा सफल हुने बताएका छन्। सो मिसाइललाई रोक्न अंभव हुने पुटिनले दाबी गरेका छन्।

रुसको राष्ट्रपति चुनावभन्दा पहिला  राष्ट्रपतिका रुपमा आफ्नो अन्तिम भाषण गर्ने क्रममा पुटिनले सो बताएको बीबीसीले जनाएको छ। रुसको सरकारी टेलिभिजनमा पुटिनले मानिसहरुलाई एक प्रजेन्टेशन पनि देखएका थिए।

पुटिनका अनुसार रुसले यस्तो ड्रोन तयार गरिरहेको छ, जसलाई पनडुब्बीबाट छोडन् सकिने र परमाणु आक्रमण गर्न सक्षम हुने छ। उनले नयाँ मिसाइल युरोप र एसियामा बिछ्याइएको अमेरिकी रक्षा प्रणालीलाई पनि रोक्न सक्ने बताए। पुटिनले संसदको दुवै सदनलाई करिव दुई घण्टासम्म सम्वोधन गरेका थिए।



विश्लेषकहरुका अनुसार रुसका राष्ट्रपतिको सो अभिव्यक्ति अमेरिकी राष्ट्रपति डोनाल्ड ट्रम्पको सैन्य शक्ति बढाउने अभिव्यक्तिको जवाफ हो। अमेरिकाले गत महिना आफ्नो परमाणु क्षमता बढाउने र सानो एटम बम बनाउने बताएका थिए। अमेरिकाको सो अभिव्यक्ति कुनै न कुनै रुपमा रुसलाई चुनौती दिनकालागि भनिएको अनुमान गरिएको थियो।

चीन र अमेरिका पनि यस्तो मिसाइल बनाउने कोसिस गरिरहेका छन्, जुन विश्वको कुनै पनि कुनामा मार हान्न सकियोस्। पुटिनले आफ्नो सम्वोधनमा रुपले आफ्नो सैन्य शक्तिको विस्तार विश्वमा शान्ति स्थापना गर्न गरेको बताएका थिए। पुटिनले यदि कसैले परमाणु हतियार निकाल्यो भने रुस त्यसको दुई गुणा बढी शक्तिले त्यसको जवाफ दिने बताएका थिए।
