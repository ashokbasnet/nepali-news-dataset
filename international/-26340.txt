मन्दिरबाट फर्केको गाडी दुर्घटनामा ८ जनाको मृत्यु, बाँचेका १ जना पनि गम्भीर

मन्दिर गएर फर्किरहेका तीर्थयात्री सवार कार भीरबाट खस्दा ८ जनाको घटनास्थलमै मृत्यु भएको छ । कारमा सवार १ जना मात्र जीवित बचेका छन् । उनको अवस्था पनि निकै चिन्ताजनक रहेको बताइएको छ । 

विदाका बेला मन्दिर गथएका तीर्थयात्री सवार गाडी दुर्घटना भएको हो । भारतको हिमांचल प्रदेशको बिलासपुर जिल्लाको स्वारघाटमा कार सडकबाट १५० फिट तल खसेको थियो । मृतक सबै अमृतसर निवासी भएको बताइएको छ । यी सबै होलीको विदामा हिमांचल प्रदेशको मणिकर्ण साहिब गुरुद्वारा गएका थिए । मणिकर्ण साहिब गुरुद्वाराबाट आनन्दपुर साहिब आउँदै गर्दा कार दुर्घटना भएको हो । बिहीबार राती साढे १० बजे कार भीरबाट खसेको प्रहरीले जनाएको छ । मृत्यु भएका सबै २५ देखि ३५ वर्षका थिए ।
