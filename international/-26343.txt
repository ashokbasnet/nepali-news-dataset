अमेरिकामा विश्वविद्यालयमा गोली चल्दा दुईको मृत्यु, शंकास्पद व्यक्ति भवनभित्रै

वासिंगटन डिसी। अमेरिकाको मिशिगन राज्यको माउण्ट प्लिसेन्टमा रहेको सेन्ट्रल मिशिगन विश्वविद्यालयमा गोली चल्दा दुई जनाकोमृत्यु भएको छ । शंकास्पद व्यक्ति अझै भवनभित्रै छन् । प्रहरीले भवनलाई चारैतिरबाट घेरेको छ । विद्यार्थीहरुलाई विश्वसिवद्यालय भवनभित्रै सुरक्षित ठाउँमा जान भनिएको छ ।

प्रहरीको अनुसार भवनको चौथो तल्लामा फायरिङ सुरु भएको थियो । मारिएका दुवै व्यक्ति विद्यार्थी नभएको बताइएको छ । प्रहरीले यो कुनै व्यक्तिगत रिसिवीका कारण भएको अनुमान गरेको छ । शंकास्पद व्यक्तिको उमेर १९ वर्ष र उचाइ ५ फिट ९ इन्च बताइएको छ । उनले पहेंलो जिन्स र नीलो हुडी लगाएका छन् । अमेरिकी मिडियाले उनको नाम जेम्स एरिक डेविस जुनियर बताएका छन् । 

माउण्ट प्लिसेन्टमा सेन्ट्रल मिसिगन विश्वविद्यालयका २३ हजार विद्यार्थी छन् । यसअघि दक्षिणी फ्लोरिडामा पनि १५ जनवरीमा गोली चल्दा १७ जनाको मृत्यु भएको थियो। यसमा कैयौं विद्यार्थी पनि परेका थिए । यहाँ पनि १० वर्षका किशोरले गोली चलाएका थिए । यस वर्ष अमेरिकामा फायरिङका १८ घटना भएका छन् ।
