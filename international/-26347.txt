सिरियामा आठ टर्कीस् सैनिक मारिए

आङ्करा, सिन्ह्वा। उत्तरपश्चिमी सिरियाको आफ्रिन प्रान्तमा आठजना सैनिक मारिएका छन् भने अरु १३ जना घाइते भएका छन्। 

उक्त क्षेत्रमा बिहीबार बिहान भएको एक झडपमा परी आठ टर्कीस् सैनिक मारिएका बताइएको छ। टर्कीको सैनिक स्रोतले बिहीबार सो जानकारी दिएको समाचारमा उल्लेख छ। 

सो क्षेत्रमा त्यहाँका स्थानीय विद्रोही र टर्कीस् सैनिकबीच भिडन्त भएको थियो। यस झडपको विस्तृत समाचार प्राप्त भएको छैन। 

टर्कीको सेनाले प्रकाशन गरेको विज्ञप्तिकाअनुसार टर्कीस् सेनाको ‘ओपसन ओलिभ ब्रान्च’ ले सिरियाको आफ्रिनमा सुरु गरेको कारबाहीको क्रममा ज्यान गुमाउने सैनिकको संख्या ४० पुगेको बताइएको छ। 

सो क्षेत्रमा केही दिनयतादेखि टर्कीको सेनाले हवाई कारबाही पनि गर्ने गरेको समाचारमा जनाइएको छ।
