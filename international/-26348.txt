अविवाहित युवतीका कारण सिंगो देश चिन्तित, बहुविवाह गर्नेले पाउँछन् पुरस्कार

एजेन्सी। हाम्रो देशमा बहुविवाह गर्नु कानुनी रुपमा अपराध हो । नेपाल मात्र होइन संसारका अधिका.श देशमा बहुविवाह गर्न पाइँदैन । तर, संसारमा यस्ता देश पनि छन् जहाँ बहुविवाहलाई प्रोत्साहन गरिन्छ । संयुक्त अरब इमिरेट्स पनि यस्तै देश हो जहाँ सरकारले दुई श्रीमती भएकाहरुलाई अतिरिक्त भत्ता दिने घोषणा गरेको छ । 

खलीज टाइम्सका अनुसार देशमा अविवाहित युवतीको बढ्दो संख्यालाई ध्यानमा राख्दै सरकारले दोस्रो विवाह गर्नेलाई प्रोत्साहित गर्ने उद्देश्यले यो कार्यक्रम ल्याएको हो । बुधबार यहाँको संसदमा यसको घोषणा गरिएको हो । यहाँ अब दुई श्रीमती राख्नेहरुले शेख जायद हाउजिङ कार्यक्रम अन्तर्गत आवास भत्ता पाउनेछन् । वास्तवमा यो दोस्राी पत्नीको लागि आवास भत्ता हो । यसरी आवास भत्ता दिँदा यहाँका नागरिक दोस्रो विवाहका लागि प्रात्साहित हुने सरकारको अपेक्षा छ । यसले देशमा अविवाहित युवतीको संख्या कम हुने अपेक्षा गरिएको छ ।
