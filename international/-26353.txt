अमेरिकी सेनाको ब्यारेकमा रासायनिक आक्रमण, एउटा खाम खोल्दा ११ जना बिरामी 

एजेन्सी। अमेरिकामा सैनिक ब्यारेकमा एउटा खामको माध्यमबाट रासायनिक आक्रमण गरिएको छ । यहाँ एक शंकास्पद खाम खोल्दा ११ जना सैनिक बिरामी भएका छन् । अमेरिकाको भर्जिनिया सैनिक क्याम्पमा आक्रमण भएको हो । अर्लिंङ्टन काउन्टि फायर डिपार्टमेन्टका अनुसार खाममा कुनै संदिग्ध पदार्थ थियो । 

यो शंकास्पद खाम खोलेपछि सैनिक क्याम्पमा भागदौड मच्चिएको थियो । पीडितमध्ये ३ जनालाई गम्भीर अवस्थामा अस्पताल भर्ना गरिएको छ । कुन पत्र खोलिएको थियो र कसले खोलेको थियो भन्ने स्पष्ट भएको छैन । घटनाको अनुसन्धान भइरहेको बताइएको छ ।
