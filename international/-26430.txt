अमेरिकाको पूर्वी क्षेत्रमा भीषण आँधी, कम्तीमा ६ जनाको मृत्यु

काठमाडौं । अमेरिकाको पूर्वी क्षेत्रमा आएको भीषण आँधीका कारण त्यहाँको जनजीवन अस्तव्यस्त भएको छ भने कम्तीमा ६ जनाको मृत्यु भएको छ।

१० लाखभन्दा बढी मानिस विद्युत् सेवाबाट बन्चित भएका छन्। रेलसेवा प्रभावित भएको छ।

भारी वर्षा र हुरीका कारण २६ सयभन्दा बढी हवाई उडान रद्द गरिएको छ।

बोस्नटको तटीय सडकमा समुद्रको पानी पसेको छ । भर्जिनियाका गर्भनरले आपकालीन अवस्थाको घोषणा गरेका छन्।

उता, न्यूयोर्कको उत्तरी र पश्चिमी क्षेत्रमा ३० सेन्टिमिटरसम्मको हिमपात भएको जनाइएको छ।
