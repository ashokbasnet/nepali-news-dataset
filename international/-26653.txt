सुरुङभित्र कुरानका लाखौँ प्रति

बीबीसी । संसारभरि नै मुसलमानहरु आफ्नो पवित्र धर्मग्रन्थ कुरानलाई अत्यन्तै आदर गर्दछन्।

पाकिस्तानमा कुरानको अनादर गरेको आरोपमा भीडले मानिसहरुको हत्या गरेका घटनाहरु पनि भएका छन्।

त्यसैले पुराना, च्यातिएका कुरानका प्रतिहरुलाई कसरी व्यवस्थापन गर्ने भन्ने प्रश्न निकै पेचिलो बन्दै आएको छ।

पाकिस्तानको क्वेटा शहरका एक व्यवसायी अब्दुल रशीद लेहरीले पहाडमा सुरुङ खन्न लगाएर कुरानका पुराना प्रतिहरुलाई त्यही पुर्ने गर्दै आएका छन्। आफ्ना दाजुले गर्दै आएको यो काम अब्दुल रशीद लेहरीले २५ वर्षदेखि जारी राखेका छन्।

हरेक दिन त्यहाँ पुराना कुरानका प्रतिकहरु त्यहाँ आउने गर्दछन्। सहयोगीहरुले कस्तो प्रतिकलाई संरक्षण गर्ने र कुनलाई फ्याक्ने भन्ने निधो गर्छन्। बीबीसीसँग कुरा गर्दै लेहरीले भने, अलिअलि च्याथिएका पुस्तकहरु हामीले मर्मत गरेर मानिसलाई दिन्छौ र धेरै च्याथिएका पुस्तकलाई सुरुङभित्र पुरिदिन्छौँ ।

उनको संस्थाले मर्मत गर्न मिल्ने पुस्तकहरुलाई मर्मत गरेर मदरसाहरुलाई उपहार दिने पनि गरेको छ।
