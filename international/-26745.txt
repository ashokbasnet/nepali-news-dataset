अमेरिकासँग वार्ता गर्न उत्तर कोरियाले आणविक परीक्षण रोक्ने, के डराएकै हुन् किम ? 

एजेन्सी। अमेरिकासँग वार्ता गर्नको लागि उत्तर कोरियाले आफ्नो आणविक कार्यक्रम रोक्ने भएको छ । दक्षिण कोरियाको डेलिगेशन उत्तर कोरिया पुगेपछि उत्तर कोरियाका शासक किम जोङ उनले यस्तो सन्देश पठाएका हुन् । पछिल्लो समय दक्षिण कारिया र उत्तर कोरियाबीच सम्बन्ध सुधारको प्रयास जारी छ । 

आज दक्षिण कोरियाको डेलिगेशन टिम उत्तर कोरिया पुगेर त्यहाँका शासक किम जोंग उनसँग भेटेका थिए । यो टोलीको स्वागत उन स्वयंले गरेका थिए । यो टोलीसँग उनको अर्को महिना अर्को वार्ता हुने सहमति समेत भएको छ । स्मरणीय छ आणविक कार्यक्रमकै कारण अमेरिका र संयुक्त राष्ट्रसंघले उत्तरु कोरियामाथि धेरै किसिमका प्रतिबन्ध लगाएका छन् । 

उत्तर कोरियाली समाचार एजेन्सीका अनुसार किमले दुई देशलाई संगसंगै ल्याएर नयाँ इतिहास बनाउन चाहेको बताएका छन् । उत्तर कोरिया नयाँ शिखर सम्मेलन राख्न पनि राजी भएको बताइएको छ । बैठकमा उत्तर र दक्षिण कोरियाबीच सम्बन्ध स्थापित गर्ने र कोरियाली प्रायद्विपमा शान्ति स्थापना गनेबमरे छलफल भएको बताइएको छ । डेलिगेशनले दक्षिण कोरियाली राष्ट्रपति मुन जे इनको पत्र समेत किमलाई दिएको थियो । यो वार्तापछि कोरियाली प्रायद्विपमा शान्ति स्थापना गर्ने प्रयासमा सफलता प्राप्त हुने अपेक्षा गरिएको छ ।
