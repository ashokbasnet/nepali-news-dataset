१६ वर्षकी किशोरीको जलिरहेको चिता प्रहरी आएर निभाइदिएपछि...

१६ वर्षकी एक किशोरीको मृत्यु भएपछि उनको अन्तिम संस्कार भइरहेको थियो । किशोरीको चिता जलिरहेका बेला अचानक प्रहरी आएर चिताको बलिरहेको आगो निभाइदिएपछि एउटा खतरनाक हत्याको पर्दाफाश भएको छ । ती किशोरीलाई आफ्नै पिताले मारेको रहस्य खुलेको छ ।

ती पिताले आफ्नो शानको लागि आफ्नी १६ वर्षकी छोरीलाई विष खुवाएर मारेका थिए । हत्यापछि उनले प्रमाण नष्ट गर्नको लागि छोरीको शवलाई श्मशान लगेर अन्तिम संस्कार गरेका थिए । यसबारे प्रहरीले सूचना पाएपछि घटनास्थल पुगेको प्रहरीले चिताको आगो निभाइ प्रमाण जुटाएको छ । त्यतिबेलासम्म शव जलिसकेको थियो । प्रहरी टोलीले हड्डीको नमूना लिएर प्रयोगशाला पठाएको छ । 

प्रहरीले आरोपी पितालाई भने अहिलेसम्म गिरफ्तार गरेको छैन । भारतको हरियाणा अंबालाको जिंद गाउँमा सुरेश कुमार नामका पिताले आफ्नै छोरीको हत्या गरेका हुन् । ती किशोरीको छिमेकका एक युवकसँग प्रेम थियो । यही विषयमा सुरेशको ती युवकसँग विवाद पनि भएको थियो । तर, छोरीको प्रेम सम्बन्ध जारी रहेपछि रिसमा सुरेशले छोरीको हत्या गरेको बताइएको छ ।
