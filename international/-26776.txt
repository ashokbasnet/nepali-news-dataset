रूसको सैन्य जहाज सिरियामा खस्यो, ३२ को मृत्यु

बीबीसी । रुसले आफ्नो एउटा सैनिक विमान सिरियामा दुर्घटनाग्रस्त भएको बताएको छ।

दुर्घटनामा परी विमानमा सवार सबै ३२ जनाको मृत्यु भएको बताइएको छ।

अवतरण गर्न लाग्दा पश्चिमी सिरियास्थित रुसी पक्षले प्रयोग गर्दै आएको एउटा सैन्य अखडामा उक्त दुर्घटना भएको हो। घटनाबारे छानबिन हुँदै छ।

रुसी रक्षा मन्त्रालयलाई उद्धृत गरिएका विवरणहरूमा प्राविधिक त्रुटीका कारण सो दुर्घटना भएको हुन सक्ने बताइएको छ।
