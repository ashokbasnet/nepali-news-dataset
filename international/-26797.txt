त्यो दिन जब रुसी राष्ट्रपति पुटिन डाको छोडेर रोए

बीबीसी। रुस भ्भादिमीर पुटिनलाई चौथो पटक राष्ट्रपति चुन्ने तयारी गरिरहेको छ। राष्ट्रपतिको चुनाव आगामी मार्च १८ मा हुँदैछ।
विश्व राजनीतिमा पुटिन प्रखर र शक्तिशाली नेताका रुपमा परिचित छन्। तर, पुटिनको जीवनका एकसमय यस्तो पनि उनी डाको छोडेर रोएका थिए। त्यो समय थियो जतिबेला पुटिन कार्यवहाक राष्ट्रपति बनेका थिए। र, उनी राष्ट्रपति बन्ने दौडमा थिए।

भ्लादिमीर पुटिनको १८ वर्षीय शासनकालमा केही नराम्रो समय पनि आयो। पुटिन सबैभन्दा कमजोर त्यो बेला भए जब एन्टोनी सोबचाकको अन्तिम संस्कार गरिँदै थियो। २४ फेब्रुअरी २००० मा पुटिनले आफ्नो राजनीतिक करियरको सुरुवात गरेका थिए।



एन्टोनी सोबचाक ती मानिसमध्येका थिए, जसले सोभियत संघलाई एकताबद्ध राख्ने लडाइँ लडेका थिए। उनी ती व्यक्ति थिए, जो रुसी खुफिया एजेन्सी केजीबीमा काम गर्ने एक अधिकारी भ्लादिमीर पुटिनलाई राजनीतिमा लिएका आएका थिए।

उनले यस्तो फैसला किन लिए भन्ने जानकारी कमैलाई मात्र थाहा छ। तर आज सोभियत सुरक्षा संयन्त्रको एक गुट रुको सत्तामा यसरी राज गरिरहेको छ, जसका कारण लोकतन्त्र नाम मात्रको भएको छ।

मार्चमा हुने चुनावमा आठ उम्मेद्वार मैदानमा छन्। तर, पुटिनलाई नै मुख्य दाबेदारी मानिएको छ। र उनी राष्ट्रपति बन्नेमा कुनै शंका छैन।
एक प्रतिद्वन्द्वी उम्मेद्वार यसलाई ‘फर्जी चुनाव’ बताउँछन्। जसरी जुवा घरमा एक पक्षको सधैं जित हुन्छ त्यसैगरी रुसको  लोकतन्त्रमा पुटिनको सधैं जित हुन्छ।
एन्टोनीकी छोरी कसको पक्षमा ?



यस्तो भन्ने उम्मेद्वारको नाम हो कसेनिया सोबचाक। यी अरु कोही होइनन्, एन्टोनी सोकचाककी छोरी हुन्। जसले पुटिनलाई राष्ट्रपति पुटिन बनाइन्। कसेनिया ३६ वर्षकी भइन्। उनी टिभी रियालिटी शो को होस्ट रहिसकेकी छन्। र सत्ताका विरुद्ध पत्रकारिता गर्छिन्। चुनावमा अर्का उम्मेद्वार  अलेक्सी नवालनीलाई मुख्य प्रतिद्वन्द्वी बताउने उनका एक समर्थक कसेनियालाई राष्ट्रपति भवनको कठपुतली भएको आरोप लगाउँछन्।

अलेक्सी नवालनीलाई चुनाव लड्न प्रतिबन्ध लगाइएको छ। समर्थकहरुले कसेनिया सोबचाकको पटकथा पुटिनले तयार पारेको आरोप लगाउँछन्।निश्चित रुपमा उनी पुटिनको अनुमति बेगर चलेकी छैनन्। रुपमा लोकतन्त्रले यसैगरी काम गर्छ।


के एन्टोनीको मृत्युमा पुटिनको हात थियो?

कसेनियालाई केही समयकालागि बिर्सियौं। र उनको बुवा एन्टोनी सोबकेचका विषयमा कुरा गरौं। उनी सेन्ट पिटर्सबर्गका मेयर थिए र पुटिन उनका सहयोगी। यी दुईबीचको सम्बन्ध निकै राम्रो थियो। पछि सोबचेक सिनियरमाथि भ्रष्टाचारको आरोप लाग्यो र पुटिनले उनलाई देशबाट भगाउन सहयोग गरे। पुटिनले त्यसकालागि विशेष विमानको व्यवस्था गरे। यो १९९० को दशकको कुरा हो।

त्यो बेला रुसमा अराजकता मौलाएको थियो। राष्ट्रपति बोरिस येल्तसिन प्रायः नशामा मस्त हुन्थे। र काम कम गर्थे। यही समय थियो, जब सोबचाकले पुटिनलाई बोरिस येल्तसिनको उत्तराधिकारीको रुपमा तयार  गर्ने विषयमा सोच बनाए। फेरि अचानक पुटिन राष्ट्रपतिको दौडमा पहिलो पटक सहभागी भए, उनका निकटका साथी एन्टोनी सोबचाकको एक होटलको कोठामा मृत्यु भयो।

एन्टोनी त्यो बलो ६२ वर्षका थिए। पोस्टमार्टम रिर्पोटमा मृत्युको कारण कार्डियेक अरेस्ट भएको उल्लेख गरियो। तर, हृदयघाट भएको कुनै प्रमाण फेला पर्न सकेन। सोबचाककी श्रीमतीले आफ्नो श्रीमानको मृत्युलाई लिएर प्रश्न उठाइन्।
यस्तो लोकतन्त्रमा बस्नु त्रासदीपूर्ण हुन्छ



केही मानिसहरुका अनुसार एन्टोनीको मृत्युमा पुटिनको हात थियो। के सोबचाकसँग पुटिनको विरुद्ध केही थियो? नारसोवा यसमा पुटिनको हात भएको कुरालाई अस्विकार गर्छिन्। हामीले एन्टोनीको अन्तिम संस्कारको भिडियो पनि हेर्यौं। सो भिडियोमा पुटिन निकै दुखी देखिएका छन्। उनका आँखा रातो भएको छ। र, पुटिनले ल्युडमिला नारुसोवालाई अंगालो हालेर डाको छोडेर रुन थाले।

पुटिन एक कलाकार होइनन्। न उनी सार्वजनिक स्थानमा आफ्नो भावना प्रदर्शन गर्छन्। त्यसो हो भने उनी गहिरो शोकमा डुबेका थिए। या यस्तो पनि हुनसक्छ केही उनी अपराधबोध गरिरहेका थिए।

नारुसोवाले भनिन्, ‘केही मानिस थिए जो पुटिनलाई सत्तामा जानबाट रोक्न चाहन्थे।’ हामीले नारुसोवासँग ती मेडिकल जाँचको विषयमा पनि सोध्यौं जो उनले गरेकी थिइन्। त्यसमा हामीलाई के जानकारी भयो भने ती मेडिकल रिपोर्टलाई कहिल्यै सार्वजनिक गरिएन र ती दस्तावेजलाई रुस बाहिर सुरक्षित रुपमा राखिएको छ।
