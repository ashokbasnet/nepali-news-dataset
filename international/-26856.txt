४६ वर्ष पहिले मरेको सम्झेर पत्नीले सिन्दूर पुछिन्, ९५ वर्षको उमेरमा फर्केर आएपछि...

एजेन्सी। जुन व्यक्तिलाई ४६ वर्ष पहिले मरिसकेको सम्झेर प्रतीकात्मक रुपमा अन्तिम संस्कार गरियो त्यही व्यक्ति अचानक अहिले फर्केर आएका छन् । ९५ वर्षको उमेरमा फर्केर आएका यी व्यक्तिलाई देखेर परिवार यतिसम्म खुसी भए कि उनको फेरि जन्ती निकालियो । भारतको सुल्तानपुर उत्तर प्रदेशदेखि ७० किलोमिटर टाढा तवक्कलपुर नगरा गाउामा यस्तो घटना भएको हो । 

फर्किएका जस्सु नामका ती व्यक्तिका जेठा छोरा रामचेतका अनुसार उनका पिताको मानसिक स्थिति ठिक छैन । उनी पहिले पनि कैयौं दिनसम्म घरबाट बेपत्ता हुन्थे । तर, १९७२ मा भने उनी बेपत्ता भएपछि फेरि भेटिएनन् । त्यतिबेला उनीहरुले जस्सूुलाई खोज्नको लागि अनेक उपाय गरे तर केही सीप लागेन । १५ वर्ष पहिले जस्सुका दाजु बंसुको मृत्यु भएपछि उनीहरुले जस्सुलाई पनि मरेको सम्झेर अन्तिम संस्कार गरिदिए । 

जस्सुकी श्रीमती प्रतापीले त्यतिबेलादेखि नै विधवाको रुपमा जीवन बाँच्न थालिन् । ४६ वर्षपछि अचानक होलीको रातमा जस्सु जीवितै भएको खबर आयो । उनी महाराष्ट्रको नागपुरमा उक अस्पतालमा भएको सूचना प्राप्त भएपछि परिवार अस्पताल पुगे । अस्पतालमा जस्सु भेटिएपछि परिवारले धुमधामका साथ उलाई घर ल्याए । जस्सुलाई अस्पताल पुर्याउने समाज सेवा अधीक्षक अनघा राजे मोहरिलका अनुसार उनले जस्सुलाई १९८५ मा सडकमा भेटेका थिए । त्यतिबेला जस्सुले अनफू सुल्तानपुरको भएको मात्रै बताउन सकेका थिए । अहिले आएर उनको घर भेटिएको हो ।
