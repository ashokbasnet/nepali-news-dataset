दुई कोरियाबीच मजबुद बन्दै सम्बन्ध, किम र मूनबीच अर्को महिना भेटबार्ता हुँदै

दक्षिण कोरिया । दुई ध्रुवमा रहेका दुई उत्तर र दक्षिण कोरियाबीच आगामी महिनाको अन्त्यमा शिखर वार्ता हुने भएको छ। 

उत्तर र दक्षिण कोरियाबीच सिमावर्ती इलाकामा शिखर वार्ता गर्ने सहमती भएको दक्षिण कोरियाको राष्ट्रपति कार्यालय ब्लू हाउसले जनाएको छ। 

त्यस्तै प्योङयाङले अमेरिकासँग निशस्त्रीकरण सम्बन्धी वार्ता बस्न इच्छुक रहेको बताएको छ। तर देशको सुरक्षाको ग्यारेन्टी हुने पर्ने शर्त उत्तरको छ। 

दक्षिण कोरियाका राष्ट्रपति मून जे इनका विशेष दूतको प्रतिनिधीमण्डल र उत्तरका नेता किम जोङ उनबीचको ऐतिहासिक भेटवार्ता पछि दुइ मुलकबीचको शिखर वार्ताका लागि आगामी महिना तय भएको हो। 

राष्ट्रपति कार्यलयका राष्ट्रिय सुरक्षा प्रमूख नेतृत्वको प्रतिनिधीमण्डलले दुइ दिने प्योङयाङ भ्रमण गरेर हिजो मंगलबार स्वदेश फिर्ता भएको छ। 

ब्लू हाउसका अनुसार उत्तर कोरिया अमेरिकासँग वार्ता गर्न इच्छुक रहेको छ र वार्ता हुँदा परमाणु अस्त्र र अन्य क्षेप्यास्त्रको परीक्षण रोक्न आफू तयार रहेको बताउँदै आएको छ।
