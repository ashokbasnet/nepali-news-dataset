भागवत पाठ गर्न घरमा आएका बाबाबाट बारम्बार बलात्कृत भइन् महिला

भागवत गीता पाठ गर्ने एक साधु बाबाबाट महिला बारम्बार बलात्कृत भएको घटना बाहिर आएको छ। एक पटक ति महिलाको घरमा पाठ गर्न गएका ति बाबाले टुनामुना गरेर र धम्क्याएर ति महिलामाथि अत्याचार गरिरहेका पीडित महिलाले बताएकी छन्।

घटना भारतको दिल्ली नजिकै हरियाणा फरीदाबाद जिल्लाको हो। महिलालाइ सम्मोहित गरेर ति बबाले उनीमाथि दुर्व्यवहार मात्र गरिरहेनन् उनका पति र छोराको ज्यान लिने धम्की पनि दिए। बाउछोराकै ज्यान लिने धम्कीले डराएर महिलाले अत्याचार सहेर धेरै समय बिताइन्। ब्ल्याकमेल गरेरै ति बाबाले महिलासँग नगद पैशा र गहना समेत हडपेका भारतीय संचार माध्यमले विवरणहरू खुलाएर समाचार लेखेका छन्।

पीडित तर्फबाट प्रहरीमा उजुरी परेको छ। फरीदाबाद पुलिसका प्रवक्ताले दिएको जानकारी अनुसार ललितानन्द नामका ति बाबा सुरूमा भागवत पाठ गर्न घर गएका थिए। त्यही समयमा महिलाको सिरमा हात राखेर मन्त्र लगाएर सम्मोहित पारेपछि बलात्कार गरेका उजुरीमा उल्लेख छ।

एक पटक बलात्कार गरेपछि ति बाबा बारम्बार आउने जाने गरिरहन थाले। महिला घरमा एक्लै भएको समय पारेर ति बाबा बारम्बार त्यहाँ गए र धम्क्याउँदा शारीरिक शोषण गरे।

बाबा ललितानन्द मदिरा पिएर ति महलामाथि जाइ लाग्थे। निकै पटक ति महिलाले बाबाको पिटाइ पनि खाइन्। परिवारका सदस्यको ज्यान लिने धम्की दिए।

प्रहरीमा उजुरी परेपछि अहिले ति बाबामाथि कारवाही थालिएको प्रहरीले जनाएको छ। -एजेन्सी
