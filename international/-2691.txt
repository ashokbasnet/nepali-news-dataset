उत्तर कोरियाले गरेको मिसाइल परीक्षण हावामा विष्फोट

सोल। उत्तर कोरियाले गरेको मिसाइल परीक्षण विफल भएको दक्षिण कोरियाले दाबी गरेको छ। हावामा गएर मिसाइल विष्फोट भएको दक्षिणले दाबी गरेको छ। दक्षिण कोरियाली रक्षा मन्त्रालयका एक अधिकारीलाई उद्धृत गर्दै अन्तर्राष्ट्रिय संचारमाध्यमले जनाए अनुसार  उत्तर कोरियाले आफ्नो पूर्वी तटीय क्षेत्रस्थित वोनान नजिकै मिसाइल परीक्षण गरेको थियो। तर जमिनबाट मिसाइल छोडेको केही क्षण मा नै मिस्याल विष्फोट भएको थियो।

मिसाइल परीक्षण अमेरिका र दक्षिण कोरियाको जारी सैन्य अभ्यासलाई जवाफ दिन उत्तर कोरियाले गरेको थियो। अमेरिका र दक्षिण कोरियाबीचको सैन्य अभ्यास १ मार्चदेखि सुरु भएको थियो। उत्तर कोरियाले सो सैन्य अभ्यासलाई आफूमाथि आक्रमणको तयारी भएको भन्दै आपत्ति जनाउँदै आएको छ।
