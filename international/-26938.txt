यी हुन् चीनका चौथो धनी व्यक्ति, छोराले नमानेपछि अर्बौंको सम्पत्ति सम्हाल्ने छैन कोही

एजेन्सी। चीनका चौथो धनी व्यक्ति वांग जिआनलिन यस वर्षको फोब्र्सको संसारकै सबैभन्दा धनी ३० व्यक्तिको सूचीमा स्थान बनाएका छन् । वांग डालियन वांडा ग्रुप कर्पोरेशनका संस्थापक हुन् । उनी २०१५ मा एसियाका सबैभन्दा धनी व्यक्ति बनेका थिए । उनले चीनका अलिबाबाका संस्थापक ज्याक मा र ली का शिंगलाई उछिनेका थिए । उनको कूल सम्पत्ति २ लाख ६० हजार करोड नेपाली रुपैयाँ बराबर रहेको बताइएको छ । 

रोचक त के भने उनको यति ठूलो सम्पत्ति सम्भाल्ने व्यक्ति छैन । उनका छोराले उनको व्यवसाय सम्भाल्न इन्कार गरेका छन् । वांग १९७० देखि १९८६ सम्म चीनको सेनामा थिए । त्यसपछि उनले १९८८ देखि रियलस्टेट डिलरको रुपमा व्यवसाय सुरु गरेका थिए । आज उनको कम्पनीको अचल सम्पत्ति मात्र ९० लाअ वर्गमिटर छ । यो जमिन चीनको ६० शहरमा छ । यसबाहेक कम्पनीको ५८ शपिङ प्लाजा, २५ सुविधासम्पन्न होटल, ६८ मल्टिप्लेक्स सिनेमाहल र ५८ डिपार्टमेन्टल स्टोर छन् । 

एएमसी किनेपछि यो कम्पनी १० हजार स्क्रिनसकित संसारको सबैभन्दा ठूलो मल्टिप्लेक्स सिनेमा नेटवर्क भनेको छ । उनको होटल र शपिङ मलको व्यवस्थापन पनि यही नेटवर्कले गर्छ । युरोपियन फुटबल क्लवमा समेत लगानी गरेपछि वांडा कम्पनीले गोल्डन ग्लोब अपार्डको प्रसारणको अधिकार समेत पाएको छ । 

वांगका छोरा वांग सिकोंगले भने आफूले पिताको जस्तो जीवन बाँच्न नचाहेको बताएका छन् । सिकोंगको यो कम्पनीमा मात्रै २ प्रतिशत शेयर छ र पनि उनी २० हजार करोड नेपाली रुपैयाँ बराबरको मालिक छन् । सिकोंगलाई चीनमा पिपुल्स हसबेंड भनिन्छ । किनकि उनलाई यहाँ सबैभन्दा योग्य ब्याचलरको उपाधि दिइएको छ । उनले इन्टरनेट गेमिङ र सामाजिक संजालमा लगानी गरेका छन् ।
