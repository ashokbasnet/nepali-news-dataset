यो हो सुन्दर युवतीको शहर, यहाँ खोजेर पनि मुस्किलले पाइन्छन् पुरुष (फोटोफिचर)

एजेन्सी। ब्राजिलको पहाडी क्षेत्रमा रहेको एक सहरलाई सुन्दर युवतीको सहर भनिन्छ । नोइवा दो कोरडेएरो नामको यो ठाउँमा बस्ने ६ सय युवतीले विवाहका लागि युवक नपाएको गुनासो गरेपछि यो ठाउँ चर्चामा आएको थियो । यहाँ घरदेखि बाहिरसम्म सबै काम महिलाहरुले गर्छन् । यहाँ मुस्किलले पुरुष भेटिन्छन् । ती पनि विवाहित र पाका मात्र छन् । 

यहाँ पुरुषको संख्या निकै न्यून छ । यहाँ बस्ने महिलाका पति पनि सँगै बस्दैनन् । उनीहरु कामको लागि अर्को शहर गएका छन् । यहाँ खेतीदेखि बाँकी सबै काम महिलाले गर्छन् । यहाँ महिलाको वर्चश्व छ । महिलाले बनाएको नियम कानुन चल्ने हुँदा यहाँ पुरुषहरु बस्न रुचाउँदैनन् । यहाँका महिलाहरुले यहाँ बस्ने पुरुषले आफूहरुको नियम मान्नुपर्ने बताएपछि पुरुषहरु यहाँ बस्न छाडेका हुन् ।
