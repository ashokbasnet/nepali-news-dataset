हजारौं करोड ठगेर विदेश भागेकाको सरकारलाई जवाफ ‘यसकारण स्वदेश फर्कन असम्भव’

एजेन्सी। भारतको पंजाब नेशनल बैंकबाट हजारौं करोड ठकेर फरार भएका मेहुल चौकसीले भारत सरकारलाई ठाडो जवाफ फर्काएका छन् । उनले आफू अब भारत फर्कन असम्भव रहेको जवाफ दिएका हुन् । उनले ७ पेजको पत्र लेख्दै सरकारी अनुसन्धान एजेन्सी सीबीआइलाई आफ्नो भारतीय पासपोर्ट रद्द गरिएकाले अब आफू भारत फर्कन असम्भव रहेको बताएका हुन् । 

उनले पत्रमा अनुसन्धान एजेन्सी सीबीआइको आलोचना गर्दै आफ्ना परिवारलाई जाँचको नाममा अनावश्यक दुःख दिएको बताएका छन् । बैंकिङ इतिहासकै सबैभन्दा ठूलो ठगीको अभियोगमा अहिले नीरब मोदी, मेहुल चौकसीलाई मुख्य आरोपी भन्दै अनुसन्धान अघि बढाइएको छ । सीबीआइले चौकसीलाई ७ मार्चसम्म पेश हुन आदेश दिँदै पत्र लेखेको थियो । यी दुवै आरोपी मुद्दा दर्ता हुनुभन्दा पहिल्र्य देश छाडेर भागिसकेका छन् । उनीहरुको पासपोर्ट १६ फेब्रुअरीमा रद्द गरिएको थियो ।
