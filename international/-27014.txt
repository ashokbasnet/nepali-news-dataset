युवकले प्रहरीमाथि नै गम्भीर आरोप लगाउँदै प्रहरी चौकीमै आफैंलाई आगो लगाएपछि...

बुधबार राती एक युवकले प्रहरीमाथि नै गम्भीर आरोप लगाउँदै प्रहरी चौकीमै आफैंलाई आगो लगाएका छन् । ती युवकले आत्मदाहको प्रयास गरेपछि त्यस क्षेत्रम हंगामा भएको छ । ती युवकले प्रहरीमाथि नै गम्भीर आरोप लगाएका छन् तर प्रहरीले भने उनको आरोप अस्वीकार गरिरहेको छ । 

ती युवकले प्रहरीले आफूसँग उक लाख रुपैयाँ घुस मागेको आरोप लगाएका छन् । ती युवकका दाजुलाई प्रहरीले अवैध मदिरा ओसारपसारको मुद्दामा पक्राउ गरेको थियो । आफ्ना दाजु पक्राउ परेपछि ती युवक दाजुलाई छुटाउन प्रहरी चौकी गएका थिए । भारतको इन्दौरको बडवानी प्रहरी चौकीमा दाजुलाई छुटाउन गएका ती युवकको कुरा नमानेर प्रहरीले उनलाई फर्काएको थियो । 

उनी राती फेरि प्रहरी चौकी पुगेर दाजुलाई नछोडे आत्मदाह गर्ने धम्की दिए । प्रहरीले उनको कुरा नमानेपछि उनले प्रहरी चोकीमै आफैलाई आगो लगाए । प्रहरीले उनलाई बचाएर अस्पताल भर्ना गरेको छ । ती युवकका अनुसार प्रहरीले दाजुलाई छोड्नको लागि एक लाख मागेको र नदिए झुटो केसमा फसाइदिने धम्की दिएको थियो । प्रहरीले भने आरोप अस्वीकार गरेको छ।
