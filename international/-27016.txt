टायरमा हावा भर्ने टंकी पड्किँदा टुक्रा टुक्रा भयो मालिकको शरीर

महेन्द्रनगर। राजमार्ग छेउवा टायर मर्मत गर्ने ठाउँमा गाडीको टायरमा हावा भर्ने टंकी पड्किँदा मालिकको ज्यान गएको छ । विष्फोट यतिसम्म जोरदार थियो कि मालिकको शरीर टुक्रा टुक्रा भएर छरिएको छ । बिहीबार साँझ पौने ६ बजे दुर्घटना भएको हो । 

पसल चलाउने ५५ वर्षका राजेन्द्र भनिने लाला सधैंझैं आफ्नो पसलमा बसिरहेका थिए । हावाको टंकीमा कम्प्रेसरबाट हावा भरिँदै थियो । त्यहीबेला अचानक जोरदार विष्फोट भयो । विष्फोटबाट पसल र मालिक राजेन्द्रको शरीर टुक्रा टुक्रा भएको छ ।
