सीसीटिभी क्यामेरालाई ‘टोपी’ लगाइदिएर चोरी

घर, पसल वा कार्यालयमा सुरक्षाको लागि सिसिटिभी क्यामेरा लगाइन्छ । तर, पछिल्लो समय चोहरु यस्ता सुरक्षाका उपायलाई सजिलै छल्न थालेका छन् । यस्तै एक चोरीको घटना सार्वजनिक भएको छ । घटनामा चोरहरुले सीसीटिभी क्यामेरालाई टोली लगाइदिएर चोरी गरेका छन् । चोरहरुले एक विद्यालयबाट कम्प्युटर चोरी गरेका हुन् । 

बुधबार राती चोरहरुले स्कुलबाट कम्प्युटर चोरी गरेका हुन् । चोरहरुले यति सफाइसँग चोरी गरेका छन् कि कुनै पनि सुराग भेटिएको छैन । प्रहरीले चोरहरुलाई खोजिरहेको छ । ती चोरहरुले सुरुमा स्कुलमा जडान गरिएको सिसिटिभी क्यामेरालाई कपडाले ढाकिदिएर चोरी गरेका हुन् । यस क्षेत्रमा यसरी चोरी गरिसकेपछि चोर प्रहरीको पहुँचबाट फरार भएको यो चौथो घटना हो । घटना भारतको हिमांचल प्रदेशको शिमलामा रहेको सिनियर सेकेण्डरी स्कुलमा भएको हो ।
