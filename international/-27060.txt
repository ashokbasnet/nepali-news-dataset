यसकारण किम जोङ उनसँग भेटवार्ता गर्न तयार भए डोनाल्ड ट्रम्प

बीबीसी।  धेरै समय भएको छैन, जब अमेरिका र उत्तर कोरिया एकअर्का विरुद्ध युद्ध गर्ने कुरा गर्थे। उत्तर कोरियाका नेता किम जोङ उन र अमेरिकी राष्ट्रपति डोनाल्ड ट्रम्पले झण्डै तलवार नै उठाएका थिए।

र, एक अर्कालाई देखाइ  िदने विज्ञप्ति त कयौं पटक जारी भएका छन्। तर, दक्षिण कोरियामा आयोजना भएको शीतकालनी ओलम्पिकले यो तस्बिर परिवर्तन गरिदियो र विगत केही वर्षदेखि चलिआएको दुई मुलुकबीचको वाक युद्धलाई शान्ति वार्तामा परिणत गर्न खोज्दै छ।

यतिबेला उत्तर कोरियाका नेता किम जोङ उनले अमेरिकी राष्ट्रपति डोनाल्ड ट्रम्पलाई भेट गर्ने निमन्त्रणा दिए र अमेरिकी राष्ट्रपति ट्रम्पले किमको निमन्त्रणालाई स्वीकारपनि गरेका छन्।

दक्षिण कोरियाका राष्ट्रिय सुरक्षा सल्लाहकार चुङ ईयू– योङले ह्वाइट हाउसमा पत्रकारसँग कुरा गर्दै किम जोङ उन र ट्रम्पबीच मे महिनामा भेट हुने जानकारी गराए। चुङले भने, ‘किम जोङ उनले भविष्यमा परमाणु बम र मिसाइल परीक्षण नगर्ने आश्वासन दिएका छन्।’ यो घोषणा एक दक्षिण कोरियाली प्रतिनिधिमण्डलको यही हप्ता उत्तर कोरियाली नेतासँग भएको वार्तापछि आएको हो।

पत्रकार सम्मेलनमा दक्षिण कोरियाली राष्ट्रिय सुरक्षा सल्लाहकारले भने, ‘हामीले राष्ट्रपति ट्रम्पलाई के जानकारी गरायौं भने दुई नेताबीचको भेटवार्ताका क्रममा किम जोङ उनले आफू परमाणु निशस्त्रीकरणकालागि प्रतिबद्ध भएको बताएका छन्। राष्ट्रपति ट्रम्पले त्यसको जवाफमा मे महिनासम्म किम जोङ उनसँग भेटवार्ता गरी परमाणु निशस्त्रीकरणका विषयमा कुरा गर्न चाहेको बताउनु भयो।’

दक्षिण कोरियाली सल्लाहकारले भने, ‘राष्ट्रपति ट्रम्पले यो घोषणको प्रसंसा गर्नु भयो र भन्नु भयो, म निशस्त्रीकरणलाई लिएर मे महिनासम्म किम जोङ उनसँग भेटवार्ता गर्न चाहन्छु।’



ट्रम्पले यसअघि उत्तर कोरियासँग वार्ता गर्ने विषयलाई ‘बेमतलब’ को संज्ञा दिँदै आएका थिए। तर अहिले ट्रम्पले किम जोङ उनको भेटवार्ताकालागि दिएको निमन्त्रणाको स्वागत गरेका छन्। तर उनले के पनि भनेका छन् भने यो विषयमा कुनै सम्झौता भएको छैन र अहिलेसम्म उत्तर कोरियामाथि लगाएको प्रतिबन्ध पनि कायम राखेका छन्।

ट्रम्पले ट्विट गर्दै भनेका छन्, ‘किम जोङ उनले केवल परमाणु परीक्षण रोक्ने विषयमा मात्र कुरा गरेका छैनन् बरु निशस्त्रीकरणका विषयमा पनि कुरा गरेका छन्। साथै यस क्रममा अब उत्तर कोरियाले कुनै पनि प्रकारका मिसाइल परीक्षण गर्ने छैन। यो राम्रो कुरा हो। तर, उत्तर कोरियामाथि लगाइएको प्रतिबन्ध त्यतिबेलासम्म जारी रहन्छ, जतिबेलासम्म यो विषयमा कुनै सम्झौता हुँदैन।’

मानवअधिकार उल्लघंनको गम्भीर आरोपका कारण दशकौंसम्म उत्तर कोरिया अन्तर्राष्ट्रिय समुदायसँग अलग रहँदै आएको छ। परमाणु कार्यक्रमलाई लिएर  संयुक्त राष्ट्रसंघ सुरक्षा परिषदले उत्तर कोरियामाथि कडा प्रतिबन्ध लगाएको छ।
यो घोषणा यस अर्थमा महत्वपूर्ण छ की राष्ट्रपतिको पदमा वहाल रहँदा कुनै पनि राष्ट्रपतिले आजसम्म उत्तर कोरियाली नेतासँग भेटवार्ता गरेका छैैनन्।

यद्यपी दक्षिण कोरियाको राजधानी सोलस्थित बीबीसी संवाददाता लारा बिकल भन्छन्, ‘उत्तर कोरियाले अहिलेसम्म परमाणु कार्यक्रमलाई त्याग्ने कुरा गरेको छैन।’
