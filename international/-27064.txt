आरुषी-हेमराज हत्याकाण्डले लियो नयाँ मोड !

एजेन्सी । आरुषी-हेमराज हत्याकाण्डको मुद्दाले नयाँ मोड लिएको छ। इलाहाबाद उच्च अदालतले सुनाएको फैसलाविरुद्ध त्यहाँको सीबीआईको विशेष अदालत विपक्षमा उभिएको हो।

आफ्नै छोरी आरुषी र त्यस घरमा काम गर्ने नेपाली हेमराज बन्जाडेको हत्याको आरोपमा आरुषीका बाबुआमा राजेश र नुपुर तलवाललाई सीबीआईको विशेष अदालतले सन् २०१३ मा जन्म कैदको फैसला सुनाएको थियो। तर उक्त फैसला उल्टाउँदै इलाहाबाद अदालतले उनीहरुलाई निर्दोष ठहर गरेको हो।

आफ्नो निर्णय उल्ट्याएपछि सीबीआईले उक्त मुद्दालाई भारतको उच्च अदालतसम्म पुर्याएको छ।

के थियो घटना ?
१४ वर्षीया आरुषी सन् २००८ को मे महिनामा नोएडास्थित आफ्नै घरमा धारिलो हतियारले घाँटी रेटेर हत्या गरेको अवस्थामा फेला परेकी थिइन्। त्यसको एक दिनपछि उनको घरमा काम गर्न बसेका हेमराज बन्जाडेको शव छिमेकीको घरमा फेला परेको थियो।

आरुषीको हत्यापछि उत्तर प्रदेश प्रहरीले पहिले उनका बाबु राजेश र पछि हेमराजमाथि शंका गरेको थियो। तर सीबीआईले हत्याको आपमा आरुषीका आमाबाबुलाई जन्मकैदको सजाय सुनाएको थियो। तर उक्त फैसला उल्ट्याउदै इलाहाबाद उच्च अदालतले दुबैलाई निर्दोष ठहराएको थियो।
