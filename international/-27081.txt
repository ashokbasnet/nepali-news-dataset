मलेसियामा बेवारिसे अवस्थामा फेला परेका चिन्तामणि स्वदेश फिर्ता

मलेसिया । मलेसियाको बुकिटबिन्ताङ भन्ने ठाउँमा बेवारिसे अबस्थामा भेटिएका नवलपरासी जिल्ला अगौली ७ निवासी चिन्तामणि थनेत (थारु)लाई सकुशल नेपाल फिर्ता गराइएको छ ।

प्रवासी थारु सेवा समाज मलेसियाका रमेश चौधरीले उनलाई बेवारिसे अबस्थामा फेला पारेपछि मलेसियास्थित नेपाली राजदुतावास लगेर सार्वजनिक गरेका थिए ।

दूतावास लगाएत मलेसियामै रहेर श्रमिकको हक हितमा काम गर्दै आएका एन आर एन मलेसियाका महासचिव सुन्दर आले मगर लगायतको सक्रियतामा मलेसियास्थित नपाली दूतावासको समन्वयमा प्रबासी थारु सेवा समाज मलेसियाको सहयोगमा थारुलाई हस्पिटलमा भर्ना गराइएको थियो।

हस्पिटलको उपचार पछि थारुलाई केहि मात्रामा ठिक भएको थियो ।

उनलाई नेपाल पठाउने भन्दै नेपाल एयरलाइन्सको टिकट काटेर नेपाल पठाउनलाई एर्पोट लगिएको थियो तर उनलाई स्वदेश फर्काउन फिट्टु फ्लाइट सर्टिफिकेट चाहिने भन्दै नलिएपछी फेरि उन्लाइ नेपाल आदिबासी जनजाति महासंघ मलेसिया का अध्यक्ष पि टि शेर्पा को परामर्श र नेपाल आदिवासी जनजाती महासंघ मलेसियाका उपाध्यक्ष तथा संचार बिभाग प्रमुख ,प्रवासी थारु सेवा समाज मलेसियाका संस्थापकरसंरक्षक आर एन चौधरी थारु र सहयोगी जिवराज महतो लगायतको विशेष सक्रियतामा तामान देशा मेडिकल सेन्टरमा भर्ना गरिएको थियो ।

आवश्यक उपचार पछि नेपाल फर्कनका लागि फिट्टु फ्लाईट सटिफिकेट प्राप्त भएसँगै चिन्तामणिलाई मलेसिया बाट स्वदेश फर्काइएको हो ।

नेपालबाट उनका आफन्तले १८०० मलेसियन रिंगेट आर्थिक सहयोग पठाएका थिए र यहाँ मलेसिया स्थित हारपासेले पनि लगभग मलेसियन रिङ्गिट आर एम ६७८ जति बेहोरेको र थप बाँकी खर्च प्रबासी थारु सेवा समाज मलेसियाले व्यवस्था गरेको हो ।

थारुलाई हिजै साँझ नेपाल फर्काइएको हो ।

थारुको स्वास्थ्य अबस्था अझै पनि ठीक नभएकोले हिजो बेलुका त्रिभुवन अन्तर्राष्ट्रिय बिमानस्थल बाट उनलाई सिधै अस्पतालमा लगेर भर्ना गरिएको जानकारी दिदि बिन्दु थनेतलाई उद्रित गर्दै महासंघ मलेसियाका अध्यक्ष पिटि शेर्पा पिनासाले जानकारी गराए ।
