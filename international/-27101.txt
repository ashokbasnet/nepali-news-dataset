किम जोनसँग वार्ता गर्न तयारी ट्रम्पको भित्री रहस्य अर्कै !

बीबीसी । अमेरिकी राष्ट्रपति रोनाल्ड ट्रम्प उत्तर कोरियाका नेता किम जोङ उनसँग भेटवार्ता गर्न तयार रहेका छन्। उनीहरुबीच आउँदो मे मा भेटवार्ता हुने स्रोतलाई उदृत गर्दै बीबीसीले जनाएको छ।

दक्षिण कोरियाका राष्ट्रिय सुरक्षा सल्लाहकार चुंग ईयूले व्हाइट हाउसमा पत्रकार सम्मेलनको आयोजना गर्दै ट्रम्प र किम आउँदो मे मा भेटवार्ता गर्ने बताएका छन्। उनले उत्तर कोरियाका नेता किमले भविष्यमा परमाणु बम तथा मिसाइल परीक्षण नगर्ने समेत आश्वासन दिएको जानकारी गराएका थिए।

अचानक ट्रम्प र किम भेटवार्ताका लागि तयार रहेको समाचारले धेरैलाई अचम्मित तुल्याएको थियो। केही दिनसम्म यी दुई एक अर्को विरुद्ध उत्रिदै आएका थिए। कसरी यी दुई नेता एकअर्कोसँग भेटन तयार रहे भन्ने विषयले धेरैलाई चकित बनाएको छ।

अमेरिकी राष्ट्रपति ट्रम्प निजी विषयमा समेत आफूमाथि खनिएका अमेरिकी मिडियाबाट दिक्क बनेका छन्। अमेरिकी मिडियाले ट्रम्प र एक पोर्न स्टारको सम्बन्धका विषयमा विहानदेखि बेलुकीसम्म समाचार प्रकाशन गर्दै आएका छन्।

बीबीसी संवाददाता बात्सल्य रायले अमेरिकी डेलावेयर यूनिवर्सिटीका प्रोफेसर मुक्तदर खानसँग कुराकानी गरेका थिए। उनले मिडियालाई नयाँ विषय दिएर निजी मामिलाबाट छुट्कारा पाउन ट्रम्पले अचानक यस्तो निर्णय लिएको बताए।

ट्रम्पले अमेरिकी मिडियामा चर्चाको विषय परिवर्तन गर्न चाहन्थे। अमेरिकी मिडियाले पछिल्लो चार दिनमा लगातार एकै विषय अर्थात ट्रम्प र पोर्न स्टारबीचको सम्बन्धको समाचार दिन थालेपछि त्यसबाट छुटकारा पाउनका लागि ट्रम्पले यस्तो चाल चलेको बुझन सकिन्छ।

ट्रम्प र किमबीच लगातार वाकयुद्ध हुँदै आएका बेला अचानक ट्रम्पले उत्तर कोरियाका नेता किम जोङ उनको निम्तो स्वीकार गरेका थिए।
