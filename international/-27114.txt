किशोरावस्थाका कोरियालीमा डिप्रेसन तथा आत्महत्याको शृंखला बढ्दो

दक्षिण कोरिया । कोरियन बालबालिका तथा युवा वर्गहरुमा डिप्रेशन तथा आत्महत्याको शृंखला बढ्दो देखिएको छ।

शिक्षा मन्त्रालयले बुधवार प्रकाशित गरेको एक तथ्यांकमा २०१७ मा मात्र प्राथमिक, निम्न माध्यमिक तथा माध्यमिक तहमा अध्यनरत १ सय १४ जना बिधार्थिले आत्महत्या गरेका छन्।

सो संख्या २०१६ को भन्दा केहि बढी हो  िसन् २०१६ मा १०८ जना टिनएजरले आत्महत्या गरेका थिए भने सो संख्या  २०१५ मा ९३ थियो।

आत्महत्या गर्नेमा सबैभन्दा धेरै हाइस्कूल तहका बिधार्थीको छन् भने सबैभन्दा कम प्राथमिक तहका ५ जनाको संख्या छ। त्यस्तै महिलाको संख्या ५० छ भने आत्महत्या गर्ने पुरुषको संख्या ६४ छ।

त्यस्तै कोरियाको ख्यांगी क्षेत्रमा सबैभन्दा धेरैले आत्महत्या गरेका छन् भने दोस्रो मा राजधानी  सोल छ । बुसान, थेगु क्षेत्रमा पनि आत्महत्याका घटना भएका छन्।

अधिकांस आत्महत्याका घटना नया सेमिस्टर शुरु हुने महिना सेक्टेम्बर र मार्चमा भएको पनि तथ्यांकमा उल्लेख छ। 

आत्महत्याको मुख्य कारण घरायसी समस्या ३५ प्रतिशत छ भने डिप्रेशन १८.३ प्रतिशत छ। त्यस्तै १२.१ प्रतिशत आत्महत्याका घटना परिक्षामा राम्रो अंक ल्याउन नसक्नु रहेको छ।
