महिला दिवसको भोलिपल्टै महिला कर्मचारीमाथि जघन्य अत्याचार 

महिला स्वतन्त्रता र सम्मानको पक्षमा विभिन्न कार्यक्रम गर्दै महिला दिवस मनाएको भोलिपल्टै महिला कर्मचारीमाथि जघन्य अत्याचार गरिएको घटना सार्वजनिक भएको छ । ती कर्मचारीलाई कार्यालयको एक कोठामा कोरेर याताना दिइएको थियो । यातना यतिसम्म क्रुर थियो कि ती महिला कर्मचारीहरु बेहोस भए । त्यसपछि उनीहरुलाई हतारहतार अस्पताल लगियो । 

भारतको लखनउ शहरमा सिएम हेल्पलाइन कल सेन्टरमा काम गर्ने महिला कर्मचारीमाथि यसरी अत्याचार भएको हो । शहरको गोमतीनगरमा विभूतखंडको साइबर टावरमा रहेको सिएम हेल्पलाइन कल सेन्टरमा यस्तो अत्याचार भएको हो । प्राप्त जानकारीअनुसार त्यहाँ कार्यरत महिला कर्मचारी ४ महिलादेखि तलब नपाएपछि आन्दोलनरत थिए ।

ती युवतीहरुका अनुसार उनीहरुलाई कम्पनीका सुपरभाइजर अनुराग र टिमलिडर आशुतोषले खाली कागजमा साइन गराएका थिए । उनहिरुले अपशब्द बोलेर चरित्रहत्या गर्न खोजेको समेत युवतीहरुले आरोप लगाएका छन् । यो कल सेन्टरका १५०० कर्मचारीले विगत ४ महिनादेखि तलब पाएका छैनन् ।
