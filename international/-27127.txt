पहिलोपटक भेट्दै संसारका २ कट्टर दुश्मन, अझै उठिरहेछन् यी ५ प्रश्न 

एजेन्सी। पछिल्लो समय संसारका २ कट्टर दुश्मन भेट हुँदैछन् । अमेरिकी राष्ट्रपति डोनाल्ड ट्रम्प र उत्तर कोरियाली शासक किम जोङ उनबीच भेटवार्ता हुँदैछ । किमले ट्रम्पलाई निमन्त्राणा पठाएकोमा ट्रम्पले यसलाई स्वीकार गरेका छन् । यसलाई कोरियाली पेनिसुइलामा आणविक हतियार विकास रोक्नको लागि अहम कदम मानिएको छ । संसारलाई यो दिनको प्रतिक्षा छ, जब यी दुई देश वार्तामा बस्नेछन् र कुनै सकारात्मक नतिजा आउनेछ । तर अझै पनि यी दुई देशबीच वार्तामा केही अहम प्रश्न भने उठिरहेका छन् ।  

१. के उत्तर कोरिया आणविक हतियारको उत्पादन छोड्न तयार छ ? यसको अपेक्षा त छैन तर उत्तरु कोरिया खमेरिकाले आणविक हतियार विकसित गरेको अनुपातमा आफ्ना हतियार उत्पादनको अनुपात कम गर्न भने तयार हुन सक्छ ।  
२. के किम जोङ उनलाई अमेरिकाले विश्वास गर्ला ? अमेरिकाले उनलाई विश्वस नगर्न सक्छ किनकि १९९४ मा सम्झौतापछि पनि उत्तर कोरियाले आणविक हतियार उत्पादन रोकेको छैन । तर, यी दुई देशबीच विश्वास गर्न लायक केही सम्झौता हुन सक्ने अपेक्षा पनि छ । 
३. सम्झौता भएमा उत्तर कोरिया के चाहन्छ ? उत्तर कोरियाले के चाहन्छ भन्ने स्पष्ट छैन । अमेरिका र दक्षिण कोरियाको संयुक्त सैन्य अभ्यासप्रति उत्तर कोरियाले आपत्ति जनाइरहेको छ । यस्तोमा उत्तर कोरियाले दक्षिण कारियाबाट अमेरिकी सैनिक हटाउनुपर्ने माग गर्न सक्छ । 
४. उत्तर कोरियाले अमेरिकालाई वार्ताको लागि किन बोलायो ? यी दुई देशबीच वार्ताका लागि दक्षिण कोरियाले पहल गरिरहेको छ । केही प्रभाव यो पहलबाट परेको हो । त्यसमाथि उत्तर कोरियाले निरन्तरको प्रतिबन्ध सहनुपर्दा उनको अर्थतन्त्र प्रभावित भएको छ । यही प्रतिबन्ध फुकुवाको लागि पनि उत्तर कोरिया तयार भएको अनुमान गरिएको छ । 
५. अबको कदम के होला ? सबैभन्दा पहिले उत्तर कोरिया र दक्षिण कोरियाबीच निशस्त्रीकरणको बैठक हुने सम्भावना छ । यो बैठकपछि उत्तर कोरियाको अवस्था हेरेर अमेरिकाले निर्णय लिने सम्भावना छ ।
