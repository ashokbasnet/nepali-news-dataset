एकअर्काको अपमान गर्न सबैभन्दा अगाडि ट्रम्प र किम जोङ उन

बीबीसी।  अमेरिकी राष्ट्रपति डोनाल्ड ट्रम्पले उत्तर कोरियाली सर्वोच्च नेता किम जोङ उनको वार्ता प्रस्ताव स्वीकार गरेका छन्। यही वर्ष मे महिनामा दुई नेताबीच भेटवार्ता हुने बताइएको छ।

यतिबेला दोस्तीको हात अगाडि बढाइरहेका यी दुई नेता केही महिना अगाडिसम्म एकअर्का विरुद्ध अपमानजनक शब्दको प्रयोग गर्थे। दुवै नेताले एकअर्काको अपमान गर्ने सिलसिला त्यो बेला चरम उत्कर्षमा पुगेको थियो, जतिबेला उत्तर कोरियाली नेता किम जोङ उनले ट्रम्पमाथि व्यक्तिगत आक्रमण गरेका थिए।

१९ डिसेम्बरको एक भाषणमा किमले ट्रम्पलाई ‘डोटार्ड’ भने। त्यसपछि विश्वभरका मानिस त्यसको अर्थ खोज्न डिक्शनरी पल्टाउन थाले।  त्यसको अर्थ हो शारीरिक रुपमा कमजोर बढो। किम ट्रम्पको चेतावनीको जवाफ दिँदै थिए। ट्रम्पले गत वर्ष सेक्टेम्बरमा संयुक्त राष्ट्र संघमा उत्तर कोरियालाई ध्वस्त पार्ने चेतावनी दिएका थिए।

किम जोङ उनको अपमानजनक शब्दपछि डोनाल्ड ट्रम्पले ट्विट गर्दै भनेका थिए, ‘किम जोङ उन मलाइ बुढो भनेर मेरो अपमान किन गर्दैछौ?  जबकि मैले कहिल्यै पनि उनलाई होचो र मोटो व्यक्ति भएको छैन।  मैले उनीसँग मित्रता गाँस्न धेरै कोसिस गरे। शायद भविष्यमा कुनै दिन त्यस्तो पनि आउने छ।’

ट्रम्पमाथि किम जोङ उनको व्यक्तिगत आक्रमण र त्यसमाथि ट्रम्पको उत्तर पछि उत्तर कोरियाली संचारमाध्यमले पनि ट्रम्पको आलोचना गरे। उनीहरुले ट्रम्प विरुद्ध अपमानजनक शब्दको प्रयोगसमेत गरेका थिए।

उत्तर कोरियाका सर्वोच्च नेता र उनका परिवारका कुनै पनि सदस्यको अपमान गर्नेलाई मृत्युदण्डको सजाय दिइन्छ। उत्तर कोरियाका संचारमाध्यममा ट्रम्पलाई ‘घातक कुकुरमुत्ता’ ग्यांङस्टार, ठग, मानसिक र शारीरिक रुपमा कमजोर बुढा विरामी कुकुर र पाललको संज्ञा दिइएको थियो।

उत्तर कोरियाली संचारमाध्यमले ट्रम्पलाई बुढा व्यक्ति भनेपछि ट्रम्पले किमलाई होचो र मोटो आफूले नभनेको बताएका थिए।
उत्तर कोरियाली समाचार एजेन्सी केसीएनएले २६ सेक्टेम्बरमा ट्रम्पलाई किसानले पालेको एक किरा जस्तै भएको भन्दै आलोचना गरेका थिए।

२३ सेक्टेम्बरमा उत्तर कोरियाली सरकारद्वारा संचालित पत्रिकार रोडोङ सिनमुनले ट्रम्पका बारेमा लेखेको थियो, ‘एक विकृत मानिस एक राजनीतिक गुण्डा, ठग र एक पागल मानिस।’

ट्रम्पले ३ जनवरी २०१८ मा भनेका थिए, ‘उत्तर कोरियाका नेता किम जोङ उनले भनेका छन् उनको टेबुलमा सधैं न्युक्लियर बटम हुन्छ। उनको कमजोर र खानलाई तड्पी रहेको साम्राज्यमा उनलाई कसैले भन्देउ मसँग पनि एक परमाणु बटन जो उनको बटनभन्दा निकै ठूलो र शक्तिशाली छ। र मेरो परमाणु बटमले काम पनि गर्छ।’
