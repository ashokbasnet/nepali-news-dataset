विश्वका अर्बपतिको सूचीमा रियल स्टेट व्यवसायीको वर्चश्व, यी १० अर्वपतिको सम्पत्ति कति ?

वासिङ्टन डिसी । विश्वभर चर्चित अमेरिकी म्यागेजिन फोब्र्सले केही दिनअघि मात्रै विश्वका १० प्रमुख घर जग्गा व्यवसायीको सूची सार्बजनिक गरेको छ।

फोब्र्स सार्वजनिक गरेको अर्बपतिको सूचीमा रियल स्टेट व्यवसायीको वर्चश्व रहेको देखाएको छ।

हरेक वर्ष विभिन्न विधामा फोब्र्सले अर्बपतिको सूची सार्वजनिक गर्ने गरेकोमा यो वर्ष भने अन्य विधालाई पछि पार्दै रियल स्टेटतर्फका २ सय ४३ रियल स्टेट व्यवसायी अर्बपतिको सूचीमा देखिएका छन्।

रियल स्टेट कारोबारबाट अर्बपतिको सूचीमा दरिएका यी प्रमुख १० व्यापारीहरुको सम्पतिको सूची यस्तो छ।

विश्वका अर्वपतिको सूचीमा २४औ स्थानमा रहेका चिनियाँ नागरिक वी का याङ घरजग्गा व्यवसायी हुन् । चाइना इिभ्रि ग्रान्डी ग्रुप अफ सेङझाङका अध्यक्ष रहेका वी को सम्पति ३०।३ बिलियन अमेरिकी डलर रहेको छ।

अर्बपतिको सूचीमा रहेका हङकङका नागरिक ली साओ कि पनि रियल स्टेट व्यवसायी हुन्। उनी पनि विश्वका अर्वपतिको सूचीमा २४औं नम्बरमै छन् । उनको पनि चिनियाँ नागरिक वी कै जति ३०।३ बिलियन अमेरिकी डलर सम्पत्ति रहेको छ।

विश्वका अर्वपतिको सूचीमको २६औं स्थानमा रहेका चिनियाँ नागरिक वाङ जियान लिन पनि रियल स्टेट व्यवसायी हुन् । उनको सम्पत्ति ३० बिलियन डलर रहेको छ। त्यस्तैगरी अर्वपत्ति सूचीको ४३औं नम्बरमा रहेकी चिनियाँ नागरिक याङ हुयान पनि रियल स्टेट व्यवसायी हुन् । उनको सम्पत्ति २१।९ बिलियन अमेरिकी डलर रहेको छ।

फोव्र्सको अर्बपति सूचीमा ७५औं स्थानमा रहेका हङकङका नागरिक जोशेफ लाऊ पनि रियल स्टेट व्यवसायी नै हुन्। उनको सम्पति १६।७ बिलियन अमेरिकी डलर रहेको छ।

अर्बपतिको सूचीमा ७७औ स्थानमा रहेका थोमस रेमन्ड क्वाक पनि हङकङकै रियल स्टेट व्यवसायी हुन्। उनको सम्पत्ति १६।५ बिलियन अमेरिकी डलर रहेको छ।

त्यस्तै अर्बपतिको सूचीमा ८०औं स्थानमा रहेका अमेरिकी नागरिक डोनाल्ड ब्रेन पनि रियल स्टेट व्यवसायी हुन्। उनको सम्पति पनि १६।३ बिलियन अमेकिरी डलर रहेको छ।

अर्बपतिको सूचीमा ८८औं स्थानमा रहेका बेलायतका डेभिड एन्ड सिमोन रेबन पनि रियल स्टेट व्यवसायी हुन्। उनको सम्पति १५।५ बिलियन रहेको छ।

त्यस्तैगरी अर्बपतिको सूचीमा १ सय २२औ स्थानमा रहेका हङकङका नागरिक पिटर ऊ पनि रियल स्टेट व्यवसायी हुन् । उनको सम्पति १२।२ बिलियन अमेरिकी डलर रहेको छ।

अर्बपतिको सूचीमा १ सय २७औं स्थानमा रहेका जर्मनीका मिसेल ओटोको सम्पति ११.८ बिलियन अमेरिकी डलर रहेको छ । उनी पनि रियल स्टेट व्यवसायी हुन।

फोब्र्सले सार्वजनिक गरेका अर्बपतिहरुको सूची २०१८ को फेबु्रअरी सम्म कायम भएको सम्पत्तिको आधारमा तयार पारिएको हो । म्यागेजिनले उक्त दिनको सेयर मूल्य र विनियम दरको आधारमा सूची तयार पारेको हो।
