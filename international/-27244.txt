मन परेकी प्रेमिकाले वास्ता नगरेपछि...

एजेन्सी । एकतर्फी प्रेममा परेका एक युवकले मन पराएकी युवतीको घाँटी रेटेर हत्या गरेका छन्। युवती कजेलबाट निस्किएर घर जानका लागि बस स्टप तर्फ जाँदै गर्दा युवकले दिन दहाडै युवतीको हत्या गरेका थिए।

यो घटना भारतको चेन्नईस्थित केके नगर क्षेत्रको हो। त्यहाँकी १९ वर्षीया अश्विनी मिनाक्षी नामकी किशोरी एकेडेमी अफ हायर एजुकेशन एण्ड रिसर्च कलेजमा बी कम पहिलो वर्षमा अध्ययन गर्थिन्।

शुक्रबार दिउँसो पौने ३ बजे उनी कलेजबाट घर जानका लागि बस स्टप तर्फ जाँदै थिइन्। अचानक युवक आएर पछाडिबाट १ फुट लामो धारिलो हतियार प्रहार गरी किशोरीको घाँटी काटिदिए। आक्रमणपछि किशोरी सडकमै लडिन्। वरपर भएका मानिसले हत्या गरी भाग्दै गरेका युवकलाई पक्राउ गरेर प्रहरीलाई बुझाएका थिए।

घाइते अवस्थामा अस्पताल पुर्याइएकी किशोरीलाई अस्पालले मृत घोषणा गरेको थियो।
