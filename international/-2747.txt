लन्डन आक्रमणकारीको पहिचान खुल्दै, शंकास्पद ८ जना पक्राउ

एजेन्सी । लन्डनमा पाँच जना मारिने गरी भएको आतंककारी आक्रमणमा संलग्न मुख्य व्यक्ति खालिद मसुद भएको बेलायत प्रहरीले जनाएको छ । प्रहरीले ५२ वर्षीय खालिद मसुद नै घटनामा संलग्न मुख्य व्यक्ति भएको जनाएको हो । हाल वेस्ट मिडल्यान्डस्मा बस्दै आएका उनी बेलायतको कैट काउन्टीमा जन्मिएको प्रहरीले दाबी गरेको छ ।

यहि शिलशिलामा सुरक्षा बलले बर्मिङ्घम शहरमा छापा मारेर घटनामा संलग्न रहेको आशंकामा आठ जनालाई पक्राउ गरेको छ । वेष्टमिनिस्टरको संसद् भवननजिकै बुधबार भएको आक्रमणमा परी प्रहरी अधिकारीसहित पाँच जनाको मृत्यु भएको थियो । घटनामा २९ जना घाइते भएको र केहीको अवस्था गम्भीर प्रहरीले जनाएको छ । अन्तराष्ट्रिय आतंकवादी संगठन आईएसले आफ्ना लडाकुले आक्रमण गरेको दाबी गर्दै आएको ।
