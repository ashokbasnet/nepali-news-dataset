ट्रकमा बसे ट्रम्प, बजाए हर्न, ड्राइभरलाई भने तपाइँले जति अमेरिकलाई कसैले चिनेको छैन

वासिंटन। अमेरिकी राष्ट्रपति डोनाल्ड ट्रम्प ट्रकमा बसे। बेसरी हर्न बजाए। अनि ट्रक चालकलाई भने ‘तपाइँ जति अमेरिकालाई जान्नु हुन्छ, अरु कोही पनि जाँदैनन्। तपाइँ प्रत्येक दिन अमेरिकलाई देख्नुहुन्छ। सडकमा गुड्नुहुन्छ।’ बिहीबार ट्रक व्यापाशायीका प्रतिनिधिसँग ह्वाइट हाउसमा भेट्दै ट्रम्पले ट्रक चालकको प्रशंसा गरेको अन्तर्राष्ट्रिय संचारमाध्यमले जनाएका छन्।

सो अवसरमा दुई वटा ट्रक राखिएको थियो। एउटामा अमेरिकाको झण्डा राखिएको थियो भने अर्को ट्रकमा बच्चाको तस्बिर राखिएको थियो, जसमा लेखिएको थियो, मेरा बुवाजस्तै ७० लाख मानिस अमेरिकलाई अगाडि बढाउँछन्।’ सो अवसरमा ह्वाइट हाउसमा  ट्रक कम्पनीका सिइओ पनि उपस्थित थिए। ट्रम्पले सिइओ र ट्रक चालकसँग हात मिलाए। उनले ट्रक चालकलाई बारम्बार भने, ‘एक्सिडेण्ट फ्रि’ हुनुहोस्।

ट्रक कम्पनीका सिइओतर्फ फर्केर ट्रक चालकसँग ट्रम्पले मजाक पनि गरे अनि भने, ‘अमेरिकालाई को ठूलो बनाउँछ, तपाइँ या तपाइँ?’
ट्रम्पले ह्वाइट हाउसको क्याविनेट रुममा सिइओ र ट्रक कम्पनीका प्रतिनिधिहरुसँग बैठक पनि गरे। सो अवसरमा ट्रम्पले ट्रक चालकसँग फेरि मजाक पनि गरेको अन्तर्राष्ट्रिय संचारमाध्यमले जनाएका छन्।
