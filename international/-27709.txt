प्रधानमन्त्री नरेन्द्र मोदीद्वारा समवेदना व्यक्त

नयाँ दिल्ली । भारतीय प्रधानमन्त्री नरेन्द्र मोदीले बुधबार ब्रिटिश वैज्ञानिक स्टेफन हकिङको निधनप्रति समवेदना व्यक्त गरेका छन्।

प्रसिद्ध भौतिकशास्त्री हकिङको बुधबार ७६ वर्षको उमेरमा निधन भएको उहाँका परिवारजनले जानकारी दिएका छन्। 

ब्रिटिश वैज्ञानिक स्टेफन हकिङ साहास र दृढता विश्वको सारा नागरिकको लागि प्रेरणाका व्यक्ति भएको मोदीले बताएका छन्।

विश्वलाई राम्रो स्थान बनाउनका लागि हकिङको ठूलो देन रहेको मोदीले बताएका छन्। 

साथै मोदीले आत्माको शान्तिको कामना गर्नुभएको ट्वीटरमार्फत जानकारी दिएका छन् । 

हकिङले सन् १९८८ मा लेखेको ‘अ ब्रिफ हिस्ट्री अफ टाइम’ संसारमा नै धेरै बिक्री हुने पुस्तकमा परेको थियो।
