२० यात्रु सवार रहेको सैनिक हेलिकोप्टर दुर्घटना, छ को मृत्यु

डकार। सेनेगलको दक्षिणी भागमा बुधबार भएको एक हेलिकोप्टर दुर्घटनामा परी कम्तीमा छ व्यक्तिको मृत्यु भएको छ। यस घटनामा परी अन्य १४ जना घाइते भएका छन्। 

चालकदलका सदस्यसहित २० यात्रु सवार रहेको सो हेलिकोप्टर तटीय क्षेत्र मिस्सीराहस्थित म्याङ्गरोभे जङ्गलमा खसेको जनाइएको छ। 

यस हेलिकोप्टरका चार चालक दलका सदस्यसहित २० यात्रु रहेका सैनिक प्रवक्ताले एएफपी समाचार समितिलाई बताएका छन्।

सेनाले जारी गरेको विज्ञप्तिअनुसार उद्धारकर्ताले छ व्यक्तिको मृत्यु भएको जानकारी दिएका छन्। 

यस घटनामा परी घाइते भएका १४ जनको क्षेत्रीय अस्पताल काओलकमा उपचार भइरहेको र तीमध्ये तीन व्यक्तिको अवस्था गम्भीर रहेको जनाइएको छ। यस दुर्घटनाको कारण अनुसन्धानरत रहेको जनाइएको छ। एएफपी
