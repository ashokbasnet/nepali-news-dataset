एसाइलम योग्यतामा कडाई गर्दै अमेरिका

अमेरिका । अमेरिकामा राष्ट्रपति डोनाल्ड ट्रम्प प्रशासनले एसाइलम प्राप्तीमा थप सिमाबन्दीहरु लगाउने भएको छ। 

राष्ट्रपति ट्रम्प प्रशासनको यस्तो कदमसँगै अध्यागमन वकिलहरुले देशमा असुरक्षित भएर अमेरिका आउने हजारौंलाई उनीहरुकै देशमा पठाउन सकिने बताएका छन्।

महान्याधिवक्ता जेफ सेसनले एसाइलमका लागि योग्य हुने सम्बन्धको कानुनलाई नयाँ आकार दिनका लागि आफ्नो अधिकारको प्रयोग गर्ने सुरु गरेका छन्। 

उनले कतिसम्मको त्रासलाई एसाइलम पाउनका लागि योग्य मान्ने भन्ने विषयमा पुनमुल्यांकन गरिरहेका छन्। साथै उनले एसाइलमका मुद्दामा जालसाजी भएको भन्दै नियन्त्रणका लागि अधिकार प्रयोग गर्न सुरु गरेका छन्। यसै क्रममा उनले बोर्ड अफ इमिग्रेशन अपिलमा रहेका दुईवटा एसाइलमका मुद्दामा आफैले हस्तक्षेप गरेका छन्।

अमेरिकी अध्यागमन कानुनको व्ययाख्या गर्ने अधिकार अमेरिकी अध्यागमन अदालतहरुले महान्यायाधिवक्तालाई दिने कदमबाट अमेरिकामा एसाइलममा अझ कडाई हुने बताइएको छ। 

बोर्ड अफ इमिग्रेशन अपिलका दुईवटा एसाइलमका निर्णयहरु आफूसमक्ष रिफर गर्ने अधिकारको सेसनले प्रयोग गरेपछि अध्यागमनका क्षेत्रमा त्रास फैलिएको छ।
