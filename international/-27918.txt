इरान र साउदी अरबबीच 'वाकयुद्ध' : परामाणु कार्यक्रमको चेतावनी

बीबीसी । इरानले परामाणु बम बनाए आफुले पनि त्यसो गर्ने साउदी अरबले चेतावनी दिएको छ। साउदी अरबका क्राउन प्रिंस मोहम्मद बिन सलमानले इरानलाई यस्तो चेतावनी दिएका हुन्।

क्राउन प्रिंसले अमेरिकी च्यानल सीबीएस न्यूजसँगको अन्तवार्तामा भनेका छन्, हाम्रो देशले परमाणु हतियार राख्न चाहदैन्। तर यो कुरामा कुनै शंका छैन की यदी इरानले परमाणु बम बनायो भने हामीले पनि चाडै यस्तो काम गर्नेछौँ।

सन् २०१५ मा विश्वका अन्य देशसँग भएको सम्झौतापछि इरानले आफ्नो परमाणु कार्यक्रमलाई रोकेको थियो। पछिल्लो समय अमेरिकी राष्ट्रपति रोनाल्ड ट्रम्पले यस सम्झौताबाट अलग हुन सक्ने चेतावनी दिएका थिए।

मध्य पूर्व क्षेत्रको साउदी अरब र इरानबीच निकै पुरानो दुश्मनी छ। दुबै देशमा इस्लामका छुट्टा छुट्टै संगठनको प्रभुत्व छ। साउदीमा सुन्नीको प्रभाव छ भने इरानमा शियाको।

पछिल्लो केही वर्षदेखि दुबै देशमा सिरिया र यमनमा भएको युद्धका कारण तनावको स्थिती उत्पन्न भएको छ।

साउदी अरब अमेरिकाको प्रमुख सहयोगी मानिन्छ। र उसले सन् १९८८ मा परमाणु हतियारको अप्रसार सन्धीमा हस्ताक्षर गरेको थियो।

अहिलेसम्म कसैलाई थाहा छैन साउदी अरबले कहिलै परमाणु कार्यक्रम स्थापित गर्ने प्रयास गर्यो वा गरेर। तर उसले पाकिस्तानको परमाणु कार्यक्रममा सहयोग गरेको खबरहरु पटक पटक बाहिरीएका छन्।
