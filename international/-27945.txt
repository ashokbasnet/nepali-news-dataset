विमान दुर्घटना हुन नदिन आवश्यक कदम चाल्ने प्रधानमन्त्रीको प्रतिबद्धता

फाइल फाेटाे
                                
                                        
                        काठमाडौं। प्रधानमन्त्री केपी शर्मा ओलीले नेपालमा विमान दुर्घटना हुन नदिन आवश्यक कदम चालिने प्रतिवद्धता व्यक्त गरेका छन्।प्रधानमन्त्री ओलीले यूस बंगला एयर विमान दुर्घटनाबारे शुक्रबार प्रतिनिधिसभालाई जानकारी गराउँदै विमान दुर्घटना हुन नदिन सरकारले आवश्यक कदम चाल्ने प्रतिवद्धता व्यक्त गरेका हुन्।

विमान दुर्घटना लगत्तै गठित जाँचबुझ आयोगले दिएको प्रतिवेदनको आधारमा नेपालमा फेरि विमान दुर्घटना हुन नदिनेगरी आवश्यक योजना बनाउने प्रधानमन्त्री ओलीको भनाइ छ। 

प्रधानमन्त्री ओलीले विमान दुर्घटनामा परी मृत्यु भएकाहरुको डिएनए परिक्षण लगायतको कामलाई छिटो सम्पन्न गर्ने प्रतिवद्धता पनि व्यक्त गरे। उनले घाइतेहरुको शिघ्र स्वास्थ्य लाभको कामना पनि गरे।

गत सोमबार यूस बंगला एयरको विमान दुर्घटनामा परी ५१ जनाको ज्यान गएको थियो। प्रधानमन्त्री ओलीले घाइते मध्ये १७ जनाको अस्पतालमा उपचार भइरहेको र ३ जना स्वास्थ्य लाभगरी घर फर्किएको पनि जानकारी दिए।
