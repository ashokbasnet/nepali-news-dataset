३ दिन पहिले खुट्टा भेटियो, आज भेटियो शरीर, टाउको र हात अझै बेपत्ता

एक हत्याराले आफ्नो कर्तुत लुकाउन निकै क्रुर तरिका अपनाएको भेटिएको छ । ती हत्याराले एक महिलाको शवलाई टुक्रा टुक्रा पारेर फालेको पाइएको छ । बुधबार प्रहरीले महिलाको खुट्टा भेटेको थियो । आज महिलाको शरीर भेटिएको छ । भेटिएको शरीरबाट शरीरबाट खुट्टा टाउको र हात काटिएको छ । पहिले भेटिएको खुट्टा र आज भेटिएको शरीर एकै महिलाको भएको आशंका गरिएको छ । टाउको र हातको खोजी भइरहेको छ ।

प्लाष्टिकमा पोको पारेर फालिएको अवस्थामा महिलाको शरीर भेटिएको हो । बुधबार प्रहरीले महिलाको काटिएको खुट्टा भेटिएपछि घण्टौंसम्म सर्च अपरेशन गरेपनि कुनै सुराग भेटिएको थिएन । साँझ त्यही स्थानबाट १०० मिटर दूरीमा बाँकी केही अंग भेटिएको थियो । प्रहरीले महिलाको हत्या अन्यत्रै भएको आशंका गर्दै अनुसन्धान अघि बढाइरहेका बेला बाँकी शरीर फेला परेको हो । भारतको हरियाणा राज्यको पलवल जिल्लामा घटना भएको हो ।
