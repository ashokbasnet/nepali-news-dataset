चार वर्षदेखि नजरबन्दमा रहेका इजिप्टका पूर्वराष्ट्रपति होस्नी मुबारक नजरबन्दमुक्त

काठमाडौं । इजिप्टका पूर्वराष्ट्रपति होस्नी मुबारक नजरबन्द मुक्त भएका छन् । सन् २०११ मा भएको जनबिद्रोहकाबेला सयौं प्रदर्शनकारीको हत्या गरेको आरोप लागेका मुबारकलाई  इजिप्टको पुनरावेदन अदालतले निर्दोष साबित गरेको छ।

हिजो शुक्रबार पूर्वराष्ट्रपति मुबारकलाई हत्याको आरोपबाट मुक्त गरेपछि नजरबन्दबाट पनि मुक्त भएका हुन्।

मुक्त भएसँगै मुबारक कायरोस्थित आफनो निवासमा पुगेका छन् । मुबारकलाई यसअघि सो आरोपमा जन्मकैदको सजाय सुनाएकोमा पुनः सुनवाइमा पुनरावेदन अदालतले उनलाई उन्मुक्ति दिएको हो ।

८८ वर्षीय वृद्ध र बिरामी मुबारक इजिप्टको एक सैन्य अस्पतालमा विगत चार वर्षदेखि नजरबन्दमा थिए । एजेन्सी
