सिरियाको अफ्रिन शहर विद्रोहीको पूर्ण नियन्त्रणमा

अफ्रिन । सिरियाली कूर्दिस विद्रोहीको नियन्त्रणमा रहेको अफ्रिन शहर र वरपरका क्षेत्रलाई टर्की नेतृत्वको सुरक्षा फौजको सहयोगमा विद्रोहीले आइतबार फिर्ता लिन सफल भएको छ। 

अफ्रिनस्थित एएएफपी समाचारदाताका अनुसार सिरियाली अरब लडाकू तथा टर्की सेनाको पहलमा अफ्रिन र यसको वरपरका कूर्दिस समूहको नियन्त्रणमा रहेका इलाकालाई सिरियाली सरकारी सेनाको नियन्त्रणबाट फिर्ता लिन सफल भएका छन्। 

उत्तरपश्चिमी सिरियाको उक्त क्षेत्रमा सिरियाली सेना र विद्रोहीबीच केही हप्तादेखि परस्पर आक्रमण हुँदा सयौँ सिरियाली सर्वसाधारणको ज्यान गएको थियो। 

अफ्रिनको सरकारी भवनबाहिर टर्की नेतृत्वको सुरक्षा फौजका दुई सैनिक ट्याङ्करले शहरलाई सिरियाली बसर अल असद पक्षधर समूहका लडाकू तथा सिरियाली सेनाबाट शहरलाई स्वतन्त्र बनाएको भन्दै खुशियालीमा हवाइ फायर गरिएका दृष्य देखिएको एएएफपी समाचारदाताले बताए।
