यी युवतीलाई महिनावारीले हैरान पारेपछि...

एजेन्सी। महिनावारीका बेला केही पिडा हुनु, तनाव हुनु आम कुरा हो र अधिकांश महिलाले यो सबै सहेकै हुन्छन् । तर, कहिलेकाहीँ यो समस्या यतिसम्म बढ्छ कि महिनावारी केही महिलाको लागि अभिशाप बन्छ । बेलायतकी लुसी नामकी यी युवतीलाई पनि महिनावारीले निकै सताएको थियो । 
महिनावारीका ५ दिन हुने पीडालाई झेल्न नसकेपछि ती युवतीले निकै ठूलो निर्णय गरिन् । उनले अन्ततः आफ्नो पाठेघर नै निकालेर फालिदिएकी छिन् । २८ वर्षको उमेरमा लुसीले यति ठूलो निर्णय लिएकी हुन् । लुसीलाई पोस्ट ट्रमेटिक स्ट्रेस डिसअर्डर नामको समस्या थियो । यो समस्याका कारण उनलाई महिनावारीका बेला सहनै नसकिने पीडा हुन्थ्यो । महिनावारी उनको लागि यतिसम्म खतरनाक बन्थ्यो कि महिनाका ती ५ दिन उनी आफ्नो स्वभावको ठिक विपरित बन्थिन् । यही कारण उनले यतिसम्म ठूलो निर्णय लिएको बताएकी छिन् ।
