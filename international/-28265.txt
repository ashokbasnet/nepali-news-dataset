पुटिन :  यस्ता व्यक्ति, जो कसैसँग डराउँदैनन्

बीबीसी।  रुसका राष्ट्रपति भ्लादिमीर पुटिन जुडोमा ब्लाक बेल्ट हुन्। मार्शल आर्टमा यो खेलको खुबी उनले देखाएका छन्। त्यो हो, छल र आक्रमण। पुटिनले चाहे युक्रेनमा फौजी आक्रमण गर्ने फैसला होस वा माच २०१४ मा क्रिमियालाई रुसमा मिलाउने निर्णय होस वा सीरियामा सरकार विरोधी विद्रोहीमाथि बमबारी। 



यी पुटिनका फैसला थिए, जसले कयौं पर्यवेक्षकलाई आश्चर्यमा पारिदिए। सीरियामा रुसको सथर्मन पाएपछि बशर अल असदको सरकार समर्थक सुरक्षा फैजलाई राहत मिलेको छ।

६५ वर्षका पुटिन रुसको शक्ति देखाउने विषयमा कहिल्यै पछि हटेनन्। र, यस्तो गर्ने आफ्नो चाहना लुकाए। वर्षौंसम्म रुसलाई अमेरिका र नेटो सहयोगी देशले नजरअन्दाज गर्दै आए। तर, एउटा यस्तो समयपनि आयो, जब अमेरिकामा पुटिनका पुराना साथी येवगेनी प्रिगोजहिन माथि २०१६ को अमेरिकी राष्ट्रपति चुनावमा हस्तक्षेप गरेको आरोप लागेको थियो।
रुस अमेरिकाको सम्बन्ध


भनिन्छ, पुटिनको चाहनामा येवगेनी प्रिगोजहिनले अमेरिकी राष्ट्रपति चुनावलाई ट्रम्पको पक्षमा पार्ने कोशिस गरे। चुनावका कथित हस्तक्षेप गरेको यो विषय सामाजिक संजालमा निकै विवादित भयो र त्यसको नतिजा के निस्कियो भने अमेरिकाले पुटिनका नजिकका अधिकृतलाई प्रतिबन्ध लगायो।

मार्च, २०१४ पछि युक्रेनमा रुसको सैनिक हस्तक्षेपलाई लिएर युरोपेली संघ र अमेरिकाले केही प्रमुख रुसी अधिकारी र कयौं प्रतिबन्ध लगाए।
यो प्रतिबन्धका कारण पुटिनका कयौं सहयोगीलाई पश्चिमा मुलुकको यात्रामा रोक लगाइयो र त्यसको असर रुसको व्यापारमा पर्यो। राष्ट्रपति ट्रम्पले सार्वजनिक रुपमा आफूलाई पुटिन मन पर्ने र अमेरिका रुससँग सम्बन्ध सधार गर्ने पक्षमा रहेको बताएका थिए।
रणनीतिक साझेदार

रुस युरोपेली संघको रणनीतिक साझेदार छैन। पश्चिमी मुलुकलेपुटिनमाथि पूर्वी युक्रेनमा रुस समर्थक विद्रोहीलाई हतियार र सैन्य सहयोग पुर्याएको आरोप लगाउँछन्। यद्यपी पुटिनले के मात्र स्वीकार गरेका छन् भने, रुसी जनता आफू खुशी सहयोगका लागि त्यहाँ गएका हुन्।युक्रेनको राजनीतिमा हस्तक्षेप गरेको आरोपमा पुटिन आक्रमक हुने गरेका छन्। 
मुश्किलपूर्ण बाल्यकाल



भ्यादिमीर पुटिनको पालन पोषण लेनिनग्राद (अहिले सेन्ट पिट्सबर्ग) मा यस्तो माहोलमा भयो, जहाँ स्थानीय  युवाबीच झगडा सामान्य हुन्थ्यो। यी युवामध्ये केही त पुटिनभन्दा ठूलो र बलिया पनि हुन्थे। र, त्यही कुराले पुटिन जुडोतर्फ आकर्षित भए।

क्रिमियाको वेबसाइट अनुसार पुटिन आफ्ना स्कुलको पढाइ पूरा गर्नु भन्दा अगाडि सोभियत संघको गुप्तचर सेवामा प्रवेश गर्न चाहन्थे।
अक्टुबर, २०१५ मा पुटिनले भनेका थिए, ‘५० वर्ष पहिला लेनिनग्रादको सडकमा मलाइ एक नियम सिकाइएको थियो। यदि लडाइँ हुने पक्का भयो भने पहिला मुक्का प्रहार गर।’

उनले रुसमा चरमपन्थी आक्रमणलाई कुर्र्नु भन्दा सीरियामा चरमपन्थीसँग युद्ध गर्नुपर्ने बताएका थिए। चेनेन्यामा पृथकतावादी विद्रोही विरुद्ध रुसको सैन्य कारवाहीको समर्थन गर्दै पुटिनले पृथकतावादीलाई ट्वाइलेटसमेतबाट धपाउने कमस खाएका थिए।



मुस्लिम बाहुल्य रहेको उत्तर ककेससको इलाका १९९९–२००० का क्रममा युद्धका क्रममा निकै ठूलो क्षति भएको थियो। सो युद्धमा हजारौं निर्दोष नागरिक मारिएका थिए। पुटिनकालागि जर्जियामा एक अर्को मोर्चा खुल्यो। २००८ मा रुसी सैनिकले जर्जियाको सेनालाई परास्त गर्यो र अबकाजिया र दक्षिण आसेटियामा कब्जा गर्यो।

त्यस क्रममा जर्जियाका तत्कालीन नेटो समर्थक राष्ट्रपति मिखाइल साकाशविलीसँग पुटिनको सम्बन्ध चिसिएको थियो। यो  घटनापछि सोभियत संघको पूर्व घटक देशमा पश्चिम समर्थक नेताहरुलाई ठेगान लगाउन पुटिन तयार छन् भन्ने सन्देश गएको थियो।
भ्लादिमीर पुटिन : जासुसदेखि राष्ट्रपतिसम्म


१९५२ : यही वर्ष ७ अक्टुबरमा लेनिनग्राद (अहिले सेन्ट पिटर्सवर्ग) मा पुटिनको जन्म भएको थियो।  उनले कानुनको पढाइ गरेका थिए। त्यसपछि उनी सुरक्षा एजेन्सी केजीबीमा जोडिए। पुटिन साम्यवादी पूर्वी जर्मनीमा जासुस भएर काम पनि गरे। 

१९९० :  यो दशकमा सेन्ट पिटर्सबर्गका मेयर एन्टोनी सोबचक, जसले उनलाई पहिला कानुन पढाएका थिए।
१९९७ : पुटिन रुसका पहिलो राष्ट्रपति बोरिस यल्तसिनको सरकारमा सहभागी भए।  उनलाई संघीय सुरक्षा सेवाका प्रमुख (प्रधानमन्त्र) बनाइयो।
१९९९ : येल्तसिनले राष्ट्रपति पदबाट राजीनामा दिए र पुटिनलाई कार्यवहाक राष्ट्रपति बनाए।
२००० : भ्लादिमीर पुटिनले राष्ट्रपतिको चुनाव सजिलै जिते। 
२००४ : उनी दोस्रो पटक पनि राष्ट्रपति पदमा निर्वाचित भए। तेस्रो पटक रुसी संविधानका अनुसार उनी राष्ट्रपतिको चुनावमा भाग लिन पाउँदैन थिए। त्यसपछि उनी प्रधानमन्त्री बने।
२०१२ : पुटिन तेस्रो पटक राष्ट्रपति पदमा निर्वाचित भए।
सुगठित शरीर र काेलम मन भएका पुटिन
पुटिन सुगठित शरीर भएकाले जस्तै जीवनको आनन्द दिइरहेको जस्तो देखिन्छ। उनलाई २००० मा चुनावका क्रममा फाइटर जेट उडाउँदै गरेको देखिएको थियो। २०११ मा बाइकर्स फेस्टिवलमा पुटिन स्पोर्टस् बाइक चलाउँदै सामेल भए।

द नाइट वुल्फ बाइकर्स ग्याङले २०१४ मा पूर्वी युरोपमा काला सागरको क्रिमिया प्राय द्वीपमा कब्जा जमाउन महत्वपूर्ण भूमिका निर्वाह गरे। ग्याङले त्यस क्रममा राष्ट्रभक्तिको भावनालाई उचाल्ने काम पनि भयो।
पुटिनका छोरीहरु



रोयटर्स न्युृज एजेन्सीको जाँचमा के पत्ता लाग्यो भने पुटिनकी कान्छी छोरी कातेरिनालाई पढाइका क्रममा मस्को स्टेट युनिभर्सिटीमा शीर्ष प्रशासनिक पदमा जागिर दिइयो। उनी नृत्य प्रतियोगीतामा पनिभाग लिन्छिन्।  पुटिनकी जेठी छोरी मारिया पनि शिक्षा क्षेत्रमा काम गर्छिन्। उनले बायोलजीमा डिग्री हासिल गरेकी छन्।
पुटिन राष्ट्रवाद र मिडिया



एक लामो शासनको बावजुद मानिसहरु उनलाई मन पराउँछन्। रुसी संचारमाध्यमका अनुसार पुटिनको लोकप्रियता यस्तो छ, जुन पश्चिमा नेताहरुको सपना हुन सक्छ। रुसी संचारमाध्यममा पुटिनलाई राष्ट्रवादी नेताका रुपमा प्रस्तुत गरिन्छ। रुसी संचारमाध्यम पुटिनको पक्षमा खुलेर लाग्छन्।
