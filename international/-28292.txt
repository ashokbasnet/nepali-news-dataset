तीन सय पाहुना बसिरहेको होटलमा आगलागी, पाँच जनाको मृत्यु

मनिला । फिलिसिन्सको एक होटलमा भएको आगलागीमा परी कम्तीमा पाँच व्यक्तिको मृत्यु भएको छ ।

होटल र त्यहाँभित्र रहेका क्यासिनो परिसरमा भएकोे आगलागी २४ घण्टाभन्दा बढी समयपछि मात्र अग्निनियन्त्रकहरुले नियन्त्रणमा लिएका थिए । यस आगलागीमा परी मृत्युहुने सबै क्यासिनोका कर्मचारी रहेका छन् ।

यस घटनामा घाइते भएका २० व्यक्तिमा प्राय सबैको स्थिति नाजुक रहेको बताइएको बताइएको छ । सो होटेलमा बसिरहेका करिब ३०० पाहुनालाई सुरक्षितस्थानमा लगिएको थियो । होटल र अग्निनियन्त्रणका अधिकारीहरुले सो जानकारी दिएका छन् ।

सम्बन्धित एक सरकारी अधिकारीकाअनुसार सो होटलमा बसिरहेका पाहुनाहरु सबैजना सुरक्षितस्थानमा पुगेका छन् । यद्यपि अग्निनियन्त्रकहरु सो होटलको सबै भागमा पुग्न भने सकेका छैनन् ।एजेन्सी
