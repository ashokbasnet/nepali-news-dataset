वन सफा राख्न यी वन अधिकृतले बनाइन् ४९७ वटा शौचालय

एजेन्सी । पी.जी सुधा भारतको केरलाको विकट जिल्लाकी वन अधिकृत हुन् । सुधा वन अधिकृत बन्दा त्यस ठाउँका वस्तीहरुमा शौचालय नभएकोले मानिसहरु जंगलमै दिशा पिसाब गर्न आउंथे, जसले गर्दा वन फोहोर बनेको थियो।

मान्छेहरु जंगली जनावरसंग जोगिँदै वनमा पसेर दिशा-पिसाब गर्थे। त्यसपछि उनले आफ्नै पहलमा बस्तिहरुमा शौचालय निर्माण गर्ने सोंचीन्।

त्यो अत्यन्तै विकट ठाउँ भएकोले शौचालय बनाउने सामान पुर्याउनै गाह्रो थियो भने धेरैजसोसंग शौचालय बनाउने पैसा पनि थिएन। तर, उनले स्थानियहरुलाई सम्झाउँदै, विभिन्न संघ संस्था आदिलाई सहयोगको लागि आग्रह गर्दै शौचालय निर्माण अभियान थालिन् र ४ सय ९७ वटा शौचालय बनाइदिइन्।

अहिले सराकरी अधिकारीहरुको लागि सुधा उदाहरणीय व्यक्ति बनेकी छिन्। उनीबारे समाचार फ़ैलिएपछि सुधालाई विभिन्न संस्था, केरला सरकार, विभिन्न सरकारी कार्यालयहरुले सम्मान गरेका छन्।
