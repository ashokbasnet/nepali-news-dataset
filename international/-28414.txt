बिमान बंगलादेशको उडिरहेको जहाजको इन्जिन बिग्रियो !

ढाका। बंगलादेशको एयरलाइन्स बिमान बंगलादेशको एक जहाजको उडिरहेकै अवस्थामा इन्जिन बिग्रिएको छ । उड्नेबित्तिकै इन्जिन बिग्रिएपछि जहाजलाई उडेको १६ मिनेटमै आकस्मिक अवतरण गरिएको छ । विकान आकस्मिक अवतरण गर्ने क्रममा कुनै दुर्घटना हुनबाट भने जोगिएको छ । 

विमान बंगलादेश एअरलायन्सको विमान ठूलो दुर्घटनाबाट जोगिएको यहाँको समाचारपत्र डेलीस्टारले जनाएको छ । विमानको इन्जिनमा खराबी देखिएपछि हजरत शहजलाल अन्तर्राष्ट्रिय विमानस्थलबाट उडेको विमान आकस्मिक अवतरण गरिएको थियो।

सेडपुर विमानस्थलका लागि उडेको विमान १६ मिनेटमै हजरत विमानस्थलमै अवतरण गरिएको हो। विमानमा सवार सबै सुरक्षित रहेको जनाएको छ। गत सोमबार बंगलादेशको युएस बंगला विमान काठमाडौंको त्रिभुवन अन्तरराष्ट्रिय विमानस्थलमा दुर्घटना ग्रस्त भएको थियो।
