हुलाकमार्फत् पठाइएको बम विष्फोट, छानबिन गर्दै एफबीआई

बीबीसी । संयुक्त राज्य अमेरिकाको टेक्ससस्थित हुलाक सेवा दिने एक कार्यालयको भण्डारमा हुलाकमार्फत् पठाइएको बम विस्फोट भएपछि त्यो घटना एकजना संदिग्ध श्रृखंलाबद्ध बम हमलाकारीसँग सम्बन्धित भए-नभएको बारे अधिकारीहरुले छानबिन गरिरहेका छन्।

विस्फोटमा एक जना सामान्य घाइते भएको तर उपचार आवश्यक नरहेको प्रहरीले जनाएको छ। अस्टिनबाट १०४ किलोमिटर पर दक्षिणमा रहेको शर्टस्मा स्थानीय समयनुसार मध्यरातको समयमा सो घटना भएको थियो।

हालैका हप्तामा त्यहाँ भएका चारवटा बम हमलाहरुमा दुई जनाको ज्यान गएको थियो। कानुन कार्यान्वयन गराउने निकायका स्रोतहरुलाई उद्भृत गर्दै स्थानीय संचारमाध्यमले सो प्याकेटमा बमको छर्रा बनाउने धातु राखिएको बताएका छन्।

संघीय जाँच निकाय एफबीआईकी प्रवक्ता मिसेल लीले सि एन एन लाई बताएअनुसार सो विस्फोट अघिल्ला चार हमलासँग सम्बन्धित भएको हुन सक्छ। कानुन कार्यान्वयन गराउने निकायका स्रोतहरुलाई उद्भृत गर्दै स्थानीय संचारमाध्यमले सो प्याकेटमा बमको छर्रा बनाउने धातु राखिएको बताएका छन्।

पहिलो बम मार्च २ मा विस्फोट भएको थियो र त्यतिबेला एक जना व्यक्तिको ज्यान गएको थियो। दुई थप बम त्यसको १० दिन पछि विस्फोट भएको थियो।

बम हमलाहरुमा दुई जना काला जातिका पुरुष र एक जना हिस्पेनिक महिला घाइते भएपछि अनुसन्धानकर्ताहरुले शुरुवातमा ती बम हमलाहरु सम्भावित रंगभेदी हमला भएको हुन सक्ने ठानेका थिए।

तर आइतबार मध्यरातमा भएको हमलामा दुई जना गोरा जातिका पुरुष घाइते भएपछि त्यस्तो नभएको हुन सक्ने देखिएको छ।
