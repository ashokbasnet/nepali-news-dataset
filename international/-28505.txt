अमेरिका–दक्षिण कोरियाको सैन्याभ्यासबाट किम जोङ–उन भड्किए भने...

बीबीसी। कोरियाली प्रायद्वीपमा जारी तनाव कम गर्न लगातार कोशिश भइरहेको छ। उत्तर कोरिया, दक्षिण कोरिया र अमेरिकाबीचको सम्बन्धलाई सुमधुर बनाउने कोशशमा जुटेका छन्।

यो कोशिशकाबीच अमेरिका र दक्षिण कोरियाका सेना अप्रिल पहिलो हप्तादेखि संयुक्त सैन्यभ्यास गर्दैछन्। यद्यपी दुवै देशले यो संयुक्त सैन्य अभ्यासलाई उत्तर कोरियालाई भड्काउने रुपमा नहेर्न आग्रह गरेका छन्। यो सैन्यभ्यास मार्चमा सुरु गर्ने भनिएको थियो। तर, शीतकालीन ओलम्पिकका क्रममा राजनीतिक सम्बन्धमा आएको सुधारलाई मध्यनजर गर्दै एक महिना पछाडि सारिएको हो।
ठूलो स्तरको सैन्य अभ्यास



दक्षिण कोरियाले उत्तर कोरियासँगको सम्बन्धलाई सुमधुर बनाउन यही महिना पप गायक र अन्य कलाकारको एक समूहलाई उत्तर कोयिरा पठाउने जनाएको छ। १६० कलाकारको समूह प्योङयाङमा दुई वटा शो गर्ने जनाइएको छ। यो समूहका ब्याण्ड रेड वेलवेट र गायक चो योङ–पिल जस्ता कलाकार पनि सहभागी हुनेछन्।

एक अप्रिलदेखि तीन लाखभन्दा धेरै सुरक्षाबल ठूलो संख्यामा सैन्य ताजमाझसहित सैन्य अभ्यास गर्दैछन्। पहिला उत्तर कोरिया अमेरिका र दक्षिण कोरियाबीचको यस्तो सैन्य अभ्यासलाई आफूमाथिको आक्रमणको तयारीका रुपमा हेर्नेगथ्र्यो। यही महिनाको सुरुवातमा अमेरिकी राष्ट्रपति डोनाल्ड ट्रम्पले उत्तर कोरियाका सर्वोच्च नेता किम जोङ–उनसँग भेट गर्ने निमन्त्रणालाई स्वीकार गरेका थिए।
तनाव कम गर्ने कोशिश



ट्रम्पको सो कदमले पूरै विश्वलाई अचम्मित बनाएको थियो। यसलाई कोरियाली प्रायद्वीपका जारी तनाव कम गर्ने अभूतपूर्व राजनीतिक कोशिशका रुपमा हेरिएको छ।

दक्षिण कोरियाली अधिकारीका अनुसार उत्तर कोरिया आफ्नो परमाणु हतियार कार्यक्रम रोक्न सहमत भएको थियो। यो भन्दा धेरै जानकारी सार्वजनिक भएको छैन। र, उत्तर कोरियाकातर्फबाट यो विषयमा कुनै प्रतिक्रिया सार्वजनिक भएको छैन।

तर, अमेरिका र उत्तर कोरियाबीच वार्ता भए अमेरिकी वहालवाला राष्ट्रपतिले उत्तर कोरियाली नेतालाई भेटेको पहिलो पटक हुनेछ। उत्तर कोरियाका विदेश मन्त्री री योङ–हो ले केही दिन अगाडि स्वीडेनमा भनेका थिए, ‘अमेरिका र उत्तर कोरियाका नेताबीच भेटवार्ता यँही हुनसक्छ।’
राजनीकि विश्लेषकहरुले उत्तर कोरियाका विदेशमन्त्री वार्ताको तयारीकालागि स्वीडेन पुगेको अनुमान गरेका छन्।



अमेरिका र दक्षिण कोरियाको संयुक्त सैन्य अभ्यासको मिति पहिला दक्षिण कोरियामा भएको शीतकालीन ओलम्पिकको मितिसँग जुधेको थियो। तर, दक्षिण कोरियाले जनवरीमा सैन्य अभ्यासको मिति अर्को महिनाकालागि सार्ने फैसला गरेको थियो।

मंगलबार रक्षा मन्त्रीले भनेका थिए, संयुक्त सैंन्य अभ्यास एक तारिकमा हुनसक्छ। र, अभ्यासको स्तर त्यही हुनेछ, जुन गत वर्ष भएको थियो।’ पेन्टागनले भनेको छ– उत्तर कोरियालाई यो विषयमा जानकारी दिइएको छ।’ पेन्टागनले के पनि स्पष्ट पारेको छ भने संयुक्त सैन्य अभ्यास सुरक्षाका कारण गरिएको हो। र, यसलाई उत्तर कोरियाले आफूलाई भड्काउन खोजेको रुपमा बुझ्नु हुँदैन।



यसअघि भएको सैन्य अभ्यासलाई उत्तर कोरियाले आगोमा घ्यू हाले जस्तै भन्दै टिप्पणी गर्ने गरेको थियो। र, त्यसको कडा जवाफ दिने चेतावनी दिएको थियो। अमेरिका र दक्षिण कोरियाबीच पहिला भएका सैन्य अभ्यासमाथि आक्रोश व्यक्त गर्दै उत्तर कोरियाले मिसाइल परीक्षण पनि गर्दै आएको थियो।

तर, ट्रम्पलाई दिएको आश्वासनमा उत्तर कोरियाले यो पटक कुनै पनि मिसाइल परीक्षण नगर्ने प्रतिबद्धता जनाएको छ। ‘फोल, इगल/रिसोल्व’ नामको यो सैन्य अभ्यास जमीनदेखि समुन्द्र र हावामा ड्रिल गरिन्छ। यस बाहेक पछिल्ला वर्षहरुमा जुन प्रकारका चरमपन्थी र रासायनिक आक्रमण भएका छन्, तीसँग जुध्न सैन्य अभ्यास गरिँदैछ। दुवै देशले सैन्य अभ्यासलाई बाहिरी आक्रमणबाट जोगिनकालागि भएको बताएका छन्।
