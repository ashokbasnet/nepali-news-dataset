सद्दामले आफ्नो २६ लिटर रगतले लेखाएका थिए कुरान

बीबीसी। सद्दाम हुसेनलाई ठूला ठूला भवन बनाउने बाहेक ठूला ठूला मस्जिद बनाउने शोक पनि थियो। यस्तै प्रकारको एउटा मस्जिद उनले मध्य बगदादमा बनाएका थिए, जसलाई ‘उम्म अल मारिक’ नामले चिनिन्छ।यो मस्जिद विशेष गरी २००१ मा उद्दाम हुसेनको जन्म दिनको अवसरमा निर्माण गरिएको थियो। यसका मिनार स्कड सिमाइल जस्तै देखिन्थ्यो।



यी त्यही मिसाइल थिए जसलाई सद्दाम हुसेनले खाडी युद्धका क्रममा इजराइलमाथि प्रहार गरेका थिए।  ‘अपरेशन डेसर्ट स्मार्ट’ जुन ४३ दिनसम्म चलेको थियो, त्यसैको सम्झना आउने गरी यी मिनारको उचाइ ४३ मिटर राखिएको छ।

सद्दाम हुसेनको जीवनी लेख्ने कन कफलिन लेख्छन्, ‘सद्दाम हुनेसले बनाउन लगाएको यो मस्जिदमा सद्दाम हुसेनको रगतले लेखेको एक कुरान राखिएको छ।’  ६०५ पन्नको कुरान आम जनतालाई देखाउनकालागि शीशाको बाक्सामा राखिएको थियो। मस्जिदका मौलवीका अनुसार सो कुरान लेख्न सद्दामले तीन वर्षसम्म आफ्नो २६ लिटर रगत दिएका थिए।  



सद्दाममाथि लेखिएको अर्को किताव ‘सद्दाम हुसेन, द पोलिटिक्स अफ रिवेंज’ का लेखक सैद अबूरिशका अनुसार सद्दामलाई ठूला ठूला महल र मस्जिद बनाउने कारण टिकरिटमा बिताएको आफ्नो बाल्यकाल थियो। जहाँ, उनको परिवारसँग उनकालागि एक जोर जुत्ता किन्ने पैसासमेत थिएन।

 

रमाइलो कुरा के छ भने सद्दाम आफ्नो कुनै पनि महलमा सुत्थे, त्यहाँ केही घण्टाकालागि मात्र  निदाउँथे। उनी समान्यतया विहान तीन बजे पौडी खेल्न  उठ्थे। इराकजस्तो मरुभूमि मुलुकमा पहिला पानीलाई धन र शक्तिको प्रतीक मानिन्थ्यो। र, आज पनि मानिन्छ।
त्यही कारण सद्दामका प्रत्येक महलमा झरना र स्वीमिङ बनाइएको हुन्थ्यो। कफलिन लेख्छन्, ‘सद्दामलाई स्लिप डिस्कको विमारी थियो। सद्दामका डाक्टरले यसबाट बच्न चहलपलह र हिँडडुल गर्न सुझाव दिएका थिए।



सद्दाम हुसेनका सबै स्वीमिङ पुललाई निकै राम्रोसँग हेरविचार र सफासुग्घर राखिन्थ्यो। त्यसको तापक्रम नियन्त्रण गरिन्थ्यो। , के त्यो पानीको विष भए नभएको पनि सुनिश्चित गरिन्थ्यो।

सद्दाममाथि अर्को किताव लेख्ने लेखक अमाजिया बरम लेख्छन्, ‘सद्दामको शासनकालमा आफ्ना दुश्मनलाई थेलियम विषबाट मारिएका थियो। सद्दामलाई भित्र भित्रै के कुराहो डर थियो भने आफूलाई कसैले विष खुवाएर हत्या नगरोस्। हप्तामा दुई पटक सद्दामको बगदादको महलमा ताजा माछा, कुखुरा पठाइन्थ्यो।’

बरम अगाडि लेख्छन्, ‘राष्ट्रपति  भवनमा जानु पूर्व परमाणु वैज्ञानिक त्यसको परीक्षण गरेर त्यहाँ रेडियन वा कुनै प्रकारको विष भए नभएको सुनिश्चित गरिन्थ्यो।’



सो कितावमा लेखिएको छ, ‘सद्दामका करिव २० वटा भव्यम महल थिए। तीसबै महलमा कर्मचारी सधैं उपस्थित हुन्थे। सबै महलमा तीन समयको खाना तयार हुन्थ्यो। चाहे त्यसमा सद्दाम नआएपनि खाना बनाउनु अनिवार्य थियो।’

सद्दामको कमजोरी भनेको उनी सधैं राम्रो देखिन चाहन्थे। त्यसकालागि उनले परम्परागत सैनिक पोशाक लगाउन छोडेर शुट लगाउन सुरु गरे।
त्यस्तो उनले तत्कालीन संयुक्त राष्ट्रसंघका महासचिव कोफी अन्नानको सल्लाहमा गरेका थिए। अन्नानले उनलाई सुट लगाउँदा उनको छवि विश्व नेताका रुपमा बढ्ने सुझाव दिएका थिए।

सद्दाम सधैं आफ्नो कपालमा खिजाब लगाउँथे। र, सार्वजनिक रुपमा उनी पढ्दा लगाउने चश्मा लगाएर अहिल्यै देखा परेनन्। जब उनी भाषण गर्थे उनका अगाडि कागजमा ठूला ठूला शब्दमा भाषण लेखिएको हुन्थ्यो। एक पन्नामा केवल तीन लाइन मात्रै हुन्थ्यो।
सद्दाम आफ्नो धेरै भिडियो नतारियोस भन्ने कुरमा पनि सचेत थिए।



कन कफलिन लेख्छन्, ‘सद्दाम एक दिनमा धेरै पटक धेरै समयसम्म निदाउने गर्थे। कयौं पटक त यस्तो पनि भएको छ, बैठकको बीचबाट उठेर उनी नजिकैको कोठामा गएर केही बेर निदाउँथे र आधा घण्टापछि फ्रेस भएर आउँथे।’ सद्दामलाई टेलिभिजन हेर्नेपनि शोक थियो। उनी धेरैजसो सीएनएन,बीबीसी र अलजजीरा हेर्थे।

उनलाई रोमाञ्चक अंग्रेजी थ्रिलर्स पनि हेर्ने शोक थियो। र अग्रेजी फिल्म ‘द डे अफ द ज्याकल’ उनको मन पर्ने फिल्म थियो। २००२ को सुरुआतमा सद्दामले क्याविनेटको बैठकका क्रममा उनले एक मन्त्रीलाई घडी हेर्दै गरेको देखे। जब बैठक सकियो सद्दामले ती मन्त्रीलाई बोलाएर सोधे, के तपाइँलाई ढिला भएको हो? 

ती मन्त्रीले जवाफमा त्यस्तो नभएको बताए पछि सद्दामले बैठकमा घडी हेरेर आफ्नो अपमान गरेको बताए। कफलिन लेख्छन्, ‘सद्दामले क्याविनेट बैठकमा घडी हेर्ने मन्त्रीलाई दुई दिनसम्म कोठामा थुनेर राख्ने आदेश दिए। ती मन्त्री दुई दिनसम्म आफ्नो कक्षमा कैद भए। र, उनलाई के लाग्यो भने कुनैपनि बेला आफूलाई बाहिर लगेर गोली हानिन्छ। उनको हत्या त भएन। तर, उनले आफ्नो पदबाट भने हात धुनुप¥यो।’

सद्दामकालागि उनको विरोधी भन्दा पनि आफ्नो परिवार नै समस्याको कारण थियो। त्यसमा निकै ठूलो भूमिका उनकी श्रीमती साजिदामाथिको धोका थियो। १९८८ को आसपासमा सद्दाम निकै ठूलो पारिवारिक संटकबाट गुज्रिनुपर्यो। जब उनको इराकी एयरवेजका महानिर्देशककी श्रीमती समीरा शाहबन्दरसँग सम्बन्ध भयो। समीरा अग्ली थिइन्, सुन्दर थिइन् र उनका सुनकेस्रा जस्तो कपाल थियो। र सबे भन्दा मुख्य कुरा उनी विवाहित थिइन्।



सैद अबुरिश लेख्छन्, ‘केही वर्षसम्म राष्ट्रपति भवनमा काम गर्ने एक अधिकारीले मलाइ बताए अनुसार सद्दाम विवाहित महिलासँग सम्बन्ध स्थापित गर्न मन पराउँथे।’ सद्दामको यस प्रकारको रोमान्सको प्रबन्ध उनका अंगरक्षक कामेल हना जेनजेनले गर्थे। जेनजेन बीस वर्षसम्म सद्दामका निजी अंगरक्षक थिए। उल्लेख्यनीय के छ भने जेनजेन सद्दामका भान्सेका छोरा थिए।



उसका धेरै काममध्ये एक काम सद्दामकालागि तयार पारिएको खानालाई चाख्नु पनि थियो। कतै उनको खानामा विष त मिसाइएको छैन।
सद्दामलाई के लाग्थ्यो भने  उनका भान्सेले आफ्नो खानामा कहिल्यै विष हाल्दैन किनभने उसको छोरा सबैभन्दा पहिला त्यो खाना चाख्थ्यो।
