एक युवाले हातमा लिएको मोबाइललाई बन्दुक जस्तै मानेर प्रहरीले गोली हान्यो, युवकको मृत्यु

एजेन्सी । एक युवकले हातमा लिएको मोबाइललाई बन्दुक जस्तो मानेर प्रहरीले गोली हानेको छ। मोबाइललाई बन्दुक जस्तो मानेको प्रहरीले टोलीले उनीमाथि बीस गोली चलाएको थियो।

अमेरिकाको क्यालिफर्नियामा २२ वर्षे एक युवक गत आइतबार राती हजुरबुवा-हजुरआमाको घर पछाडीको बगैंचामा थिए। प्रहरीको टोली माथी हेलिकप्टरमा उडिरहेको थियो। प्रहरीले ती युवाले छिमेकीको झ्याल फोरेको, पर्खाल नाघेर गएको बताएको छ।

भिडियोमा त्यसपछि पुलिस अफिसर बीच ती युवकको हातमा बन्दुक भएको कुराकानी चलेको रेकर्ड भएको बताइएको छ।

त्यसपछि प्रहरीको टोलीले उनलाई बीस पटक गोली हान्यो। गोलीले ढलेका उनलाई हेर्दा उनको हातमा मोबाइल मात्र भेटिएको र त्यही मोबाइललाई प्रहरीले बन्दुक ठानेको बताइएको छ।

युवकका परिवार, स्थानीय व्यक्तिहरु र मानवअधिकारकर्मीहरुले घटनाको विरोध गरेका छन्। पुलिस अधिकारिहरुले घटनाको निष्पक्ष छानबिन हुने बताएका छन्।
