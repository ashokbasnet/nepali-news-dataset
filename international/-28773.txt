अवैध पटाका फ्याक्ट्रीमा विष्फोट, एकै परिवारका ५ जनाको ज्यान गयो, १८ घाइते

एजेन्सी। अवैध तरिकाले पटाका बनाउने एक उद्योगमा विष्फोट हुँदा एकै परिवारका ५ जनाको मृत्यु भएको हो । फ्याक्ट्रीमा कोही नभए पनि विष्फोटले छिमेकको अर्को घरसमेत ध्वस्त बनाउँदा छिमेकी घरमा रहेका ५ जनाको ज्यान गएको हो । १८ जना घाइते भएका छन् । उनीहरुलाई पटना रिफर गरिएको छ ।

भारतको बिहार नालंदा जिल्लामा बिहीबार राति विष्फोट भएको थियो । स्थानीयले बताएअनुसार त्यहाँ १ घण्टासम्म निरन्तर विष्फोट भइरहेको थियो । विष्फोटको आवाज २ किलोमिटर टाढासम्म सुनिएको थियो । मुख्यमन्त्री नीतिश कुमारले घटनाको जाँचको आदेश दिएका छन् । शुक्रबार बिहान एण्टी टेरोरिस्ट स्क्वाडले यहाँ अनुसन्धान थालेको छ । फ्याक्ट्रीमा ठूलो परिमाणमा विष्फोटक पदार्थ भरेर राखिएको बताइएको छ ।
