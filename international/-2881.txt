आफ्नै पतीले देवरसँग यौन सम्पर्क राख्न पठाएपछि...

दिल्ली। भारतको राजधानी दिल्लीमा एक महिलाले आफ्नै पतिको हत्या गरेकी छिन्। ती महिलाका पतीले छोरा जन्माउने चाहनामा पत्नीलाई आफ्ना भाइ (महिलाका देवर)सँग यौन सम्बन्ध राख्न पठाएपछि ती महिलाले आफ्ना भाइसँग मिलेर पतीकै हत्या गरेकी हुन्। 

दक्षिणपूर्वी दिल्लीको जैतपुर क्षेत्रका ती दिदीभाइलाई अहिले प्रहरीले नियन्त्रणमा लिएको छ। सुरुमा मृतक रामविलाशको हत्याको खबर पाएर पुगेको प्रहरीलाई पत्नीले रातमा दुई जना व्यक्ति आएर आफ्नो पतीको हत्या गरेको बताएकी थिइन्। पछि प्रहरीले अनुसन्धान गर्दै जाँदा वास्तविक हत्यारासम्म पुग्यो। प्रहरीको अनुसन्धानको क्रममा पत्नीले आफैंले पतिको हत्या गरेको बताएकी थिइन्। उनले प्रहरीसमक्ष आफ्ना पतीले देवरसँग यौन सम्बन्ध राख्न लगाएकोल आफूले हत्या गर्नुपरेको बताइन्।
