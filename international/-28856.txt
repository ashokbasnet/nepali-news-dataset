सनसनी मच्चाउने ६ इन्चको कंकाल एलियनको होइन, वैज्ञानिकले गरे आश्चर्यजनक खुलासा

एजेन्सी। १५ वर्ष अगाडि चिलीको अटाकामामा भेटिएको ६ इन्चको कंकालले त्यतिबेला निकै हंगामा मच्चाएको थियो । यो कंकालका कारण कुनै बेला पृथ्वीमा एलियन (अर्कै ग्रहका प्राणी) आएका थिए भन्ने चर्चा चलेको थियो । मात्रै ६ इन्चको यो कंकाल सोली आकारको थियो र शरीरमा मात्रै १० हड्डीहरु थिए । 

त्यतिबेला पृथ्वीमा आएका एलियनको बच्चा यहीँ छुटेको अनुमान गरिएको भए पनि अहिले भने वैज्ञानिकहरुले यो कंकालको विषयमा निकै आश्चर्यजनक खुलासा गरेका छन् । हालै आएको डिएनए रिपोर्टका अनुसार यो कंकाल कुनै एलियनको होइन मान्छेको हो । कंकालको जेनेटिक्समा गरिएको अनुसन्धानमा पत्ता लागेको छ यो एक बालिकाको कंकाल हो जो म्युटेशनको शिकार भएकी थिइन् । युनिभर्सिटी आफ क्यालिफोर्निया, सन फ्रान्सिस्को र स्टेनफोर्डमा गरिएको अनुसन्धानमा पत्ता लागेअनुसार यी बालिकाको मृत्यु करिब ४० वर्ष पहिले भएको थियो ।
