अमेरिकाले दियो संयुक्त राष्ट्रसंघ छाड्ने धम्की !

एजेन्सी। संयुक्त राष्ट्रसंघको मानवअधिकार परिषद्ले इजरायलविरुद्ध ५ निन्दा प्रस्ताव पारित गरेपछि रिसाएको अमेरिकाले परिषद् नै छाड्ने धम्की दिएको छ । शनिबार अमेरिकाले परिषद्बाट हट्ने धमकी दिँदै भन्यो ‘अब हाम्रो धैर्यले थेग्न सक्ने अवस्था रहेन ।’

राष्ट्रसंघका लागि अमेरिकी राजदूत निक्की हेलीले एजरायलविरुद्ध राष्ट्रसंघको व्यवहार पक्षपातपूर्ण रहेको टिप्पणी गरिन् । ‘यो संगठनले उत्तर कोरिया, इरान र सिरियाविरुद्ध ३  प्रस्ताव मात्रै पारित गर्दा इजरायलविरुद्ध ५ प्रस्ताव पारित गरेर पक्षपात गरेको छ’ उनले भनिन् ‘हाम्रो धैर्य असीमित छ । इजरायलविरुद्धको कदमले प्रस्त भएको छ कि जुन संगठन मानवअधिकारको पक्षधर हुनुपर्ने थियो उसैले आफ्नो साख गुमाइसकेको छ ।’

अमेरिकाले गतवर्षदेखि नै यो परिषदबाट बाहिरिने धम्की दिँदै आइरहेको छ । यो परिषद्को स्थापना २००६ मा संसारभर मानवअधिकारलाई बढावा दिन र त्यसको संरक्षण गर्नको लागि गरिएको थियो । परिषद्मा ४७ सदस्य हुन्छन् । परिषद्मा सहभागी इस्लामिक सहयोग संगठनका देशहरुले इजरायलविरुद्ध एजेण्डा आइटम ७ अन्तर्गत पाँच प्रस्ताव पेश गरेका थिए । यी प्रस्ताव इजरायलका लागि निकै चिन्ताजनक हुन सक्छन् ।
