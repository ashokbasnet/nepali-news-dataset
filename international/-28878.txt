भयानक दुर्घटनाः शरीरको वारपार भए फलामका छड, यसरी काटेर निकालियो 

छड बोकेर गइरहेको ट्र्याक्टरको ट्रलीमा पछाडिबाट मोटरसाइकलमा आउँदै गरेका व्यक्ति ठोक्किँदा ट्रलीमा राखिएका छड मोटरसाइकल चालकको वारपार भएका छन् । ती छडलाई कटरले काटेर निकालिएको छ । ४१ वर्षका गुरमित सिंह नाम गरेका ती व्यक्ति भारतको जालन्धर पठानकोट रोडमा हिजो राति साढे १० बजे ट्रयाक्टरसँग ठोक्किएका हुन् । 

ट्रयाक्टरको पछाडि कुनै रिफ्लेक्टर वा इण्डिकेटर नभएको बताइएको छ । गुरमितलाई छडको बीचमा फसेको देखेपछि ट्याक्टर चालक फरार भएका छन् । उनलाई घायल हालतमा स्थानीयले देखेपछि ग्रिल व्यवसायीले फलाम कटर ल्याएर छड काडेर उनलाई बाहिर निकालेका छन् । उनलाई स्थानीय अस्पतालमा भर्ना गरिएको छ । उनको शरीरबाट छड निकाल्ने प्रयास भइरहेको बताइएको छ ।
