विस्फोटमा परी आतङ्ककारी नै मारिए

मैमाना, अफगानिस्तान। अफगानिस्तानको उत्तरी प्रान्त फर्याबमा अचानक भएको विस्फोटमा परी १० तालिबान आतङ्ककारी मारिनुको साथै अन्य चार घाइते भएका छन्। 

सैनिक स्रोतले शनिबार सो जानकारी दिएको छ। प्रान्तीय राजधानी मैमानाको दक्षिणमा पर्ने पासतोन कोट जिल्लाको सर हाव्ज सहरमा स्थानीय समयाअनुसार शुक्रबार १०ः३० बजे राति सो विस्फोट भएको सैनिक अधिकारी हानीफ रेजाईले सिन्ह्वा समाचार समितिलाई बताएका छन्। 

विस्फोट पर्दाथ बनाउनको लागि व्यस्त रहेका ती तालिबान आतङ्ककारीहरुको मृत्यु भएको बताइएको छ। मारिएका ती आतङ्ककारीहरु मध्ये दुई जना बम बनाउने निपूर्ण रहेकाहरु थिए। 

सरकारसँग युद्धरत तालिबान आतङ्ककारी समूह यस विस्फोटको विषयमा कुनै टिप्पणी गरेका छैनन्। सिन्ह्वा
