सामान्य महिलालाई ‘सेक्स’को मागसहित १५ हजार पटक फोन, फोन देख्दै तर्सनुपर्ने

१२ कक्षामा पढ्ने एक किशोरको कर्तुतका कारण एक महिलालाई लगातार फोन आउन थालेपछि उनी निकै तनावमा परिन् । अझ फोन गर्नेले उनीसँग ‘सेक्स’को माग गर्न थालेपछि त उनलाई कसिनसक्नु भयो । यो सबै किन र कसरी भइरहेको छ भन्ने उनलाई थाहै भएन । पछि मात्र पत्ता लाग्यो यो सबै उनका एक छिमेकी किशोरको काम थियो । 

ती किशोरले छिमेकी महिलाको मोवाइल नम्बर अश्लील वेबसाइटमा राखिदिएका थिए । यही कारण ती महिलालाई लगातार फोन आउन थालेको थियो । ती किशोर धनाढ्य परिवारका भएका कारण निकै बिग्रिएका थिए । लगातारको फोनले हैरान भएपछि ती महिलाले प्रहरीसँग गुहार मागेकी छिन् । उनको गुनासोको आधारमा प्रहरीले ती किशोरलाई पक्राउ गरेको छ । तर, किशोरका मातापिता भने उसको बचाउमा लागेका छन् । प्रहरीले पनि ती किशोरलाई नाबालिग भन्दै रिहा गरिदिएको छ । 

भारतको अहमदाबादमा एक निजी कम्पनीमा काम गर्ने ती महिलालाई लगातार फोन आउन थालेपछि उनले यसबारे जाँच गर्दा आफ्नो नम्बर अश्लील साइटमा राखिएको थाहा पाएकी थिइन् । त्यसपछि उनले प्रहरीमा उजुरी गरेकी थिइन् । प्रहरीले उजुरीको आधारमा खोज्दै जाँदा छिमेकका किशोरले यो सबै गरेको पत्ता लागेको हो ।
