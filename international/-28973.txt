के बलात्कारको रिपोर्टिङ गर्दा मजा आउँछ?

बीबीसी। बलात्कारको समाचार बारम्बार सार्वजनिक भइरहन्छन्। अझ पीडितसँग बारम्बार प्रश्न सोधेपछि उनीहरु झन तनाबमा हुन्छन्।
बलात्कारपछि परिवारका सदस्य सो कुरालाई प्रहरी प्रशासनसम्म पुर्याउन झन डराउँछन्। उनीहरुमा प्रहरीमा रिपोर्ट गर्यो भने पीडितको नाम संचारमाध्यमका आउने भन्दै उजुरी गर्नै जाँदैनन्।



संचारकर्मीले पीडितका आफन्तसँग सलाव जवाफ गर्छन र विस्तारै पीडित युवतीको पहिचान हुन्छ। पटनाको मगध महिला कलेजका युवतीले जब आफ्नो मनको कुरा सुनाउन थाले, उनीहरुले सबै आफ्नो मनमा लागेको कुरा सुनाउन थाले।

उनीहरु स्पष्ट रुपमा एकपछि अर्के गर्दै आलोचना गर्न सुरु गरे। बलात्कारका विषयमा मिडिया रिपोर्टिङबाट उनीहरु यतिधेरै रिसाउँछन् भन्ने सोचेकी थिइन्। मैले माइक उनीहरुको अगाडि राख्दा माइक फाल्न उनीहरुका हात उठे।



उनीहरुको कुरा सुनेर मलाइ गत वर्ष वैशालीमा आफ्नो स्कुलको होस्टल नजिक मृत भेटिएकी एक युवतीको सम्झना भयो। उनको शरीरका कपडा च्यातिएको थियो। बलात्कारका परेकी ती युवतीको नाम सबै संचारमाध्यमले प्रकाशन गरेका थिए। जसलाई कानुनले निषेध गरेको थियो।

मगध महिला कलेजमा सबैभन्दा अगाडि बोल्ने युवतीसँग अन्य तीन चार जना साथीहरु पनि थिए। जसले अन्तर्राष्ट्रिय महिला दिवसको अवसरमा कलेजमा एक कार्यक्रमको आयोजना गरेका थिए।



सो कार्यक्रम भन्दा पहिला उनीहरुकै उमेर समूहकी एक युवतीमाथि एसिड आक्रमण भएको थियो। त्यो दिन ती युवतीसँग उनीभन्दा उमेरमा केही बढी रहेका उनका मामा पनिसँगै थिए। त्यो दिन समाचारमा एसिड आक्रमणको भन्दापनि ती युवती र उनका मामाबीचको सम्बन्धको बढी चर्चा भएको थियो। कलेजका विद्यार्थीको आपत्ति यहि विषयको रिपोर्टिङमा थियो।

समाचारमा सामान्यतया युवतीमाथि नै औंला उठाइन्छ। जस्तै के लगाउने, कति बेला बाहिर निस्किने आदि विषयमा युवतीमाथि प्रश्न उठाइन्छ। यस्तोमा कुनै युवती किन बाहिर आउँछे, चुप लागरे बस्नु उचित सम्झिन्न? कुर्ता सुरुवाल लगाउने युवतीमाथि बलात्कार हुन्दैन? कपडाले केही फरक पर्दैन।

ती युवतीमध्ये कसैले कुता सुरुवाल लगाएका थिए भने सबैले जिन्स र टप लगाएका थिए। धेरै जसो युवती पटनामा नै अध्ययन गरेका थिए।
विहार सरकारको योजना र स्कलरशिपको सहयोगबाट विगत वर्षमा कलेज र विश्वविद्यालयमा युवतीको संख्या बढेको छ।  मगध महिला कजेल केवल महिलाकालागि मात्रै हो।

सो कलेजकी मनोविज्ञान विभाग प्रमुखका अनुसार यो माहोल र यी युवतीको विचारधारको दिशा, अधिकार र सोच खुलेर बोल्ने बोल्न सक्ने आत्मबल बढाउन महत्वपूर्ण भूमिका निवार्ह गर्छ। तर, यस्तो परिवर्तन युवतीको दुनियामा देखिएको छैन।



विहारका वरिष्ठ महिला पत्रकारमध्ये एक रजनी शंकरका अनुसार क्राइम रिपोर्टिङ धेरैजसो पुरुष पत्रकारले गर्ने गरेका छन् त्यही भएर कसैको हेराइर संवेदनशीता आशा गरेभन्दा कम भएको हुनसक्छ। उनको यी कुरामा केही शब्दमा ध्यान दिनु आवश्यक छ।
‘केही पुरुष पत्रकार रिर्पोट बनाउने समयमा हिंसालाई आवश्यक भन्दा धेरै खोज्छन् र लेख्छन्, मानौ उनीहरुलाई यसमा रस मिलेको होसर रमाइलो अनुभूति भइरहेको होस्,’ उनले भनिन्।

दक्षिण एसियामा महिला संचारकर्मीको संगठन ‘साउथ एशियन वुमेन इन मिडिया’ विहारका अध्यक्षसमेत रहेकी रजनी शंकर हिन्दुस्थान समाचार एजेन्सी विहारकी प्रमुख पनि हुन्। उनी आफ्नो एजेन्सीमा पुरुष पत्रकारसँग वर्कशप गरेर यस्ता विषयलाई सुल्झाउने कोसिसपनि गर्छिन्।
