विवाहको गिफ्ट खोल्दा ठूलो धमाका : कसले गर्यो सफ्टवयर इन्जिनियरको हत्या  ?

बीबीसी। विवाहको गिफ्टमा लुकाइएको बम विष्फोट हुँदा एक नवविवाहित सफ्टवयर इन्जिनियरको मृत्यु तथा उनकी पत्नीको अवस्था गम्भिर भएपछि शहरभरी सन्त्रास छाएको छ।

यो घटना भारतको ओडिसा क्षेत्रको हो। घटना भएको एक महिनासम्म पनि प्रहरीले कुनै तथ्य पत्ता लगाउन सकेको छैन्। बीबीसीले ओडिसा क्षेत्रमा पुगेर यस घटनासँग जोडिन खोजेको छ।

विवाहको पाँच दिनपछि फेब्रुवरी २३ मा ओडिसा पाटनगढमा आफ्नो नयाँ घरमा २६ वर्षीय सफ्टवयर इन्जिनियर सौम्य शेयर साहु र उनकी २२ वर्षीया पत्नी रीमा कुराकानी गरिरहेका थिए। त्यही बेला घरको घण्टी बज्यो र एक डेलिवरी म्यान आएर सौम्यलाई उनको नामको पार्सल दियो।
बक्समा टाँसिएको स्टिकरमा लेखिएको थियो, एसपी शर्माले रायपुर त्यहाँबाट करीब २३० किलोमिटर टाढा बाट पठाएका थिए।

पार्सल लिएपछि पछाडिबाट ८५ वर्षीय हजुरआमा आएर नातीलाई पार्सलमा के छ भन्दै हेर्न आइन्। सौम्य शेखरले भने, यो विवाहको गिफ्ट जस्तो छ, तर मैले यो पठाउने व्यक्ति चिन्दिन र मैले रायपुरम चिन्ने कोही छैन्।

उक्त गिफ्टमा सेतो धाँगो निस्किएको थियो, उनले धाँगो ताने त्यहाँ विजुली चम्किएजसरी ठूलो धमाका भयो। तीन जनै उक्त विष्फोटबाट व्यहोस भए। उनको शरीरमा अत्याधिक रगत बगिरहेको थियो।

विष्फोटबाट घरको भित्ता भत्कियो, छटको प्लास्टर तथा वाटर प्युरिफायर समेत भताभुङ्ग भयो। तीन जना पीडामा छट्पटाइरहेका थिए। सौम्या आगोमा जलिरहेका थिए। उनले बेहोस हुनुअघि भनेका थिए, मलाई बचाउ, मलाई लागिरहेको छ मर्ने वाला हुँ।

यस घटनाको केही मिनेटपछि छिमेकीले तीन जनालाई उद्धार गरेर अस्पताल पुर्याए। तर सौम्याको अस्पताल पुर्याउने क्रममा ज्यान गयो। उनको शरीर लगभग ९० प्रतिशत जलेको थियो। रीमा सरकारी अस्पतालमा अहिले पनि उपचाररत छिन्। यस भिषण घटनाको एक महिनासम्म पनि प्रहरीले कुनै सुराक पाउन सकेको छैन्। अहिलेसम्म सौम्याको कसरीले ज्यान लियो भन्ने बारे कुनै तथ्य फेला पारेको पर्न सकेको छैन्।

रीमाका पिताले बीबीसीसँग भने, 'हामी साधारण व्यक्ति हौँ। न मेरा कोही दुश्मन छन् न मेरी छोरीका । मेरा ज्वाइँका पनि कुनै दुश्मन छैनन्। मैले कसैमाथि शंका गर्न सकेको छैन्, यस्तो घटना कसले गराउन सक्छ।'

सौम्य शेखरका आमा बाबु दुबैले कलेजमा अध्यापन गराउँदै आएका थिए। सौम्यले कम्युटर साइन्सको पढाइ सकेर एक जापानी कम्पनीमा काम सुरु गरेका थिए।

सौम्य शेखरका पिताले भने, 'विवाहपछि दुबै खुसी थिए। कसले उनीहरुलाई मार्न खोज्यो ? '
