४ वर्षकी छोरीसँग ‘सेक्स’को लागि पिताले दिए विज्ञापन, अदालतले दियो यस्तो सजाय

टेक्सास। अमेरिकाको टेक्सास अदालतले एक व्यक्तिलाई ६० वर्षको जेल सजाय सुनाएको छ । अदालतले ती व्यक्तिलाई ४ वर्षकी छोरीसँग यौन सम्बनधका लागि विज्ञापन दिएको अभियोगमा यो सजाय सुनाएको हो । एन्ड्रयु जेम्स नामका ती व्यक्तिलाई प्रहरीले नोभेम्बर २०१६ मा पक्राउ गरेको थियो । 

प्रहरीका अनुसार ती व्यक्तिले आफ्नी ४ वर्षकी छोरीसँग सेक्सको लागि विज्ञापन दिएका थिए । उनले ७० भन्दा बढी ग्राहकसँग कुरा गरेको पाइएको छ । २० वर्षका यी व्यक्तिले ‘प्ले विथ ड्याडीज लिटिल गर्ल’ नामबाट विज्ञापन दिएका थिए । एन्ड्रयुले विज्ञापनमा आफ्नी छोरीको उमेर १० वर्षभन्दा कम बताएका थिए । उनले लेखेका थिए उनी छोरीलाई निद्राको औषधी दिनेछन् र छोरीसँग २ घण्टा बिताउन १ हजार डलर लाग्नेछ ।


प्रहरीले उनलाई ग्राहक बनेर पक्राउ गरेको थियो । घटनाको जानकारी पाएपछि प्रहरीले गहक बनेर एन्ड्रयुसँग कुरा गरे । एन्ड्रयु राजी भएपछि एक प्रहरी अफिसर एन्ड्रयुसँग ग्राहक बनेर गए । एन्ड्रयुले बालिकालाई निद्राको औषधी दिएर बिना कपडा बेडमा सुताएर राखेका थिए । प्रहरीले उनलाई पक्राउ गरेर जेल पठाइदिएको थियो ।
