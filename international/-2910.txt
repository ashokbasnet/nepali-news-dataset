बिद्रोहीद्वारा  कंगोमा ४० जना सुरक्षाकर्मीको शिर छेदन गरी हत्या

एजेन्सी । अफ्रिकी मुलुक कंगोमा विद्रोही समूहले ४० जना सुरक्षाकर्मीको शीर छेदन गरी हत्या गरेका छन् । कंगोको कसाईमा बन्दोबस्तीको सामान बोकेको प्रहरीको गाडीलाई धरापमा पारी शीर छेदन गरी हत्या गरिएको हो।  ४६ जना प्रहरी रहेको उक्त गाडीबाट ६ जनालाई भने जिवितै मुक्त गरिएको अन्तराष्ट्रिय सञ्चार माध्यमहरुले जनाएका छन्।

छ महिना अगाडी विद्रोही समूह कामबिना नासापुका नेता मारिएपछी आक्रोशित बनेको सो समूहले सुरक्षाकर्मीलाई लक्षित गर्दै निरन्तर आक्रमण गर्दै आएको छ। गत अगष्टमा बिदोह्री नेता मारिएपछी मात्रै कंगोको कसाईमा ४ सय मानिस मारिएको र द्वन्द्वकै कारण २ लाख बिस्थापित भएको जनाईएको छ।
