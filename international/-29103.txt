१६४ यात्रु बोकेको युएस बंगलाको अर्को विमानमा पनि उडिरहेकै बेला खराबी !

काठमाडौं। काठमाडौंको त्रिभुवन अन्तर्राष्ट्रिय विमानस्थलमा युएस बंगला एयरलाइन्सको विमान दुर्घटना भएको दुई सातामै यही एयरलाइन्सको अर्को विमानमा खराबी देखिएको छ । १६४ यात्रु बोकेर मलेसिया जान लागेको विमानमा समस्या देखिएको हो । 

ढाकाबाट मलेसियाको राजधानी क्वालालम्पुर जान लागेको यो विमानलाई उडान भरेको केही समयमै यो विमानलाई हजरत शाहजलाल अन्तर्राष्ट्रिय विमानस्थलमा आकस्मिक अवतरण गराइएको छ । एयरलाइन्सका जनरल म्यानेजर कमरुल यस्लामका अनुसार १६४ यात्रुसहित उडेको विमान १५ मिनेटमै आकस्मिक अवतरण गराइएको हो । यद्यपि जाँचपछि विमान अढाइ घण्टा ढिलो गरी उडेको छ ।
