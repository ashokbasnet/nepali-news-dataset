ल्याण्ड गर्न लागेको विमान घरमा ठोक्कियो, घरमा बसेका व्यक्तिसहित १९ को मृत्यु

एजेन्सी। फ्रन्सद्वारा शासित क्यारेबियन टापु सेन्ट बर्थेल्मीमा विमान दुर्घटना हुँदा २० जनाको मृत्यु भएको छ । मृत्यु हुनेमा १९ जना विमानमा रहेका यात्रु र चलकदलका सदस्यसँगै १ जना घरमै बसिरहेका व्यक्ति भएको बताइएको छ ।

शनिबार साँझ नेदरल्याण्डको सेन्ट मार्टिन टापुको प्रिन्सेस जुलियाना विमानस्थलबाट उडेको विमान सेन्ट बर्थेल्मी विमानस्थल नजिकैको एक घरमा दुर्घटना भइ खसेको सेन्ट बर्थेल्मीका प्रवक्ता हर्ब शिफ्रीले जनाएका छन् । विमान अवतरणको तयारी गर्दै गर्दा दुर्घटना भएको बताइएको छ । विमान अवतरणको तयारी गर्दै गर्दा विमान अचानक विमानस्थल नजिकैको घरका ठोक्किएको र घरमा बसिरहेका १ जनाको पनि ज्यान गएको बताइएको छ । 

घरमा रहेकी मृतककी श्रमितीलाई गम्भीर अवस्थामा अस्पताल भर्ना गरिएको छ । विमानमा भएका १९ जनाको पनि ज्यान गएको छ । १९ जनामध्ये १७ यात्रु र २ चालकदलका सदस्य थिए । मृत्यु हुनेमध्ये अधिकांश फ्रान्सका पर्यटक भएको बताइएको छ । एयरलाइन्सले यात्रुका परिवारलाई सूचित नगर्दासम्म यात्रुको नाम सार्वजनिक नगर्ने एयरलाइन्सकी प्रवक्ता एरिएना हेलीले बताएकी छिन् ।
