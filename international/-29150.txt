बहादुर पुलिस अफिसरः जसले बन्धकलाई बचाउन आफैंलाई आतंकवादीको हातमा सुम्पिए

एजेन्सी। फ्रान्सको टुलो सहरको एक सुपरमार्केटमा शुक्रबार आतंकवादी आक्रमण भयो । यहाँ आतंकवादीले एक नागरिकलाई बन्धक बनाए । यहाँ खटिएका एक प्रहरी अफिसर अरनड बेल्ट्रामले ती बनधक नागरिकलाई बचाउन आफैंलाई आतंकवादीलाई सुम्पिदिए । 

आतंकवादीको आक्रमणमा घाइते भएका अरनडको उपचारको क्रममा मृत्यु भएको छ । आतंकवादीले अरनडको घाँटीमा गोली हानेका थिए । फ्रान्सका राष्ट्रपति इमानुअल म्याक्रोले उनलाई देशका ‘हिरो’को दर्जा दिएका छन् । लेफ्टिनेन्ट कर्नेल अरनडको मृत्यु भएको जानकारी दिँदै फ्रान्सका गृहमन्त्री जेरार्ड कोलोमबले ट्वीटरमा लेखेका छन् ‘अरनडले यस देशको लागि आफ्नो जीवन अर्पण गरे । देशले उनलाई सधैं सम्झिरहनेछ ।’ 

आक्रमणअघि २५ वर्षका आइएस आतंकवादी रेडुअन लकदमले आक्रमणको लागि सबैभन्दा पहिले एक कार अपहरण गरेका थिए । यसका लागि उनले कारमा बसेका ड्राइभर र यात्रुलाई गोली हानी मारेका थिए । त्यसपछि आतंकवादीले फुटबल खेलिरहेका केही प्रहरीमाथि फायर गरे । एक प्रहरीको काँधमा गोली लागेको थियो । लगत्तै उनी सुपरमार्केट छिरेर केहीलाई गोली प्रहार गरे र केहीलाई बन्धक बनाएका थिए । उनले प्रहरीसँग एक आतंकवादी सलाह अब्देस्लामको रिहाइको माग गरेका थिए ।

लकदीमले आफ्नो माग पूरा गराउन एक महिलालाई कब्जामा लिएका थिए । बेल्ट्रामले ती महिलालाई छुटाउन आफैंलाई बन्धक बनाउन भने । त्यसपछि आत.कवादीले बेल्ट्रामलाई कब्जामा लियो । यस क्रममा बेल्ट्रामले आफ्नो मोवाइलबाट बाहिर रहेका अर्का सुरक्षाकर्मी साथीलाई फोन गरेर त्यत्तिकै अल्तमिा राखे । उनले यसो गर्दा फोनबाट आएको आवाजको सहयोगले बाहिरका सुरक्षाकर्मीले भित्रको स्थिति बुझ्न सके । तर आतंकवादीले गोली चलाउँदा बेल्ट्राम आफैं गम्भीर घाइते भए । भित्र आएका सुरक्षाकर्मीले आतंकवादीलाई पनि मारे । बेल्ट्रामलाई गम्भीर घाइते अवस्थामा अस्पताल लगिएकोमा उनको शनिबार मृत्यु भएको हो ।
