नेतालाई पक्राउ गरिएको विरोधमा भएको प्रदर्शनमा झडप, झण्डै सय जना घाइते

मड्रिड । क्याटलोनियाका पूर्व नेतालाई पक्राउ गरिएको विरोधमा भएको प्रदर्शनका क्रममा झडप हुँदा झण्डै एक सय जना घाइते भएका छन् । 
पूर्व नेता कारलस पुज्डमोनलाई आइतबार पक्राउ गरी जर्मनीमा हिरासतमा राखिएको विरोधमा स्पेनमा क्याटलोनियाका पूर्व पृथकतावादी नेताहरूले विरोध प्रदर्शन गरेका हुन् । 

यहाँको मेडिकल इमरजेन्सी सर्भिस (एसइएम)ले प्रदर्शनमा सहभागी भएका मध्ये ९८ लाई उपचार आवश्यक रहेको जनाएको छ । बार्सिलोना, लेरिडा र तार्रागोनामा भएका घटनामा परी घाइतेहरूको शरिरका विभिन्न भागमा निलडाम र गहिरो चोट लागेका बताइएकोे छ । घाइते ९० जनामध्ये २२ जना स्थानीय प्रहरी अधिकारीहरू रहेका छन् । उनीहरू बार्सिलोनामा भएको प्रदर्शनमा झडप हुँदा घाइते भएको अधिकारीले जनाएका छन् ।

प्रदर्शनकारीले फोहोर बोक्ने कन्टेनरमा आगजनी गर्नुका साथै विभिन्न पदार्थ प्रहरी तिर फालिदिएका थिए । त्यसपछि प्रहरीले प्रतिक्रिया स्वरुप लाठी चार्ज गरेको थियो ।

देशद्रोह र विद्रोह गरेको आरोप लागेपछि क्याटलोनियाका पूर्व नेता कारलस पुज्डमोन गत सन् २०१७ को अक्टोबर २९ तारिखका दिन बेल्जियम गएका थिए । उनलाई एक दिन अघि जर्मनीबाट पक्राउ गरिएको हो ।एजेन्सी
