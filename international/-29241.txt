जब आकाशबाट पानीको सट्टा रगत वर्षिन थाल्यो... 

एजेन्सी। कैयौं पटक प्रकृतिले आफ्नो यस्तो रुप देखाउँछ जसलाई बुझ्न असम्भव हुन्छ । कैंयौ पटक विज्ञान पनि प्रकृतिको अगाडि केही गर्न असक्षम हुन्छ । यस्तै एउटा घटना १७ वर्ष पहिले भएको थियो । भारतको केरलमा भएको यो घटनाको वास्तविकता अझैसम्म रहस्य नै छ । ५ जुलाई २००१ का दिन केरलमा रातो रंगको वर्षा भएको थियो । यो रातो वर्षाको रहस्य आजसम्म पनि खुलेको छैन । 



वैज्ञानिकहरुले अझै पनि यो वर्षाको रहस्य बुझ्न सकेका छैनन् । यहाँका मानिसहरुले यो वर्षालाई रगतको वर्षा नै मान्छन् । विज्ञानको दृष्टिबाट हेर्दा पनि यो रगतकै वर्षा थियो भनेर मान्नुपर्ने आधारहरु छन् । जुन दिन केरलमा रातो वर्षा भएको थियो त्यही दिन त्यहाँका मानिसहरुले पहेंलो र हरियो रंगको वर्षा पनि देखेका थिए । सुरुमा वैज्ञानिकहरुले यो सबै प्रदूषणका कारण भएको मानेका थिए । 



यो पानीको परीक्षण गरेपछि भने वैज्ञानिकहरु पनि चकित परेका थिए । किनकि परीक्षणमा यो पानीमा जीवनको प्रमाण भेटिएका थिए । यो पानीमा जीवनको लक्षण हुनुको अर्थ यो निर्जिव प्राणी नभइ कुनै सजीव चीज थियो । सजीव चीज अर्थात जीवित प्राणीको शरीरको अंश, सम्भवतः रगत । त्यतिबेला वैज्ञानिकले यसमा जीवन भेटेपछि उनीहरुले डिएनएको परीक्षण गरे । २०१२ मा गरिएको परीक्षणमा त्यो पानमिा ६ किसिमका डिएनए समेत पाइएको थियो । यसपछि अन्तर्राष्ट्रिय स्तरमै एक बहस सुरु भयो । केहीले यो रगतको सम्बन्ध एलियन (अर्कै ग्रहका प्राणी)सँग भएको दावीसमेत गरे । तर, यसको रहस्य अझै सुल्झिएको छैन ।
