रुस र अमेरिकी सेना मध्ये कुन शक्तिशाली?

बीबीसी।  विश्वभरका कयौं देश आफ्नो मुलुकबाट धमाधम रुसका कुटनीतिज्ञलाई निकालिरहेका छन्। सोमबार मात्रै अमेरिकी राष्ट्रपति डोनाल्ड ट्रम्पले ६० रुसी कुटनीतिज्ञलाई देश छोड्ने आदेश दिएका थिए।

योसँगै जर्मनीसमेत केही युरोपेली मुलुलहरुले रुसी कुटनीतिज्ञलाई देश निकाला गरिसकेका छन्। त्यसको सुरुवात बेलायतले दक्षिण  लायतमा पूर्व रुसी जासुसमाथि नर्व एजेन्टबाट आक्रमण गरेको अभियोगमा देश निकाला गरेर सुरु गरेको थियो।



यी देशहरुको भनाइमा यो आक्रमणको पछाडि रुसको हात छ। र, सैन्य श्रेणीको प्रतिबन्धित केमिकल नर्व एजेन्टको प्रयोग गरिएको छ।  अमेरिकाले रुसले अन्तर्राष्ट्रिय नियमको उल्लघंन गरेको आरोप लगाएको छ भने अष्ट्रेलियालेपनि ती मुलुकको समर्थन गरेको छ। बीबीसीका अनुसार शीत युद्ध र सोभियत संघ कायम रहेका  बेलाको पछि रुसको विरुद्ध यो सबैभन्दा ठूलो घेराबन्दी हो।

रुसले पनि जवाफी कारवाही गर्ने चेतावनी दिएको छ। मंगलबार रुसले अमेरिकामाथि विश्वका धेरै मुलुकमाथि रुसका कुटनीतिज्ञ निकाल्न दबाब दिएको आरोप लगाएको थियो। रुसी विदेश मन्त्री सेर्गेई लाभरोफले अमेरिकामाथि ब्लाकमेल गरेको आरोप लगाएका छन्।  करिव २० देशले १०० जना रुसी कुटनीतिज्ञलाई देश निकाला गरेका छन्। यो इतिहासको सबैभन्दा ठूलो कुटनीतिज्ञ निकाला भएको बताइएको छ।



सीरियामा पनि रुसको भूमिकालाई लिएर नेटो देश असन्तुष्ट छन्। रुसका कारण अमेरिकाले चाहेर पनि सीरियाली राष्ट्रपति बशर–अल असदलाई सत्ताबाट हटाउन सकेको छैन। यी सबै घटनाक्रमबीच रुस र अमेरिकाको सैन्य शक्तिमाथि चर्चा सुरु भएको छ। आजको मितिमा रुससँग अमेरिकासँग प्रतिश्पर्धा गर्ने कतिको क्षमता छ?
कसको सैन्यशक्ति शक्तिशाली?



द स्टकहोम इन्टरनेशनल पीस रिसर्चको रिपोर्ट अनुसार विश्वभर सैन्य क्षेत्रमा प्रत्येक वर्ष १ दशमलव २ प्रतिशतले बृद्धि भइरहेको छ।  सो रिपोर्टका अनुसार विश्वभरमा सैन्य खर्चमा अमेरिका एक्लै ४३ प्रतिशतका साथ सबैभन्दा अगाडि छ।त्यसपछि सुरक्षा परिषद्का चार  स्थायी सदस्य आउँछन्। यद्यपी बाँकी सदस्य अमेरिकाको नजिकसम्म पनि पुग्न सकेका छैनन्।

चीन सात प्रतिशतसँगै दोस्रो नम्बरमा भने बेलायत,फ्रान्स र रुस करिव चार प्रतिशतको आसपासमा छन्। यद्यपी अमेरिका र सुरक्षा परिषदका बाँकी सदस्य राष्ट्रका सैन्य खर्चमा यो ठूलो अन्तरलाई बुझ्नु त्यति गाह्रो छैन। अमेरिकाजस्तै बाँकी मुलुक अन्तर्राष्ट्रिय मिशन या सैन्य हस्तक्षेपमा आफ्ना सैनिकलाई लगाउँदैनन्।

योसँगै अमेरिका जस्तै विश्वभरमा अन्य मुलुकको सैन्य अखडा छैनन्। बाँकी देशले आफूलाई राष्ट्रिय र क्षेत्रीय सैन्य अभियानसम्म आफूलाई सीमित राखेका छन्। द स्टकहोम इन्टरनेशनल पीस रिसर्जको रिपोर्ट अनुसार सेनामाथि खर्च गर्ने विषयमा रुस चौथो नम्बरमा छ। रुसभन्दा माथि अमेरिका, चीन र साउदी अबर छन्।



हार्वर्ड युनिभर्सिटीका  एनलिस्ट दमित्री गोरेनबर्गका अनुसार रुसले २००९ मा आफ्ना सेनालाई आधुनिकीकरण गर्न सुरु गरेको थियो।  रुस सोभियत संघका हतियारबाट मुक्ति पाउन चाहन्थ्यो। र रुसले यसमा किनै तीव्र गतिमा काम गर्यो। गतवर्ष अमेरिकी रक्षा मन्त्री जेम्स म्याटिसले  अमेरिकालाई मुख्य रुपमा रुसबाट खतरा भएको बतएका थिए। अमेरिकाको उपस्थिति र सैन्य अखडा विश्वका धेरै मुलुकमा छन्। त्यसकारण रुस अमेरिकासँग टिक्न नसक्ने म्याटिसले बताएका थिए।

रुसी राष्ट्रपति भ्लादिमीर पुटिनले इटलीको एक पत्रिकालाई दिएको एक अन्तर्वातामा  भनेका थिए, ‘तपाइँ विश्वको मानचित्र उठएर हेर्नुस् र  अमेरिकी सैन्य अखडालाई चिन्ह लगाउनुस्। यहीबाट स्पष्ट हुन्छ की रुस र अमेरिकामा के अन्तर छ।’ रुसका बारेमा के भनिन्छ भने रुस सेनामाथि जति रकम खर्च गर्छ बाहिर त्यो भन्दा कम देखाउँछ। त्यसको बावजूद दुई मुलुकको सैन्य खर्चमा निकै ठूलो अन्तर छ। जो विश्वको सबैभन्दा ठूलो आर्थिक शक्ति हो, त्यसमा सैन्य शक्ति पनि शामेल छ। आर्थिक सम्पन्नताको हिसावले अमेरिका र रुसबीच कुनै तुलना हुँदैन।

रुसका बारेमा के पनि भनिन्छ भने रुससँग विश्वको सबैभन्दा प्रभावकारी परमाणु हतियार पनि छ र, त्यसले अमेरिकालाई नष्ट गर्ने क्षमता राख्छ। यद्यपी रक्षा विश्लेषकहरुका अनुसार पुटिन कहिल्यैपनि अमेरिकामाथि आक्रमण गर्ने जोखिम उठाउँदैनन्। किनभने त्यो आत्मघाती कमद सावित हुनक्छ। दुवै देशको सीमा एक आपसमा मिल्दैनन्। त्यस्तो अवस्थामा आक्रमण भयो भने बेरिङ जल डमरु मध्य र अलास्कामार्फत हुन्छ। यसको अर्थ दुवै देशलाई एक अर्काबाट सिधा खतरा छैन।

एयर फोर्सको मोर्चामा पनि अमेरिकको तुलनामा रुसपछाडि एयर फोर्सको मोर्चामा पनि अमेरिकको तुलनामा रुस पछाडि छ। तर, रुस अमेरिकी एयर फोर्सको अपरेशनमाथि सर्विया, इराक, अफगानिस्तान  र लीबियामा रणनीतिक रुपमा बलियो सावित हुनसक्छ।



जबकि केही  विशेषज्ञहरुको भनाइमा अब शीत युद्ध सकिएको छ र पुटिनको आक्रामक राष्ट्रवाद युद्धसम्म जाँदैन। यही महिना रुसी राष्ट्रपति भ्लादिमीर पुटिनले भनेका थिए, ‘रुसले यस्तो परमाणु मिसाइल तयार गरेको छ, जसले पूरा विश्वमा काँही पनि मार हान्न सक्छ। र, प्रत्येक लक्ष्यलाई भेद गर्न सक्छ।’ पुटिनले सो मिसाइललाई रोक्नु असंभव भएको दाबी गरेका थिए।

रुसको सरकारी टेलिभिजनमा पुटिनले जनतालाई एक प्रस्तुती नै देखाएका थिए। पुटिनले भनेका थिए, ‘ रुसले यस्तो ड्रोन तयार गरिरहेको छ, जसलाई पनडुब्बीबाट छोड्न सकिन्छ। र, त्यो परमाणु आक्रमण गर्न सक्षम हुन्छ। रुसको यो नयाँ मिसाइललाई युरोप र एशियामा बिच्छ्याइएको अमेरिकी डिफेन्स सिस्टमले पनि रोक्न सक्दैन।’ अर्कोतर्फ अमेरिकी राष्ट्रपति डोनाल्ड ट्रम्पले पनि आफ्नो परमाणु हतियारलाई आधुनिकीकरण गर्न आदेश दिइसकेका छन्।
