पछि हटे ट्रम्प, मेक्सिकोको सीमामा पर्खाल होईन् गर्दैछन् यस्तो सम्झौता

मेक्सिको । संयुक्त राज्य अमेरिकाको आन्तरिक सुरक्षासम्बन्धी मन्त्री क्रिस्तेज नेल्सनले मेक्सिकोसँग आन्तरिक सुरक्षा र सीमा व्यापारका विषयमा आपसी सम्झौता हुने बताएका छन्।

उनको हालै सम्पन्न मेक्सिकोको भ्रमणपछि सो विषयमा सम्झौता गर्न सहमत भएको समाचारमा जनाइएको छ । 

मन्त्री नेल्सनले सोमबार र मंगलबार मेक्सिकोको भ्रमण गरेका थिए।

सो भ्रमणका क्रममा मेक्सिकोका राष्ट्रपति एन्रिक पेना नियटो पनि दुवै देशले समन्वयतात्मक रुपमा सीमा व्यवस्थापन र सुरक्षाका विषयमा मिलेर काम गर्न सकिने बताएका थिए।

सीमा व्यापार र सुरक्षाका विषयमा दुवै देशतर्फ विभिन्न चुनौतीहरु रहेकोले तिनको व्यवस्थापनका लागि नयाँ सम्झौतामार्फत मिलेर जान सकिने विषयमा उनको सो भ्रमणका बारेमा कुराकानी भएको थियो । 

त्यस भ्रमणका समयमा भएको वार्ताका क्रममा मेक्सिकोका राष्ट्रपति नियटोले अमेरिकामा आफ्ना नागरिकको सुरक्षाका विषयमा चासो राखेका थिए।

त्यस अवसरमा उनीहरुबीच सीमाको व्यवस्थापनका लागि मिलेर काम गरिने र सीमा व्यापार र सीमा सुरक्षामा आइपर्ने चुनौतीहरुलाई पनि के कसरी समन्वय गरेर निराकरण गर्न सकिन्छ भनेर सोच्न सकिने बारे छलफल भएको समाचारमा जनाइएको छ। 

यी दुई देशबीच सीमाको विषयलाई लिएर धेरै समस्या हुने गरेको छ। अमेरिकाले त्यहाँ हुने आतंकवादी क्रियाकलापका लागि मेक्सिकोको सीमा क्षेत्रबाट घुसपैठ हुने गरेको आरोप लगाउने गरेको छ। 

तर मेक्सिकोले भने त्यसको विरोध गर्ने गरेको छ । सोही कारण पनि अमेरिकी राष्ट्रपति डोनाल्ड ट्रम्पको निर्वाचनको अभियानमा उनले मेक्सिकोतर्फ पर्खाल लगाउने बताएका थिए।

तर निर्वाचन जितेपछि भने उनले यस विषयमा खासै नयाँ कुनै कार्यक्रम ल्याउन सकेका छैनन् ।
