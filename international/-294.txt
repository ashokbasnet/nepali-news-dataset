सोमालियाको राजधानी मोगादिशुमा कार बम विस्फोट, ३९ जनाको मृत्यु, ५० जना घाईते 

काठमाडौँ, ९ फागुन - द्धन्दग्रस्त सोमालियाको राजधानी मोगादिशुमा आत्मघाती कार बम विस्फोटमा परि ३९ जनाको ज्यान गएको छ। राजधानीको दक्षिणी क्षेत्रमा भएको सो विस्फोटमा ५० जना भन्दा बढि घाइते भएका छन्। विस्फोटका कारण मोगादिशुको अति व्यस्त खाद्यान्न तथा तरकारी बजारमा  पूर्ण रुपमा ध्वस्त भएको छ।

भर्खरै सम्पन्न भएको राष्ट्रपतीय चुनावमा मोहम्मद हब्दुल्लाही निर्वाचित भएपछि बिद्रोहीले गरेको यो सबैभन्दा ठुलो आक्रमण हो। अहिलेसम्म आक्रमणको जिम्बेवारी कसैले नदिएपनि  बिद्रोही समूह अल–शबाबले आक्रमण गरेको हुनसक्ने बिबिसीले जनाएको छ।

आक्रमणपछि नवनियुक्त  राष्ट्रपति मोहम्मदले आक्रमणको निन्दा गर्दै आक्रमणकारीका बारेमा सूचना दिनेलाई एक लाख अमेरिकी डलर पुरस्कार दिने घोषणा गरेका छन्।  - एजेन्सी
