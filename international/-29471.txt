राजकीय सम्मानका साथ कुकुरको अन्तिम संस्कार, यस्तो छ सम्मानको कारण

रायपुर। भारतको रायपुरमा भारतीय सेनाले एक कुकुरको राजकीय सम्मानका साथ अन्तिम संस्कार गरेको छ । सैनिक अफिसर र जवानको उपस्थितिमा कैरी नैना नामको त्यो कुकुरलाई ससम्मान अन्तिम विदाइ गरिएको हो । यो कुकुरको भूमिका सैनिक क्याम्पमा सैनिक जवान बराबरको थियो । फोर्समा यो कुकुरको भूमिका निकै अहम थियो ।



जमिनमा बिच्छ्याइएका बम खोज्ने खास जिम्मेवारी पाएको यो कुकुरले कैयौं सैनिक जवानको ज्यान बचाएको बताइएको छ । यो कुकुर सीआरपीएफ १११ औं बटालियनको स्निफर डग थियो । यसको तालिमको क्रममा मृत्यु भएको हो । मंगलबार पोष्टमार्टमपछि कुकुरलाई राजकीय सम्मानका साथ अन्तिम विदाइ गरिएको हो ।
