६२ वर्षको उम्मेरमा यी एयर होस्टेससँग तेस्रो विवाह गर्दै विजयी माल्या

एजेन्सी । उद्यमी विजयी माल्याले ६२ वर्षको उम्मेरमा तेस्रो विवाह गर्न लागेका छन्। उनले एयर होस्टेस पिंकी लालवानीसँग तेस्रो विवाह गर्न लागेका हुन्।

दुबै लामो समयदेखि लिभ इन रिलेशनशिपमा रहँदै आएका थिए। उनीहरु कयौँ पटक सार्वजनिक स्थलमा पनि सँगै देखिएका थिए। सन् २०११ मा किङफिशर एयरलाइन्समा एयर होस्टेसको जाँच दिन गएका बेला पिंकी विजयीसँग नजिक भएकी थिइन्। उनी एयरलाइन्सको एयरहोस्टेसदेखि किङफिशरको विज्ञापनमा पनि देखिएकी थिइन्।

उनले किङफिशरको क्यालेन्डरका लागि पनि फोटोसुट गराइसकेकी छिन्। जब सन् २०१६ मा विजयी मामला बैँकको ९ हजार करोड रुपैयाँ लिएर भाग्दा पिंकी पनि साथमै थिइन्। मिडिया रिर्पोटका अनुसार उनीहरु ३ वर्षदेखि लिभ इन रिलेशनशिपमा रहदै आएका थिए।

माल्याले पहिलो विवाह सन् १९८६ मा समिरा तैयबजीसँग गरेका थिए। उनीपनि एयरहोस्टेस नै थिइन्। त्यस्तै सन् १९९३ मा उनले रेखा माल्यासँग दोस्रो विवाह गरेका थिए। उनी अहिले पनि कानुनी रुपमा माल्याकी पत्नी हुन्। माल्या अब पिंकीसँग तेस्रो विवाह गर्न लागेका हुन्। दुई विवाहबाट उनका तीन सन्तान छन्।
