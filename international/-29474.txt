कसरी राखियो मुकेश अम्बानीका जुम्ल्याहा छोराछोरीको नाम ? निकै रोचक छ कारण

एजेन्सी। सामान्य व्यक्ति वा चर्चित व्यक्ति जो कोहीले पनि आफ्ना सन्तानको नाम निकै सोचेर राख्छन् । भारतका सबैभन्दा धनी र संसारकै १८ औं धनी व्यक्ति मुकेश अम्बानीका जुम्ल्याहा सन्तान आकाश र इशा अम्बानीको नाम राख्नुको पछाडि पनि निकै रोचक कारण छ । मुकेश स्वयंले यी दुईको नाम राखेका हुन् । 

नीता अम्बानीले एक अन्तरवार्तामा यसबारे खुलासा गरेकी थिइन् । नीताका अनुसार यी दुई सन्तान जन्मिने बेला उनी अमेरिकामा थिइन् । उनलाई अमेरिका छाडेर मुकेश भारत फर्किनेबित्तिकै मुकेशलाई फोन आयो । मुकेशलाई नीता जनिबेला पनि आमा बन्न सक्ने भएकोले तत्काल अमेरिका फर्कन भनियो । मुकेश तत्कालै आफ्नी आमा र डाक्टरसँग विशेष विमानमा अमेरिका उडे । तर, अमेरिका नपुग्दै बाटैमा खबर आयो नीताले एक छोरा र एक छोरीलाई जन्म दिइन् । पाइलटले उनलाई नीताले जुम्ल्याहा सन्तान जन्माएको खबर दिएका थिए । 

मुकेश नीतासँग अस्पताल पुग्दा नीताले मुकेशलाई नै छोराछोरीको नाम राख्न भनिन् । मुकेशका अनुसार उनले सन्तान जन्मिएको खबर पाउँदा उनको विमान ठूला ठूला पहाडमाथि उडिरहेको थियो । यही कारण उनले छोरीको नाम इशा राखे । ‘इशा’को अर्थ ‘पहाडकी देवी’ हुन्छ । उनले छोराको नाम ‘आकाश’ यसकारण राखे किनकि उनले सन्तान जन्मिएको खबर आकाशमा हुँदा पाएका थिए ।
