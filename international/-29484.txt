५४ वर्षदेखि सामान्य सम्झिएको यो कटेजभित्रको रहस्यले मच्चायो सनसनी

एजेन्सी। इङल्याण्डको कर्नवालमा अहिले एक कटेज निकै चर्चाको विषय बनेको छ । तलाउ किनारमा बनेको यो कटेजलाई त्यहाँका स्थानीयले सामान्य सम्झिरहेका थिए । तर हालै यो कटेजलाई १६ करोड नेपाली रुपैयाँ बराबरको मूल्यमा बिक्री गरिएपछि भने स्थानीय सबै चकित बनेका छन् । 

हालै यो कटेजभित्रका फोटोहरु सामाजिक संजालमा भाइरल भएपछि बल्ल थाहा भयो यो कटेज किै आलिशान थियो । ३ बेडरुम भएको यो कटेजलाई सन् १९६४ मा बनाइएको थियो । २०१६ मा यसका मालिकले यसलाई मर्मत गरेपछि बेच्ने फैसला गरेका थिए । 



बितेका ४० वर्षमा यो कटेजभित्र कैयौं सेलिब्रेटी भाडामा बसिसकेका छन् । सुरुमा मानिसहरु यससँग जोडिएको तलाउ र सुन्दर दृश्यका कारण यहाँ बस्न आउने गरेको सोचिन्थ्यो । तर, अहिले यो कटेज भित्र पनि निकै सुन्दर र आलिशान भएको सार्वजनिक भएको छ । यो कटेजको भित्री डिजाइन फाइभ स्टार होटलको जस्तै छ । यहाँ विलासिताका हरेक सामान छन् ।
