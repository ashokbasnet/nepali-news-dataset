हैदराबादमा ल्याण्ड गर्न लाग्दा ७७ जना बोकेको विमानको टायर पड्कियो

हैदराबाद। हैदराबाद विमानस्थलमा ल्याण्ड गर्ने क्रममा इण्डिगो एयरलाइन्सको विमानको टायर पड्किएको छ । मन्दिर नगर तिरुपतिबाट ७३ यात्रु लिएर उडेको विमानको ल्याण्डको क्रममा टायर पड्किएको हो । 

विमानमा नवजात बालकसहित ७३ यात्रु र चालकदलका सदस्य गरी ७७ जना थिए । सबै यात्रुलाई सुरक्षित विमानबाट बाहिर निकालिएको बताइएको छ । विमान रनवेमा दुर्घटनाग्रस्त भएपछि केही विमानलाई अन्यत्रका विमानस्थलमा ल्याण्ड गराइएको थियो । जसका कारण राजीव गान्धि अन्तर्राष्ट्रिय विमानस्थलको उडान प्रभावित भएको छ ।
