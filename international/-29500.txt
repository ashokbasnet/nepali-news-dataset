पोर्नस्टार–ट्रम्प विवादमा नयाँ ‘ट्वीस्ट’, विवादमा थपिइन् अर्की पोर्नस्टार 

एजेन्सी। पोर्नस्टार स्टर्मी डेनियल्स र अमेरिकी राष्ट्रपति डोनाल्ड ट्रम्पबीचको विवाद उत्कर्षमा पुगेका बेला विवादमा नयाँ ‘ट्वीस्ट’ आएको छ । यो विवादमा अर्की पोर्नस्टार पनि थपिएपछि विवादले नयाँ कोड लिएको हो । 

एलाना इभन्स नामकी अर्की पोर्नस्टारले हालै अप्रत्याशित बयान दिँदै विवादलाई नयाँ मोड दिएकी छिन् । एलानाका अनुसार त्यो रात उनलाई पनि बोलाइएको थियो र स्टर्मी र आफूसँग ‘ग्रुप सेक्स’को प्रस्ताव राखिएको थियो । जसलाई आफूले अस्वीकार गरेको भन्दै एलानाले त्यस रात स्टर्मीले लगाएको कपडा अझै सुरक्षित भएको दावी पनि गरेकी छिन् । 

उनले स्टर्मीले भनेका कुरा साँचो रहेको र त्यसको साक्षी आफू भएको बताइन् । यसअघि स्टर्मीको बयानका विषयमा पोलिग्राफ परीक्षण गरिएको थियो । परीक्षणमा स्टर्मीले दिएको बयान सत्य भएको प्रमाणित भएको थियो ।
