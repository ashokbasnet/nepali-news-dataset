नाबालिग किशोरीलाई ८ शिक्षकले गरे लगातार २ वर्षसम्म बलात्कार

राजस्थान। राजस्थानको बीकानेर शहरमा एक १३ वर्षीया नाबालिग किशोरीमाथि ८ शिक्षकले बलात्कार गरेका छन्। आरोपी शिक्षकहरुले ती किशोरीमाथि लगातार २ वर्षसम्म बलात्कार गरेको खुलेको छ। पीडित किशोरीले कैयौं पटक गर्भनिरोधक चक्की खाएको पाइएको छ। जसका कारण उनलाई क्यान्सर भएको छ। उनलाई क्यान्सर अस्पतालमा भर्ना गरिएको छ। 

नोखा थाना प्रहरीले सबै आरोपी शिक्षकविरुद्ध केस दर्ता गरेको छ। पीडित किशोरीका अनुसार ती शिक्षकहरुले पीडित किशोरीमाथि २०१५ को अप्रिलदेखि लगातार बलात्कार गर्दै आइरहेका थिए। किशोरीका अनुसार ती शिक्षकहरुले उनलाई स्कुल विदा भएपछि कक्षामै बलात्कार गर्थे र पछि गर्भनिरोधक चक्की खुवाउँथे। 

शिक्षकहरुले उनको अश्लील भिडियो पनि बनाएका छन्। ती किशोरीले घटनाबारे केही बोलेका भिडियो भाइरल गरिदिने र ज्यानै मार्नेसम्मको धम्की दिएको बताएकी छिन्। सबै शिक्षकहरु फरार छन्। प्रहरीले उनीहरुको खोजी तीब्र बनाएको जनाएको छ।
