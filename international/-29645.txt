अनियन्त्रित अन्तरिक्ष यान केहि दिनमै पृथ्वीमा खस्ने, भारत जोखिममा

एजेन्सी ।

 चिनले पाँच वर्ष अन्तरिक्ष गतिविधीका लागि प्रयोग गरेको एक अन्तरिक्ष यान अबको केहि दिनमै पृथ्वीमा खस्ने भएको छ । नियन्त्रण बाहिर रहेको सो अन्तरिक्ष यानको भाग अबको दुई–तिन दिनमै पृथ्वीमा खस्ने अन्तरिक्ष सम्बन्धी संस्था द युरोपियन स्पेस एजेन्सीलाई उदृतगर्दै सिएनएनले जनाएको छ । ४० फिट लामो र ८.५ टन भारी टियानगोङ्ग–१ नामको सो यानसँग आफ्नो सम्पुर्ण सन्चार टुटेको चिनको भनाई छ ।

वेलायती स्पेस एजेन्सीका प्रमुख इन्जिनियर रिचार्ड क्रोथरले पृथ्वीमा खसिरहेको सो यानका अधिकाँश हिस्साहरु आकाशमै नष्ट हुने भएतापनि बाँकी रहेको अंश पृथ्वीमा खस्ने बताए । क्रोथरले चलचित्रमा देखिएजस्तो यस घटना भयानक नहुने बताए । तर मानव वस्तीमा खसे यसले असर गर्नेछ । सन् २०११ मा अन्तरिक्ष पठाइएको सो यान सन २०१६ मा सम्पर्क विच्छ्ेद भएको थियो । यतिबेला तेह्र अन्तरिक्ष सम्बन्धी संस्थाहरुले युरोपियन स्पेस एजेन्सीको मातहतमा रहि सो यान पृथ्वीको कुन भू–भागमा खस्छ भन्नेबारे चौबीसै घण्टा अनुगमन गरिरहेका छन् । 

भारत जोखिममा 

युरोपियन स्पेस एजेन्सीले सार्वजनिक गरेको एक चित्रमा नेपालको छिमेकी मुलुक भारतलाई पनि जोखिम भनिएको छ । भारतको राजधानी देल्हीमा सो यानको भग्नावशेष खस्न सक्ने जनाइएको छ । यसैगरी भारतसँगै चिनका केहि भू–भाग, अमेरिका, स्पेन लगायतका भू–भागमा यस यान खस्ने संभावना रहेको बताईएको छ ।
