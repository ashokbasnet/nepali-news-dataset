अमेरिकाको सिनसिनाटीमा नाइटक्लवमा गोलीकाण्ड, एकको मृत्यु १५ घाइते

एजेन्सी। अमेरिकाको ओहायोस्थित सिनसिनाटी शहरमा एउटा नाइट क्लवमा गोलीबारी हुँदा एकको मृत्यु भएको छ। कम्तीमा १५ जना घाइते भएका छन्। समाचार एजेन्सी एपीले स्थानीय मिडियालाई उद्धृत गर्दै आइतबार राती २ बजे (स्थानीय समय) को आसपासमा क्यामियो क्लवमा एक हतियारधारीले गोली चलाउन थालेका थिए। 

यो हमलामा घाइते भएका व्यक्तिहरुलाई नजिकैको अस्पतालमा उपचारको लागि लगिएको छ। सिनसिनाटी प्रहरीले घटनालाई पुष्टि गर्दै यो हत्याको मामला भएको बताएको छ। प्रहरीले यो मुद्दामा कसैलाई गिरफ्तार गरेकोबारे केही भनेको छैन। केही मिडिया रिपोर्टका अनुसार गोली चलाउने व्यक्ति प्रहरीको नियन्त्रणभन्दा बाहिर छ।
