पर्यटक चढेको गाडिभित्र अचानक चितुवा छिरेपछि...

काठमाडौँ । तपाई नजिकै अचानक चितुवा आयो भने तपाई के गर्नुहुन्छ ? सायद डराएर भाग्ने वा  चिच्याएर सहयोग माग्ने गर्नुहुन्छ।

अफ्रीकाको सेरेन्गेटी क्षेत्रमा पनि यस्तै घटना बाहिरीएको छ। पर्यटक चढेको गाडीमा पछाडिबाट अचानक चितुवा छिरेपनि कारभित्र बसेका पर्यटकको होस् नै उड्यो। यसको भिडियो पनि सामाजिक सञ्जालमा भाइरल बनेको छ।

तिब्र गतिमा आएको चितुवा पछाडिबाट कारभित्र छिरेपछि ती पर्यटक कार चलाएर त्यहाँबाट भाग्न पनि सकेनन्। उनले स्थिर रहनै उचित सम्झिए। घटना त्यो बेला भएको थियो, जुन बेला टुरिस्टले अर्को चितुवा हेरीरहेका थिए। त्यो बेला अर्को चितुवा पछाडिबाट पर्यटक चढेको कारभित्र घुसेको थियो। त्यो बेला उनले गाइडको मद्दत लिए।

उनले चितुवासँग आँखा नमिलाउन र सान्त बस्न सल्लाह दिए। उनले गाइडको सल्लाह माने । नभन्दै चितुवा केही नोक्सान नगरेरै त्यहाँबाट बाहिरीयो।
