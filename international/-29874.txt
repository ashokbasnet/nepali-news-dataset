विश्व कहिले देखि भइरहेको छ अप्रील फूल? यस्ताे छ इतिहास

एजेन्सी। बच्चादेखि जवान हुने बेलासम्म तपाइँले कयौंलाई अप्रील फूल बनाउनु भयो होला। तर के तपाइँलाई अप्रील फूलका विषमया जानकारी? छैन भने आज हामी बताउँछौं अप्रील फूल कहिले, कहाँ र कसरी सुरु भयो।

त्यसो त यसको सुरुवातका विषयमा धेरै तथ्य सार्वजनिक भएका छैनन्। तर केही इतिहासकारका अनुसार १५८२ देखि अप्रील फूल बनाउन सुरु गरिएको हो। फ्रान्सले जुलियन क्यालेण्डरलाई हटाएर ग्रोगोरियन क्यालेण्डर प्रयोगमा ल्याएपछि अप्रील फूल बनाउन थालिएको विश्वास गरिन्छ। त्यसको निर्णय काउन्सिल अफ ट्रेन्टले गरेको थियो।

मानिसलाई मूर्ख बनाइयो

यो निर्णयका बारेमा सबैलाई एकैपटक जानकारी थिएन। मानिसहरुले विस्तारै विस्तारै यो विषयमा जानकारी पाउँदै गए। जो मानिसहरु एक जनवरीलाई नमाइ मार्चको अन्तिम हप्ता या १ अप्रीलका दिन नयाँ वर्ष मनाइरहेका थिए, उनीहरुलाई मूर्ख बनाउन थालियो। त्यतिबेला यसलाई ‘अल फूल्स डे’ नामले चिनिन्थ्यो। जसरी यो परिचित हुँदै गयो मानिसहरु एकअर्का विरुद्ध प्य्रांक गर्न थाले।

केही इतिहासकारका अनुसार प्राचीन रोममा यस प्रकारको एक पर्व मनाइन्थ्यो। यसको नाम हिलारिया थियो। र, यो मार्च अन्तिम हप्तामा मनाइन्थ्यो। पूरै बेलायतमा अप्रील फूल १८ औं शताब्दीदेखि लोकप्रिय भयो। स्कटल्याण्डमा एक परम्परा नै बन्यो। यहाँ यसलाई २ दिन मनाइन्थ्यो। सो क्रममा मानिसहरुलाई मुर्ख बनाइन्थ्यो।

आधुनिक समयमा अप्रील फूलका दिन प्य्रांकसँगै अफवाह पनि फैलाउन थालियो। यस्तो अफवाह फैलाउन पत्रिका, रेडियो, टेलिभिजन स्टेशनसमेत सक्रिय थिए। यो दिन संचारमाध्यममार्फत हुँदै नभएका घटना प्रशारण गरेर दर्शक र स्रोतलाई मूर्ख बनाइन्यो।

१९५७ मा बीबीसीले फर्जी समाचार प्रशारण गरेको थियो। बीबीसीले स्विट्जरल्याण्डमा स्फगेटीको बंपर बाली भएको समाचार प्रशारण गरेको थियो। मानिसहरुलाई मूर्ख बनाउनकालागि टेलिभिजनमा यस्ता नभएका दृष्य देखाइयो र मानिसले त्यसलाई विश्वास गरे। यस्ता समाचार १९८५, १९९६ र १९९८ मा पनि देखाइयो। मानिसले त्यसलाई विश्वास गरे अनि मूर्ख बने।
