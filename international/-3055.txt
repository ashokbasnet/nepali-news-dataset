ट्रक दुर्घटनामा ११ को मृत्यु, ४२ जना घाइते

नयाँ दिल्ली (भारत) । भारतको मध्यप्रदेशमा करिव ६० जना कृषक लिएर हिडेको मिनिट्रक सोमबार दुर्घटनाग्रस्त हुँदा कम्तिमा ११ जनाको मृत्युभएको प्रहरीले जनाएको छ ।

ट्रकमा यात्रारत ४२ जना घाइते भएका छन् । भने घाइते मध्ये केहीको अवस्था गम्भीर रहेको बताइएको छ ।

मध्यप्रदेशको राजधानी भोपालबाट ३१७ किलोमिटर जवालपुर– चारगाउँ सडक खण्डको पूर्व जवालपुर जिल्लामा भएको सडक दुर्घटनामा मृत्युभएको हुने प्रायः कृषि मजदूर रहेको प्रहरीले बताएको छ ।

सोमबार बिहान भएको उक्त घटनामा ११ जनाको मृत्यु भएको र ४२ जना घाइते भएको दुर्घटना चालकको लापरवाहीकारण भएको प्रारम्भिक अनुसन्धानपछि उच्च प्रहरी अधिकारी एम. एस. सिकर्वानले बताए । घाइते सबैजनालाई स्थानीय अस्पतालमा उपचारका लागि पठाइएको सिकर्वानले बताए ।

चालकले उच्च गतिमा गाडी चलाएको र सडकमा गाडीले नियन्त्रण गुमाउदा दुर्घटना हुनपुगेको उनले जनाए । घटनापछि चालक घटनास्थलबाट फरार रहेकाले उनको प्रहरीद्वारा खोजीकार्य जारी राखिएको छ । सिन्ह्वा
