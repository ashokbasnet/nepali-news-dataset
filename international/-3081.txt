संग्रहालयबाट ४० करोड भन्दा बढी रुपैयाँ मूल्यको सुनको सिक्का चोरी

काठमाडौं । जर्मनीको एक संग्रहालयबाट ४० लाख अमेरिकी डलर भन्दा बढी मूल्य बराबरको सुनको सिक्का चोरी भएको छ । यो नेपाली ४० करोड रुपैयाँ भन्दा बढी हो ।

जर्मनीको बर्लिनमा रहेको बोडा संग्रहालयबाट सिक्का चोरी भएको जनाईएको छ। क्यानडामा बनाइएको यो सिक्काको प्रत्यक्ष मूल्य नै १० लाख डलर अर्थात् १० करोड रुपैयाँभन्दा बढीको भएको अन्तराष्ट्रिय सञ्चार माध्यमहरुले जनाएका छन्।

एक सय किलो तौलको यो सिक्का २४ क्यारेटको शुद्ध सुनबाट बनेको बताइएको छ। यो सिक्का बुलेट प्रुफ सिसाभित्र राखिएको थियो। एजेन्सी
