३ घण्टामा २७ गिलास भोड्का पिएपछि...

जाकार्ता। इन्डोनेशियाको बाली मा विदा मनाउने क्रममा धेरै मदिरा सेवन गरेका कारण एक महिलाको मृत्यु भएको छ। सुमा सिमंड नामकी यी महिलाले तीन घण्टामा २७ ग्लास भोड्का पिएकी थिइन्। त्यसपछि उनी बान्ता गर्दै बेहोस् भइन्। प्रहरीका अनुसार ती महिला पाँच बच्चाकी आमा हुन् र एक साथीसँग बाली पुगेकी थिइन्। 

उनी त्यहाँको एक सुविधासम्पन्न रिसोर्टमा ४–५ दिन अघिदेखि बसेकी थिइन्। रिसोर्टका कर्मचारीका अनुसार उनले सबैं भोड्का नै पिउँथिन्। तर, आइतबार उनले लगातार तीन घण्टामा २७ ग्लास भोड्का पिएकी थिइन्। उनी बेहास् भएपछि तुरुन्त डाक्टर बोलाइएको थियो तर उनलाई बचाउन नसकिएको बताइएको छ।
