हजारौं वर्षदेखि जंगलमा लुकेको थियो यो सहर

एजेन्सी। प्राचीन कालका कहानीहरुमा विश्वास गर्न मुस्किल हुन्छ। तर सुनिएका कहानीहरुलाई आधार दिने सबुतहरु भेटिए भने त्यसका अनेकौं रहस्य भेटिन थाल्छन्। हजारौं वर्ष पहिले हण्डुरासमा यस्तो शहर थियो जो त्यतिबेलाको सबैभन्दा धनी सहर थियो। घना जंगल र पहाडले घेरिएको यो सहर निकै चर्चित थियो।

भनिन्छ यहाँका केही मानिसहरुले सहरमा देवता ‘मंकी गड’को अपमान गरेका थिए। त्यही कारणले देवताले श्राप दिए जसका कारण सहर एक रातमै गायब भयो। धेरैजसो मानिसहरु यसलाई कथामात्र मान्थे। यो कथामा अर्को एउटा कुरा पनि जोडिएको थियो। यो सहरलाई जसले खोज्ने कोसिस गर्छ उसलाई छालाको अनौठो रोग लाग्छ भन्ने विश्वास गरिन्थ्यो। तर यस वर्षको सुरुवातमा नेशनल जियोग्ाफी च्यानलका डग्लस प्रेस्टन र उनको टिमले यो सहर खोजेका छन्।
