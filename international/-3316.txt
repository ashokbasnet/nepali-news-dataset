फेसबुकमा सेल्फी पोष्ट गर्दा जागिर चट !

एनेन्सी। अमेरिकामा एक महिलाले फेसबुकमा सेल्फी पोष्ट गरेकै कारण जागिर गुमाउनुपरेको छ। एक विद्यालयकी शिक्षक उनले हालै आफ्ना केही सेल्फी पोस्ट गरेकी थिइन्। जसका कारण विद्यालय व्यवस्थापनले उनलाई जागिरबाट निकालिदिएको छ। ती महिला शिक्षाको नाम लिडा फर्ग्युसन हो र उनी तीन बच्चाकी आमा हुन्। उनले ओउसालेल स्कुलमा लामो समयदेखि पढाइरहेकी छिन्। 

उनले पोष्ट गरेका फोटोहरु स्कुलका सिनियर स्टाफहरुलाई मन परेन। जसका कारण व्यवस्थापनले उनको फोटो उत्तेजक भएको भन्दै उनलाई जागिरबाट निकालिदिएको हो। लिडालाई स्कुलबाट निकालिदिएपछि विद्यार्थीहरुले उनलाई फर्काउन माग गरेका छन्। उनले राम्रोसँग पढाउने भएकोले उनलाई फर्काउनुपर्ने माग गर्दै विद्यार्थीहरुले अभियान नै चलाएका छन्।
