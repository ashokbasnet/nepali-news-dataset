लागूऔषध ओसारपसारकर्ता र प्रहरीको भिडन्तमा स्कुले छात्राको मृत्यु 

रियो द जेनेरियो। ब्राजिलमा लागूऔषध ओसारपसारकर्ता र प्रहरीबीचको भीडन्तमा स्कुले छात्राको मृत्यु भएको छ। रियो द जेनेरियोको पाभुना स्लममा बिहीबार प्रहरीले केही लागूऔषध प्रयोगकर्तालाई पक्राउ गर्ने क्रममा लागूऔषध ओसार पसार गर्नेले गोली चलाएपछि दोहोरो भिडन्त भएको थियो। 
भिडन्तमा १३ वर्षकी स्कुले छात्रा मारिया इडुआराको मृत्यु भएको समाचार एजेन्सी एपीले जनाएको छ। मारिया सकुलमा हुँदा त्यहीँ भिडन्त भएपछि स्कुलमै उनलाई गोली लागेको बताइएको छ। प्रहरीले घटनाबारे अनुसन्धान भइरहेको जनाएको छ।
