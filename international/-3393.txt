 सुरक्षा कारबाहीमा ३३  लडाकुको मृत्यु

अफगानिस्तान । अफगानिस्तानको पूर्वी क्षेत्रमा पर्ने नानगार्हार प्रदेशमा सरकारी सुरक्षा फौजले बिहीबार राति गरेको सुरक्षा कारबाहीमा परी ३३ जनाभन्दा बढी लडाकुको मृत्यु भएको छ ।

अफगानी सेनाका प्रान्तीय प्रवक्ता शिर एक्वा फाक्विरीले शुक्रबार भने, सुरक्षा फौजले सरकार विरोधी गतिविधि गर्दै आइरहेका लडाकुविरुद्ध बिहीबार चापारहार र पाचिरागाममा सुरक्षा कारबाही जारी राखेको थियो, त्यस क्रममा ३३ जना लडाकुहरु मारिएका छन्, छ जना घाइते भएका छन् र २२ जना पक्राउ परेका छन् ।”

उनले लडाकु समूहका कमाण्डर जुक्रुल्लाह र गाडा मोहम्मदको पनि मृत्यु भएको बताए । नानगार्हार र जलालाबादलाई आफ्नो राजधानी मानेर गतिविधि गर्दै आइरहेका न तालिवान लडाकु न इस्लामिक स्टेट९आइएस० कसैले पनि घटनाको जिम्मेबारी लिएका छैनन् । रासस/सिन्ह्वा
