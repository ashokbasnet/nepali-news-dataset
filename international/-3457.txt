चीनको सिनजियाङमा लामो दाह्री पाल्न र अनुहार ढाक्ने वस्त्र लगाउन प्रतिबन्ध

काठमाडौं । बेइजिङले इस्लामिक उग्रवादी समूह विरुद्धको अभियानलाई  तीव्र बनाइरहँदा पश्चिम चीनको सिनजियाङ क्षेत्रमा नयाँ कानून कार्यान्वयनमा आएको छ।  उक्त सिनजियाङको नयाँ कानूनले इस्लाम धर्म मान्ने उइगर जातीलाई असाधारण रुपमा ठूलो दाह्री पाल्न र सार्वजनिक स्थलमा अनुहार ढाक्ने गरी वस्त्र लगाउन प्रतिबन्ध लगाएको जनाईएको छ। 

यो नयाँ नियम लागु भएसँगै अब उइगर समुदायका केटाकेटी सरकारी विद्यालयमा नै अध्ययन गर्नुपर्नेछ । त्यस्तैगरि परिवार नियोजनका नीतिहरु पालना गर्नुपर्ने, धार्मिक मान्यता अनुसार विवाह गर्न नहुने जस्ता व्यवस्था राखिएको अन्तराष्ट्रिय संचार माध्यमहरुले जनाएका छन्।

चीनमा पछिल्लो समय इस्लामिक आतंकवादी संगठन विस्तार हुन थालेपछि यस्तो यो प्राबधान ल्याएको हो । अब साह्रै लामो दाह्री पाल्न नहुने, सार्वजनिक स्थलमा मुख ढाक्ने गरी बुर्का सहितका कपडा लगाउन नमिल्ने र सरकारी टेलिभिजन हेर्न अस्वीकार गर्न नपाईने सहितका नयाँ प्रवधान बनाएको हो।
