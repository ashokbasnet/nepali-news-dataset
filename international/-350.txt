नर्वेली नोबेल समितिका अध्यक्षको निधन

ओस्लो, १० फागुन - नोबेल शान्ति पुरस्कार छनौट गर्ने नर्वेली नोबेल समितिकी अध्यक्ष कासी कलम्यान फाइभको ६५ वर्षको उमेरमा निधन भएको छ। 

उनको आइतबार निधन भएको अधिकारीहरुले सोमबार जानकारी दिएका छन्। “उहाँ धेरै युवतीका लागि अनुकरणीय व्यक्तित्व हुनुहुन्थ्यो,” नर्वेको कन्जरभेटिभ प्रधानमन्त्री इर्ना सोल्बर्गले फेसबुकमा लेखेका छन्।

उनी सन् २००३ मा नोबेल कमिटीको सदस्य बनेका थिए भने सन् २०१५ मा अध्यक्षमा निर्वाचित भएका थिए। 

अमेरिकाका पूर्व उपराष्ट्रपति अल गोरेलाई सन् २००७ मा, अमेरिकाका पूर्वराष्ट्रपति बाराक ओवामालाई सन् २००९ मा, चिनियाँ अभियन्ता लिउ चिओवोलाई सन् २०१० मा र इरानका मानवअधिकारकर्मी शिरिन इवाडीलाई सन २००३ मा नोबेल शान्ति पुरस्कारका लागि छनौट गर्न उनले निर्णायक भूमिका खेलेका थिए। 

उनी पूर्वव्यापारी हुनुका साथै सन् १९८९ देखि १९९० सम्म वाणिज्य मन्त्री र सन् १९९१ देखि १९१४ सम्म कन्जरभेटिम पार्टीको नेत्री बनेका थिए।एएफपी
