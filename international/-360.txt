दक्षिण सुडानमा भोकमरी घोषणा, १० लाख मानिस पीडित

सुडान, १० फागुन - दक्षिण सुडानको सरकार र संयुक्त राष्ट्रसंघले दक्षिण सुडानका केही भागमा भोकमरीको समस्या भएको घोषणा गरेका छन्।

करीब १ लाख मानिस भोकमरीबाट पीडित रहेको र थप १० लाख मानिस भोकमरीबाट पीडित हुने अवस्थामा पुग्न लागेको सरकार र संयुक्त राष्ट्रसंघले बताएका छन्। गृहयुद्ध र आर्थिक संकटका कारण त्यस्तो भएको बताइएको छ।

यमन, सोमालिया र उत्तरपूर्वी नाइजेरियामा पनि भोकमरीको चेतावनी दिइएको छ, तर भोकमरीको घोषणा गर्ने दक्षिण सुडान पहिलो देश हो।

भोकमरीले दक्षिण सुडानको युनिटी राज्यलाई प्रभावित गरेको छ र तुरुन्तै सहायता नगरिएमा संकट बढ्न सक्ने परोपकारी समूहहरुले चेतावनी दिएका छन्। संयुक्त राष्ट्रसंघको विश्व खाद्य कार्यक्रम र बालबालिका सम्बन्धी निकाय युनिसेफले झण्डै ५० लाख मानिस, अर्थात् दक्षिण सुडानको ४० प्रतिशत भन्दा बढी जनसंख्यालाई, खानाको तुरुन्तै आवश्यकता रहेको बताएका छन्।

खानाको अभावका कारण धेरै मानिसलाई पोषणको कमी हुन सक्छ, तर राष्ट्रसंघको मापदण्ड अनुसार त्यसलाई यदाकदा मात्रै भोकमरी मानिन्छ। लामो समयसम्म खडेरी परेमा वा अरु समस्याका कारण खानाको आपूर्ति अवरुद्ध भएमा भोकमरी हुन्छ भन्ने जरुरी छैन। बीबीसीको सहयोगमा
