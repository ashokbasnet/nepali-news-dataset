छात्रालाई अश्लील फिल्म देखाउने शिक्षक

बिहार। बिहारको जमुइ इलाकामा आफ्नै विद्यार्थी छात्राहरुलाई अश्लील भिडियो देखाउने शिक्षक पक्राउ परेका छन्। उनले स्कुल समय सकिएपछि आफ्ना छात्राहरुलाई कक्षामै रोकेर अश्लील फिल्म देखाउने गरेको खुलेको छ। छात्राहरुले आफ्ना अभिभावकलाई यसबारे बताएपछि ती शिक्षकको पोल खुलेको हो। 

यो घटना जमुइ इलाकाको एक माध्यमिक विद्यालयको हो जहाँका छात्राहरुले शिक्षक उपेन्द्र यादवले आफूहरुलाई अश्लील फिल्म देखाउने गरेको बताएका हुन्। स्कुलका अन्य दुई शिक्षकले पनि उपेन्द्रले यस्तो गर्ने गरेको बयान दिएका छन्। यो घटनाबाट पीडित केही छात्राहरु विद्यालय आउन नै बन्द गरेको बताइएको छ।
