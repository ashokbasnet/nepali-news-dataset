अमेरिकी राष्ट्रपति ट्रम्पले गरे सुरक्षा सल्लाहकार नियुक्त, एकसय कर्मचारी बर्खास्त

काठमाडौं, १० फागुन - अमेरिकी राष्ट्रपति डोनाल्ड ट्रम्पले लेफ्टिनेन्ट जेनरल एच आर मैक्मास्टरलाई नयाँ राष्ट्रिय सुरक्षा सल्लाहकारमा  नियुक्त गरेका छन्। यस अगाडीका सुरक्षा सल्लाहकार माइकल फ्लिनले रुससँग विशेष सम्बन्ध भएको आरोप लागेपछि पदबाट राजीनामा  दिएका थिए ।

हाल नियुक्त गरिएका जेनरल मेक्मास्टरलाई अफगानिस्तान र इराकमा काम गरेका निकै अनुभवी, सुझबुझ राख्ने, प्रष्ट, खरा कुरा गर्ने रणनीतिकारका रुपमा हेरिन्छ।

ट्रम्प प्रशासनले यसैबीचमा आप्रवासीप्रति समर्थन गर्दै प्रदर्शनमा उत्रिएको आरोपमा एक सयभन्दा बढी कर्मचारीलाई जागिरबाट बर्खास्त गरेको छ। आन्दोलनकारीले अमेरिकामा निर्माणमा आप्रवासीहरुको योगदान नबिर्सन आग्रह गर्दै प्रदर्शन गरेका थिए।
