जिन्स र स्कर्ट लगाउने केटीहरुलाई बन्धक बनाएर कुटपिट

दिल्ली। दिल्ली नजिकैको गाजियाबादको मुरादनगरमा चार युवतीहरुलाई मात्र यसकारण कुटपिट गरियो किनकि उनीहरुले स्कर्ट र जिन्स लगाएका थिए। उनीहरु एउटी साथीको पिताको शोकसभामा स्कर्ट र जिन्स लगाएर गएका थिए। करिब एक घण्टापछि सूचना पाएर गएको प्रहरीले उनीहरुलाई मुक्त गराएर परिवारको जिम्मा लगाएको छ। 

दैनिक जागरणका अनुसार मुरादनगरमा ४२ वर्षीय पवनको रहस्यमय अवस्थामा मृत्यु भएको थियो। मृत्युले उनकी छोरी १८ वर्षीया मुस्कान निकै दुःखी थिइन्। उनका साथीहरुले यो थाहा पाएपछि भेटेन गए। तीमध्ये एकले स्कर्ट र तीनजनाले जिन्स लगाएका थिए। यही बीचमा केही छिमेकी घरमा आए। 

उनीहरुले कपडाको विरोध गर्दै ती तीन युवतीलाई घरबाट निस्केर जान भने। युवतीहरु निस्केर जान मानेनन्। त्यसपछि छिमेकीले उनीहरुलाई कोठामा बन्द गरेर कुटपिट गरे। युवतीहरुले घरमा फोन गरेर आफूहरुलाई गाली गरेको बताइसकेका थिए। उनीहरुका परिवारले प्रहरीलाई खबर गरे। पछि प्रहरीले घटनास्थल पुगेर उनीहरुलाई मुक्त गरायो।
