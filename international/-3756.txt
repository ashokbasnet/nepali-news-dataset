सेल्फीले बचायो ज्यान !

एजेन्सी। कैयौं पटक सेल्फीले मान्छेको ज्यान लिन्छ। तर इङ्ल्याण्डकी क्लो जोर्डनको बिकिनी सेल्फीले उनको ज्यान बचाएको छ। क्लोले बिकिनी सेल्फी लिँदा जहिले पनि उनको पेटमा बनेको कोठी भद्दा देखिन्थ्यो। यही कारण उनले सर्जरी गरेर कोठी हटाउने निर्णय गरिन्। जब उनी डाक्टरकहाँ पुगिन् त्यसपछि मात्र झसंग भइन्।

डाक्टरले कोठीको सर्जरीको लागि एक्स रे लिँदा गम्भीर रोगको लक्षण देखियो। सूक्ष्म जाँच गर्दा थाहा भयो कोठीमुनि स्कीन क्यान्सर फैलिँदै थियो। त्यतिबेला क्यान्सर पहिलो चरणमै थियो जसका कारण यसको उपचार हुन सक्थ्यो। त्यसपछि डाक्टरले सर्जरी गरेर कोठी हटाइदिए। क्लोले यो कुरा सोसल मिडियामा शेयर गरेर अरुलाई आफ्नो शरीरको परिवर्तनबारे सतर्क रहन अपिल गरेकी छिन्।
