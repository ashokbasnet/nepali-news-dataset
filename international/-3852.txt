उत्तर कोरियाद्वारा समुद्रमा मार हान्न सक्ने शक्तिशाली मिसाइल परीक्षण

काठमाडौं । उत्तर कोरियाले समुद्रभित्रभित्रै मार हान्न सक्ने एक शक्तिशाली मिसाइल परीक्षण गरेको छ। उत्तर कोरियाको पूर्वीय तट सिन्पोबाट जापानको समुद्रमा मार हान्न सक्ने मिसाइल परीक्षण गरेको दक्षिण कोरियाली र अमेरिकी अधिकारीहरुले  दाबी गरेका छन्। 

दक्षिण कोरियाली रक्षा मन्त्रीका अनुसार मिसाइल मध्यम दूरीसम्म मार हान्न सक्ने क्षमताको रहेको र ४० माइलको दूरीमा परीक्षण गरिएको अन्तराष्ट्रिय संचार माध्यमहरुले जनाएका छन् । 

चीनका राष्ट्रपति सी जिङपिङ अमेरिका भ्रमणमा रहेकै बेला उत्तर कोरियाले यो विवादास्पद मिसाइल परीक्षण गरेको हो। राष्ट्रसंघले विगत लामो समयदेखि उत्तर कोरियालाई कुनैपनि खाले आणविक परीक्षणका लागि प्रतिबन्ध लगाएपनि उसले अटेर गर्दै आएको छ।  एजेन्सी
