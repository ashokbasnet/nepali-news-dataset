भारतसँग भड्कियो चीन, दुई देशबीचको सम्बन्धमा चिसोपना आउनसक्ने चेतावनी

वेइजिङ। तिव्वती धर्म गुरु दलाइ लामाको अरुणाचल यात्रालाई दिएर चीनले आपत्ति जनाएको छ। उनले लामाको अरुणाचल यात्राले भारत–चीनबीचको सम्बन्धमा चिसोपना आउनसक्ने चेतावनी दिएको छ। भारतले भने दलाई लामाको अरुणाचल यात्रालाई धार्मिक यात्रा भनेको छ भने चीनले त्यसलाई अस्वीकार गरेको छ।

चीनले बुधबार एक विज्ञप्ति जारी गर्दै भारतले आफ्नो जिद्दीपना देखाएको जनाएको छ। विज्ञप्तिमा चीनले चीनको चिन्तलाई भारतले नजरअन्दाज गरेको भन्दै आक्रोश पोखेको छ। विज्ञप्तिमा चीनको चेतावनीलाई नमानेर दलाइ लामाले भारत र चीनबीचको सीमा विवादलाई गम्भीर मुद्दा बनाएको उल्लेख गरेको अन्तर्राष्ट्रिय संचारमाध्यमले जनाएका छन्। 


वेइजिङमा चिनियाँ विदेश मन्त्रालयका प्रवक्ता हु चुइङले भने, ‘हामीलाई भारतसमक्ष तिव्वती आध्यात्मिक नेताको नौ दिनको अरुणाचल यात्रा रोक्नलाई गरेका थियौं।  हामीले भारतलाई आफ्नो हितकालागि दलाइ लामाको उपयोग गर्नदेखि बच्नलाई उनको यात्रामा रोक लगाउन आग्रह गरेका थियौं किन भने भारत र चीनबीच कयौं संवेदनशील मुद्दा छन्।’ तर भारतले आफूहरुको आग्रहको सुनुवाई नगरेको उनको भनाइ थियो।


चीनको चासोलाई भारतले उपेक्षा गर्दै  हठपूर्वक दलाइ लामाको यात्रा तय गरेको भन्दै चीनले भारतको सो कदमले भारत–चीन सीमा विवाद र भारत– सम्बन्धलाई गम्भीर असर पर्ने चीनले चेतावनी दिएको छ। सो विषय भारतसमक्ष गम्भीरपूर्वक उठाएर विरोध जनाउने चीनले चेतावनी दिएको छ।

भारतीय विदेश मन्त्रालयले दलाइ लामाको अरुणाचल यात्रालाई धार्मिक यात्राको संज्ञा दिएको छ। तर चीनले सो भनाइको कडा खण्डन गरेको छ। चीनले भारतीय पक्षको भनाइलाई आफूहरुले नोट गरेको जनाएको छ। चीनले दलाइ लामा धार्मिक नेतामात्र नभएको चीनको भनाइ छ।
