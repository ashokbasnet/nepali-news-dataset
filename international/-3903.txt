साथीलाई बचाउन गोहीसँग भिडिन् ६ वर्षकी बालिका

एजेन्सी। भारतको ओडिशाको केन्द्रपाडा जिल्लाको एउटा गाउँमा ६ वर्षकी बालिकाले गोहीको मुखबाट आफ्नो साथीको ज्यान बचाएकी छिन्। मृत्युको मुखबाट बचेकी बसन्ती दलाइको एक सरकारी अस्पतालमा उपचार भइरहेको छ। बंकुआला गाउँको सरकारी विद्यालयमा १ कक्षामा पढ्ने बसन्तीले त्यो खतरनाक क्षण सम्झँदै आफूलाई बचाउने साथी टिकी दलाइलाई धन्यवाद दिइन्। 

बसन्तीको टाउको र तिघ्रामा चोट लागेको छ। तर उनी खतराबाट बाहिर भएको बताइएको छ। दुई बालिकाहरु मंगलबार गाउँको तलाउमा नुहाउँदै गर्दा अचानक पानीबाट एउटा गोही बाहिर आएर बसन्तीमाथि हमला गरेको थियो। स्थानीय प्रदिप कुमारका अनुसार त्यसपछि टिंकीले एउटा बाँसको लठ्ठी उठाएर गोहीको टाउकोमा जोडले हानिन्। चोटले विचलित भएर गोही बच्चीलाई छोडेर फर्कियो। वन विभागका अधिकारीहरुले बालिकाको उपचार खर्च विभागले व्यहोर्ने बताएका छन्। यसको अलावा वन विभागले घाइते बालिकाको परिवारलाई क्षतिपूर्ति समेत उपलब्ध गराउनेछ।
