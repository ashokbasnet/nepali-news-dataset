अमेरिकाद्वारा सिरियामा हमला, पचासबढी क्षेप्यास्त्र प्रहार

एजेन्सी । अमेरिकाले रासायनिक हमला गरिएको ठानिएको सिरियाली हवाई अखाडामा क्षेप्यास्त्र आक्रमण गरेको छ। पचासभन्दा धेरै टोमाहक क्षेप्यास्त्र भएको अमेरिकी अधिकारीलाई उदृत गर्दै बीबीसीले जनाएको छ।

राष्ट्रपति ट्रम्पले रासायनिक हमला गरिएको ठानिएको सिरियाली हवाई अखाडामा अमेरिकी सैन्य कारवाहीको आदेश दिएका थिए।

रासायनिक अस्त्रको विस्तार र प्रयोग अमेरिकी राष्ट्रिय सुरक्षा स्वार्थ विपरीत रहेको ट्रम्पले बताएका छन्। उता सिरियाले भने अमेरिकी आक्रमणको भत्सर्ना गरेको छ।

केही दिन अगाडि उत्तरी सिरियामा रासायनिक अस्त्रले हमला गर्न प्रयोग गरिएको भनिएको होम्स नगरमा रहेको सिरियाली हवाई अखाडालाई पनि क्षेप्यास्त्र प्रहारको निशाना बनाइएको छ।

केही दिनअघि रुसले सिरिया विरुद्धको अमेरिकी सैनिक कारबाहीले नकारात्मक परिणाम निम्त्याउने चेतावनी दिएको थियो।
