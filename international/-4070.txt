चीन र अमेरिकाका राष्ट्रपतिबीच डिनर मिटिङ, उत्तर कोरिया र ताईवान मामलामा आ-आफ्नै दाउ 

वासिंटन डिसी । अमेरिका र चीनका राष्ट्रपतिबीच भेटवार्ता भएको छ। अमेरिका भ्रमणमा रहेका चिनिँया समकक्षी सि जिनपिङको स्वागतमा आयोजित डिनर मिटिङमा अमेरिकी राष्ट्रपति डोनाल्ड ट्रम्पले दुई नेताबीच मित्रता अभिबृद्धिका लागि सबैखाले प्रयास भएको बताएका छन् । 

फ्लोरिडाको आफ्नै रिसोर्टमा डिनर मिटिङ राखेर राष्ट्रपति ट्रम्पले यस शिखर भेटवार्ताबाट उत्तर कोरियामामलामा चिनियाँ समकक्षीको समर्थन पाउने अपेक्षा समेत गरेका छन् । यता फेरी चिनियाँ राष्ट्रपति सि ले भने ताइवान मामलामा अमेरिकी सकमक्षीबाट त्यस्तै समर्थनको आशा गरेका छन्। 

अमेरिका उत्तर कोरियाको लगातार मिसायल परीक्षणबाट चिन्तित बन्दै आफ्ना निकट मित्रहरुको हित रक्षाका लागि चीनको समर्थन खोजिरहेको छ भने अमेरिका एक चीन नितीबाट टाढा नजाओस् चीनको चाहना छ। राष्ट्रपति निर्वाचन ताका चीनप्रति निकै तीखो आलोचना गरेका ट्रम्पका लागि भेटवार्तालाई परिणाममुखी बनाउन निकै कठीन रहेको जनाईएको छ।
