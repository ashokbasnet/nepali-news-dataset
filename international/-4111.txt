सुरक्षा कारबाहीमा परी अफगानिस्तानमा २८ लडाकु मारिए

काबुल । अफगानिस्तानका विभिन्न ठाउँमा भएको सुरक्षा कारबाहीमा परी कम्तीमा २८ जना लडाकु मारिएको अफगानी सेनाले शुक्रबार जनाएको छ।

अफगानिस्तानको सेना, प्रहरी र गुप्तचर संस्थाले संयुक्तरुपमा गरेको सुरक्षा कारबाहीका क्रममा २४ घण्टाको अवधिमा उनीहरुको मृत्यु भएको सेनाद्वारा जारी विज्ञप्तीमा उल्लेख छ।

मारिनेहरु तालिवानी र इस्लामिक स्टेट ९आइएस०का लडाकुहरु रहेको सेनाको दावी छ । देशभरका ३४ प्रदेशमध्ये १३ प्रदेशमा सुरक्षा कारबाही तिव्र पारिएको अफगानी अधिकारीले जनाएका छन् ।

सुरक्षा कारबाहीका क्रममा केही हातहतियार तथा विस्फोटक पदार्थ पनि नियन्त्रणमा लिएर नष्ट गरेको सेनाले जनाएको छ । सेनाले आफ्नोतर्फ कुनै क्षती भएको उल्लेख गरेको छैन । रासस/सिन्ह्वा
