हिन्दू केटीसँग प्रेम गर्दा पोलमा बाँधेर प्रेमिकाकै अगाडि मुस्लिम युवकको निर्मम हत्या

एजेन्सी । हिन्दू केटीसँग प्रेम गरेको भन्दै एक युवकको निर्मम हत्या गरिएको छ। यो घटना भारत झारखण्डस्थित गुम्ला जिल्लाको हो।

स्कुटरमा राखेर आफ्नो केटी साथीलाई घरसम्म छोड्न गएका २० वर्षका मोहम्मद शलिकलाई स्थानीय केही मानिस मिलेर पोलमा बाँधेर कुटपिट गरेका थिए।

त्यती मात्रै नभएर बुधबार केटी साथीकै अगाडि उनीहरुले मोहम्मदमाथि लगातार पेटी र लठ्ठी बर्साएका थिए। निर्मम कुटाइबाट घाइते भएका मोहम्मदको बिहीबार ज्यान गएको प्रहरीले जनाएको छ। मोहम्मद र ती युवतीबीच एक वर्षदेखि प्रेम सम्बन्ध रहेको थियो।

प्रहरीले यस घटना बारे अनुसन्धान भइरहेको जनाएको छ।
