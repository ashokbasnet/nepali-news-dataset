मृत्युको मुखमा पुर्याउने खतरनाक रेल फेरि आउँदै छ लिकमा (फोटोफिचर)

मस्को । रुसमा सोभियत संघको विघटनपछि धेरै सेनाका क्याम्प बन्द भएका थिए। तर रुस ती बन्द भएका सेनाका क्याम्प फेरि सुचारु गर्दैछ। त्यसबाहेक रुब अब सोभियत संघको समयमा प्रयोगमा ल्याइएका हतियारलाईसमेत नयाँ ढंगले प्रयोगमा ल्याउँदैछ। ती मध्येको एक हो, ‘न्युक्लियर ट्रेन’ जुन देखाइमा आम हतियार जस्तै देखिन्छ,तर यो दर्जनौं न्युक्लियर मिसाइल भन्दा पनि शक्तिशाली हुन्छ। 

सोभियत संघले आफ्नो समयमा यस्ता कयौं ट्रेनको निर्माण गरको थियो, जसमा मिसाइल समेत प्रयोग हुन्थ्यो। विरोधीलाई हराउनकालागि यस्तो ट्रेनको निर्माण गरिएको थियो। जुन मालबहाक सवारी र यात्रुवहाक रेल जस्तै देखिन्थ्यो।

१६ देखि १८ डिब्बा भएको ट्रेनको प्रत्येक डिब्बामा न्युक्लियर मिलाइल हुन्थ्यो भने ट्रेनको माथिल्लो भाग स्वचालित रुपमा खुल्थ्यो। ट्रेनको प्रत्येक डिब्बामा सेनाका जवान हतियारसहित बस्थे। जुन समय आउने वित्तिकै फायर खोल्थे।

रुसको धेरैजसो सीमा क्षेत्र हिउँले ढाकिएको छ। त्यही कारणले प्रत्येक सीमा क्षेत्रमा सेनाको उपस्थिति संभव हुँदैन। त्यही कारण सोभियत संघले त्यस प्रकारको ट्रेनको निर्माण गरेको हो।

रेलको डिब्बा भित्र उपस्थित सेनाका जवान युद्धका समयमा कडा चिसोकाबीच पनि ट्रेन भित्र बस्न सक्थे। अन्तर्राष्ट्रिय संचारमाध्यमका अनुसार रुसले अहिले सोभियत संघका पालमा रेलको इन्जिनलाई नयाँ बनाएको छ भने रेलको स्पीड पनि बढाएको छ। त्यसबाहेक ट्रेनको इन्जिन यसरी बनाइएको छ, जुन ठूलो हिमपातका कारण रेलको लिगमा जमेको हिउँलाईसमेत आफैं हटाउन सक्छ।

रुस लगातार आफ्नो सैन्य शक्ति र खतरनाक हतियार विश्वका सामु ल्याउँदैछ। रुसले हालै मात्र बाल्टिक सागरमा क्रुज मिसाइलले सम्पन्न दुई युद्ध पोत पठाएको छ। रुस हरेक तरिकाले आफ्नो सीमालाई युद्धकालागि तयार पार्दैछ।

रुस सामरिक रुपमा शक्तिशाली हुँदै आएपछि बेलायत र अमेरिकालेपनि रोमानिया र युक्रेनमा आफ्नो लडाकु जेट पठाउने तयारी गरेका छन्। युद्धको आशंका कारण युरोपियन मुलुक स्वीडेन र पोल्याण्डले पनि अनिवार्य सैन्य भर्तीमाथि विचार गरिरहेको अन्तर्राष्ट्रिय संचारमाध्यमले जनाएका छन्।
