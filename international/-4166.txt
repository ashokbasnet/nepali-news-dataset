अरुको ज्यान बचाउने डाक्टरले नै गरे एक अर्काको हत्या

एजेन्सी । भारतको छत्तिसगढ जिल्लामा एक अनौँठो घटना सार्वजनिक भएको छ। जहाँ अरुको ज्यान बचाउने डाक्टरले नै एक अर्काको ज्यान लिएका छन्।

यो घटना छत्तिसगढस्थित कवर्धा जिल्लाको हो। जहाँ एक डाक्टरले पहिले आफ्नी श्रीमतीको हत्या गरेका छन् भने पछि आफ्नै हत्या गरेका छन्। उनले पहिले ढुंगा प्रहारबाट श्रीमतीको हत्या गरेका हुन् भने पछि आफैले झुण्डिएर आत्महत्या गरेको भारतीय सञ्चारमाध्यमले जनाएका छन्।

घटना पछि छिमेकीले घरमा दुबैको शव देखेपछि प्रहरीलाई खबर गरेका थिए। घटनाको जानकारी पाएपछि प्रहरीले दुबै जनाको शव बरामद गरेर पोस्टमार्टका लागि अस्पताल पुर्याएको थियो।

मृत्यु भएकी श्रीमतीको टाउमा गहिरो चोट देखिएको प्रहरीले जनाएको छ। ढंगा प्रहार गरेर श्रीमतीको हत्या गरेको हुन सक्ने प्रहरीको अनुमान छ। घटनास्थलबाट प्रहरीले दुई वटा ढुंगा पनि बरामद गरेको छ। दुबै दम्पती कवर्धा जिल्लाको एक सरकारी अस्पतालमा कार्यरत थिए।   

यस घटनाका बारेमा थप अनुसन्धान भइरहेको प्रहरीले जनाएको छ।
