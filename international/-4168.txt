सानो खाल्डोले ल्यायो संसारभर हलचल, भेटियो ७ सय वर्ष पुरानो रहस्य 

एजेन्सी। इङ्ल्याण्डको श्रपशायर सानो गुफाबाट आश्चर्यजनक रहस्य पत्ता लागेको छ। यो तथ्यले संसारभरी नै सनसनी मच्चाएको छ। बर्मिंघमका फोटोग्राफर माइकल स्कटले यो तथ्य पत्ता लगाएका हुन्। 

फोटोग्राफर स्कट श्रपशायरमा घुम्दै फोटोग्राफी गर्दै थिए। यत्तिकैमा उनको नजर त्यहाँका स्थानीय किसानको खेतमा भएको खाल्डोमा पर्‍यो। खरायो खोज्दै जब उनी त्यो खाल्डोनजिक पुगे उनले ७ सय वर्ष पुरानो गुफा भेट्टाए। 
माइकलले यो गुफाको बारेमा पहिले सुनेेका थिए र उनी त्यही गुफाको खोजीमा श्रपशायर आएका थिए। 

यति धेरै समयपछि पनि त्यो गुफाको अवस्था खासै बिग्रिएको थिएन। यो गुफा नाइट्स टेम्पलरले बनाएको विश्वास गरिन्छ। नाइट्स टेम्पलर एक क्रिश्चियल सैनिक समूह थियो जो ११२९ देखि १३१२ सम्म सक्रिय थियो। यो गुफाको उपयोग त्यतिबेला गोप्य बैठकको लागि गरिन्थ्यो। त्यतिबेला यो गुफाको निकै महत्व थियो त्यसैले यसलाई लुकाएर राखिएको थियो।
