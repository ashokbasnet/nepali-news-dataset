सिरियामा अमेरिकाले आक्रमण गरेपछि आतंकवादीले मनाए उत्सव 

काठमाडौं । ईरानका राष्ट्रपति हसन रुहानीले अमेरिकाले आफ्नो हवाई अड्डामा गरेको आक्रमणबाट आतंकवादीले उत्सव मनाएको बताएका छन्।
इरानको एक सरकारी टेलिभिजनमा बोल्दै रुहानीले अमेरिकाको नेतृत्व गर्ने व्यक्तिले आतंकवादसँग लड्ने दाबी गरेपनि सिरियामा आक्रमण गरेर उनीहरुलाई नै किन सहयोग गरेको बताएका हुन्। 

अमेरिका समर्थित सिरियाली विद्रोहीलाई इरानले आतंकवादी समुह मान्दै आएको छ भने रुस र इरान सिरियाली राष्ट्रपति बशर अल असादको पक्षमा रहेको जनाईएको छ। 

सिरियामा विद्रोही नियन्त्रित खान शेखौन शहरमा सिरियाली सरकारी सेनाले संदिग्ध रासायनिक आक्रमण गरेको जवाफमा अमेरिकाले उसको हवाई अड्डा लक्षित गरि आक्रमण गरेको अन्तराष्ट्रिय संचार माध्यमहरुले जनाएका छन् ।  उक्त आक्रमणमा परि ८९ भन्दा बढिको ज्यान गएको छ। अमेरिकाले रासायनिक आक्रमण गरेको भनिएपनि सिरियाले भने यसलाई अस्विकार गर्दै आएको छ ।
