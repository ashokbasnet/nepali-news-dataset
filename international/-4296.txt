देवी माताले आदेश दिएको भन्दै तान्त्रिकले आफ्नै आमाको बलि दिएपछि

भारत । भारतको पश्चिम बंगालको पुरुलिया जिल्लामा एक तान्त्रिकले देवी माताको मूर्ति अगाडि आफ्नै आमाको बली दिएको घट्ना सार्वजनिक भएको छ ।

घट्ना सार्वजनिक भएसँगै प्रहरीले ३५ वर्षीय तान्त्रिक नारायण महतोलाई पक्राउ गरेको छ । सो घट्नाबारे तान्त्रिक महतोको ठूलदाईले जानकारी दिएको प्रहरीले जनाएको छ ।    

बीबीसीले जनाएअनुसार उनले आफ्नै ५५ वर्षीया आमा फूली देवीको बली दिएका हुन् ।
तान्त्रिक महतोले देवी माता आफ्नो सपनामा आएर आफूलाई यस्तो गर्न आदेश दिएको प्रहरीले जनाएको छ ।

प्रहरीका अनुसार महतोले पशुलाई मार्न प्रयोग गरिने धारिलो हतियार प्रयोग गरी आमाको घाटी काटी हत्या गरेका हुन् ।
आमाको घाटी रेटी हत्यापछि तान्त्रिक महतो आफ्नो ठूलदाईको घर पुगेका थिए ।
