जीन्स पाइन्ट लगाएको आरोपमा युवतीको हत्या 

ढाका। बंगलादेशमा एक मेडिकल विद्यार्थीको जीन्स पाइन्ट लगाएका कारण हत्या गरिएको बताइएको छ। रदा अतीफ नामकी ती युवतीका परिवारले उनले जीन्स लगाएका कारण हत्या गरिएको दावी गरेका छन्। 
उनका पिताले कलेजको पोष्टमार्टम रिपोर्टलाई पनि चुनौती दिएका छन्। पोष्टमार्टम रिपोर्टमा उनले आत्महत्या गरेको बताइएको थियो। माल्दिभ्सकी रदा बंगलादेशको इस्लामिक बैंक मेडिकल कलेजमा पढ्थिन्। मार्चमा उनी होस्टलमा मृत भेटिएकी थिइन्। रदाका पिता डा. मोहम्मद अतीफले ट्वीटरमार्फत मुस्लिम कट्टरपन्थीहरुले आफ्नी छोरीको हत्या गरेको आरोप लगाएका छन्।
