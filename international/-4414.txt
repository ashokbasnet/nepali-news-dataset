क्यालिफोर्नियाको एक विद्यालयमा अन्धाधुन्ध गोली प्रहार, तीन जनाको हत्या

काठमाडौं । अमेरिकाको क्यालिफोर्निया स्थित एक प्राथमिक विद्यालयमा अन्धाधुन्ध गोली प्रहार हुँदा तीनजनाको मृत्यु भएको छ।  सान बर्नाडिनोमा रहेको प्राथमिक विद्यालयको कक्षा कोठामा बन्दुकधारीले अन्धाधुन्ध गोली चलाउँदा एक बालकसहित तीन जनाको ज्यान गएको स्थानीय प्रहरीले जनाएको छ। 

कक्षा कोठामा अध्यापन गराइरहेकी शिक्षिका र बालबालिकालाई निशाना बनाएर आक्रमणकारीले गोली प्रहार गरेका हुन्। अध्यापनरत शिक्षिका गोली प्रहार गर्ने व्यक्तिकी श्रीमती रहेको प्रहरीले जनाएको छ । 

गोली लागेर शिक्षिका भन्दा पछाडी रहेका दुई बालबालिका गम्भीर घाइते भएका थिए । जसमध्ये ८ वर्षका एक बालकको मृत्यु भएको छ।
विद्यालयका शिक्षिका र बिद्यार्थीलाई गोली हानेपछि आक्रमणकारीले आफैलाई पनि गोली हानेका थिए । प्रहरीले घटनालाई हत्या र आत्महत्या दुबै रहेको जनाएको छ।
