अमेरिकासँग युद्ध गर्न तयार रहेको उत्तर कोरयाको चेतावनी

सोल। उत्तर कोरियाले पेनिनसुला (पायद्वीप) मा सैनिक जहाज पठाउने अमेरिकी निर्णयप्रति आपत्ति जनाएको छ। उत्तर कोरियाले पेनिनसुला प्रायद्वीपमा तनाव बढे आफू युद्धकालागि तयार रहेको जनाएको छ। 


अमेरिकाले नौ अप्रिल उत्तर कोरियालाई लक्षित गर्दै कार्ल विन्सन ट्राइक ग्रुप पठाएको थियो। अमेरिकी सो कदमप्रति आपत्ति जनाउँदै उत्तर कोरियाले अमेरिका अफ्नो सीमा क्षेत्रमा घसेको आरोप लगाउँदै युद्धकालागि तयार रहेको चेतावनी दिएको हो।


अन्तर्राष्ट्रिय संचारमाध्यमका अनुसार उत्तर कोरियाको विदेश मन्त्रालयले अमेरिकाले उत्तर कोरियाको सीमामा सैन्य जहाज पठाउने कदम गलत भएको र भन्दै आपत्ति जनाएको छ। ‘यदि अमेरिकाले युद्ध चाहेको हो भने उत्तर कोरिया त्यसकालागि तयार छ,’ उत्तर कोरियाको विदेश मन्त्रालयले भनेको छ।

 सिरियामाथि आक्रमणपछि  अमेरिकी राष्ट्रपति डोनाल्ड ट्रम्प प्रशासनले उत्तर कोरियाको पेनिनसुलामा सैन्य जहाज पठाउने निर्णयलाई उत्तर कोरियाले आफूमाथिको अमेरिकी चेतावनीको रुपमा लिएको छ।

ट्रम्पले अफ्ना सल्लाहकारलाई उत्तर कोरियामाथि आफूले धेरै विकल्पमाथि छलफल गरिरहेको बताएका थिए। अमेरिकाले चीनले साथ नदिए उत्तर कोरियामाथि एक्लै कारवाही थाल्ने चेतावनी दिएको थियो। 

उत्तर कोरियाले संस्थापक नेता को १०५ औं वार्षिकोत्सव मनाइ रहेको छ। यतिबेला उत्तर कोरियाले नयाँ न्युक्लियर मिसाइल परीक्षण गर्ने चर्चासमेत चलेको छ। 

यसअघि उत्तर कोरियाले पाँचौं क्षेप्यास्त्र परीक्षण गरिसकेको छ। गत वर्ष उत्तरले हाइड्रोजन बमको परीक्षण गरेको थियो। उत्तरले यसअघि ब्यालेस्टिक मिसाइल परीक्षण गरेको थियो। उत्तर कोरियाले अमेरिकासम्म मारहान्न सक्ने न्युक्लियर मिसाइलसमेत तयार गरेको अन्तर्राष्ट्रिय संचारमाध्यमले जनाएका छन्। उत्तर कोरियासँगको तनावलाई मध्यनजर गर्दै दक्षिण कोरिया र अमेरिकाले संयुक्त सैन्य अभ्यास जारी राखेका छन्।
