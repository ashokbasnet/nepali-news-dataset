एक्लो छोराको अन्तिम शब्द –‘आमा एउटा कुरा भन्छु नरिसाउनू है’ 

एजेन्सी। ११ कक्षामा पढ्ने छोरा स्कुलबाट फर्किए। उनी आमासँग गए र भने ‘आमा एउटा कुरा भन्छु नरिसाउनु है।’ त्यसपछि उनले आफ्नो कुरा सुनाए र आफ्नो कोठामा गए। एकैछिनपछि उनकी बहिनी कोठामा पुगिन् र एक्कासी जोडले चिच्याइन्। 

भित्र भर्खरै आमासँग छुट्टिएर कोठामा आएका दाजु मृत अवस्थामा पंखामा झुण्डिरहेका थिए। उत्तरप्रदेशका शिवदयाल साहूका १७ वर्षीय छोरा ११ कक्षाको परीक्षामा फेल भएका थिए। फेल भएको कुरा उनले आमालाई सुनाए। आमाले भनिन् ‘केही छैन अर्को वर्ष पास हुनु।’ तर छोराले सहन सकेनन् र आत्महत्या गरे।
