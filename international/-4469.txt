‘कपटी बिरालो’को फोटो भाइरल

एजेन्सी। रगतका छिटाहरुको बीचमा पल्टिएको यो बिरालोको फोटो पछिल्लो समय इन्टरनेटमा भाइरल भइरहेको छ। सुरुमा यो फोटो हेर्दा लाग्छ बिरालो मरिसक्यो वा गम्भीर रुपमा घाइते छ। तर, यो साँचो होइन। यो बिरालोलाई केही पनि भएको छैन र यसले नाटक गर्दैछ। 

एक फोटोग्राफरले यो बिरालो देखेपछि मरिसकेको वा घाइते ठानेर फोटो खिचे। पछि जब उनी बिरालोको नजिक गए उनले देखे बिरालोलाई केही भएकै छैन। जमिनमा पोखिएको पनि रगत नभइ पेन्ट थियो। उनले यो फोटो इन्टरनेटमा राखेपछि अनेकौं कमेन्ट आए। एक प्रयोगकर्ताले भनेका छन् ‘बिरालो निकै कपटी हुन्छन्। यसको भरोसा कहिल्यै गर्न हुँदैन।’
