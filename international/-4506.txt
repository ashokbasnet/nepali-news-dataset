यूरोपेली बजारमा दासको रुपमा बेचिन्छन् अफ्रिकी आप्रबासी

एजेन्सी । लिबियाका आप्रवासीहरु यूरोपेली बजारमा दासका रुपमा किनबेच हुने गरेको भन्दै अन्तर्राष्ट्रिय आप्रवासी संगठन आइओएमले चिन्ता व्यक्त गरेको छ।

युरोप प्रवेश गराउने क्रममा परिचयपत्र नभएका आप्रवासीहरु दासका रुपमा किनबेच हुने गरेको आइओएमले उल्लेख गरेको हो।

आइओएमका अनुसार मानव तस्करहरुले नगरको चोक, सवारी पार्किङस्थलमा समेत आप्रवासीलाई दासका बेच्ने गरेका छन्। लिबियामा आप्रवासीहरुको स्थिति एकदमै नाजुक भएका कारण उनीहरु दासका रुपमा बेचिने प्रवृत्ति थप चिन्ताजनक भएको आइओएमको भनाई छ।

लडाकु समूहहरु र मानव तस्करले मानिस अपहरण गर्ने र उनीहरुसँग पैसा नभएमा बेच्ने गरेको अनुसन्धानबाट खुलेको हो। बेचिएकामध्ये अधिकांश पुरुष छन् । बेचिएका केही महिलालाई जबरजस्ती वेश्यावृत्तिमा लगाइने गरेको पनि आइओएमले जनाएको छ।
