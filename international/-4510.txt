पाकिस्तानमा मृत्युदण्ड पाएका भारतीय सेनालाई पक्राउ गरेका थिए वेपत्ता कर्नल हबिबले

एजेन्सी । जासुसीको आरोपमा पाकिस्तानले भारतीय सैनिक कुलभूषण जाधवलाई मृत्यु दण्डको सजाय सुनाइएपछि भारतीय सञ्चारमाध्यममा अर्को खबरले चर्चा पाएको छ।

नेपाल भारत सीमाबाट वेपत्ता भएका भनिएका पाकिस्तानी सेनाका पूर्वलेप्टिनेन्ट मोहम्मदले जासुसीको आरोप लागेका जाधवलाई पक्राउ गरेको भन्ने खबरले भारतीय सञ्चारमाध्यममा चर्चा पाएको छ। जाधवलाई मृत्यु दण्डको सजाय सुनाएपछि भारत पाकिस्तानसँग रुष्ट देखिएको छ।  

नेपाल भारत सीमाबाट वेपत्ता भएका पाकिस्तानी कर्नललाई भारतले नै पक्राउ गरेको हुनु पर्ने पाकिस्तानको आशंका छ। तर यो कुराको पुष्टी भने हुन बाँकी छ। कर्नल हबिब २०१४ मा पाकिस्तानी सेनाबाट रिटायर भएका थिए।

पाकिस्तानी कर्नलका कारण जाधवलाई मृत्यु दण्डको सजाय
पाकिस्तानी सेनाका कर्नल वेपत्ता हुनु र कुलभूषणलाई पाकिस्तानमा मृत्यु दण्डको सजाय हुनुमा सीधा सम्बन्ध रहेको स्रोतले जनाएको छ। अहिलेसम्म कर्नल हबिबको कुनै पत्ता लागेको छैन्। तर उनी वेपत्ता हुनुमा भारतको हात रहेको पाकिस्तानको आशंका छ।
