अमेरिकामा आप्रवासीलाई देश निकाला गर्ने नयाँ नियम लागू, एक करोड भन्दा बढी निशानामा

काठमाडौं, ११ फागुन - अन्तत अमेरिकामा आप्रवासीलाई देश निकाला गर्ने नयाँ नियम लागू भएको छ । राष्ट्रपति ट्रम्प प्रशासनले गैह्र कानुनी रुपमा बस्दै आएका र आपराधिक गतिबिधिमा संलग्न भएका गैह्र आवासीयलाई देश निकाला गर्ने नयाँ नियम लागू गरेको हो।

यसका अलवा अब ट्राफिक नियम पालना नगर्ने, चोरीको घटनामा संलग्न जो कोही पनि यसको निशानामा पर्ने भएका छन् । यो नयाँ नियम लागू भएसँगै एक करोड १० लाख आप्रवसी नागरिक प्रत्यक्ष प्रभावित हुने अनुमान गरिएको छ।

यस अगाडी पूर्व राष्ट्रपति ओबामाको कार्यकालमा अमेरिका प्रवेश गरेका आप्रावासी बालबालिकाको हकमा भने यो नियम लागू नहुने भएको छ भने दुई वर्ष अमेरिका बसेको प्रमाण भेट्टिएकालाई पनि नियम लागू हुने छैन।

अमेरिकाको होमल्याण्ड सुरक्षा विभागले नयाँ नियम सफल पार्न १० हजार कर्मचारी नियुक्त गर्दै छ ।  देश निकाला हुनेहरु जुनसुकै देशका नागरिक भएपनि मेक्सिको पठाइने ट्रम्प प्रशासनले प्रष्ट गरेको छ। एजेन्सी
