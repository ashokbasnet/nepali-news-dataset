राष्ट्रपति ट्रम्पले दिए सिरियाली शासक असदलाई 'कसाइ'को संज्ञा

काठमाडौं । सिरियाका राष्ट्रपति बशर अल असदलाई अमेरिकी राष्ट्रपति डोनाल्ड ट्रम्पले  कसाइको संज्ञा दिएका छन्। नेटोको महासचिव जेन्स स्टाल्टेनबर्गसँग संयुक्त प्रेस सम्मेलनमा बोल्दै ट्रम्पले सिरियामा नागरिकमाथि भएको नरसंहार रोक्न ढिला भइसकेको भन्दै तत्काल गृहयुद्ध अन्त्य गरिनुपर्ने बताएका छन्।

सिरियाली शासकले गत हप्ता रासायनिक आक्रमण गरी आफ्नै नागरिकको आमहत्या गरेपछि अन्तर्राष्ट्रिय क्षेत्रमा व्यापक आलोचना छाएको छ भने अमेरिकाले चेतावनीस्वरुप सिरियामा मिसाइल नै खसाएको छ। 

निर्वाचनका समयमा नेटोको विपक्षमा रहेका उनले देखिएका उनी अहिले पक्षमा उभिएका छन् । नेटो महासचिवसँग, अतिवादको नियन्त्रण लगायतका विषयमा छलफल भएको उनको भनाइ छ । एजेन्सी
