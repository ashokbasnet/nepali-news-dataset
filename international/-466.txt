ट्रम्पलाई पछि पार्दै मोदी बने विश्वकै टप नेता

एजेन्सी, ११ फागुन । भारतीय प्रधानमन्त्री नरेन्द्र मोदी सामाजिक संजाल फेसबुकमा टप नेता बनेका छन् । अमेरिकामा पब्लिक रिलेसन एन्ड कम्युनिकेसन फर्म बर्सन मार्सटेलरको एक रिपोर्ट अनुसार प्रधानमन्त्री मोदी फेसबुकमा सबै भन्दा बढी फलोअर्स भएको नेता बनेका हुन् ।

फेसबुकमा मोदीलाई लाइक गर्नेको संख्या अझै बढी रहेको बीबीसीले जनाएको छ । मोदीले अमेरिकी राष्ट्रपति डोनाल्ड ट्रम्पलाई समेत पछि पारेका छन् । ट्रम्प भने फेसबुकमा टप नेताको दोस्रो नम्बरमा रहेका छन् ।

रिपोर्टअनुसार फेसबुकमा मोदीलाई तीन करोड ९९ लाख मानिसले फलो गरेका छन् । जबकी ट्रम्पको फेसबुकमा एक करोड ९८ लाख फलोअर्स रहेका छन् । तर अचम्मको कुरा के छ भने, फेसबुकमा टप नेताको तेस्रो नम्बरमा भने प्रधानमन्त्रीहरुको फेसबुक अकाउन्ट रहेको छ ।
