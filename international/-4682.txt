अफगानिस्तानमा अमेरिकाले प्रहार गर्यो दश हजार किलोको बम

वासिंटन । अमेरिकारले सबैलाई आश्चर्यमा पार्दै आतंकवाद विरुद्ध कडा कदम चालेको छ। डोनाल्ड ट्रम्प राष्ट्रपतिमा निर्वाचित भएपछि हालसम्म कै सबैभन्दा ठूला आतंकवादका विरुद्ध कारवाही गरेका छन्।

अफगानिस्तानमा सुरुङ बनाएर लुकेका करिव सात हजार आइएस लडाकुमाथि बिहीबार अमेरिकाले सबैभन्दा ठूलो दश हजार किलोको नन न्युक्लियर बमले आक्रमण गरेको अन्तर्राष्ट्रिय संचारमाध्यमले जनाएका छन्। 

सो बमलाई ‘मदर अफ अल बम’ भनिन्छ। अमेरिकारले बम आक्रमण गरेको ठाउँ पाकिस्तानी सीमा क्षेत्र नजिकै रहेको संचारमाध्यमले उल्लेख गरेका छन्। अमेरिकाले सो बम आक्रमण आफ्ना एक सैनिकको मृत्युको बदलामा लिएको जनाएको छ।  

अमेरिकी एक सैनिक गत शनिबार आतंकवादको विरुद्ध चलाइएको अपरेशन अभियानका क्रममा मारिएका थिए। अमेरिकारले २००१ मा ९/११ आक्रमणपछि  अफगानिस्तानमा युद्ध सुरु गरेको थियो। 

 सो आक्रमणको १६ वर्षपछि  अमेरिकारले पहिलो पटक नन क्युक्लियर बमले आक्रमण गरेको हो।  सो अब आक्रमणका मृत्यु भएकाको संख्या सार्वजनिक नभएपनि ठूलो संख्यामा आइएस लडाकुको मृत्यु भएको हुनसक्ने जनाइएको छ। 

अमेरिकी सेनाका अनुसार ‘मदर अफ अल बम’ एअरफोर्स स्पेशल अपरेशन्स कमाण्डको एमसी–१३० एअरक्राफ्टले खसालेको हो।
अमेरिकी निसानामा पाकिस्तानी बोर्डर नजिककै लुकेर बसेका आइएस लडाकु थिए। अमेरिकी सेनाले उक्त अपरेशन अफगानीस्तानमा रहेका आइएस विरुद्धको लडाइको एक भाग भएको जनाएको छ।

अफगानिस्तानमा तैनाथ अमेरिकी जनरल जोन निकोलसले आइएसले रक्षात्मक अवस्थामा पुगेका बेला उनीहरुले बंकरको प्रयोग गर्ने गरेको बताए।  सो आक्रमणका क्रममा आम नागरिकलाई बनाउनकालागि सावधानी अपनाइएको अमेरिकी सेनाले दाबी गरेको छ।
