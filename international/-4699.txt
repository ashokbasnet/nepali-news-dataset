अमेरिकासँग उत्तर कोरिया सशंकित, युद्धका लागि तयार (फाेटाेफिचर)

प्योङयाङ। उत्तर कोरियाली राष्ट्रपति  किम जोङ उन अमेरिकासँगको बढ्दो तनावकाबीच निकै आत्तिएका छन्। उत्तर कोरियको सीमा क्षेत्र नजिक पेनिनसुलामा अमेरिकाले  युद्ध नाउ तैनाथ गरेपछि किम जोङ उनले उत्तर कोरियाली नागरिकलाई राजधानी छोड्न आग्रह गरेका छन्।

उनले राजधानी छोड्न गरेको आग्रहलाई उत्तर कोरिया र अमेरिकाबीच युद्धको तयारीका रुपमा हेरिएको अन्तर्राष्ट्रिय संचारमाध्यमले जनाएका छन्। अमेरिकाले उत्तर कोरियाको आवणविक कार्यक्रमलाई मध्यनजर गर्दै सीमा क्षेत्रमा युद्ध नाउ तैनाथ गरेको छ। अमेरिकारले आफूलाई घेर्ने नीति लिएको भन्दै उत्तर कोरियाली नेता किमले ६ लाख मानिसलाई राजधानी छोड्न आदेश दिएका छन्।

 अन्तर्राष्ट्रिय संचारमाध्यमका अनुसार किमले ६ लाख मानिसलाई राजधानी छोडन आदेश दिएको जनाएका छन्। उत्तर कोरियाको राजधानीको २५ प्रतिशत जनसंख्या हो ।  दक्षिण कोरियाली संचारमाध्यमका अनुसार धेरै मानिसले राजधानी छोडिसकेका छन् ।

उनीहरुले राजधानी छोड्दा एक आपसमा अंकमाल गरेको भावुक दृष्य देखिएको थियो। राजधानी खाली गराउनुका पछाडि उत्तर कोरिया र अमेरिकाबीचको बढ्दो तनाव मुख्य कारण रहेको बताइएको छ। उत्तर कोरियामा कार्यरत न्युज एसियाका बेइजिङका पत्रकार ज्यारेमी कोहले ट्विट गर्दै भनेका छन्, ‘हामीलाई विहान ६ बजेर २० मिनेटसम्म प्योङयाङ छोड्न भनिएको छ।’

उता उत्तर कोरियाले विदेश मामिला हेर्ने पत्रकारलाई राष्ट्रिय उत्वसमा कुनै ठूलो समाचार संकलनकालागि तयार रहन भनेको छ। १५ अप्रिलमा उत्तर कोरियाका संस्थापक नेता किम इल सङको १०५ औं जन्मजयन्तीको अवसरमा समाचार संकलन गर्न प्योङयाङमा करिव २ सय विदेश मामिला हेर्ने पत्रकार उपस्थित भएका छन्। 

विगत एक महिनको अवधिमा उत्तर कोरियाले दोस्रो  पटक वार सि अफ जापान मिसाइल प्रहार गरेको थियो। उत्तर कोरियाले लगातार मिसाइल परीक्षण गरेपछि अमेरिकाले उत्तर कोरियाको एटमी कार्यक्रमलाई मध्यनजर गर्दै  कोरियाली पेनिनसुलाका स्ट्राइक ग्रुप पठाएको थियो।
