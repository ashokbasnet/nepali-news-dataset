अफगानिस्तानमा ३० जना लडाकु मारिए

जललाबाद (अफगानिस्तान), ११ फागुन । अफगानिस्तानको पूर्वी क्षेत्रमा पर्ने नानगाहार प्रान्तमा सुरक्षा कारबाहीमा परी कम्तीमा ३० जना लडाकुको मृत्यु भएको छ ।

इश्लामिक स्टेट आवद्ध उनीहरु गत २४ घन्टाको अवधिमा भएका कारबाहीमा मारिएको स्थानीय अधिकारीले बुधबार जानकारी दिएका छन् ।

“हेस्का मिना र एचिना जिल्लामा सरकारी सुरक्षा फौजले गरेको हवाई कारबाही र सुरक्षा फौजसंग भएको दोहोरो भिडन्डका क्रममा २४ घण्टामा आइएसमा आवद्ध ३० जना लडाकु मारिएका छन्,” प्रान्तीय एक अधिकारीले भने ।

मृत्यु हुनेमा लडाकुतर्फका एक जना स्थानीय कमान्डर हम्जा पनि रहेका छन् भने अन्य पाँच जना लडाकु घाइते भएका छन् ।

सरकारी सुरक्षा फौजले आइएस लडाकुहरुका सवारी साधन, ठुला ठुला मेसिन लगायतका अन्य सामग्रीहरु पनि नष्ट गरिदिएको सरकारी अधिकारीहरुको भनाइ छ ।

घटनास्थल केन्द्रीय राजधानी काबुलदेखि १२० किलोमिटर टाढा पर्दछ । सिन्ह्वा
