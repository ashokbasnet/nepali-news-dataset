जिल्ला अदालतभित्रै महिला वकिलले गरिन् आत्महत्या

२ फागुन – भारतको गुडगाउँ जिल्ला अदालत भित्रै एक महिला वकिलले झुण्डिएर आत्महत्या गरेकी छिन् ।

गुडगाउँ जिल्ला अदालतमा कार्यरत महिला वकिल हिमा देवीले आफ्नो कार्यलय भित्र पंखामा झुण्डिएर आत्महत्या गरेकी हुन् ।

दैनिक दिउँसो २ बजे घर फर्किने हिमा आइतबार अबेरसम्म घर नपुगेपछि उनका पति खोजी गर्दै अदालतसम्म पुगेका थिए । अदालतमा हिमाको चेम्बर भित्रबाट बन्द रहेपछि उनले प्रहरीलाई खबर गरेका थिए ।

प्रहरीले ढोका फुटाएर हेर्दा हिमाले आफ्नै सलले पंखामा झुण्डिएर आत्महत्या गरेको फेला परेको हो । प्रहरीले पारिवारिक झगडाको कारण हेमाले आत्महत्या गरेको हुन सक्ने प्रारम्भिक अनुमान गरेको छ । यद्यपी घटनाको छानबिनमा प्रहरी लागिरहेको छ ।
