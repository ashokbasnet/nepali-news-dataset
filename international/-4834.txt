दाइजो जुटाउन नसकेको बाबुको छटपटी सहन नसकेपछि छोरीले गरीन आत्महत्या

एजेन्सी । प्रधामन्त्री नरेन्द्र मोदीको देश भारतमा आफ्नो बाबुलाई ऋणबाट जोगाउन एक युवतीले आत्महत्या गरेकी छिन्।

केही दिन अघि त्यही देशमै मोदीले एक २० वर्षीय महिलालाई डिजिटल कारोबारका लागि १ करोडसहित सम्मानीत गरेका थिए। तर त्यही ठाउँमा बाबुलाई ऋणबाट बचाउने उनले आफ्नो ज्यानै लिएको भारतीय सञ्चारमाध्यमले जनाएका छन्। शितल वैँकट वायल नामकी २१ वर्षीय ती युवतीले ३ वर्ष पहिले स्कुलको पढाइ पुरा गरेकी थिइन्।

शितलका बाबुले उनको बिबाहका लागि पैसा जुटाउन सकेका थिएनन्। आफ्नो बाबुको त्यो पीडा देखेर उनले शक्रबार बिहान खेतको कुनामा गएर आत्महत्या गरेकी हुन्। उनले छोडेको एक सुसाइट नोट पनि भेटिएको बताइएको छ।

उनका आमा बाबु एकदमै गरीब भएको र आफ्नो विवाहका लागि बाबु आमाले पैसा जुटाउन नसकेको पीडा देख्न नसकी उनले आत्महत्या गरेको सुसाइट नोटमा लेखिएको छ। उनले सुसाइट नोटमा लेखेकी छन्, 'म आफ्नो बुवाको आर्थिक बोझ कम गर्न र आफ्नो समुदायमा दाइजोको प्रथा अन्त्य गर्नका लागि आफ्नो जीवन अन्तय गरेकी छु।'

शीतलको मृत्युको खबरलाई महाराष्ट्रमा किसानको गरीबीको पीडाका बारेमा अलग ढंगले प्रकाशित गरेका छन्।
