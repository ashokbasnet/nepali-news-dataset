यमनको तटीय क्षेत्रमा विद्रोही र सुरक्षाबलबीच रातभर झडप, २० को मृत्यु 

एडेन, २ फागुन । यमनको तटीय क्षेत्रमा आइतबार रातभरी विद्रोही र सरकार सुरक्षाबलबीच भएको झडपमा २० जनाको मृत्यु भएको छ । सरकारी र अस्पताल स्रोतले सोमबार सो जानकारी दिएको छ । तटीय सहर मिदी र मोखामा सो झडप भएको बताइएको छ ।

सरकारी बलले सो इलाकाहरुमा कब्जा गरेपछि सो झडप सुरु भएको बताइएको छ । यस झडपमा परी १४ जना हुथी विद्रोही र राष्ट्रपति अबेद्राब्बो मन्सुर हादी समर्थक– ६ जना सैनिक मारिएका सैनिक स्रोतले पुष्टि गरेको छ ।

यमनका राष्ट्रपतिलाई समर्थन रहेको साउदी अरेबियासँग आवद्ध संयुक्त गठबन्धन ऐतिहासिक सहर मोखामा गत महिना प्रवेश गरेका थिए । सो सहरबाट सिते समूहसँग आवद्ध हुथी विद्रोहीलाई निकाल्न उक्त सैनिक गठबन्धन प्रवेश गरेका थिए ।

फेब्रुअरीको सुरुदेखि नै मोखाबाट सरकार बललाई कम गरिएको अहिले प्रमुख भाग होडेइदामा मात्र सरकारी सुरक्षाबलको उपस्थिति रहेको छ । होडेइदा अझै पनि हुथी विद्रोहीहरुको नियन्त्रणमा रहेको छ ।

साउदी अरेबियासँग आवद्ध संयुक्त गठबन्धनले सन् २०१५ को मार्च महिनाबाट सैनिक हस्तक्षेप गरेपछि यमनमा द्वन्द्व जारी रहेको छ ।

संयुक्त राष्ट्र सङ्घका अनुसार गत दुई वर्षयता यमनमा जारी द्वन्द्वमा परी ७ हजार ४ सय भन्दा बढी व्यक्तिको मृत्यु भएको छ । यसमा एक हजार ४ सय बालबालिका रहेका पनि संयुक्त राष्ट्र सङ्घले जानकारी दिएको छ । एएफपी
