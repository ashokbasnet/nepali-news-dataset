हप्तैपिच्छे परमाणु परिक्षण गर्ने उत्तर कोरियाको चेतावनी

एजेन्सी । संयुक्त राष्ट्रसंघले प्रतिबन्ध लगाएपनि उत्तर कोरियाले हप्तैपिच्छे परमाणु परिक्षण गर्ने चेतावनी दिएको छ।

अमेरिकाले सैन्य गतिविधि गरेमा त्यसको प्रतिकारका लागि आफ्नो देशलाई कुनै जुन कुनै बेला पनि तयार राख्न साप्ताहिक रुपमा परमाणु परिक्षण गर्ने उत्तर कोरियाले चेतावनी दिएको हो। उत्तर कोरियाका एक उच्च अधिकारी प्योङयाङले यस्तो जानकारी दिएको बीबीसीले जाएको छ।

उत्तर कोरियाका उपविदेश मन्त्री हाङ सोङ-रयोलले आफ्नो देशले साप्ताहिक, मासिक तथा वार्षिक रुपमा मिसाइल परीक्षणलाई निरन्तरता दिने बताएका हुन्।

अमेरिकाले उत्तर कोरियालाई परमाणु परिक्षण बन्द गराउन दबाब दिदै आएको छ। तर उत्तर कोरिया आफ्नो  निणर्यबाट पछि हटेको छैन्।

उत्तर कोरियाको परमाणु कार्यक्रमले कोरियाली प्रायद्विपमा तनाव बढेको छ।
