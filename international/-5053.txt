दोस्रो विश्वयुद्धमा हराएको लडाकू विमान ३० वर्षपछि भेटियो, अहिले म्युजियममा

एजेन्सी। १९७२ मा पपुवा न्यू गिनीको माथिबाट जाँदै गर्दा अस्ट्रेलियाली एयरफोर्सको हेलिकप्टरमा रहेका सैनिकहरुले तल अनौठो चिज देखे। जब उनीहरुले नजिक गएर हेरेपछि थाहा भयो त्यो अनौठो चिज दोस्रो विश्वयुद्धमा उपयोग गरिएको लडाकू विमान थियो। लामो समयसम्म हिलोमा हुँदा पनि उक्त प्लेन धेरै नै राम्रो हालतमा थियो। 

युद्धको लागि उठेको केही समयपछि त्यो विमानमा खराबी आएको थियो जसका कारण इमर्जेन्सी ल्याण्डिङ गर्नुपर्ने थियो। तर गल्तीले प्लेन हिलोमा ल्याण्ड भयो। विमान अमेरिकी एयरफोर्सको बी १७ इ फ्लाइङ फोर्टेस थियो। यसको ३० वर्षपछि जहाजको खोजी भयो। २०१० मा यो प्लेनलाई अमेरिका लगियो। २०१३ देखि यसलाई हवाइको प्यासिफिक एभिएसन म्युजियममा राखिएको छ।
