सिरियाली समूहका विज्ञ तथा दूतहरूको बैठक जेनेभामा सुरु हुँदै

जेनेभा, ११ फागुन - गएको पाँच वर्षभन्दा लामो समयदेखि हिंसा जारी रहेको सिरियामा शान्तिपूर्ण समाधानका लागि पछिल्लो पटक वार्ताको पहल गर्न लागिएको समाचार छ। यसअघिका पटकपटकका शान्तिवार्ताले पनि त्यहाँको हिंसाको समाधान गर्न नसकेपछि पुनः यो प्रयास गरिएको हो । यस प्रयोजनका लागि संयुक्त राष्ट्रसङ्घले सिरियासँगको शान्तिवार्ताका लागि भन्दै त्यसअघि सिरियाका बारेमा अध्ययन गरिरहेका विज्ञका साथै सिरियाली समूहका सदस्यको बैठक राखेको छ।

ती सदस्यमा सिरियाका लागि संयुक्त राष्ट्रसङ्घका विशेषदूतका साथै विज्ञहरू रहेका छन् । संयुक्त राष्ट्रसङ्घ मात्र सिरियाली समूह नामको एक समूह गठन गरिएको छ । सो समूहमा रहेका दूतहरू बैठकका लागि जेनेभा पुग्दैछन् । जेनेभामा उनीहरूको बैठक भोलि २३ फेब्रुअरीमा बस्दैछ । त्यसका लागि सिरियाली समूहका सदस्यहरू जेनेभा पुग्ने क्रम बुधबारदेखि नै सुरु भएको छ ।

राष्ट्रसङ्घीय अधिकारीले उक्त वार्ताका लागि मध्यस्थता लगायतका बारेमा तयारी भएको जनाएका दिएका छन् । उनीहरूले सो बैठकले सकेसम्म चाँडै नै शान्तिवार्ताको वातावरण मिलाउने गरी मध्यस्थतासम्बन्धी बैठक गर्न लागिएको पनि जनाएका छन् ।

सिरियाली समूहअन्तर्गतका राष्ट्रसङ्घीय मध्यस्थकर्ताहरूको बैठकले आजभन्दा करिब १० महिनाअघि पनि शान्तिवार्ताको एक खाका तयार गरेका थिए । तर सो खाकाबमोजिम बैठक भने बस्न सकेको छैन । सिरियामा गएको पाँच वर्षभन्दा लामो समयदेखि हिंसा जारी छ । यो मध्यस्थतासम्बन्धी बैठकको तयरी गरिएको भए पनि उता सिरियामा हिंसा भने रोकिएको छैन । सिरियामा जारी रहेको सो हिंसाका क्रममा करिब चार लाख नागरिकको ज्यान गएको छ । त्यस्तै दशौँ लाख नागरिक विस्थापित पनि भएका छन् ।

भोलिदेखि सुरु हुन लागेको यस आसन्न यस मध्यस्थकर्ताहरूको बैठकपछि शान्तिवार्ताका लागि सिरियाली सहयोग समूहलगायत विभिन्न पक्षलाई वार्ताको पहलका लागि अनुरोध पनि गरिने छ । सोही तयारीका लागि यो बैठकको आयोजना गरिएको जानकारी संयुक्त राष्ट्रसङ्घले दिएको छ । सिरियामा शान्तिपूर्ण समाधानका लागि विभिन्न क्षेत्रबाट प्रयास भइरहको छन् ।

विशेषदूत माइकल कन्टेटले सिरियाको शान्तिवार्ताका लागि सिरियाली समूहका मध्यस्थताहरू आउने क्रम सुरु भएको जानकारी दिएका छन्। सिरियाली समूहका देशका मध्यस्थतकर्ताको यस बैठकले आगामी शान्तिवार्ताको तयारी तथा वार्ताको नमुना पनि तयार पार्ने बताइएको छ । रासस/सिन्हवा
