विष्फोटमा घाइते बच्चाको ज्यान बचाउन फोटोग्राफरको संघर्ष

दमास्कस। सिरियाको अलेप्पो सहरमा भएको आत्मघाती बम आक्रमणमा घाइते बच्चाको ज्यान बचाउन फोटोग्राफरले उनलाई काखमा लिएर दौडे। बच्चाको ज्यान बचाउने यो कोसिस सोसल मिडियामा भाइरल भएको छ। जब बच्चाको ज्यान बचाउन सकेनन तब ती फोटोग्राफर त्यहीँ बसेर रुन लागे।  अलेप्पो अहिले आइएसको कब्जामा छ। 

यहाँ शरणार्थीलाई लिएर आएको बसको समूह केही समयको लागि रोकेको थियो। त्यही बेला यहाँ आत्मघाती विष्फोट गराइयो। सोही बेला फोटोग्राफरको एक समूह पनि यहाँबाट गइरहेको थियो। विष्फोटमा १ सय २० जनाको ज्यान गयो। जसमा ८० बच्चा र १३ महिला छन्। फोटोग्राफर अब्द अल्काहरले दुई बच्चा तड्पिरहेको देखेपछि एउटा बच्चालाई लिएर उनी दौडे। तर बीचमै बच्चाको मृत्यु भयो। अल्काहरले अर्को बच्चालाई लिएर दौडे। तर उसलाई पनि बचाउन सकेनन्। बच्चालाई बचाउन नसकेपछि उनी यति दुःखी भए कि उनीत्यहीँ रुन लागे। यी फोटोहरु उनका एक साथीले खिचेेका छन्।
