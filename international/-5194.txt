आतंकवादीको निशानामा  भारतीय प्रधानमन्त्री  मोदी र उत्तर प्रदेशका मुख्यमन्त्री 

नयाँ दिल्ली । भारतीय प्रधानमन्त्री नरेन्द्र मोदी र उत्तर प्रदेशका मुख्यमन्त्री योगी आदित्यनाथ आतंकवादीको निशानामा रहेको भारतीय सञ्चार माध्यमहरुले जनाएका छन्।

योगी आदित्यनाथ उत्तर प्रदेशको मुख्य मन्त्री भएसँगै करिब एक दर्जनको संख्यामा आतंकवादीहरु उत्तर प्रदेश प्रवेश गरिसकेको सूचना प्राप्त भएको भन्दै समाचार बाहिरीएको छ।

लन्डनमा रहेका केही काश्मिरी आतंकवादीले त्यहीँका युवालाई उत्तर प्रदेशमा परिचालन गरेको पनि भारतीय संचारमाध्यमले गुप्तचर निकायलाई उद्धृत गर्दै लेखेका छन्।

आगामी जुन २१ तारिकमा भारतीय प्रधानमन्त्री मोदीले लखनउमा आयोजना हुने योग सम्बन्धी एक कार्यक्रममा सहभागिता जनाउने सम्भावना छ । यहि कार्यक्रमलाई लक्षित गरि आतंकवादीले आक्रमणको योजना बनाएको हुन सक्ने अनुमान गरिएको छ।
