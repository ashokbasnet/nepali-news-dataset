जन्ती कुर्दा रात बित्यो तर बेहुला आएनन्

कानपुर। उत्तर प्रदेशको कानपुरमा एक बेहुलीले जन्तीको पर्खाइमा सिंगो रात काटिन् तर बेहुला उनलाई लिन आएनन्। बेहुला नआएपछि उनी बेपत्ता भएको रिपोर्ट लेखाउन प्रहरी चौकी जाँदा बेहुला भागेको खबर पाएपछि बेहुलीका पिता बिरामी भएका छन्। 
कानपुरका अमन गुप्ताको त्यहीँकी एक युवतीसँग विवाह तय भएको थियो। यसको लागि ६ सय जनालाई भोजको तयारी गरिएको थियो। गेष्ट हाउस बुक थियो। दाइजोका सामान पनि तयार थिए। तर अचानक बेहुला भागेपछि हल्लाखल्ला भएको छ। बेहुला नआएपछि बेहुलाका परिवारलाई फोन गर्दा उनीहरु छोरा हराएको रिपोर्ट लेखाउन प्रहरी चौकी गएको बताइएको थियो। अहिले युवतीले बेहुला फर्किए पनि उनीसँग विवाह नगर्ने बताएकी छिन्। युवकको अर्कै युवतीसँग प्रेम सम्बनध भएको बतायएको छ। प्रहरीले घटनाको जाँच गरिरहेको छ।
