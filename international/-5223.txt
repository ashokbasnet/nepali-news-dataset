चारवटा हुलाक टिकटको मूल्य चार करोड भारु

एजेन्सी। १० रुपैयाँ मूल्य भएका महात्मा गान्धीको फोटो अंकित चार भारतीय हुलाक टिकट चार करोड भारुमा बिक्री भएका छन्। यो भारतीय हुलाक टिकटको अहिलेसम्मकै सबैभन्दा बढी मूल्य भएको बताइएको छ। 
हुलाक टिकटको संकलन गर्ने बेलायती डिलर स्टेनली गिबन्सले यसबारे जानकारी दिएका हुन्। उनका अनुसार पर्पल ब्राउन रंगका यी टिकटहरु १३ वटा मात्र अहिले अस्तित्वमा छन्। तीमध्ये ४ वटा टिकट अस्ट्रेलियाका एक नागरिकले किनेका हुन्। यो टिकट सन् १९४८ मा जारी गरिएको र निकै दुर्लभ भएको बताइएको छ। अहिलेसम्म हुलाक टिकटको सबैभन्दा बढी मूल्य भने ९.५ मिलियन डलरसम्म परेको छ।
