रुसको धम्की–इलेक्ट्रोनिक बमले ध्वस्त हुन्छ अमेरिकी नौसेना

मस्को। रुसी संचारमाध्यममा अमेरिकालाई धम्की दिइएको छ। संचारमाध्यममा केवल एउटा बमले पुरै अमेरिकी नौसेनालाई ध्वस्त पार्न सकिने उल्लेख भएको अन्तर्राष्ट्रिय संचारमाध्यमले जनाएका छन्। रिपोर्टहरुका अनुसार इलेक्ट्रोनिक बमको प्रविधिमार्फत लडाकु विमान, युद्धपोत र मिसाइललाई ध्वस्त पार्न सकिन्छ। 

रुसी संचारमाध्यमले दाबी गरे अनुसार रुसको शक्तिशाली रेडियो इलेक्ट्रोनिक ज्यामिङ सिस्टमलाई ध्वस्त पार्न असंभव छ। रुसको यो धम्की यस्तो बेलामा आएको छ, जतिबेला अमेरिका र रुसबीच तनाव बढ्दै गएको छ। सिरियामा हालै अमेरिकाले गरेको आक्रमणपछि दुई देशबीचको तनाव उत्कर्षमा छ।

अमेरिका र रुस दुवैले दुवै देशबीचको सम्बन्ध इतिहासको सबैभन्दा कठिन घडीमा रहेको बताउँदै आएका छन्। न्युजरिडरको रिपोर्टमा रुसी इलेक्ट्रोनिक वारफेयरका जवान जुनसकै हतियारको पहिचान गर्नसक्ने उल्लेख छ। युद्धपोत, रेडार वा

स्याटेलाइटजस्ता कुनै पनि बस्तुलाई उनीहरुले सजिलै पहिचान गर्नसक्छन्। शक्तिशाली रेडियो इलेक्ट्रोनिक ज्यामिङ सिस्टमलाई ध्वस्त पार्न संभव छैन। संचारमाध्यमका अनुसार कयौं वर्ष पहिला ब्ल्याक सीमा रुसले एकलौटी लडाकु विमान अमेरिकी विध्वंसक युएसएस डनल्ड कुकमाथि कयौं पटक उडाइएको थियो। 

अमेरिकी जनरल फ्र्यांक गोरेंकलाई उद्धृत गर्दै  अन्तर्राष्ट्रिय संचारमाध्यमले रुसी इलेक्ट्रोनिक हतियार, मिसाइल, लडाकु विमान र युद्धपोतमा लागेको अमेरिकी इलेक्ट्रोकिन सिस्टमको कामलाई पुरै प्रभावित पार्ने उल्लेख गरेका छन्।
