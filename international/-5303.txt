विलगेसको अर्को भविष्यवाणी 'मे १३ देखि तेस्रो विश्वयुद्ध सुरु हुन्छ'

एजेन्सी । अमेरिकी राष्ट्रपति डोनाल्ड ट्रम्प राष्ट्रपति बन्ने भविष्यवाणी गरेका एक व्यक्तिले अब सनसनीपूर्ण अर्को भविष्यवाणी गरेका छन् । 
क्लेयरवान्ट होरोसिओ विलगेस नामका व्यक्तिले यही आगामी मे महिनाको १३ तारिख देखि तेस्रो विश्व युद्ध सुरु हुने भविष्यवाणी गरेका हुन् । उनको यो भविष्यवाणीलाई अन्तराष्ट्रिय मिडियाले खुलासा गरेका छन् । 

भारतीय अनलाईन मिडिया आजतक र इण्डिया डटकमले जनाए अनुसार विलगेसले तेस्रो विश्वयुद्ध हुनुको कारण पनि अमेरिकी राष्ट्रपति डोनाल्ड ट्रम्प नै भएका बताएका छन् । उनले नै सन् २०१५ मा ट्रम्प राष्ट्रपति बन्छन् भनेर भविष्यवाणी गरेका थिए । 

अहिले अमेरिका, रुस र सिरियाबीच तनाव उत्पन्न भएको छ । विलगेसले भनेका छन् - 'विश्वका शक्तिशालि नेताले सिरियामाथि हमला गर्नेछन्, जहाँ केमिकल आक्रमण पनि हुनसक्छ । यसै कारण रुस, उत्तर कोरिया र चीनबीच द्वन्द्व बढ्नेछ । '

विलगेसले यो पनि भनेका छन् कि सिरियाका राष्ट्रपति असदको मृत्यु बम विष्फोटमा हुनेछ । केही समय अघि सिरियामा आतंकवादी समुह आईएसले गरेको केमिकल आक्रमणपछि अमेरिकाले सिरियामाथि आफ्नो कारबाही सुरु गरेको हो ।
