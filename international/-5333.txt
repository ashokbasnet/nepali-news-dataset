दक्षिण अफ्रिकामा बस दुर्घटना, २० बालबालिकाको मृत्यु

जोहानेसबर्ग (दक्षिण अफ्रिका) । दक्षिण अफ्रिकाको प्रेटोरियामा शुक्रबार भएको बस दुर्घटनामा परी कम्तीमा २० बालबालिकाको मृत्यु भएको यहाँको विपद् व्यवस्थापन समितिले जनाएको छ । 

विद्यालय समयमा बालबालिका बोकेर हिँडेको उक्त बस एक्कासी सडकमा पल्टिँदा उनीहरुको मृत्यु भएको उद्धारमा संलग्न प्रहरी तथा एम्बुलेन्स कर्मचारीले बताएका छन् । 

ईआर २४ सङ्कटकालीन स्वास्थ्य सेवाका प्रवक्ता रसेल मेइरिङ¬ले घटनामा २० बालबालिकाको निधन भएको पुष्टि गरे पछि घटनामा कति घाइते भएका थिए भन्नेबारे केही बताएनन् ।
