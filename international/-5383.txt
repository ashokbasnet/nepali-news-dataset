सोमालियामा ५२ जना लडाकु मारिए

नैरोवी । अफ्रिकी सङ्घको शान्ति मिसनको सदस्य रहेको केन्याली सैनीकहरुले दक्षिणी सोमालियामा गरेको सुरक्षा कारबाहीमा परी अल शबाब आवद्ध ५२ जना लडाकुहरुको मृत्यु भएको छ ।

केन्याली सुरक्षा फौजका प्रवक्ता जोसेफ ओउथले सुरक्षाकर्मीहरुले अल शबाब आतङ्ककारीका शिविरहरु भत्काइदिएको बताए ।

घटनास्थल तल्लो जाबादेखि झन्डै नौ किलोमिटर उत्तरतर्फ पर्दछ । कारबाहीका क्रममा एक के ४७ राइफल, बन्दुकलगायतका विभिन्न हतियार तथा विस्फोटक पदार्थहरु नियन्त्रणमा लिइएको उनले बताए । रासस/सिन्ह्वा
