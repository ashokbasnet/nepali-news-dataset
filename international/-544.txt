जम्मू-कश्मीर सुरक्षाकर्मीमाथि आतंकवादी आक्रमण : चारको मृत्यु, पाँच घाइते

नयाँ दिल्ली, १२ फागुन - जम्मू-कश्मीरको शोपिया भन्ने स्थानमा बिहीबार बिहान सुरक्षाबलमाथि आतंकवादी समुहले आक्रमण गरेको छ।

आतंकवादीको आक्रमणमा परि तीन सैनिक जवान र एक महिलाको ज्यान गएको भारतीय सञ्चारमाध्यमले जनाएका छन्। जम्मू-कश्मीरको शोपिया जिल्लामा गस्तीमा खटिएका सुरक्षाबलमाथि आतंकवादी समुहले आक्रमण गरेका हुन्।

त्यहाँका सुरक्षा अधिकारीका अनुसार शोपियांको चित्तरगाम क्षेत्रमा आतंकवादीको अनुसन्धान र घेराबन्दीका लागि घटिएका सुरक्षाकर्मीमाथि आतंकवादी समुहले उल्टै आक्रमण गरेका हुन्।

आक्रमणमा तीन सुरक्षाकर्मीसहित जाना बेगम नामकी एक महिलाको पनि गोली लागेर मृत्यु भएको त्यहाँका सुरक्षा अधिकारीले जनाएका हुन्। आक्रमणमा अन्य पाँच सुरक्षाकर्मी घाइते भएका छन्। घाइते सुरक्षाकर्मीको उपचार भइरहेको समाचारमा जनाइएको छ। एजेन्सी
