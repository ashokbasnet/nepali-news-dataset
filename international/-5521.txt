फ्रान्समा राष्ट्रपतीय निर्वाचन : म्याकरोन र मारिनले पेनलाई अग्रता

काठमाडौं । फ्रान्समा राष्ट्रपतीय निर्वाचनको पहिलो चरणमा मध्यपन्थी इम्यानुएल म्याकरोन पहिलो र नेसनल फ्रन्टकी मारिन दोस्रो स्थानमा देखिएका छन्। 

पहिलो चरणको मतदानमा म्याकरोनले २३ दशमलव ७ प्रतिशत र पेनले २१ दशमलव ७ प्रतिशत मत पाएका छन्। अब म्याकरोन र पेनबीच दोस्रो चरणको मतदान आगामी मे ७ तारिखका दिन हुने बीबीसीले जनाएको छ। 

राष्ट्रपतिको निर्वाचनमा ११ जना चुनावी प्रतिस्पर्धामा रहेका कारण कुनै पनि उमेद्वारले बहुमत ल्याउन सकेनन्। व्यापक अलोकप्रिय बनेका बर्तमान राष्ट्रपति फ्रान्वाँ होलान्दले उमेद्वारी दिएनन्।
