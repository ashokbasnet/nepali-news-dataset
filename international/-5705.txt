एउटै भाषणको ४ लाख डलर शुल्क लिने बाराक ओबामाको व्यापक आलोचना

एजेन्सी । अमेरिकी पूर्व राष्ट्रपति बाराक ओबामाले बैँकको एक कार्यक्रममा भाषण गरेबापत ४ लाख डलर शुल्क लिने सहमति गरेसँगै उनको ब्यापक आलोचना भएको छ। 

अमेरिकी ४४ औँ राष्ट्रपति समेत भईसकेका ओबामाले ह्वाइट हाउस छाडेको सय दिन भन्दा कम समयमा यो स–शुल्क सम्बोधनमा सहमति जनाएको अमेरिकी संचार माध्यमले जनाएका छन्। 

सन् २०१५ मा ४५ औँ राष्ट्रपतिकी उमेद्वार रहेकी हिलारी क्लिन्टनले तीन वटा भाषणका लागि लिएको शुल्क भन्दा ओबामाले सम्बोधन बापत लिन लागेको शुल्क भन्दा दोब्बर हो। 

ओबामाले सन् २००८ को वित्तीय संकटमा वाल स्ट्रिटको पनि संलग्नता रहेको आरोप लगाए पछि  वित्तीय क्षेत्रसँग उनको कार्यकाल तनावपूर्ण बनेको थियो।
