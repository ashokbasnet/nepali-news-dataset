अफगानिस्तानमा १२ लडाकू मारिए

जलालाबाद, १२ फागुन - अफगानिस्तानको नानगार्हार प्रदेशमा पर्ने हास्का मिना जिल्लामा भएको सुरक्षा कारबाहीमा परी कम्तीमा १२ जनाको मृत्यु भएको छ ।

इस्लामिक स्टेट (आइएस)सँग आवद्ध लडाकूहरु विरुद्ध गरिएको कारबाहीका क्रममा अरु दुई जना घाइते भएको स्थानीय अधिकारीले जानकारी दिएका छन् ।

गत चौविस घन्टाको अवधिमा भएका ती घटनामा प्रहरीले लडाकूका केही हतियार पनि नियन्त्रणमा लिने र नष्ट गर्ने गरेको छ ।

विगत दुई हप्तादेखि हास्का मिना, कोटलगायतका जिल्लामा आइएस लडाकू विरुद्धको सुरक्षा कारबाही सरकारी सुरक्षा फौजले तिव्र बनाउँदै लगेको छ ।

नानगार्हार प्रदेशको राजधानी जलालाबाद केन्द्रीय राजधानी काबुलदेखि १२० किलोमिटर पूर्वतर्फ पर्दछ ।

सो क्षेत्रमा विगत दुई वर्षदेखि इस्लामिक स्टेट आवद्ध लडाकुहरुका गतिविध हुँदैआइरहेका छन् । रासस÷सिन्ह्वा
