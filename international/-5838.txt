भारत अधिनस्थ काश्मिरमा तीन सैनिकको मृत्यु

श्रीनगर । भारतको अधिनस्थ काश्मिरमा बिहीबार संदिग्ध आतङ्ककारी गरेको आक्रमणमा परी कम्तीमा तीन सैनिकको मृत्यु भएको छ ।

यो घटना सो इलाकामा भारतीय अधिकारीले इन्टरनेट सेवा प्रवन्धकलाई फेसबुक, ट्वीटरलगायतका २२ वटा समाजिक सञ्चार माध्यमलाई बन्द गर्ने आदेश दिएको एक दिनपछाडि भएको छ ।

सैनिक प्रवक्ता राजेश कालियाले भारत र पाकिस्तानको सीमा क्षेत्रनजिकै रहेको कुप्वादा जिल्लामा बिहान सवेरै गरिएको यस आतङ्ककारी आक्रमणमा परी दुई आक्रमणकारीको पनि मृत्यु भएको बताएका छन ।

सो क्षेत्रमा थप आतङ्ककारी लुकेर बसेका छन् कि भने थप खोजीकार्य भइरहेको बताएको छ । भारत अधिनस्थ काश्मिरमा करिब पाँच लाख भारतीय सैनिक तैनाथ गरिएको छ ।

सन् १९४७ मा बेलायती शासनको अन्त्य भएपछि भारत पाकिस्तान सीमा छुट्टिएको थियो । यी दुबै देशले सो र क्षेत्रलाई आफ्नो भएको दाबी गर्दै आएका छन् ।

गत जुलाइमा भारत सुरक्षा अधिकारीद्वारा प्रख्यात विद्रोही नेता बुर्हान वानीलाई मारेपछि भारत अधिनस्थ काश्मिरमा विद्रोही र सरकारीबलबीच बारम्बार झडप हुँदै आएको पाइन्छ ।

गत सेप्टेम्बरमा उरी सैनिक शिविरमा भएको आक्रमणमा १९ जना भारतीय सैनिकको मृत्यु भएको थियो । यो आक्रमण पाकिस्तानआवद्ध आतङ्ककारीले गरेको भारतीयहरुले दाबी गर्दै आएका छन् । रासस/एएफपी
