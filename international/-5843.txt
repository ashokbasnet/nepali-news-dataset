२ लाखको माला लगाएर आएका बेहुलासँग बिहे गर्न बेहुलीद्वारा अस्वीकार

युपी। उत्तरप्रदेशको मेरठ राज्यमा निकाह (मुस्लिम परम्परामा इन्गेजमेन्ट)का बेला बेहुलीले बेहुलासँग विवाह गर्न अस्वीकार गरेकी छिन्। २ लाखको माला लगाएर आएका बेहुलाले दाइजोमा कार मागेपछि बेहुली पक्षले बेहुलासमेत उनका आफन्तलाई बन्धक बनाएका छन्। 
बिहेको लागि गएका बेहुलालाई बाँकी विधि पूरा गर्न बोलाउँदा उनले कारको माग गरेका थिए। उनलाई जति सम्झाउँदा पनि अडान नछोडेपछि सबैलाई बन्धक बनाइएको हो। बन्धक बनाएपछि बेहुली पक्षले बिहेको तयारीका क्रममा अहिलेसम्म भएको खर्चको माग गरे। दुवै पक्षका मानिसहरुले सम्झौता गराउन निकै प्रयास गरेपनि कुरा नमिलेपछि बेहुला पक्षले बेहुली पक्षलाई बिहेको खर्च तिरे। त्यसपछि बेहुली पक्षले पनि उनीहरुलाई छोडिदिए। जतिबेला बेहुला बेहुलीको घरमा पुगेका थिए त्यतिबेला उनको गलामा ५ सय र २ हजारका गरी सवा लाख भारु (नेपाली २ लाख रुपैयाँ) का नोटको माला थियो। नोटको मालाको पनि पछिल्लो समय निकै चर्चा भएको छ।
