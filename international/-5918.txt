ट्रम्पले  यसरी गरे चिनियाँ राष्ट्रपति सीको प्रशंसा

काठमाडौँ ।  अमेरिकी राष्ट्रपति डोनाल्ड ट्रम्पले चिँनिया राष्ट्रपतिको खुलेर प्रशंसा गरका छन् ।  ट्रम्पले चिनियाँ राष्ट्रपति सीले उत्तर कोरियाको समस्या समाधानका लागि राम्रो काम गरेको र उनी देशलाई माया गर्ने निकै असल व्यक्ति गरेको भन्दै प्रशंसा गरेका हुन्। 

ट्रम्पले आफूँ राष्ट्रपतिमा निर्वाचित भएलगतै उत्तर कोरियाका कारण उत्पन्न भएको समस्या समाधानका लागि केही नगरेको भन्दै चिनियाँ राष्ट्रपति सीको कडा आलोचना गरेका थिए। तर अहिले चिनियाँ राष्ट्रपति सीसँग भएको भेटवार्ता र टेलिफोन वार्तापछि ट्रम्पको भनाई ठ्याक्कै उल्टो भएको अन्तराष्ट्रिय संचार माध्यमहरुले जनाएका छन्। 

केही समयदेखि अमेरिकाले उत्तर कोरियाको परमाणु कार्यक्रमलाई लिएर चिन्ता व्यक्त गर्दै आएको छ। उत्तर कोरियाको बारेमा छलफलका लागि संयुक्त राष्ट्रसंघको सुरक्षा परिषदको बैठक आगामी शुक्रबार बस्दै छ।
