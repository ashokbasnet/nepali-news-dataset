यो रुखको हेरचाहमा खर्च हुन्छ वार्षिक आठ लाख

बिहार। भारतको बिहारमा एउटा यस्तो रुख छ जसको हेरचाहको लागि भारत सरकारले वार्षिक आठ लाख रुपैयाँ खर्च गर्छ। यो रुख २६ सय ५० वर्ष पुरानो रुख हो। यहाँ एउटा मन्दिर छ जसलाई बोधिमन्दिर भनिन्छ। मन्दिर र यो रुखको सुरक्षाको लागि सरकारले सेना र प्रहरीको चार बटालियन खटाउँछ जसका ३ सय ६० जवान हुन्छन्। यसका हाँगाहरु यतिसम्म ठूला छन् कि तिनीहरुलाई अड्याउन फलामका १२ पिलर प्रयोग गरिएको छ। यो रुखको दर्शनको लागि वार्षिक ५ लाख भक्तजन आउँछन्।
२००७ सालमा यो रुखको जराको परीक्षण गर्दा यो रुखको महत्व पत्ता लागेको हो। यो रुख मूलरुपमा त्यही रुखबाट उमि्रएको थियो जुन रुखमुनि महात्मा गौतम बुद्धले ज्ञान प्राप्त गरेका थिए। यसलाई हराभरा राख्न वर्षको चारपटक जाँच गरिन्छ र त्यही अनुसार उपचार पनि गरिन्छ। यसलाई संरक्षण गर्न पुराना हाँगाहरु काटेर त्यहाँ रासायनिक लेप लगाइन्छ र किराबाट जोगाउन विशेष पदार्थ छरिन्छ।
