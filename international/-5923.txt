उत्तर कोरियाको परमाणु कार्यक्रमका कारण युद्ध हुनसक्ने ट्रम्पको चेतावनी

काठमाडौँ । उत्तर कोरियाको परमाणु र क्षेप्यास्त्र कार्यक्रमका कारण ठूलो द्वन्द्व निम्तनसक्ने अमेरिकी राष्ट्रपति डोनाल्ड ट्रम्पले चेतावनी दिएका छन्।

कूटनीतिक माध्यमबाट उत्तर कोरियासँगको विवाद हल गर्न चाहेपछि समस्या समाधान हुन नसकेको बताएका हुन्।  

यसअघि अमेरिकी विदेशमन्त्री रेक्स टिलरसनले अर्को परमाणु क्षेप्यास्त्र परीक्षण गरे उत्तर कोरियाविरुद्ध प्रतिबन्ध लगाउने चेतावनी चीनले दिएको बताएका थिए।

उता उत्तर कोरियाले अमेरिकामाथिको हमलाको परिकल्पना गर्दै एउटा प्रोपोगान्डा भिडियो सार्वजनिक गरेको छ।

राष्ट्रपति ट्रम्पले उत्तर कोरियाको परमाणु कार्यक्रम आफ्ना लागि सबैभन्दा ठूलो विश्वव्यापी चिन्ता भएको बताए। उनले कुटनीतिक रुपमा समाधान खोज्ने प्रयास गरिरहेको र चीनले उत्तर कोरियामाथि दबाब बढाइरहेको उल्लेख गरे।

चिनियाँ राष्ट्रपति सि जिनपिङलाई एक जना असल व्यक्तिको रुपमा संज्ञा दिदैँ उनले आफ्नो अट्टेरी छिमेकी विरुद्ध दबाब बढाउन प्रयास गरिरहेको उल्लेख गरे। बीबीसी
