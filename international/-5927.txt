कोलोम्बियामा छ तले भवन भत्किँदा पाँच जनाको मृत्यु

बोगोटा । उत्तरी कोलोम्बियाको क्यार्टेगेना सहरमा निर्माधिन अवस्थामा रहेको एक भवन बिहीबार भत्किँदा कम्तीमा पाँच व्यक्तिको मृत्यु भएको स्थानीय समाचार समितिले जानकारी दिएको छ।

करिब ६ तले भवनको संरचना गर्न लागिएको निर्माधिन अवस्थामा रहेको सो भवन भत्किएर भएको दुर्घटनामा परी करिब १७ व्यक्ति घाइते भएका छन् भने, अन्य २० जना भवनको भग्नावशेषमा नै फसेको अनुमान गरिएको छ।

भत्किएको भवन भग्नावशेषबाट उद्धारकर्ताहरु र रेडक्रसका कार्यकर्ताहरुले जीवितै व्यक्तिको उद्धार गर्ने कोशिसमा रहेका जनाइएको छ।

क्यार्टेगेना अग्नी नियन्त्रण विभागका अनुसार हालैका दिनहरुमा परेको भीषण बर्षाको कारण सो भवनको संरचना कमजोर भएको कारणले गर्दा भवन भत्किएको हो। रासस/सिन्ह्वा
