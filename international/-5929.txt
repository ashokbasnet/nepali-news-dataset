१४ वर्ष जेठोसँग गर्दैथिइन् बिहे, उसैले पेट्रोल छर्केर आगो लगाइदियो

मेलबर्न। अस्ट्रेलियाको हबर्टकी २० वर्षीया निको इभान्सलाई आफ्नै हुनेवाला पतिले पेट्रोल छर्केर आगो लगाइदिएपछि अहिले कोमामा छिन्। उनले ३४ वर्षका म्याथ्यु डेबेसँग बिहे गर्दैथिइन्। 
उनीहरु लामो समयदेखि रिलेसनमा थिए र बिहे गर्ने तयारीमा थिए। म्याथ्युले यस अघि पनि निकोललाई कुटपिट गर्ने गरेको पाइएको छ। निकोलको उपचारको लागि उनका साथीहरुले रकम जम्मा गरेका छन्। तर डक्टरका अनुसार निकोल बच्ने सम्भावना भने कम छ।
