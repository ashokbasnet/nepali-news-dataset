आमाले जिउँदै गाडिन् आफ्नो नवजात सन्तान, तीन दिनपछि जीवितै उद्धार

केपटाउन। साउथ अफ्रिकाको पेडकमा एक २५ वर्षकी महिलाले आफ्नो नवजात सन्तानलाई जीवितै जमिनमा गाडेकी छिन्। तर, बच्चाको भाग्य बलियो थियो र उसलाई जीवितै बाहिर निकालियो। पेडकमा एक कारखानामा काम गर्ने मजदुरहरुले नजिकै एक बच्चा रोएको आवाज सुनेपछि बच्चालाई बचाउन सकिएको हो। 
आजाव सुनेर गएका मजदूरहरुले काठ र भुसको थुप्रोमा नवजात शिशु रोइरहेको भेटेका थिए। बच्चालाई देखेर सबै भयभित भए र उसको बारेमा सोधिखोजी गर्न लागे। त्यही बेला सँगैकि महिलाले त्यो आफ्नो बच्चा भएको बताइन्। सुनेर मानिसहरु आश्चर्यचकित भए। महिलाले आफ्नो विवाह नभएको र एक व्यक्तिसँग सम्बन्ध भएको बताएकी छिन्। उनको यसअघि नै एक बच्चा भएको र आफ्नो परिवारले दोस्रो बच्चा स्वीकार नगर्ने डरले बच्चा गाडेको बताएकी छिन्। उनले आफ्नो कोसँग सम्बन्ध थियो भन्ने कुरा भने खुलाएकी छैनन्।
