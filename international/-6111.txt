इन्डोनेसियामा बाढीका कारण दश जनाको मृत्यु, दुई बेपत्ता

जकार्ता । इन्डोनेसियाको पश्चिमी क्षेत्रको जाभा प्रान्तमा भिषण वर्षापछि आएको बाढीमा परी कम्तीमा १० जनाको मृत्यु भएको छ भने दुई जना बेपत्ता भएको यहाँको विपद् व्यवस्थापन निकायले आइतबार जनाएको छ। वर्षाका कारण जाभा क्षेत्रका केही गाउँमा बाढी आउँदा १० जनाको मृत्यु भएको छ भने ७१ घर बाढीले बगाएको छ। सो क्षेत्रका बाढीको जोखिममा रहेका सयौं स्थानीयलाई सुरक्षित स्थलतर्फ सारिएको संस्थाका प्रवक्ताले बताए। 

बाढी प्रभावित क्षेत्रमा उद्धारका लागि एक हजार ५०० सेना, प्रहरी र स्थानीय अधिकारी परिचालन गरिएको उनले बताए।  यसैगरी सोही प्रान्तमा आइतबार भएको एक सडक दुर्घटनामा परी कम्तीमा ११ जना नागरिकको मृत्यु भएको छ। घटनामा ४७ जना घाइते भएका छन्। उनीहरुलाई उपचारका लागि स्थानीय अस्पतालमा पठाइएको प्रहरीले जनाएको छ। 

जकार्ताबाट सियानजुरतर्फ गइरहेको बसले एक कार र केही मोटरसाइकललाई ठक्कर दिँदा उक्त दुःखद घटना भएको थियो । रासस÷सिन्ह्वा
