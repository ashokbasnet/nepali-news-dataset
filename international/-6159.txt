डुंगामा सेल्फी लिन खोज्दा गयो चार डाक्टरको ज्यान

एजेन्सी । भारत महाराष्ट्रको पुणे जिल्लास्थित उजनी ड्याममा डुंगा पल्टिँदा चार डाक्टरको ज्यान गएको छ । 

आइतबार १० डाक्टरको टोली पिकनिकका लागि इन्दापुर गएका थिए । पिकनिककै क्रममा ड्याममा डुंगा लिएर गएको १० जनाको टोली एक साथ सेल्फीको लागि उभिएका थिए, जसको कारण डुंगाको सन्तुलन गुमेपछि डुबेको थियो । 

खबर अनुसार १० मध्ये पौडिन जानेका ६ डाक्टर जिवित रहन सफल भए भने ४ जनाको ज्यान गएको हो । तीन जनाको शव फेला पारेको छ भने एक जनाको शवको खोजी कार्य जारी रहेको छ ।
