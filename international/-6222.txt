जतिबेला पनि मिसाइल परीक्षण गर्ने उत्तर कोरियाको धम्की

सोल।  उत्तर कोरियाले कुनै पनि बेला र कुनै पनि ठाउँमा आफूले न्युक्लियर मिसाइल परीक्षण गर्ने धम्की थिएको छ।  विगत केही महिनादेखि कोरियाली पेनिनसुलामा तनाव जारी रहेका बेला उत्तर कोरियाको यो धम्की आएको हो। 

उत्तर कोरियाली नेता किम जोङ उनले उत्तरले कुनै पनि बेला र जुनसकै ठाउँमा न्युक्लियर मिसाइल परीक्षण गर्ने चेतावनी दिएको अन्तर्राष्ट्रिय संचारमाध्यमले जनाएका छन्। 

समाचार संस्था केसीएनका अनुसार उत्तर कोरियाका विदेश मन्त्रालयका प्रवक्ताले आफूमाथि हुने कुनै पनि आक्रमणको जवाफ दिन उत्तर कोरिया तयारी अवस्थामा रहेको बताएका छन्।

‘हामी कुनै पनि बेलो र जुनसुकै स्थानमा न्युक्लियर मिसाइल परीक्षण गर्न सक्षम छौं,’ उनले भने, ‘यसको फैसला देशका सर्वोच्च नेताहरुले लिनुहुनेछ।’ यसअघि पनि उत्तरले आफूमाथि कुनै पनि सैन्य कारवाही गरिए त्यसको जवाफ न्युक्लियर मिसाइलले दिने चेतावनी दिइसकेको छ।

अमेरिका र उत्तर कोरियाबीचको तनाव उत्कर्षमा पुगेको छ। उत्तर कोरियाले एक हप्ताभित्र चार पटक अमेरिकामाथि न्युक्लियर मिसाइलबाट आक्रमण गर्ने चेतावनी दिइसकेको छ। २०१७ मा उत्तर कोरियाले तीन वटा मिसाइलको सफल परीक्षण गरिसकेको छ। २००६ देखि हालसम्म उत्तरको पाँच वटा न्युक्लियर मिसाइलको परीक्षण गरिसकेको छ। गत मात्र उत्तरले हाइड्रोजन बमको सफल परीक्षण गरेको थियो। 

मार्च २०१७ मा उत्तरले गरेको मिसाइल परीक्षण जापानी समुन्द्रमा खसेको थियो।  पछिल्ला विकसित घटनाक्रमले अमेरिका र उत्तर कोरियाबीचको तनाव उत्कर्षमा पुगेको छ। उत्तर कोरियाले न्युक्लियर मिसाइलबाट आक्रमण गर्ने धम्की दिएपछि अमेरिकी राष्ट्रपति  डोनाल्ड ट्रम्पले उत्तर कोरियातर्फ सबै भन्दा ठूलो न्युक्लियर सबमरिन, सैन्य जहाज बेडा कार्ल विन्सन र एन्टी व्यालेस्टिक मिसाइल सिस्टम थाड तैनाथ गरेका छन्। उत्तर कोरिया विरुद्ध अमेरिकाको यो सबैभन्दा ठूलो सैन्य घेराबन्दी भएको अन्तर्राष्ट्रिय संचारमाध्यमले उल्लेख गरेका छन्। 

यसैबीच उत्तर कोरियाले २५ अप्रिलमा ८५ औं स्थापना दिवसको अवसरमा हालसम्मकै ठूलो सैन्य अभ्यास गरेको छ। उता उत्तर कोरियाले पनि युद्धकालागि भन्दै तयारी सुरु गरेको छ।  दक्षिण कोरियाको अढाइ करोड आबादी उत्तर कोरियाको सीमासँग  जोडिएको छ। दक्षिण कोरियाले पनि सैन्य अलर्ट जारी गरेको छ। दक्षिण कोरियामा मे ९ मा गठन हुँदैछ।
