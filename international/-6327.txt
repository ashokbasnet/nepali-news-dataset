थ्री स्टार होटलमा बिहेको पार्टी, बटर पनीरमा भेटियो मरेको मुसा

एजेन्सी। भारतको जबलपुरमा रहेको थ्रस्टार होटल समदडिनामा भएको बिहेको पार्टीमा बटर पनीरमा मरेको मुसा भेटिएको छ। सोमबार राती बिहेको पार्टीमा एक व्यक्तिले जब मटर पनीर लिए तब मरेको मुसा भेटियो। यो कुरा थाहा हुनेबित्तिकै होटलको स्टाफ ती व्यक्तिसँग गए र प्लेट मागे। अर्का एक पाहुनाले यो घटनाको भिडियो बनाए। 
यसको जानकारी अरु पाहुनाहरुलाई भएपछि उनीहरुले खाना खाएनन्। खाइसकेका डाक्टरकहाँ गए र औषधी खाए। खानामा मुसा भेटिएपछि होटलको स्टाफ यो घटना दबाउन सक्रिय देखिए। तर, भिडियो निकै छिटो भाइरल भइरहेको छ। होटलमा खाद्य एवं औषधी विभागले छापा मारेर खानाको नमूना लिएको छ। यस विषयमा विभागले अनुसन्धान गरिरहेको छ।
