किम जोङ उनको सैन्य इलाका भ्रमण दक्षिणमाथि आक्रमण हुने सक्ने आशंका

सोल। उत्तर कोरिायाली नेता किम जोङ उनले सैन्य क्षेत्रको भ्रमण गरेका छन्। उनले भ्रमण गरेको सैन्य क्षेत्र त्यही ठाउँ हो जहाँबाट उत्तर कोरियाले मिसाइल परीक्षण गर्ने गरेको छ। किमको सैन्य क्षेत्र भ्रमणसँगै उत्तरले दक्षिण कोरियामाथि सैन्य कारवाही गर्नसक्ने आशंका बढेको अन्तर्राष्ट्रिय संचारमाध्यमले उल्लेख गरेका छन्।

विगत एक महिनादेखि कोरियाली पेनिनसुलामा तनाव बढिरहेको छ। अमेरिकाले सैन्य जहाज सो क्षेत्रमा पठाइसकेको छ भने उत्तर कोरियाले जवाफी कारवहीकालागि आफू तयार रहेको चेतावनी दिएको छ। 

नोभेम्बर २०१०मा उत्तर कोरियाले दक्षिण कोरियातर्फ १७० आर्टिलरी शेल्स प्रहार गरिसकेको छ। सो आक्रमणमा चार जनाको मृत्यु भएको थियो। १९५०–५३ मा कोरियाली युद्धपछि यो दक्षिणमाथि उत्तर कोरियाको पहिलो आक्रकमण थियो। 

उत्तर कोरियाको सरकारकी समाचार संस्था केसीएनएका अनुसार सैन्य कारवाही गर्ने सैन्य इलाकाको भ्रमणमा किम निस्केका हुन्। किमले दुस्मनमाथि आक्रमण गर्ने योजनाका विषयमा पनि सैन्य अधिकारीसँग छलफल गर्नेछन्।

केसीएनएले किमले सैन्य इलाकाको भ्रमण किमले कहिले गरेको भन्ने विषयमा भने केही खुलाएको छैन। योनपायोंगको मु लाइलेट्स उत्तर कोरियाको बम आक्रमणकालागि प्रख्यात छ।

‘हाम्रो नेतालाई हाइ अलर्टमा बस्न निर्देशन भएको छ, दुश्मनले केही हरकत गर्यो भने उनीहरुको कम्मर तोड्न हाम्रा सैनिक तयार छन्,’ केसीएनएले उल्लेख गरेको छ।
