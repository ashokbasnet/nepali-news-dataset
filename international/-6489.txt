११ फोटोमा हेर्नुहोस् संसारको सबैभन्दा खतरनाक सुनखानी

एजेन्सी। संसारको सबैभन्दा खतरनाक सुनखानीको रुपमा ब्राजिलको सेरा पेलादालाई चिनिन्छ। यहाँ हजारौं मानिसहरुले सुनको लागि आफ्नो ज्यानै जोखिममा राखेर सुन निकाल्ने प्रयास गर्थे। अहिले यो ठाउँ अपराधको लागि बदनाम छ। जनवरी १९७९ मा एक स्थानीय जेनेसियो डिसेल्वाले एक जियोलोजिस्टलाई यहाँ सुनखानी भएको बताएका थिए। केही समय अघि यहाँको नदीमा एउटा बालकले ६ ग्रामको सुनको टुक्रा भेटाएका थिए जसका आधारमा ती स्थानीयले त्यहाँ सुन भएको अनुमान गरेका थिए। 
तत्कालै यो खबर आसपासका इलाकामा फैलियो। सुनको खोजीमा यहाँ हजारौं मान्छे आउन थाले। विस्तारै यो आँकडा लाखौंमा पुग्यो। सुरुमा यहाँ ठूलो परिमाणमा सुन भेटियो। यहाँ भेटिएको सबैभन्दा ठूलो सुनको टुक्रा ६.८ किलोको थियो। १९८६ मा आएको बाटीका कारण यहाँको सुन खोज्ने काम विस्तारै घट्दै गयो। यो ६ वर्षको अवधिमा यहाँबाट ४४.५ टन सुन निकालियो। यहाँको ९० प्रतिशत सुन तस्करी गरेर ब्ल्याकमा बेथियो। यही बेलामा यहाँ अपराध पनि बढ्दै गयो। सुन खोज्नका लागि यहाँ कैयौं ग्याङ बनेका थिए जसले मजदुरको तस्करी गर्थे। जसका कारण सरकारले यो माइनमा प्रतिबन्ध लगायो।
