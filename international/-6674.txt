उत्तर कोरियाद्वारा अर्का अमेरिकी नागरिकलाई पक्राउ

प्योङ्याङ (उत्तर कोरिया) । उत्तर कोरिया आइतबार एक अर्का अमेरिकी नागरिकलाई पक्राउ गरी प्रहरी हिरासतमा राखेको छ । 

प्योङ्याङले किम हाक सोङ् नामक अमेरिकी नागरिक उत्तर कोरिया विरोधी गतिविधिलार्य प्रोत्साहन गर्ने क्रियाकलापमा संलग्न भएको आरोपमा शनिबार पक्राउ परेका ‘उत्तर कोरियन सेन्ट्रल न्यूज एजेन्सी’ ले जनाएको छ । 

एक महिनाको अन्तररालमा उत्तर कोरियामा पक्राउ पर्ने किम दोस्रो अमेरिकी नागरिक हुन् भने हालसम्म चार जना अमेरिकीलाई पक्राउ गरिएको छ । प्राप्त जानकारी अनुसार किमले ‘प्योङ्याङ यूनिभर्सिटी अफ साइन्स एण्ड टेक्नोलोजी’ मा अध्यापन गछर्न । 

कुनै स्रोतलाई उल्लेख नगरिकनै यहाँको न्यूज एजेन्सीले पक्राउ परेका किममाथि आवश्यक अनुसन्धान जारी राखिएको जनाएको छ । 

पक्राउ परेका दुवैजना कोरियाली मुलका अमेरिकी नागरिक छन् र उत्तर कोरियामा शिक्षण पेशामा संलग्न रहेका छन् । 

उनीहरु बाहेक दुई अन्य अमेरिकी नागरिक पनि कोरियाली जेलमा बन्दी जीवन बिताइरहेका छन् । 

उत्तर कोरियाले गत शुक्रबार संयुक्त राज्य अमेरिकाको जासुसी निकाय र दक्षिण कोरियाद्वारा आफ्नो सर्वोच्च नेता किम जोङ् उनलाई गत महिना सामूहिक समारोहमा हत्या गर्ने गरेको षड्यन्त्रलाई असफल पारेको जनाएको थियो । 

सो षड्यन्त्रणमा संलग्न भएको भन्दै केही आरोपितलाई पनि थुनामा लिइएको बताइएपनि कति जना अहिले सो मुद्दामा जेलमा छन्, पुष्टि हुन सकेको छैन ।
