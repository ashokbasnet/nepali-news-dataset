एक खेलाडीको सुन्दरतामा यसरी फिदा भए किम (फोटोफिचर)

प्योङयाङ। उत्तर कोरियाली नेता किम जोङ उन र उनको रहस्यमय दुनियाको अहम् भाग उनकी श्रीमती हुन्। आजसम्म यो कसैले पनि जानकारी पाएका छैनन् किमले विवाह कहिले गरे? २०१२ मा अचानक किम एक सुन्दर युवतीसँग सार्वजनिक समारोहका देखा परेका थिए।

 त्यसको केह दिन पछाडि उत्तर कोरियाको सरकारी समारचा संस्थाले केसीएनएले ती सुन्दर युवती किमकी श्रीमती भएको घोषणा गरेको थियो।  किमकी श्रीमतीको नाम रि सोल जु हो। 

रि सोल जु को जन्म २८ सेक्टेम्बर १९८९ मा भएको थियो। अन्तर्राष्ट्रिय संचारमाध्यमका अनुसार  रि सोल २००५ मा एसियन एथलेटिक च्याम्पियशीपका क्रममा उत्तर कोरियाको राजधानी प्योङयाङ आएकी थिइन्।  सो क्रममा रि सोल ९० चीयरलिडर टिमकी सदस्य थिइन्।

सोही क्रममा किमले रि सोललाई देखेका थिए।  रि सोलको सुन्दरतादेखि मोहित भएका किमले रि सोललाई भेटेर उनको सुन्दरताको तारिफ गरेका थिए। रि सोलको तारिफ गर्दै किमले भने, ‘रि सोल यति सुन्दर छिन्, र उनको आवाजको तारिफ गर्ने मसँग कुनै शब्द नै छैन।’

संचारमाध्यमका अनुसार किमको विवाह २००९ मा उनका बुवाले नै रि सोलसँग गराएका थिए। र २०१० मा एक बच्चा पनि भएको  थियो। तर यसको आधिकारिक पुष्टि भने भएको छैन। उत्तर कोरियाली संचारमाध्यममा रि सोलका विषयमा कमै मात्र समाचार आउँछन्। तर विदेशी संचारमाध्यममा भने रि सोलका विषयमा केही जानकारी छन्।

दक्षिण कोरियाली संचारमाध्यमका अनुसार रि सोलकी आमा डाक्टर हुन भने बुवा प्रोफेसर। रि सोलले प्योङयाङको एक कलेजमा अध्ययन गरेकी हुन भने चीनमा उनले गीत गाउने तालिम लिएकी छन्। किमसँग विवाह गर्नुपूर्व रि सोल आर्केष्ट्राकी गायिका थिइन्। 

अन्तर्राष्ट्रिय संचारमाध्यमका अनुसार विवाहपूर्व किमकी सोङ वोल नाम गरेकी एक प्रेमिका थिइन्। जो पेशाले गायिका थिइन्। होन एउटा म्युजिक ग्रुप पनि चलाउँथिन्। डेली मेलका अनुसार होनको ग्रुपले पोर्न फिल्म पनि बनाउँथ्यो। यो कुरा किमले थाहा पाएपछि किमले म्युजिक ग्रुपका सबैलाई होली हानी हत्या गरेका थिए।
