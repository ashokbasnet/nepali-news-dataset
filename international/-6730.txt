गर्भमा बच्चा हैन आफ्नै मृत्यु हुर्किँदै थियो

एजेन्सी। न्यूयोर्ककी एक महिलाले आफ्नो परीक्षण गर्दा सकारात्मक नतिजा आएपछि गर्भमा बच्चा हुकिरहेको सम्झेर ढुक्क थिइन्। तर, उनलाई थाहै थिएन कि उनको गर्भमा बच्चा हैन उनको मृत्यु हुर्किरहेको थियो। आफूलाई गर्भवती सम्झेकी एक बच्चाकी आमा साराह कोहियाराले आफूलाई असहज भएपछि डाक्टरसँग परामर्श गरेकी थिइन्। 
उनको गुनासोपछि डाक्टरहरुले साराहको अल्ट्रासाउण्ड परीक्षण गरे। परीक्षणमा थाहा भयो गर्भमा बच्चा हैन उनको मृत्यु हुर्किरहेको थियो। साराहको पहिलो बच्चा जन्मिँदा बच्चाका केही कोष गर्भमै रहेका थिए। ती कोषहरु पछि ट्युमरको रुपमा विकसित भए। डाक्टरहरुका अनुसार त्यो ट्युमरमा क्यान्सर थियो। यदि समयमा थाहा नभएको भए उनको मृत्यु हुन सक्ने डाक्टरहरुले बताएका छन्।
