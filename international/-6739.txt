आगलागीमा परी चारको मृत्यु पाँच घाइते

नयाँदिल्ली। दक्षिण भारतीय राज्य तामिल नाडू प्रान्तीय राजधानी चेन्नाइमा अवस्थित एक आवासीय भवनमा सोमबार भएको आगलागीमा परी कम्तीमा चार व्यक्तिको मृत्यु भएको छ । 

यस आगलागीमा परी अन्य पाँचजना घाइते भएका एक वरिष्ठ प्रहरी अधिकारीले जानकारी दिएका छन् । यस आगलागीमा परी मारिएकामा दुईजना बालबालिकासमेत रहेको जनाइएको छ । यस अपार्टमेन्ट परिसरमा रहेका करिब १५ वटा सवारी साधन पनि यस आगलागीमा परेको अधिकारीले जानकारी दिएका छन् । 

यस आगलागीमा परी घाइते भएका व्यक्तिलाई नजिकैको अस्पतालमा भर्ना गरिएको छ । आगलागीको कारण अनुसन्धानरत रहेको प्रहरी स्रोतले जानकारी दिएको छ । रासस/सिन्ह्वा
