अन्तर्राष्ट्रिय सङ्घसंस्था कम्युनिष्ट मुलुक कोरियामा केन्द्रित हुनुपर्छ

प्योङयाङ । उत्तर कोरियाको भ्रमणमा रहेका संयुक्त राष्ट्रसङ्घका प्रतिनिधि क्याटालिना देवनदास अगुइलरले केही विदेशी सञ्चारमाध्यम सहित उत्तर कोरियाली सञ्चारमाध्यम उपस्थित भएको पत्रकार सम्मेलनमा यहाँका अपाङ्ग नागरिको स्थिति दयनीय भएको बताउदै उनीहरूको सहयोगका लागि थप धेरै काम गनुपर्ने बताएका छन्। 

अपाङ्गको समस्या हेर्ने राष्ट्रसङ्घका विशेष प्रतिनिधिले आफ्नो आठ दिन लामो कोरिया भ्रमणको अन्तिम दिन प्योङ्याङमा पत्रकार सम्मेलन गरी भने, राष्ट्रसङ्घ लगायत अपाङ्गहरूको सहयोगका लागि काम गर्ने सम्पूर्ण अन्तर्राष्ट्रिय सङ्घसंस्थाले आफ्ना कार्यक्रमलाई विशेष महत्वका साथ कम्युनिष्ट मुलुक कोरियामा केन्द्रित गर्न सल्लाह दिएका हुन्। 

अगुइलर राष्ट्रसङ्घ मानव अधिकार आयोगबाट उत्तर कोरिया प्रवेश गर्न अनुमति पाउने पहिलो विशेष प्रतिनिधि हुन्। उनका पूर्ववर्तीहरूले कोरियाको स्थिति बुझ्न यसअघि त्यहाँ पुग्न सकेका थिएनन्। पछिल्ला वर्षहरूमा अन्तर्राष्ट्रिय समुदायको आलोचनाका कारण उत्तर कोरियाले आफ्नो देशमा अपाङ्गताकावीच जीवन निर्वाह गरिरहेका नागरिकको रेखदेखमा विशेष ध्यान पु-याउन थालेको छ।
