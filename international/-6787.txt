के होला तेस्रो विश्व युद्धको भविष्यवाणी ?

एजेन्सी । डोनाल्ड ट्रम्प अमेरिकी राष्ट्रपति बन्ने भविष्यवाणी गरेका एक व्यक्तिले आगामी मे १३ बाट तेस्रो विश्व युद्ध हुने भविष्यवाणी गरेका छन्।

उनले गरेको भविष्यवाणीको यतिबेला अन्तर्राष्ट्रिय संचारमाध्यममा चर्चाको विषय भएको छ। क्लेयरवायन्ट होरोसिओ विमग्यास नामका व्यक्तिले आगामी मे महिनाको १३ तारिकका दिन तेस्रो विश्वयुद्ध सुरु हुने दाबी गरेका हुन्।  

अहिले अमेरिका र उत्तर कोरियाको सम्बन्ध दिनप्रतिदिन चिसिदै गएको छ। अमेरिकाले उत्तर कोरियाले गर्ने गरेको परमाणु परिक्षण रोक्न चाहन्छ भने उत्तर कोरियाले आफ्नो सुरक्षाका लागि जुनकुनै बेला पनि परमाणु परिक्षण गर्ने धम्की दिदै आएको छ।

यी दुई देश बीचको सम्बन्धका कारण तेस्रो विश्व युद्ध हुने भविष्यवाणीले मेल खाने हो की भन्ने त्रास बढ्दै गएको छ। सुरक्षाका लागि यी दुबै देशले हतियार सहितको सुरक्षा व्यवस्था कडा पारेको दाबी गर्दै आएका छन्।
