तस्बिरमा सगरमाथाको आधार शिविरमा अमेरिकी जोडीको विहे

एजेन्सी । जो कोही पनि चाहान्छ कि आफ्नो विवाहलाई अविस्मरणीय बनाऊँ । आफ्नो विहेलाई विशेष बनाउने क्रममा एक जोडीले सर्वोच्च शिखर सगरमाथाको फेदीमा विहे गरेका छन् । 

क्यालिफोर्नियादेखि नेपाल आएका ती जोडीले सगरमाथाको बेस क्याम्पमा गरेको विहेको फोटोलाई अहिले अन्तराष्ट्रिय सञ्चारमाध्यमहरुले महत्वका साथ प्रकाशन गरेका छन् । 

३५ वर्षीय जेम्स सिम्सोम र ३२ वर्षीया एस्ले स्कमाइडरले समुन्द्री सतहबाट १७ हजार फिट उचाईमा रहेको सगरमाथाको आधार शिविरमा विहे गरेका हुन् ।

उनीहरुले विहेकै पहिरनमा औँठी साटासाट गरेरका थिए, जुन तस्बिरलाई क्यालिफोर्नियाबाटै आएका फोटोग्राफर चार्लेटोनले कैद गरेका हुन् । 

घुमघामका लागि सौखिन उनीहरुले एक वर्ष अगाडिदेखि नै यस्तो विहेको लागि योजना बनाएका थिए । एस्लेले भनेकी छिन् हामी दुवै परम्परागत विहेका सौखिन थिएनौँ, आफूहरुको विहे स्मरणीय बनाउनको लागि यस्तो योजना बनाएका हौँ ।
