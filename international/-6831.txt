मध्य अफ्रिकामा राष्ट्रसङ्घका शान्तिसेनाको हत्या

वाङ्गी । संयुक्त राष्ट्रसङ्घको शान्ति स्थापनार्थ खटिएका शान्ति सेनाकोे कामका सिलसिलामा मध्य अफ्रिकामा हत्या भएको छ भने चारजना वेपत्ता भएको संयुक्त राष्ट्रसङ्घले मङ्गलबार जनाएको छ। 

“मध्य अफ्रिकामा सहयोगको सामान लिएर गएको समूहमाथि सोमबार राति आक्रमण हुँदा एक जना शान्ति स्थापनार्थ खटिएका राष्ट्रसङ्घबाट यहाँ खटिएका सेनाको हत्या गरिएको छ भने चार जना बेपत्ता भएका छन्,” मध्य अफ्रिकास्थित राष्ट्रसङ्घीय शान्ति अभियानले जनाएको छ। 

हत्या गरिएका राष्ट्रसङ्घीय दूत कम्बोडियाका रहेको बताइएको छ। घटनामा एक कम्बोडियालीसहित सात मोरक्कन नागरिक घाइते भएका छन् । मध्य अफ्रिकास्थित राष्ट्रसङ्घीय शान्ति अभियानले बताएको छ। 

राष्ट्रसङ्घले वेपत्ता शान्ति सेनाको खोजी गर्न हेलिकोप्टर पठाइसकेको छ । आक्रमणकारी घटनापछि नजीकैको झाडी हुदै फरार रहेको बताइएको छ।
