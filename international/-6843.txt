हत्या गर्दै नहरमा फाल्दै, ४६ हजार शव भेटियो

काठमाडौं । सुक्खा मौसममा भारतको हरियाणाका प्रायजसो नहरमा  लाशै लाश  भेटिन थालेका छन्। गएका केही वर्षदेखि हरियाणाका नहरहरूबाट १७ सय ७० लाश निकालिएको छ। 

यहाँ फेला परेका लाशहरु मध्य दुई तिहाइ हत्या नै भएको मानिन्छ। यो क्षेत्र लाश लुकाउने विशेष क्षेत्र मानिएको बताईएको  छ। तीन वर्षअघिसम्म नहरहरूबाट डेढ सयदेखि २०० लाश भेटिन्थे । यो आँकडा अहिले तीन गुणासम्म बढेको भारतीय दैनिक पत्रिका भाष्करले लेखेको छ। 

भाष्कर दैनिक लेख्छ - 'लाश खोज्न पञ्जाब, हिमाचल प्रदेश, राजस्थान र हरियाणाका मानिस आउने गरेका छन्। प्राय मानिस केही समय अराएपछि यहि नहरमा मारेर फालिएको आशंका हुन्छ।'  यि नहरबाट एकजना गोताखोर आशु मलिकले २६ वर्षमा ४६ हजार शव निकालिसकेको बताएका छन्।

लाशलाई प्याक गरेर पोस्टमार्टम हाउससम्म लग्नका लागि धेरै खर्च हुन्छ। यस क्षेत्रका प्रहरी तथा नहर विभागका कर्मचारी यो झन्झटबाट बच्नका लागि नहरमा बगेका शवलाई वास्तै गर्दैनन्।
