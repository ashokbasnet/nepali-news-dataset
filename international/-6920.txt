अस्ट्रियाका भाइस चान्सलरद्वारा राजीनामाको घोषणा

भियना । अस्ट्रियाका भाइस चान्सलर तथा पिपल्स पार्टीका नेता रेइनहोल्ड मिट्टेर्लेहनेरले राजीनामा दिने बुधबार घोषणा गरेका छन्। उनले भाइस चान्सलर र पार्टीको पदबाट मात्रै नभई सम्पूर्ण राजनीतिक पदबाट राजीनामा दिने घोषणा गरेका हुन्। 

रेइनहोल्डले भाइस चान्सलर र अर्थ मन्त्रीबाट यही मे १५ तारिखका दिन राजीनामा दिने बताएका छन्। आफ्नो पार्टीका पदहरूबाट भने केही दिनमै राजीनामा दिने उनको भनाई छ। बुधबार आयोजित पत्रकार सम्मेलनमा उनले पत्रकारहरूलाई भने, “मलाई प्रशस्त भयो।” 

पुरातनवादी पार्टी पिपल्स पार्टीले केहीदिन अगाडि मात्रै वामपन्थी पार्टी सोसियल डेमोक्र्याटिक पार्टीसँग अस्ट्रियाको संसदमा गठबन्धन गरेको थियो।
