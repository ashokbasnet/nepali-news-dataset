विवाह समारोहमा पर्खाल भत्किदा २३ जनाको मृत्यु, २८ घाइते

एजेन्सी । भारतको राजस्थानस्थित भरतपुरमा एक विवाह समारोहमा पर्खाल भत्किदा २३ जनाको ज्यान गएको छ भने अन्य २८ जना घाइते भएका छन्। 

यो घटना बुधबार रातीको हो। विवाह समारोहमा कयौँ व्यक्ति जम्मा भएका थिए। पर्खालमा पुरिएर मृत्यु हुनेमा ११ पुरुष, ८ महिला र चार बच्चा रहेको त्यहाँका स्थानीय अधिकारीले जनाएका छन्। 

घाइतेलाई उपचारका लागि अस्पताल पुर्याइएको छ। ठूलो वर्षसँगै आएको हावाहुरीका कारण कमजोर पर्खाल भत्किएको बताइएको छ। 

यसै क्रममा राजस्थानका मुख्यमन्त्री बसुन्धरा रोजे सिन्धियाले घटनाप्रति दुख व्यक्त गरेका छन्।
