पाकिस्तानमा बम हमला, २५ को मृत्यु

काठमाण्डौँ पाकिस्तानमा बम आक्रमणमा परि कम्तिमा २५ जनाको मृत्यु भएको छ ।  बम आक्रमण पाकिस्तानको दक्षिण पश्चिम क्षेत्रमा पर्ने बलुचिस्तानमा भएको बताइएको छ ।

बम विस्फोट शुक्रबार बलुचिस्तानको प्रान्तिय राजधानी क्वेटाबाट करिब ५० किलोमिटर दक्षिणमा रहेको मस्तंग शहरमा भएको हो । सिनेटका सहायक प्रमुख अब्दुल गफूर हैदरीलाई लक्षित गरि उक्त बम हमला भएको अधिकारीहरुले बताएका छन् ।

मस्तंगका जिल्ला स्वास्थ्य प्रमुख डा. शेर अहमदका अनुसार कम्तिमा २५ जनाको मृत्यु भएको तथा अन्य ३७ जना घाइते भएको अलजजिराले उल्लेख गरेको छ ।

बम आक्रमणको जिम्मेबारी अहिलेसम्म कसैले पनि नलिएको बताइएको छ ।
फाइल फोटो
