पाकिस्तानी सेनाको गोली लागी दुई भारतीयको मृत्यु

जम्मु (भारत) । पाकिस्तानी सेनाद्वारा भारत, पाकिस्तान सीमा क्षेत्रस्थित भारतीय भूमितर्फ चलाएको गोली लागी दुईजना भारतीय सर्वसाधारणको मृत्यु भएको र घटनामा तीनजना घाइते भएका भारतीय सेनाले बताएको छ । 

जम्मु कास्मिरको रजौरी जिल्लामा भएको आक्रमणपछि भारतद्वारा जवाफी आक्रमण सुरु भएपछि पाकिस्तानी सेना पछि हटेको यस राज्यका रक्षामन्त्री मनिस मेहताले बताए । 

मेहताका अनुसार पाकिस्तानी सेनाले सानो तथा स्वचालित हतियारद्वारा ८२ मिलिमिटर र १२० मिलिमिटरका मोटारले बिहान ७ः१५ बजे आक्रमण गरेका थिए । 

घटनापछि करिब १०० जनालाई सुरक्षित स्थानमा सारिएको छ भने शनिवार समाचार तयार पार्दासम्म दोहोरो फायरिङ भइरहेको छ ।
