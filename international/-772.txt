परेड हेर्न जम्मा भएको भिडमा मापसे गरेर चालकले गाडी कुदाउँदा २८ जना घाइते

एजेन्सी १५ फागुन - अमेरिकाको न्यु ओर्लिन्स शहरमा परेड हेर्न जम्मा भएका मानिसको भिडमा चालकले गाडी कुदाउँदा २८ जना घाइते भएका छन्।

मापसेमा लठ्ठिएका ती चालकले परेड हेर्न जम्मा भएका मानिसको भिडमा पिकअप ट्रक चलाउँदा २८ जना घाइते भएको त्यहाँका सञ्चारमाध्यमले जनाएका छन्। घाइतेलाई उपचारका लागि अस्पताल भर्ना गरिएको छ। यो घटना शनिबार राति भएकोहो।

गाडीका ड्राइभरले रक्सी वा लागु औषध खाएको हु सक्ने प्रत्यक्षदर्शीले बताएका छन् । न्यु ओर्लिन्सका मेयर मिट्च ल्याण्डरिउले रक्सी खाएका ड्राइभरका कारण घटना भएको बताए।

घाइते हुनेमा एक जना प्रहरी पनि छन्। घटनाका बारेमा थप अनुसन्धान भइरहेको प्रहरीलाई उदृत गर्दै त्यहाँका सञ्चारमाध्यमले जनाएका छन्।
