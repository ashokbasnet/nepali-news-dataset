आर्थिक नाकाबन्दीको चेतावनीका बाबजुद उत्तर कोरियाद्वारा पुनः अर्को क्षेप्यास्त्र परीक्षण

सोल । उत्तर कोरियाले आइतबार पुनः अर्को क्षेप्यास्त्र ९ब्यालेस्टिक मिसाइल० को परीक्षण गरेको छ।   अन्तर्राष्ट्रिय समुदायले उत्तर कोरियाद्वारा क्षेप्यास्त्र परीक्षणमा देखाएको लगातारको मोहपछि संयुक्त राष्ट्रसङ्घद्वारा कडा नाकाबन्दी लगाउनुपर्ने भनिरहेका समय प्योङयाङले यो अर्को परीक्षण गरेको हो। 

दक्षिण कोरियाले आइतबार गरेको परीक्षण यस वर्षको आठौँ र एक हप्तायताको दोस्रो परीक्षण भएको बताएको छ। सोलले लगातारको हतियार परीक्षण उत्तर कोरियाको ‘असावधान र गैरजिम्मेवार’ कार्य भनेको छ। 

उत्तर कोरियाद्वारा दिएका लगातारका चुनौती सामना गर्दै अमेरिकी सेनाले यस क्षेत्रमा रहेको आफ्ना सहयोगीलाई कुनै पनि प्रकारको सुरक्षा प्रदान गर्ने प्रतिबद्धता जनाएको छ। 

अमेरिकाले उक्त क्षेप्यास्त्रलाई मध्यम दूरीको हतियार भनेको छ। वासिङटनले आइतबार प्योङयाङले दक्षिण प्योङगान प्रान्तको पुकचाङबाट क्षेप्यास्त्र छोडिएको र करिब ५०० किलोमिटर टाढा गएर खसेको दक्षिण कोरियास्थित अमेरिकी सैन्य बलले बताएको छ। 

अमेरिकाले क्षेप्यास्त्र परीक्षणपछि भनेको छ, उत्तर कोरियाको थप उत्तेजनात्मक गतिविधिको आफ्नो सेनाले नजिकबाट हेरिरहेको बताउँदै थप उत्तेजक क्रियाकलाप देखिएमा आफ्नो समूह तयारी अवस्थामा बसेको बताएको छ। रासस/एएफपी
