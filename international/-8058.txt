​​​​​​​बेलायतको म्यानचेस्टर शहरमा शक्तिशाली विस्फोट, १९ को मृत्यु, ५०  बढी घाइते

काठमाडौं । बेलायतको म्यानचेस्टर शहरमा शक्तिशाली विस्फोट हुँदा कम्तिमा १९ जनाको मृत्यु भएको छ भने ५० बढी घाइते भएका छन्। 

प्रहरीले चरमपन्थी हमला बताएको उक्त विष्फोट गायिका एरियाना ग्रान्डेको कन्सर्ट सकिएलगत्तै भएको थियो।

विस्फोटपछि सुनिएको भयानक आवाजका कारण मानिसहरुको भागदौड मच्चिएको प्रत्यक्षदर्शीलाई उदृत गर्दै अन्तर्राष्ट्रिय सञ्चारमाध्यमहरुले जनाएका छन्।

गायिका एरियाना ग्रान्डे भने सकुशल रहेको प्रहरीले जनाएको छ। विस्फोट कसले र किन गराएको भन्ने बारे थाहा हुन नसकेको त्यहाँका अधिकारीले जनाएका छन्। एजेन्सी
