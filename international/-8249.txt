आँखा रसाउने दृश्यः मृत अवस्थामा ढलेकी आमाको दुध चुस्दै बालक

काठमाण्डौँ। भनिन्छ 'सन्तानको माया आफ्नो आमालाई भन्दा बढी अरु कसलाई लाग्ला र ?' यहाँ एउटा दर्दनाक घटना छ, जहाँ जन्म दिने आमाले आफ्नो अन्तिम साससम्म पनि सन्तानलाई अपार माया गरेकी छिन् जुन घटनाले जोसुकैको आङ सिरिंग हुन सक्छ ।  

घटना हो भारत मध्य प्रदेशको । मध्यप्रदेशको एउटा रेल कुद्ने लिकमा महिला मृत भेटिएको तस्बिर सार्वजनिक भयो । मृत भेटिएकी महिलासँग १ बर्षका बालक पनि थिए जसले मृत आमाको दुध चुस्न कोशिस गरिरहेका देखिए । घटना बुधबार मध्यप्रदेशको दमोहमा घटेको बताइएको छ । स्थानीयले एकाबिहानै महिला मृत भेटिएपछि पुलिसलाई खबर गरेका थिए ।

 प्रहरी अधिकारीले बताएअनुसार स्थानीय गाउँलेले देख्नुभन्दा पहिले नै महिलाको मृत्यु भइसकेको थियो । तर सँगैको बालक भने सकुशल थियो ।

लिकमा परेपछि महिलाले बच्चालाई छातीमा टाँसेर राखेको कारण आमालाई रेलले किचेपनि बच्चा सकुशल रहन गएको प्रहरी अनुमान छ । महिला होसमै हुँदा बच्चालाई दुध खुवाउने कोशिस गरिन् अनि त्यही क्रममै महिलाको मृत्यु भएको हुनसक्ने अनुमान गरिएको छ ।  
एजेन्सी
