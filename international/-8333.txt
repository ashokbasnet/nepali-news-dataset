लादेनकी श्रीमतीले बताइन त्यो रातिको सबै कहानी

एजेन्सी। १ मे, २०११ को राति अमेरिकी सैनिकको आक्रमणमा अन्तर्राष्ट्रिय आतंकवादी संगठन अल कायदा प्रमुख ओसामा बिन लादेनको पाकिस्तानमा मृत्यु भएको थियो। अमेरिकी सेनाको सो अपरेशनका विषयमा धेरै चर्चा भएको छ। तर पहिलो पटक लादेनकी चौथी श्रीमती अमालले १ मे, २०११ को रातका विषयमा बताएकी छन्। 

अमालले स्काट–क्लार्क र एड्रिन लेवीसँग उनको पुस्तक ‘द एग्जाइलः द फ्लाइट अफ ओसामा बिन लादेन अबाउट द लास्ट फ्यू मिनट्स अफ९÷११ मास्टरमाइन्डस् लाइफ’ सँग कुरा गरेकी थिइन्। सो पुस्तकको एक अंश सण्डे टाइम्स युकेले छापेको थियो। 
ओसामा बिन लादेनको अन्तिम घण्टा

रातिको खाना खाइसकेपछि प्लेट सफा गरिसकेपछि लादेन परिवारले नवाज पढेका थिए। नवाज पढिसकेपछि आदेन आफ्नी श्रीमतीसँग घरमो एकतलामाथि बेडरुममा गएका थिए। एक मे, २०११को राति ११ बजे अलकायदा प्रमुख लादेन मस्त निन्द्रमा थिए। 

पाकिस्तानको एबटाबादमा ओसामाको यो गोप्यघरमा अचानक विजुली गयो। पुरै घरमा अन्धाकार छायो। पाकिस्तानमा विजुली जानु सामान्य कुरा मानिन्छ। यस्तो बेलामा कसैले पनि किन विजुली भयो भनेर ध्यान दिएनन्। 

 अचानक लादेनकी चौथी श्रीमती अमालको निन्द्रा खुल्यो, उनले केही अवाज पनि सुनिन्, उनको निधारमा चिन्ताका रेखा देखा परे। अमाललाई लाग्यो कोही घरमाथि चढिरहेको छ। अमाललाई लाग्यो कोही झ्यालबाट भित्र पस्यो। किनभने उनले कसैको छायाँ देखेकी थिइन्। गडहडाहटको जस्तै आवाज आयो,  अचानक आवाज बढ्न थाल्यो। 

मस्त निन्द्रमा रहेका लादेन अचानक उडेर पलङमा बसे। उनको अनुहारमा स्पष्ट रुपमा डर देख्न सकिन्थ्यो। ‘लादेनले मलाई समाएका थिए,’ अमालले भनिन्। आफूहरुलाई घरमाथि घुम्दै गरेको बस्तुको हिंस्रक रुपमा देखिँदै थियो। त्यो बस्तुलाई देखेर लादेन र उनकी श्रीमती दुवैजना ओछ्यानबाट भागे, भाग्ने क्रममा उनीहरु दुवै जना घरको भित्तामा ठोक्किन पुगे। 

अमालले भनिन्, ‘उनीहरु बालकोनीको ढोकाबाट अँध्यारोमा घरभित्र आउँदै थिए, अमेरिकी ब्ल्याक हक हेलिकप्टर हाम्रो घर नजिकै देखिँदै थियो। केही समयपछि फेरि अर्को हेलिकप्टर पनि आइपुग्यो।

त्यसपछि अमेरिकी सेनको यो स्पेशल टिम साथै भएर केही समयपछि हाम्रो बेडरुम सम्म आइपुगे।’ अमाललाई लाग्यो कसैले उनीहरुलाई धोका दियो। ओसामा बिन लादेनको जीवनको आखिरी पलका कुरा अमाले सो पुस्तकलाई दिएको अन्तर्वातामा बताएकी हुन्। वर्षौदेखि लादेनका परिवार सो घरमा बन्द थिए। 

आफू दुस्मको घेराबन्दीमा परेको जानकारी पाएपछि लादेनले आफ्ना श्रीमती र बच्चालाई घरको तल्लो भागमा जान भनेका थिए। उनले ‘उनीहरु मलाई मार्न चाहन्छन्, तिमीहरुलाई होइन,’ लादेनले भनेका थिए। 

अमालले हेलिकप्टरका कारण आफूहरुको निन्द्र भंग भएको बताएकी छन्। ‘अमेरिका आयो,’ लादेनसँग अमालले भनिन्, ‘ ठूलो आवाज आयो र हामी बसेको घर नराम्रोसँग हल्लियो। हामी एकअर्कालाई समातेर बालकोनीमा लुक्यौं।’

त्यो रातमा जुन पनि लागेका थिएनन्। त्यही कारण आसपासमा पुरै अध्यारो थियो। ‘अमेरिकी सैनिक हाम्रो घसम्म आइपुगेका थिए। सेहम र खालिद अमेरिकीलाई नजिकै आएको हेरिरहेका थिए।’

अमालका अनुसार कसैले उनीहरु बसेको घरका विषयमा अमेरिकी सेनालाई जानकारी दिएको थियो। ‘कसैले हामीलाई ठूलो धोका दियो, हामीमाथि यस्तो हुन्छ भन्ने हामीले सोचेकासमेत थिएनौं,’ अमालले भनिन्। 

सो क्रममा लादेनले आफ्नो छोरा खालिदलाई बोलाए। लादेनसँग एके–४७ राइफल थियो। उनले त्यो राइफल खालिदलाई दिए। तर अमाललाई थाहा थियो खालिदले त्यो बन्दुक चलाउन सक्दैनन्। किनभने खालिदको उमेर जम्मा १३ वर्षको मात्र थियो। बच्चाहरु रुँदै थिए, अमाल उनीहरुलाई सम्झाउँदै थिए। त्यो बेलासम्म अमेरिकी सैनिक उनीहरु बसेको घरको छतसम्म आइपुगका थिए। त्यसपछि सबैकुरा अन्त्य हुनलाई समय नै लागेन। 
बीबीसी हिन्दीबाट
