फेसबुकका संस्थापक मार्क जुकरवर्ग 'हार्वर्ड डिग्री'बाट सम्मानित 

एजेन्सी । सामाजिक सञ्जाल फेसबुकका संस्थापक मार्क जुकरवर्गलाई हार्वर्ड विश्वविद्यालय छोडेको १२ वर्षपछि डिग्रीको सर्टिफिकेट मिलेको छ। 
हार्वर्ड विश्वविद्यालयको होस्टलको कोठाबाट सामाजिक सञ्जाल फेसबुक सुरु गरेका उनले हार्वर्डबाट पढाइको प्राज्ञिक सर्टिफिकेट नभई बाहिरी संसारमा पाएको सफलताको लागि  ‘सम्मानित डिग्री’बाट सम्मान पाएका हुन् । 

फेसबुकले पाएको सफलतासँगै उनले विश्व विख्यात विश्वविद्यालय छाडे र फेसबुक संचालनमै जीवन समर्पण गरे । विश्वविद्यालयको पढाइ पूरा नभए पनि बाहिरी संसारमा उनले सफलताको शिखर चुमे । उनले हार्वर्ड छाडेको अहिले १२ वर्ष भईसकेको छ । विहीबरा सम्मानित भएको सो अवसरमा जुकरवर्गले हार्वर्डबाट सन् २०१७ मा डिग्री हात पार्न सफल विद्यार्थी माझ भाषण पनि गेर। आफूले पाउन नसकेको सफलता उनीहरुले पाएकामा हार्वर्ड विद्यार्थीहरुको प्रशंसा समेत गरेका थिए । हार्वर्डको होस्टेल कोठाबाट जुकरवर्गले सुरु गरेको फेसबुक सञ्जाल पहिले हार्वर्डकै विद्यार्थी माझमात्र सिमित थियो। 

गत हप्ता मात्र फोर्ब्स पत्रिकाले फेसबुकलाई संसारको चौथो सबैभन्दा महत्वपूर्ण ‘ब्राण्ड’ भएको ठहर गरेको थियो। जुकरवर्ग पनि संसारका पाँचौं सबैभन्दा धनी व्यक्ति भएका छन् । अहिले संसारका सबैभन्दा धनी व्यक्ति बिल गेट्सले पनि सन् १९७५ मा हार्वर्ड विश्वविद्यालय छाडेर माइक्रोसफ्ट कम्पनी सुरु गरेका थिए। उनलाई पनि सन् २००७ मा हार्वर्डले ‘सम्मानित डिग्री’ले सम्मान गरेको थियो।
