भारतले बनायो चीनसँगको सिमानामा सबैभन्दा लामो पुल

काठमाण्डौँ। भारतले सबैभन्दा लामो पक्कि पुलको निर्माण सम्पन्न गरेको छ । भारतको अरुणाचल प्रदेश र दक्षिण पूर्वी राज्य आसाम जोड्ने यो पुल ९ दशमलव १५ किलोमिटर अर्थात ५ दशमलव ६८ माइल लामो छ ।

धोला सदिया नाम रहेको यो पुल भारतको सबैभन्दा लामो पुल हो ।

भारतले सबैभन्दा लामो पुल बनाएको अरुनाचल प्रदेश विवादित क्षेत्र हो जसलाई चाइनाले पनि आफ्नो भूभाग भन्दै आएको छ । चाइनाले यस क्षेत्रलाई दक्षिणी तिब्बतको भूभाग रहेको दाबी गर्दै आएको छ । तर भारतले अरुणाचल प्रदेश आफ्नै देशको भूभाग भन्दै पुलको निर्माण नै सम्पन्न गरेको हो ।  

भारतले यो पुलको निर्माण कार्य सन् २०११ मा सुरु गरेको भएको थियो ।
