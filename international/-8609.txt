किम जोङ नामको हत्याका आरोपी यौनकर्मी

सोल। उत्तर कोरियाली नेता किम जोङ उनका सौतेनी दाजु किम जोङ नमको हत्याको आरोप दुई महिला माथि लगाइएको छ। दुवै महिला मसेशियामा आफूमाथि लागेको मुद्दाको सामना गरिरहेका छन्। १३ फेब्रुअरी २०१७ मा मलेशियाको क्वालालम्पुर विमानस्थलमा दुई महिलाले कथित रुपमा एक घातक रसायन आक्रमण गरी किम जोङ नमको हत्या गरेका थिए।

 प्रशासनले दुई युवतीले वी एक्स (नर्व एजेन्ट) नामको रसायन प्रयोग गरेका थिए, जसलाई संयुक्त राष्ट्रसंघले सामुहिक विनासको हतियार भनेर प्रतिबन्ध लगाएको छ। 

दुवै आरोपी २५ वर्षीया सीती आइसा इण्डोनेशिया र २८ वर्षीया जान दी होङ भियतनामकी नागरिक हुन्। आज उनीहरुलाई क्वालालाम्पुरको अदालतमा पेश गरिँदैछ। 

आक्रमणको सीसीटिभी फुटेजमा दुई युवती पछाडिबाट किम जोङ नामतिर जान्छन र उनीमाथि आक्रमण गरेको देखिन्छ। फुटेजमा उत्तर कोरियाली भएको भनिका केही मानिसहरु पनि आसपासमा देख्न सकिन्छ। दक्षिणी कोरियाली संचारमाध्यमले भने किम जोङ नामको हत्यामा किम जोङ उनको संलग्नता हुन सक्ने आशंका व्यक्त गरका छन.। 

किम जोङ उनमाथि हत्या गरेको हुन सक्ने आशंका गर्ने प्रयाप्त आधार भएको बीबीसीले जनाएको छ। बीबीसीका अनुसार २०११ मा उत्तर कोरियाको सत्ता सम्हालेपछि किम जोङ उनले कयौं सरकारी अधिकारीलाई मृत्युदण्डको सजाय सुनाइ सकेका छन्। जसलाई उनी आफ्नो कुर्सीकालागि खतरा मान्थे, उनीहरुलाई मृत्युदण्ड दिन्थे।  किम जोङ नमको हत्या दुवै युवती मिलेर गरेको आरोप लगाइएको छ।  

उक्त घटना भन्दा केही महिना पहिला दुवै युवती क्यालालम्पुरमा अवैधानिक मानिने काममा संलग्न भएको अन्तर्राष्ट्रिय संचारमाध्यमले उल्लेख गरेका छन्। मलेसियाली प्रहरीका अनुसार  जान दि होङ एक मनोरञ्जन आउटलेटमा काम गर्थिन भने सीती मसाज पार्लर भएको एक होटलमा काम गर्थिन्। 

मलेशियाली संचारमाध्यममा जुन प्रकारका समाचार प्रशारण भएका छन्, त्यसलाई आधार मान्ने हो भने यी दुवै युवती यौन कार्यमा संलग्न थिए। तर त्यसको आधिकारिक पुष्टि र प्रमाण फेला पर्न नसकेको संचारमाध्यमले उल्लेख गरेका छन्। 

संचारमाध्यम अनुसार जान दि होङको नामबाट कयौं फर्जी फेसबुक पेज छन्। यी दुवै युवती मलेशिया नजिकै फिनोम पेन  दक्षिण कोरियामा आउने जाने गर्थे। यी दुई युवती पहिला देखि नै परिचित भए नभएको विषयमा भने केही खुल्न सकेको छैन। 

यी दुवै युवतीका गाउँको घरदेखि क्यालालम्पुरसम्मको यात्राको निकै साधारण कहानी छ। इंडोनेशियाकी सीती आइसा ताङराङको सेराङकी हुन्। उनी चमक धमक भएको जाकर्ता सहरभन्दा दुई घण्टाको दूरीमा छ। उनका आमा बुवा दुवै जना किसा हुन भने उनीहरु आलु र बेसाको खेती गर्छन। 
सीतीकी तीन जना बहिनी छन्। जुन स्कुलमा सीतीले प्राइमरी पढाइ गरेकी थिइन्, त्यो स्कुलकी शिक्षक उनलाई किनै शान्त स्वभावकी रहेको बताउँछन्। प्राइमरी पछि कमजोरआर्थिक अवस्थाका कारण उनले त्यो भन्दा धेरै पढाइ गर्न सकिनन्। 

यहाँ भन्दा सयौं मिल टाढा भियतनामकी जान दि होङको जीवन पनि सीतीको भन्दा अगल थिएन। हनोइबाट ९० किलोमिटर टाढा निया बिन्ह नामको गाउँको किसान परिवारमा जान दिको जन्म भएको थियो। होङका बुवा १९७२ को भियतनाम युद्धमा घाइते भएका थिए। अहिले उनी स्थानीय बजारमा सुरक्षा कार्डका रुपमा कार्यरत छन्।

उनीकी आमाको २०१५ मा निधन भएको छ। आमाको निधनपछि बुवाले अर्को विवाह गरे। उनका बुवाले बीबीसीलाई बताए अनुसार  होङ बुवासँग खासै नजिक थिइनन्। होङले १८ वर्षको उमेरमा घर जोडेकी हुन्। 

सीती आइसाले व्यापारी गनावन हाशिमसँग विवाह गरेकी थिइन्। उनको एक बच्चा पनि छन्। उनी पश्चिमी जकार्ताको तम्बोराको एक सघन इलाकाको एक सानो घरमा बस्छिन्। उनले २०१२ मा पतिसँग सम्बन्ध विच्छेद गरेकी हुन्।  

होङ जुन बारमा काम गर्थिन, त्यो बार २०१४ मा बन्द भयो। त्यसपछि उनी प्रोमोशन गर्ल र एस्कर्ट काम गर्न थालिन्। भियतनामको सामाजिक संजालमा उनको विकिनी लगाएको तस्वीर छ। जसमा उनी कारमा उभिएकी छन्। होङ विदेशीसँग खास गरी कोरियाली युवकसँग सम्बन्ध राख्थिन्। उनले काम गर्ने बारमा प्राय कोरियाली युवक आउने गर्थे।
