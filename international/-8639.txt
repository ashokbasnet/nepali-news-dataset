हनिमुन मनाउन गएका जोडी जेल चलान

नयाँ दिल्ली। विवाहपछिको हनिमुन हरेक नवदम्पत्तिको लागि बिशेष हुने गर्छ । यही नयाँ जिन्दगीको सुरुवातको लागि मानिस आफ्ना विभिन्न सपना सजाउने गर्छन् । तर यदि हनिमुनकै बेला जोडी पुलिस स्टेसन पुग्यो भने कस्तो होला ?

भारतका एक नवदम्पत्तिलाई यस्तै तीतो अनुभव व्यहोर्नुपरेको छ । निरज ठाकुर नाम गरेका युवा आफ्नो नवविवाहिता पत्नीका साथ हनिमुन मनाउन निस्केका थिए ।  जब उनीहरु ट्रेन चढ्नको लागि रेल्वे स्टेशन पुगे, रेल चढ्ने बेलामा झुक्किएर उनीहरुले आफ्नो व्याग ठानेर अर्कै व्यक्तिको झोला उठाएर हिँड्न लागे ।

त्यहीबेला झोलामालिकले आफ्नो झोला नवदम्पत्तिले उठाएर हिँडेको देखेपछि पुलिसलाई बोलाए । तुरुन्तै पुलिसले ती नवदम्पत्तिलाई रेलबाट झारेर जीआरपि पुलिस चौकी लगे । अनुसन्धान गर्दा सिसिटिभिमा पनि अरुको ब्याग उठाएको देखिएपछि पुलिसले नवदम्पत्तिलाई नै जेल चलान गरिदिए । एजेन्सी
