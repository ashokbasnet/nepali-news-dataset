दाईले गरे घाँटी रेटेर बहिनीको हत्या

नयाँ दिल्ली। भारतको उत्तर प्रदेशको हापुडमा आफ्नै दाइले बहिनिको हत्या गरेका छन् । २४ बर्षिय युवती एक प्राइभेट स्कुलमा शिक्षिका रहेको खुलेको छ ।

बहिनिको एक केटासँग प्रेम सम्बन्ध रहेको र उनले परिवारले भनेको केटासँग बिहे गर्न नमानेको रिसमा हत्या भएको बताइएको छ ।
वरिष्ठ पुलिस अधिकारी राममोदन सिंहले २४ बर्षिय सुष्मा प्राइभेट स्कुलको टिचर रहेको र परिवारले भनेको केटासँग विहे गर्न नमानेको कारण दाजुले हत्या गरेको बताएका छन्।

प्रहरिका अनुसार सोमबार राति सुष्मा आफ्नो घरमा थिइन् त्यहीबेला उनको दाई गौरवले बहिनिको प्रेमीको फोटो देखेपछि एकआपसमा झगडा भएको थियो । त्यसपछि दाईले बहिनिको घाँटी थिचेका थिए । निर्दयी दाजुको रिस यतिले मात्र साम्य भएने उनले तुरुन्तै धारिले चक्कुले रेटेर बहिनिको हत्या नै गरिदिए ।  

रगताम्य अवस्थामा सुष्मा जमिनमा लडेकी थिइन् । घटनाको सूचना पाएपछि पुलिस घटनास्थलमा पुगेको थियो । पुलिसले बहिनिको हत्या गर्ने दाईलाई पक्राउ गरेको छ भने उनको साथबाट धारिलो चक्कु पनि बरामद गरेको छ ।
 एजेन्सी
