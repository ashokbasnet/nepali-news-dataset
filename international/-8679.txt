चिडियाखानामा बाघको आक्रमणबाट एक कर्मचारीकोे मृत्यु  

एजेन्सी । बेलायतको क्याम्ब्रिजसायर इलाकाको एक चिडियाघरमा बाघको आक्रमणबाट महिला कर्मचारीको मृत्यु भएको छ। चिडियाघरको एउटा ढोकामा आएको बाघले एक्ले रहेकी एक महिला कर्मचारी आक्रमण गरेको र ती महिलाको घटनास्थलमै मृत्यु भएको त्याहाँको प्रहरीले जनाएको छ। 

बाघको आक्रमणबाट कर्मचारीको मृत्यु भएपछि त्यहाँ आएका दर्शकलाई तत्काल बाहिर पठाइएको थियो। आक्रमण गर्ने बाघ ढोकाबाट बाहिर भने नआएको बताएको छ। 

ह्यामर्टन चिडियाघरले एक विज्ञप्ति जारी गर्दैै भनेको छ, ‘यो एक अचम्मको दुर्घटना हो। यस घटनाका क्रममा कुनै पनि जनावर आफ्नो क्षेत्रबाट भागेका छैनन् भने सर्वसाधारण जनताको सुरक्षासमेत प्रभावित भएको छैन। ’चिडियाघरमा आक्रमणबाट महिलाको मृत्यु भएपछि बन्द गरिएको छ।
