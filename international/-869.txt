बटुवाले स्कुले छात्रालाई अश्लिल भिडियो देखाएपछि...

पुणे, १६ फागुन। स्कुल पढ्ने १५ बर्षीया किशोरीलाई बाटो सोध्ने वहानामा अश्लिल भिडियो देखाउने पक्राउ परेका छन्। घर नजिकैको कोचिङ सेन्टरमा पढ्न हिडेकी किशोरीलाई बाटो भुलेको भन्दै सोध्न आएका एक पुरूषले अश्लिल भिडियो देखाएका थिए।

घटना भारतको पुणे स्थित पसानको हो। हिडिरहेको अवस्थामा बनेर जाने बाटो कता हो भन्दै किशोरीलाई एक अपरिचितले सोध्न आउँछन्। किशोरीले बाटो बताउँदै गर्दा ति व्यक्तिले गोजीबाट मोवाइल फोन निकालेर नक्शा देखाउने भन्दै अश्लिल भिडियो देखाएका किशोरीले प्रहरीमा दिएको उजुरीमा उल्लेख छ।

उक्त घटनापछि किशोरीलाई मानसिक चोट परेका कारण असाधारण व्यवहार देखाउन थालेकी परिवारले जनाएका छन्।

पीडित किशोरीले बुबालाई घटनाबारे बताएपछि उजुरी प्रहरी सम्म पुगेको हो। प्रहरीले सिसी क्यामेराको सहायताले अभियुक्तको खोजी गरिरहेको भारतीइ मिडियाले लेखेका छन्।
