काबुल बिष्फोटमा परी मृत्यु हुनेको संख्या ८० पुग्यो, ३५० घाइते

काबुल। अफगानिस्तानको राजधानि काबुलमा भएको शक्तिशाली कार बम बिस्फोटमा परी ज्यान गुमाउनेको संख्या ८० पुगेको छ । भने ३५० भन्दा बढी मानिस घाइते भएको विभिन्न सञ्चार माध्यमहरुले जनाएका छन् । 

बुधबार बिहान जनबाकमा रहेको जर्मन दुतावास नजिकै कार बम बिस्फोट भएको थियो । बमहरुले भरिएको कार बिस्फोट हुँदा सय मिटर वरपरसम्मका सँरचनाहरुमा असर पारेको थियो । 

बम आक्रमणको जिम्मा अहिलेसम्म कसैले नलिएको बताइएको छ ।

तालिवानले अक्रमणको जिम्मा लिन अस्विकार गरेको छ भने आइएसले पनि अहिलेसम्म घटनाको सम्बन्धमा केही बोलेको छैन ।
