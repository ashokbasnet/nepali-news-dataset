उडिरहेको जहाज भित्रै दुई एयर होस्टेसमाथि दुर्व्यवहार

नागपुर, १६ फागुन। उडिरहेको जहाजमा नशाले मात्तिएका एक यात्रुले एयर होस्टेसलाई दुर्व्यवहार गरेका छन्।

भारतको महाराष्ट्र, नागपुरमा जेट एयरवेजको फ्लाइटमा दुई एयर होस्टेसमाथि दुर्व्यवहार भएको हो। पेसाले हार्डवेयर इन्जिनियर एक यात्रुले मादक पदार्थ सेवन गरेर जहाज भित्रै अनैतिक हर्कत गरेका थिए।

२३ बर्षीय आकाश गुप्ताले जहाजमा खाना दिँदै गरेका दुई एयर होस्टेसको हात समाएर आफूतिर तानेका थिए। फ्लाइटका क्रू सदस्यहरूले आकाशलाई यस्तो नगर्न चेतावनी दिएका मात्रै के थिए मात्तिएका आकाश उनीहरूमाथि नै जाइ लागे। पीडित एयर होस्टेसहरूले फ्लाइटका क्याप्टेन गोपाल सिंह र मोहन सिंहलाई खबर गरे पछि जहाजमा झनै हल्ला खल्ला मच्चिएको थियो।

दुर्व्यवहार गर्ने आकाश प्रहरी हिरासतमा छन्।
