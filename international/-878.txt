छिमेकीको घरमा पाँच बर्षीया बालिकामाथि दुर्व्यवहार

फरीदाबाद, १६ फागुन। भारतको हरियाणा, फरीदाबादमा एक ५ बर्षीया बालिका माथि बलात्कार प्रयास भएको छ। बालिकाको परिवारले दिएको उजुरीमा एक युवा पक्राउ परेका छन्।

आइतबार २२ बर्षीय छिमेकी युवाले ५ बर्षीया अवोध बालिकालाई याैन शिकार बनाउने प्रयास गरेका हुन्। पीडित बालिकाकी आमाका अनुसार घरको छतमा सुकाएको कपडा छिमेकीको घरमा खसेपछि बालिका कपडा लिन गएकी थिइन्।

छिमेकी युवाले बालिकालाई आफ्नो कोठामा लगेर दुर्व्यवहार गर्दै गरेको अवस्थामा बालिका भागेर निस्केकी थिइन्। बालिकाले आमालाई सबै कुरा बताएपछि परिवारले युवा विरूद्ध उजुरी दिएका हुन्।
