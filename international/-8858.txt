गुडिरहेको रेलभित्रै सिपाहीले गरे बिरामी महिलाको बलात्कार 

उत्तर प्रदेश। भारतको उत्तर प्रदेशस्थित बिजनौरमा गुडिरहेको रेलभित्र बिरामी महिलालाई बलात्कार गरेको आरोपमा एक सैनिक जवान नै पक्राउ परेका छन्।

महिलाको उजुरीको आधारमा रेल्वे पुलिसले उक्त आरापी सेनालाई हिरासतमा लिएको हो । पिडित महिलाको अस्पतालमा चेक अप भइरहेको छ । 

रिपोर्टका अनुसार महिला चांदपुर रेल्वे स्टेशनबाट बिजनौर आउनको लागि लगनऊ चन्डीगढ एक्सप्रेसमा यात्रा गरिरहेकी थिइन् । त्यहीबेला जीआरपीको सेनाले आफूलाई खाली डिब्बामा लगेर धम्क्याएर बलात्कार गरेको आरोप महिलाले लगाएकी छन् । अन्य मानिसहरुले आरोपी सेनालाई समातेर रेल्वे चौकीको जिम्मा लगाएका थिए । 

२७ बर्षीया पिडित महिला रामपुरस्थित बिलासपुर बस्ने बताइएको छ । घटनाको सम्बन्धमा प्रहरीले थप अनुसन्धान गरिरहेको जनाइएको छ । 
एजेन्सी
