लण्डन : सडक पेटीमा हिंडिरहेका यात्रुमाथि भ्यान दौडाइयो

एजेन्सी । लण्डनको एक मुख्य इलाकामा सडक पेटीमा हिंडिरहेका यात्रुमाथि एउटा भ्यान दौडाइएको छ।  

उक्त घटनापछि त्यहाँको सशस्त्र प्रहरीले मध्ये लण्डनस्थित एक प्रमुख पुल बन्द गराएको छ। तीन हतियारधारी व्यक्तिले यो घटना घटाएको स्थानीय अधिकारीलाई उदृत गर्दै बीबीसीले जनाएको छ। घटनामा एक जनाको ज्यान गएको र अन्य ६ जना घाइते भएको हुन सक्ने समाचारमा उल्लेख छ। 

यसैबीच लण्डन प्रहरीले नजिकै भएको त्यहाँको एक बजार क्षेत्रमा चाकु हमला भएको खबरबारे सोधखोज गरिरहेका छन्। उक्त घटनामा केही गोली चलेको समेत बताइएको छ। साथै भक्सहल क्षेत्रमा पनि अर्को घटना भएको विवरण आएका छन्।
