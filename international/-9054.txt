विश्वका लागि सबै भन्दा खतरा ट्रम्प की किम जोङ उन ? 

लण्डन। १९६४ मा रिलिज भएको फिल्म ‘डा. स्ट्रेन्ज लभ आरः हाउ आइ लन्र्ड टु स्टप वारिइङ एण्ड लभ द बम’ अहिले पनि एउटा कमेडी क्लासिक हो। सो फिल्ममा पिटर सेलर्स कयौं भूमिकामा एकसाथ देखिएका थिए। फिल्मलाई स्ट्यानली कुर्बिकले निर्देशन गरेका थिए। यो फिल्ममा कसरी अमेरिका र त्यसपछि सोभियत युनियन परमाणु युद्धमा सहभागी भए भनेर देखाइएको छ। 

जव पहिलो पटक यो फिल्म रिलिज भयो त्यो बेला बास्तवमै फिल्म निकै सटिक कमेडी थियो, त्यतिबेला मानिसहरु परमाणु हतियारको होड र शीत युद्धको छायाँमा बाँचिरहेका थिए, ती खतराको भुल्नु सजिलो थिएन। 

त्यो बेला दुई महाशक्ति राष्ट्र अमेरिका र सोभियत युनियनकाबीच हतियारमाथि नियन्त्रण र आफ्नो परमाणु प्रतिद्वन्द्वीलाई नियन्त्रणमा राख्न कयौं सम्झौता भए। 

शीत युद्धको समाप्तीपछि परमाणु हतियारमा कमी आएको थियो। यस्तो लाग्थ्यो, की अन्तर्राष्ट्रिय संघर्षको तस्बिर परिवर्तन भयो। दुई महाशक्ति राष्ट्रकाबीचको प्रतिद्वन्द्वीता धेरै समयसम्म रहेन। तर स्थानीय युद्ध धेरै मुलुकमा कायम रह्यो। आतंकवादी समूह अनियन्त्रित इलाकामा आफ्नो उपस्थिति बलियो बनाउन सक्रिय भए । उनीहरुको उद्देश्य आफ्नो अभियानलाई जारी राख्ने थियो। 

तर जो परमाणु युद्धको खतरादेखि सशंकित थिए, त्यो शंका फेरि सत्यमा परिणत हुँदै गरेको देखिन्छ। अमेरिकी गैरसरकारी संस्था ग्लोबल जिरोलाई पनि त्यस्तै लाग्छ। यो संस्थासँग पूर्व प्रतिष्ठित अफिसर र पूर्व सैनिक पनि जोडिएका छन्। यो संस्था विश्वभरबाट परमाणु हतियार नष्ट गर्ने अभियान चलाइरहेको छ। 

गत शुक्रबारदेखि भियनामा यो अभियनालाई लिएर अर्को अभियान सुरु भएको छ। सो अभियानालाई न्युक्लियर क्राइसिस ग्रुप नाम दिइएको छ। यो ग्रुप परमाणु हतियारलाई लिएर प्रतिद्वन्द्वितलाई कम गर्ने कोशिस गर्ने छ।  

ग्बोबल जिरोका कार्यकारी निर्देशक डेरेक जनसनले भने, ‘युक्रेन  र कोरियाली प्रायद्वीपदेखि लिएर दक्षिण एसिया, दक्षिण चीन सागर र ताइवानसम्म सबै परमाणु शक्तिसम्पन्न राष्ट्रछन्। यी आपसी विवादमा परेका  र यी राष्ट्रकाबीच कुनै पनि बेला परमाणु युद्ध हुनसक्छ।’

अमेरिका र उत्तर कोरियाकाबीच बढ्दो तनावमाथि पनि ग्बोबल जिरोको नजर परेको छ। जनसन भन्छन्, ‘डोनाल्ड ट्रम्प राष्ट्रपति बनेपछि यो विषय नयाँ स्तरमा पुगेको छ। मानवीय इतिहासमा सबैभन्दा धेरै अस्थिरता र खतरा लाद्न खोजिँदैछ।’

ग्लोबल जिरोको सन्देश स्पष्ट छ,  विश्वलाई अस्थिरता र संकटमा नपारौं। न्युक्लियर क्राइसिस ग्रुप परमाणु खतराको निगरानी गर्छ। यो ग्रुप यिनै विषयमा प्रतिवेदन सार्वजनिक गर्छ ताकी उनीहरुले बेलैमा त्यसतर्फ ध्यान दिन सकुन। योसँगै यो संस्था डिप्लोमेसीको पनि साहारा लिन्छ। 

रुस र अमेरिकाबीचको सम्बन्ध निकै नाजुक अवस्थामा पुगेको छ। तर दुवै देशको स्थिति र क्षमतामा निकै परिवर्तन आएको छ। सीरियामा रुसको सैन्य सहयोगका बावजुद यो एक सोभियत संघको छाया जस्तै भएको छ।  सीरियामा रुसी हस्तक्षेपले यो स्पष्ट भएको छ, दुई देशबीच जव तनाव बढ्छ, यी दुवै देशलाई लाग्छ, कि परमाणु हतियारको आधुनिकीकरण आवश्यक छ। 

रुसको सैन्य सिद्धान्तमा परमाणु हतियारको महत्व बढिरहेको छ। यो परम्परागत तागतकाबीच र पश्चिमी असन्तुलनका कारण भएको होइन। 
परमाणु हतियारलाई लिएर अमेरिकी राष्ट्रपति डोनाल्ड ट्रम्पको दृष्टिकोण पनि स्पष्ट छैन।  उनले आफ्नो परमाणु हतियारलाई बढाउने विषयमा अभिव्यक्ति दिएका छन्। योसँगै शीत युद्धका क्रममा हतियार कटौती गर्ने गरी भएको सम्झौतामाथि आशंका बढिरहेको छ। 

हतियारमाथिको नियन्त्रण निकै मुश्लिक काम भएको छ। पश्चिममा रुसलाई इन्टरमिडियट न्युक्लियर फोर्सेज (आइएनएफ) सम्झौता उल्लघंन गर्ने विषयमा चिनिन्छ। यो सम्झौता अनुसार पहिलो पटक सबै प्रकारका परमाणु हतियार नष्ट गरिएको थियो। 

न्यु कन्भेन्शनल लङ रेन्ज स्ट्राइक सिस्टमका कारण शक्ति सन्तुलन जटिक बन्दै गएको छ। इराकबाट सद्दाम हुसैन र लीबियाबाट कर्नल गद्दाफीको अन्त्य हुनु, उत्तर कोरियाली नेतृत्वकालागि एक कडा सन्देश हो, कि तपाइँ सामुहिक विनासको हतियारलाई छोडिदिनुस्। 
इरानसँग परमाणु सम्झौतामाथि ट्रम्प प्रशासनको अविश्वासले पनि तनाव जारी छ। 

यस्तो अवस्थामा ग्बोबल जिरोको निष्कर्ष यस्तो छ, परमाणु निशस्त्रीकरणको एजेण्डा फेरि प्रभावकारी रुपमा उठाउनुपर्छ। उत्तर कोरियाको परमाणु कार्यक्रमको प्रगतिले यो भनाइलाई पुष्टि गर्छ। 

ट्रम्प र किम जोङ उन प्रशासनबीच कुनै पनि कुराको समानता छैन। तर उत्तर कोरियाको अस्थिर र अप्रत्याशित नेतृत्वका साथ एक अनुभवहीन राष्ट्रपति, जो आफ्नो सैन्य क्षमतामा मन्त्रमुग्ध छन्,उनी हामी सबैकालागि खतरा हुन्। 

दुई परमाणु शक्ति सम्पन्न राष्ट्रकाबीच संघर्षको आशंकाबाट अब वास्तविकता लाग्न थालेको छ। सायद ‘डा. स्ट्रेन्ज लभ’ को फिल्म फेरि हेर्नु हामी सबैको हितमा हुनसक्छ।
