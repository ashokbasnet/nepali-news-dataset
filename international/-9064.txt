ट्याटु बनाएर नुहाउँदा मृत्यु

एजेन्सी। अमेरिकाको टेक्सासका एक ३१ वर्षीय व्यक्तिको ट्याटु बनाएर नुहाउँदा मृत्यु भएको छ। अहिले उनको मृत्युको खबरले सोसल मिडियामा हंगामा भएको छ। ट्याटु बनाएर नुहाउँदा मृत्यु भएको भन्दै उनको विषयमा निकै चर्चा गरिएको छ। ती व्यक्तिले मृत्यु हुनुभन्दा केही दिन पहिले शरीरमा ट्याटु बनाएका थिए। त्यसको ५ दिनपछि उनी नुहाउन समुद्रमा गएका थिए। त्यसपछि उनको शरीरमा इन्फेक्सन भएर उनको मृत्यु भएको। 

खबरमा ती व्यक्तिको नाम बताइएको छैन। उनले ट्याटुमा येशु नै मेरो जिन्दगी हो लेखेका थिए। ट्याटु आर्टिस्टले उनलाई केही दिनसम्म समुद्रको पानीबाट टाढै रहन सल्लाह दिएका थिए। ट्याटु बनाएका ५ दिनपछि उनी नुहाउन गल्फ अफ मेक्सिकोमा गएका थिए। उनलाई ज्वरो आयो र ट्याटु वरिपरि इन्फेक्सन भयो। उनको ट्याटुमा मासु खाने ब्याक्टेरियाले आक्रमण गरेको थियो। जसका कारण उनको मिर्गौला खराब भयो र उनको मृत्यु भयो।
