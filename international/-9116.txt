चर्चामा रहेको कतारबारे जानकारी नभएको पाँच तथ्य

एजेन्सी।  अरब जगतको मुलुक कतार त्यस्तो देश होइन, जो धेरै चर्चामा रहन्छ। तर, सोमबार जब कतार चर्चामा आयो, त्यतिबेलासम्म कतारसँग सम्बन्ध विच्छेद गरेर खाडी मुलुकले आफूलाई कतारबाट अगल गराए। 

साउदी अरब, इजिप्ट, संयुक्त अरब इमिरटेस्, बहराइन बाहेक यमन र लीवियाले पनि कतारसँग आफ्नो राजनीतिक र कुटनीतिक सम्बन्ध विच्छेद गरे। यी ६ मुलुकले कतारमाथि कथित रुपमा इस्लामिक स्टेट र अलकायदालाई समर्थन गरेको आरोप लगाएका छन्। तर कतारले भने ती सबै आरोपको खण्डन गरेको छ। 

रोजगारीको सिलसिलामा कयौं मुलुकका कामदार कतारमा छन्। कतारमा २०२२ विश्वकप फुटबलको आयोजना हुँदैछ। जसकालागि तयारी जारी रहेको छ। खाडी मुलुकले कतारसँगको राजनीतिक र कुटनीतिक सम्बन्ध तोडेपछि कयौं समिकरण परिवर्तन हुने संभावना छ। तर, कतारका विषयमा हामीलाई कति जानकारी छ ? आउनुस् कतारका पाँच विशेषताका विषयमा जानकारी लिऔं। 

२५ लाख जनसंख्या भएको कतारमा ७ लाख भन्दा पनि कम महिलाको जनसंख्या छ। कतारमा लिंक असमान हुनुको प्रमुख कारण हो, यहाँको जनसंख्यामा जर्बजस्ती बढोत्तरी हुनु। कतार एक यस्तो देश हो, जहाँ प्रवासीको संख्या निकै धेरै छ। त्यसमा पनि पुरुषको संख्या अधिक छ।  कतारमा रोजगारीको सिलसिलमा पुगेकाको संख्या धेरै छ। २००३ मा कतारको जनसंख्या सात लाख थियो जुन संख्या २०१६ सम्म आइपुग्दा २५ लाख पुगेको छ। 

प्रवासी महिला  पनि कतार पुगेका छन्। तर पनि कतारमा आउने पुरुषको संख्या धेरै छ। किनभने धेरैजसो कामदार विश्व कपकालागि निर्माण कार्यमा लागेका छन्। 

कतारमा रोगजारीको सिलसिलमा विश्वभरका मानिस पुगेका छन्। त्यसमा पनि भारत र नेपालबाट आउने कामदारको संख्या धेरै छ। 
अन्तर्राष्ट्रिय संचारमाध्यमका अनुसार मुस्लिम र इसाइ समुदाय बाहेक कतारमा हिन्दू तेस्रो ठूलो धार्मिक समुदाय हो। रोजगारी र सुन्दर भविष्यको सपना बोकेर कतार पुग्ने मानिसको समस्याका समाचार पनि सार्वजनिक भएका छन्।

कतारमा प्रवासी कामदारहरुको लेबर क्याम्प भित्र दयनीय अवस्थामा राखेको समाचार पनि सार्वजनिक भएको थियो। कतारले श्रमिकहरुको स्थितिमा सुधार आएको दाबी त गरेको छ तर, एमनेस्टी इन्टरनेशनलको २०१६÷१७ को रिपोर्ट अनुसार कतारमा अहिले पनि श्रमिकको शोषण भइरहेको छ। 

लन्डनमा सम्पत्ति र जमिन किन्ने विषयमा कतार एक दशकमा निकै अगाडि रहेको छ। लन्डनमा द शार्ड ह्यारड्स, चेल्सी, ब्यारेक्स र द ओलम्पिक भिलेजमा कतारको हिस्सा छ। 

कतारका अर्थमन्त्री अली शरिफ अल इमादीले गत मार्चमा बीबीसीसँग भनेका थिए, बेलायतमा कतारले ३५ देखि ४० अबर पाउन्डको लगानी गरेको छ। बेलायतमा आगामी पाँच वर्षभित्र पाँच अबर पाउन्ड लगानी गर्ने योजना बनाएको छ। 

एक रुढिवादी मानिने कतारले विगत केही वर्षमा कयौं कला पदर्शनी गरेको छ। २०१३ मा चर्चित तर विवादित कलाकार डेमियन हस्र्टको मध्यपूर्वमा पहिलो पटक एकल कला प्रदर्शनी गरेका थिए। सोही वर्ष कतारका धनाड्य शेख दल थानीकी बहिनी शेखा अल मयस्सा बिन्त हमद बिन खालिफा अल थानीले पनि आर्ट रिभ्यूको  पावर १०० को सूचिमा एक नम्बरमा थिइन्। उनी कतार संग्राहलय प्राधिकरणको अध्यक्ष पनि हुन्। 

कुनै समय यस्तो अफवाह थियो की उनी एक वर्षमा कलामा एक अबर डलरसम्म खर्च गर्थिन्। दोहामा इस्लामिक कलाको संग्राहलय पनि छ, जुन २००८ मा स्थापना गरिएको थियो। भनिन्छ, त्यो संग्राहलयमा विगत १४०० वर्षमा तीन महाद्वीपका इस्लामिक कलाका नमुना राखिएको छ। 
संग्राहलय र प्रदर्शनीको बाहिर पनि कतारको कला प्रेमको उदाहरण देख्न सकिन्छ। दोहाको हमाद अन्तर्राष्ट्रिय विमानस्थलमा राखिएको २३ फिटको पहेँलो टेडी बियर  कतारको कला प्रेमको उदाहरण हो।

सो टेडी बियरलाई स्विस कलाकार उर्स फिशरले एक दशक पहिला बनाएका थिए। पित्तलले बनेको यो टेडी बियरको तौल करिव २० टन छ। न्युयोर्कमा भएको लिलामीबाट २०११ मा ६८ लाख डलरमा सो टेडी बियर किनिएको थियो।
