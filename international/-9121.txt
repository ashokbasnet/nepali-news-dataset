अन्डरवर्ल्ड डन इब्रामिका दाइने हात मानिने छोटा शकीलका बारेमा सनसनी खुलासा 

एजेन्सी । अन्डरवर्ल्ड डन दाऊद इब्रामिका दाइने हात मानिने छोटा शकीलका बारेमा एक रहस्य खुलेको छ। 

उनले भारतमा शक्तिशाली विष्फोट गराउनका लागि पाकिस्तानबाट केही व्यक्तिलाई बोलाएका थिए। यस षडयन्त्रको पछाडि एक महिलाको हात रहेको खुलासा भएको हो। आरोपी महिलाले आफ्ना पूर्व प्रेमीलाई फसाउनका लागि उक्त षडयन्त्रको योजना बनाएको बताइएको छ। यसका बारेमा भारतीय सुरक्षा अधिकारीले थप अनुसन्धान गरिरहेका छन्।    

जानकारीका अनुसार मुम्बईमा बस्ने शिवानी भिंगार्डे र पुणेमा बस्ने मुजफ्फर शाह नामका व्यक्ति पछिल्लो ४ वर्षदेखि प्रेममा थिए।  मुजफ्फर पहिलेदेखि नै विवाहित थिए। उनका दुई बच्चा पनि थिए। केही कुरालाई लिएर यी दुईबीच विवाद हुँदा दुबै अलग भएका थिए। 

त्यसपछि  शिवानीले पूर्व प्रेमीको सबक सिकाउनका लागि एक डरलाग्दो षडयन्त्र बनाएको बताइएको छ। यसका लागि उनले एक नोट पनि तयारी गरेकी थिइन्। जुन नोटमा उनका पूर्व प्रेमीको नम्वर पनि लेखिएको छ। 

उक्त नोट प्रहरीले फेला पारेपछि वास्तविकता पत्ता लागेको भारतीय सञ्चारमाध्यमले जनाएका छन्।
