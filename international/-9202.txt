नट खोल्ने रेन्चमा १७ घण्टा मजदुरको लिंग अड्किएपछि दन्त चिकित्सकको भर

एजेन्सी । नट खोल्ने प्रयोग गरिने रेन्चमा लिंग अड्किएपछि एक चिनीयाँ नागरिकले १७ घण्टा त्यसको पीडा सहनु परेको छ।

फलामको काम गर्ने ती व्यक्तिको लिंग अड्किएको १७ घण्टापछि दन्त चिकित्सकको सहयोगमा रेन्च निकालियो। रेन्च निकालेपछि उनले रहात महसुस गरे। निलडाम भएपनि उनको अवस्था सामान्य रहेको त्यहाँको अस्पताललाई उदृत गर्दै अन्तराष्ट्रिय समाचार एजेन्सीहरूले लेखेका छन्। ३७ वर्षीय ती युवकलाई पूर्वी चीनको जेजियांग प्रान्तको एक अस्पतालमा भर्ना गरियो।

ती युवकको उद्धारका लागि सैनिक चिकित्सक, अग्नि नियन्त्रक समेतलाई परिचालन गरिएको भएपनि अन्त्यमा दन्त चिकित्सकहरू रेन्च निकाल्न सफल भएका थिए।

लामो प्रयासपछि पनि चिकित्सकहरूले रेन्च निकाल्न नसकेपछि अपरेशनको तयारी गरेका थिए। तर सफल दन्त चिकित्सकको सहयोगमा यो काम सफल हुने सुझाव आएपछि शल्यक्रियाको योजना स्थगित गरेर दन्तचिकित्सक उद्दारमा खटिएका थिए। 

अस्पतालले बोलाएको ३० मिनेटमा घटनास्थल पुगेका दन्त चिकित्सकले अत्याधुनिक डेन्टल ड्रिलको प्रयोगबाट सफलतापूर्वक मजदुरको लिंगलाई रेन्चबाट निकालेका थिए।
