१२० यात्रु बोकेको वेपत्ता सैनिक विमान दुर्घटनाग्रस्त अवस्थामा फेला

एजेन्सी । म्यानमारमा चालक दलका सदस्यसहित १२० यात्रु बोकेको बेपत्ता सैनिक विमान  दुर्घटनाग्रस्त अवस्थामा फेला परेको छ। 

बुधबारदेखि सम्पर्कविहीन भएको विमानका केही टुक्रा अन्दामन समुद्रमा भेटिएको बीबीसीले जनाएको छ। 

म्यानमारको मुख्य सैनिक हवाई अड्डाका अनुसार विमानको केही टुक्रा फेला परेपछि पुरै विमान नभेटिएकाले जल सैनिकले भग्नावशेष खोजिरहेका छन्। दुर्घटना ग्रस्त विमान म्यानमारको राजधानी रंगुनबाट मेइक शहरका लागि उडेको थियो। 

विमानमा १४ जना चालक दलका सदस्य र १ सय ६ जना सैनिकका आफन्त तथा परिवार सवार रहेको बताइएको छ।
