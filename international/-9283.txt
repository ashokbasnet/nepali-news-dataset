कतार संकट के हो ? यसको समाधानको बाटो के ? 

एजेन्सी। कतारको चर्चा उसको सम्पदा तथा समृद्धिकालागि बढी हुने गरेको छ। तर खाडी मुलुकले सम्बन्ध तोडेपछि कतार चर्को दबाबमा परेको छ। राजनीतिक सम्बन्ध विच्छेद गर्ने मुलुक साउदी अबर, इजिप्ट, संयुक्त अबर इमिरेटस्, बहराइन, यमन र लिबिया छन्।  साउदी अबर, यूएइ, इजिप्ट र बहराइनले कतारसँग हवाइ, स्थल तथा जल नाका बन्द गरिसकेका छन्।

यी देशले दलले एकै स्वरमा कतारमाथि इस्लामिक स्टेट र अन्य चरमपन्थी संगठनलाई प्रश्रय दिएको आरोप लगाएका छन्। तर कतारले आफूमाथि लगाइएको सम्पूण आरोपको खण्डन गरिसकेको छ। 

चरमपन्थीलाई प्रश्रय दिएको आरोपमा कतिको सत्यता छ भन्ने प्रश्नको जवाफमा अल जजीराका पूर्व पत्रकार वर्तमान हिन्दुस्तान टाइम्सका नेशनल अफेयर एडिटर रुबिन बनर्जी भन्छन्, ‘आरोप लगाउनु निकै सजिलो काम हो, तर के साउदी अरबबाट कुनै फण्डिङ हुँदैन। कतारसँग धेरै पैसा छ। तर त्यो पैसा अल कायदा वा तालिबानलाई दिइएको भन्ने कुरालाई स्विकार्न सकिँदैन। यो प्रतिबन्ध लगाउनका पछाडिको कारण विशुद्ध राजनीति हो।’ साउदी अबर अन्य देशले जसरी कतारसँगको राजनीतिक सम्बन्ध तोडेका छन्, त्यसको तत्कालिक कारण के हो ? चरमपन्थीको मुद्दा वा अरु केही ?

पाकिस्तानमा लाहोर इस्लामिक दुनियाको राजनीतिका दख्खल राख्ने पत्रकार राशिद हुसेन भन्छन्, ‘तत्कालिक कारण भनेको कतारका शेखको त्यो विवाद अभिव्यक्ति हो, जसमा शेखले खाडी क्षेत्रको स्थिरतकालागि इरान आवश्यक रहेको बताएका थिए।’ तर कतारले विषयमा स्पष्टिकरण दिँदै सो अभिव्यक्ति शेखको निजी अभिव्यक्ति भएको जनाएको छ। 

तर कतारसँग मुस्लिम राष्ट्रहरुले सम्बन्ध तोडेको यो पहिलो घटना भने होइन। २०१४ को मार्च महिनामा पनि साउदी अरब, बहराइन र संयुक्त अबर इमिरेटस्ले कतारमाथि आन्तरिक मामिलाई हस्तक्षेप गरेको आरोप लगाउँदै आफ्ना राजदूत फिर्ता बोलाएका थिए। 

जवाहर लाल नेहरु विश्वविद्यायलयमा पश्चिम एसिया मामिलाका प्रोफेसर आफताब कमाल पाशा भन्छन्, ‘पहिला अबर र फासरीको विवाद थियो, पछि सिया सुन्नी विवाद भयो र अहिले  यो कतार र साउदीको रुपमा विवादमा आएको छ।’ कतारले पहिला देखि नै इरानको समर्थन गर्दै आएको र इरानदेखि साउदी अरबको असुरक्षाको भावना बाहिर आएको उनको भनाइ छ। 

अबर देसले यो फैसला यस्तो समयमा लिएका छन्, जतिबेला खाडी मुलुक र इरानकाबीच तनाब बढिरहेको छ। केही दिन अगाडि अरब यात्रामा निस्किएका अमेरिकी राष्ट्रपति डोनाल्ड ट्रम्पले इरानमाथि आतंकवादलाई प्रश्रय दिएको आरोप लगाएका थिए।  यो घटनालाई अमेरिकी मित्र भनेर चिनिने शक्तिशाली खाडी मुलुककाबीच एक ठूलो मतभेदका रुपमा हेरिएको छ। 

राशिद हुसेन भन्छन्, ‘ कतारले पहिला पनि यस्तो प्रतिबन्धको सामना गरिसकेको छ। न कतार यी खाडी मुलुकमा निर्भर छ न अन्य देश कतारप्रति निर्भर छन्। तर महत्वपूर्ण कुरा के हो भने इरानका विरुद्ध ५४ देशलाई एकजुट गर्ने कोसिस हुँदै थियो, त्यसैको यो पहिलो खुड्कीलो हो।’
इस्लामिक मुलुकमा राजनीतिक सम्पर्क तोड्ने र कयौं प्रतिबन्धपछि के कतार विश्वबाट अलग हुन्छ? कतारसँग यो प्रतिबन्धको विकल्प के छ ? यस संकटबाट कतार कसरी अगाडि बढ्छ?

यी प्रश्नको जवाफमा रुबिन बनर्जी भन्छन्, ‘यो विवाद चाँडै टुंग्याउन आश्वयक छ, यदि त्यसो हुन सकेन भने इरानसँग कतारले रणनीतिक साझेदारी अपनायो भने अन्य खाडी मुलुककालागि राजनीतिक संटक थप चुलिन सक्छ। साथै यदि कतारले चीनसँग रणनीतिक साझेदारीकालागि हात अगाडि बढायो भने अमेरिका साउदी अबरसँग मिलेर मात्र के गर्न सक्छ ?’

यद्यपी कतार र साउदी अबरकाबीच देखियो संकट समाधान गर्ने विषयमा लगातार प्रयास भइरहेको छ। कुबेतका अमीरले यी देशबीचको मध्यस्थता गरिरहेका छन्।
