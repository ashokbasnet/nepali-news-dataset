कतार संकट: यूएईमा रहेका कतार एयरवेजका सबै कार्यालय बन्द गराउने 

एजेन्सी । संयुक्त अरब इमिरेट्स यूएईले कतारविरुद्ध एक पछि अर्को निर्णयहरु गर्दै गएको छ। 

आतंकवादलाई सहयोग गरेको भन्दै कतारसँग कुटनितीक सम्बन्ध विच्छेदको घोषणा गरेको यूएईले कतारमा रहेका एयरवेजका सबै कार्यालय बन्द गराउने निणर्य गरेको छ। युएईको नागरिक उड्ययन अथोरिटीले युएईमा रहेका कतार एयरवेजका सबै कार्यालय बन्द गराउने निणर्य गरेको हो। 

कतारको आतंकवादी उद्देश्यलाई फाइदा पुग्ने भन्दै अथोरिटीले यस्तो निर्णय गरेको बताइएको छ। 

युएईले यसअघि आफ्ना नागरिकलाई कतारको पक्षमा नबोल्न चेतावनी दिएको थियो। यूएईले कतारको पक्षमा बोल्ने जो कोही आफ्ना नागरिकलाई १५ वर्षको जेल सजाय दिने चेतावनी दिएको थियो।
