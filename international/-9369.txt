कतार संकटः शिया–सुन्नीको टकराव,  साउदी र इरानको दुश्मनी

एजेन्सी। कतारको राजनीतिक संकटको तार इरान र साउदीबीच वर्षौंदेखि जारी दुश्मनीसँग जोडिएको छ।  साउद अबरले कतारसँग राजनीतिक सम्बन्ध तोड्नुको कारण कतारका अमीर शेख तमिम बिन हमद अल थानीको विवादस्पद टिप्पणीलाई आधार बनाएको छ जुन, कथित रुपमा इरानको पक्षमा थियो।

बुधबार इरानको सांसद र आयतुल्लाह खुमेनीको मजारमा आक्रमण हुँदा १२ जनाको मृत्यु भएको थियो,जसमा तीन जना आक्रमणकारी थिए। सो आक्रमणको जिम्मेवारी सुन्नी चरमपन्थी समूहले लिएको छ।  यद्यपी इरानको रिभोल्युशनरी गार्ड्सले सो आक्रमणमा साउदी अबर र अमेरिकाको हात रहेको दाबी गरेको छ। यो आक्रमणलाई केवल आक्रमणका रुपमामात्रै होइन,बरु मध्यपूर्वमा ठूलो क्षेत्रीय टकरावको सुरुवातका रुमपा हेरिएको
छ। यो क्षेत्रमा जातीय, धार्मिक, सांस्कृतिक र कुटनीतिक विवाद धेरै गहिरो भइसकेको छ र यसलाई बुझ्ना आवश्यक छ। 

मध्यपूर्वमा दुई ठूला शक्ति छन्।  इरान र साउदी अबर। यी दुई देशबीचका आपसी सम्बन्धी निकै कटुतापूर्ण रहेको छ। साउदी अबर कट्टरपन्थी सुन्नी वहाबी इस्लामको गढ हो। जबकि इरान शिया बाहुल्य देश हो।  दुवै देशको राजनीति र कुटनीति धर्ममै केन्द्रित छ। 

जानकारहरुको भनाइमा पुरै विश्वमा साउदी अरब स्वयं आफूलाई सुन्नी इस्लामको उद्गभम थलो मान्छ। उता इरान आफूलाई शिया मुलसमानका प्रेरणाको स्रोत, रक्षक र सहयोगीका रुपमा आफूलाई प्रस्तुत गर्छ। मध्यपूर्वमा इरान, इराक र बहराइन जस्ता केही देश छन्, जहाँ शिया मुसलमानको संख्या सुन्नी मुसलमानको भन्दा बढी छ। बाँकी मध्यपूर्वका देशमा सुन्नी समुदायको बाहुल्यता रहेको छ। साउदी स्वंय यी देशको अगुवायी गर्छ। 

धार्मिक आधारमा मक्का मदिना साउद अरबमा धेरै छन्। त्यतिमात्रै होइन, विश्वमै सबैभन्दा ठूलो तेल भण्डार साउदीमा छ भने साउदी अमेरिकाको नजिकको साथी पनि हो। 

अर्कोतर्फ १९७९ को इस्लामिक क्रान्तिपछि अमेरिकासँग इरानको सम्बन्ध दुश्मनको जस्तै छ।  इरान र साउदी अबरकाबीच दुश्मनी सम्बन्ध छ। विकिलिक्सबाट पत्ता लागेअनुसार साउदी शाह अमेरिकामाथि इरान र इजराइलमाथि आक्रमण गर्न दबाब दिइरहेका थिए। जहाँ साउदीमाथि आरोप लाग्ने गरेको की वहाबी चरमपन्थीलाई प्रश्रय दिइरहेको छ।  

वहाबी चरमपन्थीलाई आर्थिक सहयोग उपलब्ध गराएको आरोप लाग्ने गरेको छ। उता लेबनालमा सक्रिय शिया हतियारधारी संगठन हेजबुल्लाहलाई इरानको समर्थन रहेको छ।  सीरिया र इराकमा लडिरहेका हतियारधारी समूह तार शिया–सुन्नीको हिसावले इरान र साउदी अरबसँग जोडिएको छ। 

मध्यपूर्वमा तीन ठूला प्रभावकारी जातीयता छन्। अरबी, फासरी र तुर्क। यिनीहरुबीच सदियौंदेखि आपसमा तानातान चल्दै थियो। बुझ्नु पर्ने कुरा यो पनि हो, एकै क्षेत्रमा रहेपनि सांस्कृतिक रुपमा अबर र इरान भिन्न छन्।  इरान र इराकबीच असीको दशकमा चलेको लामो लडाई पनि सुन्नी–शिया टकरावका रुपमा हेरिन्थ्यो। शिया बाहुल्य इराकमा सुन्नी समुदायका सद्दाम हुसेनको शासन थियो। इराकको शिया आवादीमा इनाकको बढ्दो प्रभावदेखि निकै चिन्तित थिए, सोही कारण युद्ध भएको थियो। 

बहराइन र इराक यस्ता शिया बाहुल्य भएका देश हुन जहाँ अल्पसंख्यक भएपनि सुन्नी समुदायको शासन लामो समयसम्म चल्यो। 
इरान र साउदी अबरकाबीच अविश्वासको एक ठूलो फ्याक्टर भनेको अमेरिका हो। साउदी अबर अमेरिकी हतियारको ठूलो खरितकर्ता हो। साउदी सुरक्षासहित आफ्ना आवश्यकताकालागि अमेरिकामाथि निर्भर छ, जबकि इरान र अमेरिकाबीच राजनीतिक सम्बन्ध छैन। अर्कोतर्फ इरान धेरै कुरामा आत्मनिर्भर छ। र धेरै प्रतिबन्ध र दबाबकाबीच स्वतन्त्र रुपमा आफ्नो आरणविक कार्यक्रम संचालन गरेको छ। 

अफगानिस्तान यस्तो ठाउँ हो जहाँ आफ्नो प्रभाव बढाउन इरान र साउदी अरब दुवै देश लागिपरेका छन्। खासगरी पश्चिमी अफागानिस्तानमा इराक धेरै सक्रिय छ, किनभने यो भाग इरानसँग जोडिएको छ। साउदी अरब र इरानकाबीच यदि विवाद बढ्यो भने त्यसको अबर निकै दूरगामी हुने निश्चित छ। 
बीबीसी हिन्दीबाट
