अब गाडीमा खुट्टा फैलाएर बस्ने पुरुष यात्रुलाई कारबाही !

एजेन्सी । पुरुष यात्रुले सार्वजनिक यातायातमा नजिकका यात्रुलाई नै समस्या हुने गरी खुट्टा फैलाएर बस्नुहुन्छ भने ध्यान दिनुहोस् कारबाहीमा पर्नुहोला । 

स्पेनको राजधानी मड्रिडमा यसरी खुट्टा फैलाएर बस्ने पुरुष यात्रुका लागि कडा नियम लागु भएको हो। स्पेनको यातायात विभागले सार्वजनिक गाडीको सिटमा खुट्टा फैलाएर बस्ने पुरुष यात्रु विरुद्ध अभियाननै चलाएको हो। 

त्यहाँको सार्वजनिक गाडी सञ्चालन गर्ने कम्पनीले गाडीमा नयाँ संकेत राखेको छ, जहाँ पुरुषलाई सिटमा खुट्टा फैलाएर बस्न मनाही गरिएको छ। 

यात्राका क्रममा पुरुष सिटमा फैलिएर बस्दा महिलालाई समस्या भएको भन्दै अनलाइन मार्फत गरिएको अपिललाई सम्बोधन गर्दै त्यहाँ नयाँ नियम लागु गरिएको हो।
