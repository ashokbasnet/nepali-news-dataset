जहाँ तरकारी भन्दा सस्तो छ, बन्दुकको गोली

लन्डन। अमेरिकी आक्रमणपछि  तिलमिलाएको तालिबा एकपटक फेरि अफगानीस्तानमाथि कब्जा जमाउँदैछ। अफगानिस्तान अहिले पनि युद्धको अवस्थामा छ। पछिल्ला दिनमा मात्रै धेरै आत्मघाती आक्रमण भएका छन्। अफगानिस्तानको दक्षिणीका केही महत्वपूर्ण सहर अहिले पनि तालीवानको कब्जामा छन्। 

बीबीसी संवाददाता औलिया अतराफीलाई तालिबान चरमपन्थीले आमन्त्रित गरेर चार दिन तालिवानसँग हेलमण्ड प्रान्तमा सँगै बस्न आग्रह गरेर आफू नियन्त्रित इलाकाको भ्रमण गर्न आग्रह गरे। 

संगीन नामक ठाउँमा माटोले बनेको एक घरको आँगनमा करिब दुई दर्जन मानिस बसेका थिए। यी मानिस तालिबानका विषेश दस्ता ‘रेड युनिट’ मा आबद्ध छन्। उनीहरु आफूसँग एमफोर मेशिन गन हल्लाउँदै आफ्ना कमाण्डर मुल्ला तकीको भाषण सुन्दै थिए। मुल्ला तकी उनीहरुलाई युद्धको कहानी सुनाउँदै थिए। 

नाइट भिजनले सजिएको अर्थात् राति पनि देख्न सकिने क्षमता भएको एमफोर बन्दुककै कारण उनीहरुले हेलमण्ड प्रान्तको ८५ प्रतिशत भूभागमा कब्जा जनाउन सफल भएका छन्। 

तर यही जित तालिबानी नेताकालागि ठूलो चुनौती भएर आएको छ, जसलाई स्वीकार गर्नु उनीहरुकालागि मुश्किल भएको छ।
जो मानिसमाथि उनीहरुको शासन चल्छ, उनीहरु एक दशकभन्दा धेरै सरकारी सेवा र सुविधाको उपभोग गर्दै आएका थिए। स्कुल, अस्पताल, विकास निर्माण, जस्ता विषय उनीहरुकालागि यतिबेला ठूलो कुरा भएको छ। 

तालिबानी इलाकामा जानकालागि बाटो बनाउन हामीलाई महिनौं लाग्यो। वर्षौंपछि एक अन्तर्राष्ट्रिय संचार गृहका पत्रकारलाई यस्तो पहुँच दिइयो।

मे महिनामा हामी एक बाइकमा सवार विद्रोहीको पछि लागेर उनको इलाकामा हाजिर भयौं। हामी काबुलदेखि हेरात हुँदै कान्दाहार जाने मुख्य सडकहुँदै कान्दहारकालागि हिड्यौं। 

अफगान नेशनल आर्मीको चौकीपछि यी विद्रोही अचानक बायाँतर्फ मोडिए र राजमार्गलाई छोडे। हामी जाने बाटोमा काहीँ काँही बस्ती देखिन्थ्यो। ती विद्रोहीले हामीलाई दुई तालिबानी गार्डलाई सुम्पिए। 

एक जना हामीसँग कारमा बसे भने अर्का मोटर साइकलमा बसेर हामीलाई बाटो देखाए।  उहाँ तालिबानका एक स्पेशल कमाण्डर मुल्ला तली हामीलाई कुरिरहेका थिए।  उनी आफ्ना सहयोगीसँग उभिएका थिए, जोसँग निकै आधुकिन हतियार पनि थिए।  यो यात्रामा हामीसँग तालिबानी मिडियाको टिम पनि थियो।  हामीलाई ती विषयमा रेकर्डिङ गर्ने अनुमति थिएन जसको सम्बन्ध अफीमसँग हुन्थ्यो। यो क्षेत्रमा अफीमको कारबारलाई सामान्य मानिन्छ ।

अफागानिस्तान विश्वमा खपत हुने ९० प्रतिशत अफीम निर्यात गर्छ। यहीबाट तालिबानलाई पैसा आउँछ। मैले तालिबानी मिडिया प्रुमख असद अफगानलाई अंग्रेजी अवधारणा ‘एलिफेन्ट इन द रुम’ को अर्थ बुझाउने कोसिस गरेँ,  उनले आफ्नो हात मेरो काँधमा राखेर भने, ‘अफीम हाम्रो आर्थिक रुपमा आवश्यक छ। तर हामी यसलाई त्यति नै घृणा गर्छौं जति तपाइँहरु गर्नुहुन्छ।’

वास्तविकता त्यही हो, अफीमबाट प्राप्त हुने रकम तालिबानकालागि महत्वपूर्ण छ। किनभने अफीम कारोबारबाट आउने पैसाले उनीहरु हतियार किन्छन्। 

हामीले तालिबानको प्रशासनिक क्षमताको पहिलो निरीक्षण उहाँको बजारमा गर्यौं। संगीनमा एक दशकअघिदेखि भीषण लडाइँ सुरु भएको छ। 
सयौं बेलायती, अमेरिकन र अफगानी सैनिकले आफ्नो जीवन गुमाएपछि सो क्षेत्र गत मार्च महिनादेखि तालिवानको हात लागेको छ। 
संगीनको पुरानो बजार लडाइका क्रममा ध्वस्त भएको थियो । हामी त्यही ठाउँमा बनाइएको बजारबाट हिँड्दै थियौं। त्यहाँ त्रिपाल र काठले बनाइएका घर थिए।  एउटा ठेला गाडामा दुई जना बसेर बहस गर्दै थिए। 

पसलका मालिक हाजी सैफुल्लाह भन्दै थिए, ‘ पढ्न सक्दैनौं ? मलाइ कसरी थाहा हुन्छ, यो विस्कुट पुरानो भइसकेको छ।’ अर्का व्यक्ति संगीनका तालिबाका मयेर नुर मोहम्मद थिए। उनले हामी सैफुल्लाहलाई तीन दिनको कैद र जरीवानको सजाय सुनाए। 

त्यसपछि मेयरले पेट्रोल कन्टेनरको जाँच गरे। त्यसपछि ती मानिसको जाँच सुरु भयो, जसले आफूलाई डाक्टर भएको बताएका थिए। तर मेयरलाई शंका थियो कि उनीहरु डाक्टर हुन्। त्यसपछि हामी मुसाको किल्ला गयौं, जुन तालिबानको राजधानी हो। मुसाको किल्ला अफीम कारोबारकालागि प्रसिद्ध छ। तर यो जिल्ला व्यापारको गढ पनि हो। पाकिस्तान र अफगानिस्तानको सीमावर्ती क्षेत्रबाट व्यापारी यहाँ आउँथे। 

यो बजारबाट तपाइँ बाइकदेखि लिएर मपेशी र आइसक्रिमदेखि गोलाबादुर पनि किन्न सक्नुहुन्छ।  एके–४७ को गोली यहाँ २५ रुपैयाँ गोटा पाइन्छ। रुसमा निर्मित मेशिनगनको गोली ४० रुपैयाँ गोटा पाइन्थ्यो। तर यसको मूल्य घटाएर १५ रुपैयाँ प्रति गोटा बनाइएको छ। 

यद्यपी संगीनका तालिबानकातर्फबाट स्वास्थ्य, सुरक्षा र व्यावसायिक गुणस्तरमाथि ध्यान दिन आश्चर्य जनक थियो र अब मुसाको किल्लाको अर्को चिजमा हाम्रो ध्यान गयो। तालिबानको राजधानीका रुपमा यहाँ स्कुल र अस्पताल संचालनमा थिए र त्यो संचालकालागि पैसा काबुलको सरकारले दिन्थ्यो। 

मुसाको किल्लामा सरकारकातर्फबाट तैनाथ शिक्षा विभागको प्रमुख अब्दुल रहिम भन्छन्, ‘सरकारले हालैमात्र समीक्षा गरेको छ,  हाम्रो स्कुल आधिकारिक रुपमा दर्ता भएको छ। हाम्रो तलब विगत एक वर्षदेखि रोकिएको थियो। अहिले आएर सो तलब दिइएको छ।’

उनले तालिबानका कारण सरकारी निरीक्षकलाई कुनै समस्या नभएको बताए।  उनले आफूहरुले सरकारी पाठ्यक्रम पढाइरहेको र त्यसमा तालिवानकातर्फबाट कुनै समस्या नभएको जनाए। 

तर यहाँ सबै कुरा त्यति सजिलोसँग चल्दैन। अमेरिकी सरकारको अन्तर्राष्ट्रि राहत संस्था युएसएडका अनुसार पुरै अफगानिस्तानमा स्कुल जाने छात्राको संख्या ४० प्रतिशतमात्र छ। 

तर मुसाको किल्लमा त्यस्तो छैन। तालिबानको राजधानीमा १२ वर्षभन्दा बढी उमेरकी छात्रा स्कुल जाँदैनन्। यहाँ तालिबान आउनुपूर्व नै यहाँका बालिका शिक्षाबाट बच्चित थिए। किनभने यो निकै रुढीबादी क्षेत्र मानिन्छ। उता केटाकालागि भने अप्रयाप्त सुविधा छ।
