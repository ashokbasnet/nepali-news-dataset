...अनि इन्दिरा गान्धीले संकटकाल लगाइन्

१२ जुन १९७५ को विहान इन्दिर गान्धीका वरिष्ठ निजी सचिव एनके सेशन  सफदरजंग रोडमा अवस्थिति प्रधानमन्त्री निवासको आफ्नो कार्यालयभित्र टेलिप्रिन्टबाट आउने प्रत्येक खबरलाई नियाली रहेका थिए। उनी इलाहाबादबाट आउने  ठूलो समाचारको प्रतिक्षामा थिए, जसकारण उनी निकै नर्भस थिए।

विहान ठिक ९ बजेर ५५ मिनेटमा न्यायाधीश जगमोहन लाल सिन्हा इलाहाबाद उच्च अदालतको कोठा नम्बर २४ प्रवेश गरे। दुब्लो शरीर भएका ५५ वर्षीय न्यायाधीश सिन्हा आसन ग्रहण गरे। उनका सहयोगीले घोषणा गरे, ‘दाजु भाइ तथा दिदी बहिनी, राजनारायणको मुद्दामाथि आज न्यायाधीशले फैसला सुनाउँदै हुनुहुन्छ, कसैले पनि ताली नबजाउनू।’

न्यायाधीशन सिन्हाको  अगाडि २५५ पेजको दस्तावेज राखिएको थियो। जसमा उनको फैसला लेखिएको थियो।  न्यायाधीश सिन्हाले भने, ‘म यो केससँग जोडिएका सबै विषयमा जुन निष्कर्षमा पुगेको छु , त्यसलाई पढ्छु,’ उनी केहीबेर रोकिएर भने, ‘निवेदन स्वीकृति गरिन्छ।’
अदालतमा उपस्थित मानिसलाई विश्वास नै भएको थिएन की उनीहरु के सुन्दैछन्।  केही समयपछि अदालतमा तालीको गडगडाहट भयो। सबै संवाददाता आफ्ना सम्पादकलाई सम्पर्क गर्त तिर लागे। 

इलाहाबादबाट  ६०० किलोमिटर टाढा दिल्लीमा जब एनके सेशनले फ्याक्स टेलिप्रिन्टरमा पढे, उनको मुख रातो भयो।
फ्याक्समा लेखिएको थियो, ‘मिसेस गान्धी अनसिटेड, ’ उनले टेलिप्रिन्टर मेशिनबाट फ्याक्सको पान्न निकालेर त्यो कोठातर्फ दौडिए जहाँ इन्दिर गान्धी बसिरहेकी थिइन्।

इन्दिरा  गान्धीको जीवनीका लेखक प्रणय गुप्तले आफ्नो किताब ‘मदर इण्डिया’मा लेखेका छन्, ‘सेशन जब इन्दिर गान्धीको कोठमा पुगे, त्यो बेला राजीव गान्धी, इन्दिरको कोठा बाहिर उभिएका थिए। उनले युएनआइमा आएको फ्याक्स राजीवलाई दिए। राजीव  पहिला व्यक्ति थिए जसले सो खबर सबैभन्दा पहिला इन्दिरा गान्धीलाई सुनाएका थिए। १९७१ मा रायबरेलीबाट चुनाव हारेपछि राजनारायणले उच्च अदालतमा चुनौती थिएका थिए।

न्यायाधीश सिन्हाले इन्दिरा गान्धीलाई दुई वटा विषयमा चुनावमा अनुचित साधन अपनाएको विषयमा दोषी ठहर्याएका थिए। पहिलो विषय यो थियो की इन्दिर गान्धीको सचिवालयमा काम गर्ने यशपाल कपूरलाई आफ्नो चुनावी एजेन्ट  बनाइएको थियो, जबकी उनी त्यतिबेला पनि सरकारी अधिकृत थिए।

उनले ७ जनवरीदेखि इन्दिरा गान्धीकालागि चुनाव प्रचार प्रशार गर्न सुरु गरेका थिए। जवकी १३ जनवरीमा मात्रै उनले आफ्नो पदबाट राजीनामा दिएका थिए। राजीनामा २५ जनवरीमा मात्र स्वीकृत भएको थियो।

न्यायाधीश सिन्हाले अर्को आरोपमा इन्दिरा गान्धीलाई दोषी ठहर्याएका थिए।  आफ्नो चुनावी सभामा मञ्च बनाउन उत्तर प्रदेशका अधिकारीको सहयोग लिएको। यी अधिकारीहरुले  कथित रुपमा गान्धीको सभाकालागि सरकारी खर्चमा  स्पीकर र अन्य व्यवस्था गरिएको थियो। 
जवकी, बेलायतको ‘द टाइम्स’ पत्रिकाले टिप्पणी गर्यो, ‘ यो फैसला त्यस्तो थियो, प्रधानमन्त्रीले ट्राफिक निमय उल्लघंन गरेको आरोपमा पदबाट हटाइयोस्।’

सो मुद्दामा राज नारायणका वकिल रहेका शान्ति भुषणले आफ्नो आत्मकथा ‘कोर्टिङ डेस्टिनी’ मा लेख्छ, ‘ बज मैले बहस सुरु गरेँ तब मलाई लाग्यो की न्यायाधीशले यो विषयमा खासै महत्व दिँदैनन्। तर तेस्रो दिनपछि  उनलाई मेरो दलिलको असर हुन थाल्यो।’ फैसला सुनाउनु अघि न्यायाधीशले सिन्हाले आफ्ना निजी सचिव मन्ना लालसँग भने, ‘ म चाहन्न की मैले यो फैसला सुनाउनुपूर्व यसको संकेत सकैलाई पनि दिनुस्। यहाँसम्म की यो संकेत तपाइँ आफ्नी श्रीमतीलाई नदिनु। यो निकै ठूलो जिम्मेवारी हो। के तपाइँ यसलाई उठाउन तयार हुनुहुन्छ ?’ निजी सचिवले न्यायाधीशलाई आश्वस्त परे। 

सो मुद्दामा राजनारायणका वकिल शान्ति भुषणका छोरा प्रशान्त भुषण आफ्नो किताब ‘द केश द्याट शुक इण्डिया’ मा लेख्छन्, ‘सिन्हा आफ्नो फैसला आनन्दको माहोलमा लेख्न चाहन्थे। तर जसै बन्द भयो, इलाहाबादका एक कांग्रेस सांसद सधैंभरी उनको घर आउन थाले।’ उनले लेखेका छन्, ‘सो घटनाप्रति सिन्हा निकै रिसाएर उनलाई आफ्नो घर नआउन भने। त्यतिगर्दा पनि नमानेपछि सिन्हाले छिमेकी न्यायाधीश पारिखसँग भने उहाँलाई सम्झाउनुस्।’

प्रशान्त भुषणले आफ्नो किताबमा लेखेका छन्, ‘जब त्यसको कुनै असर देखिएन, तब न्यायाधीश सिन्हा घरबाटै गायब भए। उनका घर आउने सबैले उनी उज्जैन गएको र उज्जैनमा उनका भाइको घर भएको बताए।’

‘त्योबीचमा उनले एक कल फोनसमेत रिसिभ गरेनन्। ७ जुन १९७५ सम्म उनीकसैसँग पनि भेटेनन्,’ प्रशान्त भुषणले  आफ्नो किताबमा उल्लेख गरेका छन्। 

शान्ति भुषण लेख्छन्, ‘न्यायमूर्ति सिन्हा गल्फ खेलका शोखिन थिए। एकपटक गल्फ खेल्दै गर्दा उनले मसँग एक किस्सा सुनाएका थिए। जब यो मुद्दा दर्ता भएको थियो, त्यो बेला न्यायाधीश डीएस माथुर इलाहाबाद उच्च अदालतका न्यायाधीश थिए। 

‘उहाँ यसअघि मेरो घरमा कहिल्यै आउनु भएको थिएन। तर जब यो मुद्दाको बहश चरम रुपमा थियो, तब उहाँ आफ्नी श्रीमतीसहित मेरो घरमा आउनु भयो। न्यायाधीश माथुर इन्दिर गान्धीका त्यसका निजी डाक्छर केपी माथुरको निकट मानिन्थे,’ उनले लेखेका छन्।

शान्ति भुषणको किताबमा ‘उनले मलाई स्रोत नसोध्ने शर्तमा बताए अनुसार उनको नाम सर्वोच्च अदालतको न्यायाधीशकालागि चर्चा भइरहेको छ। जसै यो फैसला आउँछ तपाइँलाई सर्वोच्च अदालतको न्यायाधीश बनाइन्छ। तर मैल केही पनि भनिन्,’ उल्लेख गरेका छन्।
बीबीसी हिन्दीबाट
