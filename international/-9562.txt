उडिरहेको विमानको इन्जिनमा प्वाल परेपछि...

एजेन्सी । चीनको इस्टन एयरलाइन्सको एक विमान ठूलो दुर्घटना हुनबाट बचेको छ। अष्ट्रेलियाको सिड्नी शहरबाट साङ्घाईको लागि उडान भरेको उक्त विमान दुर्घटना हुनबाट बचेको हो।

बीबीसीले जनाएअनुसार पाइलटले उडान भरेको एक घण्टापछि विमानको इन्जिनमा समस्या भएको थाहा पाएका हुन्। पछि चेक जाँच गर्दा फ्लाइट एमयु७३६ को इन्जिनमा प्वाल परेको थाहा भएको जनाइएको।

एयरबस ए३३० विमानलाई भने पुनः सिड्नी एयरपोर्टमै  सुरक्षितसाथ अवतरण गराइएको छ। विमानमा सवार सबै यात्रु सुरक्षित नै रहेको बीबीसीले जनाएको छ।
