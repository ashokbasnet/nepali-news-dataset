पाँच महिनापछि ह्वाइट हाउस पुगिन ट्रम्पकी श्रीमती मेलानिया

न्युयोर्क। अमेरिकी राष्ट्रपति डोनाल्ड ट्रम्पकी श्रीमती मेलानिया पाँच महिनापछि ह्वाइट हाउस पुगेकी छन्। उनी आफ्ना छोरा ब्यारनकासाथ पाँच महिनापछि ह्वाइट हाउस पुगेकी हुन्। डोनाल्ड ट्रम्प राष्ट्रपति बनेको करिव पाँच महिनापछि  मेलानिया राष्ट्रपति निवासमा बस्नलाई ह्वाइट हाउस पुगेकी हुन्। पाँच महिना ढिला गरी ह्वाइट हाउस पुग्नुको कारण भने उनका छोरा हुन्।

११ वर्षीय छोरा ब्यारनको स्कुलको पढाइ पूरा गर्न मेलानिया क्युयोर्कमा बस्दै आएकी थिइन्। मेलानिया ट्रम्प पछिल्ला वर्षमा यस्ती पहिलो महिला भएकी छन्, जो आफ्ना श्रीमानसँग तत्काल ह्वाइट हाउस जान पाइनन्। 

यसअघि पहिलो महिला भएकी मिशेल ओबामा वाबिंटन बराक ओबामा भन्दा पहिला पुगेकी थिइन्। उनी बराक ओबामा भन्दा छिटो वाशिंटन जानुको कारण भने दुई छोरीलाई नयाँ स्कुल भर्ना गर्नु थियो। मेलानिया ह्वाइट हाउस पुगेपछि निकै प्रशन्न देखिएकी छन्। उनले ह्वाइट हाउसको एक तस्बिर ट्विट गरेकी छन्। 

त्यसो त मेलानिया वाशिंटन गएपछि  न्युयोर्कमा जनताले राहतको सास फेरेका छन्। राष्ट्रपतिकी श्रीमतीको सुरक्षाकालागि न्युयोर्कमा निकै ठूलो सुरक्षा व्यवस्था गरिएको थियो, जसका कारण सर्वसाधारणले सास्ती खेप्नु परेको थियो। 

उता ट्रम्पकी छोरी इवांकाले एक टेलिभिजन अन्तर्वातामा आफ्ना बुवाको जसरी विरोध भइरहेको छ, त्यो आफूले कल्पनामा पनि नसोचेको बताएकी छन्। फक्स एण्ड मर्निङ टेलिभिजनलाई दिएको अन्तर्वातामा इवांकाले वहालवाला राष्ट्रपतिको यसरी विरोध हुँद आफू अचम्मित भएको बताएको बीबीसीले उल्लेख गरेको छ।
