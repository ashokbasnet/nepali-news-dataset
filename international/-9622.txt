अमेरिकी यात्रा प्रतिबन्ध गर्ने ट्रम्पको प्रयासमाथि अदालतले दियो ठूलो झट्का 

एजेन्सी । ६ वटा मुस्लिम बहुल मुलुकका आप्रवासीमाथि अमेरिका यात्रामा प्रतिबन्ध लगाउने राष्ट्रपति डोनाल्ड ट्रम्पको संशोधित प्रस्ताव रोक्ने आदेशलाई अमेरिकाको एक उच्च अदालतले सदर गरेको छ। 

राष्ट्रपतिको संशोधित आदेशले आप्रवासीको अधिकार उल्लङ्घन हुने ठहर गर्दै अमेरिकाको एक पुनरावेदन अदालतले ट्रम्पको उक्त निर्णय विरुद्ध परेको आदेशलाई सदर गरेको हो। 

अदालतको आदेशपछि मुस्लिमहरुलाई प्रवेश प्रतिबन्ध लगाउन ट्रम्पको प्रयासमाथि ठूलो झट्का लागेको हो।
