कतार– साउदी संकटमा कहाँ फस्यो पाकिस्तान ?

इस्लामाबाद। साउद अरबसहितका खाडी मुलुकले कतारसँग राजनीतिक सम्बन्ध तोडेपछि उत्पन्न भएको संकटप्रति टिप्पण गर्दै पाकिस्तानी संचारमाध्यमले पाकिस्तानलाई सो संकटका विषयमा तटस्थ रहन सुझाव दिएका छन्। 

पाकिस्तानी प्रधानमन्त्री नवाज शरीफ र पाकिस्तानी सेना प्रमुख  जावेद बाजवा १२ जुनमा कतार संकटका विषयमा उच्चस्तरीय छलफलकालागि  साउदी अरब पुगेका छन्। 

पाकिस्तानी संचारमाध्यमले नवाज शरीफको साउदी यात्राले मुस्लिम मुलुककाबीच सम्बन्ध सुधारको स्थिति बन्न सक्ने जनाएका छन्। 
 खाडी मुलुकमा संकटको सुरुवात पाँच जुन त्यस बेला सुरु भयो जतिबेला साउदी अरब, इजिप्ट, संयुक्त अरब इमिरेट्स र बहराइनले कतारसँगको राजनीतिक तथा कुटनीतिक सम्बन्ध विच्छेद गर्ने घोषणा गरे।

यी मुलुकले कतारमाथि आतंकवादलाई प्रश्रय दिएको र त्यसले मध्यपूर्वमा अस्थिरता उत्पन्न भएको आरोप लगाएका छन्। तर कतारले भने सो आरोपलाई सिधै अस्विकार गरेको छ। 

१२ जुन मा नवाज शरीफ साउदीको भ्रमणमा निस्किएपछि संचारमाध्यममा निकै चर्को बहस सुरु भएको छ। टेलिभिजनमा विशेषज्ञले सो विषयमा आफ्नो धारणा राखेका थिए भने १३ जुनमा पत्रपत्रिकाले सो विषयमा सम्पादकीय लेखेका छन्। 

दैनिक पत्रिका ‘नवा–ए– वक्त’ ले आफ्नो सम्पादकीयमा कतार संकटका विषयमा पाकिस्तानले मुख्य भूमिका निर्वाह गर्दै मानवीय संकट पैदा हुनुपूर्व नै समस्या समाधानकालागि पहल गर्नु पर्ने उल्लेख गरेको छ। सो उर्दु पत्रिकाले अगाडि लेखेको छ, ‘पाकिस्तान कतार संकटका विषयमा महत्वपूर्ण भूमिका निर्वाह गर्न सक्छ।’

पाकिस्तानको अग्रणी अंग्रेजी पत्रिका डनले लेखेको छ, ‘मध्यपूर्वको वर्तमान संकटका धेरै कारण छन्। तर पाकिस्तान त्यो विषयमा  अल्झिनु हुँदैन।’ डन पत्रिकाले अगाडि लेखेको छ, मध्यपूर्वको संटकमा अल्झिएर पाकिस्तान त्यसलाई सम्हाल्न सक्दैन।’

पाकिस्तान टुडेलाई उदारवादी अंग्रेजी पत्रिका मानिन्छ। उसले लेखेको छ, ‘पास्कितानको कतार र साउदी दुवै देशसँग राम्रो सम्बन्ध छ। यस्तो अवस्थामा कुनै एक देशको पक्ष लिनु पाकिस्तानकालागि अप्ठ्यारो पर्नसक्छ। मुश्लिम देशकाबीच  सम्झौता गराउने भूमिका निर्वाह गर्दै जारी संकट समाधानकालागि कोशिस गर्नु उचित हुन्छ, तर कुनै एक देशको पक्षमा आफूलाई उभ्याउँदा संकट झन् बढ्न सक्छ।’

जिहादी समर्थक उर्दू पत्रिका डेली उम्मतले लेखेको छ, ‘पाकिस्तानी प्रधानमन्त्री र सेनापतिको साउदी यात्राले कतार संकट समाधानकालागि सहयोग पुग्न सक्छ।’ सो पत्रिकाले गम्भीर कोसिस गर्दा जारी विवादलाई समाधान गर्न सकिन्छ।’

सरकार समर्थक उर्दू भाषाको जीओ टिभिका पत्रकार शहजेब खानजादाले पाकिस्तान मुस्लिम देशकाबीचको सम्बन्धलाई सुल्झ्याउने कोसिस गर्नुपर्ने बताए। 

मुजीबुर रहमान शामीले उर्दू भाषाको टेलिभिजन ‘दुनिया’ लाई अन्तर्वाता दिँदै भने, ‘ यदि यो मध्यस्थता नभई परामर्श हो भने साउदीमा पाकिस्तानको हितमा नोक्सान पुग्न सक्छ। किनभने  साउदी अरब पाकिस्तानी सेनाको सहयोग  खोज्न सक्छ। सेनापति प्रधानमन्त्रीसँग यसकारण साउदी गएका छन्, किनभने त्यहाँ सैन्य सहयोगका विषयमा पनि छलफल हुन सक्छ।’

दुनिया पत्रिकाले कतार संकटलाई लिएर अमेरिकाको आलोचना गरेको छ। पत्रिकाले लेखेको छ, ‘खाडी मुलुकलाई अमेरिका उक्साही रहेको छ।’ ‘पश्चिमा मुलुक आफ्नो हितलाई ध्यान दिँदै अरब मुलुकमा मतभेद पैदा गरिरहेको छ।’

जंग पत्रिकाको प्रभाव पाकिस्तानमा राम्रो प्रभाव छ। जंग पत्रिकाको एक लेखमा कतार संकटका विषयमा अमेरिकाको चर्को आलोचना गरिएको छ। ‘इसाइ पश्चिमी मुलुक मुस्लिम देशकाबीच फुट ल्याउन खोजिरहेका छन्।’ सो लेखमा पाकिस्तान कतार संकटका विषयमा सकारात्मक भूमिका निर्वाह गर्न सक्छ। र पाकिस्तानले मुश्लिम देशका विरुद्ध भइरहेको षड्यन्त्रलाई अन्त्य गर्न सक्छ।’
