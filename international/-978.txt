समुद्रमुनी १० हजार फिटको गहिराईमा प्लेटफर्म बनाएर सेना तैनाथ गर्दे चीन

एजेन्सी, १८ फागुन - चीनले समुद्रमुनी प्लेटफर्म बनाउने महत्वकांक्षी योजना कार्यानयनमा ल्याउने भएको छ। विश्वको महाशक्ति राष्ट्र बन्ने होडमा रहेको चीनले जल, स्थल र हवाई सुरक्षाका लागि निकै महत्वाकांक्षी योजना कार्यान्वयनमा ल्याउन लागेको हो।

चीनले पछिल्ला केही वर्षयता सैन्य शक्तिलाई मजबुत बनाउ निकै ठूलो रकम खर्चिदैं आएको छ। आधुनिक हतियार निर्माणदेखि लिएर सैन्य बेस निर्माणमा व्यापक लगानी गरेको छ। सैन्य अभियान आधुनिकीकरण गर्नेदेखि लिएर सामरिक महत्वका क्षेत्रमा चीनले बाहिरी विश्वलाई पत्तै नहुनेगरि अभियान चलाउँदै आएको छ। 

अहिले तत्कालै चीनले समुद्रमुनीसमेत १० हजार फिटको प्लेटर्फम बनाएर आफ्नो सेना तैनाथ गर्ने महत्वाकांक्षी योजना बनाएको छ। यो प्लेटफर्मबाट चीनले मलेसिया, भियतनाम, फिलिपिन्स लगायतका राष्ट्रमाथि निगरानी गर्न र सामुद्रिक खोज तथा अनुसन्धानमा टेवा पुग्ने जनाएको छ।
