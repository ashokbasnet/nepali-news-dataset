अर्को पानी जहाजसँग ठोकिँदा अमेरिकी नौसेनाको पानी जहाजका सात सदस्य बेपत्ता

जापान । जापानको समुद्री क्षेत्रमा अमेरिकी नौसेनाको पानी जहाज अर्को पानी जहाजसँग ठोक्किँदा चालक दलका सात सदस्य बेपत्ता भएका छन् ।

दुर्घटनामा घाइते भएका तीनजनालाई जापानको योकोसुकाको अस्पतालमा उपचारका लागि लगिएको छ । अमेरिकी नौसेनाको युएसएस फिट्जेरल्ड पानी जहाज सामान बोक्ने अर्को पानी जहाजसँग योकोसुकाको दक्षिण–पश्चिम तर्फको समुद्री क्षेत्रमा ठोक्किएको हो ।

दुर्घटनामा हराएका सातजनाको खोजी भइरहेको अमेरिकी अधिकारीले बताएका छन् ।
