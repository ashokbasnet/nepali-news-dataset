आङ साङ सुची : रोहिन्ग्या समुदायको आम हत्या भएको छैन

चैत २४ – म्यानमारमा अल्पसंख्यक रोहिन्ग्या मुसलमान समुदायलाई लक्षित गरी हत्याका घटना नभएको नेतृ आङ साङ सुचीले दाबी गर्नुभएको छ । रोहिन्ग्या मुसलमानमाथि म्यानमार सरकारले अत्याचार गरेको तथा उनीहरुको हत्या भएको भन्ने प्रतिवेदनहरु आइरहेको भएपनि नेतृ सुचीले भने समस्या रहेको तर आमहत्या भने नभएको बताउनुभएको हो । बिबिसीसँगको अन्तर्वार्ताको क्रममा नेतृ सुचीले रोहिन्ग्या मुलमानको बसोबास रहेको राखिने राज्यमा समस्या रहेको तर बाहिर आएजस्तो रोहिन्ग्या मुसलमान समुदायको हत्याको नभएको दाबी गर्नुभयो । रोहिन्ग्या समुदाय समस्यामा रहेको तर उनीहरुलाई सखाप पार्ने गरी जातिय हत्या नभएको नेतृ सुचीको भनाई छ । मानवअधिकारवादी नेतृको छवी बनाउनुभएकी सुची रोहिन्ग्या समुदायका बारेमा मौन बस्दै आउनुभएको थियो । यसले उहाँको छवीमा नकारात्मक असर परेको पनि विश्लेषण गरिएको छ ।
तर अहिले आएर उहाँले समस्या रहेको तर बाहिर आएजस्तो रोहिन्ग्या मुसलमानलाई सखाप पार्ने उद्देश्यले आम हत्या भएजस्तो आफूलाई नलाग्ने बताउनुभएको हो ।
