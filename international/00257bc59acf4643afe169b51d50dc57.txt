कोलोराडोमा गोलबारी, तीन जनाको मृत्यु

मंसिर १२ – अमेरिकाको कोलोराडोमा भएको गोलाबारीमा प्रहरीसहित तीन जनाको ज्यान गएको छ । ११ घाइते भएका छन् । घाइतेमध्ये ५ जना प्रहरी छन् । कोलोराडो शहरमा भएको गोलाबारीमा एक जना प्रहरीसहित तीन जनाको ज्यान गएको हो ।  
कोलाराडोको परिवार नियोजन गर्ने  एक क्लिनिकमा लुकेर बन्दुकधारीले गोलाबारी गरेको प्रहरीले जनाएको छ । प्रत्यक्षदर्शीका अनुसार त्यहाँ ५ मिनेटमा २० पटक भन्दा बढी गोली चलेको थियो । आक्रमणकारीलाई प्रहरीले पक्राउ गरेको छ । गर्भपतन गराउने गरेको भन्दै क्लिनिकको अमेरिकामा विरोध हुँदै आएको थियो । घटना  हुनुको कारण भने खुलेको छैन । आक्रमणकारीलाई पक्राउ गर्न प्रहरीले कोलाराडो शहरको सबै बाटो बन्द गरेको थियो । प्रहरीले घटनास्थल नजिकका घर तथा त्यसआसपास रहेका मानिसलाई समेत हटाएको थियो ।  
– एजेन्सीको सहयोगमा
