इजरायलमा ९ महिना पहिल्यै चुनाब घोषणा

असोज २४– इजरायलका प्रधानमन्त्री बेन्यामिन नेतान्याहूले तोकिएको समय भन्दा पहिले नै देशमा आम चुनावको घोषणा गर्नुभएको छ । निर्धारित तालिका भन्दा ९ महिना अघि नै चुनावको घोषणा गरिएको हो ।

 

प्रधानमन्त्री नेतान्याहूले संसदका १ सय २० सदस्य चयनका लागि छिटो भन्दा छिटो चुनाव गराउने बताउनुभएको छ । गठबन्धनका दलहरुबीचको विवादका कारण आउँदो वर्षका लागि बजेट पारित गर्न असम्भव देखिएकाले निर्वाचनको मिति अगाडि सार्ने निर्णय गरिएको उहाँको भनाई छ ।

बढ्दो राजनीतिक अशान्तिकावीच राष्ट्रिय हितलाई सर्वोपरी राख्नु प्रधानमन्त्रीका रुपमा आफ्नो दायित्व भएको भन्दै उहाँले तीन कम्तीमा ३ महिना भित्र चुनाव गराईसक्ने बताउनुभएको छ ।
