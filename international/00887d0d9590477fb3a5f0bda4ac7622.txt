सगरमाथा चढेर ‘कीर्तिमान’ बनाएका भारतीय दम्पतीको आरोहण नै विवादमा

काठमाडौं, असार १५ । भारतका तर्फबाट सगरमाथा आरोहण गर्ने पहिलो दम्पतीको कीर्तिमान राखेका एक जोडीको आरोहण दाबी विवादमा परेपछि प्रहरीले छानबिन सुरु गरेको छ ।दिनेश र ताराकेश्वरी राठौर दम्पतीले गत मे २३ तारिखमा सगरमाथाको शिखरमा पुगेको बताएका थिए ।तर, उनीहरुसँगै गएका केही पर्वतारोहीले भने राठौर दम्पतीले चुचुरोमा पुगेको तस्वीर ‘फोटोसप’का माध्यमबाट बनाएको आरोप लगाएका छन् ।तर, दुबै प्रहरी अधिकृत रहेका राठौर दम्पती र उनीहरुका ‘गाइड’ले भने आरोप अस्वीकार गरेका छन् ।राठौर दम्पतीलाई सगरमाथा लैजाने व्यवस्था मिलाएको मकालु एडभेन्चरले भने उनीहरु सगरमाथाको शिखरमा पुगेको सम्बन्धमा कुनै आशंका नभएको जनाएको छ ।पुणेमा कार्यरत् उनीहरुको सगरमाथा आरोहणका विषयमा त्यहाँको प्रहरीले अनुसन्धान सुरु गरेको जनाएको छ ।नेपाल सरकारको पर्यटन विभागले उनीहरुलाई प्रदान गरेको सगरमाथा आरोहणको प्रमाणपत्रको वास्ताविकताका विषयमा पनि छानबिन गरिने जनाइएको छ । (एजेन्सी)
