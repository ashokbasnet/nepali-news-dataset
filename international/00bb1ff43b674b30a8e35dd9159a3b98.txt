एक अमेरिकी सैनिकले गरे तीन सहकर्मीको हत्या

चैत २० – एकजना अमेरिकी सैनिकले ३ जना सहकर्मीको हत्या गरेका छन् ।
टेक्सासमा रहेको फोर्ट हूड सैन्य अड्डामा एक सैनिकले चलाएको गोली लागेर ३ जनाको ज्यान गएको र उनी आफैंले पनि गोली हानी आत्महत्या गरेका सेनाका अधिकारीलाई उधृत गर्दै बिबिसीले जनाएको छ । गोली लागेर अरु १६ जना घाइते भएका छन् ।
आक्रमण गर्ने सैनिक ३४ वर्षीया इभान लोपेज रहेका र उनी इराकको युद्धमा पनि खटिएका सैनिक अधिकारीले बताएका छन् । उनी निराश र तनावग्रस्त रहने गरेका र मानसिक रुपले अवस्थ रहेका सेनाको दावी छ । यो घटना कुनै पनि आतंककारी गतिविधिसँग सम्बन्धीत नरहेको अमेरिकाले स्पष्ट पारेको छ ।
फोर्ट हूड सैन्य अड्डामा यसअघि सन् २००९ मा पनि सेनाका मेजर निदाल मलिक हसनले गोली चलाउँदा १३ जनाको ज्यान गएको थियो भने ३२ जना घाईते भएका थिए ।
एजेन्सीहरु
