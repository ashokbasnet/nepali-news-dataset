​आइएस : सामान्य मानिसलाई ढाल बनाउँदै भाग्दै

भदौ ४ – उत्तरी सिरियाको एक सहर मनबिजबाट बाहिर निस्कनका लगि इस्लामिक स्टेट आइएसका लडाकुले सामान्य नागरिकलाई सुरक्षा कवचको रुपमा प्रयोग गर्ने गरेको भेटिएको छ ।
उच्च स्थानबाट सेनाले लिएको एउटा तस्बिरमा समेत उनीहरु मानव कवचको सहायताले बाहिर निस्किरहेको देखिएको छ । सिरियन डेमोक्रेटिक सेना (एसडीएफ) का अनुसार सयौँको संख्यामा गाडीको प्रयोग गरी उनीहरु निस्किरहेक छन् ।
आइएसले आफ्नो सुरक्षाको लागि स्थानीय बासिन्दाको प्रयोग गरेकाले अमेरिकी समर्थित कुर्द र अरब लडाकु गठबन्धन गाडीमा आक्रमण गर्नबाट चुकेका छन् । 
एसडिएफका लडाकुले अमेरिकी सेनाको हवाई आक्रमणको मद्धतले मनबिज सहर पूरै नियन्त्रणमा लिएका छन् । सहरबाट सामान्य नागरिक निस्किरहेका बेला स्लामिक स्टेटका सेना पनि मिसिएर बाहिरिएको अमेरिकी सेनालाई उद्धृत गर्दै बिबिसीले जनाएको छ ।
