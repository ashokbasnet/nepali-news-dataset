राष्ट्रसंघ सुरक्षा परिषदद्वारा उत्तर कोरियाको निन्दा

पुस २३ – संयुक्त राष्ट्र संघको सुरक्षा परिषदले परमाणु परीक्षण गरेको भन्दै उत्तर कोरियाको निन्दा गरेको छ । सुरक्षा परिषदले उत्तर कोरियाले परमाणु परीक्षण गरेर संयुक्त राष्ट्र संघको यसअघिको प्रस्तावको उल्लंघन गरेको जनाएको छ ।
बुधबार उत्तर कोरियाले हाड्रोजन बमको रुपमा परमाणु परीक्षण गरेपछि त्यस बारेमा छलफल गर्न बसेको परिषदको बैठकले थप प्रतिबन्ध लगाउने तयारी पनि गरेको छ ।  अन्तर्राष्ट्रिय शान्ति सुरक्षाका लागि उत्तर कोरिया एक स्पष्ट खतरा बनेको पनि सुरक्षा परिषदको भनाई छ । उत्तर कोरियाले बुधबार हाइड्रोजन बमको सफल परीक्षण गरेको गरेको थियो । यो सन् २००६ देखि अहिलेसम्म उत्तर कोरियाले गरेको चौंथो परमाणु परीक्षण हो ।
उत्तर कोरियाले पहिलो पटक हाइड्रोजन बमको सफल परीक्षण गरेसँगै आफ्नो परमाणु हतियारको क्षमता अझै बलियो भएको दाबी गरेको छ । चीन, दक्षिण कोरिया, अमेरिका लगायतले उत्तर कोरियाको चर्को आलोचना गरेका छन् । 
– एजेन्सीको सहयोगमा
