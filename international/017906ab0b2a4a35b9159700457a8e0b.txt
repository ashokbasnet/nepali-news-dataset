‘इजिप्ट एअरको बेपत्ता विमानको भग्नावशेष भेटियो’ 

काठमाडौं, जेठ ७ । इजिप्ट एअरको बेपत्ता विमानको भग्नावशेष भेटिएको छ ।भग्नावशेष भूमध्यसागरमा फेलापरेको इजिप्टको सेना र राष्ट्रिय विमान सेवाले दाबी गरेको छ ।अलेक्जेन्ड्रियाबाट २९० किलोमिटर टाढा विमानको भग्नावशेष र यात्रुका सामान फेलापरेको सैनिक प्रवक्ताले जानकारी दिएका हुन् ।इजिप्ट एअरले पनि विमान दुर्घटनाग्रस्त अवस्थामा फेलापरेको जनाएको छ ।६६ जना यात्रु बोकेर फ्रान्सको पेरिसबाट इजिप्टको कायरोका लागि उडेको विमान विहीवारदेखि बेपत्ता थियो ।कारापाथोस टापुनजिक ग्रीक, इजिप्ट, फ्रान्स र बेलायतका सेनाले विमानको खोजिरहेका छन् ।यसअघि, फ्रान्सका राष्ट्रपति फ्रान्कोइस ओलान्दले विमान दुर्घटना भएको पुष्टि गर्दै यसबारे अनुसन्धान गरिने बताएका थिए ।विमान भूमध्यसागरमा अचानक खस्नुअघि दुईचोटी छिटोछिटो मोड लिएको बताइएको थियो ।विमान सागरमा खस्नुअघि देब्रेतिर ९० डिग्री र त्यसपछि दाहिनेतर्फ ३ सय ६० डिग्री मोडिएको जानकारी फ्रान्सका रक्षामन्त्री पानोस क्यामेनोसले दिएका थिए ।विमान राडारबाट सम्पर्कविहीन हुनुअघि २५ हजार फिटभन्दा माथिबाट खसेको थियो ।विमानमा रहेका ६६ जनामध्ये धेरैजसो इजिप्ट र फ्रान्सेली नागरिक छन् । ग्रिस टापु कारपाथोसको दक्षिणपट्टिको समुद्रमा ग्रीस र इजिप्टका जलसेनाले विमानको खोजी गरेका हुन् ।विमानमा तीन बालबालिकासहित ५६ यात्रु, चालक दलका ७ सदस्य र ३ सुरक्षाकर्मी थिए ।जसमध्ये ३० जना इजिप्टेली, १५ जना फ्रान्सेली र १ बेलायती छन् । (एजेन्सी)
