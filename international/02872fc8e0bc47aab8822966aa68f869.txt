​नरेन्द्र मोदी आफै भ्रष्टाचारी हुन् : राहुल गान्धी

फागुन ५ – भारतीय कांग्रेका अध्यक्ष राहुल गान्धीले भारतीय प्रधानमन्त्री नरेन्द्र मोदीलाई ‘भ्रष्टाचारको माध्यम’ बनेको आरोप लगाएका छन् । 
मेघालयको सिलाङमा पत्रकारहरुसँग कुराकानी गर्दै कांग्रेस अध्यक्ष गान्धीले भने, ‘कांग्रेसले लामो समयदेखि भन्दै आएको छ कि नरेन्द्र मोदी भ्रष्टाचारको विरुद्धमा छैनन्, उनी आफै भ्रष्टाचारी हुन्, भ्रष्टाचारीको माध्यम हुन् ।’ गान्धीले प्रधानमन्त्री नरेन्द्र मोदीले आम नागरिकको पैसा केही सीमित व्यक्तिलाई बाँडेको आरोप लगाएका छन् ।
 
गान्धीले मोदीलाई अरोप लगाउँदै भने, ‘पूरा देशकै पैसा बैंकमा छ, बैंकमा सर्वसाधारणको २२ हजार करोड नीरव मोदीले लगे । एक पछि अर्को गर्दै यस्ता घोटाला सार्वजनिक हुँदै आएका छन् ।’
राहुल गान्धीले नरेन्द्र मोदीलाई ट्वीटरमा पनि घेरेका छन् । उनले भारतीय प्रधानमन्त्री नरेन्द्र मोदीले गर्दै आएको ‘मनकी बात’ लाई एकतर्फी संवादको सज्ञा दिएका छन् । 


Modi Ji, last month you ignored my suggestions for your Mann Ki Baat monologue.

Why ask for ideas when in your heart you know what every Indian wants to hear you speak about?

1. Nirav Modi's 22,000 Cr. Loot &amp; Scoot

2. The 58,000 Cr. RAFALE scam.

I look forward to your sermon. pic.twitter.com/jp0AnLePtU
— Office of RG (@OfficeOfRG) February 21, 2018


मेघालयमा आयोजित एक  र्‍यालीमा राहुल गान्धीले नरेन्द्र मोदीले ८ डिसेम्बर २०१६ मा नोटबन्दी गरेर सर्वसाधारणलाई लाइनमा उभिन बाध्य बनाएको बताए । उनले भने, ‘सर्वसाधारण नोट बदल्नका लागि लाइनमा उभिए, भ्रष्टाचारी पछाडिको ढोकाबाट आफ्नो कालो धनलाई सेतो बनाउने काम गरे । परिणाम यस्तो भयो कि जनताका पैसा बैंकमा राखियो, नीरव मोदी आएर पैसा लिएर भागे ।’
