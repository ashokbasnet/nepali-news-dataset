फ्रान्सको पत्रिकामा बेलायती युवराज्ञी केटको अर्धनग्न तस्विर प्रकाशित

भदौ २९ – राजकुमार ह्यारीको नाङ्गो तस्विर छापिएको विवाद सेलाउन नपाउँदै बेलायती युवराज्ञी केटको पनि अर्धनग्न तस्वीर छापिएको छ । फ्रान्सको क्लोजर पत्रिकाले युवराज्ञी केटको तस्वीर छापेपछि बेलायती राजपरिवार फेरि विवादमा परेको हो ।

 

क्लोजरले आज केटको तस्वीर छापेपछि बेलायतमा ठूलो हल्ला खल्ला मच्चिएको अन्तर्राष्ट्रिय संचार माध्यमले जनाएको छ । अन्तर्राष्ट्रिय संचार माध्यमका अनुसार बेलायती महारानीका भतिजा लर्ड लिन्लेको फ्रान्समा रहेको महलमा छुट्टी मनाउने क्रममा केटको टपलेस फोटो खिचिएको हो । चार पेजमा छापिएका कतिपय तस्विरमा केट पुरै टपलेस छिन् ।

भ्रमणका क्रममा राजकुमार विलियम र केट सिंगापुर हुँदै अहिले मलेसियामा छन् । बेलायती पत्रिकालाइ समेत तस्विर दिने प्रस्ताव गरिएकोमा बेलायती पत्रिकाले अस्वीकार गरेका थिए । तस्विर छापिए पछि क्रुद्ध भएका राजकुमार विलियम र युवराज्ञी केटले पत्रिका विरुद्ध मुद्दा हाल्ने तयारी गरेका छन् ।

यसबारे उनीहरुले वकिलसँग सल्लाह गरिरहेका एएफपीले जनाएको छ ।
