बिहार चुनावको मतगणना चल्दै, मोदीको पार्टी पछि

कात्तिक २२ – भारतको विहारमा भएको विधानसभा चुनावको मतगणना भैरहेको छ । जारी मतगणनामा जनता दल युनाइटेड नेतृत्वको महागठबन्धन अघि रहेको छ ।
प्रधानमन्त्री नरेन्द्र मोदीको दल भारतीय जनता पार्टी नेतृत्वको गठबन्धन महागठबन्धन भन्दा पछि परेको छ । भारतीय सञ्चार माध्यमले विभिन्न आँकडा प्रस्तुत गरेका छन् । टाइम्स अफ इन्डियाका अनुसार महागठबन्धनले एक सय ४० भन्दा बढी सिटमा अग्रता लिएको छ ।
दुई सय ४३ सिट रहेको विधानसभा चुनावमा बहुमतका लागि एक सय २२ सिटमा जित आवश्यक पर्छ । भाजपा नेतृत्वको गठबन्धनले ९० भन्दा बढी सिटमा अग्रता लिएको छ ।
अहिलेसम्म कुनै पनि सिटको अन्तिम परिणा नआएपनि महागठबन्धनले आफ्नो जित निश्चित भएको भन्दै विजय जुलुश निकाल्ने तयारी गरेको छ । महागठबन्धनमा जनता दल युनाइटेड, कांग्रेस आइ तथा राष्ट्रिय जनता दलसहितका पार्टी छन् ।
– एजेन्सीको सहयोगमा
