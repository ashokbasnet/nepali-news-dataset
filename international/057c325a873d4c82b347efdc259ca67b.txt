‘२ वर्षसम्म फलामे साङ्लोले बाँधेर राखे’, तालिबानको अपहरणबाट मुक्त भएपछिको बयान

काठमाडौं, असार १४ । तालिबानको अपरहणबाट तीन वर्षपछि मुक्त भएका पाकिस्तानमा पूर्वप्रधानमन्त्री युसुफ रजा गिलानीका छोरा अली हैदर गिलानीले दुई वर्षसम्म आफूलाई फलामे साङ्लोले बाँधेर राखेको बताएका छन् ।बीबीसीसँग कुरा गर्दै गिलानीले अफगानिस्तानमा तालिबानले आफूलाई ‘सानो कोठमा राखेको र एक वर्षभन्दा बढी समय आकाशसमेत हेर्न नदिएको’ बताए ।‘तालिबानको अपहरणमा रहँदा सानो छोरालाई सम्झिएर उसैका लागि भएपनि बाँच्नुपर्छ भन्ने मनमा आएको’ गिलानीको भनाइ थियो ।तालिबानले शारीरिक यातना नदिएपनि मानसिक तनाव वर्णन गर्न नसकिने गिलानीले बताए ।उनले अपरहणको समयमा हवाई र ड्रोन आक्रमणको त्रासकाबीच रणभूमिमा रहेको अनुभव भएको बताए ।चाँडै नै राजनीतिमा पुनः फर्कने गिलानीको योजना छ । हालैमात्र अफगानिस्तानमा अप्mगान–अमेरिकी सेनाले गरेको विशेष अपरेसनबाट उनी अपरहणमुक्त भएका थिए ।पाकिस्तानको मुल्तानमा पाकिस्तान पिपुल्स् पार्टीको चुनावी अभियानकाक्रममा अली अपहरणमा परेका थिए ।सन् २०१३ मा अली पन्जाब प्रान्तको परिषद् सदस्यको निर्वाचनमा उम्मेदवार थिए ।बन्दुकधारीले ¥यालीमा गोली चलाउँदै उनलाई चुनावको दुई दिनअघि अपहरण गरेका थिए ।
