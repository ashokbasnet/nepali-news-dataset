किमलाई ट्रम्पको जवाफ : मसँग तिमीसँग भन्दा ठूलो र शक्तिशाली परमाणुको स्वीच छ

पुस १९ – अमेरिकी राष्ट्रपति डोनाल्ड ट्रम्पले उत्तर कोरियाका नेता किम जोङ–उनसँग भन्दा आफूसँग ठूलो र शक्तिशाली परमाणु बमको स्वीच रहेको बताउनुभएको छ ।
उत्तर कोरियाका नेता किमले सोमबार नयाँ वर्षको शुभकामना दिने क्रममा परमाणु  बमको स्वीच आफ्नो डेस्कमा रहेको बताउनुभएको थियो ।
नेता किमले परमाणु बमको स्वीच जहिले पनि आफ्नो नियन्त्रणमा रहने भएकाले अमेरिकाले युद्धको सुरुवात गर्न नसक्ने र पूरै अमेरिका आफ्नो देशको परमाणु आक्रमणको दायरामा रहेको भन्दै चेतावनी दिनुभएको थियो ।  
परमाणु परीक्षणको स्वीच मेरो डेस्कमा छ : किम जोङ–उन
अमेरिकी राष्ट्रपति ट्रम्पले उत्तर कोरियाका नेता किमको भनाईको जवाफ बुधबार ट्वीट मार्फत दिनुभएको हो । उहाँले ट्वीट मार्फत किमसँग भएको भन्दा ठूलो र शक्तिशाली परमाणु बटन आफूसँग रहेको भन्दै उत्तर कोरियालाई चेतावनी दिनुभएको हो ।


North Korean Leader Kim Jong Un just stated that the “Nuclear Button is on his desk at all times.” Will someone from his depleted and food starved regime please inform him that I too have a Nuclear Button, but it is a much bigger &amp; more powerful one than his, and my Button works!
— Donald J. Trump (@realDonaldTrump) January 3, 2018

ट्रम्पले पछिल्लो समय व्यक्तिगत तथा देशलाई निशाना बनाएर ट्वीट गर्ने गर्नुभएको छ । पाकिस्तान, प्यालेस्टाइन र अहिले आएर उत्तर कोरियाका नेतालाई लक्षित गरी ट्वीट गर्नुभएको हो । ट्रम्पले चेतावनी दिए पनि धेरै राष्ट्रपतिले ट्वीटमा दिने गरेका चेतावनी र समेट्ने गरेका विषयवस्तुका बारेमा असन्तुष्टि जनाएका छन् ।
विश्वका नेताले परमाणु हतियारलाई निकै हलुका रुपमा लिएको भन्दै धेरैले आलोचना गरेका छन् । तर ट्रम्पका समर्थक भने उहाँको पक्षमा उभिएका छन् ।
