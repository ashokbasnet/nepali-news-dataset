विधायकले अश्लिल भिडियो हेरेपछि..

चैत ८ – भारतको कर्नाटका विधानसभाका सांसदले अश्लिल भिडियो हेरेको घटना सेलाउन नपाउँदै गुजरात विधानसभामा पनि अश्लिल भिडियो हेरेको घटनाले हंगामा मच्चिएको छ । विपक्षी काँग्रस पार्टीले भारतीय जनता पार्टीका दुई विधायकले विधानसभाभित्रै अश्लिल भिडियो हेरेको आरोप लगाएका छन् । 

 

भाजपाका विधायकद्वय शंकर चौधरी र जेथा भारवादमाथि विधानसभा भित्रै अश्लिल भिडियो हेरेको आरोप लागेको टाइम्स अफ इन्डियाले जनाएको छ । विभिन्न सञ्चारमाध्यममा सार्वजनिक गरिएको भिडियोमा विधानसभा भित्र दुई विधायकले भिडियो हेरिरहेको देखाइएपनि भिडियोमा देखाइएको दृष्य भने प्रष्ट छैन ।

 

भाजपाले भने आरोप अस्वीकार गरेको छ । आरोपी विधायकको ट्याब्लेट अनुसन्धानका लागि पठाइएको छ । सदनमा हंगामा मच्चाउने विपक्षी काँग्रेसका विधायकलाई एक दिनका लागि निलम्बन गरिएको दैनिक भाष्करले जनाएको छ । 

 

घटनाका बारेमा सभामुख समक्ष उजुरी गर्ने पत्रकारले विधायकहरुले सबैभन्दा पहिला विवेकानन्दको तस्बिर हेरेको, त्यसपछि काँग्रस अध्यक्ष सोनिया गान्धीको आपत्तिजनक तस्बिर हेरेको र अश्लिल भिडियो हेरेको बताएको टाइम्स अफ इन्डियाले लेखेको छ । 

 

फेब्रुवरी महिनामा कर्नाटका राज्यको विधानसभामा मन्त्रीहरुले अश्लिल भिडियो हेरेको घटना सार्वजनिक भएको थियो । घटनापछि उनीहरुले राजीनामा दिएका थिए ।
