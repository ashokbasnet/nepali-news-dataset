जर्मन चान्सलर शक्तिशाली महिला

भदौ ७ – अमेरिकाको चर्चित फोर्ब्स पत्रिकाले विश्वका १ सय शक्तिशाली महिलाहरुको सूची सार्वजनिक गरेको छ । फोर्ब्स पत्रिकाले जर्मनकी चान्सलर एञ्जेला मर्केललाई यो वर्षको सबैभन्दा सफल र शक्तिशाली माहिलाको दर्जा दिएको छ ।

 

यस अघिपनि एञ्जेला नम्बर एकमा हुनुहुन्थ्यो । फोब्र्सले यूरोपमा चान्सलर एञ्जेलाको रजनीतिक प्रभाव बलियो भएको र निर्णय बढी लागू हुने गरेकाले उहाँ एक नम्बरमा परेको जनाएको छ । यस्तै, दोस्रोमा अमेरिकी विदेशमन्त्री हिलारी क्लिन्टन, तेस्रोमा ब्राजिलकी राष्ट्रपति दिल्मा रुसोफला पर्नुभएको छ ।

चौथौ स्थानमा न्यूर्योक टाईम्सकी कार्यकारी सम्पादक जिल अब्रासन, पाँचौ स्थानमा अन्तराष्ट्रिय मुद्रा कोषकी अध्यक्ष क्रिस्टिन लागार्द, छैठो स्थानमा भारतीय कांग्रेस पार्टीकी अध्यक्ष सोनिया गान्धिलाई राखिएको छ ।

यस्तै फोर्ब्स पत्रिकाले अमेरिकी प्रथम महिला मिसेल ओबामालाई सातौँ शक्तिशाली महिलामा राखेको छ । फोर्ब्सले राजनीतिक सक्रियता, प्रभाव, सम्पत्ति, सञ्चारमाध्यममा उपस्थिति लगायतलाई आधार बनाएर सूची सार्वजनिक गरेको हो ।
