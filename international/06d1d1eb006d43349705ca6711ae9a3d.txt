सम्बन्ध सुधारका लागि उत्तर कोरियाको सांगीतिक समुह चीनमा

मंसिर २४ – उत्तर कोरियाका नेता किम जोन उनले एक सांगीतिक समुहका महिलालाई चीन पठाएका छन् । दुई देशबीचको सम्बन्ध सुधार गर्न भन्दै मैत्रिपूर्ण सांगीतिक प्रस्तुतीका लागि नेता उनले सबै महिला रहेको सांगीतिक समुह मोरामबोङलाई चीन पठाएका हुन् ।
महिला गायीकाको पप सांगीतिक ब्याण्ड मोरामबोङलाई नेता उनले नै छनौट गरेका हुन् । सांगीतिक समुहलाई प्योङयाङबाट उच्च अधिकारी तथा चिनियाँ राजदूतले विदाई गरेका थिए । यो सांगीतिक समुहको पहिलो विदेश भ्रमण हो । सांगीतिक समुहले आउँदो शनिबारदेखि सोमबारसम्म चीनको राजधानी बेइजिङमा रहेको नेशनल सेन्टर फर दि परफमिङ आर्टसमा मैत्रिपूर्ण सांगीतिक प्रस्तुती दिने चिनियाँ सरकारी समाचार संस्था सिनह्वाले जनाएको छ ।
मोरामबोङ सांगीतिक समुह सन् २०१२ मा नेता उनको निर्देशनमा तयार पारिएको थियो । नेता उनले आफ्नो परम्परागत सहयोगी चीनसँगको सम्बन्ध थप बलियो बनाउन सांगीतिक समुह चीन पठाएका हुन् ।
उत्तर कोरियाले आफ्नो परमाणु कार्यक्रमलाई लिएर संयुक्त राष्ट्रसंघ तथा अमेरिकासहितका पश्चिमा देशको आर्थिक प्रतिबन्ध भोग्दै आएको छ । 
– एजेन्सीको सहयोगमा
