सिरियामा जारी द्वन्द्व अन्त्य गर्न अन्तर्राष्ट्रिय रेडक्रसको प्रयास

फागुन ९ – अन्तर्राष्ट्रिय रेडक्रस (आईसीआरसी) ले सिरियामा जारी द्वन्द्व अन्त्यका लागि सम्बन्धित पक्षसंग छलफल अघि बढाईरहेको जनाएको छ । हिंसाबाट सबैभन्दा प्रभावित क्षेत्रहरुमा राहत प्याकेज पुर्‍याउनका लागि युद्धबिराम गर्ने बारे छलफल केन्द्रित भएको आईसीआरसीले जनाएको छ । 

 

संस्थाले युद्धबिरामको समयावधी कति हुने भन्ने स्पष्ट नपारे पनि पीडित सम्म राहत पुर्‍याउन केही घण्टाको मात्रै पनि हुनसक्ने संकेत गरेको छ । संस्थाका प्रवक्ता विजान फरनौदीले तत्कालको आवश्यकता पहिचान गरी पिडित सम्म सहयोग पुर्‍याउने आफुहरुको प्रयास रहेको बताउनुभयो । 

 

आईसिआरसीले सिरीयामा सरकार विरोधी प्रदर्शन शुरु भए लगत्तै पीडितलाई राहत पु¥याउँदै आएको छ । तर पछिल्लो समयमा हिंसा चर्किंदै जाँदा  कठिनाई भएपछि आईसीआरसीले युद्धबिरामको पहल गरेको अन्तर्राष्ट्रिय सञ्चारमाध्यमले जनाएका छन् ।
