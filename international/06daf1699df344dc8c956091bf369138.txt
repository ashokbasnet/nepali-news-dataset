मध्यपूर्वमा शान्ति कायम राख्न राष्ट्रसंघका महासचिवको आग्रह

भदौ २९ – संयुक्त राष्ट्रसंघका महासचिव बान की मूनले इस्लाम विरोधी चलचित्रका नाममा भएको प्रदर्शनको निन्दा गर्दै शान्ति कायम राख्न आव्हान गर्नुभएको छ । लिबिया, इजिप्ट हुँदै मध्यपूर्वमा फैलिएको हिंसा अस्वीकार्य भएको भन्दै बानले छलफल, आपसी विश्वास र समझदारीका माध्यमबाट निकास निकाल्नुपर्नेमा जोड दिनुभएको छ ।

 

इस्लाम विरोधी चलचित्र निर्माण गरेको भन्दै अमेरिका विरोधी प्रदर्शनका क्रममा झडप हुँदा ईजिप्टमा हिजो २ सय २४ जना घाईते भएका छन् । लिबियामा पनि निरन्तर प्रदर्शन भएको छ । लिबियामा गएको मंगलबार अमेरिकी वाणिज्य दुतावासमा आक्रमण हुँदा अमेरिकी राजदुत सहित १५ जनाको ज्यान गएको थियो ।
