सरकारी कर्मचारीलाई सार्वजनिक क्षेत्रमा धुम्रपान गर्न प्रतिबन्ध

पुस १५ - चीनले सरकारी कर्मचारीलाई सार्वजनिक क्षेत्रमा धुम्रपान गर्न प्रतिबन्ध लगाएको छ ।
देशमा बढ्दो धुमपान गर्ने जनसंख्या नियन्त्रण गर्न सरकारले कर्मचारीलाई सार्वजनिक क्षेत्रमा धुमपान गर्न प्रतिबन्ध लगाएको स्थानीय संचार माध्यमले जनाएको छ । अब त्यहाँका सरकारी कर्मचारीले विद्यालय, अस्पताल, खेलकुद स्थल, सार्वजनिक यातायात लगायतका क्षेत्रमा धुमपान गर्न पाउदैनन् ।
यस्तै सरकारी कार्यालयमा पनि चुरोट तथा सुर्तीजन्य पदार्थ बिक्रिवितरण गर्न वा विज्ञापन गर्न पाइने छैन । चीन विश्वमै सबैभन्दा बढी धुमपान गर्ने जनसंख्या भएको देश हो । कुल १ अर्ब ३५ करोडभन्दा बढी जनसंख्या भएको चीनमा ३० कारोडभन्दा बढीले धुमपान तथा सुर्तिजन्य पदार्थ सेवन गर्दछन् ।
त्यहाँका वर्षेनी झण्डै १० लाख मानिसले सुर्तिजन्य पदार्थकै कारण ज्यान गुमाउने गर्छन् । सरकारले देश भरनै सार्वजनिक स्थलमा धुमपान निषेध गर्ने योजना बनाए पनि कार्यान्वयनमा ल्याउन भने समस्या रहेको छ । सुर्तिजन्य पदार्थले देशको राजस्वमा ठूलो हिस्सा ओगट्ने भएकोले धुमपान नियन्त्रणका कार्यक्रमहरु प्रभावकारी रुपले कार्यान्वयन हुन नसकेको हो ।
- एजेन्सीको सहयोगमा
