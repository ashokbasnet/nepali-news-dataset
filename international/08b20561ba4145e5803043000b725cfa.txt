दुर्घटनामा भारतीय पूर्वमन्त्रीको निधन

कात्तिक १७ – भारतका तेलुगू देशम पार्टीका वरिष्ठ नेता तथा पूर्व मन्त्री येरन नायडूको दुर्घटनामा परी निधन भएको छ । 

आन्ध्र प्रदेशको बिशाखापट्टनमबाट श्रीकाकुलम जाने क्रममा राती २ बजे उहाँ चढेको गाडी ट्याङ्करसंग ठोकिएको भारतीय सञ्चारमाध्यमले जनाएका छन् ।

 

दुर्घटना लगत्तै उहाँलाई अस्पताल पुर्‍याएपनि बचाउन नसकिएको अधिकारीहरुको भनाई छ । नायडूसंगै गाडीमा रहेका तेलुगुदेशम पार्टीका अरु दुई जना नेता पनि घाईते भएका छन् ।
