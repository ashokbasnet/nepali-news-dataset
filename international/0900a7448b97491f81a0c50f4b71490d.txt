बेलायतमा भएको आतंककारी हमलाको नेपाल सरकारद्वारा निन्दा

काठमाडौं, जेठ ९ – नेपाल सरकारले बेलायतको म्यान्चेस्टर एरेनास्थित एक कन्सर्टमा गएराति भएको आतंककारी हमलामा परी १९ जनाको ज्यान गएको घटनाको निन्दा गरेको छ । १९ जनाको ज्यान गएको घटनाले नेपाललाई अत्यन्त दुःखी बनाएको नेपाल सरकारले जनाएको छ । 
परराष्ट्रमन्त्री डा.प्रकाश शरण महतले मंगलबार बेलायतका विदेशमन्त्री बोरिस जोनसोनलाई पत्र लेखी हमलामा परी १९ जनाको ज्यान गएको समाचारले आफू र नेपाल सरकारलाई अत्यन्त दुःखी बनाएको बताउनुभएको हो । 
उहाँले यस दुःखद घडीमा आफू, नेपाल सरकार र नेपाली जनताका तर्फबाट बेलायती सरकार र नागरिकप्रति हार्दिक समवेदना प्रकट गर्नुभएको छ ।
