वनमान्छेको संख्या बढ्यो

फागुन २२ – इन्डोनेसियामा पाइने युरान्गुटान वनमान्छेको संख्या बढ्दै गएको छ । इन्डोनेसियाको सुमात्रा र बोर्नेओमा पाइने वन मान्छेको संख्या अनुमान गरिएको भन्दा दोब्बरले बढेको अध्ययनकर्ताले बताएका छन् । अहिले त्यसक्षेत्रमा १४ हजार ६ सय भन्दा धेरै वनमान्छे रहेको र यो अघिल्लो पटकको भन्दा दोब्बरले धेरै रहेको साइन्स एडभान्स जर्नलमा प्रकाशित प्रतिवेदनमा उल्लेख छ । यसअघि सन् २००४ मा गरिएको गणनामा युरान्गुटान वन मान्छेको संख्या ६ हजार ६ सय थियो ।
सुमात्रा र बोर्नेओमा वन मान्छे बस्ने ठाउँमा गरिको अनुगमनबाट यस्तो देखिएको हो । संख्या बढेको भएपनि चुनौती उस्तै रहेको अनुसन्धानमा संलग्न इकोलोजिस्टको भनाई छ । अघिल्लो अनुगमनमा देखिएका वनमान्छे अहिले नदेखिएको उनीहरुको भनाई छ । युरान्गुटान वनमान्छे रुख चढ्ने विश्वको सबैभन्दा ठूलो स्तनधारी प्राणी हो । पहिलो दक्षिण पूर्वी एसियाभर पाइने युरान्गुटान अहिले इन्डोनेसियाको सुमात्रा र बोर्नेओ टापुमा मात्रै पाइन्छ ।तीब्र गतिमा भइरहेको वन फडानीका कारण उनीहरुको वासस्थान नष्ट हुँदै गएकाले यो जीव लोप हुने खतरामा रहेको संरक्षणकर्मीले बताएका छन् । यस्तै चोरिशिकारीले पनि यसको अस्तित्व खतरमा पारेको छ ।
अहिले यो प्राणीको संख्या केही बढेको देखिएपनि खतरा कायम रहेकाले संरक्षण प्रयासलाई जारी राख्नु पर्नेमा संरक्षणकर्मीले जोड दिएका छन् । 
– एजेन्सीको सहयोगमा
