खुलेर भने ‘समलिंगी हुँ’, अब बन्दै छन् प्रधानमन्त्री

जेठ २० – लियो भाराड्कार आयरल्याण्डका प्रधानमन्त्री बन्नुहुने भएको छ । ३८ वर्षका भाराड्कार रिपब्लिक अफ आयरल्याण्डको सत्तारुढ गठबन्धनको सबैभन्दा ठूलो पार्टी फाइन गेलको नेता चुनिएसँग देशको नयाँ प्रधानमन्त्री बन्ने पक्का भएको हो । ६० प्रतिशत मत प्राप्त गर्नुभएका भाराड्करले प्रतिद्वन्द्वी हाउजिङ मन्त्री सिमोन कोभेनीलाई हराउनुभएको हो । भाराड्कर आयरल्याण्डको पहिलो समलिंगी (गे) प्रधानमन्त्री बन्नुहुने छ । यस्तै उहाँ सबैभन्दा कम उमेरमा प्रधानमन्त्री बन्ने व्यक्ति पनि हुनुहुन्छ । भाराड्करले एक हप्ता भित्र पार्टीका नेता एन्डा केन्नीको ठाउँ लिनु हुनेछ । उहाँ आइरिस नर्स र डाक्टर भारतीमुलका डाक्टरका छोरा हुनुहुन्छ । उहाँका माता पिताले भारतमा काम गर्नुभएको थियो । भाराड्करको जन्म सन. १९७९ को जनवरी १८ मा डबलिनमा भएको थियो । उहाँका पिता अशोकले आइरिश मुलकी नर्स मरियमसँग विवाह गर्नुभएको थियो । भाराड्करको चुनावी अभियान उहाँको उमेर र समलैंगिकताका कारण अन्तर्राष्ट्रिय स्तरमा चर्चाको विषय बन्यो । आयरल्याण्डलाई युरोपको सबैभन्दा रुढिवादी देशको रुपमा लिने गरिएको छ । तर भाराड्कर रुढिवादी देशको उदारवादी अनुहार बन्न सफल हुनुभएको छ । सन् १९९० को दशकसम्म समलैंगिकता र सम्बन्ध विच्छेद गैरकानुनी रहेको देशको उहाँ पहिलो समलिंगी प्रधानमन्त्र बन्न लाग्नुभएको छ ।
