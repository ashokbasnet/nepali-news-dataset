सियरालियोनमा इबोलाको संक्रमण उच्च

असोज, १६ – अफ्रिकी देश सियरालियोनमा हरेक घण्टा पाँच जनामा नयाँ इबोला भारसका संक्रमित फेला पर्ने गरेको सहायता संस्था सेभ दी चिल्ड्रेनले जनाएको छ ।
सियरालियोनमा इबोला डरलाग्दो गतिमा फैलिएको र प्रत्येक हप्ता संक्रमणको दर दोब्बर हुँदै गएको सेभ दी चिल्ड्रेनले जनाएको छ ।
यो निकै खतरापूर्ण रहेको र यसले आवश्यकता अनुसार स्वास्थ्य सेवा तथा सहायता नपुगेको देखाउने भन्दै चिन्ता व्यक्त गरिएको छ ।पश्चिम अफ्रिकी देशमा गतहप्ता ७ सय ६५ जना इबोला संक्रमित फेला परे पनि संक्रमितका लागि ३ सय २७ मात्रै शैया छन् ।
इबोलाका कारण अहिलेसम्म ३ हजार ३ सय ३८ जनाको मृत्यु भैसकेको छ । यस्तै ७ हजार १ सय ७८ जनामा इबोला संक्रमण फैलिएको छ । इबोलाबाट मृत्यु हुने र संक्रमित हुनेमा अधिकांश सियरा लियोन, लाइबेरिया र गिनीका नागरिक छन् ।
