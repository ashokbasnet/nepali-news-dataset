जसवन्त सिंह भाजपाबाट निष्काशित

चैत १६ – भारतीय जनता पार्टीले बरिष्ठ नेता जसवन्त सिंहलाई पार्टीबाट निष्काशन गरेको छ । पार्टी निर्णय विपरित पार्टीका आधिकारिक उम्मेदवार् विरुद्ध लोकसभा चुनावमा उम्मेदवार बनेपछि भाजपाले सिंहलाई ६ वर्षका लागि निकालेको हो ।
सिंह राजस्थानको बाडमेरबाट स्वतन्त्र उम्मेदवार बन्नुभएको छ । शनिबारसम्म नाम फिर्ता लिने समय भएपनि सिंहले नाम फिर्ता नलिएपछि भाजपाले सिंहलाई कारवाही गरेको हो । चुनावमा टिकट वितरण गर्नुअघि सिंहले अन्तिम पटक आफ्नो गृहक्षेत्र बाडमेरबाट चुनाव लड्न चाहेको बताउनुभएको थियो ।
भाजपाले भने कांग्रेसबाट प्रवेश गरेका सोनाराम चौधरीलाई टिकट दिएपछि सिंहले स्वतन्त्र रुपमा उम्मेदवारी दर्ता गर्नुभएको थियो । भारतीय जनता पार्टीका वरिष्ठ नेता सिंह रक्षामन्त्री, अर्थमन्त्री र विदेशमन्त्री बन्नुभएको थियो ।
