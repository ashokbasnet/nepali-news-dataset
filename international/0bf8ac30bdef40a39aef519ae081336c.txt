हतियार संबन्धि कानुन संसोधन गर्न ओबामा सकारात्मक

पुस ४ – अमेरिकी राष्ट्रपति बाराक ओबामाले हतियार राख्न पाउने कानुन संसोधनका लागि सकारात्मक देखिनुभएको छ । 

राष्ट्रपतिका प्रवक्ता जे कार्नीले डेमोक्रेटिक सांसदहरुले हतियारको स्वामित्व सम्बन्धि संसदमा प्रस्तुत गर्ने तयारी गरेको विधेयकको राष्ट्रपतिले समर्थन गर्नुभएको बताउनुभयो ।

 

अमेरिकाको कनेक्टिकट राज्यको एक विद्यालयमा आक्रमणकारीको हमलामा २० जना वालवालिका सहित २६ जनाको ज्यान गएपछि राष्ट्रपति ओबामाले हतियारको खरिद बिक्री र स्वामित्वमा अंकुश लगाउन चासो देखाउनुभएको छ ।

गोलीकाण्डपछि व्यक्तिगत हतियार खरिद गर्न सरकारले प्रतिबन्ध लगाउने आशंकामा अमेरिकामा बन्दुकको बिक्री बढेको अन्तराष्ट्रिय सञ्चारमाध्यमले जनाएका छन् ।
