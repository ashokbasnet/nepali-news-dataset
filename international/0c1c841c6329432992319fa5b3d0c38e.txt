मेक्सिकोको ग्यास प्लान्टमा विस्फोट हुँदा २६ को मृत्यु

असोज ३ - मेक्सिकोको एक ग्यास प्लान्टमा बिस्फोट हुँदा २६ जनाको ज्यान गएको छ । रेनोसा र मोन्टेरी शहरको सडकसंग जोडिएको उत्तरी मेक्सिकन राज्यमा रहेको ग्याँस प्लान्टमा आगलागीका कारण विष्फोट भएको हो ।

 

आगोलाई नियन्त्रणमा लिईएको मेक्सिकोको तेल कम्पनी पेमेक्सले जनाएको छ । घाईतेहरुको उद्धार र आगलागी नियन्त्रणमा लिन त्यहाँका सडकमा केहीबेर गाडी आवतजावतमा रोक लगाइएको थियो । ग्यास प्लान्टमा आपराधिक गतिविधिमा संलग्न समूहले पाईप लाइनमा आगजनी गर्ने गरेको अधिकारीहरुको भनाई छ । उत्तरी मेक्सिकोमा ग्यास प्लान्टमा विस्फोटका घटनाहरु बढी हुने गरेको छ । यस अघि गएको हप्ता भएको विस्फोटमा ४ जना घाईते भएका थिए ।
- एजेन्सीको सहयोगमा
