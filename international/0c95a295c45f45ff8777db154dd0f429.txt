बाढी र पहिरोले भारतमा १३ को ज्यान गयो

असार ३ – भारतको उतराखण्डमा लगातार परेको झरीका कारण जनजीवन कष्टकर बनेको छ ।
पछिल्लो ४८ घण्टामा त्यहाँ २ सय २० मिलिमिटर पानी परेको भारतीय सञ्चार माध्यमले जनाएका छन् ।
लगातारको वर्षाका कारण आएको बाढी पहिरोमा परी १३ जनाको ज्यान गएको छ । १ सय भन्दा धेरै मानिस हराइरहेका छन् । पहिरोले गर्दा चारधामको यात्राका लागि निस्केका २० हजारभन्दा धेरै बीच बाटोमै अलपत्र परेका छन् ।
चारहजार भन्दा धेरै गाडी मुख्य राजमार्गमा नै रोकिएका छन् । बढीका कारण त्यहाँका थुपै्र पुल बगाएको छ । भारतको मौसम विभागले अझै २४ घण्टा लगातार पानी पर्ने अनुमान गरेको छ । बाढी पहिरोमा फसेकाहरुको उद्दार र राहतको काम चलिरहेको सरकारले जनाएको छ ।
पानीको निकास नहुँदा देहरादुनका थुपै्र घरमा पानी पसेको अधिकारीले बताएका छन् । वर्षाले गर्दा केही ठाउँमा टेलीफोन सम्पर्क पनि विच्छेद भएको छ ।
