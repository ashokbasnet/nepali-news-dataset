बस बिसौनीमा गोलबारी हुँदा १३ को मृत्यु

माघ ८ – पूर्वी युक्रेनको डोनेस्कमा एक बस बिसौनी एउटा बसमा भएको गोलाबारीमा कम्तिमा १३ जनाको ज्यान गएको छ ।
रुस समर्थक बिद्रोहीको नियन्त्रणमा रहेको डोनेस्कको बस बिसौनी रहेको बसमा भएको गोलाबारीमा परी मारिनेमा अधिकांश बसका यात्रु र केही नजिकै रहेको कारमा सवार यात्रु रहेको स्थानीय अधिकारीलाई उद्घृद्ध गर्दै बिबिसीले उल्लेख गरेको छ ।
गएको हप्ता डोनेस्कको दक्षिण पश्चिमी क्षेत्रमा भएको गोलबारीमा पनि १३ जनाको ज्यान गएको थियो । युक्रेनको पूर्वी क्षेत्र डोनेस्क र लुहानस्कमा गएको वर्षको अप्रिलमा रुस समर्थक बिद्रोहीले संघर्ष सुरु गरेपछि अहिलेसम्म चार हजार आठ सय जनाको ज्यान गएको छ भने १२ लाख मानिस विस्थापित भएका छन् ।
९ हजार रुसी सैनिकले बिद्रोहीलाई साथ दिरहेको युक्रेनले दाबी गर्दै आएको छ । तर रुसले भने आफूले बिद्रोहीलाई सैन्य सहयोग नगरेको बताउँदै आएको छ ।
