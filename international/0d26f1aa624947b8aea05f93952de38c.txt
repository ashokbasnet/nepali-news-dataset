भारतको हैदराबादमा श्रृंखलावद्ध बम विष्फोट, १५ को मृत्यु

फागुन १० – भारतको आन्ध्र प्रदेशको राजधानी हैदराबादमा भएका श्रृंखलावद्ध बम विष्फोटमा कम्तीमा १५ जनाको ज्यान गएको छ । हैदराबादको दिलसुखनगर क्षेत्रका छुटटाछुट्टै पाँच स्थानमा भएका बिस्फोटमा १५ जनाको ज्यान गएको भारतीय सञ्चारमाध्यमहरुले जनाएका छन् ।

बस पार्क र चलचित्र भवन बाहिर बिस्फोट हुँदा कयौँ व्यक्ति घाइते भएको भारतीय संचारमाध्यमहरुले जनाएका छन् । बेलुका निकै व्यस्त समयमा भएको विस्फोटमा कस्को हात थियो भन्नेबारे भने केही खुलेको छैन ।
