फोहोरको डस्वीनमा ५ वालवालिका मृत फेला

मंसिर ४ – चीनको दक्षिणी पश्चिमी प्रान्त गुईझौउमा फोहोर फाल्ने डस्बीनमा ५ जना सडक वालवालिका मृत अवस्थामा फेला परेका छन् । 

चिसोबाट बच्नका लागि ती वालवालिकाले आगो बालेको र कार्बन मोनोअक्साईड ग्याँसका कारण उनीहरुको ज्यान गएको चिनियाँ सञ्चार माध्यमले जनाएका छन् ।

 

मृत अवस्थामा फेला फरेका ५ मध्ये ३ जनाको सनाखत भएको छ भने २ जनाको पहिचान खुल्न नसकेको प्रहरीले जनाएको छ । सडक वालवालिकाले फोहोर खानेकुरा खाने, प्लाष्टिक टिप्ने र फोहोरका कन्टेनरहरुमा रात बिताउने गरेकाले उनीहरुको ज्यान खतारामा पर्ने गरेको छ ।

चीनका सामाजिक सञ्जालहरुमा अहिले यो विषयमा बहस चलेको छ । कसैले सरकारको लापरबाही त कसैले अभिभावकको हेरचाहको अभावका कारण यस्तो घटना भएको टिप्पणी गरेका छन् ।
