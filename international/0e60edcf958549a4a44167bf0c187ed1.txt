जिका भाइरसको संक्रणबारे सचेत गराउन दुई लाख सैनिक परिचालन

फागुन २ – ब्राजिल सरकारले जिका भाइसर संक्रम र यसबाट बच्ने उपाय बारे जानकारी गराउन देशभर दुई लाख सैनिक खटाएको छ । जिका भाइरस विरुद्धको अभियानमा खटाइएका सैनिकले सर्वसाधार नागरिकको घर घरमा गएर उनीहरुलाई जिका भाइरसका बारेमा जानकारी गराउने छन् । ती सैनिक जिका भाइरसको संक्रमण र यसबाट बच्ने उपायसहितको पर्चासहित घर घर गएर सर्वसाधारणलाई सचेत गराउने छन् । ल्याटिन अमेरिकी देशमा महामारिको रुपमा फैलिएको जिका भाइरसका कारण ब्राजिल सबै भन्दा बढी प्रभावित भएको छ । ब्राजिलमा अहिलेसम्म चार सय ६२ जनामा जिकाको संक्रमण पुष्टी भएको छ भने तीन हजार ८ सय ५२ जनामा संक्रमणको आशंकामा परीक्षण भइरहेको छ ।
सैनिकले जिका भाइरससँग सम्बन्धित ४० लाख भन्दा धेरै पर्चा बाँड्ने छन् । उनीहरुले विशेष गरी लामखुट्टेको टोकाइबाट सर्ने जिकाबाट बच्ने उपायका बारेमा पनि जानकारी गराउने ब्राजिल सरकारले जनाएको छ ।
विश्व स्वास्थ्य संगठनले विश्वव्यापी स्वास्थ्य आपतकालको रुपमा घोषणा गरेको जिका भाइरसको संक्रमण ल्याटिन अमेरिकी तथा क्यारवियन देशसँग अमेरिका, बेलाय तथा चीनमा पनि भेटिएको छ । 
– एजेन्सीको सहयोगमा
