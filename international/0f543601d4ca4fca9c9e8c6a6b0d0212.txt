आत्मघाती आक्रमणमा कम्तिमा नौ जनाको ज्यान गयो

माघ १४ - लिबियाको राजधानी त्रिपोलीमा भएको आत्मघाती आक्रमणमा कम्तिमा नौ जनाको ज्यान गएको छ । त्रिपोलीको एक होटलमा भएको आक्रमणमा पाँच विदेशी नागरिक सहित नौ जनाको ज्यान गएको बिबिसीले जनाएको छ ।
ज्यान जानेमा एक अमेरिकन, एक फ्रन्सेली र तीन एसियाका छन् । होटलभित्र अन्धाधुन्ध गोली हानेपछि एक जनाले भने आफुलाई पनि गोली चलाएको खबरमा उल्लेख छ ।
बन्दुकधारीले होटल बाहिर कारमा राखेको बम पनि विस्फोट गराएका थिए । सामाजिक संजालमा यो घटनाको जिम्मेवारी इस्लामिक इस्टेट आइएसले लिएको बिबिसीले जनाएको छ ।
