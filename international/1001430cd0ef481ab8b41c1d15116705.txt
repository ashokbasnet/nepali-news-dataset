सेनेगलमा परिवार नियोजन सम्बन्धि अन्तराष्ट्रिय सम्मेलन

मंसिर १४ - परिवार नियोजन सम्बन्धि अन्तराष्ट्रिय सम्मेलन सेनेगलको डाकारमा सुरु भएको छ । परिवार नियोजनमा महिलाको पहुँच पुर्याउन गर्नुपर्ने सहयोगका विषयमा छलफल गर्न सम्मेलन सुरु भएको हो ।

 

सम्मेलनमा विश्वका विभिन्न देशका प्रतिनिधि, अभियानकर्ता, दाता निकायका प्रतिनिधि तथा अनुसन्धानकर्ता गरी २ हजार भन्दा बढि सहभागि छन् । सम्मेलनमा परिवार नियोजनका क्षेत्रमा भएका पछिल्ला अनुसन्धान, आधुनिक अस्थायी साधनको विकास र पहुँच तथा विश्वका सरकारको यस क्षेत्रमा राजनीतिक तथा आर्थिक सहयोगका विषयमा छलफल हुनेछ । पर्सिसम्म चल्ने सम्मेलनमा महिला तथा बाल स्वास्थ्य र महिलाको आर्थिक सामाजिक विकाशका विषयमा पनि छलफल हुने कार्यक्रम छ । 

विश्वमा अहिलेपनि २१ करोड ५० लाख महिलामा परिवार नियोजनका साधनमा पहुँच नभएको प्रजनन स्वास्थ्यमा क्रियाशील संस्थाहरुले बताउँदै आएका छन् । विश्वमा प्रसुतीजन्य स्वास्थ्य समस्याका कारण वर्षेनी साढे ३ लाख भन्दा बढि महिलाको ज्यान जाने गरेको छ ।
