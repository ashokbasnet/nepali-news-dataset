मन्दिरमा भागदौड हुँदा १० को मृत्यु

भदौ ९ – भारतको एक मन्दिरमा भागदौड मच्चिँदा कम्तीमा पनि १० जनाको ज्यान गएको छ । ६० जना भन्दा धेरै घाइते भएका छन् ।
घाइतेहरुको स्थानीय अस्पतालमा उपचार भैरहेको छ । मध्यप्रदेशको सतना जिल्लामा रहेको कामतानाथ मन्दिरमा भागदौग मच्चिएको हो ।
घटनामा धेरैजसो महिलाको ज्यान गएको स्थानीय प्रहरीले जनाएको छ । राज्य सरकारले ज्यान गुमाएकाका परिवारलाई २ लाख रुपैयाँका दरले राहत रकम दिने घोषणा गरेको छ । यस्तै गम्भीर घाइतेलाई ५० हजार र अरु घाइतेलाई १० हजार रुपैयाँका दरले राहत उपलब्ध गराउने राज्य सरकारले घोषणा गरेको छ ।
बिजुलीको तारमा आगो लागेको र तार दर्शनार्थीमाथि खस्दा भागदौड मच्चिएको प्रहरीले बताएपनि यकिन भने भैसकेको छैन । राज्य सरकारले घटनाको तत्काल अनुसन्धान गर्न स्थानिय प्रशासनलाई निर्देशन दिएको छ ।
