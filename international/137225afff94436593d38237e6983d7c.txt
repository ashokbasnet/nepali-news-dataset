चिनियाँ नागरिकले फजुल खर्च गर्न नपाउने

मंसिर २३ – चिनियाँ नागरिकले फजुल खर्च गर्न नपाउने भएका छन् । चिनियाँ न्यायालयले नागरिकलाई पटका, केक र उपहार स्वरुप दिने कार्ड खरिदमा रोक लगाएको छ ।
चीनको जनअदालतले मितव्ययीतालाई कायम राख्नका लागि तल्लो स्तरका अदालतलाई समेत निर्देशन जारी गरेको छ ।
चीनको सरकारी पत्रिका चाइना डेलीका अनुसार सरकारी छुट्टीका बेला हुने फजुल खर्च रोक्नका लागि निषेध गरिएका वस्तुको सूची समेत सार्वजनिक गरिएको छ ।
न्यायाधीशले सरकारी पैसाबाट हुने मनोरञ्जन, यात्रा र भोजभतेर जस्तो कुरामा समेत रोक लगाउने निर्णय गरेका चिनियाँ सञ्चार माध्यमले जनाएका छन् । अदालतले निजी कामका लागि सरकारी गाडीको प्रयोग गर्न पनि प्रतिबन्ध लगाएको छ ।
जनअदालतको निर्णय लागू नगर्नेमाथि कडा कारबाही गरिने पनि अदालतले जनाएको छ । यसअघि नै चीनमा महँगो उपहार लेनदनेलाई समेत प्रतिबन्ध लगाइएको थियो । चिनियाँ कम्युनिष्ट पार्टीको  मितव्यीताको नीति अनुसार जनअदालतले यस्तो निर्णय गरिएको हो ।
एजेन्सीको सहयोगमा
