‘उत्तर कोरियाले गरेको मिसाइल परीक्षण असफल’

प्योङयाङ, वैशाख ३ । उत्तर कोरियाले आज गरेको मिसाइल परीक्षण सफल नभएको दाबी दक्षिण कोरिया र अमेरिकाले गरेका छन् ।

उत्तर कोरियाका संस्थापक नेता किम इलको जन्म दिन पारेर आज मिसाइल परीक्षण गरिएको थियो । तर यो मिसाइल परीक्षण सफल नभएको दक्षिण कोरिया र अमेरिकाले गरेका छन् ।

उत्तर कोरियाले दक्षिण कोरिया र अमेरिकालाई मनोवैज्ञानिक त्रास दिन लगातार मिसाइल परीक्षण गरिरहेको छ ।

यसअघि उत्तर कोरियाले गएको जनवरीमा परमाणु परीक्षण गरेको थियो भने फेब्रुअरीमा स्याटलाइटमार्फत् न्युक्लियरको सफल परीक्षण गरेको दाबी गर्दै आएको छ । संयुक्त राष्ट्रसंघले भने उत्तर कोरियाको यस्तो गतिविधिमाथि निन्दा गर्दै आएको छ । (एजेन्सी)
