न्यूयोर्क शहरमा विस्फोट, २५ जना घाइते

काठमाडौं, असोज २ । अमेरिकाको न्यूयोर्क शहरमा विस्फोट भएको छ । विस्फोटमा परि कम्तिमा २५ जना घाइते भएका छन् ।

न्यूयोर्कको म्यानहटनमा विस्फोट भएको हो । विस्फोटको कारण खुल्न नसकेको सरकारी अधिकारीले जनाएका छन् ।

नेपाली समय अनुसार बिहान पौने तीन बजे विस्फोट भएको हो । न्यूजर्सीमा पाइप बम बिस्फोट भएको केही घण्टाभित्रै न्यूयोर्कमा विस्फोट भएको हो ।

घाइतेहरुलाई अस्पताल लगिएको जनाएको छ । डस्टबिनमा राखिएको विस्फोटक पदार्थ विस्फोट भएको सरकारी अधिकारीले आशंका गरेका छन् ।

प्रत्यक्षदर्शीले बिस्फोटको आवाज परसम्म सुनिएको बताएका छन् । (एजेन्सी)
