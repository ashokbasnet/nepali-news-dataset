भारतीय प्रधानमन्त्रीको सपथ ग्रहणमा पाकिस्तानी प्रधानमन्त्री पनि जाने

जेठ १० – पाकिस्तानका प्रधानमन्त्री नवाज शरिफ भारतका भावी प्रधानमन्त्री नरेन्द्र मोदीको शपथ ग्रहणमा सभामा सहभागी हुनुहुने भएको छ ।
शरिफले भारतको निम्तो स्वीकार गरेको बिबिसीले जनाएको छ । दुई देशबीचको सम्बन्ध राम्रो नभएका बेला यसलाई सम्बन्ध सुधारका लागि मौकाका रुपमा लिइएको छ ।
भारत र पाकिस्तान अलग भएपछि एक देशका प्रधानमन्त्रीले अर्को देशको प्रधानमन्त्रीको शपथ ग्रहण समारोहमा पहिलो पटक भाग लिनेछन् । शरिफसँगै उहाँका विदेश मामिला र सुरक्षा सल्लाहकार भारत जाने पाकिस्तानले जनाएको छ ।
पाकिस्तानी रेडियोले यसलाई क्षेत्रीय शान्ति र आपसी सम्बन्ध सुधारका लागि एउटा मौका भनेको छ । तर यो पटक ठूलो मुद्दामा छलफल हुने कुराको अपेक्षा गर्नु भने ठीक नहुने पाकिस्तानको भनाइ छ ।
भारतीय जनता पार्टीका प्रवक्ता प्रकाश जावडेकरले पाकिस्तान छिमेकी देश भएको र दुई देशबीचको सम्बन्ध राम्रो बनाउनका लागि नयाँ शिराबाट सुरुवात गर्नुपर्ने बताएको समाचारमा उल्लेख छ ।
एजेन्सीहरु
