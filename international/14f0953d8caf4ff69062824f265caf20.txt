जर्मनी : बम आक्रमणको योजना बनाएका व्यक्तिले गरे जेलमै आत्महत्या

असोज २७ – बम आक्रमणको योजना बनाएको आरोपमा पक्राउ जर्मनीमा परेका एक सिरियाली शरणार्थीको जेलमै ज्यान गएको छ । गएको सोमबार पक्राउ परेका जाबेर अल बक्र जर्मनीको लाइपजिषमा रहेको जेलमा झुण्डिएको अवस्थामा फेला परेका हुन् । उनले आत्महत्या गरेको सरकारी अधिकारीलाई उद्धृत गर्दै बिबिसीले जनाएको छ । 
बक्रले बर्लिन विमानस्थलमा आक्रमणको योजना बनाएको आरोप लागेको थियो । बक्रलाई शनिबार नै पक्राउ गर्ने प्रहरीको प्रयास असफल भएको थियो । उनलाई सोमबार सिरियाली शरणार्थीले पक्रेर प्रहरीको जिम्मा लगाएका थिए । 
हरीले बक्रको घरबाट साढे एक किलो विस्फोटक पदार्थ बरामद गरेको थियो । बक्र बिद्रोही संगठन इस्लामिक स्टेटसँग आबद्ध रहेको जर्मन अधिकारीले बताएका छन् ।
