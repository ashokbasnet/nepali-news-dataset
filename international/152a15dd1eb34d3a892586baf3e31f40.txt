ट्वीटरमा मोदीको प्रशंसा

जेठ ३ – भारतीय प्रधानमन्त्री नरेन्द्र मोदीले आमासँगको तस्बिर सामाजिक सञ्जाल ट्वीटरमा पोस्ट गरेपछि उहाँको प्रशंसा भएको छ । भारतीय प्रधानमन्त्री मोदीले आमा पहिलो पटक आफ्ना सरकारी निवास दिल्लीमा आएका बेला खिचाएका तीन वटा तस्बिर ट्वीटरमा पोस्ट गरेका छन् । ती तस्बिरमा मोदीले आमालाई पानी दिँदै गरेको तथा बगैँचा घुमाएको देखाइएको छ । ९० वर्ष कटेकी मोदीका आमा हिराबेन मोदी गुजरातमा रहेको पुर्खौली घरमा बस्दै आउनुभएको छ । मोदीले आमासँग राम्रो समय विताएको भन्दै तस्बिर पोस्ट गरेका हुन् । धेरै ट्वीटर प्रयोगकर्ताले प्रधानमन्त्री मोदीले आमालाई सरकारी निवासमा बोलाएकोमा प्रशंसा गरेका छन् ।
