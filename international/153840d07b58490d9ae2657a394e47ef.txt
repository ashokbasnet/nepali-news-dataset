जुन २१ तारिखलाई अन्तर्राष्ट्रिय योग दिवस

मंसिर २६ - संयुक्त राष्ट्र संघले जुन २१ तारिखलाई अन्तर्राष्ट्रिय योग दिवस घोषणा गरेको छ । साढे २ महिनाअघि मात्र भारतीय प्रधानमन्त्री नरेन्द्र मोदीले राष्ट्र संघीय महासभामा योग दिवस घोषणा गर्न माग गर्नुभएको थियो ।
संयुक्त राष्ट्र संघकाका लागि भारतीय राजदुत असोक मुखर्जीले अमेरिका, चिन, क्यानडासहितका १ सय ३० देशको समर्थनमा जुन २१ लाई अन्तर्राष्ट्रिय योग दिवस घोषणा गर्न लिखित प्रस्ताव राख्नु भएको थियो । राष्ट्र संघले योग दिवस घोषण गरेको दिनसम्म यो  प्रस्तावमा १ सय ७७ देशले समर्थन जनाइसकेका थिए ।
राष्ट्रसंघको घोषणा अनुसार आउँदो जुन २१ अर्थात असार ६ गते पहिलो पटक योग दिवस मनाइने छ । हिन्दु धर्म र धर्मशास्त्रसँग जोडिएको योगलाई स्वास्थ्य र उच्चस्तरीय जीवन शैलीको आधार मानिँदै आएको छ । अहिले नेपाल, भारतसहित विश्वभर योगको लोकप्रियता बढ्दै गएको छ ।
