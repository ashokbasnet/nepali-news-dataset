 विश्वकै लामो र गहिरो रेल सुरुङ स्वीट्जरल्यान्डमा (फोटोफिचर)

काठमाडौं, जेठ २२ । स्वीट्जरल्यान्डमा विश्वकै सबैभन्दा लामो र गहिरो रेलवे सुरुङमार्ग सन्चालनमा आएको छ ।करिब दई दशक लगाएर निर्माण गरिएको ५७ किलोमिटर लामो गोथार्ड टनेल हालै सन्चालनमा आएको हो ।यो सुरुङको कुनै भाग जमिनको सतहभन्दा २ दशमलव ३ किलोमिटरसम्म गहिरो छ । स्वीस पर्वतको तलबाट जाने यो टनेल उत्तरी र दक्षिणी युरोपलाई जोड्ने सबैभन्दा छोटो स्थलमार्गकोरुपमा लिइएको छ ।यो टनेल सन्चालनपछि युरोपको यातायातमा नयाँ क्रान्ति हुने स्वीट्जरल्यान्डको विश्वास छ ।टनेलको भव्य उद्घाटन समारोहमा जर्मन चान्सलर एन्जेला मर्केल, फ्रेन्च राष्ट्रपति फ्रास्वाँ ओलान्द, इटालीका प्रधानमन्त्री माटियो रेन्जीलगायत विश्वका शीर्ष नेताका उपस्थिति थियो ।यसअघि विश्वकै लामो टनेलकारुपमा परिचित जापानको सेइकान रेल टनेल ५३ दशमलव ९ किलोमिटर लामो थियो ।फ्रान्स र बेलायतलाई जोड्ने समुद्री टनेल ५० दशमलव ५ किलोमिटर लामो थियो ।स्वीस टनेल सन्चालनमा आएपछि युरोपमा हाल सन्चालनमा रहेका लाखौं ट्रक विस्थापित हुनेछन् ।१२ अर्ब डलरको लागतमा निर्माण गरिएको यो टनेलबाट ७३ किमिसका २ करोड ४० लाख टन बढी चट्टान निकालिएको थियो ।टनेल निर्माणका क्रममा ९ मजदुरको ज्यान गएको थियो । (एजेन्सी)
