बुरुण्डीमा हिंसा रोक्न राष्ट्रसंघीय प्रहरी

साउन १५ – संयुक्त राष्ट्रसंघको सुरक्षा परिषदले बुरुण्डीमा राष्ट्रसंघीय प्रहरी खटाउन स्वीकृति दिएको छ । बुरुण्डीमा भइरहेको हिंसाका घटना रोक्न तथा मानवअधिकार स्थापित गर्नका लागि राष्ट्रय प्रहरी घटाइने भएको हो । सुरक्षा परिषदले पहिलो चरणमा एक वर्षका लागि दुई सय २८ प्रहरी बुरुण्डी पठाउन स्वीकृति दिएको बिबिसीले जनाएको छ । बुरुण्डीले यसअघि ५० भन्दा धेरै प्रहरी अधिकारी स्वीकार नगर्ने बताएको थियो । गएको अप्रिलदेखि अहिलेसम्म चार सय भन्दा धेरै हिंसामा परि ज्यान गएको छ । 
राष्ट्रपति पिएरे कुरान्जिजाले तेस्रो कार्यकालका लागि पनि उम्मेदवारी दिने बताएपनि बुरुण्डीमा हिंसात्मक प्रदर्शन सुरु भएको हो । हिंसाका कारण अहिलेसम्म दुई लाख भन्दा धेरै मानिस विस्थापित भएको छन् ।
