मस्जिदमा आत्मघाती आक्रमण, ३७ को ज्यान गयो

कात्तिक १० – अफगानिस्तानमा आत्मघाती बम आक्रमणमा परी कम्तीमा ३७ जनाको ज्यान गएको छ । ३० जना भन्दा बढी घाईते भएका छन् । 

फारयाब प्रान्तको मेमनामा रहेको एउटा मस्जिदमा आत्मघाती आक्रमण भएको अधिकारीहरुले बताएका छन् । उनीहरुका अनुसार आक्रणमा सर्वसाधारण र प्रहरी मारिएका छन् ।

 

इदको नमाज सकेर एक अर्कालाई बधाइए र शुभकामना दिइरहेका बेला आक्रमण भएको बीबीसीले जनाएको छ ।  ४ वटा सुरक्षा चेकपोस्ट नाघेर मात्र मस्जिदमा पुग्न सकिने भएकाले आक्रमणकारीले कसरी मस्जिदमा हमला गरे भन्नेबारे यकीन हुन  सकेको  छैन ।

प्रान्तीय गर्भनर अब्दुल सतार बरिजले आक्रमणकारीले प्रहरीको पोशाक लगाएर आएको बताएको अन्तराष्ट्रिय सञ्चार माध्यमले जनाएका छन् ।
