सिरियाको दराया सहरबाट विद्रोही भागे

सिरिया, भदौ १२ । लामो समयदेखि विद्रोहीको कब्जामा रहेको सिरियाको दराया शहर फेरि सरकारले नियन्त्रणमा लिएको छ ।

विद्रोहीले शहर छोडेपछि दराया शहर सरकारी नियन्त्रणमा गएको हो ।

शहर छाड्नुअघि विद्रोहीले हतियारसमेत बुझाएको बताइएको छ । यसअघि दमस्कस शहर पनि सरकारले नियन्त्रणमा लिएको थियो ।

यसैबीच सिरियाको एलोप्पो शहरमा गराइएको बम बिस्फोटमा परी १५ जना मारिएका छन् । सहायता सामग्री पाउन नसकिरहेको एलोप्पोका जनता भने मारमा परेका छन् ।

सिरियाका लागि संयुक्त राष्ट्रसंघका विशेष दूत स्टेफन द मिस्तुराले भने मानवीय सामग्री पुर्‍याउनका लागि प्रयास जारी राखेका छन् । (एजेन्सी)
