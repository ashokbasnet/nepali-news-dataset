भारतले अवस्था जटिल बनायो :अफ्रिदी

असोज १४ – पाकिस्तानका क्रिकेटर साहिद अफ्रिदीले पाकिस्तान र भारतबिचको अवस्था भारतले जटिल बनाएको बताएका छन् । भारतले नियन्त्रण रेखामा गरेको सर्जिकल स्ट्राइकपछि प्रतिक्रिया दिंदै अफ्रिदीले पाकिस्तान शान्तिप्रेमी देश भएको र वार्ताका माध्यमबाटै समाधान गर्न सकिने भएपनि भारतले अवस्था जटिल बनाएको प्रतिक्रिया दिएका हुन् । सामाजिक सञ्जाल ट्वीटरमा अफ्रिदीले विवाद समाधानका लागि वार्ता उत्तम विकल्प भएको पनि बताएका छन् । पाकिस्तान सबैसँग राम्रो सम्बन्ध राख्न चाहने भन्दै उनले दुई छिमेकी देश झगडा गर्दा यसले दुवैलाई असर उनको भनाई छ । भारतले गरेको कारबाहीको बारेमा प्रतिक्रिया दिने उनी पहिलो क्रिकेटर हुन् ।
