यो हो मौसमी सडक, दिनमा दुई–तीन घण्टामात्र मोटर गुड्छन् (फोटोफिचर)

पेरिस, असोज ३ । कुनै सडक दिनमा दुई–तीन घण्टाका लागि मात्र प्रयोग हुन्छ भन्नेमा धेरैलाई पत्यार नलाग्न सक्छ । तर फ्रान्समा एउटा सडक दिनमा दुई–तीन घण्टाभन्दा बढी समय प्रयोगमा आउँदैन ।



उक्त सडक प्रत्येक दिन अधिकांश समय समुद्रमा विलय हुन्छ भने दुई–तीन घण्टा पानीको सतह घटेको मौका छोप्दै सवारी आवतजावत गर्दछन् ।



फ्रान्सलाई नोइरिमौटियर द्वीपसँग जोड्ने उक्त सडक समुद्रमा छ । समुद्री छालले अधिकांश समय उक्त सडकलाई छोप्ने गर्दछ ।



समुद्रमा भए पनि समुद्र स्थिर रहेको मौका छोपेर दिनमा दुई–तीन घण्टा उक्त सडक हुँदै आवत जावत गर्न सकिन्छ ।



साढे चार किलोमिटर लामो यो सडकमा यात्रा गर्नु जोखिमपूर्ण नै मानिन्छ । उक्त सडकमा कयौं दुर्घटना भइसकेका छन् । समुद्री छाल उर्लिएको समयमा उक्त सडकको सतहमाथि झण्डै चार मिटरसम्म पानी भरिने गर्दछ ।



सन् १८४० देखि यो सडक प्रयोगमा आएको हो । (एजेन्सी)
