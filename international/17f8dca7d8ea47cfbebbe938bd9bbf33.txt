आइप्याड किन्न मृगौला बेच्न खोज्नेलाई मुद्दा चलाइयो

साउन २६ – चीनमा अवैध रुपमा शल्यक्रिया गरी मृगौला निकालेको आरोपमा पक्राउ परेका पाँच जना विरुद्ध मुद्दा चलाईएको छ । आईप्याड किन्नका लागि मृगौला बेच्न चाहने एक जना विद्यार्थी, उनको मृगौला निकाल्न सहयोग गर्ने शल्य चिकित्सक सहित पाँच जना विरुद्ध मुद्दा चलाईएको हो ।

 

उनीहरुलाई नियतबश घाइते पारेको र मानव अंगको अवैध कारोबारमा सम्बन्धि मुद्दा चलाईएको छ । आरोप प्रमाणित भए उनीहरुलाई १० वर्ष कैद सजाय हुनेछ । पक्राउ परेका हे वेईमाथि जुवा खेल्दा लागेको ऋण तिर्न मृगौला निकाल्ने चाँजोपाँजो मिलाएको आरोप लागेको छ ।

त्यो समूहले वाङ्ग थरका एक विद्यार्थीबाट निकालिएको मृगौला ३५ हजार डलरमा बेचेको तर उनलाई जम्मा ३ हजार डलर दिएको खुलेको छ । मृगौला निकाल्न गरिएको शल्यक्रिया पछि ति विद्यार्थीको स्वास्थ्य अवस्था बिग्रँदै गएको चिनियाँ सञ्चारमाध्यमले जनाएका छन् ।
