शबलाई दुर्ब्यबहार गर्ने सैनिकलाई घटुवा

पुस ६ – तालिवान विद्रोहीको शवमाथि दुव्र्यवहार गरेको आरोप लागेका अमेरिकी सैनिकमाथि तह घटुवाको कारबाही गरिएको छ ।

कोर्ट मार्शलपछि सर्जेन्ट जोसेफ च्याम्बिलनलाई तह घटुवाको सजायँ सुनाइएको अमेरिकी सेनाले जनाएको छ ।

यस्तै उनलाई गलत व्यवहार देखाएको आरोपमा ५ सय डलर जरिवाना समेत तिराइएको छ । विद्रोही लडाकुको शवमा पिसाब गरेको भिडियो सार्वजनिक भएपछि जोसेफलाई शुरुमा ३० दिनको जेल सजायँ सुनाईएको थियो ।

तर पछिल्लो फैसलापछि उनले जेल सजायँ भोग्नुनपर्ने भएको छ । जोसेफसंगै अरु तीन जनालाई यसअघि नै अनुशासनको कारवाही गरिएको थियो ।
