सांगीतिक समूहका ४ सदस्य मृत भेटिए

माघ १६ – मेक्सिकोमा गएको बिहीबारदेखि हराइरहेका एक सांगीतिक समूहका सदस्यमध्ये ४ जना मृत फेला परेका छन् । 

उनीहरुको शव उत्तरी राज्य नुइभो लियोनमा एक इनारमा फेला परेको प्रहरी अधिकारीहरुले बताएका छन् । मेक्सिकोको कोम्बो कोलम्बिया नामक सांगीतिक समूहका २० जना सदस्य गएको बिहीबार राती एउटा सांगीतिक प्रस्तुती लगत्तै अपहरणमा परेका थिए ।

अपहरणकारीको नियन्त्रणबाट भाग्न सफल एकजनाले दिएको जानकारीका आधारमा प्रहरीले खोजी गर्दा इनारमा शव फेला परेको अन्तर्राष्ट्रिय सञ्चारमाध्यमले जनाएका छन् ।

इनारबाट अहिलेसम्म १२ जनाको शव फेला परेपनि ती सबै सांगीतिक समूहका सदस्य हुन् कि होइनन् भन्ने पुष्टि भइसकेको छैन । प्रहरी अधिकारीहरुले इनारमा अझै शव रहेको आशंकामा खोजी भइरहेको बताएका छन् ।
