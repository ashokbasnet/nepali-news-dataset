इजिप्टका पूर्व राष्ट्रपति मुर्सी विरुद्ध मृत्युदण्डको फैसला

जेठ २ – इजिप्टको एक अदालतले पूर्व राष्ट्रपति मोहम्मद मुर्सीलाई मृत्युदण्डको सजाय सुनाएको छ । अदालतले मुर्सीलाई सन् २०११ मा जेलबाट भागेको सम्बन्धी मुद्दामा फैसला गर्दै मृत्युदण्डको सजया सुनाएको हो ।
पूर्व राष्ट्रपति मुर्सीसँगै जेल भागेको सम्बन्धी मुद्दामै एक सय भन्दा बढीलाई पनि मृत्युदण्डको सजाय सुनाइएको बिबिसीले जनाएको छ । सन् २०११ मा तत्कालिन राष्ट्रपति होसनी मुबारक विरुद्ध भएको प्रशर्दनको क्रममा ठूलो संख्यामा कैदी बन्दी जेलबाट भागेका थिए ।
मुर्सीमाथि जेलबाट कैदी बन्दी भगाउन मिलेमतो  गरेको आरोप लागेको थियो । मुर्सी यसअघि देखिनै जेलमा रहनु भएको छ । मुबारक सत्ताबाट हटेपछि सत्तामा पुगेका मुर्सीलाई सन् २०१३ को जुलाइमा सेनाले सत्ताच्युत गरेको थियो ।
– एजेन्सीको सहयोगमा
