१३ सय आप्रवासीको उद्धार

जेठ ३० – इटालीका तट रक्षकले १३ सय आप्रवासीको उद्धार गरेका छन् । सिसिली र उत्तर अफ्रिकाको बिच भागबाट १३ सय ४८ जना आप्रवासीको उद्धार गरेको समाचार संस्था रोयटर्सले जनाएको छ । उद्धारका लागि ११ वटा समूह खटिएका थिए । गएको तीन दिन भित्रमा तीन हजार भन्दा धेरै आप्रवासीको उद्धार गरिएको इटालीका अधिकारीले बताएका छन् । बिहीबार मात्रै दुई हजार आप्रवासीको उद्धार गरिएको थियो । १५ वटा डुंगामा रहेका आप्रवासीको उद्धार भएको हो ।
यो वर्ष लागेपछि मात्रै ५० हजार भन्दा धेरै आप्रवासी इटालीको बाटो भएर युरोपका विभिन्न देश गएका छन् । यो गएको वर्षको तुलनामा १० प्रतिशत कम हो । 
– एजेन्सीको सहयोगमा
