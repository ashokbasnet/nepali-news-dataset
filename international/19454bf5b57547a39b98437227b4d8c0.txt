'सिमित व्यक्तिमा धनको केन्द्रीकरण हुँदा गरिबी उन्मूलन असफल'

माघ ७ – गरीबी निवारणका लागि काम गरिरहेको संस्था अक्सफामले केही व्यक्तिमा भैरहेको धनको केन्द्रीकरणले गरिबी उन्मूलनको प्रयास सफल हुन नसकेको बताएको छ । असमानताको मूल्य शीर्षकको प्रतिवेदन सार्वजनिक गर्दै अक्सफामले केही व्यक्तिले मात्रै कमाइ रहेको धन गरीबी उन्मूलनको समस्या भएको बताएको हो । 

 

पछिल्लो एक वर्षमा विश्वभरिका एक सय व्यक्तिले कमाएको धन को एक चौथाइ मात्रै खर्च भए गरीबी उन्मूलन हुने अक्सफामले दावी गरेको छ । बुधवार स्वीटजरल्याण्डमा हुने विश्वभरिका नेता र आर्थिक विशेषज्ञको बैठक अघि अक्सफामले यस्तो प्रतिवेदन सार्वजनिक गरेको हो । 

 

अक्सफामका अनुसार विश्वको कुल आवादीको एक प्रतिशत धनी व्यक्ति व्यक्तिको आम्दानी बीस वर्षमा ६० प्रतिशतले बढेको छ । 

 

पछिल्लो एक वर्षमा विश्वका सय जना धनी व्यक्तिले दुइ खर्ब ४० अर्ब डलर कमाएका छन् ।
