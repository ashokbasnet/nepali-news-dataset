टर्कीको विमानस्थलमा मारिएका ट्युनिसियाली नै हुन् आक्रमणकारी ?

ट्युनिस, असार १६ । टर्कीको विमानस्थलमा बुधबार भएको आतंककारी आक्रमणमा मारिएका एकजना ट्युनिसियालीलाई टर्कीको उक्त आक्रमणको दोषीकारुपमा आशंका गरिएको छ ।मारिने ती व्यक्ति पटक–पटक टर्की गएको खुलेको छ । उनी गएका केही महिनायता पटक–पटक टर्की पुगेको देखिएको हो ।टर्कीमा भएको उक्त आक्रमणमा इस्लामिक स्टेट्स (आइएस)ले जिम्मेवारी नलिएको भएपनि बारम्बार उक्त अतिवादी संस्थाले नै सो हमला गरेको बताउने गरिएको छ ।टर्कीका प्रधानमन्त्री बिनाली इल्दिरिमले सो हमलमा आइएसको हात रहेको भनी बुधबारदेखि नै भन्दै आएका छन् ।उनकाअनुसार आक्रमणको प्रकृति र यसको हमलाको शक्तिको आँकलन गर्दा त्यस्तो देखिएको हो ।ती ट्युनिसियालीको नाम फथी बेयुद रहेको छ ।उनी यसअघि बारम्बार टर्की जाने गरेका र उनले आफ्नो छोरा टर्कीमा आइएसमा लागेको भनेर थुनामा परेकोले उसलाई छुटाउनका लागि गएको भनी कारण दिने गरेका थिए ।उनको छोरा सिरियामा आइएसमा जानका लागि हिँडेको र टर्कीमा पक्राउ गरी जेलमा राखिएको बताइएको थियो ।योपटक पनि उनले आफ्नो छोराको रिहाइका लागि आवश्यक प्रक्रिया पुर्‍याउनका लागि टर्की गएका जनाएका थिए ।ट्युनिसियाको रक्षा मन्त्रालयले पनि उनी योपटक टर्की गएको कारणमा त्यही रहेको पत्ता लागेको जनाएको छ । रासस/एएफपी
