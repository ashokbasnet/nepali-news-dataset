निर्माणाधीन भवन भत्किँदा ज्यान गुमाउने ४१ पुगे

चैत २३ –  भारतको मुम्बई नजिक ठाणे जिल्लामा निर्माणाधीन भवन भत्किँदा ज्यान गुमाउनेको संख्या ४१ पुगेको छ । ५० जना भन्दा बढी घाईते भएका छन् । मुम्ब्रा ईलाकामा रहेको साततले भवन पहिले जमिनमा धस्सिन शुरु गरेको र पछि विस्तारै पल्टिएको थियो ।

पाँच तला सम्म आवासीय प्रयोगमा ल्याईएको र छैठौं र सातौं तला निर्माण भईरहेका बेला भवन भत्किएको भारतीय सञ्चारमाध्यमले जनाएका छन् ।

भवनको भग्नावशेषबाट ५९ जनालाई सकुशल बाहिर निकालिएको र केही मान्छे पुरिएको आशंकामा खोजी तिव्र पारिएको प्रहरीले जनाएको छ ।

प्रहरीले भवन बनाउने कम्पनीका मालिकको समेत खोजी गरिरहेको छ ।
