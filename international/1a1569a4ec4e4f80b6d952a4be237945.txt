रुस : राष्ट्रपति चुनावमा २० लाख मतदाताले बाहिरी देशबाटै मतदान गर्ने

चैत ४ – रुसमा नयाँ राष्ट्रपति चयनका लागि आइतबार मतदान सुरु  भएको छ ।

रुसको स्थानीय समयअनुसार बिहान ८ बजे मतदान सुरु गरिएको बीबीसीले जनाएको छ । 
रुसको भूभाग निकै ठूलो रहेको र यसका कारण यहाँको समयमा पनि फरक पर्ने भएकोले ती बाहेकका रुसका अरु कैयौँ क्षेत्रका मतदाताले भने मतदानका लागि घन्टौँ कुर्नुपर्ने बताइएको छ ।

रुसमा करिब ११ करोड नागरिक यस कतदानका लागि योग्य भएको जनाइएको छ । कुल मतदाता मध्ये करिब २० लाख नागरिक रुस बाहिर रहेको र उनीहरुका लागि पनि विदेशमै मतदानको व्यवस्था मिलाइएको छरुसले जनाएको छ । 
मतदानका लागि देशभित्र ९७ हजार मतदान केन्द्र तोकिएको छ भने विदेशमा रहेका रुसी नागरिकका लागि पनि चार सयभन्दा बढी मतदान केन्द्रको व्यवस्था गरिएको बताइएको छ । 
झण्डै १५ सय अन्तर्राष्ट्रिय अनुगमनकर्ताहरुले निर्वाचनको अनुगमन गरिरहेको रुसी अधिकारीले बताएका छन् । ती अनुगमनकर्ताहरु १०९ देशबाट आएका छन् । 
रुसका वर्तमान राष्ट्रपति भ्यादिमिर पुटिनसहित आठ जना उम्मेदवार राष्ट्रपति पदका लागि चुनावी मैदानमा रहेका छन् । पुटिन स्वतन्त्र उम्मेदवार बन्नुभएको छ । 
उहाँसँग प्रतिश्पर्धा गर्न लिवरल डोमोक्र्याटिक पार्टी अफ रसिया ९एलडीपीआर० को तर्फबाट भ्लादिमिर झिरिनोम्सक्याफ्रम र कम्युनिष्ट पार्टी अफ द रसियन फेडेरेसन ९सिपीआरएफ०को तर्फबाट व्यापारी पाभेल ग्रुडीनीन, याब्लोको पार्टीबाट ग्रिगोरी याभ्लीङकी लगायतले उम्मेदवारी दिनुभएको छ । 
मतदानको दुर्इ दिनअघि रुसी जनतालाई विषेश सम्बोधन गर्दै राष्ट्रपति पुटिनले रुसको भविष्यका लागि मतदान गर्न आह्वान गर्नु भएको थियो । 
रुसको संघीय संविधानअनुसार राष्ट्रपतिको कार्यकाल ६ वर्षको हुनेछ । राष्ट्रपतिको उम्मेदवार हुनका लागि ३५ वर्ष पुगेको हुनुपर्ने, मतदाता नामावलीमा नाम भएको हुनुपर्ने लगायतका मापदण्डहरु तोकिएको छ ।
पुटिन फेरि राष्ट्रपति बन्ने सम्भावना बलियाे
पुटिनले यस चुनावमा पनि जित हात पार्ने अनुमान गरिएको छ । उनका प्रतिद्वन्द्वीभन्दा उनी राम्रो नेता मानिएको जनाइएको छ । अहिले चलिरहेको ब्रिटेन र रुसको कुटनितिक सम्बन्ध तथा रुसका जासूमा भएको पछिल्लो घटनाले भने पुटिन केहि आलोचित बन्न पुगेका छन् ।
सन् २०१२ मा भएको चुनावभन्दा अहिलेको चुनावमा पुटिनको जित सहज भएको बताइन्छ । अमेरिकामा भर्खरै चर्चामा आएको सन् २०१६ को राष्ट्रपति चुनावमा रसियाको संलग्नताबारे भइरहेको अनुसन्धानले चुनावको नतिजा फरक बनाउने भन्दै रुसले त्यस घटनाको विरोध गर्दै आएको छ ।
रुसको राजधानी मस्कोमा पुटिनको पक्षका मतदातालाई पप कर्सटको ‘फ्रि टिकट’ प्रदान गरिएको अन्तर्राष्ट्रिय सञ्चार माध्यमले जनाएका छन् । कर्सटमा राष्ट्रिय कलाकारहरुको उपस्थित भएको जनाइएको छ ।
त्यस्तै वृद्ध उमेरका मतदाताका लागि स्वास्थ क्षेत्रका अधिकारीहरुले क्यान्सरको निःशुल्क उपचार प्रदान गरेको जनाइएको छ । मतदाताको सक्रिय सहभागिताका लागि त्यस्ताका कार्यक्रम राखिएको जनाइएको छ । 
–एजेन्सीकाे सहयाेगमा
