गुजरातमा चक्कुले हानेर ३ जनाको हत्या

जेठ २ – भारतको गुजरातमा चक्कुले हानेर तीन जनाको हत्या भएको छ । गुजरातको सुरत शहरमा लेनदेनको विषयमा विवाद हुँदा चार जनाले चक्कुले हान्दा तीन जनाको हत्या गरेका हुन् ।
यो घटना शनिबार अबेर राति भएको हो । मारिनेमा भरत तोगडिया, बालु हिराणी र अशोक पटेल रहेको प्रहरीले जनाएको छ । शनिबार बेलुका अश्विनी कुमार रोडमा रहेको स्थानीय व्यापारी बालु हिराणीको कार्यालयमा पैसा लिन गएका चार जनाले विवाद भएपछि कार्यालयमा रहेका चार जनालाई चक्कुले हानेको प्रहरीले जनाएको छ । आक्रमणमा परि एक जना घाइते भएका छन् । आक्रमणकारीको पहिचान हुन नसकेको प्रहरीले जनाएको छ । 
– एजेन्सीको सहयोगमा
