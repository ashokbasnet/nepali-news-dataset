‘अमेरिका र तालिवान लडाकूबीच दिनहुँ गोप्य वार्ता’

फागुन २७ – अफगानिस्तानका राष्ट्रपति हमिद कारजाइले अमेरिका र तालिवान लडाकूबीच गोप्य रुपमा दिनहुँ वार्ता भैरहेको बताउनुभएको छ ।

तालिवानले एकातिर सर्वसाधारणको हत्या गर्ने र अर्कोतिर आफूले दुश्मन भनेको अमेरिकासँग खाडी मुलुकमा वार्ता गरिरहेको कारजाइले बताएको अन्तर्राष्ट्रिय संचार माध्यमले जनाएका छन् ।

कारजाइले अमेरिका र तालिवान मिलेको आशंका गर्दै तालिवान लडाकूका पछिल्ला आक्रमणले अमेरिकी सेनाको अफगानिस्तानमा थप बसाइ हुनुपर्छ भन्ने कुराको औचित्य पुष्टि गर्न नसक्ने प्रतिक्रिया दिनुभएको छ ।

तालिवानले आफ्नै दुश्मनको सेवा गरेको आरोप लगाउनुभएको छ । 

-बिबिसीको सहयोगमा
