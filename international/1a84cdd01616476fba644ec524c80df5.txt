चिल्लो पदार्थ हुने खाद्यान्नमा कर लगाउने निर्णय

असोज १५ (एजेन्सी)— डेनमार्कले नागरिकको बढि चिल्लो पदार्थ खाने लत हटाउन चिल्लो पदार्थ अत्यधिक हुने खाद्यान्नमा कर लगाउने निर्णय गरेको छ । चिल्लो पदार्थ धेरै हुने मख्खन, दूध, पनीर, पिज्जा, मासु तथा तेल लगायत चिल्लो बढि हुने खाद्यान्न पदार्थमा कर लगाइएको हो ।

 

यो घोषणसँगै चिल्लो पदार्थ बढि भएका खाद्य पदार्थलाई लक्षित गरी कर लगाउने डेनमार्क पहिलो देश बनेको छ । सरकारले यस्ता खाद्य पदार्थमा कर लगाएपछि भाउ बढ्ने आशंकामा उपभोक्ताले चिल्लोजन्य खाद्यपदार्थ किनेर थुपार्न थालेका बीबीसीले जनाएको छ ।

साथै सरकारको नयाँ घोषणापछि डेनमार्कमा विदेशबाट खाद्यान्न खरिद गर्ने क्रम बढ्नसक्ने अनुमान गरिएको छ । तर वैज्ञानिकहरुले भने चिल्लोपदार्थ बढि भएका खाद्यान्नलाई मात्र निशाना बनाउने सरकारी कदमको आलोचना गरेका छन् ।

बढि नुन, चिनी तथा कार्बोहाइड्रेट भएका खाद्यपदार्थको सेवन पनि स्वास्थ्यका लागि हानिकारक भएकाले चिल्लो पदार्थ सँगै यस्ता खाद्यपदार्थमा पनि नियमन गर्नुपर्ने वैज्ञानिकहरुको भनाइ छ ।
