भारतमा सातजना पत्रकारविरुद्ध एक अर्ब भारु क्षतिपूर्तिसहित मानहानिको मुद्दा

सोमबार शाहले आफ्ना बाबुविरुद्ध रिपोर्ट लेख्ने अनलाइन न्यूज ‘द वायर’का सातजना भारतीय पत्रकारविरुद्ध एक अर्ब भारु क्षतिपूर्ति मागसहित अहमदाबादको ‘मेट्रोपोलिटियन कोर्ट’मानहानीको मुद्दा हालेका हुन् ।

अनलाइन न्यूज पोर्टल ‘द वायर’का सम्वाददाता रोहिणी सिंह, संस्थापक सम्पादक सिद्धार्थ वरदराजन, सिद्धार्थ भाटिया, एमके वेणु, मोनोबिना गुप्ता, पामेला फिलिपोजविरुद्ध मानहानी मुद्दा दायर भएको हो ।

साथै,जय अमित शाहले आफ्ना बुबा बीजेपी दलका अध्यक्ष अमित शाहको मानहानी गरेको भन्दै अन्य ‘द वायर’संग सम्बन्ध भएको ट्रस्ट‘फाउन्डेशन फर इन्डिपेन्डेन्ट जर्नलिज्म’लाई समेत विपक्षी बनाई मुद्दा दायर गरेका छन् ।

‘द वायर’का सम्वाददाता रोहिणी सिंहले गत बिहिबार अमित भाई शाहको कारोबारमा भएको अप्रत्याशित वुद्धिबारे एक रिर्पोट लेखेकी थिइन् । यसै समाचारको आधारमा विपक्षी दलले विरोध गरेपछि रेलमन्त्री पीयूष गोयलले आइतबार स्पष्टिकरण दिएका थिए ।



रेलमन्त्री गोयलले ‘द वायर’मा छापिएको समाचार झुठो भएको र त्यसबाट अमित शाहको मानहानि भएकोले उनका छोराले ‘द वायर’का पत्रकारविरुद्ध एक अर्ब क्षतिपूर्तिसहित मानहानिको मुद्दा दायर गर्ने बताएका थिए ।

कांग्रेस प्रवक्ता कपिल सिब्बलले उक्त समाचारलाई आधार मान्दै एकवर्षमै वार्षिक कारोबार ५० हजारबाट ८०.५ करोड भारु हुनु शंकाको विषय भएको बताउँदै जाँच गर्न माग गरेका छन् । एजेन्सी
