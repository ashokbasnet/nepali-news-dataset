जापानमा भूकम्प र सुनामीको सम्झना

फागुन २८ – जापानले विनाशकारी भूकम्प र सुनामीको सम्झनामा कार्यक्रम गरेको छ । समारोहमा भूकम्प र सुनामीमा परी ज्यान गुमाउनेहरुको सम्झनामा एक मिनेट मौन धारण गरिएको थियो ।

राजधानी टोकियो लगायत अरु ठाउँमा विभिन्न कार्यक्रम भएका अन्तराष्ट्रिय सञ्चार माध्यमले जनाएका छन् ।

सन् २०११ को मार्च १० तारेखमा आएको विपत्तिमा परी १८ हजारको ज्यान गएको थियो भने हजारौं विस्थापित भएका थिए । भूकम्प र सुनामीले फूकुसिमा परमाणु संयन्त्रमा पनि असर परेको छ । विनाशकारी भूकम्पपछि संकटग्रस्त परमाणु उर्जा केन्द्रको विषयमा जापानमा बहस चलिरहेको छ ।

विपत्तिले गर्दा जापानले ठूलो क्षति व्यहोरेको थियो । सरकारले क्षति भएका संरचनाको पुन निमार्णका लागि ठूलो रकम खर्च गरिरहेको छ । तर काममा ढिलाई भइरहेको भन्दै सरकारको आलोचना पनि भइरहेको सञ्चारमाध्यमले जनाएका छन् ।
