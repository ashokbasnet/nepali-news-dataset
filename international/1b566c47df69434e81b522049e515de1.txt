चीनले अमेरिकालाई ‘बलात्कार’ गरेको ट्रम्पको गम्भीर आरोप

काठमाडौं, वैशाख २० । अमेरिकामा रिपब्लिकन पार्टीका तर्फबाट राष्ट्रपति उम्मेदवारका आकांक्षीको दौडमा अगाडि रहेका डोनाल्ड ट्रम्पले चीनले अमेरिकालाई व्यापारिक नीतिका हिसाबले ‘बलात्कार’ गरेको गम्भीर आरोप लगाएका छन् ।ट्रम्पले चीन र व्यापारका सन्दर्भमा बलात्कार शब्द प्रयोग गरेको यो पहिलोपटक हो ।इन्डियानामा आयोजित र्‍यालीलाई सम्बोधन गर्दै ट्रम्पले चीन विश्व इतिहासकै सबैभन्दा ठूलो चोरीमा जिम्मेवार रहेको दाबी पनि गरे ।अर्बपति व्यापारी ट्रम्पले चीनले विश्वव्यापीरुपमा आफ्ना उत्पादनलाई थप प्रतिस्पर्धी बनाउन चिनियाँ मुद्रालाई मनलागि प्रयोग गरेको आरोपसमेत लगाए ।यसले गर्दा अमेरिकी व्यापार र कामदार नराम्ररी ध्वस्त भएको उनको जिकिर थियो ।पछिल्लो तथ्यांकअनुसार चीनसँग अमेरिकाको व्यापारिक घाटा अहिलेसम्मकै उच्च ३ सय ७० विलियन डलर पुगेको छ । (एजेन्सी)
