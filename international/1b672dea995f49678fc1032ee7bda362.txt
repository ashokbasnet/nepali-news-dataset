हङकङमा विद्यार्थी नेता वार्तामा बसेनन्

असाेज १८ - हङकङमा प्रजातन्त्रको माग राख्दै प्रदर्शनमा उत्रेका विद्यार्थी नेताले सरकारसंग वार्तामा बस्न अस्वीकार गरेका छन् । शान्तिपूर्ण प्रदर्शनीमा उत्रिएका प्रदर्शनकारीलाई सरकारले बल प्रयोग गरेको भन्दै उनीहरुले वार्तामा नबस्ने बताएका बिबिसीले जनाएको छ ।
हङकङमा प्रदर्शनकारीको दबाब बढ्दै गएपछि सरकारले हिजो वार्तामा आउन आग्रह गरेको थियो । आफ्नो शान्तिपूर्ण आन्दोलनमा सरकारले जबर्जस्ती बल प्रयोग गरेको विरोधमा हङकङका विद्यार्थी संगठन नेताले वार्ताको संभावना टरेको एक विज्ञप्ति मार्फत बताएका छन् ।
तर प्रहरीले भने शान्तिपूर्ण प्रदर्शन गर्नेलाई नभई प्रदर्शनीमा घुुसेका आपराधिक संगठनका सदस्यलाई मात्र गिरफ्तार गरेको दाबी गरेको छ ।
हङकङमा सन् २०१७ मा हुन लागेको चुनावमा चीन सरकारले आफुले तोकेकै उम्मेदवार मात्र उठ्न पाउने बताएपछि त्यहाँ प्रदर्शन चर्किएको हो ।
