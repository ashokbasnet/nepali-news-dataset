आदेश नमानेको भन्दै राष्ट्रपति ट्रम्पले महान्यायाधिवक्तालाई गरे बर्खास्त

आप्रवासी सम्बन्धि आफ्नो आदेशलाई असंवैधानिक भन्दै प्रतिरक्षा नगर्ने चुनौति दिएपछि क्रूद्ध बनेका ट्रम्पले कार्यवाहक महान्यायाधिवक्ता सल्ली येट्सलाई पदबाट हटाएका हुन् ।

यसअघि येट्सले राष्ट्रपतिले जारी गरेको आदेश कानूनसम्मत नरहेको भन्दै उक्त आदेशका पक्षमा कानून विभागले प्रतिरक्षा गर्न नसक्ने चुनौति दिएका थिए ।

निवर्तमान राष्ट्रपति बराक ओबामाद्वारा नियुक्त येट्सले विज्ञप्ति निकाली आफूहरु ट्रम्पको तर्कसँग सहमत हुन नसकेको बताएका थिए ।

ह्वाइट हाउसले भने येट्सले धोका दिएको भन्दै उक्त स्थानमा राष्ट्रपति ट्रम्पले इस्टर्न डिस्ट्रिक्ट अफ भर्जिनियाका न्यायाधिवक्तालाई नियुक्त गरेको जनाएको छ ।

यसअघि येट्सले आफ्नो जिम्मेवारी कानूनी रुपमा कुनै विषयको प्रतिरक्षा गर्ने मात्र नभई त्यो कानूनमा के छ भन्ने रायसहित सूचित गराउनु रहेको उल्लेख गरेका थिए ।(एजेन्सी)
