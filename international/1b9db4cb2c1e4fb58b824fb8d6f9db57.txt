कराँचीमा प्रहरीको कारबाहीमा १३ जना विद्रोही मारिए

पुस ८–पाकिस्तानको कराँचीमा प्रहरीको कारबाहीमा १३ जना विद्रोही मारिएका छन् । सोमबार बेलुकी भएको कारबाहीका क्रममा आत्मघाती आक्रमणका लागि आएका चरमपन्थी मारिएका र १ जनालाई भने पक्राउ गरिएको स्थानीय अधिकारीलाई उधृत गर्दै बिबिसीले जनाएको छ ।
कराँचीका वरिष्ठ प्रहरी अधिकृतले यी विद्रोही तालिवान खान जमान समूहका रहेको दाबी गर्नुभएको छ । पक्राउ परेका चरमपन्थीबाट आत्मघाती आक्रमणमा प्रयोग हुने ज्याकेट बरामद गरिएको र अरु मारिएका चरमपन्थीबाट थुप्रै हतियार र गोला बारुद बरामद गरिएको उहाँले बताउनुभयो ।
पाकिस्तानमा गत हप्ता सैनिक विद्यालयमा भएको आक्रमणपछि त्यहाँ आतंकवादविरुद्धको कारबाही तीव्र पारिएको छ ।
