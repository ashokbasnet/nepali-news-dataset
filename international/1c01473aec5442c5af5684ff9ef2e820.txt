महिलाले विश्वलाई अचम्मित पारेको हेर्ने ओबामाको चाहना

वैशाख १ – अमेरिकी राष्ट्रपति बाराक ओबामाले महिलाले विश्वलाई आफ्नो क्षमताले अचम्मित पारेको दिन देख्न चाहेको बताउनुभएको छ । अमेरिकी राष्ट्रपति ओबामासहित डेमोक्र्याटिक पार्टीका अरु पदाधिकारीले मंगलबार अमेरिकामा समान ज्याला अर्थात इक्वेल पे डे मनाएको थिए । अहिले पनि समान कामका लागि पुरुष र महिलाले पाउने ज्यालामा भिन्नता रहेको र यो अन्त्य हुनुपर्ने भन्दै अमेरिकामा इक्वेल पे डे मनाइएको हो । ओबामाले महिला समानताको पक्षमा राष्ट्रिय अभियान सुरु गर्नुभएको छ । उहाँले लिङगको आधारमा भन्दापनि काम र काम गर्ने क्षमताको आधारमा ज्याला निर्धारण हुनु पर्ने पक्षमा कानूनी व्यवस्था गर्न कांग्रेसमा पहल गर्दै आउनुभएको छ ।
ओबामाले भन्नुभयो ‘म महिलाले पूरै विश्वलाई अचम्मित पारेको हेर्न चाहन्छु, त्यो दिन कहिले आउँछ भन्ने थाहा नभएपनि चाँडै आउनेमा म आशावादी छु ।’ यसैबिच समाजिक सञ्जाल फेसबुक र प्रविधि सम्बन्धी कम्पनी माइक्रोसफ्टले लिङगका आधारमा रहेको पे ग्याप अर्थात ज्यालाको भिन्नता अन्त्य गरेको बताएका छन् ।
– एजेन्सीको सहयोगमा
