फुटवल खेलपछिको भागदौडमा १५ को मृत्यु

वैशख २९ – अफ्रिकी मुलुक कंगोमा फुटबल खेलका क्रममा भागदौड मच्चिंदा १५ जनाको ज्यान गएको छ । २४ जना भन्दा बढी घाइते भएका छन् ।
राजधानी किन्सासामा स्थानीय एएसभी क्लब दक्षिणपूर्वी शहर लुबुम्बासीको टोउट पुइस्यान्ट माजाम्बेसंग १–० ले हारेपछि तनाव सिर्जना भएको बिबिसीले जनाएको छ । खेल हारेपछि आक्रोशित एएसभीका समर्थकले मैदानमा ढुंगा प्रहार गर्नुका साथै प्रहरीमाथि दुव्र्यवहार गरेका थिए ।
स्थिति नियन्त्रणमा लिन प्रहरीले अश्रुग्याँस प्रहार गरेपछि भागदौड मच्चिएको मध्य किन्सासाका स्थानीय मन्त्री इम्यानुयल अक्वेतीले बताउनुभयो । भागदौडका क्रममा धेरैजसोको भीडमा च्यापिएर र पर्खाल भत्किएका ज्यान गएको हो ।
