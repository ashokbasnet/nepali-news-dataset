सिरियामाथि स्वीटजरल्याण्डको कडा प्रतिबन्ध

जेठ २७ – बढ्दो हिंसा रोक्न सिरियाली सरकारलाई दबाब दिने उद्देश्यले स्वीटजरल्याण्डले सिरियामाथिको प्रतिबन्ध कडा पारेको छ । सिरियाको केन्द्रिय र अरु साना बैंकलाई लक्षित गरी लगाईएको प्रतिबन्ध अनुसार सिरियाको केन्द्रीय बैंकले स्वीटजरल्याण्डमा रहेका सबै सम्पत्ति रोक्न गरीने छ भने सरकारी ऋणपत्रको कारोबारलाई अस्वीकार गरिनेछ ।

 

स्वीस वित्तिय संस्थाहरुले सिरियाली बैंकसंग कुनै नयाँ कारोबार शुरु गर्न रोक लगाईको तथा सिरियाली राज्यहरुका लागि नयाँ बिमा र पुनर्बिमा गर्न प्रतिबन्ध लगाईएको छ । प्रतिबन्ध शनिवारदेखि लागू भएको स्वीटजरल्याण्ड सरकारले जनाएको छ ।

यस्तै, पेट्रोल र ग्यास कम्पनी तथा नयाँ विद्युत आयोजना निर्माणका लागि प्रयोग हुने कच्चा पदार्थको आयात र निर्यात तथा बहुमुल्य धातु र रत्नको व्यापारमा पनि रोक लगाईएको छ । सामान ढुवानी गर्ने सिरियाली जहाजलाई स्वीटरजरल्याण्डमा भित्रन र बाहिरिन रोकिने अधिकारीहरुले बताएका छन् ।

अन्तर्राष्ट्रिय रेडक्रस आईसिआरसीले सिरियामा मानवीय संकट गहिरिएको चेतावनी दिए लगत्तै स्वीटजरल्याण्डले प्रतिबन्धमा कडाई गरेको हो ।
