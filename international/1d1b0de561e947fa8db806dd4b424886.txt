न्यूजविकको लास्ट प्रिन्ट इसु

पुस १० - असी वर्ष पुरानो अमेरिकी पत्रिका न्यूजविक अब कागजमा पढ्न नपाइने भएको छ । सन् २०१३ को सुरुसँगै न्यूजविकको पनि बिदाई हुने भएको छ । तर यसको अनलाइन संस्करण भने रहने छ ।

पत्रिकाको अन्तिम संस्करण छापिदै छ भने यसको अन्तिम संस्करणको कभर पेज पनि प्रकाशित भै सकेको छ । पत्रिकाको अन्तिम संस्करणको कभर पेज टिवटरमा सार्वजनिक भएको छ । कभर पेजमा मैनहट्टनमा रहेको न्यूजविकको कार्यालयको ब्ल्याक एण्ड व्हाइट फोटो सहित “लास्ट प्रिन्ट इसु” भनेर लेखिएको छ ।

लगातार भै रहेको आर्थिक नोक्सानका कारण न्यूजविकको प्रिन्ट संस्करण बन्द भएको हो । अनलाइनसँगै न्यूजविकको डिजीटल संस्करण पनि रहने छ ।

न्यूजविकको यस घटनाले पत्रकारितामा भएको परिवर्तन तर्फ इसारा गरिरहेको छ । अब पाठक अनलाइन माध्यममा नै यति धेरै आकर्षित भै रहेको यसले प्रष्टाएको छ ।

पत्रिकाकी सम्पादक टिना ब्राउनले यसलाई नयाँ सुरुवात भन्नु भएको छ । उहाँले भन्नु भएको छ  “न्यूजविक कुनै परम्परागत पत्रिका होइन । हामीले जुन परिवर्तन सुरु गरेका छौं पछि हाम्रा प्रतिद्वन्द्वीहरु पनि यही उपाय अपनाउन मजबुर हुने छन् ।”

टिना ब्राउन न्यूजविड र द डेली बिस्ट बन्द भएपनि यसको सम्पादक बन्नु भएको हो । न्यूजविक सन् १९३३ फेब्रुवरी १७ तारिखदेखि सुरु भएको थियो ।

यो पत्रिका समाचार पत्रिका टाइम्स पछि सधैं दोस्रो नम्बरमा रहेको छ । खास गरेर सन् १९६० मा नागरिक संगठनहरुको आन्दोलनलाई प्रमुखतताका साथ छापेकाले न्यूजविक चर्चाको उचाईमा पुगेको थियो ।

न्यूजविक कुनै समय ३० लाख प्रतिसम्म बिक्री भएको थियो । तर पाठकको घट्दो संङ्ख्या र विज्ञापनबाट हुने घट्दो फाइदाका कारण न्यूजविकको अवस्था केही समययता ठिक थिएन ।

सन् २०१०मा यसको मुख्य प्रकाशक बासिंटन पोष्ट कम्पनीले सिडनी हरमन प्रकाशक कम्पनीलाई मात्र १ डलरमा बेचेको थियो । यसको ३ महिनापछि यसैको द डेली बिस्ट बन्द भएको थियो ।

न्यूजविक बन्द भएका कारण प्रिन्टिङ, पोस्टेज र प्रचारमा लाग्ने खर्च कम हुनुका साथै यसका केही कर्मचारीले जागिर गुमाउने अनुमान गरिएको छ ।

- एजेन्सीको सहयोगमा
