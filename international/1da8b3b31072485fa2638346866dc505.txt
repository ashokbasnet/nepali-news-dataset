ताइवान भूकम्प : १७ तले भवन भत्कियो, ३ जनाको मृत्यु

माघ २३ – ताइवानमा शनिबार बिहान गएको शत्तिशाली भूकम्पका कारण तीन जनाको ज्यान गएको छ । ताइवानको दक्षिणी शहर टाइनानमा केन्द्रविन्दु भएर गएको ६ दशमलव ४ रेक्टर स्केलको भूकम्पका भत्किएका भवनमा फसेका मानिसको उद्दारका लागि उद्दारकर्मी खटिएका छन् । टाइनानको एक १७ तले अपार्टमेन्ट भत्किँदा एक बालिकासहित दुई जनाको ज्यान गएको छ । त्यहाँ दुई सय २० भन्दा धेरै मानिस फसेको हुनसक्ने समाचार संस्था रोयटर्सले जनाएको छ । ६० परिवार बस्दै आएको अपार्टमेन्ट भत्किँदा २३ जना घाइते भएको सरकारी अधिकारीले बताएका छन् । भूकम्पको धक्का ४० सेकेन्ड भन्दा धेरै महसुस भएको र सतहबाट १० किलोमिटर मुनि मात्रै केन्द्र भएकाले क्षति धेरै हुन सक्ने युएस जियोलोजिकल सेन्टर यएसजिएसले जनाएको छ । 
– एजेन्सीको सहयोगमा
