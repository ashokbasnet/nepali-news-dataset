धुमपानका कारण युरोपेली महिलामा फोक्साको क्यान्सर बढ्दै

फागनु २ - युरोपेली महिलामा फोक्सोको क्यान्सर बढ्दै गएको पाईएको छ । 

क्यान्सर सम्बन्धी भएको एक अध्ययन प्रतिवेदनका अनुसार वेलायत, पोल्याण्ड लगायतका मुलुकका महिलामा अहिले नै स्तन क्यान्सर र फोक्सोको क्यान्सर बराबरी हुने गरेको छ ।

सन् १९६० र ७० को दशकमा धुमपान गर्न सुरु गरेका महिलाहरुमा अहिले फोक्सोको क्यान्सर देखिने गरेको बिबिसीले जनाएको छ । यो वर्ष अर्थात सन् २०१३ मा ८२ हजार ६ सय ४० जना युरोपेली महिलाले फोक्सोको क्यान्सरका कारण ज्यान गुमाउने अनुमान छ ।

यस्तै स्तन क्यान्सरका कारण ज्यान गुमाउनेको संख्या भने ८८ हजार ८ सय ८६ हुने अनुमान छ ।

युरोपेली युवतीहरुले अहिले अत्याधिक धुमपान गर्ने भएकाले आउँदा केही बर्षसम्म फोक्सोको क्यान्सरका कारण ज्यान गुमाउने महिलाको संख्या बढ्दै जाने पनि अध्ययनमा उल्लेख छ ।
