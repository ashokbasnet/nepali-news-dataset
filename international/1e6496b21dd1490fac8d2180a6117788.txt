बाल ठाकरेको राजकीय सम्मानका साथ अन्त्येष्टि

मंसिर ३ - भारतीय हिन्दुवादी दल शिव सेनाका अध्यक्ष बाल ठाकरेको राजकीय सम्मानका साथ अन्त्येष्टि गरिएको छ । 

उहाँको मुम्बईको शिवाजी पार्कमा आइतवार बेलुकी राजकीय सम्मानका साथ अन्त्येष्टि गरिएको हो ।

अत्येष्टिअघि ठाकरेको पार्थिव शरिरलाई शिवाजी पार्कमा नै श्रदाञ्जलीका लागि राखिएको थियो ।

 

त्यहाँ लाखौं भारतीयले उहाँप्रति अन्तिम श्रदाञ्जली अर्पण गरे । उहाँप्रति श्रदाञ्जली अर्पण गर्ने भारतीय राजनीतिक दलका नेता तथा भारतीय सिने उद्योगका हस्तीहरु पनि शिवाजी पार्कमा पुगेका थिए ।

श्रद्धाञ्जली कार्यक्रका लागि मुम्बईको सुरक्षा व्यवस्था कडा बनाईको छ । झण्डै ४८ हजार प्रहरी खटाईएको थियो । मुम्बईमा सुरक्षा खतरालाई ध्यानमा राख्दै रिक्सा र ट्याक्सी चलाउन रोक लगाईएको छ । ८६ वर्षको उमेरमा ठाकरेको हृदयघातका कारण शनिवार निधन भएको थियो ।

- भारतीय सञ्चार माध्यमको सहयोगमा
