भारत - पाकिस्तान सीमा क्षेत्रको पठानकोटमा आतंकवादी आक्रमण

पुस १८ – भारत-पाकिस्तानसँग सीमा जोडिएको पञ्जावस्थित पठानकोटमा भारतीय वायु सेनाको आधार शिविरमा आक्रमण भएको छ । आक्रमणका क्रममा झडप हुँदा दुईजना आक्रमणकारीको ज्यान गएको अन्तर्राष्ट्रिय समाचार संस्थाले जनाएका छन् । 
पठानकोट भारत पाकिस्तान सीमा र जम्बु कश्मिर जोड्ने सडकमा पर्दछ । सीमा क्षेत्रमा खटिएका भारतीय प्रहरी उपमहानिरिक्षक विजय कुवर प्रताप सिंहले हतियारसहित प्रवेश गरेका आक्रमणकारी र सेनाबिच अहिले पनि दोहोरो भिडन्त भैरहेको बताउनुभयो । भारतीय टिभी च्यानल दुरदर्शनका अनुसार राती तीन बजेदेखि झडप भैरहेको हो । आक्रमणकारीले भारतीय सेनाको पोसाक लगाएका थिए र उनहरुले सेनाका एक अधिकारीको कार प्रयोग गरेको बताइएको छ । 
त्यसक्षेत्रमा अहिले ठूलो संख्यामा सुरक्षाकर्मी परिचालन गरिएको छ । प्रधानमन्त्री नरेन्द्र मोदीको पाकिस्तान भ्रमणको आठ दिन पछि यो आक्रमण भएको हो ।
