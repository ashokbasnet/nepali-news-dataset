म्यानमारमा डुंगा दुर्घटना हुँदा २१ को मृत्यु, २६ बेपत्ता

फागुन ३० – म्यानमारमा डुंगा दुर्घटना हुँदा कम्तिमा २१ जनाको ज्यान गएको छ । म्यानमारको पश्चिमि तटमा दुई सय जनाभन्दा बढी मानिस बोकेको डुंगा दुर्घटना हुँदा अन्य २६ जना बेपत्ता भएको स्थानीय प्रहरीले जनाएको छ ।
शुक्रबार अबेर कियोफ्युबाट राखिना राज्यको सिट्वाका लागि छुटेको डुंगा डुबेको र अहिलेसम्म २१ जनाको शव फेला परेको स्थानीय प्रहरीले जनाएको छ । मृत्यु हुनेमा १९ जना पुरुष र दुई महिला रहेको ती अधिकारले जनाएका छन् ।
२६ जना अझै बेपत्ता रहेको र १ सय ६७ जनाको भने सकुशल उद्दार गरिएको जनाइएको छ । म्यानमारमा यस्तै किसिमको डुंगा दुर्घटनामा ज्यान जाने गरेको थियो । यसअघि सन् २०१० मा डुंगा डुबेर १० जनाको र सन् २००८ मा ३८ जनाको ज्यान गएको थियो ।
– एजेन्सीको सहयोगमा
