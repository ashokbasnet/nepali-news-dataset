इजिप्टमा पत्रकारलाई जेल सजायँको विरोधमा लण्डनमा प्रदर्शन

असार १० – इजिप्टमा अलजजिराका तीन जना पत्रकारलाई दिइएको जेल सजायँको विरोधमा सञ्चारकर्मीले लण्डनमा वृहत प्रदर्शन गरेका छन् ।
लण्डनमा सैयौ सञ्चारकर्मीले सजाँयको विरोधमा प्रदर्शन गरेको बिबिसीले जनाएको छ ।
यसैबीच अष्ट्रेलियाका परराष्ट्रमन्त्री जुली बिसेपले जेल सजाय सुनाइएका अष्ट्रेलियाका पिटर ग्रेष्टेलाई रिहा गराउन प्रयास भइरहेको बताउनुभएको छ । उहाँले इजिप्टको राजनीतिक संकटप्रति आफूहरुपनि गम्भीर रहेका भन्दै अष्ट्रेलियाका परराष्ट्रमन्त्री विसेपले सूचनाको हकको भने सम्मान हुनुपर्ने बताउनुभयो ।
इजिप्टमा प्रतिबन्धित मुस्लिम ब्रदरहूडलाई समर्थन गरेका आरोपमा अल जजिराका पत्रकारहरु पिटर ग्रेस्टे, मोहम्मद फाहमी र बहेर मोहम्मदलाई सोमबार जेल सजायँ सुनाईएको थियो । अदालतको फैसलाको विश्वभरि नै व्यापक आलोचना भइरहेको छ ।
एजेन्सीहरु
