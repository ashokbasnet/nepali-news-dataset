फिलिपिन्समा समुद्री आँधीका कारण जनजीवन प्रभावित

कात्तिक १ – फिलिपिन्समा कोप्पु समुद्री आँधीका कारण जनजीवन प्रभावित भएको छ । आँधीका कारण दुई सय ५० किलोमिटर प्रतिघण्टा भन्दामा माथिको गतिमा हावा चलेको छ । आँधीसँगै ठूलो पानी पनि परेको छ । आँधीका कारण तीन दिनसम्म वर्षा हुने र त्यसका कारण बाढी तथा पहिरो जानसक्ने त्यहाँका मौसमविदले बताएका छन् । आइतबार बिहान सबेरै फिलिपिन्स प्रवेश गरेको आँधीका कारण सबै आन्तरिक उडान रद्द गरिएको तथा तटिय क्षेत्रका मानिसलाई सुरक्षित स्थानमा सारिएका सरकारी अधिकारीले बताएका छन् । आँधीका कारण हावा तीब्र गतिमा चलेपनि आँधी आफै भने विस्तारै अघि बढेकाले मंगलबारसम्म कोप्पु आँधीको प्रभाव फिलिपिन्समा नै रहने मौसमविदले बताएका छन् । त्यसपछि आँधी ताइवान तर्फ जाने मौसमविदको अनुमान छ । फिलिपिन्समा दुई वर्ष अघि आएको हायान आँधीका पीडित पुनस्र्थापति भैनसकेका बेला फेरि अर्को आँधी आएको हो । सन् २०१३ आएको हायान आँधीका कारण ६ हजार ३ सय भन्दा बढी मानिसको ज्यान गएको थियो ।
– एजेन्सीको सहयोगमा
