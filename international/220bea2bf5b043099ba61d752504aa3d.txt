अमेरिकाद्धारा क्रिमिया क्षेत्रमा व्यापारमाथि प्रतिबन्ध

पुस ५ - अमेरिकाले रसियामा गाभिएको क्रिमिया क्षेत्रमा व्यापारमाथि प्रतिबन्ध लगाएको छ । अमेरिकी राष्ट्रपति बाराक ओबामाले क्रिमिया क्षेत्रमा सामान, प्रविधि र सेवाको व्यापार नगर्न निर्देशन दिनुभएको बिबिसीले जनाएको छ ।
ओबामाले रसियाले युक्रेनका भूभाग आफ्नोमा गाभेको विषयलाई स्वीकार नगरेको प्रतिक्रिया स्वरुप यो प्रतिबन्ध लगाएको पनि स्पष्ट पार्नुभएको छ । रसियाले गत अप्रिलमा क्रिमिया र लुनास्क क्षेत्र आफ्नोमा गाभेपछि पश्चिमा मुलुकले रसियामाथि प्रतिबन्ध लगाउँदै आएको छ ।
अब कुनै पनि अमेरिकी कम्पनीले क्रिमिया क्ष्त्रमा आफ्नो व्यापार गर्न, घरजग्गा तथा व्यवसाय किनबेच गर्न साथै क्रिमियाको व्यवसायमा लगानी गर्न पाउने छैन ।
यस्तै युक्रेनमा अस्थिरता ल्याउन सहयोग गरेको भन्दै २४ जना युक्रेन र रसियाका नागरिकका साथै थुप्रै कम्पनीमाथि पनि प्रतिबन्ध लगाइएको छ ।
