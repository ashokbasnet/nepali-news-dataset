चीन : सि जिनपिङको उत्तराधिकारी घोषणा नगरी छानियो स्थायी समिति, पाँच नयाँ अनुहार

काठमाडौं, कात्तिक ८ – चीनमा कम्युनिष्ट पार्टीको महाधिवेशनले पाँच नयाँ अनुहारसहित पाँच वर्षका लागि नयाँ नेतृत्व चयन गरेको छ । सी जिनपिङको उत्तराधिकारी घोषणा नगरी स्थायी समितिको घोषणा गरिएको हो । 
सात सदस्यीय नयाँ स्थायी समितिमा सी जिनपिङ, लि खछ्याङ, लि झाङ्सु, वाङ याङ, वाङ हुनिङ, झाओ लेजी र हान झेङ छन् । यस्तै सी दोस्रो कार्यकालका लागि महासचिवमा निर्वाचित हुनुभएको छ । महाधिवेशनले सिलाई दोस्रो कार्यकालका लागि सर्वसम्मतले चयन गरेको हो । 
महाधिवेशनमा ध्वनी मतका आधारमा सिलाई आगामि पाँच वर्षका लागि महासचिवमा चयन गरिएको हो । साथै सिलाई केन्द्रिय सैन्य आयोगको प्रमुखसमेत नियुक्त गरिएको छ ।  
महाधिवेशनले यसअघि मंगलबार सि को विचार तथा सिद्धान्तलाई पार्टीको संविधानमा उल्लेख गर्ने निर्णय गरेर माओत्सेतुङकै बराबरीमा पुर्‍याएको थियो । गएको बुधबारदेखि चलिरहेको सम्मेलनले केन्द्रीय समिति र अनुशासन जाँचको केन्द्रीय आयोग लगायतका उच्च निकायको टुंगो लगाइसकेको छ ।
