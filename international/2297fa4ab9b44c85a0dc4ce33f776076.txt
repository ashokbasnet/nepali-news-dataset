प्रत्यक्ष प्रशारणको क्रममा गोली हानी अमेरिकामा दुई पत्रकारको हत्या

भदौ ९ – अमेरिकामा दुई जना पत्रकारको गोली हानी हत्या भएको छ । अमेरिकाको भर्जिनियाको एक स्थानीय टेलिभिजनमा प्रत्यक्ष प्रशारणको गरिहेको दुई पत्रकारको गोली हानी हत्या भएको हो ।
बेडफोर्ड नगरको मोनेटामा रहेको डब्लुडिबिजे सेभेन टेलिभिजनमा कार्यरत २४ वर्षकी पत्रकार एलिसन पार्कर र २७ वर्षका क्यामराम्यान एडम वार्डको प्रत्यक्ष प्रशारणकै क्रममा गोली हानी हत्या भएको स्थानीय अधिकारीले बताएका छन् ।
घटनाका विषयमा अनुसन्धान भैरहेको र आक्रमणकारीको खोजी भैरहेको प्रहरीले जनाएको छ । घटना कसले र किन घटाएको हो भन्ने आफूहरुलाई थाहा नभएको टेलिभिजनका महाप्रबन्धक जेफरी मार्क्सले बताएका छन् ।
– एजेन्सीको सहयोगमा
