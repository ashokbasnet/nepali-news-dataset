भारतीय सैनिकको ‘भयंकर कारबाही’ले चिनियाँ सैनिक घाइते : चिनियाँ विदेश मन्त्रालय

सोमबार (हिजो) सीमा क्षेत्र पनगोंग ताल नजिक दुई देशबीचका सैनिकहरुले एक–आपसमा ढुंगा हानाहानको भिडियो सन्चारमाध्यममा सार्वजनिक भएपछि विदेश मन्त्रालयलले आफ्ना सैनिकहरु घाइते भएको पुष्टि गरेको 'पिपुल्स डेलि चाइना'ले उल्लेख गरेको छ ।

विदेश मन्त्रालयका प्रवक्ता हुआ चुनवींगका अनुसार अघिल्लो मंगलबार चिनियाँ सैनिकहरु पनगोंग ताल नजिक दुई देशबीचको सीमा क्षेत्र रेखाभित्रको आफ्नै भु–भागमा नियमित गस्तीको क्रममा हिँडिरहेका थिए । तर, एक्कसी भारतीय सीमा सुरक्षा बलले अवरोध गर्दै ढुंगा बर्साएका थिए ।

प्रवक्ता चुनवींगले सामान्य विवादमा भारतीय सैनिकले 'भंयकर कारबाही' गरेपछि शारीरिक रुपमै प्रतिकार गर्दा चिनियाँ सैनिक घाइते भएको बताइन् । उनले भारतीय पक्षसंँग पश्चिम सीमामा शान्ति कायम राख्दै दुईदेशबीच भएको संधी–सम्झौता र अन्तर्राष्ट्रिय कानुनको मर्यादा राख्नसमेत आग्रह गरेकी छन् ।

 

Chinese troops injured by Indian border troops' fierce action: foreign ministry https://t.co/FeTJfw0bnj pic.twitter.com/EO0gibFPRS





उनले भनेकी छन्, ‘भारतीय रबैयाले हामीलाई अचम्मित बनाएको छ । यस विषयमा आमीले भारतीय पक्षसमक्ष हाम्रो असहमती लिखित रुपमै दर्ता गरेका छौँ ।’

भारत र चीनबीच डोक्लम सीमा क्षेत्रमा देखिएको समस्या अहिले पश्चिम सीमा क्षेत्र लद्दाखसम्म देखिएको छ । पछिल्लो समय दुईदेशबीचको टकराब उत्कर्ष तर्फ लम्किदै गएको बताइएको छ ।

विदेश मन्त्रालयले जुन सिद्धान्तले भारत चीनको सीमा क्षेत्रमा घुस्न खोजिरहेको छ, त्यहि सिद्धान्तलाई आधार मान्दै चीन भारतको सीमा क्षेत्रमा घुस्ने अवस्था आए भारतले चर्को मुल्य चुकाउनुपर्ने चेतावनीे दिएको छ ।
