म्यानमारमा शक्तिशाली भूकम्प, काठमाडौंसम्म हल्लायो

काठमाडौं, वैशाख १ । म्यानमार र भारतको सीमानजिक बुधबार साँझ गएको शक्तिशाली भूकम्पको धक्का नेपालमा पनि महशुस गरिएको छ । त्यस क्षेत्रमा नेपाली समयअनुसार साँझ ७ बजेर ४० मिनेटमा गएको भूकम्प ७ म्याग्निच्यूडको भएको र त्यसको धक्का नेपालमा पनि महशुस गरिएको खानी तथा भूगर्भ विभाग, भूकम्प मापन केन्द्रका प्रमुख लोकविजय अधिकारीले जानकारी दिए ।पूर्वाञ्चलमा धक्का बढी महशुस नेपालको पूर्वाञ्चल क्षेत्रमा सो भूकम्पको धक्का राजधानीको तुलनामा बढी महशुस गरिएको थियो ।धक्का महशुस भएपछि विराटनगरमा मानिसहरु घरबाट बाहिर निस्केका थिए ।भूकम्पको झट्काबाट भएको क्षतिको जानकारी अहिलेसम्म प्राप्त नभएको जिल्ला प्रहरी कार्यालय मोरङले जनाएको छ । रासस
