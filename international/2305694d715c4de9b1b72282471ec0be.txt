रेल दुर्घटनामा ३० जनाको मृत्यु

चैत ६ – भारत उत्तर प्रदेशको रायबरेलीमा रेल दुर्घटना हुँदा ३० जनाको ज्यान गएको छ । दुर्घटनामा ४० जनाभन्दा बढी घाइते भएका छन् । देहरादुन–वाराणसी चल्ने रेल रायबरेलीको बटरावन गाउँमा दुर्घटना भएको हो ।
रेलका तीन वटा डिब्बा छुट्टिएर भएको दुर्घटनामा फसेका व्यक्तिको उद्दारको प्रयास भैरहेको स्थानीय प्रहरीले जनाएको छ । दुर्घटनामा गम्भीर घाइते भएकाको लखनउ मेडिकल कलेजमा उपचार भैरहेको छ ।
रेल राज्यमन्त्री मनोज सिन्हाले दुर्घटनाबारे जाँच गर्न आदेश दिनुभएको छ । दुर्घटनाग्रस्त रेलका डिब्बामा अझै पनि मानिस फसिरहेको र उनीहरुको उद्दार गर्ने प्रयार भैरहेको रेलवे अधिकारीले बताएका छन् ।
– एजेन्सीको सहयोगमा
