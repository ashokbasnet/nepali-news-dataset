यौन हिंसा पीडित महिलाको अन्तर्वार्ता लिएकोमा जेल परेका पत्रकार रिहा

चैत ५ - यौन हिंसा पीडित महिलाको अन्तर्वार्ता लिएको आरोपमा जेल सजाए सुनाईएका एक पत्रकारलाई सोमालियाको सर्वोच्च अदालतले रिहा गरेको छ ।

२७ वर्षिय अब्दाईजीज अबदिनुर ईब्राहिमलाई बलात्कार पीडित महिलाको अन्तवार्ता लिएको भन्दै जेल सजाय सुनाईएको थियो ।

अदालतले पत्रकार विरुद्धको मुद्दा फिर्ता लिएको बताएको छ । उनलाई गएको जनवरीमा हिरासतमा लिईएको थियो । महिलाले मोगादिशुमा रहेको प्रहरी चौकीमा आफू बलात्कार भएको भन्दै उजुरी गरेकी थिईन ।

अदालतले स्वास्थ्य परिक्षणमा उनी बलात्कृत नभएको पाईएको रिपोर्टको आधारमा दोषी ठहर गर्दै महिलालाई जेल सजाय सुनाएको थियो ।

मानवअधिकारवादी समूह र पत्रकारहरुले यो घटनालाई राजनीतिकरण गरिएको बताएका छन् ।
पत्रकार ईब्राहिम सोमालियामा  रेडियो र अन्तराष्ट्रिय सञ्चार माध्यमका लागि काम गर्ने गरेको तर यो घटनामा संलग्न नरहेको अलजजिरा नेटर्वकले जनाएको छ ।
