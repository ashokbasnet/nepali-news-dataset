बिन लादेनका परिवारलाई साउदी अरव पठाइयो

बैशाख १५ - पाकिस्तानले आतंकबादी संगठन अल कायदाका पुर्व प्रमुख ओसामा विन लादेनका परिवारलाई साउदी अरव पठाएको छ । अधिकारीहरुलाई उद्धृत गर्दै बिबिसीले जनाएअनुसार लादेनका ३ जना पत्नी र ११ जना छोराछोरीलाई साउदी अरव पठाइएको हो । कडा सुरक्षाकाबीच उनीहरुलाई एउटा मिनी बसमा राखेर इस्लामाबाद अन्तराष्ट्रिय विमानस्थल हुदै विशेष विमान मार्फत साउदी अरव लगिएको हो ।

 

पाकिस्तानले उनीहरुको चाहना अनुसारनै साउदी अरव पठाइएको पाकिस्तानले दावी गरेको छ । पोहोर पाकिस्तानको एवट्टाबादमा अमेरिकी सैनिकको कारबाहीमा लादेन मारिएपछि उनको परिवारलाई पाकिस्तानले हिरासतमा लिएको थियो । लादेन पत्नी तथा २ सन्तान विरुद्ध पाकिस्तानी गृह मन्त्रालयले अवैध रुपमा पाकिस्तानमा बसेको मुद्दा दायर गरेपछि अदालतले ४५ दिनको कैद फैसला सुनाएको थियो ।
