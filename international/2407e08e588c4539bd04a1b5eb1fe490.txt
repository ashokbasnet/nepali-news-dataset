दक्षिण कोरियाले उत्तरकोरियालाई कडा जवाफ पठाउने

चैत १९ – आक्रमणको चेतावनी दिने उत्तर कोरियालाई कडा प्रतिकृया पठाउने दक्षिण कोरियाले तयारी गरेको छ ।

रक्षा अधिकारीहरुसित राष्ट्रपति पार्क गेउन हायले आक्रमणको चेतावनी दिएको उत्तर कोरियालाई आफुले पनि दरिलो जवाफ फर्काउने बताउनुभएको हो ।

आफ्नो देश र नागरिकविरुद्ध उत्तर कोरियाले कदम चाले त्यही अनुसारको कडा प्रतिक्रिया फर्काउने राष्ट्रपति पार्कको भनाई छ । प्योङयाङमा हुन सक्ने सम्भावित खतराको सामना गर्न पनि तयार रहेको दक्षिण कोरियाले बताएको छ ।

परमाणु परिक्षणको विषयलाई लिएर संयुक्त राष्ट्र संघले लगाएको प्रतिबन्ध तथा दक्षिण कोरिया र अमेरिकाले प्योङयाङमा सुरु गरेको संयुक्त सैन्य अभ्यासको विषयलाई लिएर आक्रोशित बनेको उत्तर कोरियाले पटक पटक युद्धको चेतावनी दिँदै आएको छ ।

शनिबार उत्तर कोरियाले दक्षिण कोरियासित युद्धका लागि तयार रहेको बताएको थियो । उसले युद्धका लागि आणविक र सैन्य क्षमता बढाउने घोषणा गरेको थियो ।
