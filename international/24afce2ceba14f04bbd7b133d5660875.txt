​अमेरिकामा पुरुष समलिंगीको क्लवमा गोली चल्दा ५० को मृत्यु

जेठ ३० - (अपडेट) अमेरिकाको फ्लोरिडा राज्यमा रहेको एक नाइट क्लबमा गोली चल्दा  ५० जनाको ज्यान गएको छ । पुरुष समलिंगीको क्लब पल्समा एक जना व्यक्तिले हानेको गोली लागेर अरु ४२ जना घाइते भएका स्थानीय अधिकारीलाई उधृत गर्दै बिबिसीले जनाएको छ । 
क्लवमा गोली चल्न थालेको ३ घण्टापछि प्रहरीले क्लबभित्र गएर आक्रमणकारीविरुद्ध कारबाही गरेको हो । कारबाहीका क्रममा गोली चलाउने आक्रमणकारी पनि मारिएका छन् । 
आक्रमणकारीले अन्धाधुन्द रुपमा गोली प्रहार गर्नुका साथै केही व्यक्तिलाई बन्धक बनाएका थिए । प्रहरीले यो आतंककारी आक्रमण भएको भन्दै थप अनुसन्धान हुने बताएको छ ।
