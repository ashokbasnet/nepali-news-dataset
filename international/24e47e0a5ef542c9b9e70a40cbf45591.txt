यौन सम्बन्ध राख्नु नैतिक भुल :- कान

असोज २ (बिबिसी) अन्तराष्ट्रिय मुद्रा कोषका पूर्व प्रमुख डोमिनिक स्ट्रास कानले न्यूयोर्कको होटलकी कर्मचारीसँग यौन सम्बन्ध राख्नु नैतिक रुपमा गल्ती भएको स्वीकार गरेका छन् ।

 

 

यौन दुराचारको अभियोगमा मुद्राकोषको प्रमुखबाट हटाइएपछि पहिलो पटक दिएको अन्तर्वार्तामा कानले आफूले सहमति मै ती महिलासँग यौन सम्बन्ध राखेको स्वीकार गरेका छन् ।  उनले भने "मैंले ती महिलालाई बलत्कार गरेको थिइँन, हामीले सहमतिमै यौन सम्बन्ध राखेका थियौं ।"
अमेरिकी कानुन व्यवस्थाले आफू अपमानित हुनु परेको कानको दावी छ । घटनाप्रति खेद जनाउँदै कानले भने "यौनकाण्डमा मुछिएका कारण मैंले फ़्रांन्समा राष्ट्रपतिको चुनाव लड्न पाइँन, राष्ट्रपतिको रुपमा जनताको सेवा गर्ने मौका गुम्यो ।"
४ महिनाअघि यौन दुराचारको अभियोग लागेपछि कानले मुद्राकोषको प्रमुखबाट राजिनामा दिएका थिए । कानले यौनदुराचार गरेको भन्दै उजुरी गर्ने महिलाको आरोपको विश्वसनिय नभएको भन्दै अमेरिकी अदालतले एक महिना अघि रिहा गरेपछि कान अहिले आफ्नै देश फ़्रांन्समा छन् । आफ्नी पत्नीको साथीले लिएको टेलिभिजन अन्तर्वार्तामा कानले भने "जे भयो गलत भयो । त्यो एउटा भुल थियो ।"
