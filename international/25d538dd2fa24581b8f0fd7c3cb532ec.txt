पाकिस्तान आफु विरुद्ध खनिएको अमेरिकाको आरोप

असार ८ – पाकिस्तानले नाटकीय ढंगले आफ्नो काममा अवरोध पुर्‍याइरहेको अमेरिकाले आरोप लगाएको छ । आफु सम्बद्ध नेटो सेनाको आक्रमणमा २४ पाकिस्तानी सुरक्षाकर्मीको ज्यान गएपछि पाकिस्तानले अमेरिका विरुद्धको आन्दोलन थालेको अधिकारीहरुले बताएका छन् ।

 

यस्तै आफ्ना सेनाको कार्बाहीमा पाकिस्तानको एबट्टाबादमा लुकेर बसेका अलकायदाका नेता ओसामा बिन लादेन मारिएपछि पाकिस्तान नियोजित रुपमै आफू विरुद्ध खनिएको अमेरिकाले दाबी गरेको छ ।

अमेरिकी ड्रोन आक्रमणमा आफ्ना नागरिक मारिन थालेपछि रुष्ट बनेको पाकिस्तानले नेटो सेनाका लागि खाद्यान्न ओसार्ने बाटो पनि बन्द गरिदिएको छ । जथाभावी ड्रोन आक्रमण गरेको भन्दै पाकिस्तानले असन्तुष्ट जनाएपछि पछिल्लो समयमा पाकिस्तान र अमेरिकाबीच सम्बन्ध थप चिसिएको छ ।
