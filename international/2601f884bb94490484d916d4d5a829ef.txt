लिबियामा भएको संघर्षमा तीन दिनमा ७० जना मारिए

चैत १६ – लिबियाको दक्षिणी क्षेत्र सेभामा आदिवासी समूहबीच तीनदिन यता चलेको संघर्षमा कम्तीमा ७० जनाको ज्यान गएको छ । २ सय जना भन्दा बढी घाईते भएका छन् ।

 

स्थानीय आदिवासी समूह तोबु र अरब आदिवासीबीच शक्ति संघर्ष चर्किएको लिबिया सरकारका प्रवक्ताले जनाएका छन् । अरब आदिवासीले त्यस क्षेत्रलाई घेराबन्दी गरी रकेट प्रहार गरेपछि अर्को समूह प्रतिकारमा उत्रँदा संघर्ष शुरु भएको हो  ।

संघर्ष रोक्न सेनाले हस्तक्षेपको प्रयास गरेपनि विद्रोहीले सेनामाथि नै आक्रमण गरेपछि स्थिती सामान्य बन्न नसकेको सरकारले जनाएको छ । –एजेन्सी
