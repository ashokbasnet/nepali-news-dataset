उत्तर कोरियाका नेता किमले गरे दक्षिण कोरियाको प्रशंसा, दिए ‘धन्यवाद’

काठमाडौं, फागुन १ । उत्तर कोरियाका नेता किम जोङ उनले दक्षिण कोरियाको प्रशंसा गरेका छन् ।

नेता उनले दक्षिण कोरियामा आयोजित शीतकालीन ओलम्पिकमा उत्तर कोरियाका नेतादेखि खेलाडीसम्मलाई उच्च प्राथमिकतामा राखी गरेको व्यवहारप्रति उत्तर कोरियाको प्रशंसा गरेका हुन् ।

उनले नेता र खेलाडीलाई गरिएको व्यवहारका लागि धन्यवादसमेत दिएका छन् ।

शीतकालीन ओलम्पिकका लागि दक्षिण कोरिया पुगेकी आफ्नी बहिनी किम यो जोङ स्वदेश फर्के लगत्तै किम जोङ उनको यो भनाई सार्वजनिक भएको हो ।

शीतकालीन ओलम्पिकमा भाग लिन नेता उनकी बहिनी किम यो जोङसँगै देशका संवैधानिक नेता किम योङ नाम दक्षिण कोरिया पुगेका थिए ।

दुई कोरियाबीच परमाणु विवादका कारण सम्बन्ध चिसिएकै बेला दक्षिण कोरियाको आग्रह अनुसार उत्तर कोरियाले आफ्ना देशका केही प्रतिनिधीसहित २२ खेलाडी दक्षिण कोरिया पठाएको थियो ।

शीतकालीन ओलम्पिक भने फ्रेबु्रअरी २५ तारिखसम्म चल्ने छ ।(एजेन्सी)
