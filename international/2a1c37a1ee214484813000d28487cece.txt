पाकिस्तानमा भएको बम विस्फोटमा ४५ को मृत्यु

फागुन २१ - पाकिस्तानको कराचीमा भएको बम बिस्फोटमा कम्तिमा ४५ जनाको ज्यान गएको छ । १ सय ५० जना घाईते भएका छन् ।

अब्बास शहरको शिया मुस्लिमहरुको बाहुल्यता रहेको क्षेत्रमा बम बिस्फोट भएको प्रहरीले जनाएको छ ।

प्रहरीका अनुसार मस्जित नजिकै बम पड्केको थियो । ज्यान गुमाउने अधिकांश नमाज पढेर फर्कीएकाहरु हुन सक्ने प्रहरीको अनुमान छ ।

विस्फोट कसले गरायो भन्ने बारे केहि खुलेको छैन । आत्मघाती आक्रमण भएको हुन सक्ने आशंका गरिएको र घटनाको अनुसन्धान भईरहेको प्रहरीको भनाई छ ।

बिस्फोटका कारण त्यहाँका थुप्रै भवनहरु क्षतीग्रस्त भएका छन् । पाकिस्तानमा शिया समूदायलाई लक्षित गरी आक्रमणका घटना बढेका अधिकारीहरुले बताएका छन् ।  

- एजेन्सीको सहयोगमा
