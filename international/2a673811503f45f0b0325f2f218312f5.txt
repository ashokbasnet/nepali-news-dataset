बन्दुकधारीको आक्रमणमा परी केन्यामा २८ जनाको ज्यान गयो

मंसिर ६ – सोमालियाको विद्रोही संगडन अल सबाबले केन्यामा बस आक्रमण गर्दा कम्तिमा २८ जनाको ज्यान गएको छ ।
अल सबाबका बन्दुकधारी लडाकुहरुले केन्याको राजधानी नैरोबी जाँदै गरेको बसलाई सोमालियाको सीमा  नजिकैबाट  अपहरण गरेर बसमा रहेका सर्वसाधारणको गोली हानि हत्या गरेको बिबिसीले जनाएको छ । मारिने सबै गैर मुस्लिम रहेका छन् । मारिनेमा क्रिसमसका लागि नैरोबी जाँदै गरेका सरकारी कर्मचारी पनि रहेका छन् ।
अल सबाबले सोमालियामा मुस्लिम राज्यको माग गर्दै सन् २०११ देखि सशस्त्र गतिविधि गर्दै आएको छ । केन्याले अल सबाब विरुद्धको कारबाहीमा सोमालिया सरकारलाई सयोग गर्दै आएको छ । त्यसैको विरोधमा अल सबाबले आक्रमण गरेको आशंका गरिएको छ ।
