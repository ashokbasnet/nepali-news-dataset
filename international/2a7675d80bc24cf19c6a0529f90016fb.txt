सोमालियामा मस्जिद भत्कंदा १५ जनाको मृत्यु

काठमाडौं, बैशाख १९ । सोमालियामा एक मस्जिद भत्कँदा १५ जनाको मृत्यु भएको छ ।

राजधानी मोगादिशुमा रहेको मस्जिदमा प्रार्थनाका लागी सयौं व्यक्ति जम्मा भएका बेला मस्जिद भत्कँदा थुप्रै घाइते भएका छन् ।

मस्जिदको भग्नावशेषमा थुप्रै च्यापिएकोले मृतकको संख्या बढ्ने सक्ने अनुमान गरिएको छ । जिर्णोद्वार क्रममा रहेको मस्जिद भत्किएकाले जिर्णाेद्वारको जिम्मा लिएका इन्जिनियर पक्राउ परेका छन् ।

सोमालियामा गत सातादेखि परेको मुसलधारे बर्षाका कारण पनि मस्जिद भत्केको हुनसक्ने अनुमान गरिएको छ । यद्यपि, छानबीन शुरु गरिएको छ । (एजेन्सी)
