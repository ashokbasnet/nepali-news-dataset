प्रिन्स जर्ज बाबु विलियम जस्तै

मंसिर २८ – बेलायती राजपरिवारका सबैभन्दा कान्छा सदस्य प्रिन्स जर्जको नयाँ तस्बिर सार्वजनिक भएको छ । प्रिन्स जर्जको तस्बिर उनका बाबु तथा वेलायती युवराज विलियम र आमा तथा वेलायती युवराज्ञी केटले जारी गरेका हुन् ।
गएको नोभेम्बरको अन्तिममा खिचिएका प्रिन्स जर्जका तीन वटा तस्बिर सार्वजनिक गरिएको हो । प्रिन्स जर्जको केनसिंग्टन प्यालेसको प्रांगणमा खिचिएका तस्बिर सार्वजनिक गरिएको हो । तस्बिरमा जर्ज स्पष्ट रुपमा आफ्ना बाबु सानो हुँदा जस्तो थिए त्यस्तै देखिएका छन् । आमाबाट वंशाणुगत रुपमा पाएको गालाको डिम्पलले जर्जलाई थप आकर्षक बनाएको छ । बेलायी राज परिवारमा तेस्रो नम्बरका उत्तराधिकारी प्रिन्स जर्जको गएको जुलाई २२ मा पहिलो जन्मदिन मनाईएको थियो । सार्वजनिक गरिएका जर्जका तस्बिर उनका काका प्रिन्स ह्यारिका निजी सचिव एड लेन फक्सले खिचेका हुन् । फक्स यसअघि स्वतन्त्र फोटो पत्रकारका रुपमा काम गरिसकेका व्यक्ति हुन् ।
वेलयाती युवराज र युवराज्ञीले सञ्चारमाध्यमालाई धन्यबाद दिँदै तस्बिर सार्वजनिक गरेको डेलिमेलको अनलाइन संस्करणमा उल्लेख छ । सन् २०१३ जुलाई २२ मा जन्मेका प्रिन्स जर्जलाई हिज रोयल हाइनेस प्रिन्स जर्ज अफ क्याम्ब्रिज भन्ने गरिन्छ । 
–एजेन्सीको सहयोगमा
