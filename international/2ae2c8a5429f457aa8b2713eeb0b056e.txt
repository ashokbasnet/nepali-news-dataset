ट्रान्स एसिया एयरवेजको सबै उडान रद्द

माघ २५ - आफ्नो विमान दुर्घटनामा ४० जनाको ज्यान गएपछि ट्रान्स एसिया एयरवेजले सबै उडान रद्द गरेको छ । ट्रान्स एसिया एयरवेजले पाईलटलाई प्रशिक्षण दिएर मात्र उडान भर्ने भन्दै सबै उडान रद्द गरेको बिबिसीले जनाएको छ ।
अब सबै पाइलट र कर्मचारीलाई प्रशिक्षण दिएर मात्रै उडान भर्ने ट्रान्स एसिया एयरवेजले जनाएको छ ।
गएको बुधवार ताइवानमा ताइपेइको सोङ्गसान विमानस्थलबाट किन्मन टापूतिर उडेको केहीबेरमै  ताइपेइको नदीमा विमान खसेको थियो  । दुर्घटनाको अनुसन्धान भैरहेको अधिकारीहरुले बताएका छन् ।
