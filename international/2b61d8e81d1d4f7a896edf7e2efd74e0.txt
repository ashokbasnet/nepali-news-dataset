रुसको पुर्वी समुद्री क्षेत्रमा भुँइचालो

साउन ३० – उत्तरी जापानसंग सीमा जोडिएको रुसको पूर्वी समुद्री क्षेत्रमा ७ दशमलव ५ रेक्टर स्केलको भुकम्प गएको छ । अमेरिकी भौगोलिक सर्भेका अनुसार प्रशान्त महासागरमा गएको भुकम्पको केन्द्र जमिनको सतहदेखि निकै गहिराई अर्थात् ६ सय २५ किलोमिटर तल रहेको थियो ।

 

जापानी मौसम विभागका अनुसार राजधानी टोकियो, उत्तरी द्वीप होक्काईडो र उत्तर पूर्वी होन्सु क्षेत्रमा भुकम्पको झट्का महसुस गरिएको थियो । तर भूकम्पको तिब्रता धेरै भएपनि विनाशकारी सुनामीको कुनै सम्भावना नरहेको प्रशान्त क्षेत्रीय सुनामी चेतावनी केन्द्रले जनाएको छ ।

सन् २०११ मार्चमा जापानमा प्रशान्त महासागरमा भुकम्प पछि आएको सुनामीका कारण १९ हजार भन्दा बढी मानिसको ज्यान गएको थियो ।
