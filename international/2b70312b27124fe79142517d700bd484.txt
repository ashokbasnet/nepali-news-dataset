भियतनाममा प्रहरी प्रमुख नयाँ राष्ट्रपति

काठमाडौं, चैत २० । भियतनाममा प्रहरी प्रमुख ट्रान दाइ क्वाङले राष्ट्रपति पदको सपथ लिएका छन् ।गत जनवरीमा सम्पन्न कम्युनिष्ट पार्टीको सम्मेलनले क्वाङलाई राष्ट्रपतिका लागि मनोनय गरेको थियो । उनले संसदमा ९१ प्रतिशतभन्दा बढी मत पाएका थिए ।५९ वर्षीय क्वाङले सार्वजनिक सुरक्षा मन्त्रालयको जिम्मेवारी सम्हाल्दा कमजोर मानवअधिकारको रेकर्डलाई लिएर पश्चिमा मुलुकहरुले आलोचना गरेका थिए ।क्वाङको पहिलो काम आगामी महिना अमेरिकी राष्ट्रपति बाराक ओबामालाई स्वागत् गर्नु हुने बताइएको छ ।भियतनामको राष्ट्रियसभाले वर्तमान उपप्रधानमन्त्रीलाई प्रधानमन्त्रीमा चयन गर्दैैछ । यसअघि सभामुखमा महिला नेतृलाई चयन गरेको थियो ।एक पार्टी व्यवस्था रहेको भियतनाममा आर्थिक सुधारलाई निरन्तरता दिने विश्वास गरिए पनि मुख्य राजनीतिक सुधारको संकेत भने नदेखिएको बताइन्छ । (एजेन्सी)
