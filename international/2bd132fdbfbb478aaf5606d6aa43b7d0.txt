पञ्जाव र उत्तराखण्डमा बिधानसभाको चुनाव चल्दै

काठमाडौं, माघ १६ भारतको पञ्जाव र उत्तराखण्ड राज्यमा बिधानसभा चुनाबको लागि मतदान भैरहेको छ । पञ्जावमा १ सय १७ र उत्तराखण्डमा ७० सिटको लागि भैरहेको मतदानलाई स्वतन्त्र र निष्पक्ष बनाउन सुरक्षा ब्यवस्था निकै कडा पारिएको भारतीय सञ्चार माध्यमहरुले जनाएका छन् ।

 

बिहान ८ बजेदेखि शुरु भएको मतदान बेलुकी ५ बजेसम्म चल्ने छ । सबै ठाउँमा शान्तिपूर्ण रुपमा मतदान भैरहेको निर्वाचन आयोगलाई उध्रित गर्दै भारतीय संचारमाध्यमहरुले जनाएका छन् । प्रहरीले उत्तराखण्डको हरिद्धारमा ३१ वटा फर्जी मतदाता परिचयपत्र सहित एकजनालाई पक्राउ गरेको छ । झण्डै १ करोड ७६ लाख मतदाता रहेको पञ्जावमा १ हजार ७८ जना उमेदवार चुनावी मैदानमा छन् भने ६३ लाख मतदाता रहेको उत्तराखण्डमा ७ सय ८८ उमेद्वारले प्रतिस्पर्धा गरिरहेका छन् ।

उत्तराखण्डमा भारतीय जनता पार्टी र काँग्रेस आई बीच तिब्र प्रतिस्पर्धा हुने अनुमान गरिएको छ भने पञ्जावमा पिपल्स पार्टी अफ पञ्जाव र बामदलहरुको गठबन्धन सहित त्रिपक्षीय प्रतिस्पर्धा हुने अनुमान छ ।
