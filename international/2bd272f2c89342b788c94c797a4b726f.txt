रुसी प्रयोगकर्ताका करिब १३ करोड फेसबुक पोस्ट अमेरिकी पहुँचमा पुगेको खुलासा

गत वर्ष सम्पन्न अमेरिकी चुनावमा रुसी प्रभावका सम्बन्धमा अमेरिकामा अनुसन्धानहरु चलिरहेका बेला सामाजिक सञ्जाल फेसबुकले यस्तो तथ्यांक सार्वजनिक गरेको हो ।

फेसबुककाअनुसार सन् २०१६ को अमेरिकी राष्ट्रपतीय चुनावभन्दाअघि र पछि यस्ता ८० हजार पोस्ट जारी गरिएको थियो । यसमा अधिकांश पोस्ट विभाजनकारी सामाजिक र राजनीतिक सन्देश दिने रहेका थिए ।

फेसबुककाअनुसार क्रेम्लिनसँग सम्बन्धित रुसी कम्पनीले यस्ता सामग्री पोस्ट गरेको थियो ।

रुसले फेसबुकमा कति प्रभाव पु¥याएको छ भन्ने विषयमा अमेरिकी सीनेटमा सुनुवाइ हुँदैगर्दा यस्तो तथ्यांक सार्वजनिक भएको हो ।

रुसमाथि अघिल्लो वर्ष सम्पन्न अमेरिकी राष्ट्रपतीय निर्वाचनलाई प्रभाव पार्ने कोसिस गरेको आरोप लाग्दै आएको छ ।

तर, रुसले भने आरोप अस्वीकार गरेको छ । सो निर्वाचनमा हिलारी क्लिन्टनलाई डोनल्ड ट्रम्पले पराजित गरेका थिए । (एजेन्सी)
