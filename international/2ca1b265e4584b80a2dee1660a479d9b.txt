ताइवानमा पहिलो पटक महिला राष्ट्रपतिमा निर्वाचित

माघ २ – ताइवानमा भएको राष्ट्रपति चुनावमा विपक्षी नेतृ साइ इंग वेन विजयी हुनुभएको छ । इंग वेन ताइवानको पहिलो महिला राष्ट्रपति बन्नुभएको छ ।
चीनबाट स्वतन्त्र हुनु पर्छ भन्ने पक्षमा रहेको डेमोक्रेटिक प्रोग्रेसिभ पार्टी डिपिपीको तर्फबाट उम्मेदवार बन्नुभएकी इंग वेन सत्तारुढ केएमटी पार्टीका इरिक चुलाई पराजित गर्नुभएको हो ।
मतगणना अन्तिम चरणमा रहँदा इंग वेन चु भन्दा ३० प्रतिशत मतले अघि रहेको निर्वाचन अधिकारीले बताएका छन् । गएको ७० वर्षदेखि सत्तामा रहेको केएमटीले हार स्वीकार गरेको छ ।
चीनको अधिनस्त राष्ट्रका रुपमा रहँदै आएको ताइवानमा पछिल्लो समय स्वतन्त्रताको पक्षमा आवाज उढ्दै आएको छ । डिपिपीले स्वतन्त्रताको पक्षमा वकालत गरेको छ केएमटी चीनको अधिनस्त नै रहने पक्षमा छ । 
– एजेन्सीको सहयोगमा
