गोली प्रहार गरी एएफपीमा कार्यरत पत्रकारको हत्या

चैत ७ – अफगानिस्तानको काबुलमा रहेको सेरेना होटलमा भएको आक्रमणमा परी एएफपीका एक जना पत्रकारको ज्यान गएको छ । एफपीमा कार्यरत पत्रकार शरदार अहमदको ज्यान गएको पुष्टि भएको छ ।
काबुलमा भएको गालाबारीमा ४० वर्षीय अहमदलाई श्रीमती र दुई छोराछोरीसँगै मृत भेटिएको हो । एएफपीमै कार्यरत एक फोटो पत्रकारले उनीहरुको शवको पहिचान गरेका थिए । गोली लागेर गम्भीर घाइते भएका हममदका कान्छा छोराको उपचार भइरहेको छ ।
चारजना हतियारधारीको समूहले अहमद बसेको होटलमा प्रवेश गरी आक्रमण गरेका थिए । मोजामा हतियार लुकाएर होटल प्रवेश गरेका उनीहरुले विदेशी पाहुना बस्ने कक्षमा प्रवेश गरेर आक्रमण गरेका प्रहरीले जनाएको छ ।
एजेन्सी
