मूख्यमन्त्रीको मूर्ति तोडफोड भएपछि चर्कियो बिबाद

साउन १२ – भारतको उत्तरप्रदेशकी पूर्व मूख्यमन्त्री मायावतीको मूर्ति तोडफोड भएपछि विवाद चर्किएको छ । उत्तरप्रदेशको अम्बेडकर पार्कमा राखिएको मूर्ति तोडिएपछि मायावतीका समर्थकले दोषीलाई कारवाही गर्नुपर्ने माग गर्दै प्रदर्शन गरेका छन् ।

 

लखनउ, मथुरा ईलाहाबाद, गाजियाबाद र मेरठमा मायावतीका समर्थक बहुजन समाज पार्टीका कार्यकर्ताले प्रदर्शन गर्नुका साथै राती अबेर सम्म धर्ना दिएका थिए । मथुरामा हिंसात्मक झडप समेत भएको थियो । बिहीबार दिउँसो नवनिर्माण सेना नामक संगठनका कार्यकर्ताले मायावतीको मूर्ति तोडफोड गरेका थिए । संगठनका प्रमुख अमित जानीले मायावतीले आफ्नै मूर्ति निर्माण गरी राज्यकोष रित्याएकाले उनको मूर्ति तोडिएको बताएका छन् ।

प्रहरीले घटनामा संलग्न तीन जनालाई पक्राउ गरेको छ । विवाद बढ्ने संकेत देखिएपछि राती अबेर स्थानिय प्रशासनले तोडिएको मूर्ति निकाली नयाँ मूर्ति राखेको भारतीय सञ्चारमाध्यमले जनाएका छन् ।
