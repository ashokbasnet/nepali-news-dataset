५ वटा शक्ति राष्ट्र र ईरानबीच आणविक कार्यक्रम रोक्ने सम्झौता

मंसिर ९ - अमेरिकालगायत ५ वटा शक्ति राष्ट्र र ईरानबीच आणविक कार्यक्रम रोक्ने विषयमा ऐतिहासिक सम्झौता भएको छ ।
जसअनुसार ईरानले आफ्नो आणविक गतिविधी कम गर्दै लैजानेछ भने पश्चिमा राष्ट्रहरुले ईरानमाथि लगाईएका केही प्रतिबन्ध खुकुलो बनाउँदै लैजानेछन् ।
ईरान, अमेरिका, बेलायत, रुस, चीन, फ्रान्स र जर्मनीका प्रतिनिधी स्वीटरजरल्याण्डको जेनेभामा चार दिनको वार्तापछि सहमतिमा पुगेका हुन् । सम्झौता अनुसार ईरानले आफ्नो आणविक कार्यक्रममाथि अन्तर्राष्ट्रिय निगरानी राख्न दिने सहमति जनाएको छ ।
अमेरिकी राष्ट्रपति बाराक ओबामाले सम्झौताको स्वागत गर्दै यो सम्झौतामा ईरानलाई आणविक हतियार निर्माणबाट रोक्नका लागि पर्याप्त सीमाहरु रहेको उल्लेख गर्नुभएको छ ।
तर ईरानका विदेश मन्त्री मोहम्मद जाभाद जारिफले भने ईरानसंग आणविक प्रविधि सम्बन्धि सबै खाले अधिकार सुरक्षित रहेको र युरेनियम प्रवद्र्धन गर्न पाउने दावी गर्नुभएको छ ।
उहाँले यो सम्झौता पश्चिमा शक्ति राष्ट्रहरुसंगको सम्बन्ध सुधार र संकट अन्त्यको अवसर भएको प्रतिक्रिया दिनुभयो । ईरानले हतियार निर्माणका लागि आणविक कार्यक्रम सन्चालन गरेको भन्दै अमेरिका लगायतका देशले आर्थिक प्रतिबन्ध लगाउँदै आएका छन् ।
- एजेन्सीको सहयोगमा
