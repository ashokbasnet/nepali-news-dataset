गर्भवतीलाई हवाईयात्रा कत्तिको राम्रो ?

माघ २६ – गर्भवती भएको बेला हवाई यात्रा गर्दै हुनुहुन्छ ? ध्यान दिनुहोस् यस्तोबेला तपाईं र पेटभित्रको बच्चालाई असर पर्न सक्छ ।
विज्ञहरुका अनुसार गर्भावस्थामा हवाई यात्रा गर्दा साइड ईफेक्ट हुने सम्भावना धेरै हुन्छ । यस्तो अवस्थामा हवाई यात्रा धेरै खतरनाक नभएपनि साईड ईफेक्ट गर्ने हुनाले सचेत हुनुपर्छ ।
बेलायती अनुसन्धानकर्ताका अनुसार गर्भावस्थाको ३७ हप्ता नपुग्दै गरेको हवाई यात्रा सुरक्षित हुन्छ । यदि पेटमा जुम्ल्याहा बच्चा छ भने ३२ हप्ता भन्दा पछिको हवाई यात्रा नगरेको राम्रो । तर २८ हप्ता कटेपछि डाक्टरको सल्लाह लिएर मात्र हवाई यात्रामा निस्कनुपर्ने विज्ञहरुको भनाई छ ।
हवाई यात्राका बेला सूर्यको विकिरणको सामाना गर्नुपर्ने भएकाले सकेसम्म गर्भावस्था हवाई यात्रा नगर्न उनीहरुले सुझाव दिएका छन् ।
यस्तोबेला हवाईयात्रा गर्नु परेमा खुकुलो कपडा, आरामदायी जुत्ता लगाउन र चारघण्टा भन्दा धेरै समय यात्रामा नजान उनीहरुको सुझाव छ । एनिमियाका विरामी, मुटुको रोग भएका गर्भवतीले हवाई यात्रा नगरेकै उचित हुने अनुसन्धानकर्ताले बताएका छन् ।
–एजेन्सीको सहयोगमा
