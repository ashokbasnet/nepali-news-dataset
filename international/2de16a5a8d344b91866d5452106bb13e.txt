अमेरिकामा ठप्प सरकारी कार्यालय खुले

असोज ३१ – अमेरिकी संसदले कर्जाको सीमा बढाउने र ठप्प रहेका सरकारी कामकाज सुरु गर्ने. महत्वपूर्ण विधेयक पारित गरेको छ ।
सरकारको कर्जा सीमा सकिन केही समय अघि यो विधेयक पारित भएको हो ।
डेमोक्र्याटको बाहुल्यता रहेको माथिल्लो संसदमा विधेयकको पक्षमा ८१ र विपक्षमा १८ मत परेको थियो भने विपक्षी रिपब्लिकनको बहुमत रहेको तल्लो सदन हाउस अफ रिप्रेजेन्टेटिभ्समा पक्षमा २ सय ८५ र विपक्षमा १ सय ४४ मत परेको स्थानीय सञ्चार माध्यमले जनाएका छन् ।
विधेयक पारित भएसँगै अब संघीय सरकारको कर्जा सीमाको आवधि अर्को वर्षको फ्रेब्रुअरी ७ तारिखसम्म लम्बिएको छ भने १५ जनवरीसम्म बजेट खर्च गर्ने अनुमती समेत पाएको छ ।
विधेयक पारितसँगै लामो समयको बजेट खर्चको सम्झौतामाथि काम गर्न सिनेट तथा प्रतिनिधि सभाका सदस्यको एक समिती पनि बनाइने छ । बजेट विधेयक पारित भएपछि अमेरिकी राष्ट्रपति बाराक ओबामाले सबै कर्मचारीलाई काममा फर्कन आदेश समेत दिनुभएको छ ।
