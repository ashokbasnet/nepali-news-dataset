न्युयोर्कमा डोनाल्ड ट्रम्प र हिलारी क्लिन्टनले जिते

वैशाख ८ – अमेरिकी राष्ट्रपति निर्वाचनको उम्मेदवार छनौटका लागि महत्वपूर्ण न्युयोर्कमा रिपब्लिकनका डोनाल्ड ट्रम्प र डेमोक्र्याटिककी हिलारी क्लिन्न्टन विजयी भएका छन् । उम्मेदवार छनौटका लागि भएको मतदानको ९८ प्रतिशत मतगणना हुँदा रिपब्लिकनका ट्रम्पले ६० प्रतिशत तथा डेमोक्र्याटिक तर्फ क्लिन्टनले ५८ प्रतिशत मत पाउनुभएको छ । जितसँगै रिपब्लिकनका सम्भावित उम्मेदवार ट्रम्पले प्रतिस्पर्धी टेड क्रुज र जोन कासिचसगँको अग्रता बढेको छ । यस्तै डेमोक्र्याटिकी सम्भावित उम्मेदवार क्लिन्टनले बर्नी सान्ड्रेसलाई हराउँदो अफ्नो सम्भावना थप बिलयो बनाउनुभएको छ ।
न्युयोकर्कको जितले रिपब्लिकनका ट्रम्प र डेमोक्र्याटिकी क्लिन्टनलाई उम्मेदवार बन्नका लागि चाहिने मत पूरा गर्न सजिलो हुनेछ ।
रिपब्लिनको तर्फबाट उम्मेदवार बन्नका लागि १२ सय ३७ डेलिगेट चाहिन्छ । ट्रम्पले अहिलेसम्म ८ सय ४५ डेलिगेट प्राप्त गर्नु भएको छ । उहाँका प्रतिस्पर्धी क्रुजको पाँच सय ५९ डेलिगेट छ । यस्तै डेमोक्र्याटिको तर्फबाट उम्मेदवार बन्नका लागि २३ सय ८३ डेलिगेट चाहिनेमा क्लिन्टनले अहिलेसम्म १८ सय ९३ डेलिगेट प्राप्त गर्नु भएको छ । क्लिन्टनका प्रतिस्पर्धी सान्डेर्सको ११ सय ८० डेलिगेट छ ।
– एजेन्सीको सहयोगमा
