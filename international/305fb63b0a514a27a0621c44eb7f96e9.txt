नारी दिवसमा हि फर सी अभियान

फागुन २४ – अन्तर्राष्ट्रिय नारी दिवसको अवसर पारेर संयुक्त राष्ट्रसंघले हि फर सी (महिलाका लागि पुरुष) अभियान शुरु गरेको छ ।
सबै पुरुषहरुलाई आफ्नी आमा, दिदीबहिनी, श्रीमती वा छोरीको अधिकारका लागि अघि सर्न आह्वान गर्दै युएन वुमनले अभियान शुरु गरेको हो ।
राष्ट्रसंघका महासचिव बान की मुनले महिला र पुरुषलाई समान अधिकार भएमा समृद्ध समाज निर्माण हुने भन्दै विश्वभरका पुरुष र किशोरहरुलाई अभियानमा सामेल हुन आव्हान गर्नुभएको छ । हि फर सि अभियानले महिलाको सुरक्षा, स्वास्थ्य, शिक्षा र आर्थिक विकासमा समान सहभागीतामा जोड दिएको छ ।
लामो समय समयदेखि महिलाका लागि महिलाले मात्रै आवाज उठाउँदै आएपनि पुरुषको सहभागीता बिना महिला अधिकार र समानता सुनिश्चित हुन नसक्ने ठहर गरी अभियान शुरु गरिएको युएन वुमनले जनाएको छ ।
विश्वभरका महिलाहरु अझै पनि दुर्ब्यवहार र त्रासमा भएपनि चुपचाप बाच्न बाध्य भएको भन्दै संगठनले विश्वभरका हरेक पुरुषलाई उनीहरुको आवाज शक्तिशाली भएकाले हरेक महिला र बालिकाका लागि समानताको विषय कति महत्वपूर्ण छ भनेर विश्वलाई बताउन आव्हान गरेको छ ।
