अमेरिकाले आइएस विरुद्ध लडिरहेका नयाँ समुहलाई सैन्य तालिम र हतियार दिन बन्द गर्ने

असोज २३ – अमेरिकाले सिरियामा बिद्रोही संगठन इस्लामिक स्टेट आइएस विरुद्ध लडिरहेका नयाँ समुहलाई सैन्य तालिम दिन बन्द गर्ने भएको छ । अमेरिकाले नयाँ समुहलाई सैन्य तालिम तथा उपकरण दिन बन्द गरेर अहिले आइएसविरुद्ध लडिरहेका समुहलाई नै तालिम तथा हातहतियार दिने निर्णय गरेको हो ।
अमेरिकाले सिरियामा आइएस विरुद्ध लडिरहेका र लड्न चाहने समुहलाई सैन्य तालिम तथा हातहतियार उपलब्ध गराउनका लागि ५० करोड अमेरिकी डलरको खर्च गर्ने योजना बनाएको थियो । यो योजनाको चौतर्फी बिरोध भएपछि अमेरिकाले नयाँ समुहलाई तालिम नदिएर पुरानै समुहलाई शक्तिशाली बनाउने निर्णय गरेको हो । अमेरिकाले यस कार्यक्रम अन्तर्गत आइएस विरुद्ध लड्नका लागि यो वर्ष सिरियमा ५ हजार ४ सय जनालाई तालिम तथा हातहतियार उपलब्ध गराउने योजना छ । अर्को वर्ष १५ हजार जनालाई सैन्य तालिम तथा हातहतियार दिने योजनामा थियो ।
तर अब अहिले भएका समुह र तिनका लडाकुलाई मात्र तालिम तथा हातहतियार दिइने भएको छ । नयाँ समुहलाई तालिम दिने कार्यक्रम अहिलेका लागि मात्रै रोकिएको र भविष्यमा लागु हुन सक्ने अमेरिकी सेनाका उच्च अधिकारीकाले बताएका छन् ।
– एजेन्सीको सहयोगमा
