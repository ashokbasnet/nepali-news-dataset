चीनले नेपालसँग संयुक्त सैन्य अभ्यास गर्ने

पुस १४ – चीनले अर्को वर्ष नेपालसँग संयुक्त सैन्य अभ्यास गर्ने भएको छ । चीनको रक्षा मन्त्रालयले सन् २०१७ मा नेपालसँग पहिलो पटक संयुक्त सैन्य अभ्यास गर्न घोषणा गरेको हो ।
आफ्नो मासिक पत्रकार सम्मेलनमा चीनियाँ रक्षा मन्त्रालयका प्रवक्ता याङ युजुनले चीन र नेपालबीच संयुक्त सैन्य अभ्यासका बारेमा प्रारम्भिक चरणमा छलफल भइरहेको बताउनुभएको रोयटर्समा उल्लेख छ । 
संयुक्त सैन्य अभ्यासका बारेमा विस्तृत जानकारी भने दिइएको छैन । नेपालले यसअघि भारत र अमेरिकासँग मात्रै सैन्य अभ्यास गर्दै आएको छ ।
