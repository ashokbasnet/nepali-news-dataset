रुसमा भएको विस्फोटमा ८ जनाको मृत्यू

बैशाख २२– रुसको दागिस्तानमा भएको बिस्फोटमा कम्तीमा ८ जनाको ज्यान गएको छ । २० जना गम्भीर घाईते भएका  छन् । रुसी राजधानीको एक प्रहरी चौकीमा आक्रमण भएको अन्तर्राष्टिय संचार माध्यमले जनाएका छन । बिस्फोटको कारण पत्ता लागेको  छैन ।

 

तर दागिस्तानमा सुरक्षाकर्मीमाथि प्राय हमला हुने गर्दछ । यो ईलाका चेचन्याको सीमा क्षेत्रमा पर्छ । यसैबीच मेक्सिकोमा वेपत्ता भएका दुई पत्रकारको शव भेटिएको छ । फोटो ग्राफर ग्रेबियल ह्यूज र गिर्लेमो लुनाको शव क्षत विक्षत अवस्थामा फेला परेको हो ।
उनीहरुसंगै भेटिएका दुई शवको भने पहिचान हुन सकेको छैन । दुई दिन अघि पनि मेक्सिकोमा एक पत्रकारको हत्या भएको थियो । मेक्सिको पत्रकारका लागि सबैभन्दा खतरनाक देशमा पर्दछ  ।
