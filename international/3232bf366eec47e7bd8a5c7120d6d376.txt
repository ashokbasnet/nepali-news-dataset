तेलको मूल्य १२ वर्ष यताकै कम, १५ महिनामा ७० प्रतिशतले मूल्य घट्यो

पुस ३० – विश्व बजारमा कच्चा तेलको मूल्य १२ वर्ष यताकै सबै भन्दा कम भएको छ । विश्व बजारमा मंगलबार कच्चा तेलको मूल्य प्रति ब्यारेल ३० अमेरिकी डलर भन्दा कम भएको हो ।
कच्चा तेलको मूल्य मंगलबार केही बेल २९ दशमलव ९६ अमेरिकी डलर पुगेको थियो । यो मूल्य सन् २००४ को अप्रिल यताकै सबै भन्दा कम हो । तेलको मूल्य केही बेरपछि बढेर ३० दशमलव २२ अमेरिकी डलर प्रति ब्यारेल कायम भएको थियो ।
विश्व बजारमा कच्चा तेलको मूल्य गएको १५ महिनामा ७० प्रतिशतले घटेको छ । सन् २००३ को डिसेम्बरमा कच्चा तेलको मूल्य २९ दशमलव ९३ अमेरिकी डलर प्रतिब्यारेल पुगेको थियो ।
विशेषज्ञले तेलको मूल्य अझै घट्न सक्ने बताएका छन् । केही विशेषज्ञले कच्चा तेलको मूल्य २० डलर प्रति ब्यारेलसम्म झर्न सक्ने चेतावनी दिएका छन् । विश्वभर तेलको उत्पादन बढेकाले मूल्य घटेको हो ।
एक वर्षअघिसम्म कच्चा तेलको मूल्य प्रति ब्यारेल ६० डलर थियो । सन् २०१४ को जुनमा तेलको मूल्य एक सय १५ डलर प्रति ब्यारेल पुगेको थियो । तेल उत्पादन गर्ने राष्ट्रको समूह ओपेकका केही सदस्य राष्ट्रले यस विषयमा छलफल गर्न आश्मिक बैठक बोलाउनु पर्ने माग गरेका छन् । 
– एजेन्सीको सहयोगमा
