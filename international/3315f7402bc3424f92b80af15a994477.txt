बस दुर्घटनामा ५२ जनाको मृत्यु

साउन २७ – भारतको हिमाञ्चल प्रदेशमा बस दुर्घटनामा ५२ जनाको मृत्यु भएको छ । ४६ जना घाईते भएका छन्  । क्षमता भन्दा धेरै यात्रु सवार बस सडकबाट तीन सय मीटर तल खसेको भारतीय संचार माध्यमले जनाएका छन् ।

 

स्थानीय समय अनुसार बिहान ८ बजे दुर्घटना भएको हो । ४२ सीटको बसमा सय जना भन्दा धेरै सवार रहेको टाईम्स अफ ईण्डियाको अनलाईन संस्करणले जनाएको छ । सरकारले मृतकका परिवारलाई एक एक लाख रुपैयाँ दिने घोषणा गरेको छ ।  

हिमाञ्चल प्रदेशका मुख्यमन्त्री प्रेमकुमार धुमलले घट्नाप्रति दुख व्यक्त गर्नुभएको छ । भारत विश्वमै धेरै गाडी दुर्घटनामा मानवीय क्षति हुने मुलुकमा पर्ने विश्व स्वास्थ्य संगठनले जनाएको छ ।  –एजेन्सीको
