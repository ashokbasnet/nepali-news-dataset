पैगम्वर मोहम्मदको अपमान गरिएको भन्दै अमेरिकाको विरोध जारी

भदौ २८ - अमेरिकी चलचित्रमा ईस्लाम धर्म र पैगम्बर मोहम्मदको अपमान गरिएको भन्दै शुरु भएको विरोधले चर्को रुप लिएको छ । लिवियामा अमेरिकी राजदूत मारिएको एक दिनपछि आज यमनको राजधानी सानामा रहेको अमेरिकी दुतावासमा आक्रमण भएको छ । अमेरिकी दुतावासमा प्रदर्शनकारीले ढुंगामुढा गर्नुका साथै दूतावास परिसर भित्र पसेका अन्तर्राष्ट्रिय संचार माधयमले जनाएका छन् ।

 

प्रदर्शन नियन्त्रणमा लिन प्रहरीले हवाइ फायर गरेको छ । तर पनि प्रदर्शन उग्र हुँदै गएको छ । फिल्मको केही अंश इन्टरनेटमा राखिएपछि रिसाएका इस्लाम समूदायको इजिप्टबाट शुरु भएको प्रदर्शन अरब देशहरुमा फैलिँदै गएको हो ।
