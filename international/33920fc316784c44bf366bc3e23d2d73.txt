जम्मुलाई पाकिस्तानमा देखाएको भन्दै भारतको ट्वीटरसँग आपत्ती

फागुन ६ – जम्मुु कास्मिरलाई भारतभन्दा बाहिर देखाएको भन्दै भारत सरकारले सामाजिक सञ्जाल ट्वीटरलाई प्रश्न गरेको छ । ट्वीटरको ट्वीट गर्ने बेला लोकेसन सर्भिसमा जम्मु सर्च गर्दा पाकिस्तानमा र जम्मु कास्मिर सर्च गर्दा चीनमा देखाइएको भन्दै भारत सरकारले ट्वीटरलाई सुधार गर्न आग्रह गरेको हो । 
‘हामीले यो विषय सुल्झाउन ट्वीटरलाई भनेका छौं’ भारतीय विदेश मन्त्रालयका प्रवक्ता विकास स्वरुपले भने । 
ट्वीटरमा ट्वीट गर्दा लोकेशन ट्याग गर्ने सुविधा दिइएको हुन्छ । यसरी सर्च गर्दा जम्मु कास्मिरलाई भारत भन्दा बाहिर देखाइएको भन्दै भारतमा विरोध हुँदै आएको थियो ।
