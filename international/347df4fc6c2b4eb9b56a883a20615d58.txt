यौन दुर्ब्यवहारमा बालिकाका लागि आश्रयस्थल

माघ ८ – फिजीमा यौन दुव्र्यवहारमा परेका बालिका तथा किशोरीहरुलाई लक्षित गरी आश्रयस्थल निर्माण गरिने भएको छ ।
वुमन्स क्राइसिस सेन्टरले पीडित किशोरीहरुलाई संरक्षण दिन र जीवनयापनको उपाय खोज्न सक्ने गरी सीप र शिक्षा दिन आउँदो वर्ष भित्र तीन वटा आश्रयस्थल निर्माण गरिसक्ने बताएको छ ।
गएको वर्ष यौन दुव्र्यवहारमा परी ८ जना बालिका गर्भवती भएको घटना बाहिर आएपछि उनीहरुको संरक्षणका लागि सरकारले पहल थालेको हो ।
यौन दुर्ब्यवहारमा परेका बालिकाहरुलाई १७ वर्ष नपुग्दा सम्म त्यस्ता आश्रयस्थलमा राखिने छ । त्यस अवधिसम्म उनीहरुलाई आफै जीवनयापन गर्न सक्षम हुने गरी प्रभावकारी र सकारात्मक बर्हिगमन रणनीति बनाइनेछ । यस्तै बितेका घटना बिर्सन र सुरक्षित भविष्य निर्माणका लागि परामर्श दिने व्यवस्था मिलाइने केन्द्रले जनाएको छ ।
फिजीमा यौन दुर्ब्यवहारमा पर्ने बालिका, किशोरी तथा युवतीको संख्या धेरै भएपनि उनीहरु थप हिंसामा परिने र बेइज्जती हुने डरले प्रहरीसम्म पुग्न नचाहने गरेको अधिकारकर्मीले बताएका छन् ।
