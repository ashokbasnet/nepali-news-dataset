स्पेन संसदले क्याटलोनिया सरकारलाई दिएका अधिकार फिर्ता लिँदै

कात्तिक ८ – स्पेनको केन्द्रीय संसदले क्याटलोनियाको क्षेत्रीय सरकारलाई दिएका केही अधिकार फिर्ता लिने तयारी गरेको छ । यो विषयमा मन्त्रीपरिषद्ले केन्द्र सरकारले मन्त्रीपरिषद्मा प्रस्ताव समेत गरेको छ । 
यो प्रस्तावलाई स्पेनको संसदको शुक्रबार बस्ने बैठकले अनुमोदन गर्ने तयारी भएको बिबिसीले जनाएको छ । क्याटलान नेतालाई दिएका के कति अधिकार खोस्ने भन्ने विषय संसदले निर्णय गर्नेछ । 
स्पेन सरकारको क्षेत्रीय प्रशासनलाई निलम्बन गर्ने निर्णयलाई ’कू’ को रुपमा व्याख्या गर्दै क्याटलोनियाका नेताहरुले भने त्यसको निन्दा गरेका छन् । क्याटलान नेता कार्लस पुजमोनले स्पेनी राज्यले कू गरेको भन्दै क्याटलोनियाको अधिकारबारे लड्नका लागि अपिल गर्नुभएको छ ।
स्पेनका प्रधानमन्त्री मारिआनो राखोइले क्याटलनको क्षेत्रीय सरकारलाई बर्खास्त गर्ने तयारी स्पेन सरकारले गरेको जानकारी यसअघि नै दिएका थिए । साथै त्यहाँको संसदलाई यसअघि केन्द्रीय सरकारबाट प्राप्त स्वतन्त्रतासम्बन्धी केही अधिकारहरु कटौती गर्ने योजना पनि स्पेन सरकारको रहेको उनले बताएका थिए । 
उता क्याटलोनियाको क्षेत्रीय संसदले भने आगामी बिहीबार नै क्षेत्रीय संसदको बैठक बोलाएको छ । स्पेन सरकारले उसलाई अधिकारविहीन बनाउनसक्ने अनुमान गरिएकोले अगावै यो बैठक बोलाएको पाइएको छ ।
स्पेनको संसद, सिनेटभन्दा एक दिन अगाडि नै अर्थात बिहीबार नै बैठक बस्ने घोषणा उक्त क्षेत्रीय सरकारले गरेको समाचारमा जनाइएको छ । क्याटलान संसदमा स्पेनको केन्द्रीय संसदले आफ्नो नियन्त्रण कायम गर्न चालेको कदमका विरुद्धमा अथवा सो कदमप्रति के कस्तो गृहकार्य गर्ने भन्ने बारेमा त्यस बैठकमा छलफल गरिने बताइएको छ।
क्याटलान क्षेत्रीय संसद र स्पेन सरकारकाबिचमा पछिल्लो यस समयमा शक्ति संघर्ष जारी नै रहेका बेला क्याटालान संसदले नै एकतर्फी रुपमा स्वतन्त्रताको घोषणा गर्नसक्ने अनुमानका समाचारहरु पनि आइ नै रहेका छन् । अहिले क्याटलान स्वतन्त्रताको पक्षमा रहेका पृथकतावादी नेताहरुले भने स्पेनको केन्द्रीय सरकारले दिने कुनै पनि आदेश पालना नगर्ने अथवा शान्तिपूर्ण अवज्ञा गर्ने योजना बनाएको पनि बताएका छन् ।
केन्द्र सरकार क्याटलान जनताको चाहना बिपरीत लागेको आरोप पनि लगाएका बताइएको छ । त्यसैले यी सबै विषयअरुमा बिहीबार बैठक बसेर क्याटलान संसदले आफ्नो योजनाहरु सार्वजनिक गर्ने बताइएको छ ।
