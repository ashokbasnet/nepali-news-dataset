दिल्लीमा फेब्रुअरी ७ मा विधानसभा चुनाव हुने

पुस २८ – भारतको राजधानी नयाँ दिल्लीमा आउँदो फेब्रुअरी ७ अर्थात माघ २४ गते मा विधानसभा चुनाव हुने भएको छ । भारतका प्रमुख निर्वाचन आयुक्त विएस सम्पतले दिल्लीमा पत्रकार सम्मेलन गरी दिल्ली विधानसभाकालागि फेब्रुअरी ७ मा मतदान हुने जानकारी दिनुभएको हो ।
मतगणना भने तीन दिनपछि मात्र हुने भारतीय सञ्चारमाध्यमले जनाएका छन् । चुनावमा भाग लिनचाहनेले २१ जनवरीमा उम्मेदवारी दर्ता गर्नुपर्ने छ । दिल्लीमा गएको वर्षको फेब्रुअरी १७ देखि राष्ट्रपति शासन लागु भएको छ ।
७० सिटको दिल्ली विधानसभामा भारतीय जनाता पार्टीले ३१, आम आदमीले २८ तथा कांग्रेसले ८ सिट जितेका थिए । कांग्रेसको समर्थनमा सरकारको नेतृत्व गरेका आम आदमीका नेता अरबिन्द केजरीवालले ४९  दिन पछि राजिनामा दिएका थिए ।
