साउदी अरब नेतृत्वको सेनाको हवाइ आक्रमणमा यमनका २० सैनिकको मृत्यु

कात्तिक १ – यमनमा साउदी अरब नेतृत्वको सेनाले गरेको हवाइ आक्रमणका क्रममा कम्तिमा २० जना यमनका सैनिकको ज्यान गएको छ । यमनमा संघर्षरत हुथी बिद्रोहीलाई लक्षित गरी गरिएको हवाई आक्रमणको निशाना गल्तिले सरकारी सेना भएको र त्यस क्रममा अन्य २० जना मानिस घाइते भएको सुरक्षा अधिकारी र प्रत्यक्षदर्शीले बताएका छन् । केही दिनअघि हुथी बिद्रोही र सरकारी सेनाबीच भीषण लडाईं भएको दक्षिणी ताइजा तथा लहज प्रान्तमा साउदी अरब नेतृत्वको सेनाले हवाइ आक्रमण गरेको र त्यो आक्रमणको निशाना हुथी बिद्रोहीलाई बनाउन खोजिए पनि सरकारी सेना परेको अधिकारीको भनाई छ । बिद्रोही रहेको आशंकामा आक्रमणका लागि गएका निर्वासित राष्ट्रपति मन्सुर हादीका सैनिक आक्रमणमा मारिएका हुन् । साउदी अरब नेतृत्वको सेनाले राष्ट्रपति हादीका सैनिकलाई हुथी बिद्रोही विरुद्धको लडार्इंमा सहयोग गरिरहेको छ । यमनका धेरै क्षेत्रमा हुथी बिद्रोहीले नियन्त्रण कायम गरेका छन् ।
– एजेन्सीको सहयोगमा
