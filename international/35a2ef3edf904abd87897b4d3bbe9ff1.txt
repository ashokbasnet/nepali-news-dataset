विषाक्त ग्याँसका कारण ११ जनाको मृत्यु

फागुन १८ - चीनको हेबेई प्रान्तको एक कोइलाखानीमा विषाक्त ग्याँसका कारण ११ जनाको ज्यान गएको छ ।

झाङ्गजियाकोउ शहरको कोईलाखानीमा तातो हावा फाल्ने पंखामा आगो लागेपछि फैलिएको कार्बन मोनाअक्साईड ग्यासका कारण कामदारको ज्यान गएको स्थानीयअधिकारीले जनाएका छन् ।

घटनाका बेला खानीमा १३ जना कामदार रहेकोमा दुई जना अझै हराईरहेका र उनीहरुको खोजी भइरहेको चिनियाँ अधिकारीले बताएका छन् ।

- एजेन्सीको सहयोगमा
