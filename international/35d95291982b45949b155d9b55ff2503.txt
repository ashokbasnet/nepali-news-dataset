बाघको संख्या ३० प्रतिशत बढ्यो

माघ ६ – भारतमा बाघको संख्यामा ३० प्रतिशतले वृद्धि भएको छ । सरकारी अधिकारीहरुका अनुसार भारतमा चार वर्ष अघि भन्दा अहिले ३० प्रतिशतले बाघको संख्या बढेको छ । पछिल्लो पटक गरिएको बाघ गणना अनुसार अहिले भारत भरमा दुई हजार दुई सय २६ वटा बाघ रहेको बिबिसीले उल्लेख गरेको छ ।
चार वर्ष अघि सन् २०११ मा बाघको संख्या एक हजार सात सय ६ मात्रै थियो । त्यसभन्दा अघि सन् २००८ को गणनामा बाघको संख्या एक हाजर चार सय ११ थियो । बाघको संख्या बढ्नुमा बाघको  संरक्षणमा लिइएको प्रभावकारी सरकारी निती मुख्य कारण रहेकोे भारतीय वातावरण मन्त्री प्रकाश जावडेकरले बताउनुभयो ।
