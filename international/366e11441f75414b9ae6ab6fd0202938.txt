सुकी र क्लिन्टनबीच भेटवार्ता

मंसिर १६ — बर्माकी प्रजातन्त्रवादी नेतृ आङ साङ सुकी र अमेरिकी विदेश मन्त्री हिलारी क्लिन्टनबीच भेटवार्ता  भएको छ । बर्मामा मानव अधिकार तथा प्रजातन्त्रको विषयमा दुई नेतृबीच रंगुनमा छलफल भएको बीबीसीले जनाएको छ । 

 

भेटपछि सुकीले आफु बर्मामा प्रजातान्त्रिक सुधार हुनेमा आशावादी रहेको बताउनुभयो । पछिल्लो ५० वर्षमा बर्माको भ्रमणमा जाने पहिलो अमेरिकी विदेशमन्त्री बनेकी क्लिन्टन शुक्रबार राति सुकीले आयोजना गरेको रात्रीभोजमा सहभागि हुनुभएको थियो । 

 

बर्मा भ्रमणका क्रममा उहाँले राष्ट्रपति थान सेनसँग पनि भेट गरिसक्नुभएको छ । भेटपछि थानले अमेरिकासँगको सम्बन्धमा नयाँ अध्याय सुरु भएको बताउनुभएको थियो । अमेरिकी विदेशमन्त्री क्लिन्टनले सुकीसँगको भेटमा उहाँको निजि जीवन, सरकारको पछिल्लो क्रियाकलाप तथा बर्माको प्रजातन्त्रवादी आन्दोलनका विषयमा जिज्ञासा राख्नुभएको बुझिएको छ । 

 

क्लिन्टनले सुकी आफ्नो प्रेरणाको पात्र रहेको बताउँदै आउनुभएको छ । -एजेन्सी
