च्याम्पियन्स ट्रफी फाइनलमा पाकिस्तानको पक्षमा नाराबाजी गर्ने १५ भारतीय पक्राउ

च्याम्पियन्स ट्रफी क्रिकेटको फाइनल खेल भइरहेकोबेला यो घटना भएको बताइएको छ ।

पक्राउपर्ने मुस्लिम व्यक्तिहरुलाई राजद्रोहको अभियोग लगाइएको त्यहाँको प्रहरीले जनाएको छ ।

राजद्रोहलाई गम्भीर अभियोग मानिन्छ । यस्तो अभियोग लाग्नेले आफ्नो पासपोर्ट बुझाउनुपर्ने, सरकारी जागिरका लागि अयोग्य, अदालतले बोलाएको समयमा उपस्थित हुनुपर्ने र कानुनी ‘फि’ व्यहोर्नुपर्ने व्यवस्था रहेको छ ।

पक्राउपर्नेहरुका हिन्दू छिमेकीले खेलका दौरान उनीहरुले पाकिस्तानको पक्षमा नाराबाजी गरेको गुनासो प्रशासनसमक्ष गरेको बताइन्छ ।

उक्त फाइनल खेलमा पाकिस्तान १८० रनले विजयी भएको थियो ।

भारतीय पत्रिका ‘इन्डिया टुडे’ले भने प्रहरीलाई उद्धृृत गर्दै पाकिस्तानको पक्षमा नारा गरेकाले नभइ भारतविरोधी नारा लगाएकाले राजद्रोहको मुद्दा लगाइएको उल्लेख गरेको छ । (एजेन्सी)
