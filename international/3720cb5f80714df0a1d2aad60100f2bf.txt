बंगलादेशमा धार्मिक नेतालाई मृत्युदण्ड

माघ ८ - बंगलादेशको युद्ध अपराध अदालतले एक जना धार्मिक नेतालाई फाँसीको सजाय सुनाएको छ । 

सन् १९७१ मा भएको स्वतन्त्रता संग्रामका बेला मानवता विरोधी अपराध गरेको ठहर गर्दै मौलाना अब्दूल आजादलाई फाँसीको सजाय सुनाइएको हो ।

स्वतन्त्रता संग्रामका बेला आजादले ६ जना हिन्दूको गोली हानेर हत्या गरेको र महिलालाई बलात्कार गरेको अभियोगमा अदालतले आजादलाई दोषी पाइएको थियो । तीन वर्ष अघि बनेको युद्ध अपराध सम्बन्धी अदालतले गरेको यो पहिलो फैसला हो ।

आजादको अनुपस्थितिमा अदालतले फैसला गरेको छ । आजाद पाकिस्तानबाट बंगलादेशलाई स्वतन्त्र बनाउन लडेको संस्था जमाते इस्लामीका सदस्य हुन् । तर उनी गएको वर्ष पाकिस्तान भागेको समाचारमा उल्लेख छ । यो संगठनले नागरिकमाथि अत्याचार गरेको आरोप लागेको थियो ।

बंगलादेश सने १९७१ मा पाकिस्तानबाट अलग भएको थियो ।

यसैबीच फैसलालाइ लिएर सत्तारुढ  र विपक्षी दलबीच मतभेद भएको छ । विपक्षी नेतृ वेगम खालिदा जियाले अदालतलाइ नै स्वाङ भन्नुभएको छ भने प्रधानमन्त्री शेख हसीना वाजेदले मुलुकको स्वतन्त्रताविरुद्ध काम गरेका व्यक्तिको बचाउमा नलाग्न आग्रह गर्नुभएको छ ।

- एजेन्सीको सहयोगमा
