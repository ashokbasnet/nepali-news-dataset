बंगलादेशमा ७ सय २३ सैनिक जेल चलान

कात्तिक ५ – बङ्गलादेशको अदालतले सन् २००९ को विद्रोहमा सामेल ७ सय २३ जना सीमा सुरक्षा सैनिकलाई जेल चलान गरेको छ । 

७८ जनाको ज्यान जाने गरी भएको रक्तपातपूर्ण विद्रोहका लागि दोषी ठहर गर्दै उनीहरुलाइ जेल सजायँ सुनाइएको बीबीसीले जनाएको छ ।

 

जेल पठाइएका ७ सय २३ मध्ये ६४ जनालाई ७ वर्ष कैदको सजाय छ भने बाँकीलाई अपराधको प्रकृति हेरेर मृत्युदण्डसम्मको सजायँ हुन सक्छ । विद्रोहमा सामेल भएका कारण अहिलेसम्म ६ हजार जना जेल गैसकेका छन् ।

ह्वुमन राइट्स वाचले भने सुनुवाइको विरोध गरेको छ । उसले हिरासतमै कतिपयको ज्यान गएको र थुनुवालाइ यातना दिइएको आरोप लगाएको छ । तर बङ्गलादेशको सेनाले यो आरोप अस्वीकार गरेको छ । उसका अनुसार ह्रदयघात र अरु प्राकृतिक कारणले थुनामा केहीको ज्यान गएको बताएको छ ।
