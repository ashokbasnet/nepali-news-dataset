चीनमा भियतनामबाट लगिएका 'दुलही' हराए

पुस १–भियतनामका एकसय महिला चीनमा हराएका छन् । चीनको उत्तरी प्रान्त हेबेइमा भियतनामका एकसय महिला हराइरहेका र उनीहरुको खोजी भैरहेको अन्तर्राष्ट्रिय सञ्चार माध्यमले जनाएका छन् । लमीको सहयोगमा  भियतनामका उनीहरुले चीनको हानदान नजिकैको गाउँमा बिहे गरेका थिए ।
उनीहरु गएको नोभेम्बरको अन्तिममा हराएका हुन् ।
चीनमा बिहे गर्ने केटी नपाउँदा गरीब तथा अविवाहित केटाले दक्षिण पूर्वी एशियाली देशमा दुलही खोज्ने गर्छन् । उनीहरुले लमीलाई केटी खोजदिए बापत दशौं हजार युआन दिने गरेका छन् ।
चीनमा एक सन्तान नीतिका कारण महिला र पुरुषको जनसंख्यामा धेरै असमानता छ । त्यहाँका धेरैजसोले छोरीको साटो छोरा चाहने गर्दा महिलाको जनसंख्या झन् घट्दो क्रममा छ ।
-एजेन्सीको सहयोगमा
