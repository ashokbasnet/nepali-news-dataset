अमेरिकाले ७ देशको आर्थिक प्रतिबन्ध हटायो

काठमाडौ, जेठ ३० – अमेरिकाले भारत लगायतका ७ देशमाथि लगाएको कडा आर्थिक प्रतिबन्ध हटाएको छ । ईरानबाट तेलको आयातमा कमी गरेको भन्दै अमेरिकाले भारत, मलेशिया, दक्षिण कोरिया, श्रीलंका, टर्की र ताईवानमाथि लगाएको प्रतिबन्ध हटाएको हो ।

 

अमेरिकी विदेशमन्त्री हिलारी क्लिन्टनले ईरानमाथिको अमेरिकी प्रतिबन्धलाई सहयोग गर्दै कच्चा तेलको खरिदमा कमी ल्याएकाले ७ देशमाथिको प्रतिबन्ध हटाईएको बताउनुभयो । उहाँले ईरानबाट हुने तेलको खरिदमा कमी हुनुले अमेरिकाले ईरानमाथि लगाएको प्रतिबन्धको सही प्रभाव परेको प्रतिक्रिया दिनुभयो ।

अमेरिकाको दबाबकै कारण भारतले चालु आर्थिक वर्षमा ईरानबाट आयात हुने तेलमा ११ प्रतिशत कटौती गर्ने घोषणा गरेको थियो ।
