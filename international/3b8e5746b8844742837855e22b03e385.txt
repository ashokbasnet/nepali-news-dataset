ताजकिस्तानमा झडप हुँदा ४२ जनाको ज्यान गयो

साउन १० – मध्य एशियाली राष्ट्र ताजिकिस्तानमा सुरक्षाकर्मी र विद्रोहीबीचको भिडन्तमा कम्तीमा ४२ जनाको ज्यान गएको छ । दुर्गम गोर्नो बदख्सान क्षेत्रमा भएको भिडन्तमा १२ जना सैनिक र ३० जना विद्रोहीको ज्यान गएको हो । ६० जना भन्दा धेरै घाईते भएका छन् ।

 

बिबिसीका अनुसार स्थानीय एक अस्पतालका अधिकारीहरुले भने भिडन्तमा कम्तीमा पनि २ सय जनाको ज्यान गएको बताएका छन् । मारिनेमध्ये १ सय जना सर्वसाधारण रहेका छन् । संघर्षका कारण गोर्नो बदख्साना प्रान्तको सञ्चार सम्पर्क विच्छेद भएको छ भने हजारौं मानिस घरमै थुनिएका छन् ।

विपक्षी नेता तोलिब अयोमवेकोभ विरुद्ध गरिएको सैन्य कारवाहीको विरोधमा शुरु भएको आन्दोलनले हिंसात्मक रुप लिएको अन्तर्राष्ट्रिय सञ्चारमाध्यमले जनाएका छन् । सरकार विरुद्ध लामो समयदेखि संघर्ष गर्दै आएका अयोमबेकोभलाई आत्मसमर्पण गर्न आग्रह गर्दा नमानेपछि पक्राउ गर्न सेना परिचालन गरिएको र उनका समर्थकले आक्रमण गरेपछि भिडन्त भएको सुरक्षा फौजले दावी गरेको छ ।
