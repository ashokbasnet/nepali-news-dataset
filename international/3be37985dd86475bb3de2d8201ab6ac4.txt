अमेरिकी राष्ट्रपति ट्रम्पको निर्णय पुनरावेदन अदालतद्वारा बदर

सात मुस्लिम बहुल मुलुकका नागरिकलाई अमेरिका प्रवेश नदिन राष्ट्रपति ट्रम्पले २७ जनवरीमा गरेको विवादित कार्यकारी आदेशविरुद्ध परेको रीटमा अदालतले भने एकपछि अर्को गर्दै ट्रम्प प्रशासनलाई निराश पारिदिएको छ ।

सियाटल अदालतले गरेको निर्णयविरुद्ध पुनरावेदन गएको ट्रम्प प्रशासनलाई फेरि अर्को झट्का लागेको हो । ट्रम्पले ती सात देशबाट मुलुकलाई खतरा भएको जिकीर गरेपनि अदालतले भने खतरा भएको प्रमाण देखाउन नसकेको भन्दै पुनरावेदन खारेज गरिदिएको हो । यद्यपि, ट्रम्पले भने अदालतको फैसलापछि ट्वीट गर्दै आफ्नो देशमा सुरक्षा रहेको जिकीर गर्दै अदालतमा भेटौंला भनेका छन् ।

उनले यस फैसला शर्मनाक र राजनीतिबाट प्रेरित रहेको टिप्पणी गरेका छन् । ट्रम्प प्रशासनले विदेशीलाई अमेरिका प्रवेशमा प्रतिबन्ध लगाउने कानूनी अधिकार आफूसँग रहेको जिकीर अदालतसमक्ष गरेको थियो । अब यो प्रकरण सर्वोच्च अदालतमा पुग्ने देखिएको छ । (एजेन्सी)
