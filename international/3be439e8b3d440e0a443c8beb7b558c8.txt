उत्तर कोरियामा रकेट प्रक्षेपणको खुसियाली

मंसिर २९ – रकेट प्रक्षेपण गरेकोमा अन्तर्राष्ट्रिय समुदायले कडा आलोचना गरिरहेको बेला उत्तर कोरियाले भने खुसीयाली मनाएको छ । गत बुधवार सफलता पूर्वक रकेट प्रक्षेपण गरेको खुसीयालीमा उत्तर कोरियाली नागरिकले राजधानी प्योङयाङमा भेला भएर शुक्रबार र्‍याली गरेका बिबिसीले जनाएको छ ।

 

यो र्‍यालीलाई उत्तर कोरियाली सरकारी टेलिभिजनले प्रशारण गरेको थियो । संयुक्त राष्ट्रसंघ सुरक्षा परिषदले रकेट प्रषेपणको निन्दा गरेको छ । यस्तै अमेरिका, दक्षिण कोरिया र जापानले लामो दूरीको क्षेप्यास्त्र परिक्षणमा लगाईएको प्रतिबन्ध उल्लंघन गरेको भन्दै उत्तर कोरियाली कदमको निन्दा गरेका छन् ।

उत्तर कोरियाली नेता किम जोङ उनले यस्ता प्रकारह अरु रकेट पनि प्रक्षेपण गर्ने बताएको उत्तर कोरियाली समाचार संस्था केसिएनएले जनाएको छ ।
