डलास आक्रमणकारी–गोरा मानिसलाई मार्न चाहन्छु

असार २५ – अमेरिकाको डलासका प्रहरी प्रमुखका अनुसार प्रहरीमाथि गोली चलाउने व्यक्तिले श्वेत मानिसलाई मार्न चाहेको बताएको जानकारी दिएका छन् । डलासमा गोली हानी पाँच प्रहरीको हत्या गर्ने व्यक्ति मिका जेवियर जोनसनले आफ्नो निशानामा श्वेत प्रहरी अधिकारी रहेको बताएका हुन् । जोनसनको प्रहरी कारबाहीको क्रममा गोली लागेर ज्यान गएको थियो । उनले मर्नु अघि आफ्नो निशाना श्वेत प्रहरी अधिकारी मात्रै रहेको बताएको डलासका प्रहरी प्रमुख डेविड ब्राउनले बताउनुभयो । केही दिन अघि प्रहरीको गोली लागेर अश्वेत मानिसको ज्यान गएकोमा जोनसन निराश थिए । त्यसको विरोधमा निश्किएको ¥यालिएको अन्त्यमा शुक्रबार जोनसनसहितका बन्दुकधारीले गोली चलाउँदा पाँच जना प्रहरी अधिकारीको ज्यान गएको थियो । २५ वर्षका जोनसन अमेरिकी सेनामा सेवा गरिसकेका थिए । उनी अफगानिस्तान युुद्धमा सामेल भएका थिए । प्रहरीले तीन जनालाई पक्राउ गरेको छ । डलास प्रहरी प्रमुख ब्राउनका अनुसार कारबाहीमा परि मारिनु अघि जोनसनले प्रहरी प्रतिनिधीसँग आफूले श्वेत प्रहरी अधिकारीलाई मार्न चाहेको बताएका थिए ।
– एजेन्सीको सहयोगमा
