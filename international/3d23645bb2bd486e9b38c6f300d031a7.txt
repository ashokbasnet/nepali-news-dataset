बिद्रोहीले कब्जामा लिएको शहरमा सरकारी नियन्त्रण

असार १५ – इराकी सेनाले तिकरिट शहरमा फेरि नियन्त्रण कायम गरेको दावी गरेको छ ।
शनिबारदेखि आइएसआइएस लडाकू विरुद्ध आक्रमण शुरु गरेको सेनाले तिकरिटलाई विद्रोहीको कब्जाबाट मुक्त गरेको दावी गरेको बीबीसीले जनाएको छ ।
सेनाले आफ्नो कारवाहीमा ६० जना सुन्नी लडाकू मारिएको पनि बताएको समाचारमा उल्लेख छ । सेनाले तिकरिटका गभर्नर निवासमा नियन्त्रण कायम गरेको दावी गरेको छ  । तर आइएसआइएस लडाकूले भने सेनाको दावीको खण्डन गर्दै सैन्य हमला असफल भएको दावी गरेको छ ।
सरकारी टिभीले हजारौं सैनिक ट्याङक र हतियार सहित तिकरिटतिर थप मद्दतका लागि भएको दृश्य देखाएको छ । तिकरिट लगायत उत्तर र पश्चिमी क्षेत्रमा सुन्नी लडाकूले दुई हप्ताअघि कब्जा गरेका थिए ।
