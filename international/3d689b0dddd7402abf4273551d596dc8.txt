भोक मार्न सानो परिमाणमा खाना चोरिनु अपराध नभएको अदालतको ठहर

काठमाडौं, वैशाख २१ । इटालीको उच्च अदालतले भोक मार्न सानो परिमाणमा खाना चोरिनु अपराध नभएको ठहर गरेको छ ।युर्केनी पृष्ठभूमिका एक व्यक्तिले सुपरमार्केटबाट खाना चोरीको आरोपको विवादमा तत्कालको भोक मार्न सानो परिमाणमा खाना चोरिनु अपराध नभएको अदालतले ठहर गरेको हो ।अदालतले घरबारविहीन युर्केनी पृष्ठभूमिका रोमन अष्ट्रियाकोभले तत्कालको पोषणको आवश्यकता पूरा गर्न सुपरमार्केटबाट खाना लिएको आफ्नो निर्णयमा उल्लेख गरेको छ ।खानाको अत्यावश्यक पूरा गर्न सानो परिमाणमा खाना चोर्नु वैधानिकरुपमा अपराध नहुने अदालतको फैसलामा उल्लेख छ ।अष्ट्रियाकोभले सुपरमार्केटबाट ४ दशमलव ५० डलरको चिज र ससेज चोरी गरेका थिए ।अदालतले कुनैपनि सभ्य समाजमा खराब मानिसले पनि खाना पाउनुपर्ने जनाएको छ ।सन् २०११ को उक्त घटनामा अष्ट्रियाकोभलाई सन् २०१५ मा आएर चोरी गरेको ठहर गर्दै ६ महिनाको जेल सजाय र एक सय पाउन्ड जरिवाना गराइएको थियो । (एजेन्सी)
