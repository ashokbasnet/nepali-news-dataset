फ्रान्समा बस र लरी ठोक्किँदा ४२ जनाको मृत्यु

कात्तिक ६ – फ्रान्समा बस र लरी ठोक्किँदा कम्तिमा ४२ जनाको ज्यान गएको छ । फ्रान्सको दक्षिण पश्चिमी क्षेत्र पुइसिगामा वृद्ध मानिस चढेको बस र सामान बोकेको लरी ठोक्किएका हुन् ।
दुर्घटनापछि दुवै गाडीमा आगो लागेको फ्रान्सेली सञ्चारमाध्यमले जनाएका छन् । दुर्घटनामा परे पनि ८ जना मानिस बाँच्न सफल भएका छन् । बाँचेका मध्ये पाँच जना घाइते भएका छन् । एक लेनको साँघुरो सडक भएकाले दुर्घटना भएको अधिकारीहरुले बताएका छन् ।
फ्रान्समा ३३ वर्षमा भएको यो पहिलो ठूलो दुर्घटना हो । सन् १९८२ मा बोउन सहरमा भएको दुर्घटनामा ५२ जनाको ज्यान गएको थियो । फ्रान्सका राष्ट्रपति फ्रास्वाँ होलण्डले सरकारले उद्धार तथा राहतका लागि सम्पूर्ण शक्ति परिचालन गर्ने बताउनुभएको छ ।
– एजेन्सीको सहयोगमा
