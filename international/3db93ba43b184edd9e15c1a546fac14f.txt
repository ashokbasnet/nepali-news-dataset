युएईमा एक नेपालीको मृत्यु

युएई, असार ५ – पर्यटक भिसामा युएई आएर काम खोज्दै गरेका एक नेपालीको ज्यान गएको छ । दुई हप्ता पहिले भिजिट भिसामा युएई आएका झापाको धाईजन–३ का २१ वर्षका विशाल मेचेको हृदयघातका कारण ज्यान गएको हो ।
विशालका ठूलोबुवा दुबईको एक बहुराष्ट्रिय कम्पनीमा कार्यरत छन् । मेचे ठूलोबुवा मार्फत दुई हप्ता अगाडिमात्र दुबई गएका थिए । हृदयघात भएपछि उपचारका लागि अस्पताल लैजाँदै गर्दा बाटोमा नै ज्यान गएको हो । मेचेको शव सारजाहको कासमिरा अस्पतालमा छ ।
भिजिट भिषामा रहँदा ज्यान गएकाको शव सम्बन्धित देश पुर्याउन बढी खर्च लाग्ने गर्छ । मेचेको शव नेपाल पठाउन प्रयास भइरहेको छ । भिजिट भिजा दिलाएको कम्पनीबाट कानूनी प्रक्रिया पूरा गरेपछिमात्र दूतावासले सहयोग गर्न मिल्ने दूतावासको द्वितिय सचिव कृष्ण अर्यालले बताउनुभयो ।
