२२२ जना यात्रु सवार विमान ठूलो दुर्घटना हुनबाट जोगियो

काठमाडौं, असार १३ । सिंगापुर एअरलाइन्सको एउटा विमान सोमबार ठूलो दुर्घटना हुनबाट जोगिएको छ ।सिंगापुरबाट इटालीको मिलानका लागि उडान भरेको सिंगापुर एअरलाइन्सको ‘बोइङ ७७७’को इन्जिनमा खराबी देखिएपछि चालकले सिंगापुर फर्काइ आपत्कालीन अवतरण गराउँदा विमानको दायाँ भागको इन्जिनमा आगलागी भएको थियो ।विमानमा रहेका १९ जना चालकदलका सदस्य र २ सय २२ जना यात्रु भने सकुशल छन् ।ती यात्रुहरुलाई अर्को विमानबाट मिलान पुर्‍याउने व्यवस्था गरिएको छ । (एजेन्सी)
