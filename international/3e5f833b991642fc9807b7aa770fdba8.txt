कफी धेरै पिए ज्यान जाने खतरा !

भदौ १ – धेरै कफी पिउने ५५ वर्षभन्दा मुनिका मान्छेको ज्यान जाने संभावना बढी हुने एक अध्ययनले देखाएको छ ।
मायो क्लिनिक प्रोसिडिङ जर्नलमा प्रकाशित अध्ययन प्रतिवेदनमा हप्तामा २८ कप वा दिनमा ४ कपभन्दा धेरै कफी पिउने व्यक्तिमा मृत्यूदर २१ प्रतिशतले वृद्धि हुने उल्लेख छ ।
उमेर समूहको आधारमा गरिएको अध्ययनमा अत्याधिक कफी पिउने ५५ वर्षभन्दा मुनिका महिला तथा पुरुषको मृत्युदर ५० प्रतिशतभन्दा धेरैले बढेको वृद्धि भएको तर ५५ वर्षभन्दा माथिका मान्छेमा भने खासै नकारात्मक असर नदेखिएको अनुसन्धानकर्ताले बताएका छन् ।
सन् १९७१ देखि २००२ सम्म गरिएको अध्ययनमा २० वर्षदेखि ८७ वर्ष उमेरका ४३ हजारभन्दा बढी समावेश थिए भने यस अवधिमा २५ सय भन्दा धेरैको ज्यान गएको थियो ।
वृद्ध मान्छेले भन्दा कम कफि सेवन गरेपनि जवान व्यक्तिमा पनि मृत्युदर बढी हुने खतरा पाइएको अध्ययनले देखाएको छ ।
यस्तै हप्तामा २८ कपभन्दा बढी कफी पिउने महिलामा ज्यान गुमाउने संभावना दोब्बरले बढ्ने अनुसन्धानकर्ताले बताएका छन् । तर सिमित मात्रामा दिनमा १ वा २ कपसम्म कफी पिउनाले भने शरीरलाई फाइदा पुग्ने अध्ययनमा देखाएको छ ।
