वंगलादेशको दक्षणी तटमा सामुद्रीक आँधी

जेठ २ – महासेन नामको सामुद्रीक आँधी बंगलादेशको दक्षिणी तटमा पुगेको छ ।
१ सय किलोमिटर प्रतिघण्टाको आँधी पटुआखाली जिल्ला हुँदै चिटगाँव र कक्स बजारतर्फ अघि बढेको अन्तर्राष्ट्रिय सञ्चारमाध्यमले जनाएका छन् ।
आँधीमा परी एक जनाको ज्यान गएको बंगलादेशी अधिकारीहरुले पुष्टि गरेका छन् । आँधीको खतरा बढेपछि बंगलादेश, भारत र म्यानमारको तटीय क्षेत्रका लाखौं नागरिक बिस्थापित भएका छन् ।
बंगलादेशमा मात्रै १० लाख जनाले आफ्नो घर छोडेका छन् । सुरक्षाका कारण बंगलादेशको चिटगाँव र कक्स बजारको विमानस्थल बन्द गरिएको छ । म्यानमारमा एक लाख ५० हजार जनालाई अग्लो र सुरक्षित ठाउँमा सारिएको छ ।
श्रीलंकामा आँधी नआएपनि भारी वर्षापछिको बाढी पहिरोमा परी सात जनाको ज्यान गएको छ ।
आँधीले अमेरिकामा ६ जनाको ज्यान लियो
अमेरिकाको टेक्सासमा आँधीका कारण ६ जनाको ज्यान गएको छ । २८ जना घाइते भएका छन् । आँधीका कारण दर्जनौं घर क्षतिग्रस्त भएको अन्तर्राष्ट्रिय सञ्चारमाध्यमले जनाएका छन् ।
भत्किएका घरमा मानिसहरु पुरिएको आशंकामा खोजी कार्य भइरहेको प्रहरीले जनाएको छ ।
