किसानको नाममा गरिएको र्‍यालीमै किसानले गरे आत्महत्या

वैशाख ९ – भारतको राजधानी नयाँ दिल्लीमा रुखमा झुण्डिएर आत्महत्याको प्रयास गरेका एक किसानको उपचारको क्रममा ज्यान गएको छ । भूमि अधिग्रहण विधेयकको विरुद्ध आम आदमी पार्टीले निकालेको र्‍यालीको क्रममा दिल्लीको जन्तर मन्तरमा राजस्थानका एक जना किसानले रुखमा झुण्डिएर आत्महत्याको प्रयास गरेका थिए ।
रुखमा झुण्डिएका ती किसानलाई र्‍यालीका सहभागीले रुखबाट निकालेर अस्पताल पु¥याएका थिए । अस्पताल पुर्‍याएपछि चिकित्सकले किसानको ज्यान गएको पुष्टि गरेका थिए । आम आदमी पार्टीले भने प्रहरीको लापरवाहीले गर्दा किसानको ज्यान गएको आरोप लगएको छ ।
किसानले रुखमा झुण्डिने प्रयास गर्दा घटना स्थलमा रहेका प्रहरीले कुनै पनि कदम नचालेको आम आदमीका नेता सोमनाथ भारतीले बताउनुभयो । यस्तै कांग्रेस नेता सचिन पायलटले किसानको नाममा ¥याली गर्नेको उपस्थितिमै एक किसानको ज्यान जानु दुखद भएको बताउनुभएको छ । भारतीय जनता पार्टीले भने किसानका नाममा राजनीति नर्गन आग्रह गरेको छ । 
आत्महत्या गरेका किसानले आफ्नो सुसाइड नोटमा आफ्नो खेति राम्रो नभएकाले आफूलाई बुबाले घरबाट निकालि दिएकाले आफूले आत्महत्या गरेको उल्लेख गरेका छन् ।
– एजेन्सीको सहयोगमा
