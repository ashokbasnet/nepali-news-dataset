ट्राफिक जाम खुलाउँदै प्रधानमन्त्री

पुस २४ -  देशका प्रधानमन्त्रीले सडकमा भएको ट्राफिक जाम खुलाउँदै गरेको देख्नुभयो भने तपाईले के सोच्नुहुन्छ ? उनी ट्राफिकमा भर्ति भएका होलान् ?

पूर्वी टिमोरका प्रधानमन्त्री जनाना गुसमाओलाई सडकमा ट्राफिक जाम खुलाइ रहेको अवस्थामा देखियो । राष्ट्रपति कार्यालय नजिकै प्रधामनत्री गुसमाओको गाडी जाममा फसेको थियो ।

ट्राफिक जाम खुल्ने आशामा धेरै बेर पर्खिदा पनि जाम नखुले पछि उहाँले गाडीबाट ओर्लिएर जाम खुलाउने काम गर्नुभएको थियो । त्यतिबेला त्यो ट्राफिक जाम खुलाउने ठाउँमा कुनै ट्राफिक प्रहरी थिएनन् ।

प्रधानमन्त्री नै जाम खुलाउन आफैं लागि परेपछि उहाँका सुरक्षाकर्मीले पनि सहयोग गरेका थिए । त्यसको केहीबेरपछि ट्राफिक प्रहरी पनि जाम भएको स्थानमा पुगेका थिए ।

गुसमाओले पूर्वी टिमोरलाई इण्डोनेसियाबाट स्वतन्त्र गराउन सन् २००२ मा संघर्षको नेतृत्व गर्नुभएको थियो । उहाँकै नेतृत्वमा पूर्वी टिमोर स्वतन्त्र भएपछि उहाँ पहिलो राष्ट्रपति हुनु भयो । सन् २००७ सम्म ५ वर्ष उहाँले राष्ट्रपति भएर काम गर्नुभयो । सन् २००७ देखि उहाँ प्रधानमन्त्री हुनुहुन्छ ।

गुसमाओले ट्राफिक जाम खुलाइरहेको अवस्थाका केही तस्विरहरु |
- एजेन्सीको सहयोगमा
