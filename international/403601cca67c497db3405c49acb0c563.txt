एसिड आक्रमण गर्नेलाई मृत्युदण्ड

भदौ २३ – भारतको मुम्बईमा रहेको एक अदालतले एसिड आक्रमणमा संलग्न युवालाई मृत्युदण्डको सजाय सुनाएको छ । सन् २०१३ को मेमा बान्द्रा रेलवे स्टेशनमा प्रिति राठीमाथि एसिड आक्रमण गर्ने अंकुर पवरलाई मृत्युदण्डको सजाय सुनाएको हो ।
एसिड आक्रमणको एक महिनापछि राठीको ज्यान गएको थियो । प्रत्यक्षदर्शीको बयानका आधारमा अदालतले फैसला सुनाएको बिबिसीले जनाएको छ । पवरले राखेको बिवाहको प्रस्ताव अस्विकार गरेपछि राठीमाथि एसिड फालिएको थियो ।
