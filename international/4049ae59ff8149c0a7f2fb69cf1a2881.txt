बलात्कारको आरोपमा शाहरुख खानका सवारी चालक पक्राउ

असार १२ – बलिउडका सुपरस्टार नायक शाहरुख खानका सवारी चालकलाई विहीबार बान्द्रा प्रहरीले पक्राउ गरेको छ ।
बलात्कारको आरोपमा उनलाई पक्राउ गरिएको भारतीय सञ्चार माध्यमले जनाएका छन् ।
अभिनेता खानको बिएमडब्लु कार चलाउने चालक राजोन्द्र गोतम उर्फ पिंटु शर्मालाई बलात्कारको आरोपमा पक्रिएको प्रहरीले जनाएको छ । पूर्व अभिनेत्री संगीता बिजलानीको घरमा काम गर्ने एक १७ वर्षीया किशोरीले ३४ वर्षीय पिंटुले आफूलाई बलात्कार गरेको आरोप लगाएपछि उनलाई प्रहरीले पक्रेको हो ।
आरोपी पिंटुले आफूलाई ठुला कलाकारको घरमा काम लगाइदिने भन्दै भेट्न बोलाएको र नालासोपाराको एक होटलमा लगेर बलात्कार गरेको पीडित युवतीले बताएकी छन् । संगीता बिजलानी अर्का बलिउड स्टार सलमान खानकी पूर्व प्रेमिका हुन् ।
एजेन्सीहरु
