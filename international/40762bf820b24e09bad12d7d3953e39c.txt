उत्तर कोरियाको परमाणु कार्यक्रम रोक्न अमेरिका र चीन एकजुट

चैत १९ – उत्तर कोरियाको परमाणु कार्यक्रम रोक्न अमेरिका र चीनले संयुक्त प्रयास गर्ने भएका छन् । अमेरिकी राष्ट्रपति बाराक ओबामाले अमेरिका र चीनले उत्तर कोरिया र उसको मिसाइल परीक्षण कार्यक्रमलाई रोक्न एकसाथ प्रयास थाल्ने बताउनु भएको छ । अमेरिकाको वाशिङटनमा भएको परमाणु सुरक्षा सम्मेलनमा ओबामाले चिनियाँ राष्ट्रपति सि जिनपिङसँग भेटवार्ता गर्नु भएको अन्तर्राष्ट्रिय सञ्चारमाध्यमले जनाएका छन् ।  परमाणु कार्यक्रम र मिसाइल परीक्षण गरी अन्तर्राष्ट्रिय समुदायमा तनाव बढाउने र निगमको उल्लंघन गर्ने विरुद्ध एक हुन सहमतिको प्रयास भइरहेको उहाँले बताउनु भएको छ । परमाणु सुरक्षा सम्मेलनमा उहाँले दक्षिण कोरिया र जापानलाई पनि आफु उनीहरुको साथमा रहेको बताउनु भएको छ ।
अमेरिकाको वाशिङटनमा ६ वर्षपछि परमाणु सुरक्षा सम्मेलन भइरहेको छ । सम्मेलनमा ५० भन्दा धेरै देशका नेता सहभागी  छन् ।
