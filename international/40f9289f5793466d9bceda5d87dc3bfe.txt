रुसलाई टर्कीको जवाफ

मंसिर १५ - टर्कीका राष्ट्रपति रिसेब तैयप इद्रोगानले रुसले लगाएको आरोप प्रमाणित भए पदबाट राजिनामा दिने बताउनु भएको छ । रुसी राष्ट्रपति भ्लादिमिर पुटिनले विद्रोही समूह आइएसको तेल आपूर्ति जोगाउन आफ्ना विमान खसालेको आरोप लगाएपछि टर्कीका राष्ट्रपतिले यस्तो प्रतिक्रिया दिनु भएको हो । 
उहाँले आफ्नो देशमाथि लागेको आरोपको रुसले पुष्टि गर्नु पर्ने बताउनुभयो । टर्कीले रुस बाहेक इरान, इराक, अल्जेरिया, कतार र नाइजेरियाबाट तेल आयात गर्ने टर्कीका राष्ट्रपति तैयपले बताउनुभयो । टर्कीले रुसको विमान खसालेपछि दुई देशबीच तनाव बढ्दै गएको छ ।
