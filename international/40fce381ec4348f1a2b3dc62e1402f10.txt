समलिंगीको अधिकार सुनिश्चित गर्ने भारतीय राजनीतिक दलको प्रतिबद्धता

चैत १२ – भारतका विभिन्न राजनीतिक दलले आफ्नो घोषणापत्रमा समलिंगी तथा तेस्रोलिंगी समुदायको अधिकार सुनिश्चित गर्ने प्रतिबद्धता जाहेर गरेका छन् ।
अगामी अप्रिल ७ तारिखदेखि सुरु हुन लागेको आम चुनावका लागि बुधबार घोषणापत्र सावैजनिक गरेको सत्तारुढ भारतीय कांग्रेस पार्टिले मानव अधिकारको रक्षा शीर्षकमा समलिंगी तेस्रोलिंगीको अधिकारलाई सुनिश्चित गर्ने उल्लेख गरेको छ । यो शीर्षकअन्तर्गतको बुँदामा सहमतीमा गरिएको समलिंगी यौन सम्बन्धलाई बैधता दिने कानुन ल्याउने विषय पनि उल्लेख गरिएको छ ।
यस्तै भारतीय कम्युनिष्ट पार्टी सिपिआईले पनि आफ्नो घोषणा पत्रमा समलिंगी र तेस्रोलिंगीको अधिकारलाई समेटेको छ । समलिंगी तेस्रोलिंगीको बारेमा कानुनमा भएको विभेदलाई हटाउने विषयलाई प्रस्टसँग उठान गर्ने सिपिआई पहिलो पार्टी समेत बनेको छ ।
यस्तै भ्रष्टाचार नियन्त्रण र सामाजिक सुधारको मुल नारा लिएर गठन भएको नयाँ पार्टी आम आदमी पार्टी आमले पनि समलिंगी तेस्रो लिंगी समुदायको अधिकार रक्षाका विषय घोषणा पत्रमा समेट्ने बताइसकेको छ ।
आपले छिट्टै नै सार्वजनिक गर्न लागेको घोषणापत्रमा यो समुदायप्रति हुँदै आएको विभेदलाई अन्त्य गर्न पहल गर्ने विषय समेट्ने बताएको छ । आपका नेताहरुले समलिंगी तेस्रोलिगीलाई विभेद गर्ने कानुनको ३ सय ७७ धारामा संशोधन गरेर समान अधिकार दिलाउने विषयमा पार्टी भित्रै पनि बहस गरेको बताएका छन् ।
एजेन्सीहरु
