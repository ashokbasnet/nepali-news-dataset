इराकमा श्रृंखलावद्ध बम विष्फोट, ३२ जनाको ज्यान गयो, ६० जना घाईते

असार १९ – इराकमा आज भएका श्रृखलावद्ध बम विस्फोटमा परी कम्तिमा पनि ३२ जनाको ज्यान गएको छ । विस्फोटमा अरु  ६० जना घाइते भएका छन् ।

 

दिवानिया शहरको व्यस्त बजारमा एउटा ट्रक बम विस्फोट हुँदा २५ जनाको ज्यान गएको र ४० जना घाइते भएका बिबिसीले जनाएको छ । यस्तै कारबलामा भएको कार बम विस्फोटमा ४ जना र ताजी शहरमा भएको विस्फोटमा ३ जनाको ज्यान गएको छ ।

सिया मुस्लिम समुदायका तिर्थयात्रीहरु भेला भएको ठाउँमा विस्फोट भएको हो । मृतकको संख्या अझै बढ्न सक्ने इराकी अधिकारीहरुले जनाएका छन् ।
