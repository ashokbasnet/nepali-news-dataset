सैनिकको तैनाथी बढाउन युक्रेनका राष्ट्रपतिको आदेश

कात्तिक १९ - युक्रेनका राष्ट्रपति पेत्रो पोरोसेन्कोले देशको दक्षिण र पुर्वी क्षेत्रमा सैनिकको तैनाथी बढाउन आदेश दिनुभएको छ । रुस समर्थित विद्रोहीले आक्रमण गर्न सक्ने भन्दै राष्ट्रपति पेत्रो पोरोसेन्कोले सेनाको तैनाथी बढाउन आदेश दिनुभएको हो ।
विद्रोहीको कव्जामा रहेका डोनेस्क र लुहांस्कमा भएको चुनावपछि स्थितिबारे सेना प्रमुखहरुसंग भएको छलफलपछि राष्ट्रपति पोरोसेन्कोले यस्तो आदेश दिनुभएको विविसीले जनाएको छ । चुनावबाट रुष्ट राष्ट्रपति पोरोसेन्को डोनेस्क र लुहांस्कलाई विशेष दर्जा दिने कानुन हटाउने प्रस्ताव गर्नुभएको छ ।
बेलारुसको मिन्स्कमा भएको शान्ति सम्झौतामा डोनेस्क र लुहांस्क शहरलाई विशेष दर्जा दिने सहमति भएको थियो ।
