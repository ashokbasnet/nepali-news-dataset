बेलायती प्रधानमन्त्रीसँग आक्रोसित हुँदै ट्रम्पले भने, ‘मेरोबारे भन्दा आफ्नो देशका बारे ध्यान दिनुस्’

फाइल तस्वीर

ट्रम्पले ट्विटरमार्फत आक्रोस व्यक्त गर्दै बेलायती प्रधानमन्त्री मेलाई भनेका छन्, ‘मप्रति ध्यान नदिनुस्, कट्टरपन्थी इस्लामिक आतंकवादप्रति आफ्नो ध्यान केन्द्रीत गर्नुस्, जो बेलायतमा हुर्किरहेको छ । म आफ्नो काम राम्रोसँग गरिरहेको छु ।’

उल्लेखनीय छ, ट्रम्पले मुस्लिम विरोधी भिडियो शेयर गरेपछि बेलायती प्रधानमन्त्री मेले आपत्ति जनाएकी थिइन् । ट्रम्पले बुधबार तीन भिडियो शेयर गरेका थिए, जसलाई बेलायतको उग्र दक्षिणपन्थी संगठनले पोस्ट गरेको थियो ।

त्यसलगत्तै बेलायती प्रधानमन्त्रीको कार्यालयले भनेको थियो, ‘अमेरिकी राष्ट्रपतिले बेलायतको दक्षिणपन्थी समूह (ब्रिटेन फर्स्ट) का तर्फबाट ट्विट गरिएको भिडियो शेयर गर्नु गलत हो ।’ (एजेन्सी)
