इराकमा भएका विस्फोटमा १ सय ७ को मृत्यु

साउन ८ - ईराकको राजधानी बगदाद लगायतका विभिन्न ठाउँमा भएका श्रृंखलावद्ध बम विष्फोटमा कम्तीमा १ सय ७ जनाको ज्यान गएको छ । १३ वटा शहरमा भएका श्रृंखलावद्ध आक्रमणमा कम्तीमा २ सय १६ जना घाईते भएका छन् । मारिने मध्ये धेरै सुरक्षाकर्मी छन् । 

 

विष्फोटमा मारिनेमा सर्वसाधारण र स्वास्थ्यकर्मी समेत रहेको बीबीसीले जनाएको छ । ताजि र किरकुक, धुलुईया, शादीया, खानवेदी साद लगायतका शहरमा भएको आक्रमणलाई यो वर्षको सबैभन्दा रक्तपातपूर्ण दिन भनिएको छ । अघिल्लो महिना ईराकमा भएका आक्रमणमा २ सय ३५ जनाको ज्यान गएको थियो ।
- एजेन्सीको सहयोगमा
