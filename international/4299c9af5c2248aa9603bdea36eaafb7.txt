अमेरिका र दक्षिण कोरियाको सैन्य अभ्यासको जवाफ उत्तर कोरियाले मिसाइल परीक्षण गरेर दिने

असोज २९ – उत्तर कोरियाले फेरि पनि ब्यालेस्टिक मिसाइल परीक्षण गर्ने तयारी गरेको खुलासा भएको छ । उत्तर कोरियाले लामो दूरीको मिसाइल परीक्षण गर्ने तयारी गरिरहेको अमेरिकाले दाबी गरेको हो । 
अमेरिकाका अनुसार उत्तर कोरियाले जुनसुकै सयममा पनि यो ब्यालेस्टिक मिसाइल गर्ने सम्भावना छ । अमेरिकाले उपग्रहमार्फत प्राप्त गरेको तस्विरका आधारमा यो दाबी गरेको हो । अमेरिका र दक्षिण कोरियाले संयुक्त रुपमा सैन्य अभ्यास गरिरहेकाले उत्तर कोरियाले त्यसको जवाफ स्वरुप मिसाइल परीक्षण गर्ने तयारी गरेको हो । 
केही दिन अघि उत्तर कोरिया भ्रमणबाट फर्किएका रुसी सांसदले पनि उत्तर कोरिया ब्यालेस्टिक मिसाइलको परीक्षणमा रहेको बताएका अन्तराष्ट्रिय सञ्चारमाध्यमले जनाएका छन् । संयुक्त राष्ट्र संघको कडा प्रतिबन्ध्का बाबजुत उत्तर कोरियाले मिसाइल परीक्षण गरेको भन्दै आलोचना भरहेको छ ।
