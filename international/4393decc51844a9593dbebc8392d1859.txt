दक्षिणी फिलिपिन्समा समुद्री आँधी, जनजीवन अस्तब्यस्त

मंसिर १९ – दक्षिणी फिलिपिन्समा बोफा नामक समुद्री आँधीका कारण जनजीवन अस्तव्यस्त भएको छ । 

बाढीपहिरोको जोखिम बढेपछि ४० हजार भन्दा बढी मानिसलाई सुरक्षित ठाउँमा बनाईएका शिविरमा सारिएको छ ।

 

मिन्डानाओ टापुमा २ सय १० किलोमिटर प्रतिघण्टाको गतिमा आँधी चल्नुका साथै भारी वर्षा, बाढीसंगै भुस्खलन भएको अन्तराष्ट्रिय सञ्चारमाध्यमले जनाएका छन् । धेरैजसो क्षेत्रमा बिजुली आपुर्ति तथा यातायात सेवा अवरुद्ध भएको छ ।

आँधीका कारण मानवीय क्षति भने नभएको अधिकारीहरुले बताएका छन् । दक्षिणी फिलिपिन्समा एक वर्षअघि वाशी नामक आँधीका कारण १ हजार ५ सय भन्दा बढी मानिसको ज्यान गएको थियो ।
