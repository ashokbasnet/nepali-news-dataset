इरानमा भुइँचालो, ३० जनाको ज्यान गयो

चैत २८ – इरानमा भुइँचालो जाँदा ३० जनाको ज्यान गएको छ । ८ सय ५० जना भन्दा बढी घाइते भएका छन् । 

देशको दक्षिणपूर्वी क्षेत्र बुशेहर नजिकको काकी गाउँलाई केन्द्र बनाएर स्थानीय समय अनुसार बेलुका चार बजेर २२ मिनेट जाँदा ६ दशमलव ३ रेक्टर स्केलको भइँचालो गएको हो ।

भुइँचालोका कारण दुईवटा गाउँमा पुरै क्षति पुगेको, ७ सय घर भत्किएको र २ सय परिवार प्रभावित भएको स्थानीय बासिन्दालाई उद्धृत गर्दै अन्तराष्ट्रिय सञ्चार माध्यमले जनाएका छन् ।

देशको एकमात्र आणविक केन्द्र नजिक भुकम्प गएपनि त्यसले केन्द्रलाई केही क्षति नपुर्‍याएको
र सामान्य अवस्थामा काम सञ्चालन भइरहेको स्थानीय अधिकारीहरुले बताएका छन् । भुइँचालोको धक्का दुबई, अबुधाबी र बहराईनसम्म महसुस गरिएको अन्तर्राष्ट्रिय सञ्चारमाध्यमले जनाएका छन् ।
