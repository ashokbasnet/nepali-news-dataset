सिरियमा भएको हवाई आक्रमणमा ४० आइएस लडाकुको मृत्यु

कात्तिक २ – सिरियामा भएको हवाई आक्रमणमा ४० जना विद्रोही लडाकुको ज्यान गएको छ । इस्लामिक स्टेट आइएसका ४० जना लडाकुको कारबाही अभियानमा ज्यान गएको मानव अधिकारवादी संस्था सिरियन अब्जरबेटरी फर ह्युमन राइट्सले जनाएको छ ।
संस्थाका अनुसार हामा प्रान्तको पूर्वी भागमा विद्रोही विरुद्ध भएको कारबाही अभियानमा उनीहरु मारिएका हुन् । विद्रोही विरुद्ध सिरिया वा रुसी विमानमार्फत अभियान चलाइएको हुन सक्ने संस्थाले जनाएको छ ।
सिरियामा लामो समयदेखिको गृहयुद्धका कारण २ लाख ५० हजारको ज्यान गैसकेको छ । हजारौं घाइते भएका छन् । लाखौ विस्थापित भएका छन् । विस्थापित मध्ये धेरै जोखिमपूर्ण समुन्द्रको बाटो हुँदै युरोप प्रवेश गरिरहेका छन् ।
– एजेन्सीको सहयोगमा
