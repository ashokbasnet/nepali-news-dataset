भारतमा अन्ना हजारेका समर्थकको ‘घुस अस्वीकार गरौँ’ अभियान

असोज १२ (एजेन्सी) — भारतका गान्धीवादी नेता अन्ना हजारेका समर्थकले सरकारी कर्मचारीलाई घुस नलिने घोषणा पत्रमा हस्ताक्षर गराउने अभियान शुरु गरेका छन् । भ्रष्टाचार विरोधी अभियान अन्तर्गत शुरु गरिएको हस्ताक्षर संकलनका क्रममा दुई सय भन्दा बढी प्रहरीले घोषणापत्रमा हस्ताक्षर गरिसकेको अन्नाका समर्थकले दावी गरेका छन् ।

 

घुस अस्वीकार गरौं नाम दिईएको घोषणा पत्रमा आँफुले कहिल्यै पनि घुस नलिने र कसैलाई त्यसका लागि दबाब नदिने समेत उल्लेख रहेको भारतीय सन्चारमाध्यमहरुले जनाएका छन् । अन्नाका समर्थकहरुका अनुसार धेरैजसो प्रहरीले घोषणापत्र सकारात्मक रहेको भन्दै तत्काल हस्ताक्षर गरेपनि केही माथिल्लो तहका प्रहरीले भने प्रशासनिक बाध्यताका भन्दै हस्ताक्षर गर्न अस्वीकार गरेका छन् ।

भ्रष्टाचार सरकारी कार्यालयमै धेरै हुने भन्दै भ्रष्टाचार विरोधी अभियानका कार्यकर्ताले आउँदा दिन थप सरकारी कर्मचारीलाई घुस नलिने घोषणा पत्रमा हस्ताक्षर गराईने बताएका छन् ।
