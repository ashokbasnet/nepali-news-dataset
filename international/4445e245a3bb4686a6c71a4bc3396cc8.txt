रुसले यसरी गर्‍यो सैन्यशक्ति प्रदर्शन, फाइटर–बमवर्षक विमान उडाइयो (फोटोफिचर)

काठमाडौं, वैशाख २७ । रुसले दोस्रो विश्वयुद्धमा नाजी जर्मनीमाथि विजय हासिल गरेको ७१ वर्ष पुगेको अवसरमा सोमबार विशेष सैन्यपरेड आयोजना गरेको छ ।राजधानी मस्कोमा आयोजित सैन्यपरेडमा लामो दूरीको आणविक मिसायललगायत नयाँ सैन्यसामग्री प्रदर्शन गरिएका छन् ।रेड स्क्वायरको आकाशमाथि फाइटर विमान, भारी बमवर्षक विमान र हेलिकोप्टर उडाइएका छन् ।मार्चपासमा आतंकवादी र संगठित अपराधविरुद्ध काम गर्न गठित नयाँ नेसनल गार्डकोसमेत सहभागिता रहेको छ ।सैन्यपरेडमा १० हजार सैन्यस्टाफ, १ सय ३५ अत्याधुनिक गाडी र ७१ विमानको प्रयोग गरिएको छ ।नेटो गठबन्धन र युक्रेनसँगको संघर्षका कारण रुसले आफ्नो सैन्य क्षमतालाई आधुनिकीरण गर्न करोडौं डलर खर्च गरेको छ । (एजेन्सी)
