बंगलादेशको कारखानामा आगलागी, ७ को ज्यान गयो

बैशाख २६ – बंगलादेशको राजधानी ढाकामा रहेको एक कपडा कारखानामा अगालागी हुँदा कम्तीमा पनि ७ जनाको ज्यान गएको छ ।
बंगलादेशमा औद्योगिक सुरक्षाको विषयमा बहस चलिरहेका बेलामा यस्तो घटना भएको हो ।
आगलागी के कारणले भयो भन्ने बारे यकीन जानकारी थाहा नभएपनि अनुसन्धान भइरहेको स्थानीय प्रहरीले बताएको छ ।
गएको महिना कारखाना रहेको भवन भत्कदा ८ सय जनाको ज्यान गएपछि मजदुरहरुको सुरक्षालाई ध्यानमा राख्दै सरकारले तयारी पोशाकका १८ वटा कारखाना बन्द गरेको छ ।
सञ्चालन स्वीकृति नपाएका कारखानाहरु पनि सञ्चालन भएको पाइएकाले त्यस्ता अरु कारखानाहरु पनि बन्द हुन सक्ने अधिकारीहरुले बताएका छन् ।
