ईबोला विरुद्ध तीब्र गतिमा कदम उठाउनु पर्नेमा अमेरिकाको जोड

असोज ३० -  घातक ईबोला भाइरस विरुद्ध तीब्र गतिमा कदम उठाउनु पर्नेमा अमेरिकाले जोड दिएको छ । अमेरिकी राष्ट्रपति बराक ओबामाले देशमा इबोला भाइरसको संक्रमण देखिनासाथ कदम उठाउनु पर्नेमा जोड दिनुभएको हो ।
राष्ट्रपति ओबामाले इबोलासंग लड्न भैरहेका प्रयासको प्रभावकारिताको अध्ययनका लागि राजनीतिक भ्रमण समेत रद्द गर्नूभएको अन्तराष्ट्रिय सञ्चार माध्यमले जनाएका छन् । अमेरिकामा अर्को व्यक्तिलाई इबोला भाइरसको संक्रमण देखिएपछि राष्ट्रपति ओबामाले भाइरस नियन्त्रणका लागि कडाइ गर्नु भएको हो ।
अमेरिकाका स्वाथ्य अधिकारीहरुका अनुसार राष्ट्रपति ओबामाले भाइरस संक्रमित टेक्ससकी नर्स सवार विमानका अरु सबै यात्रुको पनि स्वास्थ्य जाँच गर्नू पर्नेमा जोड दिनुभएको छ । गएको हप्ता इबोलाका कारण अमेरिकामा लाइबेरियन मूलका अमेरिकी नागरिक थमस डंकनको ज्यान गएको थियो । इबोला रोक्न आवश्यक्ता अनुसारको प्रयास हुन नसकेको राष्ट्र संघले जनाएको छ ।
राष्ट्र संघका अनुसार इबोलाका कारण ४ हजार जना भन्दा धेरैको ज्यान गएको छ ।
