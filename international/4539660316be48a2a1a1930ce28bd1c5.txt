आशारामलाई अझै १० दिन न्यायिक हिरासतमा राखिने

कात्तिक २० – यौन दुर्ब्यवहारको आरोप लागेका भारतीय धार्मिक गुरु आशाराम बापूलाई १६ नोभेम्बरसम्म न्यायिक हिरासतमा राखिने भएको छ ।
आशाराम अब १६ नोभेम्बरसम्म जेलमा रहने भारतीय सञ्चार माध्यमले जनाएका छन् । उनी विरुद्ध प्रहरीले बुधबार अदालतमा आरोप पत्र पेश गरेको समाचारमा उल्लेख छ । आशाराम विरुद्ध यौन शोषण बाहेक जग्गा कब्जा लगायत थुप्रै आरोप लागेको छ ।
उनी विरुद्ध लागेका आरोप पुष्टी भए १० वर्षदेखि जन्मकैदसम्मको सजायँ हुन सक्ने भारतीय सञ्चार माध्यमले जनाएका छन् ।
