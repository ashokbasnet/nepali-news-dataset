बेलायतको आम चुनावमा क्यामरुनको पार्टीलाई बहुमत

वैशाख २५ – बेलयतमा भएको आम चुनावमा कन्जर्भेटिभ पार्टीले बहुमत हासिल गरेको छ । कुल ६ सय ५० सिटको नतिजा घोषणा हुँदा कन्जर्भेटिभले ३ सय ३१ सिटमा जित हासिल गरेको छ । लेबर पार्टीले २ सय ३२ सिटमा जित हासिल गरेको छ ।
सरकार बनाउनका लागि संसदको तल्लो सदन हाउस अफ कमन्समा ३ सय २६ संसदको समर्थन चाहिन्छ । जुन कन्जर्भेटिभले जिति सकेको छ । कन्जर्भेटिभ पार्टीका नेता डेभिड क्याम्रुनले पार्टी कार्यकर्तालाई अहिलेको जित पछिल्लो एक पिँढीकै सबै भन्दा उत्कृष्ट रहेको बताउनुभएको छ ।
उहाँले बेलायलाई एकताबद्ध बनाएर लैजाने प्रतिबद्धता जनाउनुभयो । यसैबीच लिबरल डेमोक्रेटिक पार्टीले चुनावमा नराम्रो हार व्यहोरेको छ । पार्टीले अहिलेसम्म जम्मा ८ सिटमा जित हासिल गरेको छ । चुनावी हारपछि लिबरल डेमोक्रेटिक पार्टीका नेता निक क्लेगले पार्टी नेताको पदबाट राजिनामा दिनुभएको छ ।
– एजेन्सीको सहयोगमा
