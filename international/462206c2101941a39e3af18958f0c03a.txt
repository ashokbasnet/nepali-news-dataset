अरुले देखेको सपना पनि पत्ता लगाउने जापानी बैज्ञानिक

कात्तिक ५ – जापानका केही वैज्ञानिकले तपाइँ हामीले देख्ने सपनाका बारेमा पनि थाहा पाउने दावी गरेका छन् ।

उनीहरुले त्यसबारे सफल अनुसन्धान गरेको बताएका छन् । बेलायतको एक पत्रिकाका अनुसार जापानका युकियासु कामीनाटी र उहाँको समुहले यसको सफल परिक्षण गरेका हुन् ।

 

सुतेका बेला दिमागका विभिन्न भागमा उत्पन्न हुने तरङ्ग हेरेर के सपना देखिरहेको छौं भन्ने पत्ता लाग्ने वैज्ञानिक टोलीको दावी छ । परीक्षण गरिएका व्यक्तिबाट झण्डै २ सय वटा सपनाका दृश्य पत्ता लगाइएको र ती मध्ये धेरै सपना दैनिक गरिने कामसँग सम्बन्धित रहेपनि केही आश्चर्य लाग्दा रहेका बीबीसीले जनाएको छ ।  

अचम्मका सपना देख्नेहरुले प्रसिद्ध व्यक्तिसँग गफ गरिरहेको पाइएको छ । अनुसन्धानले दिमागको माथिल्लो भाग पनि सपना देख्ने कार्यमा संम्लग्न हुने देखाएको छ । दिमागको माथिल्लो भागमा पैदा भएको तरङ्गका आधारमा हेर्ने हो भने के सपना देखेको भनेर ७५ देखि ८० प्रतिसतसम्म सही भन्न सकिने अध्ययनको दावी छ ।

सन् २००८ मा कामीटानी र उहाँका साथीले मान्छेले हेरिरहेको तस्बिरका आधारमा दिमागमा के छ थाहा पाउने अनुसन्धान गरेको थिए ।
