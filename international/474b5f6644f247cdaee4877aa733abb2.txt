चुनाव स्वतन्त्र होइन तर निष्पक्ष : सुकी

कात्तिक २४ – म्यानमारकी प्रजातन्त्रवादी नेतृ आङसाङ सुकीले अस्ति आइतबार भएको चुनाव स्वतन्त्र नरहेको तर निष्पक्ष रहेको बताउनुभएको छ । म्यानमारमा आइतबार चुनावका लागि मतदान भएको थियो ।
आफूसँगको कुराकानीमा सुकीले आम चुनाव स्वतन्त्र नरहेको तर निष्पक्ष भने रहेको बताउनुभएको बिबिसीले जनाएको छ । सुकीले मताधिकार निषपक्ष रुपमा प्रयोग गरेकोमा म्यानमारका नागरिकलाई बधाइपनि दिनुभएको छ । चुनावको सुरुवाती नतिजा अनुसार सुकीको पार्टीले धेरै सिटमा जित हात पार्ने देखिएको छ । २५ वर्षमा पहिलो पटक भएको चुनावमा सुकीको पार्टी नेशनल लिग फर डेमोक्रेसी एनएलडीले म्यानमारको सबैभन्दा ठूलो शहर यांगुनमा जित निकालेको छ । चुनावको मतगणनाको प्रारम्भिक नतिजाअनुसार एनएलडीले यांगुनमा १२ सिट जितेको अन्तर्राष्ट्रिय संचार माध्यमले जनाएका छन् ।
अरु ठाउँको नतिजा भने सार्वजनिक भएको छैन । संसदको एक चौथाइ सिट सेनाका लागि आरक्षित गरिएकाले सुकीको पार्टिलाई सत्तामा आउन ६७ प्रतिशत भन्दा बढी सिटमा जित आवश्यक छ । सुकीको पार्टी विजयी भएपनि उहाँ राष्ट्रपति बन्न भने पाउने छैनन् ।
– एजेन्सीको सहयोगमा
