कोलम्बिया : विद्रोहीले सैनिक मुक्त गर्न मानेनन्

फागुन ४ – कोलम्बियाको विद्रोही समूह फार्कले आफ्नो नियन्त्रणमा रहेका तीन जना सुरक्षाकर्मीलाई तत्काल मुक्त गर्न अस्वीकार गरेको छ ।

आफ्नो नियन्त्रणमा रहेको क्षेत्रमा सञ्चारकर्मीको उपस्थिति बढेको भन्दै विद्रोहीले सुरक्षाकर्मीलाई मुक्त गर्न अस्वीकार गरेका हुन् ।

पूर्व घोषणा अनुसार विद्रोहीले बिहीबार दुई जना र शनिबार एक जनालाई मुक्त गर्ने तय भएको थियो । अन्तर्राष्ट्रिय रेडक्रसको मध्यस्थतामा सुरक्षाकर्मीको रिहाइको तयारी गरेको विद्रोही समूहले अब कहिले ति सुरक्षा कर्मीलाई मुक्त गर्ने भन्ने प्रष्ट पारेको छैन ।

कोलम्बियाका राष्ट्रपति हुँवा म्यानुयल सान्टोसले विद्रोहीको कदमलाई अस्वीकार्य बहाना भन्दै आलोचना गर्नुभएको छ ।
