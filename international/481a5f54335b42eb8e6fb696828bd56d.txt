इजिप्टमा सरकारलाई धक्का

काठमाडौं, असार ७ । इजिप्टको एक अदालतले दुईओटा ‘रेड सी’ टापु साउदी अरबलाई दिने सरकारी निर्णय उल्ट्याइदिएको छ ।तर, सरकारले उच्च न्यायालयमा अझै अपील भने गर्न सक्ने छ ।गत अप्रिलमा राष्ट्रपति अब्दुल फत्तह अल सीसीले साउदी भ्रमणकाक्रममा तिरान र सानाफिर नाम गरेका ती टापु फिर्ता गर्ने घोषणा गरेका थिए ।राष्ट्रपति सीसीको यो घोषणालाई लिएर चर्किएको विरोधमा सयौंलाई पक्राउ गरिएको थियो ।उनले ती टापु साउदी अरबकै भएको भन्दै आफ्नो निर्णयको बचाऊ गरेका थिए ।सन् १९५० देखि साउदी अरबको आग्रहमा इजिप्टको सेनाले ती टापुको सुरक्षार्थ सेना तैनाथ गरेको थियो । (एजेन्सी)
