यो महिना अमेरिकामा २ लाख रोजगारी थपियो

असार २१ – अमेरिकामा यो महिना झन्डै २ लाख नयाँ रोजगारी थप भएको छ ।
श्रम विभागले सार्वजनिक गरेको नयाँ तथ्याङ्कले श्रम बजारमा क्रमिक सुधार आएको देखाउँदै गत महिनाको तुलनामा ७० हजारभन्दा बढी नयाँ रोजगारी थपिएको जनाएको हो ।
रोजगारदाताले रोजगारी दिने क्रममा सुधार आएपनि अमेरिकाको बेरोजगारी दर भने ७ दशमलव ६ प्रतिशतबाट घट्न सकेको छैन । रोजगारीको अवसर वृद्धिले अर्थतन्त्रमा पनि सुधार हुने अनुमान गरिएको छ ।
तथ्याङ्क सार्वजनिक भएसँगै शेयर बजारमा सुधार भएको छ भने डलरको अवस्था पनि बलियो बनेको छ ।
सरकारले गरेको खर्च कटौती र करमा गरेको वृद्धिको बाबजुद पनि यो वर्षको अन्त्यसम्ममा बेरोजगारीको दर ७ प्रतिशतभन्दा कममा झर्ने त्यहाँका नीति निर्माताले अनुमान गरेका छन् ।
