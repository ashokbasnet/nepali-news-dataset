इनोसेन्स अफ मुस्लिमको भिडियो सार्वजनिक गर्ने पक्राउ

असोज १२ – इस्लाम विरोधी चलचित्र इनोसेन्स् अफ मुस्लिमको भिडियो सार्वजनिक गरेको आरोपमा पक्राउ परेका व्यक्तिलाई हिरासतमा राखिएको छ । ५५ वर्षीय नकोउला बास्सेली नाकोउलालाई अमेरिकाको लस एन्जल्स्बाट प्रहरीले पक्राउ गरे लगत्तै अदालतमा पेश गरेको थियो ।

 

अदालतले नियमको उल्लघंन गर्दै प्रतिबन्धित भिडियो सार्वजनिक गरेको अभियोगमा उनलाई जेल सजायँ दिएको छ । विना अनुमति प्रतिबन्ध लगाईको ईन्टरनेट ईमेल प्रयोग गरेको आरोपमा जेल सजायँ सुनाईएको हो ।

उनलाई यसअघि पनि बैङ्कमा अनियमितता गरेको आरोपमा प्रहरीले पक्राउ गरेको थियो । अधिकारीहरुले भने बासिलले रिहाईका लागि अघि सारिएको शर्तको उल्लघंन गरेकाले पक्राउ गरेको बताएका छन् । अमेरिकी सरकारले चलचित्रको विवादित भिडियो गुगलबाट हटाउन निर्देशन दिइसकेको छ । भड्काउ भिडियोको क्लिप्स् यू ट्यूबमा गएको जुलाई महिनामा राखिएको थियो ।

भिडियोको विषयलाई लिएर सेप्टेम्बर ११ देखि प्रदर्शन हुन थालेको हो । चलचित्रमा इस्लामिक गुरु पैगम्बर महम्मदको खिल्ली उडाएको भन्दै मुसलमानहरुले व्यापक प्रर्दशन गरेका छन् । उनीहरुले चलचित्रको निर्मातालाई कारबाही र यस्ता चलचित्र बनाउन प्रतिबन्ध गर्नू पर्ने माग गरेका छन् । तर अमेरिकी राष्ट्रपति बाराक ओबामाले भने अभिव्यक्ति स्वतन्त्रतामा प्रतिबन्ध लगाउन नसक्ने प्रतिक्रिया दिनुभएको छ ।
