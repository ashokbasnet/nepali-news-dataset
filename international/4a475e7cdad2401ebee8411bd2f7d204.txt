चीनमा नेतृत्व हस्तान्तरणका लागि बैठक शुरु

फागुन २२– चिनियाँ नेशनल पिपुल्स कांग्रेसको बैठक राजधानी बेइजिङ्गमा शुरु भएको छ ।

दश वर्षमा हुने नेतृत्व हस्तान्तरणको अन्तिम प्रक्रियाका रुपमा लिइने कांग्रेसको प्रधानमन्त्री वेन जियाबाओले उद्घाटन गर्नुभयो ।

प्रधानमन्त्री जियाबाओले आर्थिक वृद्धि, प्रदुषण, भ्रष्टाचार रोकथाम जस्ता चुनौती सरकार सामु रहेको उल्लेख गर्दै त्यस्ता चुनौती सामना गर्न आउँदा दिनमा सशक्त कदम चालिने बताउनुभएको चिनियाँ सन्चारमाध्यमले जनाएका छन् ।

चिनियाँ कम्यूनिष्ट पार्टीका सदस्य सहित सेनाका अधिकारी, भिक्षुहरु, विभिन्न जातीय प्रतिनिधि र व्यवसायिक नेताहरु सहित झण्डै ३ हजार जना बैठकमा सहभागी छन् । चिनियाँ कांग्रेसले सी जिनपिङ्गलाई नयाँ राष्ट्रपतिको रुपमा नेतृत्व हस्तान्तरण गर्नेछ । गएको नोभेम्बरमा सी कम्यूनिष्ट पार्टीको प्रमुखका रुपमा चयन हुनुभएको थियो ।
