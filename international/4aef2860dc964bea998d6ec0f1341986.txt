तमिलनाडुकी मुख्यमन्त्री जयललितालाई भ्रष्टाचार मुद्दामा चार वर्षको जेल सजाय

असोज, ११ भारतको तमिलनाडुकी मुख्यमन्त्री जयललितालाई भ्रष्टाचार गरी अकुत सम्पति कमाएको मुद्दामा दोषी ठहर गर्दै बैंग्लोरको विशेष अदालतले चार वर्षको जेल सजाय सुनाएको छ ।
बैंग्लोरको विशेष  अदालतले जयललिता विरुद्ध सन् १९९६ देखि चलिरहेको भ्रष्टाचार मुद्दामा दोषी ठहर गरी चार वर्षको जेल सजाय सुनाएको भारतिय सञ्चारमाध्यमले जनाएका छन् ।
यस्तै उनले सय करोड जरिवाना पनि तिर्नु पर्ने भएको छ । चार वर्षको सजाय पाएसँगै जयललिता अब जेल जानु पर्नेछ ।
तीन वर्ष भन्दा कम सजाय भएको भए जनमानत मिल्ने व्यवस्था थियो । जयललिता पहिलो पटक मुख्यमन्त्री बेनेका बेला यो मुद्दा अदालतमा दर्ता भएको थियो । अहिले उनी मुख्यमन्त्रीको तेस्रो कार्यकालमा छन् ।
सजयको फैसलासँगै जयललिताले मुख्यमन्त्री र विधानसभा सदस्यको पद गुमाउने भएकी छन् । अदालतले उनका सहयोगीहरु शशिकला र सुधाकरन र शशिकलाकी भान्जीलाई पनि दोषी ठहर गर्दै चार वर्षकै जेल सजाय सुनाएको छ । उनीहरुले दश करोड जरिवाना तिर्नु पर्ने छ ।
