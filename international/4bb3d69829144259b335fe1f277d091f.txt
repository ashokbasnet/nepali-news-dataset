अमेरिका र युरोप भन्दा एशिया बढी शक्तिशाली बन्ने !

मंसिर २६ – एशिया सन् २०३० सम्ममा अमेरिका र युरोप भन्दा बढी शक्तिशाली बन्न सक्ने देखिएको छ । अमेरिकी राष्ट्रिय गुप्तचर परिषदले जारी गरेको प्रतिवेदनमा बढ्दो जनसंख्याको आकार, कुल गार्हस्थ उत्पादन, सैन्य खर्च र प्रविधीमा भएको खर्चको अवस्था हेर्दा आउँदो सन् २०३० मा एशिया अमेरिका र युरोपभन्दा शक्तिशाली बन्न सक्ने अनुमान गरिएको हो ।

 

झण्डै दुई दशकको अवधिमा अमेरिकालाई उछिन्दै चीन विश्वकै ठूलो अर्थतन्त्रका रुपमा माथि आउने प्रतिवेदनमा उल्लेख छ । व्यक्तिगत सशक्तिकरणको स्थिती बलियो हुँदै गएको र विश्वव्यापी आर्थिक शक्ति पश्चिमबाट पूर्व र दक्षिणी क्षेत्र तिर सर्दै गएकाले अमेरिका र युरोप विकासमा पछाडी पर्न सक्ने प्रतिवेदनमा समावेश गरिएको छ ।

परिषदले उन्नत र विकसीत देशहरुमा सुस्त आर्थिक वृद्धि तथा बृद्ध जनसंख्याका कारण रहनसहनको अवस्था खस्किने चेतावनी दिएको छ ।

प्रतिवेदनमा बृद्धबृद्धाको बढ्दो संख्या, मध्यमवर्गीय परिवारको संख्यामा बृद्धि र प्राकृतिक श्रोतको विनाशले विश्वव्यापी विकासमा मुख्य भूमिका खेलेको औंल्याएको छ ।
