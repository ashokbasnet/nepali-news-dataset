इराकमा भएका बम विस्फोटमा ३१ को मृत्यु

वैशाख १३ - ईराकको राजधानी बगदादमा चुनावी र्‍यालीमा श्रृंखलाबद्ध बम विष्फोट हुँदा ३१ जनाको ज्यान गएको छ ।
पूर्वी बगदादमा असैब अहल अल हक पार्टीको चुनावी र्‍यालीलाई लक्षित गरी तीन वटा बम विष्फोट भएको हो । घटनामा ४० जना भन्दा बढी घाईते भएका छन् ।
अलकायदा सम्बद्ध लडाकूले आक्रमण आफूले गराएको दावी गरेका बिबिसीले जनाएको छ । ईराकमा आउँदो बुधबार हुन लागेको संसदीय निर्वाचनलाई लक्षित गरी हिंसात्मक घटना बढेका छन् ।
३ सय २८ संसदीय सिटका लागि ९ हजार भन्दा बढी उम्मेदवार चुनावी मैदानमा छन् । तर विद्रोही र सुरक्षा फौजको संघर्षका कारण सुन्नी बहुल अनबर प्रान्तमा भने चुनाव हुने छैन ।
