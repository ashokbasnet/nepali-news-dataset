पूर्वानुमान गलत भएको मौसम विभागले स्वीकार्‍यो

माघ १४ - अमेरिकाको न्युयोर्क सहरमा राष्ट्रिय मौसम विभागले भनेजति हिमपात नभएको बिबिसीले जनाएको छ । विभागले भनेजति हिमपात नभएपछि मौसम पुर्वानुमान गलत भएको अधिकारीले बताएका छन् । कन्निकटिकट र मासाचुसेट्समा हिमपात भएपनि न्युयोर्कमा विभागले भने जस्तो भारी हिमपात नभएको खबरमा उल्लेख छ ।
यसअघि भारी हिमपात हुने भन्दै नागरिकलाई घरभित्रै सुरक्षित रुपमा बस्न सरकारले आग्रह गरेको थियो । ती शहरमा ६० सेन्टिमिटरसम्म हिउँ पर्न सक्ने मौसमविद्ले बताएका थिए । तर मौसम पुर्वानुमान विभागले त्यो अनुमान त्रुटीपूर्ण रहेको बताएको छ ।
