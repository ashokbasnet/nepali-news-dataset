२ बालकको मृत्यु भएकोमा इसाफद्वारा क्षमायाचना

फागुन २० - नेटो नेतृत्वको अन्तर्राष्ट्रिय सुरक्षा सहायता बल ईसाफले आफ्ना सैनिकको आक्रमणमा दुई जना अफगानी बालकको ज्यान गएकोमा माफी मागेको छ ।

विद्रोही लडाकुको आशंकामा हेलिकप्टरबाट गोली प्रहार गर्दा गल्तीले ती बालकको ज्यान गएको भन्दै ईसाफले माफी मागेको हो ।

अफगानिस्तानको उरुज्गान प्रान्तमा अन्तर्राष्ट्रिय सेनाको आक्रमणमा ७ वर्ष मूनिका दुई जना बालकको ज्यान गएको थियो ।

सैनिक जनरल जोसेफ डुनफोर्डले संगठनले घटनाको पूर्ण जिम्मेवारी लिएको बताउनुभयो । संयुक्त सुरक्षा बलका तर्फबाट जारी गरिएको बक्तव्यमा पशु चौपाया चराउन गएका बालकमाथि लडाकुको समूह हुन सक्ने आशंकामा गोली प्रहार गरिएको उल्लेख छ ।

जनरल डुनफोर्डले आफूहरुले नोक्सानी पु¥याएका परिवार र समाजलाई हरसम्भव सहयोगका गर्ने प्रतिबद्धता जनाउनुभएको छ ।

ती बालकमाथि गोली चलाउने अष्ट्रेलियन फौज रहेको पुष्टि भएको छ । उरुज्गान प्रान्तका गभर्नर अमिर मोहम्मद अखुन्जादाले घटनामा अष्ट्रेलियन फौजको संलग्नता रहेपनि घटना गल्तीले भएको प्रतिक्रिया दिनुभएको छ ।

- एजेन्सीको सहयोगमा
