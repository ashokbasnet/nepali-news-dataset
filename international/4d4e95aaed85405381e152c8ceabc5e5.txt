पाकिस्तानले भन्यो–‘भारतीय सेनासँगको झडपमा सात पाक सैनिक मारिए’

काठमाडौं, कात्तिक २९ । पाकिस्तानी सेनाले विवादित कस्मिरमा भारतीय सेनासँगको झडपमा आफ्ना सात सैनिक मारिएको जनाएको छ ।

पाकिस्तानी सेनाले भारत–पाकिस्तानबीचको विभाजन रेखा (लाइन अफ कन्ट्रोल)मा यो झडप भएको उल्लेख गरेको छ ।

भारतीय सेनाले ‘एलओसी’मा गरेको अतिक्रमणको जवाफ दिनेक्रममा भएको कारबाहीमा पाकिस्तानी सेनाको मृत्यु भएको बताइएको छ । भारतले यस सम्बन्धमा कुनै प्रतिक्रिया जनाएको छैन ।

पछिल्लो समय भारत–पाक सीमा क्षेत्रमा दुबैतर्फबाट लगातार गोलाबारी भैरहेको छ ।

भारतीय सेनाको गोलीबारीमा आफ्ना २६ नागरिक मारिइसकेको पाकिस्तानको दाबी छ । (एजेन्सी)
