रिपब्लिकनका टेड क्रुज राष्ट्रपति उम्मेदवारी दौडबाट बाहिरिए

वैशाख २२ – टेड क्रुज रिपब्लिकन पार्टीको तर्फबाट राष्ट्रपति निर्वाचनका लागि उम्मेदवारी बन्ने दौडबाट बाहिरिनु भएको छ । इन्डियाना राज्यमा भएको उम्मेदवार छनौट चुनावमा डोनाल्ड ट्रम्प विजयी भएपनि क्रुजले उम्मेदवार दौडबाट आफू बाहिरिएको घोषणा गर्नुभएको हो । अब रिपब्लिकनको तर्फबाट ट्रम्प आउँदो नोभेम्बरमा हुने राष्ट्रपति निर्वाचनमा उम्मेदवार बन्ने लगभग पक्का भएको छ । तर ट्रम्प पार्टी भित्र भने कम लोकप्रिय हुनुहुन्छ । इन्डियानाको निर्वाचन अघि ट्रम्प र क्रुजबिच वाकयुद्ध नै चलेको थियो । इन्डियानामा मंगलबार भएको निर्वाचनमा ट्रम्प विजयी हुनुभयो ।
यस्तै डेमोक्र्याटिक तर्फ इन्डियानामा बर्नी सान्डेर्स विजयी  हुनुभएको छ । सान्डेर्सले ५२ तथा हिलारी क्लिन्टनले ४७ प्रतिशत मत पाउनु भएको छ ।
– एजेन्सीको सहयोगमा
