घरमा लुकाएर राखेको सय किलो सुन भेटियो

मंसिर ८ – फ्रान्सका एक व्यक्तिले आफन्तबाट विरासतमा प्राप्त भएको घरमा लुकाएर राखिएको एक सय किलो सुन फेला पारेका छन् । विरासतमा पाएको घर बेच्ने मनसाय बनाएका व्यक्तिले घरमा रहेको फर्निचर, बाथरुम तथा च्यादरमा लुकाएको अवस्थामा एक सय किलो सुन फेला पारेका हुन् । यसको मूल्य ३७ करोड डलर आँकलन गरिएको छ ।
विरासतमा घर पाएका व्यक्तिले लिलामीका लागि लिलामी गर्ने व्यक्तिसँग पनि सम्पर्क गरेका थिए । तर उनको घरबाट सुनका पाँच हजार वटा सिक्का, १२ किलो सुनका दुईवटा पट्टी र एक एक किलोका सुनका इन्गोट्स फेला परेको लिलामीकर्ता निकोलस फियरफोर्टले बताउनुभयो ।
आफूले नोर्माण्डीमा रहेको घरको अवलोकन गरेको फियरफोर्टले बताउनुभयो । घरमा रहेका सामान हटाउने क्रममा सुन देखिएको उहाँको भनाई छ । घरमा पाइएको कागजात अनुसार घरका पूर्व मालिकको यि सुन सन् १९५० देखि १९६० को बिचमा कानुनी रुपले किनेको देखिएको छ ।
