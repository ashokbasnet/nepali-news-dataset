​भारत बिहारमा जाँडरक्सी बिक्रीमा रोक

काठमाडौं, चैत २३ – भारतको बिहारमा जाँडरक्सी बिक्रीमा पूर्ण रुपमा प्रतिबन्ध लगाइएको छ । यसअघि विदेशी रक्सी बेच्न दिने निर्णय भएपनि बिहारको मन्त्रीपरिषदले कुनैपनि जाँडरक्सी बेच्न नपाउनेगरि प्रतिबन्ध लगाएको भारतीय सञ्चारमाध्यमले जनाएका छन् । 
विहारका मुख्यमन्त्री नीतिश कुमारले चुनावका बेला जाँडरक्सी बेच्न नदिने प्रतिबद्धता जनाउनुभएको थियो । गएको शुक्रबार रक्सी बिक्रीमा नियन्त्रण गर्ने निर्णय भएकोमा मंगलबारदेखि पूर्ण रुपमा बिक्री रोक लगाउने निर्णय भएको हो ।
यो निर्णयले बिहारलाई वार्षिक झण्डै ५० अर्ब रुपैयाँ घाटा लाग्ने बताइएको छ । गुजरात र केरलापछि बिहार पूर्ण रुपमा रक्सी बेच्न प्रतिबन्ध लगाउने भारतको तेस्रो राज्य भएको छ ।
