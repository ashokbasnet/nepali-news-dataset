अमेरिकी तल्लो सदनमा इडिभीको विपक्षमा बहुमत

मंसिर १६ – अमेरिकाको तल्लो सदन हाउस अफ रिप्रजेन्टेटिभमा इडिभी भिषा बन्द गर्ने विषयमा मतदान भएको छ । शुक्रबार राती भएको मतदानको पक्षमा २ सय ४५ र विपक्षमा १ सय ३९ मत परेको वाशिङ्गटन पोष्टले जनाएको छ ।

 

हरेक वर्ष अमेरिकामा ५५ हजारको संख्यामा विदेशी जनशक्ति ल्याउनुको सट्टा विज्ञान प्रविधिको उच्च शिक्षा हासिल गरेकालाई ल्याउनुपर्ने भन्दै संसदमा प्रस्ताव पेश भएको थियो । रिपब्लिकनहरुको बाहुल्यता रहेको तल्लो सदनबाट प्रस्ताव पास भएपनि सिनेट र राष्ट्रपतिले यो प्रस्तावलाई रोक्न सक्ने सम्भावना रहने पोष्टमा उल्लेख गरिएको छ ।

सिनेट र राष्ट्रपतिले पास गरेमा डिभि कार्यक्रम बन्द हुनेछ । तर डेमोक्रेट्स पार्टीले भने डिभिलाई कायम राख्दै उच्च दक्ष जनशक्ति अरु प्रकृयाबाट अमेरिकामा ल्याउने प्रस्ताव गरेकाले राष्ट्रपति बाराक ओबामाले प्रस्ताव अस्विकार गर्ने निश्चित छ । सन २००२ देखि नेपालबाट २९ हजार ८ सय ९५ जना डिभि मार्फत अमेरिकामा बसोबास गरेको तथ्याङ्क छ ।
