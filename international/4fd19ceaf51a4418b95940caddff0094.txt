१७ प्रतिशत महिला कार्यक्षेत्रमै यौन दुर्ब्यबहारको शिकार

मंसिर १४ – भारतका १७ प्रतिशत कामकाजी महिला यौन हिंसामा पर्ने गरेको एक अध्ययनले देखाएको छ । 

भारतको दिल्ली, मुम्बई, बेंगलोर, लखनउ, चेन्नई, कोलकोता लगायतका ठाउँमा गरिएको अध्ययनबाट १७ प्रतिशत महिला कार्यक्षेत्रमा यौन दुर्व्यवहारमा पर्ने गरेको पाइएको हो ।

 

अनुसन्धानमा ४ सय सहभागीमध्ये ६६ जना महिलाले आफुहरु यौन दुर्व्यबहारमा परेको बताएका भारतीय सञ्चार माध्यमहरुले जनाएका छन् । पीडकलाई कारबाही हुने कानुन बारेमा अनभिज्ञ रहेका महिलाहरु बढी दुर्व्यबहारमा पर्ने गरेको भन्दै अधिकारकर्मीहरुले यसविरुद्ध आवाज उठाउन प्रेरणा र जागरुक गराउनुपर्नेमा जोड दिएका छन् ।

घरेलु कामदार, कारखाना र लघु उद्योगका क्षेत्रमा धेरै महिलामाथि यौन दुर्व्यवहार हुने गरेको प्रतिवेदनमा उल्लेख छ । प्रतिवेदनका अनुसार घरका काम गर्न बस्ने २३ प्रतिशत, मजदुरी गर्ने २९ प्रतिशत र लघु उद्योगमा काम गर्ने १६ प्रतिशत महिला यौन दुर्व्यवहारमा परेका छन् ।
