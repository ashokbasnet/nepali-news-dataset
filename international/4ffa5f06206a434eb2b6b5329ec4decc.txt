भारतमा गहुँ राख्न बोरा र गोदामको अभाव

बैशाख २८– भारतमा गहुँको उत्पादन बढेपनि सुरक्षित भण्डारणका लागि बोरा र गोदामको अभाव भएपछि किसान मर्कामा परेका छन् । देशका ६ वटा प्रदेशमा अहिले बोरा र गोदामको अभाव भएको हो ।

 

अप्रिल एक तारिखदेखि जुनको अन्तिमसम्म गहुँ खरिद बिक्रीको समय हो । तर बोराको अभावमा खरिद केन्द्रहरु बन्द भएका छन् । उत्तर प्रदेशका सबैजसो गहुँ खरिद केन्द्र बन्द छन् । उत्तर प्रदेशका मुख्यमन्त्री अखिलेश यादवले केन्द्र सरकारलाई पत्र पठाई किसानलाई बोरा उपलब्ध गराउन माग गर्नुभएको छ ।
यसवर्ष गहुँको उत्पादन बढेपनि बिक्री केन्द्रसम्म लैजान किसानले बोरा नपाउँदा सडेर जाने सम्भावना बढेको भन्दै मुख्यमन्त्री यादवले तत्काल समस्या समाधान गर्न माग गर्नुभएको भारतीय सन्चारमाध्यमले जनाएका छन् । भण्डारणको अभावमा दुई करोड टन गहुँ सड्ने खतरा छ । गहुँ भण्डारणको विषयलाई लिएर हिजो विपक्षीहरुले लोकसभामा सरकारका विरुद्ध प्रदर्शन गरेका थिए ।

यस्तै किसानहरुले समयमै बोरा उपलब्ध गराई खरिदको व्यवस्था मिलाउन माग गर्दै आन्दोलन समेत शुरु गरेका छन् । भारतको कोलकातामा रहेका कम्पनीहरुले बोरा उत्पादन गर्दै आएका छन् । बोरा उत्पादनको लागि कच्चा पदार्थ बंगलादेशबाट आउने गरेकोमा यसवर्ष मागको तुलनामा निकै कम मात्रै आएकाले बोरा उत्पादन हुन पाएको छैन ।

हिले महिनामा साढे २ लाख बोरा उत्पादन हुँदै आएको छ । यसमा २५ हजार थप गर्न भनिएको अर्थमन्त्री प्रणव मुखर्जीले बताउनुभयो ।
