पाकिस्तानले कश्मिर मुद्दालाई राष्ट्रसंघमा उठायो

असोज ११ - पाकिस्तानले कश्मिरको मुद्दालाई  संयुक्त राष्ट्रसंघमा राखेको छ ।
राष्ट्रसंघीय महासभालाई संवोधन गर्दैै पाकिस्तानी राष्ट्रपति नवाज सरिफले कश्मिरमा जनमत संग्रह गराउनु पर्ने बताउनुभयो ।
कश्मिरलाई भारत र पाकिस्तानले आफ्नो दावी गर्दै आएका छन् ।
नवाज सरिफले पाकिस्तानमा रहने वा भारतमा रहने भन्ने कुरा त्यहीका नागरिकलाई छान्न दिनु पर्ने र त्यसका लागि जनमत संग्रह गराउनु पर्ने बताउनुभयो । ‘झण्डै ६० वर्षअघि राष्ट्रसंघले कश्मिरमा जनमत संग्रह गराउने आश्वासन दिएको थियो’ सरिफले भन्नुभयो ‘त्यो आश्वासनलाई कश्मिरी नागरिकले अहिले पनि भुलेका छैनन् ।’
भारत प्रशासित कश्मिरतिर लक्षित गर्दै उहाँले कश्मिरी नागरिकले हिंसाको सामना गर्नु परेको र उनीहरुले आधारभुत मानवअधिकार पनि नपाएको दावी गर्नुभयो । सरिफले कश्मिर मुद्दाबारे पाकिस्तान र भारतका विदेश सचिवबीचको वार्ता रद्ध भएकोमा असन्तुष्टि जनाउनुभयो । सबै मुद्दालाई सुल्झाउनका लागि पाकिस्तान र भारतबीच वार्ता जारी राख्नु पर्ने पक्षमा पाकिस्तान रहेको उहाँले स्पष्ट पार्नुभयो ।
पाकिस्तानले कश्मिर मुद्दालाई अन्तर्राष्ट्रिय समुदायसमक्ष राख्दै आएपनि भारतले भने यो दुई देशबीचको आपसी विवाद भएको बताउँदै आएको छ । भारत कश्मिर विवाद समाधानका लागि अन्तर्राष्ट्रिय सहयोग नचाहिने पक्षमा छ ।
- एजेन्सीको सहयोगमा
