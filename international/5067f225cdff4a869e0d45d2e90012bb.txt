होन्डुरसकी सुन्दरी मारिया मृत फेला

मंसिर ३ – होन्डुरसकी सुन्दरी मारिया होजे अलभराडो मृत अवस्थामा भेटिएकी छन् । १९ वर्षकी सुन्दरी मारियासँगै उनी २३ वर्षकी दिदी सोफिया पनि मृत अवस्थामा भेटिएको बिबिसीमा उल्लेख गरिएको छ ।
उनीहरु गएको बिहीबारबाट बेपत्ता भएका थिए । होन्डुरसकी सुन्दरी मारिया लण्डनमा हुने मिस वर्ल्ड २०१४ मा होन्डुरका तर्फबाट भाग लिने तय भएको थियो ।
हत्या गरेको आशंकामा होन्डुरको प्रहरीले मारियाका प्रेमी सहित चार जनालाई पक्राउ गरेको छ । संयुक्त राष्ट्रसंघको रिपोर्ट अनुसार होन्डुरस विश्वमा सबैभन्दा बढी मानिसको हत्या हुने देश मध्य एक हो ।
