अभियुक्तले न्यायाधीशकै अगाडि विष पिएपछि...

मंसिर १३ –युद्ध अपराधमा दोषी मानिएका अभियुक्तले अन्तराष्ट्रिय अदालतमा हेगमा विष खाएपछि सुनुवाई स्थगित भएको छ ।
 
बुधबार स्लोबोदान प्राल्याकसहित ६ जना बोस्नियन राजनैतिक नेतृत्व तथा सैनिक कमाण्डरहरुको मुद्धामा बुधबार सुनुवाई हुने कार्यक्रम तय गरिएको थियो । स्लोबोदानलाई पूर्वी मोस्टारमा भएको युद्ध अपराधमा दोषी ठहराउँदै सन् २०१३ मा २० वर्षको जेल सजाय सुनाइएको थियो । 
सुनुवाईकै क्रममा स्लोबोदानले ‘मैले विष पिएको छु’ भनेपछि सुनुवाई स्थगन भएको हो । स्लोबोदान उठेर हात उठाउँदै गिलासमा केही पिएको देखेपछि अदालती कारबाही रोकिएको हो । उनका वकिलले उनले विष नै पिएको बीबीसीले जनाएको छ । 
न्यायाधीशले उनले विष पिएको गिलास माग्दै गर्दा कसैले एम्बुलेन्स बोलाएको सुनिएको बीबीसी संवाददाता अन्ना होलिगानले हेगबाट बताएकी छिन् ।
