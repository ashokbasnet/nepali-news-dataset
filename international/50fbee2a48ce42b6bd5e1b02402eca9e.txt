सोमालियाको होटलमा बन्दुकधारीको आक्रमण, दुई सांसदसहित १० जना मारिए

काठमाडौं, जेठ २० । सोमालियाको राजधानी मोगादिसुस्थित एक होटलमा बन्दुकधारीले गरेको आक्रमणमा कम्तिमा १० जनाको मृत्यु भएको छ । मृत्यु हुनेमा दुईजना सांसदसमेत छन् ।बन्दुकधारीले एम्बेसडर होटलको बाहिरी गेटमा विस्फोट गराउँदै होटलभित्र पसेर आक्रमण गरेको प्रत्यक्षदर्शीको भनाइ उद्धृत गर्दै अन्तर्राष्ट्रिय सन्चारमाध्यमहरुले जनाएका छन् ।यो होटलमा नेता तथा सरकारी अधिकारीहरुसमेत बस्दै आएका थिए । आक्रमणमा अरु ४० जनाभन्दा बढी घाइते भएका छन् ।हमलापछि चरमपन्थी संगठन ‘अल–सबाब’ले यसको जिम्मेवारी लिएको छ । (एजेन्सी)
