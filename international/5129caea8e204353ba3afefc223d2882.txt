बेलायत इयुबाट बाहिरिए विश्व अर्थतन्त्रमा झड्का : जी २०

फागुन १६ – विश्वका प्रमुख अर्थतन्त्र भएका देशका अर्धमन्त्रीले बेलायत युरोपियन युनियन इयुबाट बाहिरिएमा त्यसले विश्व अर्थतन्त्रमा निकै ठूलो धक्का लाग्ने बताएका छन् । चीनमा भएको जी ट्वेन्टी राष्ट्रको दुई दिने बैठकपछि जारी गरिएको वक्तव्यमा बेलायतले इयु छोडेमा त्यो विश्व अर्थतन्त्रका लागि ठूलो झड्का हुने उल्लेख छ । बेलायतले इयुको पनुर्संरचना प्रस्तावमा सहमति नभए आफूले इयु छोड्ने बताउँदै आएको छ ।
जी ट्वेन्टीका चान्सलर जर्ज ओस्बोर्नेले इयुको पुनर्संरचना प्रस्तावमा ढिलाइ हुनु निकै गम्भीर रहेको बताउनुभएको छ । तर जी ट्वेन्टी भित्रै रहेका केही देशले भने बेलायत इयुबाट अलग भएपनि त्यसले विश्व अर्थतन्त्रलाई असर नगर्ने बताएका छन् ।
जी ट्वेन्टीका पूर्व चान्सलर लर्ड लसनले जी ट्वेन्टीले बेलायत इयुबाट अलग भएमा विश्व अर्थतन्त्रमा झड्का लाग्ने भनि दिएको चेतावनीलाई बेतुकको शंज्ञा दिनुभएको छ । अहिले पनि जी २० का १५ देश इयु बाहिरका रहेकाले यसले कुनै पनि असर नपर्ने उहाँको भनाई छ ।
बेलायती प्रधानमन्त्री बेलायतलाई व्यापारसहितका अरु विभिन्न विषयमा विशेष व्यवस्थासहितको इयु पुनर्संरचना प्रस्ताव पारित गराउने पक्षमा हुनुहुन्छ । यस्तो नभएमा बेलायत इयुबाट अलग हुनेछ । 
– एजेन्सीको सहयोगमा
