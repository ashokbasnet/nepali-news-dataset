नाइजेरियामा आत्मघाती बम विस्फोटमा कम्तीमा ५० जना मारिए

एदमावा जिल्लास्थित मुबि सहरको एक मस्जिदमा नमाज पढिरहेको मानिसहरुको भिडमा बिहानीको समयमा आत्मघाती बम विस्फोट हुँदा कम्तीमा ५० जनाको मृत्यु भएको प्रहरीले बताएको छ  ।

एकजना प्रत्यक्षदर्शी अबुबकार सुलेले एएफपि समाचार संस्थालाई बताएअनुसार आत्मघाती विस्फोट गराउने मन्डलीमा नमाज पढिरहेका मध्ये एकजना थिए । अहिलेसम्म विस्फोटको जिम्मेवारी कसैले पनि लिएको छैन् । तर, उत्तरी नाइजेरियामा इश्लामिक आतंकवादि संगठन बोकोहरामको आक्रमणमा सर्वसाधारण पर्ने गरेका छन् ।

८ वर्षको अन्तरालमा बोकोहरामको आक्रमणमा करिव २० हजार नाइजेरियालीको ज्यान गइसकेको छ । बीबीसी पत्रकार इशाक खालिदका अनुसार अत्याधुनिक सैन्य क्षेत्रबाहेक उत्तर–पूर्वी नाइजेरियामा बोकोहरामले आत्मघाती विस्फोटको संख्या बढाएका छन् । ।

गत डिसेम्बरमा एजना महिलाले आत्मघाती विस्फोट गराउँदा ४५ जनाको ज्यान गएको थियो । एजेन्सी
