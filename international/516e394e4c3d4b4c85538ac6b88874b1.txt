थाइल्याण्डमा बाढीमा परी मर्नेको संख्या ५ सय नाघ्यो

कात्तिक २० — थाइल्याण्डमा विनाशकारी बाढीमा परी मर्नेको संख्या ५ सय नाघेको छ  । राजधानी बैंककका धेरै क्षेत्र तथा देशका अरु केही सहर अहिलेपनि डुबानमा परेका एपीले जनाएको छ । 

 

तीन महिनादेखिको भारी वर्षाका कारण थाइल्याण्डमा ५० वर्ष यताकै विनाशकारी बाढी आएको छ । अहिलेसम्म बाढीका कारण पाँच सय ६ जनाको ज्यान गैसकेको सरकारले पुष्टि गरेको छ । सरकारले बैंककका ८ जिल्लाका बासिन्दालाई सुरक्षित ठाउँमा जान निर्देशन दिएको छ । 

 

प्रधानमन्त्री यिंगलक सिनावात्राले बाढीबाट क्षतिग्रस्त भएका भौतिक पूर्वाधार निर्माणको लागि ३ अर्व ३० करोड डलर खर्च गरिने बताउनुभएको छ । एजेन्सी
