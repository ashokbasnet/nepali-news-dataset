सिरिया आक्रमणमा समर्थन जुटाउने अमेरिकी प्रस्ताब असफल

भदौ २२ – सिरियामाथि आक्रमण गर्न सहमति जुटाउने अमेरिकी प्रस्ताव जी ट्वान्टी बैठकमा असफल भएको छ ।
प्रस्तावमा सहमति नबने पछि अमेरिकी राष्ट्रपति बाराक ओबामा स्वदेश फर्किनुभएको छ । सिरियामाथि सैन्य कारबाही गर्न अन्तराष्ट्रिय समुदायको समर्थन जुटाउन जी २० सम्मेलनमा ओबामाले जोडदार पहल गर्नुभएको थियो ।
सिरियाली सेनाले रासायनिक हतियार प्रयोग गरी निर्दोष नागरिकको हत्या गरेको आरोप लगाउँदै सिरियामाथि सैन्य कारबाही गर्ने तयारीमा अमेरिका जुटेको हो । सिरियामाथि सैन्य हमला गर्ने अमेरिकी प्रस्तावमा चीन र रुसले समर्थन जनाएका छैनन् ।
ओमाबासंगको भेटमा रुसका राष्ट्रपति भ्यादिमिर पुटिनले सिरियामा सैन्य कारबाही भए अस्थिरता छाउने चेतावनी दिएको अन्तराष्ट्रिय सञ्चार माध्यमहरुले जनाएका छन् ।
सिरियाली सेनाले प्रयोग गरेको घातक रासायनिक हतियारको आक्रमणबाट एक हजार ४ सय २९ जना मारिएका अमेरिकाको दाबी छ । तर सिरियाली राष्ट्रपति बसर अल असादले भने चरमपन्थी समूहले सिरियामा हिंसा भड्काएको बताउँदै आउनुभएको छ ।
