आगलागीको खतरा भएपछि लन्डनका पाँच वटा टावरमा रहेका फ्ल्याट खाली 

क्यामडेन काउन्सिलका पाँच वटा टावरमा रहेका ८ सयभन्दा बढी फ्ल्याट खाली गर्न थालिएको हो ।

गत हप्ता लण्डनको २४ तले ग्रेनफेल टावरमा आगलागी हुँदा कम्तिमा ७९ जनाको ज्यान गएपछि क्यामडेनका टावरमा पनि आगलागीको खतरा देखिएको भन्दै त्यहाँ रहेका परिवारलाई सुरक्षित स्थानमा सार्न थालिएको हो ।

टावरमा प्रयोग भएका सामग्री आगोले छिटो टिप्ने खालको रहेको र ग्यासको पाइपको व्यवस्थापन सुरक्षति नरहेको हुन सक्ने आशंकामा मानिसलाई सुरक्षित स्थानमा सार्न सुरु गरिएको क्याडेन काउन्सिलले जनाएको छ ।

सुरुमा ट्यापलो टावरका फ्ल्याट मात्रै खाली गर्ने भनिएको थियो । तर पछि सबै पाँचै टावरका फ्ल्याट खाली गर्ने काउन्सिलले जनाएको हो ।

अब पाँचै टावरको अग्नि सुरक्षाको अवस्था जाँच गरिने र त्यसपछिमात्रै त्यहाँ परिवारलाई फिर्ता पढाइने बताइएको छ । (एजेन्सी)
