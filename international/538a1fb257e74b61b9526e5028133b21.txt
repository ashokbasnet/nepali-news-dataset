कोलम्बियाः डुंगा डुब्दा ६ जनाको मृत्यु, १६ बेपत्ता

असार १२ – कोलम्बियाको एक तालमा डुंगा डुब्दा कम्तिमा ६ जनाको ज्यान गएको छ । १६ जना अझै हराइरहेका छन् । कोलम्बियाको उत्तर पश्चिमी क्षेत्र ग्वाटापेमा रहेको तालमा यात्रु डुंगा डुबेको बिबिसीले जनाएको छ ।
डुंगा डुबे लगतै एक सय ३३ जनाको सकुशल उद्धार गरिएको स्थानीय अधिकारीले बताएका छन् । झण्डै एक सय ७० जना चढेको डुंगा तालमा चलाउन सुरु गरेको पाँच मिनेटभित्रै डुबेको प्रत्यक्षदर्शीले बताएका छन् । आफूहरुलाई लाइफ ज्याकेट पनि नदिइएको दुर्घटनामा बाँचेका व्यक्तिले आरोप लगाएका छन् ।
