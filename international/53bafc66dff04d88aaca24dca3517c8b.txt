म्यानमारमा नागरिकमाथि भएको दुर्व्यवहारको छानविन हुनुपर्ने

साउन १३ - राष्ट्रसंघीय मानवअधिकार उच्चायुक्त नभी पिल्लेले म्यानमारको राखीने राज्यका बासिन्दामाथि सुरक्षाकर्मीद्वारा दुर्व्यवहार भएको भन्ने आरोपको स्वतन्त्र छानबीन हुनुपर्ने बताउनुभएको छ । हिंसा रोक्न भन्दै उत्तरी क्षेत्रमा पठाईएका सुरक्षाकर्मीहरुले त्यहाँका मुस्लिम समुदायमाथि दुव्र्यवहार गरेको जानकारी आएको भन्दै पिल्लेले स्वतन्त्र छानबीनमा जोड दिनुभएको हो ।

 


सुरक्षाफौजले मुस्लिम समुदायप्रति लक्षित गरी भेदभावपूर्ण र मनोमानी गतिविधी सन्चालन गरिरहेको र उनीहरु स्वयं संघर्षमा सामेल भएको विभिन्न श्रोतबाट जानकारी पाएको उच्चायुक्त पिल्लेले दावी गर्नुभयो । सम्बन्धित अधिकारीहरुको साम्प्रदायिक हिंसाप्रतिको बेवास्ताले रोहिंग्या मुस्लिम समुदायका व्यक्ति प्रति लक्षित कारवाहीको रुप लिनसक्ने संभावना देखिएको भन्दै उहाँले चिन्ता व्यक्त गर्नुभयो ।
राष्ट्रसंघीय दूतलाई हिंसा प्रभावित क्षेत्रमा जान दिने म्यानमारको सरकारको निर्णयको स्वागत गर्दै उच्चायुक्त पिल्लले पूर्ण रुपमा अधिकार सम्पन्न स्वतन्त्र छानबीनको बिकल्प नभएकोमा जोड दिनुभएको छ ।
म्यानमारको राखीने राज्यमा गएको मे मा मुस्लिम समुदायका तीन जना मानिसले बौद्ध समुदायका महिलालाई बलात्कार पछि हत्या गरेको सार्वजनिक भएपछि दुई समुदायबीच हिंसा भड्किएको थियो । त्यसयता ७८ जनाको ज्यन गएको राष्ट्रसंघीय मानवअधिकार उच्चायोगले जनाएको छ । हिंसाका कारण सित्वे र मौङ्गडाउ नगर र त्यस आसपासका ८० हजार बासिन्दा विस्थापीत भएका छन् ।
