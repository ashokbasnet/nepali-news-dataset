अमेरिकामा बन्दुकधारीले अन्धाधुन्ध गोली प्रहार गर्दा ७ जनाको मृत्यु

फागुन ९ – अमेरिकाको मिसिगन राज्यमा बन्दुकधारीले गोली चलाउँदा ७ जनाको ज्यान गएको छ । कारमा आएका बन्दुकधारीले गोली चलाउँदा पाँच जनाको रेष्टुरेन्टमा र २ जनाको कार सोरुममा ज्यान गएको स्थानीय प्रहरीले जनाएका छन् ।
ज्यान जानेमा एक ८ वर्षका बालक पनि रहेको जनाइएको छ । आक्रमणकारीले पहिले कार सोरुममा आक्रमण गरेको र त्यसपछि रेष्टुरेन्टमा आक्रमण गरेका थिए । कार सोरुममा भएको आक्रमणमा दुई जनाको ज्यान गएको थियो भने एक महिला घाइते भएकी थिइन् । प्रहरीले आक्रमणमा संलग्न भएको आशंका एक ४५ वर्षका पुरुषलाई पक्राउ गरेको छ । पक्राउ परेका व्यक्तिको कारमा हतियार फेला परेको प्रहरीले जनाएको छ । आक्रमणमा संलग्नको खोजी भइरहेको सरकारी अधिकारीले बताएका छन् ।
– एजेन्सीको सहयोगमा
