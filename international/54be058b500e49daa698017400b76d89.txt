​उत्तर कोरियाले सैन्य परेड गर्ने, लामो दूरीको मिसाइल प्रदर्शन गर्न सक्ने

माघ २५ – दक्षिण कोरियामा हुने शीतकालीन ओलम्पिकलाई मध्यनजर गर्दै सैन्य परेड नगर्ने बताएको उत्तर कोरियाले अन्तिम समयमा आएर सैन्य परेड गर्ने भएको छ । सेना स्थापना दिवसको अवसरमा हरेक वर्षको फेबु्ररी ८ तारिकमा सैन्य परेड आयोजना गर्दै आएको उत्तर कोरियाले यो वर्ष शीतकालीन ओलम्पिकका कारण नगर्ने बताएको थियो ।
विश्वका विभिन्न देशले उत्तर कोरियालाई सैन्य परेड नगरेर ओलम्पिक खेललाई सहयोग गर्न आग्रह गरेका थिए । तर, उत्तर कोरियाले सैन्य परेडमाथि बोल्ने अधिकार कसैमाथि नभएको टिप्पणी गर्दै सैन्य परेड गर्ने निर्णय गरेको बीबीसीले जनाएको छ । 

विज्ञहरुले उत्तर कोरियाले आफ्नो ७० औं सेना स्थापना दिवसको अवसरमा लामो दूरीको मिसाइल प्रदर्शन गर्ने अनुमान गरेका छन । दक्षिण कोरियाका सरकारी अधिकारीले भने फ्योंगयाङ एयरपोर्टको नजिकै १३ हजार सेनाले २ सय उपकरणका साथ रिहर्शल गरिरहेको देखिएको बताएका छन ।
सेना स्थापना दिवसको अबसरमा हरेक वर्ष उत्तर कोरियाले विभिन्न कार्यक्रम गर्दै आएको छ । सन १९४८ को फेबु्ररी ७ का दिन यसको उत्तर कोरियाली सेनाको स्थापना भएको थियो ।
