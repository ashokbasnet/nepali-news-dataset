सिरियामा हवाई अक्रमण रोक्न रुससँग अमेरिकाको आग्रह

फागुन ३ – अमेरिकाले सिरियामा विपक्षी विरुद्ध गर्दै आएको हवाई आक्रमण रोक्न रुससँग आग्रह गरेको छ । अमेरिकी  राष्ट्रपति बाराक ओमाबाले रुसी राष्ट्रपति भ्लादिमिर पुटिनसँग सिरियाका विपक्षी अर्थात सरकार विरोधी बिद्रोहीलाई आक्रमणको निशाना नबनाउन आग्रह गर्नुभएको हो । ओबामाले पुटिनलाई टेलिफोन गरेर सिरियाली राष्ट्रपति बसर अल असदको विपक्षमा रहेका पक्षलाई आक्रमणको निशाना नबनाउन आग्रह गर्नु भएको ह्वाइट हाउसले जनाएको छ ।
ओबामाले सिरिया सरकार तथा उसका सहयोगीको नियन्त्रणमा रहेका क्षेत्रमा मानवीय सहायताका सामग्री लैजाने वातावतरण मिलाउनु पर्नेमा पनि जोड दिनुभएको छ । रुसले हवाई आक्रमण मार्फत सिरियाली सेनालाई सहयोग गर्दै आएको छ । अमेरिकाले भने सरकारको विक्षयमा रहेका समूहलाई सहयोग गर्ने गरेको छ । रुसी हवाई आक्रमणको निशाना बिद्रोही संगठन इस्लामिक स्टेट आइएस नभएर सिरियाली राष्ट्रपति बसर अल असदको विक्षयमा रहेका समूह बन्ने गरेको अमेरिकाले जनाएको छ । 
– एजेन्सीको सहयोगमा
