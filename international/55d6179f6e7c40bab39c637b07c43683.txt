स्पेनमा आगलागीमा परी ३ जनाको ज्यान गयो

साउन ८ – स्पेनको उत्तर–पूर्वी क्षेत्र क्याटालोनियामा भएको आगलागीमा परी ३ जनाको ज्यान गएको छ । कयौ प्रभावित भएका छन् । आगलागीबाट बच्न भाग्ने क्रममा फ्रान्सको सिमा क्षेत्रमा रहेको समुन्द्रमा डुबेर २ जना फ्रान्सेली नागरिकको ज्यान गएको क्याटालोनियाको आन्तरिक मन्त्रालयले जनाएको छ ।

 

त्यस क्षेत्रका १ लाख ३५ हजार नागरिकलाई घरबाट बाहिर ननिस्कन सरकारले निर्देशन दिएको छ । हावाको गति तीब्र भएकाले आगो नियन्त्रण भन्दा बाहिर रहेको आन्तरिक मन्त्रालयको भनाई छ । आगलागिबाट झण्डै १३ हजार हेक्टर जंगल नष्ट भएको अधिकारीहरुले अनुमान गरेका छन् । यो समयमा क्याटालोनियामा घुम्नका लागि फ्रान्सेली नगारिक बढी भित्रने गरेको मन्त्रालयले जनाएको छ ।
