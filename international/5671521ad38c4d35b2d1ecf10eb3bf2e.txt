शिव सेनाका प्रमुख बाल ठाकरेको निधन

मंसिर २  - भारतीय हिन्दु कट्टरपन्थी दल शिव सेनाका अध्यक्ष बाल ठाकरेको ८६ वर्षको उमेरमा निधन भएको छ । 

केहीदिनदेखि अस्वस्थ रहेका ठाकरेको हृदयघातका कारण आफ्नै निवास मातोश्रीमा शनिवार दिउँसो निधन भएको हो ।

 

उहाँको शबलाई आइतवार अन्तिम श्रदाञ्जलीका लागि शिवाजी पार्कमा राखिने छ । र अन्तिम संस्कार गरिने छ । सन् १९२६ मा जन्मिएका ठाकरेले सन् १९६६ मा शिब सेनाको गठन गर्नुभएको थियो ।

यसअघि उहाँले कार्टुनिष्टको रुपमा आफ्नो करिअर सुरु गर्नुभएको थियो । उहाँ मराठी भाषाको पत्रिका सामना र हिन्दी भाषाको पत्रिका दोपहरका सामनाका संस्थापक पनि हुनुहुन्छ ।

उहाँको दल शिव सेना उसले गरेका कामका कारण बेला बेलामा विवादमा पनि पर्ने गरेको छ ।

- भारतीय सञ्चार माध्यमको सहयोगमा
