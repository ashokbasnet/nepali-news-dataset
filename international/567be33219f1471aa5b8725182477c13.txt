यूरोपको आर्थिक संकटको असर विकासोन्मुख देशमा

असार ११ – यूरोपेली मुलुकमा देखिएको आर्थिक संकटले विकासोन्मुख देशको विकासमा असर परेको एक अध्ययनले देखाएको छ । आर्थिक मन्दीले गर्दा विकास निर्माणका योजनाको खर्च कटौती भएकाले गरीब देशको अवस्था नाजुक बन्दै गएको र ती देशहरुमा सहयोग रकम पनि घट्दै गएको तथ्याङ्कले देखाएको छ ।

 

तथ्याङ्कका अनुसार यूरोपको ऋण संकटले गएको वर्ष र यो वर्ष भारी मात्रामा सरकारी काम प्रभावित भएको छ । त्यसमा पनि ग्रीस र स्पेन ऋण संकटले बढी प्रभावित भएका छन् । आर्थिक संकटले थलीएपछि ग्रीसले ४० प्रतिशत कार्यक्रम रोकेको तथ्याङमा उल्लेख गरिएको छ ।

ऋण संकटकै कारण यूरोपेली देशमा बैदेशिक सहायता राशी पनि आधाजसोले घटेको अन्तर्राष्ट्रिय सञ्चार माध्यमले जनाएका छन् । बैदेशिक सहायता कमी आएपछि बिदेशीको सहयोगमा बन्ने योजना समेत अलपत्र परेका छन् । आर्थिक मन्दीको बढी मार दैनिक मजदुरी गर्नेहरुलाई परेको छ ।
