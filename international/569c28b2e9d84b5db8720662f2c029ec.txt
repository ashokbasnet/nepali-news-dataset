पाकिस्तानी महिलामा धूमपानको लत

माघ १८ – पाकिस्तानी महिलाहरुमा हरेक वर्ष धूमपानको लत बढ्दै गएको छ ।
स्कूले र विश्वविद्यालयका छात्राहरु तथा अन्य महिलाहरु समेत धूमपानको लतमा फस्दै गएका छन् । धूमपानका लागि सहज वातावरण नभएकाले धूमपानको लतमा फस्नेहरुले लुकिछिपी चुरोट  प्रयोग गर्ने गरेको बिबिसीले जनाएको छ ।
त्यसैले हरेकवर्ष सूर्तिजन्य पदार्थको कारोबार बढ्दै गएको छ । त्यहाँ हरेक वर्ष एकलाख टन भन्दा पनि बढी सूर्तिजन्य बस्तुको कारोबार हुन थालेको छ । पाकिस्तानमा महिलाहरुले सूर्तिजन्य पदार्थ सेवनलाई प्रतिवन्ध जस्तै मानिन्छ ।
सूर्तिजन्य पदार्थको विरोधमा अभियान चलाइरहेका अभियानकर्ता नदिम ईकवालले पछिल्लो समय महिलाहरुमा लत बढ्नुमा सूर्तिजन्य पदार्थको विज्ञापन मुख्य कारण भएको बताउनुभयो ।
संसारमा हरेकवर्ष सूर्तिजन्य पदार्थको सेवनबाट हुने क्यान्सरले १० लाख जनाको ज्यान जाने गरेको छ । सन् १८८० मा अमेरिकी नागरिक जेम्स बुकानन् ड्यूकले आफ्नै हातले चुरोट बनाएपछि यसको कारोबार शुरु भएको मानिन्छ ।
