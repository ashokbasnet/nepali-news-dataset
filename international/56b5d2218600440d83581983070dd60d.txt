पाकिस्तानले नेटो सेनालाई समान आपूर्तीमा लगाएको रोक यथावत राख्ने

काठमाडौं, मंसिर १७ पाकिस्तानले अफगानिस्तानमा रहेका नेटो सेनाको लागि बन्दोवस्तीका सामान आपूर्तिमा लगाएको रोक तत्काल फुकुवा नगर्ने भएको छ । सुरक्षा मामिलाको विषयमा संसदको स्थायी समितिको बैठकले यस्तो निर्णय लिएको हो । त्यस्तै पाकिस्तानले अफगानिस्तानको भविष्यबारे जर्मनीमा हुन गैरहेको अन्तराष्ट्रिय बैठकमा भाग नलिने अन्तिम निर्णय गरेको छ । गएको नोभेम्बर २६ मा नेटो सेनाको आक्रमणमा २४ जना पाकिस्तानी सेनाको ज्यान गए लगत्तै पाकिस्तान सरकारले नेटो सेनाका लागि बन्दोवस्तीका सामान लैजाने आफ्नो देशको बाटो बन्द गरिदिएको हो । मन्त्रीपरिषदको उक्त निर्णय अर्को आदेश नभएसम्म परिवर्तन नहुने पाकिस्तानका प्रधानमन्त्री युसुफ रजा गिलानीले जनाएको बिबिसीले जनाएको छ । साथै उहाँले पाकिस्तानी सीमामा हुने बाह्य हस्तक्षेप तथा आक्रमणको कडा प्रतिवाद गर्न समेत पाकिस्तानी सेनालाई निर्देशन दिनुभएको छ ।
