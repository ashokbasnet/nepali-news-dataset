४५ वर्षअघिको दुर्घटनामा ज्यान गुमाएका सैनिकको शव भेटियो

भदौ १६ – सैन्य विमान दुर्घटनामा ज्यान गुमाएका एक जना भारतीय सैनिकको ४५ वर्ष पछि शव फेला परेको छ ।
सैनिक हवल्दार जगमाइल सिंहको शव हिमाञ्चल प्रदेशको उत्तरी धक्का ग्लेशियर क्षेत्रमा फेला परेको भारतीय सेनाले जनाएको छ । शवसँगै भेटिएका कागजातका आधारमा सिंहको पहिचान गरिएको सैनिक प्रवक्ताले बताएका छन् ।
सन् १९६८ को फेब्रुअरीमा चन्डीगढबाट लेहका लागि उडेको विमान सेनाको विमान हिमाञ्चल प्रदेशलाई भारतप्रशासित काश्मीरसँग जोड्ने रोहताङ पास नजिक दुर्घटना हुँदा विमानमा सवार सबै एक सय २ जनाको ज्यान गएको थियो ।
एन्टोनोभ १२ नामको विमानको अवशेष सन् २००३ मा धक्का ग्लेशियरमा फेला परेको थियो । खोजीकै क्रममा सन् २००३ देखि २००९ सम्म ४ वटा शव फेला परेका थिए । पछिल्लो पल्ट खोजी अभियान गएको अगस्त १६ तारिखदेखि सुरु गरिएको छ ।
दुर्घटनास्थल निकै उचाईमा रहेकाले वर्षमा १५/२० दिन र दैनिक केही घण्टा मात्रै खोजी कार्य गर्न सकिने भएकाले समस्या भएको भारतीय सेनाले जनाएको छ ।
एजेन्सीको सहयोगमा
