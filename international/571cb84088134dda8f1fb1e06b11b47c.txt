पेरुमा १४० यात्री सवार विमानमा आगोलागी

विमानले भुइँ छोइसकेपछि आगोलागी भएकाले अग्नि नियन्त्रक दल तत्कालै त्यहाँ पुगी उद्धार गर्न सफल रहेकाले विमानमा सवार सबै यात्रीहरु सकुशल रहेका पनि स्थानीय सन्चारमाध्यहरुले जनाएका छन् ।

पेरुभियन एअरलाइन्सको उक्त बोइङ–७३७ विमानमा चालकदलका सदस्यसहित १४० जना यात्री सवार रहेका पनि पेरुको एउटा दैनिक पत्रिका ‘एल कमर्सियो’ले उल्लेख गरेको छ ।

उक्त विमान मंगलबार स्थानीय समयानुसार साँझ ५ बजे (नेपाली समयानुसार बुधबार बिहान सबेरै) जाउजा विमानस्थलमा अवतरण गर्न लागेको थियो ।

घटना भइरहेको समयमै विमानस्थल परिसरबाहिरबाट कोही शोखिनदार व्यक्तिले खिचेको भिडियो क्यामेराले दुर्घटनाग्रस्त विमानबाट कालो र बाक्लो धुवाँको मुस्लो उठिरहेको र यस धुवाँको मूस्लोले यात्रीमाझ ठूलो त्रास सिर्जना गरेको दृश्य देखाएको थियो ।

के–कस्ता कारणले विमानमा आगोलागी हुन पुगेको हो सो तथ्य तत्काल खुल्न नसकेको पनि जनाइएको छ । रासस/सिन्ह्वा
