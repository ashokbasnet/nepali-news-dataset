रुसी सेना पूर्वी युक्रेनमा प्रवेश गर्‍याे: नेटो

कात्तिक २७-  रुसी सेना पूर्वी युक्रेनमा प्रवेश गरेका नेटोले जनाएको छ । पूर्वी युक्रेनमा रुसी सैनिक अध्याधुनिक सैन्य सामग्री सहित प्रवेश गरिरहेको नेटोका कमान्डर फिलिप ब्रेडलोभलार्इ उघृत गर्दै बिबिसीले जनाएको छ ।
रुसले भने युक्रेनमा सेना नपठाएको प्रतिक्रिया दिएको छ । केहि महिनादेखि रुस र युक्रेनबीच तनाव छ । युक्रेनी सेना र रुसी समर्थकबीच गएको सेप्टेम्बर ५ मा युद्ध विरामको सहमति भएको थियो  । तर युद्ध विरामपछि पनि दुई देशका समर्थकबीच हिंसात्मक झडप भैरहेको छ ।
युक्रेनमा रुसले पृथकतावादी समूहलाई हातहतियार दिएर सहयोग गरिरहेको र रुसी फौजलाई त्यहाँ पठाएको भन्दै पश्चिमा राष्ट्रले रुसको आलोचना गर्दै आएका छन् ।
