अमेरिकामाथिको आक्रमण असैह्य : ओबामा

भदौ ३० - अमेरिकी राष्ट्रपति बाराक ओबामाले इस्लाम धर्म विरोधी फिल्मको बहानामा अमेरिकामाथिको आक्रमण सैह्य नहुने चेतावनी दिनुभएको छ । फिल्मका कारण मुस्लिम देशहरुमा भैरहेको आक्रमणप्रति कडा प्रतिक्रिया जनाउँदै ओबामाले कुनै बहानामा भएपनि आक्रमण नसहने बताएको छ ।

 

तर अमेरिकाको मुस्लिम सहित सबै धर्म प्रति गहिरो सम्मान रहेको स्पष्टिकरण दिनुभएको छ । फिल्मको विरोध गर्दै अमेरिकी दुताबासहरुमा भैरहेको आक्रमणको औचित्य पुष्टि हुन नसकेको बताउनुभयो । इस्लाम धर्म र पैगम्बर मोहम्मदको अपमान गरिएको भन्दै भैरहेको विरोधकमा क्रममा लिवियामा अमेरिकी राजदूतको हत्या भएको छ भने सुडान र यमनमा दुताबासमा आक्रमण भएको छ । अरब मुलुकहरुमा प्रदर्शन चर्किएको छ ।

- एजेन्सीको सहयोगमा
