राहुल गान्धीलाई मार्ने धम्की ?

नयाँदिल्ली, वैशाख २८ । भारतीय कांग्रेस पार्टीका नेता राहुल गान्धीलाई हत्याको धम्की आएको छ । सो धम्कीपछि उनले दक्षिणी भारतको भ्रमण पनि रद्द गरेका छन् ।गान्धी भारतको मुख्य प्रतिपक्षी दल कांग्रेसका दोस्रो वरीयताका नेता हुन् । उनले पडुचोरी, तामिल नाडु, केरलालगायतका दक्षिणी भारतीय क्षेत्रको भ्रमण गर्ने कार्यक्रम थियो ।सोमबार राति सो धम्की आएको र त्यसपछि उनले भ्रमण रद्द गर्नुपरेको भारतीय सन्चारमाध्मले जनाएका छन् ।नेता गान्धीले भने आफ्नो भ्रमण रद्द गर्नुपरेकोमा क्षमायाचना गरेका छन् ।उनी यही मे १६ मा हुन गइरहेको स्थानीय निर्वाचनका लागि ती क्षेत्रमा जान लागेका थिए ।उनले आफूलाई ज्वरो आएकोले सो भ्रमण रद्द गर्नुपरेको जनाएका थिए । तर, पार्टीले भने उनलाई मार्ने धम्की पोडुचरीबाट आएकोले सो भ्रमण रद्द गरिएको बताएको छ ।भारतीय गृहमन्त्री राजनाथ सिंहले भारत सरकारले उनको भ्रमणका लागि आवश्यक सुरक्षा प्रबन्ध मिलाइएको जानकारी दिएका थिए । रासस/एपी
