ट्रम्पलाई दुर्जनहरुको नेता भन्दै ओबामा बोले–आशा रोज्ने कि डर ?

साउन १३ – अमेरिकी राष्ट्रपति बाराक ओबामाले हिलारी क्लिन्टनलाई अमेरिकाको नयाँ राष्ट्रपति बनाउन आफ्नो साथ नछोड्न आग्रह गर्नुभएको छ । फिलाडेल्फियामा भएको डेमोक्र्याटिक पार्टीको राष्ट्रिय सम्मेलनमा राष्ट्रपति ओबामाले क्लिन्टन अमेरिकाको राष्ट्रपतिका लागि सबैभन्दा योग्य व्यक्ति भएको बताउनुभयो । क्लिन्टन अमेरिकाको ‘आशा’ र रिपब्लिकन पार्टीका उम्मेदवार डोनाल्ड ट्रम्प ‘डर’ रहेको ओबामाको भनाई छ । आशा रोज्ने कि डर भन्ने अमेरिकी नागरिकको हातमा रहेको उहाँको भनाई छ । ट्रम्प देश भित्रका दुर्जनहरुको नेता रहेको ओबामाको आरोप छ । अमेरिका अहिले आफैमा उत्कृष्ट देश बनिनसको र अहिले पनि धेरै असल मानिस गरिबी, हिंसा र उपेक्षामा बाँच्च बाध्य भएको उहाँको भनाई छ । पछि परेका मानिसलाई अगाडि ल्याएर अमेरिकालाई उत्कृष्ट देश बनाउने क्षमता क्लिन्टनसँग मात्रै रहेको ओबामाको भनाई छ । रिपब्लिकन पार्टीका उम्मेदवार ट्रम्प एक व्यापारी रहेको तर उनीसँग भविष्यको योजना र तथ्यको जानकारी दुवै नरहेको ओबामाले आरोप लगाउनुभयो । राष्ट्रपति ओबामाले आफू अमेरिकाको भविष्यको विषयमा आशावादी रहेको र त्यसको एक मात्र कारण हिलारी क्लिन्टन रहेको बताउनुभयो । यस्तै उपराष्ट्रपति जो बिडेनले ट्रम्पले धार्मिक असहिष्णुता बढाएको बताउनुभयो ।
