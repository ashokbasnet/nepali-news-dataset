​दुबईको ६३ तला अग्लाे एक होटलमा आगलागी

पुस १७ - दुबईको एउटा होटलमा आगोलागी हुँदा १६ जना घाइते भएका छन् । ६३ तला अग्लो होटलको २० औँ तलामा आगलागी भएको हो । 
नयाँ वर्षको स्वागत उत्सव चलिरहँदा शुक्रबार राति लागेको आगो ३ सय मिटर उचाइसम्म पुगेको छ । विश्वकै अग्लो भवन बुर्ज खलिफा अगाडीको होटलमा लागेको आगोले मानवीय क्षति भने भएको छैन । 
बिबिसीका अनुसार के कारण आगोलागि भयो भन्ने एकिन हुन सकेको छैन । दुबई सरकारले ट्वीट मार्फत आगलागीको सूचना दिएको थियो । अहिले आगो नियन्त्रण भित्रै रहेको बताइएको छ । आगलागी भएको भवनमा पाँचतारे होटल र अपार्टमेन्ट रहेको छ ।
