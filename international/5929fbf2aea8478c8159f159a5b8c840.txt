उड्दै गरेको विमानबाट एक यात्रु खसे

माघ २१ – सोमालियामा एक यात्रु उड्दै गरेको विमानबाट खसेका छन्  । सोमालियाको राजधानी मोगादिशुबाट जिबुतीको लागि उडान भरेको विमानबाट यात्रु खसेका हुन् ।                                               उडानका क्रममा विमानमा विस्फोट भएको र त्यसपछि यात्रु खसेको अन्तराष्ट्रिय सञ्चार माध्यमले जनाएका छन् । दुर्घटनामा अन्य दुई जना घाइते भएका छन् । विमानबाट खसेका यात्रुको ज्यान गएको छ । वृद्ध एक व्यक्तिको शव फेला परेको सोमालियाको प्रहरी जनाएको छ । विमानका अधिकारीहरुले विमानमा अचानक खराबी आएको र एक जना यात्रु हराइरहेका बताएका छन् । 
विमानमा चालक दलका सात सदस्यसहित ७४ जना यात्रु सवार थिए । विमानमा बिस्फोट भएपछि मोगादिशुमा नै आपत्तकालिन अवतरण गरिएको थियो । विमानमा विस्फोट भए÷नभएको बारे अनुसन्धान भैरहेको छ । डालो एयरलाइन्सको ३१५९ विमानमा विस्फोट भएको खबरमा उल्लेख छ ।
