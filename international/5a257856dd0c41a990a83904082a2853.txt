एशियाली महिलामा स्तन क्यान्सरको खतरा बढी

कात्तिक २९ - बेलायतमा रहेका एशियालीमुलका महिलाहरुलाई स्तन क्यान्सर बढी हुने गरेको एक अध्ययनले देखाएको छ ।

अरु ठाउँका महिलामा भन्दा एशियाका महिलाहरुमा स्तन क्यान्सर बढी हुने गरेको पाईएको अध्ययनमा उल्लेख छ ।

स्तन क्यान्सरका बिरामी बढ्दै गएपनि क्यान्सरकै कारण ज्यान गुमाउनेको सख्यामा भने वृद्धि नभएको अनुसन्धानकर्ताहरुले बताएका छन् ।

 

विभिन्न मूलका महिलाहरुलाई सहभागि गराएर गरिएको अध्ययनमा यस्तो देखिएको उनीहरुले बताएका छन् ।

स्तन क्यान्सरका रोगी बढ्दै गएकाले यसको रोकथाम र यसबाट बच्ने उपायका बारेमा बिरमीलाई जागरुक गराउनु पर्नेमा चिकित्सकहरुले जोड दिएका छन् ।

- एजेन्सीको सहयोगमा
