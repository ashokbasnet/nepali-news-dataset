इबोला भाइरस नियन्त्रण बाहिरः डब्लुएचओ

साउन २५ – विश्व स्वास्थ्य संगठनले घातक इबोला भाइरस नियन्त्रण भन्दा बाहिर गइसकेकाले सतर्कता अपनाउन आग्रह गरेको छ ।
संगठनले इबोला भाइरसको महामारी रोक्न अन्तर्राष्ट्रिय सहयोगको अपिलसमेत गरेको छ ।
इबोला भाइरसको प्रकोप फैलिनबाट रोक्न यातायातमा समेत प्रतिबन्ध लगाउन सकिने र त्यसका लागि अन्तर्राष्ट्रिय स्तरमा प्रयास गर्नू पर्ने संगठनको भनाइ छ । संगठनका अनुसार पश्चिमी अफ्रिकी देशबाट इबोला अरु देशमा पनि फैलिसकेको छ । संगठनका निर्देशक डाक्टर मारग्रेट चाँनले इबोला भाइरस नियन्त्रण भन्दा बाहिर गइसकेकाले अवस्था झन् खतरा बनेको भन्दै सचेत हुन आग्रह गर्नू भएको छ ।
पहिलो पटक गएको मार्चमा गिनीमा देखिएको यो भाइरस अहिले लाइबेरिया, सियरालियोन, लाइबेरिया, नाइजेरिया लगायत देशमा प्रकोपको रुपमा फैलिएको छ । यो भाइरसका कारण १ हजार जना भन्दा धेरैको ज्यान गइसकेको संगठनले जनाएको छ । संगठनले इबोलालाई विश्वव्यापी स्वास्थ्य संकटको रुपमा घोषणा गरिसकेको छ ।
एजेन्सीहरु
