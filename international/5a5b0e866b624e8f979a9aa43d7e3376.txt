भारत र इटलीको संबन्ध चिसिँदै

चैत ६ – इटलीले आफ्नो राजदूतलाई देश छोड्न रोक लगाएर भारतले कुटनीतिक सुविधा सम्बन्धि अन्तर्राष्ट्रिय कानून उल्लंघन गरेको आरोप लगाएको छ ।

भारतको सर्वोच्च अदालतले सोमबार इटलीका राजदूत ड्यानियल म्यानसिनीले कुटनीतिक मर्यादा गुमाएको भन्दै भारत छोड्न लगाएको प्रतिबन्ध कायम राखेपछि इटलीको प्रतिक्रिया आएको हो ।

इटलीको विदेश मन्त्रालयले वक्तव्य निकाली भारतले अन्तर्राष्ट्रिय कानून उल्लंघन गरेपनि आफुहरु अझैपनि मित्रतापूर्ण द्विपक्षीय सम्म कायम राख्न समस्याको कुटनीतिक समाधान खोज्न सकिनेमा आशावादी रहेको उल्लेख गरेको छ ।

भारतीय अदालतले इटलीका राजदूत म्यानसिनीले हत्या आरोप लागेका दुई जना सैनिकलाई आफ्नो रोहबर र आश्वासनमा स्वदेश पठाउनुभएको थियो । तर इटलीले समस्या कुटनीतिक तवरले सुल्झाउनुपर्ने भन्दै ती सैनिकलाई भारत नपठाएपछि भारतीय सर्वोच्च अदालतले राजदूत म्यानसिनीले विश्वास गुमाएको टिप्पणी गरेको हो ।

हत्या आरोप लागेका सैनिकलाई अझै पनि २२ मार्चसम्म भारत फर्किने र अदालती आदेशको अवहेलना नगरेको पुष्टि गर्ने अवसर रहेको भारतीय सञ्चारमाध्यमले जनाएका छन् ।
