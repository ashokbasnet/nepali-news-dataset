अमेरिकी राष्ट्रपति ओबामाले ह्वाइट हाउसमा मनाए दिपावली

वासिंटन, कात्तिक १५ । अमेरिकी राष्ट्रपति बाराक ओबामाले हिन्दुहरुको महान पर्व दिपावली मनाएका छन् ।

उनले ह्वाइट हाउसमै दीप प्रज्ज्वलन गरी दिपावली मनाएका हुन् ।

अमेरिकी राष्ट्रपति कार्यालय ह्वाइट हाउसले यसबारे जानकारी दिदैं तस्वीरसमेत सार्वजनिक गरेको छ ।

अमेरिकी राष्ट्रपति ओबामाका तर्फबाट दिइएको सन्देशमा भनिएको छ, ‘अमेरिका र विश्वभर उज्यालोको पर्व मनाइरहेका सबैमा दिपावलीको शुभकामना ।’

ओबामाले दिपावली मनाउने पहिलो अमेरिकी राष्ट्रपति भएकोमा आफूलाई गर्व लागेको समेत बताएका छन् । उनले पत्नी मिशेल ओबामाका साथ सन् २००९ मा राष्ट्रपति भवनमा पहिलो पटक दिपावली मनाएका थिए । (एजेन्सी)
