हङकङमा भद्रअवज्ञा आन्दोलनको घोषणा

असोज १२ - पूर्ण प्रजातान्त्रिक निर्वाचनको माग सहित हङकङमा भद्रअवज्ञा आन्दोलनको घोषणा गरिएको छ। हङकङको 'अकुपाई सेन्ट्रल' अभियानका नेता बेन्नी ताईले हङकङको अर्थतन्त्रको केन्द्रलाई ठप्प पार्ने घोषणा गर्नुभएको छ।
घोषणाको तयारी एक हप्तापछि मात्रै गर्ने तयारी रहे पनि शुक्रबार ६० प्रदर्शनकारीलाई प्रहरीले नियन्त्रणमा लिएपछि ताईले आकस्मिकरूपमा हिजो 'सेन्ट्रल हङकङ' ठप्प पार्ने घोषना गर्नुभएको थियो।
चीनले सन् २०१७मा हङकङमा हुने भनिएको पूर्ण प्रजातान्त्रिक निर्वाचन हुन नदिने घोषणा पछि हङकङमा केहि दिनदेखि प्रदर्शन भैरहेको छ। चीनले सन् २०१७ मा हुने निर्वाचनमा पूर्व निर्धारित व्यक्तिहरू मात्रै उम्मेदवार हुन पाउने घोषणा गरेपछि हङकङमा प्रदर्शन चर्किएको हो।
