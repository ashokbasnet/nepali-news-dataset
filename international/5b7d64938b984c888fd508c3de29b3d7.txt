बलात्कृत भएको उजुरी गर्न जाँदा १६ महिना जेल

साउन ५ – आफूमाथि बलात्कार भएको उजुरी गर्ने नर्वेकी एक युवतीलाई संयुक्त अरब इमिरेट्स युएइमा १६ महिनाको जेल सजायँ सुनाइएको छ ।
अदालतले विवाह पहिले यौन सम्बन्ध राखेका, मदिरा सेवन गरेको र झुटो बोलेको भन्दै सजायँ सुनाएको हो । अदालतको फैसला विरुद्ध उनले अपिल गरेकी अन्तर्राष्ट्रिय सञ्चार माध्यमले जनाएका छन् ।
व्यापारिक भ्रमणमा युएई पुगेकी इन्टेरियर डिजाइनर नर्बेकी २५ वर्षीया मार्टे डेबोराह मार्चमा बलात्कारको शिकार भएकी थिइन् । नाईट क्लबाट फर्किदै गर्दा बलात्कृत भएको र उजुरी गर्दा प्रहरीले उल्टै पैसा र पासपोर्ट खोसेर आफू विरुद्ध मुद्दा चालएको उनको दाबी छ ।
उनी दुबईमा रहेको नर्बेको सिमास सेन्टरमा शरण लिएर बसेकी छन् । अदालतले फैसला सुनाएपछि उनी प्रहरीको खोजी सूचिमा परेकी छन् । नर्वे र युएइको बीच सुपुर्दगी सन्धि नभएका कारण पीडित महिलाले सजायँ भोग्नुपर्ने भएको छ ।
