बिएसएफको विमान दुर्घटना, १० जनाको मृत्यु

पुस ७ – भारतीय सीमा सुरक्षा बलको विमान दुर्घटनाग्रस्त भएको छ । राजधानी दिल्लीको इन्दिरा गान्धी अन्तर्राष्ट्रिय विमान स्थल नजिक विमान दुर्घटनाग्रस्त हुँदा विमानमा सवार सबै १० जनाको ज्यान गएको छ ।
दिल्ली विमानस्थलबाट पाँच किलोमिटर पर द्वारिका क्षेत्रको बडपोला गाउँमा विमान दुर्घटनाग्रस्त भएको हो । विमानस्थलबाट उडान भरेको केही मिनेटपछि नै कन्ट्रोल रुपसँग विमानको सम्पर्क विच्छेद भएको थियो ।
बिएसएफका प्राविधिक कर्मचारी लिएर सीमा क्षेत्रका लागि उडेको विमान दुर्घटनाग्रस्त भएको हो । दुर्घटनापछि विमानमा आगो लागेको थियो । घटना लगतै उद्दारकर्मी तथा अग्निनियन्त्रण घटनास्थलमा पुगेका थिए ।
– एजेन्सीको सहयोगमा
