​वायु प्रदुषणका कारण हरेक १० मिनेटमा एक जनाको मृत्यु

भदौ २४ – विश्व बैंकको प्रतिवेदन अनुसार हरेक दश मिनेटमा एकजना व्यक्तिको प्रदुषित हावाका कारण ज्यान जाने गरेको छ । वायु प्रदुषणबाट मर्नेको संख्या र धुमपानबाट मर्नेको संख्या लगभग बराबरी भएको विश्व बैंकले जनाएको छ । 
विश्व बैंकको प्रतिवेदन अनुसार विश्वमा हरेक वर्ष अर्बौं डलरको घाटा हुने गरेको छ । यही कारणले पनि धेरै गरीब देशले विकास गर्न नसकेको बताइएको छ । यसबाट सबैभन्दा बढी श्रमिक वर्ग पीडित भएका छन् । उनीहरुको कमाईको ठूलो अंश स्वास्थ्यमा खर्च गर्नु परेकाले जीवन स्तर माथि उक्सिन नसकेको विश्व बैंकले जनाएको छ । 
विश्व बैंकको सन् २०१३ को प्रतिवेदन अनुसार चीनको वायु प्रदुषणका कारण सबैभन्दा बढी नोक्सान भएको थियो । वायु प्रदुषणका कारण चीनमा कुल ग्राहस्थ उत्पादनको १० प्रतिशत र भारतको आठ प्रतिशत हरेक वर्ष घाटा हुने गरेको छ ।
