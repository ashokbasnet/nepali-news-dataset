अष्ट्रेलियामा आतंकवादी हमला गर्न तयार एकजना संदिग्ध पक्राउ

नयाँ वर्ष मनाउने तयारी भैरहेको अष्ट्रेलियाको मेलवर्न सहरको मुख्य क्षेत्र ‘फेडेरेसन स्क्यायर’मा स्वचालित बन्दुकबाट गोलि हान्ने तयारीमा रहेका २० वर्षीय युवक पक्राउ परेका हुन् ।

ती व्याक्ति सुराकीका आधारमा सोमबार मेलवर्नको वेरीबीबाट पक्राउ परेको भिक्टोरिया प्रहरीले बताएको हो । प्रहरीका अनुसार पक्राउ पर्ने ती युवक सोमाली बाबुआमाबाट अष्ट्रेलियामै जन्मिएको र उनले इन्टरनेटबाट आतंकवादी संगठन 'अल कायदा'बाट निर्देशन पाएको खुल्न आएको छ ।

भिक्टोरिया प्रहरी प्रमुख शेन पट्टोनले पक्राउ गरिएको समयमा उनको साथबाट कुनै हतियार भने फेला नपरेको बताए । उनका अनुसार पक्राउ परेका ती युवकलाई आतंकवादसम्बन्धी मुद्दा चलाइने जनाएको छ । ती युवकले अधिकतम जन्मकैदको सजायँ पाउन सक्ने बताइएको छ ।

गत वर्ष अष्ट्रेलियाको मेलवर्न सहरको उक्त स्थानमा करिव ५० हजार व्यक्तिले नयाँ वर्ष मनाएको 'बीबीसी'ले उल्लेख गरेको छ । एजेन्सी
