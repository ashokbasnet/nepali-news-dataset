पाकिस्तान : मस्जिदमा धमाका, २२ जनाको मृत्यु, ७० घाइते

चैत् १८ – पाकिस्तानको उत्तरपश्चिमी क्षेत्र पाराचिनारको एक मस्जिदमा शुक्रबार विस्फोट हुँदा २२ जनाको ज्यान गएको छ । ७० जना घाइते भएका छन् । 
विस्फोटमा ज्यान गुमाउनेमा बालबालिका र महिला धेरै रहेको त्यस क्षेत्रका अधिकारीलाई उद्धृत गर्दे बिबिसीले जनाएको छ ।
सिया मस्जिदको पार्किङ स्थलमा रहेको कारमा राखिएको बम विस्फोट भएको पाकिस्तानी प्रहरीलाई उद्धृत गर्दै सिन्हवाले जनाएको छ । विस्फोटबाट १५ वटा पसलमा क्षति पुगेको छ । विस्फोटका बेला मानिसहरु नमाज पढ्न मस्जिदमा गएका थिए ।
