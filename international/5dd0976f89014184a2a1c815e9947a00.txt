बिहार पुलिसलाई धन्यवाद दिन पटना पुगे सुरेश केडिया

पटना, जेठ २५ । केही दिनअघि बाराबाट अपहरणमा परेर भारतको बिहारबाट रिहा भएका नेपाली व्यवसायी सुरेश केडिया बिहार पुलिसलाई धन्यवाद दिन पटना पुगेका छन् ।

भारतीय संचारमाध्यमका अनुसार उनले बिहार पुलिस मुख्यालयमा पुगेर सोमबार आफ्नो उद्धारमा सहयोग गर्ने सबैलाई धन्यवाद दिएका हुन् ।

बिहारका डिजीपी पीके ठाकुरका अनुसार बिहारका तीन जिल्लाका प्रहरीले संयुक्त रुपमा अभियान संचालन गर्दै विभिन्न स्थानमा छापा मारेर सुरेशलाई अपहरण मुक्त गराएको हो ।अपहरणका मूख्य आरोपी जेलमै रहेको बिहार पुलिसले जनाएको छ ।

२६ मईमा अपहरण गरिएका केडियालाई २९ मईमा बिहारबाट अपहरणमुक्त गराइएको थियो । (एजेन्सी)
