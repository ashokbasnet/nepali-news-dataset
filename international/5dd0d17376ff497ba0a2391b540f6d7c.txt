सिरियामा सरकारी सेनाको कार्वाहीमा ९० भन्दा धेरैको मृत्यु

पुस ९ – सिरियामा सरकारी सेनाको कार्वाहीमा ९० जनाभन्दा धेरैको ज्यान गएको छ । अरु ५० भन्दा धेरै घाईते भएका छन् । हामा प्रान्तको हाल्फाया शरहमा  रहेको एक बेकरीमा सेनाले हवाई कार्बाही गरेको विपक्षी कार्यकर्ताले बताएका अन्तर्राष्ट्रिय सञ्चार माध्यमले जनाएका छन् ।

केही समयअघि मात्र हाल्फाया शहरलाई विद्रोहीले नियन्त्रणमा लिएका थिए ।

सिरियामा २१ महिनादेखि राष्ट्रपति बसर अल असाद विरुद्ध आन्दोलन चलिरहेको छ । संघर्षका क्रममा ४४ हजार सर्वसाधारणले ज्यान गुमाईसकेको विपक्षीले जनाएका छन् ।

सिरियामा भईरहेको रक्तपात अन्त्यका लागि संयुक्त राष्ट्रसंघ र अरब लिगले प्रयास गरिरहेपनि कुनै उपलब्धि हुन सकेको छैन ।
