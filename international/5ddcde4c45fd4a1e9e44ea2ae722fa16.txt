लिबियामा आइएसका उच्च कमाण्डरले शरण लिँदै

माघ २१ – बिद्रोही संगठन इस्लामिक स्टेट आइएसका उच्च कमाण्डरले लिबियामा शरण लिने गरेको खुलासा भएको छ । लिबियाबो गुप्तचर अधिकारीका अनुसार गएको केही महिनादेखि आइएसका धेरै शीर्ष नेता तथा कमाण्डरले इराक तथा सिरियाको बाटो भएर लिबियामा आएर शरण लिएको बताएका छन् । लबियाको सिरते शहरमा विभिन्न देशबाट आएका आइएसका लडाकु तथा कमाण्डरले शरण लिएको उनीहरुको भनाई छ । आइएसले सिरते शहर गएको वर्ष नियन्त्रणमा लिएको थियो ।
लिबियामा आइएसको बढ्दै गएको आइएसको खतराका विषयमा छलफल गर्न अमेरिका तथा बेलयातसहित विभिन्न २३ देशका प्रतिनिधि इटालीको रोममा भेला भएका छन् । लिबियामा कायम रहेको राजनीतिक अस्थिरताका कारण आइएस विरुद्ध कडा कारवाही अभियान सुरु हुन सकेको छैन । सिरते पूर्व शासक मुअम्मर गद्दाफीको गृहनगर रहेको र आइएसलाई गद्दाफीका समर्थकको साथ मिलेको आशंका गरिएको छ । गद्दाफिको शासन ढलेपछि पनि लिबियामा राजनीतिक अस्थिरता रोकिएको छैन । यसले विद्रोहीलाई थप बल मिलेको छ । 
– एजेन्सीको सहयोगमा
