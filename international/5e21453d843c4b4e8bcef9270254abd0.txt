काठेपुल भाँचिदा दार्जिलिङमा कम्तिमा २७ जनाको ज्यान गयो

कात्तिक ६ — भारतको दार्जिलिङमा काठेपुल भाँचिदा कम्तिमा २७ जनाको ज्यान गएको छ । शनिबार राति दार्जिलिङको बिजोनबारी क्षेत्रमा रहेको काठेपुल अत्यधिक भारका कारण भाँचिएर भएको दुर्घटनामा ६० जना घाइते भएका छन् । 

 

 

स्थानीय नेताको भाषण सुन्नको लागि ठूलो संख्यामा स्थानीय बासिन्दा पूलमा चढेको बेला पुल भाँचिएको हो । पूल निकै पूरानो भएको र अघिल्लो महिनाको भुइँचालोले पनि क्षतिग्रस्त बनाएको अधिकारीहरुले बताएका छन् । 

 

रेलले किचेर १६ जनाको ज्यान गयो

 

भारतकै  छत्तीसगढमा शनिबार राति रेलले किचेर १६ जनाको ज्यान गएको छ । अरु १० जना घाइते भएका छन् । मुम्बइ हाओडा रेलमार्ग अन्तरगत बिलासपुर जिल्लामा पर्ने तरबहारमा सर्वसाधारणले रेलको लिक पार गरिरहेको बेला तीव्र गतिमा रहेको रेलले किचेको रेलवे अधिकारीहरुले जनाएका छन् । 

 

घटनापछि आक्रोसित स्थानीय बासिन्दाहरुले सरकारी कार्यालय तथा गाडिहरुमा आगजनी गरेको छ । छत्तिसगढ सरकारले घटनामा मारिनेका परिवारलाई पचास हजार भारतीय रुपैयाँ दिने घोषणा गरेको छ ।  - एजेन्सी
