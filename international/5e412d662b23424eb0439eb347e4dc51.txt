​‘पहिलो टेस्ट म्याचमै राहुल गान्धीबाट शतकको आश गर्नु बेइमानी हो’

पुस ३ –गुजरात हिमाञ्चल प्रदेशमा भएको विधानसभा चुनावमा भारतीय जनता पार्टीले धेरै ठाउँमा जित हासिल गरेको छ । उसले धेरै ठाउँमा अग्रता बनाएको पनि छ । 
त्यसो त गुजरातमा कांग्रेसले अहिलेसम्मकै राम्रो प्रदर्शन गरेको छ । हरेक पार्टीमा हार र जितको पक्षमा विभिन्न नेताका बयानहरु सार्वजनिक हुन थालेका छन् । कांग्रेस सांसद शशि थरुरले गुजरात विधानसभाको परिणामलाई सकारात्मक रुपमा हेर्नुभएको छ । भलै कांग्रेस गुजरातमा सरकार बनाउनबाट बञ्चित भयो, एक सशक्त प्रतिपक्षका रुपमा उभिने चाहिँ पक्का हुने तय भएको छ । 
संयुक्त राष्ट्रसंघका पूर्व उपमहासचिव समेत रहेका थरुरले अहिलेको नतिजालाई लिएर नवनिर्वाचित कांग्रेस अध्यक्ष राह्ल गान्धीकाृे मुल्यांकन गर्न नमिल्ने बताउनुभयो । ‘पहिलो टेस्ट म्याचमै शतकको आश गर्नु बेइमानी हो । यो पहिलो चुनापव हो, हामीले राम्रो गरेका छौँ’, उहाँले भन्नुभयो । 
१८२ सिट रहेको गुजरात विधानसभामा १०० सिटमा बिजेपी र ८० सिटमा कांग्रेसले अग्रता बनाएका छन् । त्यस्तै ६८ सिट रहेको हिमाञ्चलमा बिजेपी ४१ सिट र कांग्रेस २३ सिटमा  अगाडि रहेका छन् । 
यसपटकको गुजरात र हिमाञ्चल चुनावलाई भारतीय प्रधानमन्त्री नरेन्द्र मोदी र कांग्रेस अध्यक्ष राहुल गान्धीबीचको व्यक्तिवको लडाईँको रुपमा पनि हेरिएको थियो ।
