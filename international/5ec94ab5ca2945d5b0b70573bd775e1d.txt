आतंकवादी आक्रमणमा संलग्न रहेको भन्दै साउदीमा ४७ जनालाई फाँसी

पुस १८ - आतंकवादी आक्रमणमा संलग्न रहेको भन्दै साउदी अरेवियाको सरकारले ४७ जनालाई फाँसी दिएको छ । फाँसी पाउनेमा एक जना शिया धर्मगुरु पनि छन् ।
साउदी अरेबियाको गृह मन्त्रालयका अनुसार फाँसीको सजायँ पाउनेहरु सन् २००३ देखि २००६ को बिचमा साउदी अरवियामा अलकायदाले गरेको आतंकवादी आक्रमणमा संलग्न थिए ।
फाँसी पाउने धेरै जसो साउदी नागिरक नै छन् । फाँसी पाउने धर्मगुरु शेख निम्रले सन् २०११ मा साउदी अरेवियाको पूर्वी प्रान्तमा सरकारविरुद्ध भएको विरोध प्रदर्शनको समर्थन गरेका थिए । 
- एजेन्सीको सहयोगमा
