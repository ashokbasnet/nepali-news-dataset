इराकमा ५० भन्दा बढी सामूहिक चिहान फेला

काठमाडौं, वैशाख २५ । इराकको रमादी सहरमा ५० भन्दा बढी सामूहिक चिहान भेटिएका छन् । त्यस्ता चिहानमा ४० जनासम्मको शव भेटिएको छ ।इराकी सेनाले इस्लामिक अतिवादी समूह ‘आइएस’को नियन्त्रणबाट रमादी पुनः नियन्त्रणमा लिएपछि चिहान फेलापरेका हुन् ।सन् २०१५ को मेदेखि आइएसको नियन्त्रणमा रहेको रमादी डिसेम्बरमा सरकारी सेनाले पुनः नियन्त्रणमा लिएको थियो ।इराकका लागि अमेरिकी विशेषदूत जान कुविसले संयुक्त राष्ट्रसंघको सुरक्षा परिषदमा सामूहिक चिहान आइएसको नृशंस अपराधको प्रमाण भएको बताएका छन् ।कुविसले आइएस लडाकूलाई जवाफदेही बनाउन अन्तर्राष्ट्रिय समुदायले कदम चाल्नुपर्ने पनि बताए ।सैन्य बलबाट आइएस पराजित हुन नसक्ने भन्दै कुविसले समस्याको जरोसम्म पुगेर सम्बोधन गर्नुपर्ने धारणा व्यक्त गरे ।आइएसले नियन्त्रणमा लिएका अरु सहरमा पनि चिहान फेलापरेका छन् । इराकमा संघर्षका कारण एक करोड मानिस सहयोगको पर्खाइमा छन् । (एजेन्सी)
