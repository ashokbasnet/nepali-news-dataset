चीनमा शक्ति संघर्ष, वरिष्ठ नेता पदबाट निश्कासित

चैत २ – चिनियाँ कम्यूनिष्ट पार्टीले पार्टीका वरिष्ठ नेता बो जीलाई पदबाट हटाएको छ । चोङकिङ्ग नगरका पार्टी प्रमुख बोलाई उहाँको प्रान्तका प्रहरी प्रमुखले अमेरिकी दुतावासमा एक दिन बिताएको विषयमा विवाद बढेपछि पदबाट हटाईएको बिबिसीले जनाएको छ ।  


 

६२ वर्षिय बो चिनियाँ कम्युनिष्ट पार्टीका २५ सदस्यीय पोलिटब्युरो कमिटिका सदस्य थिए । उहाँको स्थानमा उपप्रधानमन्त्री झाङ्ग देजिआङ्गलाई नियुक्त गरिनेछ ।

 

बोलाई चीनको शीर्ष नेतृत्वको प्रबल दाबेदारका रुपमा हेरिंदै आएको र उनले यसैवर्ष निर्धारित पार्टीको महाधिवेशनमा स्थायी समितिमा जाने ईच्छा व्यक्त गरेको अलजजिराले जनाएको छ ।
