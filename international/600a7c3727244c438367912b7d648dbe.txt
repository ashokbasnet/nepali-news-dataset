भूउपग्रह प्रक्षेपण गर्ने उत्तर कोरियाको तयारी

माघ २० – उत्तर कोरियाले आउँदो हप्ता एक भूउपग्रह प्रक्षेपण गर्ने तयारी गरेको छ । उत्तर कोरियाले भूउपग्रह प्रक्षेपण गर्ने आफ्नो तयारी बारे संयुक्त राष्ट्रसंघलाई मंगलबार जानकारी गराएको हो । भूउपग्रह प्रक्षेपणले आफ्नो देशको लामो दूरीसम्म मार हान्न सक्ने क्षेप्यास्त्रको क्षमता विस्तार हुने उत्तरले जनाएको छ । उत्तर कोरियाले फेब्रुअरी ८ देखि २५ भित्र भूउपग्रह प्रक्षेपण गर्ने योजना बनाएको हो ।
यो खबरपछि अमेरिकाले उत्तर कोरिया विरुद्धको प्रतिबन्ध थप कडा बनाउन राष्ट्रसंघसँग आग्रह गरेको छ । क्षेप्यास्त्र प्रक्षेपणको विषयमा अहिले पनि उत्तर कोरियाले राष्ट्रसंघको प्रतिबन्ध खेप्दै आएको छ । गएको जनवरी ६ मा पनि उत्तरले हाइड्रोजन बमको सफल परीक्षण गरेको थियो । 
– एजेन्सीको सहयोगमा
