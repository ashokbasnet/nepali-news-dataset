कंगोमा फेरि फैलियो इबोला संक्रमण

वैशाख ३० – अफ्रिकी देश कंगोमा इबोला भाइरसको संक्रमण फैलिएको छ । विश्व स्वास्थ्य संगठन (डब्लुएचओ) ले कंगोमा इबोलाको प्रकोप फैलिएको घोषणा गरेको हो । कंगोको उत्तरपूर्वी क्षेत्रमा इबोलाका कारण १ जनाको ज्यान गएको पुष्टि भएको बिबिसीले जनाएको छ । ९ जनामा इबोलाको संक्रमण भएको हुनसक्ने आशंका गरिएकोमा तीन जनाको ज्यान गएको र त्यसमध्ये एकजनामा इबोला पुष्टि भएको डब्लुएचओले जनाएको छ ।


On 11 May 2017, the Min of Health of the Democratic Republic of the Congo notified WHO &amp; partners of a lab-confirmed case of #Ebola#DRC
— WHO (@WHO) 12 May 2017


मध्य अफ्रिकी गणतन्त्र (कार) सँगको सीमा क्षेत्रमा इबोला संक्रमण भेटिएको र त्यहाँ मानिसहरु बिरामी पर्न थालेका स्वास्थ्यकर्मीले बताएका छन् । ग्रामीण बस्ती र कम जनसंख्या भएकाले संक्रमणदर नियन्त्रण गर्न र रोकथाम गर्न भने सहज हुने डब्लुएचओले जनाएको छ ।
त्यहाँ सन् २०१४ मा अन्तिम पटक इबोलाको संक्रमण फैलिएको थियो ।  सन् २०१४÷१५ मा पश्चिम अफ्रिकी देशमा फैलिएको इबोलाका कारण ११ हजार मानिसको ज्यान गएको थियो ।
