लेबनानका राष्ट्रपतिद्वारा प्रधानमन्त्रीको अवस्थाबारे साउदीलाई प्रश्न

प्रधानमन्त्री हरिरीले आफ्नो ज्यानको खतरा बढेको भन्दै अघिल्लो हप्ता रियादबाटै राजीनामा घोषणा गरेका थिए ।

राष्ट्रपति आउनले उनको राजीनामा स्वीकृत गरेका छैनन् । सुन्नी नेता एवं व्यापारी हरिरीलाई राष्ट्रपति आउनले सन् २०१६ मा प्रधानमन्त्रीमा नियुक्त गरेका थिए ।

राजीनामाको घोषणापछि हरिरीको कुनै भनाइ सार्वजनिक भएको छैन । लेबनानका लडाकु समूहले साउदी अरबले हरिरीलाई बन्दी बनाएको आरोप लगाएको छ ।

अमेरिकाले छद्म युद्धका लागि लेबनानलाई प्रयोग नगर्न अरु मुलुकलाई चेतावनी दिएको छ ।(एजेन्सी)
