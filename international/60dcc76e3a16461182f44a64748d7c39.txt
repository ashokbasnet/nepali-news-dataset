इबोला भाइरस फैलिँदै गएपछि अन्तर्राष्ट्रिय संकटकाल घोषणा

साउन २३ - विश्व स्वास्थ्य संगठनले पश्चिम अफ्रिकी मुलुकमा इबोला भाइरस फैलिँदै गएकोमा त्यसलाई अन्तर्राष्ट्रिय संकटकाल घोषणा गरेको छ ।
विश्व स्वास्थ्य संगठन डब्लुएचओले यसलाई संकटकाल घोषणा गर्दै सहयोगका लागि जोड दिएको छ ।
स्वीट्जरल्याण्डमा विज्ञहरुको आपतकालीन बैठकपछि यस्तो घोषणा भएको बिबिसीले जनाएको छ । इबोला भाइरस फैलिन नदिन अन्तर्राष्ट्रिय समन्वय आवश्यक रहेकोमा डब्लुएचओले जोड दिएको छ ।  डब्लुएचओले यसलाई असाधारण घटना भनेको छ ।
यो वर्ष अहिलेसम्म इबोला भाईरसका कारण पश्चिम अफ्रिकामा नौसय ३० जनाको ज्यान गैसकेको छ । गिनी, लाइबेरिया, नाइजेरिया र सियरालियोनमा गरी एकहजार ७ सय जनामा इबोला भाइरसको संक्रमण देखिएको छ ।
एजेन्सी
