भारतमा उपराष्ट्रपति चयनका लागि मतदान हुँदै

साउन २३ – भारतमा उपराष्ट्रपति चयनका लागि मंगलवार मतदान हुँदैछ । प्रगतिशील गठबन्धनका तर्फबाट वर्तमान उपराष्ट्रपति हामिद अन्सारी र प्रजातान्त्रिक गठबन्धनका तर्फबाट पूर्व विदेशमन्त्री जसवन्त सिंह उपराष्ट्रपतिको चुनावी दौडमा हुनुहुन्छ ।

 

चुनावी सर्वेक्षणले अन्सारीको जित हुने संकेत गरेका छन् । आफ्ना उम्मेदवार केही कमजोर देखिएपछि प्रजातान्त्रिक गठबन्धनको मुख्य दल भारतीय जनता पार्टीले संभावित सहयोगी दलहरुलाई चुनावमा सहयोग गर्न आग्रह गरेको छ ।

अहिलेसम्म जसवन्त सिंहलाई अन्नाद्रमुकले चुनावमा समर्थन दिने घोषणा गरेपनि अरु दलले औपचारिक प्रतिक्रिया नदिएको भारतीय सञ्चारमाध्यमले जनाएका छन् । उपराष्ट्रपति निर्वाचनको नतिजा मंगलवार बेलुकीसम्म घोषणा गरिने छ ।
