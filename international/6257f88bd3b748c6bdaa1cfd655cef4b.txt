इस्तानबुलमा आत्मघाती बम आक्रमण

काठमाडौं, चैत ६ । टर्कीको इस्तानबुलस्थित व्यस्त किनमेल क्षेत्रमा शनिबार गराइएको आत्मघाती बम आक्रमणमा परी कम्तिमा चारजनाको मृत्यु भएको छ ।आक्रमणमा घाइते भएका ३६ मध्ये तीनजनाको अवस्था गम्भीर रहेको छ ।गत हप्तामात्र राजधानी अंकारामा कुर्दिस लडाकू समूहले गरेको आक्रमणमा ३७ जनाको मृत्यु भएको थियो ।टर्की इस्लामिक अतिवादी समूह ‘आइएस’विरुद्धको अन्तर्राष्ट्रिय गठबन्धनको सदस्य राष्ट्र हो ।पछिल्लो समय टर्कीमा आतंककारी समूहले सर्वसाधारणलाई आक्रमणको निशाना बनाउँदै आएका छन् । (एजेन्सी)
