अन्डरवर्ल्डका डन छोटा राजन इन्डोनेसियामा पक्राउ

कात्तिक ९– अन्डरवर्ल्डका डन भारतका छोटा राजन इन्डोनेसियामा पक्राउ परेका छन् । 
विभिन्न आपराधिक घटना तथा हत्यामा संलग्न रहेका छोटा राजन अर्थात राजेन्द्र सदाशिव निकाल्जी इन्डोनेसियामा पक्राउ परेका भारतीय संचार माध्यमले जनाएका छन् । 
अस्ट्रेलियाको सिड्नीबाट बाली आउने क्रममा उनी पक्राउ परेका हुन् । इन्टरपोलले उनलाई सन् १९८५ मा सर्वाधिक खोजीको सुचीमा राखेको थियो । 
उनलाई भारत पठाउने तयारी भैरहेको इन्डोनेसियाका अधिकारीले बताएका छन् । नेपालमा भएका केही आपराधिक घटनामा पनि उनको संलग्नता रहेको थियो ।
