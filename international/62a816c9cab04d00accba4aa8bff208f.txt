लालु यादव भ्रष्टाचारी ठहर, जेल चलान

असोज १४ - भारत विहारका पूर्व मूख्य मन्त्री तथा रेलमन्त्री लालुप्रसाद यादव भ्रष्टाचारी ठहर भएका छन् ।
पशु आहारामा घोटाला गरेको अभियोगमा विहारका पूर्व मुख्य मन्त्री तथा राष्ट्रिय जनता दलका प्रमुख लालुप्रसादसहित अरु ४५ जनालाई एक अदालतले दोषी ठहर गरेको छ ।
मुख्यमन्त्री रहँदा पशु आहारामा फर्जी बिल बनाएर करोडौँ रुपैयाँ घोटाला गरेको आरोपमा अदालतले उनलाई दोषी ठहर गरेको हो ।
लालुप्रसाद यादवलाई अहिले राँचीको बिर्सा मुन्दा जेलमा पठाइएको छ भने उनको विषयमा अक्टुबर ३ तारिखमा सजायँ सुनाइनेछ । राँचीको अदालतका वकिलहरुले उनलाई ४ देखि ७ वर्षको जेल सजायँ हुन सक्ने बताएका छन् ।
लालु यादवले भने यस निर्णयलाई अस्वीकार गरेका छन् । यो घटनाले यादवको राजनीतिक भविष्य सकिने विश्लेषण गरिएको छ । भ्रष्टाचारको मुद्दा चर्किएपछि यादवले विहारको मुख्यमन्त्री पदबाट राजीनामा दिएका थिए ।
