‘छोटु ग्यांग’सँग प्रहरीको ‘हार’, पाकिस्तानमा सेना उत्रियो कारबाहीमा

काठमाडौं, वैशाख ७ । पाकिस्तानमा पछिल्लो समय हिंसात्मक गतिविधि गर्दै आएको ‘छोटु ग्यांग’ नामको समूहको अपहरणमा परेका २४ सुरक्षाकर्मीलाई कब्जामुक्त गर्न पाकिस्तानी सेनाले कारबाही तीव्र पारेको छ भने कारबाहीकैक्रममा दोहोरोे भिडन्त भएको छ ।दुई साताअघि सो समूहले सात प्रहरीको हत्या गर्नुकासाथै २४ प्रहरीलाई अपहरण गरेको थियो ।कारबाहीकोक्रममा पाकिस्तानी सेनाले कब्जामा लिइएका प्रहरीहरु राखेको ठाउँको पहिचान गरी गोलाबारी गरेपछि सो समूहले पनि सेनामाथि गोलाबारी जारी राखेको छ ।कब्जा गरिएका २४ पाकिस्तानी प्रहरीलाई पाकिस्तानको सिन्ध नदी क्षेत्रमा राखेकोमा सो स्थानको पहिचान गरी सेनाले स्थलगत् र हेलिकोप्टरमार्फत् गोलाबारी गरेको हो ।कारबाहीकैक्रममा त्यस आसपासको गाउँ खाली गर्न सर्वसाधारणलाई अपीलसमेत गरिएको छ ।पाकिस्तानी सेनाले सो समूहलाई हतियार बिसाइ आत्मसमर्पण गर्न बारम्बार अपील गर्दा पनि बेवास्ता गरेपछि कारबाही थालेको हो ।‘छोटु ग्यांग’सँगको कारबाहीमा प्रहरीले हार खाएपछि पाकिस्तानी सेना कारबाहीमा उत्रनु परेको जनाइएको छ । (एजेन्सी)
