बन्दै गरेको भवन भत्किँदा २० जनाको मृत्यु

कात्तिक १९ – पाकिस्तानको लाहोरमा एक निर्माणधिन भवन भत्किँदा २० जनाको ज्यान गएको छ । लाहोरमा निर्माणधिन एक कारखानाको भवन भत्किँदा त्यहाँ काम गरिरहेका २० जनाको घटनास्थलमानै ज्यान गएको हो । ४५ जनाको उद्दार गरी उपचारका लागि स्थानीय अस्पतालमा लगिएको छ । भत्किएको भवनमा एक सय ५० जना भन्दा बढी फसिरहेको हुन सक्ने आशंका गरिएको छ । अहिले उद्दारको काम भैरहेको अधिकारीले बताएका छन् । भवन भत्किएका बेला त्यहाँ दुई सय जना मानिस रहेको जनाइएको छ । दोस्रो तलाको निर्माण सम्पन्न भएर तेस्रो तलाको निर्माण काम भैरहेका बेला भवन भत्किएको हो । पाकिस्तानमा भवन निर्माणका बेला अपनाउनु पर्ने सुरक्षात्मक उपाय निकै कमजोर छ । 
– एजेन्सीको सहयोगमा
