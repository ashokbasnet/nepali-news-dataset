केरलाको मन्दिरमा आगलागी, ६३ जनाको मृत्यु

चैत २८ – भारत केरलाको कोल्लम जिल्लामा रहेको एक मन्दिरमा आगलागी हुँदा ६३ जनाको ज्यान गएको छ । कोल्लमको पाराभोरमा रहेको पुतिङगल मन्दिरमा आगलागी हुँदा दुई सय भन्दा धेरै घाइते भएका छन् ।आइतबार बिहान पौने चार बजे पटाकामा आगो लाग्दा यो दुर्घटना भएको स्थानीय प्रहरीले जनाएका छन् । मन्दिर परिषरमा एक उत्सव चहिरहेका बेला आगलागी भएकाले धेरैको ज्यान गएको हो ।
आगलागीमा परी घाइते भएकालाई नजिकको अस्पताल लगिएको छ । मन्दिरमा लागेको आगो बिहान पौने सात बजे नियन्त्रणमा लिइएको छ । केरलाका मुख्य मन्त्री ओमन चाण्डी घटनास्थल जानुभएको छ ।
– एजेन्सीको सहयोगमा
