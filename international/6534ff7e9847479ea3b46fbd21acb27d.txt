भोकमरीले ग्रस्त मडायाका ४०० जनालाई तत्काल स्वास्थ्य उपचारको खाँचो

पुस २८ – भोकमरीले ग्रस्त सिरियाको मडायाका चार सय जनालाई तत्काल स्वास्थ्य उपभारको खाँचो रहेको संयुक्त राष्ट्रसंघका अधिकारीले बताएका छन् ।
संयुक्त राष्ट्रसंघका लागि न्युजिल्याण्डका राजदूतले मडायाका चार सय भन्दा धेरै मासिनसलाई स्वास्थ्य उपचारका लागि तत्काल त्यहाँबाट सुविधा सम्पन्न स्थानमा लैजानु पर्ने आवश्यकता रहेको बताउनुभयो ।
राष्ट्रसंघको सुरक्षा परिषदको बैठकमा राजदूत जेरार्ड भान बोहेमेनले राजधानी दमासकस नजिकै रहेको मडायाका बासिन्दाको अवस्था अतिनै दयनिय रहेकाले तत्काल आवश्यक कदम चाल्नु पर्नेमा जोड दिनुभएको हो ।
मडायाका ४० हजार बासिन्दाका लागि केही राहत सामग्री सोमबार त्यहाँ पुगेको छ । बिद्रोहीको नियन्त्रणमा रहेको मडायाका बासिन्दा गएको ६ महिनादेखि सरकारी सेनाको घेराबन्दीमा छन् । केही दिनअघि राष्ट्रसंघले मडायाका बासिन्दा भोकमरीका कारण मृत्युको मुखमा पुगेको जानकारी प्राप्त भएको बताएको थियो ।
यस्तै इिडलिब प्रान्तको फोआह र केफ्रायाका बासिन्दाको अवस्थामा पनि चिन्ताजनक रहेको राष्ट्रसंघले जनाएको छ । गएको मार्चदेखि घेराबन्दीमा रहेका त्यहाँका झण्डै २० हजार बासिन्दा भोकमरीको चपेटामा परेका छन् । राहत सामग्री बोकेका केही लरी दुई शहरमा प्रवेश गरेका छन् । 
– एजेन्सीको सहयोगमा
