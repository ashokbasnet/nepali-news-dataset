यौन सम्बन्धको उमेर तोक्ने गरी कानुन बनाउन लागेकोमा अदालतको आपत्ति

बैशाख ३१ – भारतको दिल्ली अदालतले यौन सम्बन्धबारे उमेर तोक्ने गरी सरकारले कानून बनाउन लागेकोमा आपत्ति जनाएको छ । अदालतले यौन सम्बन्ध राख्ने उमेर १६ को सट्टा १८ बनाउन लागेकोमा सरकारको यो कदम क्रुर र समाजलाई पछाडि धकल्ने खालको भन्दै कानून बनाउनु अघि पूनर्विचार गर्न संसदलाई आग्रह गरेको छ ।

 

सरकारले केटाकेटीलाई यौन शोषणबाट बचाउन भन्दै १८ वर्षको उमेर पुगेपछि मात्रै भएको यौन सम्बन्धलाई मान्यता दिने गरी कानून बनाउन संसदमा विधेयक पेश गरेको छ । तर दिल्ली अदालतले बदलिँदो सामाजिक परिवेश र ग्रामीण क्षेत्रमा अझै पनि कम उमेरमा विवाह भैरहेको अवस्थालाई ध्यान दिएर आपसी सहमतिमा हुने यौन सम्बन्धलाई छुट दिनुपर्नेमा जोड दिएको छ ।

केटाकेटीलाई यौन शोषण, प्रताडना, पोर्नोग्राफीबाट बचाउन प्रावधान आवश्यक रहेको तर केही विषयमा पूनर्विचार आवश्यक रहेकोमा जोड दिएको छ । नजिकको सम्बन्ध, शोषण विहीन अवस्था, धोका नहुने अवस्थामा नरम हुनु पर्ने न्यायाधीश कामिनी लाउको तर्क छ ।
