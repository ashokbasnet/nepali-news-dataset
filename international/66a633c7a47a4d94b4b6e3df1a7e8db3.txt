विश्वभरको शेयर बजारमा गिरावट

माघ ७ – विश्वभरको शेयर बजारमा बुधबार नराम्रोसँग गिरावट आएको छ । विश्व अर्थव्यवस्थाको अहिलेको अवस्थाको विषयमा भइरहेको चिन्ता र तेलको घट्दो मूल्यका कारण विश्वभरको शेयर कारोबारमा गिरावट आएको हो ।
युरोपका मुख्य शेयर बजारमा बुधबार दिनभर कारोबारमा गिरावट आयो । सबै भन्दा धेरै गिरावट लण्डनको मुख्य शेयर सूचकांक एफटिएसई १०० मा देखियो । यसको शेयर कारोबार ३ दशमलव ५ प्रतिशतले घट्यो ।
यस्तै अमेरिकाको वाल स्ट्रिट, डाउन जोन्स तथा नेसडेक सबैमा झण्डै तीन प्रतिशतले कारोबारमा गिरावट आएको छ । बजार बन्द हुने बेलामा वाल स्ट्रिटको कारोबार केही सुधार भयो ।
तर डाउ जोन्समा एक दशमलव ५६ तथा एसएण्डपी ५०० को सूचकांक एक दशमलव दुई प्रतिशत गिरावट भएको अवस्थामा कारोबार बन्द भयो । अमेरिका र युरोपको बजार भन्दा पहिला एसियाली शेयर बजारमा पनि गिरावट आएको थियो ।
दुबईको शेयर बजार २८ महिना यताकै सबै भन्दा तल्लो स्तरमा झर्‍यो भने जापनमा पनि सन् २०१४ को अक्टोबरपछि शेयर कोरोबारमा सबै भन्दा धेरै गिरावट आएको थियो । शेयर कारोबारको गिरावटले विश्व अर्थव्यवस्थामा थप चिन्ता बढेको छ । 
– एजेन्सीको सहयोगमा
