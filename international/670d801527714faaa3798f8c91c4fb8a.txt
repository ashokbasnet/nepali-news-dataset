समोसामा पनि कर !

माघ १ – भारतको बिहारमा समोसा, भुजिया र निम्की खाँदा कर लाग्ने भएको छ । बिहार सरकारले यी खानेकुरालाई बिलासिताको वस्तुको सूचीमा राख्दै यसको खरिदमा कर लगाएको हो । मुख्यमन्त्री नितिशकुमारको अध्यक्षतामा बसेको मन्त्रिपरिषदको बैठकले कर लगाउने निर्णय गरेको हो ।
नितिश सरकारको यो निर्णयबाट पाँच सय भारतीय रुपैयाँभन्दा बढीका समोसा, निम्की, भुजिया, आलुचिप्स्लगायत परिकारमा १३ दशमलव ५ प्रतिशत कर लाग्ने भएको छ । बिहारमा यसअघि भने यस्ता परिकारमा कर लगाइएको थिएन । योसँगै त्यहाँ महंगा सारी खरिद गर्ने र ५ सय रुपैयाँ भन्दा महंगो मिटरको कपडा किन्नेलाई पनि ५ प्रतिशतको कर  लाग्ने विहार सरकारले निर्णय गरेको छ ।
सरकारले मध्यम र उच्च वर्गले उपयोग गर्ने सामग्री लामखुट्टे मार्ने औषधी, सौन्दर्य प्रशोधन, कपडा, विजुलीका सामान, कम्यूटर, अटो पार्टस् लगायतमा पनि कर बढाएको भारतीय सञ्चारमाध्यमले  जनाएका छन् । विपक्षी भारतीय जनता पार्टीका नेता नन्दकिशोर  यादवले गाँस, बास, कपास महंगो बनाएको भन्दै यसले आम सर्वसाधारणमा महंगीको अतिरिक्त बोझ थपिएको भन्दै विरोध जनाउनुभएको छ ।
