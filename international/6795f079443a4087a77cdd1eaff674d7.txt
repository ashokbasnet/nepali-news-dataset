भ्रष्टाचारको आरोपमा पूर्व सुरक्षा प्रमुख पक्राउ

मंसिर २०–भ्रष्टाचारको आरोपमा चीनका पूर्व सुरक्षा प्रमुखलाई प्रहरीले पक्राउ गरेको छ । चीनका पूर्व सुरक्षा प्रमुख जो योङकाङमाथि लागेको आरोपको औपचारिक जाँच समेत भैरहेको बिबिसीले जनाएको छ । पक्राउ परेपछि उनलाई कम्युनिष्ट पार्टीबाट निष्कासित समेत गरिएको छ ।
२ वर्ष पहिले अवकास पाएका योङकाङ आन्तरिक सुरक्षा विभागका प्रमुख हुनुहुन्थ्यो । भ्रष्टाचारकै आरोपमा उहाँका सबै सहयोगी तथा आफन्तमाथि पनि छानबिन सुरु गरिएको छ । सि जिनफिङ सत्तामा आएपछि भ्रष्टाचारविरोधी अभियानलाई तीव्रता दिनुभएको छ ।
कम्युनिष्ट पार्टीको अनुशासन तोड्ने, घुस खाने, पार्टी र सरकारको गोप्य दस्तावेज सार्वजनिक गर्ने साथै धेरै महिलासँग सम्बन्ध राख्नेलाई पनि कारबाहीको दायरा बढाइएको छ ।
