भारतः जेलबाट भागे कैदी

कात्तिक १५ – भारतको भोपालमा रहेको केन्द्रीय जेलबाट ८ जना कैदी भागेका छन् । प्रतिबन्धित बिद्रोही संगठन स्टुडेन्ट इस्लामिक मुभमेन्ट अफ इन्डिया (सिमी) का ८ कार्यकर्ता जेलको पर्खाल तोडेर भागेको भोपाल प्रहरीले जनाएको छ । उनीहरुले भाग्ने क्रममा एकजना सुरक्षा गार्डको हत्या गरेका छन् । प्रहरीले फरार कैदीको खोजीका लागि अभियान सुरु गरेको छ । भोपालका गृहमन्त्री भूपेन्द्र सिंहले घटनाको जाँच गर्न आदेश दिनुभएको छ । केन्द्रीय गृह मन्त्रालयले मध्य प्रदेश सरकारसँग घटनाका विषयमा विस्तृत जानकारी मागेको समाचार संस्था पिटिआईले जनाएको छ ।
