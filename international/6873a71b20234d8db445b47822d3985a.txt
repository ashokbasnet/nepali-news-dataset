आइएसलाई धक्का, दुई शीर्ष कमान्डर मारिए

काठमाडौं, असार १८ । इराकको उत्तरी मोसुल सहरमा अमेरिकी नेतृत्वको गठबन्धन सेनाले गरेको हवाई आक्रमणमा दुई शीर्ष ‘आइएस’ सैन्य कमान्डर मारिएका छन् ।अमेरिकी रक्षा मन्त्रालय ‘पेन्टागन’काअनुसार सन् २०१४ मा मोसुल आइएसको कब्जामा लिनेक्रममा सक्रिय बसिम महम्मद सुल्तान र हतिम तालिव युद्धक समूहका नेता मारिएका हुन् ।उनीहरुको मृत्युले मोसुलमा आइएसलाई थप धक्का लागेको विश्वास गरिएको छ ।मोसुलमा सन् २०१४ देखि आइएसको नियन्त्रणमा रहे पनि अहिले इराकी सेनाले सहरको धेरै भाग आफ्नो नियन्त्रणमा आएको जनाएको छ ।अमेरिकी नेतृत्वको गठबन्धनले इराकमा सरकारी सेनालाई सहयोग गरिरहेको छ । (एजेन्सी)
