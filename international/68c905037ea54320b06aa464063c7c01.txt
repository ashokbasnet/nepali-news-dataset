भारतमा मन्त्री तथा उच्च अधिकारीका गाडीमा साइरन राख्न नपाइने नियम

काठमाडौं, वैशाख ६ – भारतमा आपतकालीन सेवा दिने सवारी साधनले मात्र साइरन राख्न पाउने भएका छन् । केन्द्रीय मन्त्रीपरिषदको बैठकले मन्त्री तथा उच्च अधिकारीको गाडीमा रातो बत्ती अर्थात साइरन जडान गर्न रोक लगाउने फैसला गरेको भारतीय संचार माध्यमले जनाएका छन् । 
यो नियम आगामी मे १ तारिखदेखि कार्यान्वयनमा आउनेछ । मन्त्रीपरिषदको बैठकका अनुसार अब आकस्मिक सेवाका बाहेक राष्ट्रपति, उपराष्ट्रपति, प्रधानमन्त्री, मुख्य न्यायाधीश तथा लोकसभाका सभामुखले मात्र आफ्नो गाडीमा विशेष किसिमको साइरन वा बत्ती राख्न पाउनेछन् ।
