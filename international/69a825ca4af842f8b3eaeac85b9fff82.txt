भारतमा राष्ट्रपतिको चुनाब आज

साउन ४ – भारतमा १३ औ राष्ट्रपति चयनका लागि बिहीबार चुनाव हुँदैछ । केन्द्रिय सांसदहरुले संसद भवन र विधायकहरुले सम्बन्धित प्रदेशको राजधानीमा बिहान १० बजेदेखि बेलुका पाँच बजे सम्म मतदान गर्नेछन् ।

 

राष्ट्रपति चुनावमा संसद र राज्य विधान सभाका कुल ४ हजार ८ सय ९६ जनाले भाग लिनेछन् । संयुक्त प्रगतिशिल गठबन्धन युपीएका उम्मेदवार प्रणव मुखर्जी र पीए संगमा राष्ट्रपति पदको चुनावी प्रतिस्पर्धामा हुनुहुन्छ । भारतीय सन्चारमाध्यमले जनाए अनुसार मुखर्जीको जीत हुने निश्चित जस्तै छ ।

मुखर्जीलाई जेडीयु, सिमएम, शिव सेना जस्ता तीन विपक्षी पार्टीको समर्थन रहेकाले उहाँको स्थिति मजबुत देखिएको विश्लेषकहरुको भनाई छ । विपक्षी गठबन्धन एनडीएको सबैभन्दा ठूलो दल भारतीय जनता पार्टीले भने संगमालाई समर्थन गरेको छ । चुनावी नतिजा २२ तारिखमा घोषणा गरिनेछ ।
