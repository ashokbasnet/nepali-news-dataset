माइकल फ्लिनलाई नियुक्त नगर्न ट्रम्पलाई ओबामाको आग्रह

नोभेम्बरको चुनाव सकिएको ४८ घण्टाभन्दा कम समयमा नै आफ्ना उत्तराधिकारी ट्रम्पसँग ओभल अफिसमा भएको भेटमा ओबामाले त्यस्तो चेतावनी दिएको ओबामा प्रशासनका अधिकारीहरुले जनाएका छन् ।

सिनेट समितिमा रुसी राजदूतसँग गरेको संवादले फ्लिनमाथि ब्ल्याकमेल गरिएको टिप्पणी गरिएको थियो ।

अमेरिकी सेनाका अवकाशप्राप्त रथी फ्लिनले रुस विरुद्धको अमेरिकी प्रतिबन्धबारे ट्रम्पले पदभार ग्रहण गर्नुअघि नै रुसी राजदूतसँग कुराकानी गरेका थिए ।

सन् २०१४ मा ओबामाले व्यवस्थापन र स्वभावमा समस्या देखिएको भन्दै फ्लिनलाई रक्षा गुप्तचर निकायको प्रमुखको पदबाट बर्खास्त गरेका थिए ।

रुसी राजदूतसँगको सम्पर्कबारेका विवरण सार्वजनिक हुनुअघि नै ओबामाले ट्रम्पलाई चेतावनी दिएको र उनले त्यस्तो उच्च तहको पदका लागि उनी उपयुक्त नभएको ठान्ने गरेको बताइएको छ ।

फ्लिनले ह्वाइट हाउसलाई ढाँटेको सतहमा आएपछि राजीनामा दिनुपरेको थियो ।

उक्त चेतावनी दिइएको १८ दिनपछि मात्रै माइकल फ्लिनलाई राजीनामा दिन लगाइएको थियो र त्यसबीचमा उनले रुस, जापान र अन्य देशका अधिकारीसँग गोप्य सम्पर्कहरु समेत कायम राखेका थिए । (एजेन्सी)
