पाकिस्तानमा दुई रेल आपसमा ठोक्किदा १७ जनाको मृत्यु

इस्लामावाद, कात्तिक १८ । पाकिस्तानको कराँचीमा बिहीबार बिहान दुई रेल आपसमा ठोक्किदा कम्तीमा १७ जनाको मृत्यु भएको छ । दुर्घटनामा परी अन्य ५० जनाभन्दा बढी यात्रु घाइते भएका छन् ।

जकारिया एक्सप्रेस र फरीद एक्सप्रेस एक आपसमा ठोक्किएका हुन् । स्थानीय संचारमाध्यमका अनुसार जकारिया एक्सप्रेसलाई गलत सूचना दिइएका कारण सो दुर्घटना भएको हो ।

पाकिस्तानी न्यूज च्यानल ‘जियो’ का अनुसार उद्धार कार्य भइरहेको छ । जकारिया एक्सप्रेसका तीन डब्बा पूर्ण रुपमा क्षतिग्रस्त भएको बताइएको छ । (एजेन्सी)
