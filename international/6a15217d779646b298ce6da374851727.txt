हार्वे तुफान : अमेरिकाको टेक्सास पुग्यो

भदौ १० – हार्वे नामक समुद्री तुफानका अमेरिकाको टेक्सास पुगेको छ । तुफानका कारण टेक्सासका विभिन्न ठाउँमा पहिलो गएको छ । टेक्सासको तटीय क्षेत्रमा दुई सय १५ किलोमिटर प्रतिघण्टाको दूरीमा हावा चलेको छ । पछिल्लो १२ वर्षमा आएका तुफान मध्ये हार्वे सबैभन्दा खतरनाक हुन सक्ने भन्दै प्रान्तीय गभर्नर एबटले संघीय मद्दतका लागि आह्वान गर्नुभएको छ । टेक्सासका गभर्नरले हार्वे तुफान निकै ठूलो त्रासदी बन्ने खतरा रहेको बताएका छन् । तुफानका कारण टेक्सासको ह्युस्टनसहितका क्षेत्रमा ठूलो बाढी आउने खतरा रहेको अमेरिकाको राष्ट्रिय चक्रवात केन्द्रले चेतावनी दिएको छ । तुफानका कारण बढी क्षति हुने अनुमान गरिएका तटीय क्षेत्र नजिकका बासिन्दालाई सुरक्षित स्थानमा सार्ने क्रम सुरु भएको छ । तटीय क्षेत्रका घरमा क्षति हुने क्रम सुरु भइसकेको छ । तर तुफानका कारण उद्धारमा समस्या भइरहेको अमेरिकी टेलिभिजन नेटवर्क सिबिएसले जनाएको छ ।
