दक्षिण कोरियाली सेनाले बनायो उत्तर कोरियाली सर्वोच्च नेताको ‘हत्या योजना’

दक्षिण कोरियाली शीर्ष सैन्य अधिकारीले आफ्ना राष्ट्रपति मुन जाय इनलाई नयाँ रणनीतिबारे जानकारी गराएको बताइएको छ । उक्त रणनीति अन्तर्गत विशेष प्रशिक्षित केही सेनालाई उत्तर कोरिया पठाएर शीर्ष नेता तथा अधिकारीको हत्या गर्नेसम्मको योजना तयार पारिएको अन्तर्राष्ट्रिय समाचार एजेन्सीहरुले जनाएका छन् ।

दक्षिण कोरियाली अखबार ‘चोसुन इल्बो’का अनुसार राष्ट्रपति मुनले शीर्ष सैन्य अधिकारीलाई उत्तर कोरियाले उत्तेजित गतिविधिको एउटा चरण पार गरेको अवस्थामा आक्रामक अवस्थालाई निर्णायक तहमा पुर्‍याउन निर्देशन दिएका छन् ।

यसै महिनाको सुरुवातमा दक्षिण कोरियाले उत्तर कोरियामाथि ‘सर्जिकल स्ट्राइक’ को योजना बनाइरहेको तथ्य प्रकाशमा आएको थियो । (एजेन्सी)
