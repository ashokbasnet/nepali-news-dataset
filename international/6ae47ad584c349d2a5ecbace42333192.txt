भारतका २२ वटा राज्यमा विजुली गएपछि जनजीवन ठप्प

साउन १६ – भारतका २२ वटा राज्यमा विजुली गएपछि भारतको जनजीवन ठप्प भएको छ ।  उत्तरी ग्रीडमा समस्या आएपछि विजुली जाँदा राजधानी दिल्ली सहित भारतका धेरै ठाउँमा रेल सेवा ठप्प हुनुका साथै अस्पतालहरुमा ठूलो समस्या आएको भारतीय सञ्चार माध्यमहरुले जनाएका छन् ।

 

पूर्वोत्तर भारतका तीन वटा ग्रीड फेल हुँदा उत्तर प्रदेश, दिल्ली, पञ्जाब, राजस्थान हरियाणा, जम्मुकाश्मिरमा ठूलो संकट उत्पन्न भएको छ । त्यस्तै असम, नागाल्याण्ड, मिजोरम, मेघालय, त्रिपुरा, उडीसा, झारखण्ड, पश्चिम बंगालमा विजुली गएको छ । पश्चिम बंगालमा एक सय भन्दा धेरै मजदुर खानीमा फसेका छन् ।

केन्द्रीय उर्जा मन्त्री सुशील कुमार सिन्देले केही राज्यमा धेरै विजुली तानेका कारण यस्तो अवस्था आएको बताउनुभएको छ । भारतीय सञ्चार माध्यमका अनुसार ६७ करोड नागरिक विजुलीबाट वञ्चित छन् ।
