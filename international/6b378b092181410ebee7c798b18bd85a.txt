बिबिसी टेलिभिजनका कार्यक्रम प्रस्तोताको निधन

माघ ५ – बिबिसी टेलिभिजनका चर्चित प्रस्तोता कोमला ड्यूमोरको निधन भएको छ ।
लण्डनमा रहेको आफ्नै घरमा ४१ वर्षीया ड्यूमोरको निधन भएको हो । अफ्रिकी मुलुक घानामा जन्मेका ड्यूमोरले झण्डै एक दशक त्यहीँ पत्रकारिता गर्नुभएको थियो ।
उहाँ सन् २००७ मा बिबिसीमा आबद्ध हुनुभएको थियो । ड्यूमोर सन् २००३ मा घाना जर्नालिष्ट अफ दी एयरको पुरस्कारबाट सम्मानित हुनु भएको थियो ।
ड्यूमोरको निधनप्रति बिबिसीले शोक व्यक्त गर्दै अफ्रिकी पत्रकारिताका लागि ठूलो क्षती भएको जनाएको छ । घाना सरकारले पनि ड्यूमोरको निधनप्रति समवेदना प्रकट गरेको छ ।
एजेन्सीहरु
