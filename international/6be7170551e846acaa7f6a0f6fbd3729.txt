श्रीलङ्कामा वन जोगाउने योजना

असार २१ – श्रीलंकाले राष्ट्रिय वन र स्थानीय बनस्पति जोगाउनका लागि नयाँ योजना लागू गर्ने भएको छ । योजना अन्तर्गत सबै गाउँमा बन विस्तार गरिने छ भने वनबाट फाईदा लिंदै स्थानीय बनस्पतिको रक्षाका लागि स्थानिय बासिन्दालाई सचेत गराईने छ ।

 

आर्थिक विकास मन्त्री बासिल राजापाक्षले कृषि विकास कार्यक्रम अन्तर्गत सबै गाउँमा हरियो वन विस्तारका लागि योजना लागू गर्न लागिएको बताउनुभएको श्रीलंकाली संचारमाध्यमले जनाएका छन् ।

आउँदो पुस्ताले फाईदा लिन सक्ने गरी सबै गाउँमा वन विस्तार गर्न कार्यक्रमले सहयोग पुग्ने उहाँको भनाई छ । मन्त्री राजापाक्षेका अनुसार कृषि र बनमा आधारीत उद्योगको प्रर्वद्धनका लागि पनि नयाँ योजनाले फाईदा पुर्‍याउने छ ।
