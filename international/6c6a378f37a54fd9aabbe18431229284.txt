अफगानिस्तानका दिनहरु चुनौतीपूर्ण छ : ओबामा

जेठ ८ – अमेरिकी राष्ट्रपति बाराक ओबामाले अफगानिस्तानको लागि आउने दिनहरु चुनौतीपूर्ण रहेको बताउनुभएको छ । अफगानिस्तानमा रहेका नेटो सेनालाई फिर्ता गराउने विषयमा सिकागोमा भइरहेको छलफलमा राष्ट्रपति ओबामाले अफगानको भविष्य अन्यौलताले भरिएको बताउनुभएको बिबिसीले जनाएको छ ।

 

अफगान राष्ट्रपति हमिद कारजाईले भने देशको सुरक्षाका विषयमा आफु जानकार भएको बताउनुभएको छ । सन् २०१४ सम्ममा अफगानमा रहेको नेटो सेनालाई फिर्ता बोलाउने यस अघिको सहमति अनुसार बैठक बसेको हो ।

पछिल्लो समयमा बिद्रोही संगठन तालिवानलाई परास्त गर्न भन्दै नेटोले गरेको आक्रमणमा निर्दोष नागरिकको ज्यान जान थालेपछि अफगानिस्तानले सेना फिर्ता गर्न अमेरीकालाई भनेको हो  ।
