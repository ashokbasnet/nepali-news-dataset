फेसबुकमा आपत्तिजनक कार्टुन राख्दा...

माघ २३ - सामाजिक सञ्जाल फेसबुकमा भारतीय प्रधानमन्त्री र केही राजनेताको कार्टुन राख्ने एक जनालाई भारतीय प्रहरीले पक्रेको छ । 

प्रधानमन्त्री मनमोहन सिंह, मन्त्री कपिल सिब्बल र समाजवादी पार्टीका अध्यक्ष एवं पूर्व रक्षामन्त्री मुलायम सिंह यादवको आपत्ति जनक कार्टुन राख्ने आगराका सञ्जय चौधरीलाई प्रहरीले पक्रेको हो ।

पेशाले सिभिल इञ्जिनीयर चौधरीको गिरफ्तारीसँगै उनको फेसबुक प्रहरीले बन्द गरिदिएको छ
। प्रहरीले उनको ल्यापटप, सिम कार्ड र डाटा कार्ड जफत गरेको छ ।

उनले साम्प्रदायिक र भड्काउ सामाग्री राखेकाले पक्राउ गरिएको प्रहरीले जनाएको छ ।

- भारतीय सञ्चार माध्यमको सहयोगमा
