​अमेरिकामा औषधि बढी प्रयोग गरेका कारण ज्यान जानेको संख्या बढ्यो

पुस ४ - अमेरिकामा औषधिको मात्रा बढी प्रयोग गरेका कारण ज्यान जानेको संख्या बढेको छ । औषधिको मात्रा बढी लिएका कारण गएको वर्ष अहिलेसम्मकै धेरै मानिसको ज्यान गएको अमेरिकी स्वास्थ्य अधिकारीले बताएका छन् । 
गएको वर्ष मात्रै अमेरिकामा औषधिको मात्रा बढी प्रयोग गरेका कारण ४७ हजार भन्दा धेरै मानिसको ज्यान गएको थियो । अघिल्लो वर्षको तुलनामा १४ प्रतिशत बढी भएको अमेरिकाको रोग नियन्त्रण तथा सुरक्षा केन्द्र सिडिसीले जनाएको छ । 
अमेरिकी समुदायमा औषधिको मात्रा बढी लिने क्रम महामारीको रुपमा फैलिएको भन्दै सिडिसीले चेतावनी दिएको छ । दुखाइ कम गर्ने औषधि तथा हिरोइनको मात्रा बढी लिएर ज्यान जानेको संख्या धेरै छ । 
औषधिको मात्रा बढी लिएर ज्यान जानेमा १० जना मध्ये ६ जनाको दुखाई कम गर्ने औषधिको बढी प्रयोगका कारण हुने गरेको छ । अमेरिकामा दुर्घटनामा परेर भन्दा औषधिको मात्रा बढी प्रयोग गरेका कारण धेरैको ज्यान जाने गरेको छ ।
