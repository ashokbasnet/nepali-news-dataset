इराकको रमादीमा आइएसको आक्रमण

पुस १८ - इराकको रमादी सहरको आर्मी बेस क्याम्प नजिकै इस्लामिक स्टेट (आइएस)ले आक्रमण गरेको छ । एकजना आर्मी अधिकारीका अनुसार आक्रमणकारीहरुले आत्मघाति कार बम हमलाकारी र विस्फोटक बेल्ट लगाएका थिए । आइएसको कब्जामा रहेको रमादी सहरलाई केही दिन पहिला मात्रै सरकारी सैनिकले आफ्नो नियन्त्रणमा लिएका थिए । 
इराकी सेनाले अमेरिकी सेनासँग मिलेर हवाई आक्रमण मार्फत आइएसको सामना गरिरहेको छ । बिबिसीका अनुसार यो आक्रमण रमादी सहरलाई सेनाले नियन्त्रणमा लिएपछिको सबैभन्दा ठूलो हो । आक्रमणबाट भएको क्षति सम्बन्धमा विवरणहरु बाहिर आएको छैन ।
