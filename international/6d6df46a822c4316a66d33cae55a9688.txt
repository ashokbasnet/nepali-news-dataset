श्रीलंकामा राष्ट्रपतिद्वारा प्रधानन्यायधीस वर्खास्त

पुस २९ - श्रीलंकाका राष्ट्रपति महिन्दा राजपाक्षेले प्रधानन्यायाधीश सिरानी बन्डरानायाकेलाई बर्खास्त गर्नुभएको छ । 

राष्ट्रपति कै पार्टीको बहुमत भएको संसदले महाभियोग लगाएको दुइ दिनपछि राष्ट्रपतिले प्रधानन्यायाधीश सिरानीलाइ बर्खास्त गर्नुभएको हो ।

सिरानीलाई संसदीय समितिले पद र पेशागत मर्यादाको दुरुपयोग गरेको भन्दै १४ वटा अभियोग लगाएपछि हटाउन संसदमा महाभियोगको प्रस्ताव लगिएको थियो ।

 प्रस्तावको पक्षमा १ सय ५५ र विपक्षमा ४९ भोट परेको थियो । यसलाई सिरानी र उहाँका नजिकका कानुन व्यवसायीले सरकारको स्वतन्त्र न्यायपालिका माथि अंकुश लगाउने राष्ट्रपतिको षडयन्त्र भन्दै अस्वीकार गर्दै आएका छन ।

श्रीलंकाको सर्वोच्च अदालत र पुनरावेदन अदालतले महाअभियोग गैर कानुनी भएको निर्णय गरेका छन् । तर सिरानीले बर्खास्त गरिएको पत्र बुझिसकेपनि कुनै प्रतिक्रिया दिनुभएको छैन् ।  विश्लेषक र कानुनविदहरुले सरकारको यो निर्णयले देशमा संवैधानिक संकट ल्याउनुका साथै न्याय प्रणालीमा अवरोध पु¥याउन सक्ने बताएका छन् ।

कानुन व्यवसायीले महाभियोगको विरोधमा प्रदर्शनमा उत्रिएका छन् । तर राष्ट्रपति कार्यालयले भने प्रधानन्यायाधीशलाई हटाउनुको विकल्प नरहेको प्रतिक्रिया दिएको छ ।

- एजेन्सीको सहयोगमा
