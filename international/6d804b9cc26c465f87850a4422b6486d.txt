मर्केलमाथिको जासुसीबारे अनुसन्धानका लागि जर्मनीले गुप्तचर अमेरिका पठाउने

कात्तिक ९ – जर्मन चान्सलर एन्गेला मर्केलमाथि जासुसी भएको भन्ने आरोप बारेको अनुसन्धानलाई अघि बढाउने उद्देश्यले जर्मनीले आफ्ना गुप्तचर प्रमुखलाई अमेरिका पठाउने भएको छ ।
युरोपेली संघको बैठकमा सहभागी नेताले अमेरिकाले गरेको जासूसीले आतंकवाद विरुद्धको लडाईमा असर गर्ने र आपसी विश्वास घट्ने प्रतिक्रिया व्यक्त गरिरहँदा जर्मनीले आफ्ना गुप्तचर प्रमुखलाई अमेरिका पठाउन लागेको हो ।
विदेश तथा आन्तरिक गुप्तचर निकायका प्रमुखले अमेरिकी राष्ट्रपति कार्यालय र राष्ट्रिय सुरक्षा एजेन्सीसंग छलफल गर्ने जर्मन सरकारका प्रवक्ताले बताएका छन् ।
यसैबीच अमेरिकी विदेश मन्त्रालयका प्रवक्ता जोन पास्कीले पछिल्लो समयमा भएका केही गोप्य खुलासाले आफ्ना सहयोगी राष्ट्रसंघको सम्बन्धमा केही तनाव उत्पन्न गराएको भन्दै त्यस्तो तनाव कम गर्नका लागि छलफल भइरहेको बताउनुभएको छ ।
उहाँले गोप्य सूचना संकलनका कारण विदेश नीतिमा पार्न सक्ने असरको समिक्षा पनि गर्ने र नागरिकको विश्वास कसरी कायम गर्न सकिन्छ भन्नेमा आवश्यक छलफल भएको बताउनुभयो ।
