दुई सयबढी बालिकाको अपहरण भएको एक वर्ष पूरा

वैशाख १ -  नाइजेरियाबाट एकैपटक दुई सयभन्दा बढी बालिकाको अपहरण भएको एक वर्ष पूरा भएको छ । बोको हराम विद्रोही संगठनले अपहरण गरेका बालिकाको रिहाइको माग गर्दै राजधनी अबुजामा विरोध र्‍याली निकालिएको छ ।
एम्नेष्टि इन्टरनेशनले पछिल्लो सयम दुई हजारभन्दा बालिकाको अपहरण भएके जनाएको छ । मंगलबार एक विज्ञप्ति जारी गर्दै एम्नेष्टिले ती बालबालिकालाई सेनामा भर्ना गरिएको दाबी गरेको छ । गत वर्ष आजकै दिन नाइजेरियाको उत्तर पूर्वी इलाकाबाट एकै दिन दुई सयभन्दा बढी बालिकाको अपहरण गरिएको थियो । अपहरण मुक्त गर्न सेनाले विशेष अपरेशन अभियान चलाए पनि सफल हुन सकेको छैन ।
विश्वभरबाट घटनाको निन्दा गर्दै रिहाइको माग गरिए पनि बोकोहरामले आफ्ना गतिविधि रोकेको छैन् । पश्चिम अफ्रिकामा छुट्टै इस्लामिक राज्ने बनाउँने भन्दै सन् २००९ देखि बोकोहरामले सशस्त्र आन्दोलन गर्दै आएको छ ।
जसका कारण नाइजेरियाका साथै चाड, नाइजलगायतका देशमा भिडन्त हुँदै आएको छ । बोकोहरामले निहत्था नागरिकको पनि हत्या गर्दै आएका छन् ।
