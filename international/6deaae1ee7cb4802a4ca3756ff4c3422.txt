गुजरातमा बस दुर्घटना, ४२ जनाको मृत्यु

माघ २३ – भारतको गुजरातमा यात्रु बस दुर्घटना हुँदा ४२ जनाको ज्यान गएको छ । गुजरातको दक्षिणी क्षेत्रको नवसारी जिल्लामा शनिबार बेलुका यात्रु बस पूर्णा नदीको पुलबाट खस्दा अन्य १८ जनाको घाइते भएका छन् । घाइतेको स्थानीय अस्पतालमा उपचार भइरहेको प्रहरीले जनाएको छ । नवसारीबाट ६० जना यात्रु लिएर उकाइका लागि छुटेको बस दुर्घटनामा परेको हो ।
दुर्घटना लगतै प्रहरी तथा उद्दारकर्मी दुर्घटनास्थल पुगेका थिए । गुजरात राज्य सरकारले दुर्घटनामा ज्यान गुमाउनेका परिवारलाई चार लाख रुपैयाँ राहत दिने जनाएको छ । दुर्घटनाको कारण बारे अनुसन्धान भइरहेको प्रहरीले जनाएको छ । 
– एजेन्सीको सहयोगमा
