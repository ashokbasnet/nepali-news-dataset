शक्तिशाली आँधिका कारण आन्ध्रप्रदेशको जनजीवन प्रभावित

असोज २५ – पूर्वी भारतको ओडिसा तथा आन्ध्रप्रदेश राज्यमा आएको शक्तिशाली तुफान पायलिनका कारण त्यहाँको जनजीवन अस्तव्यस्त भएको छ ।
तुफानका कारण ओडिशामा ६ जनाको ज्यान गएको भारतीय सञ्चार माध्यमले जनाएका छन् ।
प्रतिघण्टा २ सय किलोमिटरको गतिमा आएको तुफानका कारण भारी वर्षा भएको छ भने केहि स्थानमा पहिरोसमेत गएको छ । आन्ध्र प्रदेशको श्रीकाकुलम तथा ओडिशाको गोपालपुर पुगेपछि तुफान अझ शक्तिशाली भएको र यसले धेरै क्षति पुर्‍याउन सक्ने मौसम विभागको आशंका छ ।
तुफानका कारण कच्ची घरहरु पूर्ण रुपमा क्षति भएका छन् भने बिजुली तथा यातायात सेवा पनि अवरुद्ध भएका छन् । भारतीय सरकारले तुफान पीडितका लागि राहत तथा उद्दार गर्न पर्याप्त मात्रामा सुरक्षाकर्मी परिचालन गरेको छ ।
