सिरिया गृहयुद्धको संभावना बढ्यो : राष्ट्रसंघ

जेठ ३१ – संयुक्त राष्ट्र संघले सिरिया गृहयुद्धको अवस्थामा पुगेको भन्दै चिन्ता व्यक्त गरेको छ । सिरियामा श्रृखंलाबद्ध आक्रमण भइरहेकाले गृह युद्धको सम्भावना बढेर गएको राष्ट्र संघको भनाई छ । राष्ट्रसंघ कार्यालयको शान्ति अभियानका प्रमुख हर्ब लेडसोसले सिरियाका धेरैजसो भाग सरकारको नियन्त्रण भन्दा बाहिर भएको बताउनुभएको छ ।

 

सरकार र विरोधी दुबै पक्षले युद्ध बिरामको उल्लंघन गर्दै हिंसालाई निरन्तरता दिइरहेको अन्तर्राष्ट्रिय सञ्चार माध्यमले जनाएका छन् । सिरियाको हाफा शहरमा अनुगमनका लागि गएका पर्यवेक्षकमाथि ढुंगा मुढा प्रहार भएको शान्ति अभियानका प्रवक्ताले बताएका छन्  ।

यसैबीच, अमेरीकी विदेशमन्त्री हिलारी क्लिन्टनले सिरीया सरकारलाई रुसले सहयोग गरिरहेको आरोप लगाउनुभएको छ ।
