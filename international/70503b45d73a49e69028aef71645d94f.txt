पूर्वी एसियामा सैन्य संघर्षको सम्भावना बढेको चेतावनी

असोज १ - विवादित टापूको विषयलाई लिएर भईरहेको आन्दोलनले पूर्वी एसियामा सैन्य संघर्षको सम्भावना बढेको अमेरिकाले चेतावनी दिएको छ । अमेरिकी रक्षामन्त्री लियोन पनेटाले आन्दोलनले मानिसहरुमा बढी घृणाको भावना बढ्दै जाने बताउनु भएको छ ।

 

उहाँले टापूको विषयलाई लिएर संयम रहन चीन र जापानलाई आग्रह समेत गर्नूभयो ।  पूर्वी चिनिया सागरमा रहेको टापूलाई जापानले आफ्नो भएको दाबी गरेपछि चीनमा जापान विरुद्ध प्रर्दशन भईरहेको छ । चीनका विभिन्न शहरमा जापान विरुद आन्दोलन फैलिएपछि आफ्ना नागरिकलाई सुरक्षा प्रदान गर्न प्रधानमन्त्री यूसिहियो नोडाले चीन सरकारसित आग्रह गर्नुभएको छ ।
प्रर्दशनकारीहरुले त्यहाँ रहेको जापानी दुतावासमा ढुंगा मुढा समेत प्रहार गरेका छन् ।
- एजेन्सीको सहयोगमा
