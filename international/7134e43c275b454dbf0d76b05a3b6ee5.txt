कायर भएको भन्दै १६ सुरक्षाकर्मी निलम्बित

भदौ २१– भारतको छत्तिसगढमा १६ जना सुरक्षाकर्मीलाई निलम्बन गरिएको छ । उनीहरु कायर भएकाले निलम्बन गरेको भारतीय सञ्चार माध्यमले जनाएका छन् । भारतीय माओवादी प्रभावित क्षेत्रमा खटाइएका केन्द्रीय रिजर्ब पुलिसका १७ जना र छत्तिसगढ पुलिसका एकजनालाई कायर भएको अभियोगमा निलम्बन गरिएको हो ।
गएको मार्च ११ मा भारतको सुकमा जिल्लाको तहकवाडामा १५ जना सुरक्षाकर्मीको ज्यान जानेगरी भएको घटनामा उनीहरु त्यहाँबाट भागेका समाचारमा उल्लेख छ । माओवादी प्रभावित क्षेत्रमा खटिएका सुरक्षाकर्मीलाई काम गर्न प्रेरणाको कमी हुने गरेको भारतीय प्रहरीले जनाएको छ ।
