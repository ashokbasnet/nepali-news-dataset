क्याथोलिक चर्चको पोपमा अर्जेन्टिनी नागरिक

चैत १ – क्याथोलिक क्यालोलिक चर्चको पोपमा अर्जेन्टिनाका कार्डिनल जोर्ज मारियो बेरगोगलियो चुनिनुभएको छ । 

गएको फागुनमा पोप बेनिडिक्ट १६ औं ले स्वास्थ्य खराब भएका कारण जिम्मेवारी सम्हाल्न असफल भएको भन्दै पदबाट राजीनामा दिनुभएको थियो ।

बेनिडिक्ट १६ औं रोमन क्याथोलिक परम्परा २ सय  ६५ पोप हुनुहुन्थ्यो । उहाँको राजीनामा पछि २ सय ६६ औं पोपका लागि ल्याटिन अमेरिकी देश अर्जेन्टिनाका ७६ वर्षीय बेरगोगलियो चुनिनुभएको हो । उहाँ यूरोप भन्दा बाहिरबाट चुनिने पहिलो पोप हुनुहुन्छ ।

उहाँले १ अर्ब २० करोड क्याथोलिक इसाईको नेतृत्व गर्ने समाचार संस्था विविसीले जनाएको छ । पोपमा उहाँ चुनिएको संकेत दिन सिस्टिन च्यापेलको चिम्नीबाट सेतो धुँवा निस्किएको थियो । पोपमा कोही चयन नहुँदा चिम्नीबाट कालो धुँवा निकालिन्छ ।
