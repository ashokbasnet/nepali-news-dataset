युवती बलात्कार गर्ने गिरोहका १२ जना पक्राउ

चैत ९ – बेलायतमा विगत ६ वर्षदेखि युवती तस्करी गर्ने आपराधिक समूह सञ्चालन गरेको आरोपमा १२ जना पक्राउ परेका छन् । प्रहरीले पक्राउ परेकाहरुमाथि कम उमेरका युवतीहरुको तस्करी पश्चात बलात्कार गर्ने गरेको आरोप लगाएको छ ।

 

बेलायतको अक्सफोर्ड नामक सहरमा पटकपटक छापा मारेपछि उनीहरुलाई पक्राउ गर्न प्रहरी सफल भएको बिबिसीले जनाएको छ । पक्राउ परेका अधिकांशको उमेर २१ देखि ३७ वर्ष छ । प्रहरीले उनीहरुमाथि १८ वर्ष भन्दा कम उमेरका युवतीको तस्करी गर्ने गरेको, उनीहरुलाई देशव्यापारमा लगाउने गरेको र बलात्कार गर्ने गरेको आरोप लगाएको छ ।

प्रहरीले यो गिरोह विगत ६ वर्षदेखि यस्तो कार्य चलिरहेको तस्करी र बलात्कारमा संलग्न रहेको जनाएको छ । उनीहरुले बलात्कार गर्नुपूर्व युवतीहरुलाई नशालु पदार्थ खुवाएको प्रहरीको आशंका छ । पछिल्लो समय बेलायत देहव्यापारका लागि युवती तस्करीको केन्द्र बनिरहेको बिबिसीको रिपोर्टमा उल्लेख छ । –एजेन्सीको सहयोगमा
