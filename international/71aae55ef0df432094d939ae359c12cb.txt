जम्मु काशमिरमा झडप : ११ जनाको मृत्यु, १५० घाइते

असार २६ – भारत प्रशासित जम्मु काशमिरमा प्रहरी र प्रदर्शनकारीबिच झडप हुँदा ८ जनाको ज्यान गएको छ । अन्य एक सय ५० भन्दा धेरै घाइते भएका छन् ।घाइते हुनेमा ९६ जना सुरक्षाकर्मी तथा झण्डै ७० जना सर्वसाधारण नागरिक रहेको सरकारी अधिकारीले बताएका छन् । शुक्रबार प्रहरीको कारबाहीको क्रममा चरमपन्थी संगठन हिज्बुल मुजाहिदीनका कमाण्ड बुरहान वानीको ज्यान गएपछि त्यसको विरोधमा निस्किएको प्रदर्शनको क्रममा झडप भएको हो ।
भारतका गृह मन्त्री राजनाथ सिंहले शान्ती कायम राख्न सबैसँग आग्रह गर्नुभएको छ । २१ वर्षका वानीको श्रीनगरबाट ४५ माइल पर अनन्तनागमा मारिएका थिए । वानीसँगै उनका दुई साथी पनि कारबाहीको क्रममा मारिएको प्रहरी अधिकारीले बताएका छन् । यो घटनापछि विरोधमा काशमिरका नागरिकले प्रदर्शन गरेका छन् । प्रशासनले संवेदनशील क्षेत्रमा कफ्र्यू लगाएको छ । 
– एजेन्सीको सहयोगमा
