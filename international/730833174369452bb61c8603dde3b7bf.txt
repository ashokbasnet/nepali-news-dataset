कलामले राष्ट्रपतिको चुनाव नलड्ने

असार ४ - भारतका पूर्व राष्ट्रपति एपीजे अब्दूल कलाम आजादले राष्ट्रपति चुनाव नलड्ने घोषणा गर्नुभएको छ । केही दलको प्रस्ताव र समर्थन रहेपनि आजादले चुनाव नलड्ने घोषणा गर्नुभएको हो । भारतीय जनता पार्टीका नेता लालकृष्ण आडवानीसँगको वार्तापछि आजादले चुनाव नलडने घोषणा गर्नुभएका हो । ममता बेनर्जी लगायतका दलले चुनाव लड्न आग्रह गरेपनि आफ्नो अन्तरआत्माले अहिलेको राजनीतिक परिस्थितिमा चुनाव नलड्न भनेको कलामले बताउनुभएको छ ।

 

कलामले अस्वीकार गरेपछि अब राष्ट्रपतिको दौडमा सत्तारुढ गठबन्धनका उम्मेदवार प्रणव मुखर्जी र एनसीपी नेता एवं लोकसभाका पूर्व सभामुख पीए संगमा मात्रै हुनुहुन्छ । आजादले अस्वीकार गरेपछि भारतीय जनता पार्टी सहितको विपक्षी गठबन्धन कसलाई समर्थन गर्ने भन्ने अफ्ठेरोमा परेको  छ । भारतमा अर्को महिना राष्ट्रपतिको चुनाव हुँदैछ ।
- भारतीय सञ्चार माध्यमको सहयोगमा
