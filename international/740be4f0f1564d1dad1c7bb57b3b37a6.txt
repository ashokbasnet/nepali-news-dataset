नागरिकलाई समुन्द्री तटमा जान पेरुको रोक

बैशाख २४ – ठूलो संख्यामा डल्फिन, माछा र समुद्री पंक्षीहरु मृत फेला परेपछि दक्षिण अमेरिकी देश पेरुले आफ्ना नागरिकलाई समुद्री तटमा जान रोक लगाएको छ । समुद्री जीव मर्नुको कारण पत्ता नलागेकाले यस्तो निर्णय गरिएको त्यहाँको स्वास्थ्य मन्त्रालयले जनाएको छ ।

 

केही हप्तायता पेरुको उत्तरी समुद्री तटमा हजारौंको संख्यामा डल्फिन, माछा र समुद्री पंक्षी मृत भेटिएका छन् । विषालु पदार्थको प्रयोग या कुनै खतरनाक रोगका कारण समुद्री जीव मारिएको हुनसक्ने भएकाले नागरिकलाई सचेत गराईएको मन्त्रालयको भनाई छ ।
