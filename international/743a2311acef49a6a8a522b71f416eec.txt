बालिकाको बलात्कारपछि हत्या गर्ने चार जनालाई मृत्युदण्डको सजाय

वैशाख ११ – भारत प्रशासित जम्मु काश्मिरको एक अदालतले बालिकाको बलात्कार गरी हत्या गरिएको मुद्दामा चार जनालाई मृत्युदण्डको सजाय सुनाएको छ ।
१३ वर्षकी बालिकालाई बलात्कार गरी हत्या गरेको घटनामा दोषी पाइएका चार जनालाई अदालतले शुक्रबार मृत्युदण्डको सजाय सुनाएको हो । अदालतले सादिक मिर, अजहर अहमद, जहांगीर अशरफ र सुरेश कुमारलाई दोषी ठहर गर्दै मृत्युदण्डको सजाय सुनाएको हो ।
अदालतले यी चारै जनालाई गएको हप्तानै दोषी ठहर गरेको थियो । चारै जनाले सन् २००७ को अगस्ट महिनादेखि कैदी जीवन बिताउँदै आएका छन् ।
– एजेन्सीको सहयोगमा
