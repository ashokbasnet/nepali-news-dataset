दोस्रो विश्वयुद्धपछि हिरोशिमा पुग्ने पहिलो अमेरिकी राष्ट्रपति बने ओबामा 

काठमाडौं, जेठ १४ । बाराक ओबामा दोस्रो विश्वयुद्धपछि जापानको हिरोशिमा पुग्ने पहिलो अमेरिकी राष्ट्रपति बनेका छन् ।जापान भ्रमणमा रहेका ओबामाले शुक्रबार हिरोशिमास्थित पिस मेमोरियल पार्कमा पुगेर परमाणु बम आक्रमणमा मृत्यु भएकाहरुप्रति श्रद्धान्जलि व्यक्त गरेका हुन् ।श्रद्धान्जलिसभालाई सम्बोधन गर्दै ओबामाले सन् १९४५ को ६ अगस्टलाई विश्वले भुल्न नसक्ने दिनकारुपमा व्याख्या गरे ।साथै, उनले आफ्नो यात्रा जापान र अमेरिकाको सम्बन्धलाई अझ बढी मजबुद् बनाउन लागि ठोस कदम भएको पनि बताए ।राष्ट्रपति ओबामाले हिरोशिमामा भएको घटनाबाट पाठ सिक्नुपर्ने भन्दै यसले शान्ति र स्थायित्वको बाटोमा अघि बढ्न प्रेरणा दिइरहने पनि उल्लेख गरे ।जापानको हिरोशिमामा अमेरिकाले गरेको परमाणु बम आक्रमणमा १ लाख ४० हजार र दोस्रो दिन नागासाकीमा गरिएको हमलामा ७४ हजारको ज्यान गएको थियो ।सो घटनापछि कुनैपनि अमेरिकी राष्ट्रपतिले हिरोशिमाको भ्रमण गरेको यो पहिलोपटक हो ।ओबामा ‘जी–७’ को सम्मेलनमा भाग लिनेक्रममा जापान पुगेका हुन् । (एजेन्सी)
