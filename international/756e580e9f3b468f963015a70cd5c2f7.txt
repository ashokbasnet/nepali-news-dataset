अफगानिस्तानमा २ जना महिला पत्रकारमाथि गोली प्रहार

चैत २१ - अफगानिस्तानमा २ जना महिला पत्रकारमाथि गोली प्रहार भएको छ ।
प्रहरी पोशाकमा आएका एक व्यक्तिले चलाएको गोली लागेर १ जनाको ज्यान गएको र अर्का एक गम्भीर घाइते भएका स्थानीय अधिकारीलाई उधृत गर्दै बिबिसीले जनाएको छ ।
पाकिस्तानसँग सीमा जोडिएको क्षेत्र कोस्टनजिकै उनीहरुमाथि आक्रमण भएको हो । त्यहाँ राष्ट्रपतीय चुनाव नजिकीर्दै जाँदा आक्रमणका घटनामा पनि वृद्धि भएको छ ।
शनिबार हुने राष्ट्रपतीय चुनाव तालिबान विद्रोहीले बिथोल्ने चेतावनी दिएपछि देशभरको सुरक्षा व्यवस्था कडा पारिएको छ । चुनावी सुरक्षाका लागि देशभर झण्डै २ लाख सैनिक खटाईएको छ । तालिबान शासन अन्त्य संगै सन् २००१ देखि हमीद कारजाई अफगानिस्तानको राष्ट्रपति हुनुहुन्छ ।
