किमले अस्पताल पुगेर घाइते चिनियाँ भेटे

आइतबार राति प्योङयाङको दक्षिण भागमा भएको सो दुर्घटनामा ३२ चिनियाँ र चार उत्तर कोरियाली नागरिक मारिएका थिए भने दुई चिनियाँ नागरिक घाइते भएका राज्यद्वारा सन्चालित सन्चारमाध्यमले जानकारी दिएको छ ।

यस घटनापछि नेता किमले उत्तर कोरियास्थित चिनियाँ राजदूतलाई व्यक्तिगतरुपमा भेटघाट गरेका छन् ।

साथै, त्यसपछि अस्पताल गएर चिनियाँ घाइते नागरिकलाईसमेत भेटवार्ता गरेको बताइएको छ ।

एक स्थानीय समाचारपत्रले अस्पतालमा गएर चिनियाँ नागारिकसँग भेटघाट गरेको नेता किमको फोटो छापेको छ ।

उत्तर कोरियाको एउटा पुलबाट पर्यटक बस तल झरेर दुर्घटना भएको सोमबार नै अन्तरराष्ट्रिय सन्चारमाध्यमले जानकारी दिएका थिए । रासस/एएफपी
