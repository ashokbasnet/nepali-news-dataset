महिलाले गाडी चलाएकोमा सुनाईएको सजायको फैसला रद्ध

असोज १२ (एजेन्सी)  (एजेन्सी) — साउदी अरबमा नियम उल्लंघन गर्दै गाडी चलाएको आरोपमा एक महिलालाई सुनाईएको सजायको फैसला रद्ध भएको छ । महिलालाई गाडी चलाउन लगाईएको प्रतिबन्ध उल्लंघन गरेको आरोपमा शीमा नामकी महिलालाई अदालतले १० कोर्रा हिर्काउने फैसला गरेको थियो ।

 

तर साउदी राजा अब्दुल्लाहले अदालतको आदेश उल्ट्याउँदै शीमालाई माफी दिने घोषणा गरेको राजकुमारी अमीरा अल ताबिलले बताउनुभएको छ । महिलालाई मताधिकारको घोषणा गरेको दुई दिन नबित्दै महिला गाडी चालकलाई सजाय सुनाईएकोमा चिन्ता व्यक्त गर्दै राजा अब्दुल्लाहले सजाय माफ गरेको अन्तर्राष्ट्रिय सन्चारमाध्यमले जनाएका छन् ।

साउदी अरबमा पुरुषको अनुमति बिना र संरक्षकत्व बिना महिलालाई सार्वजनिक काम गर्न प्रतिबन्ध लगाईएको छ । पछिल्लो केही महिनायता गाडी चलाउन लगाईएको प्रतिबन्ध हटाउन सरकारलाई दबाबका लागि महिलाहरुले गाडी चलाउन शुरु गरेका छन् ।
