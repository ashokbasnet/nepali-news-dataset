बलिउडका महंगा स्टारको पहिलो कमाई मात्र ५० रुपैयाँ

कात्तिक १६ – बलिउडका बादशाह भनेर चिनिएका साहरुख खानको पहिलो कमाई कति होला ? तपार्इं अनुमान लगाउनुहोला एक लाख, २० लाख वा यो भन्दा बढी । तर अनुमान गरे भन्दा खानको पहिलो कमाई निकै कम छ ।

बलिउडमा छुट्टै छवि बनाएर बादशाह कहलिएका साहरुखको पहिलो कमाई मात्र ५० भारतीय रुपैयाँ थियो । यो रकम उनले गायक पंकज उदासको कन्सर्टमा काम गरे बापत पाएका हुन् ।
शाहरुख खान अहिले बडिउडका सबैभन्दा महंगा नायक हुन् । तर उनले आफ्नै चलचित्र कभी हाँ हभी नामा काम गरे बापत मात्र २५ हजार रुपैयाँ पाएका थिए । यो चलचित्रको टिकट उनले मुम्बईको सिनेमा हलको बाहिर उभिएर बिक्रीसमेत गरेका थिए ।
आफ्नो रंगमञ्चको सुरुवातीका दिनमा उनले एउटा रेष्टुरा पनि चलाएका थिए ।
शाहरुखका बाबु भारत स्वतन्त्रता आन्दोलनमा भाग लिएका थिए । उनले पनि व्यापार गर्ने उद्देश्यले एउटा चियाको पसल चलाउँथे । तर व्यापारमा उनी सफल हुन सकेनन् ।
जब शाहरुख खान १५ वर्षका थिए । उनको बाबुको निधन भएको थियो । २५ वर्ष पुग्दा आमाको पनि निधन भयो । आमाको निधनपछि मात्र शाहरुख फिल्म इन्डस्ट्रिजमा आएका हुन् ।
शाहरुखको नाम पहिले अब्दुल रहमान राखिएको थियो । पछि उनका बाबुले नाम परिवर्तन गरी शाहरुख राखेका हुन् ।
शाहरुखले फिल्म सुरु गर्नु अघि नै पाँच वटा फिल्मका लागि साइन गरेका थिए ।
गाडी नम्बर ५५५ भएका शाहरुखको मोबाइल  नम्बरमा पनि ५५५ अक्षर छ ।
शाहरुखले स्कूल जीवनमा थुपै खेलकुद प्रतियोगितामा  भाग लिएका थिए । उनले फुटबल र हकीको राष्ट्रिय प्रतियोगितामा भाग पनि लिएका थिए ।
शाहरुख र फिल्म निर्देशक करण जौहरको पहिलो भेट एउटा टिभी शो को अडिशनका क्रममा भेट भएको थियो ।

– एजेन्सीको सहयोगमा
