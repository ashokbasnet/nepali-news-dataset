लडाकु पानी जहाजमा मिसाइल आक्रमण : अमेरिकाले सुरु गर्‍यो कारबाही अभियान

असोज २७ – अमेरिकाले आफ्नो नौसेनाको लडाकु पानी जहाजमा मिसाइल आक्रमण भएको यमनको क्षेत्रमा कारबाही अभियान सुरु गरेको छ । आफ्नो लडाकु पानी जहाजमा आक्रमण भएको क्षेत्रलाई लक्षित गरेर अमेरिकी सेनाले आक्रमण सुरु गरेको हो । 
अमेरिकी लडाकु पानी जहाजमा यमनको हुथी बिद्रोही नियन्त्रित क्षेत्रबाट आक्रमण मिसाइल आक्रमण भएको थियो । पानी जहाजलाई निशाना बनाइएको भएपनि मिसाइल जहाजमा नलागेकाले ठूलो दुर्घटनाबाट जोगिएको अमेरिकी रक्षामन्त्रालय पेन्टागनले जनाएको छ ।
राष्ट्रपति बाराक ओबामाको स्वीकृतिमा कारबाही अभियान सुरु गरिएको पेन्टागनको भनाई छ । यसअघि गएको आइतबार पनि यमनको बिद्रोही नियन्त्रित क्षेत्रबाट अमेरिकी लडाकु पानी जहाजमा मिसाइल आक्रमण भएको थियो ।
