अमेरिकी सैनिकद्वारा १० अफगानी सर्वसाधारणको गोली हानी हत्या

फागुन २८ – अफगानिस्तानमा एक जना अमेरिकी सैनिकले १० जना सर्वसाधारणको गोली हानी हत्या गरेका छन् । गोली लागेर अरु पाँच जना घाईते भएका छन् । 

 

कान्दहार आधार शिविरमा बाहिर निस्केर ती सैनिकले अन्धाधुन्ध गोली चलाएको अन्तर्राष्ट्रिय संचार माध्यमले जनाएको छ । घटनापछि ती सैनिकले आत्मसमर्पण गरेको बिबिसीले जनाएको छ । 

अमेरिकी सेनाले घटनालाई दुर्भाग्यपूर्ण भन्दै ती सैनिकलाई नियन्त्रणमा लिएको छ ।

 

अमेरिकी सेनाको नेतृत्वमा रहेको नेटो सेनाले गत महिना इस्लामिक धार्मिक ग्रन्थ कुरान जलाएपछि अफगानिस्तानमा अमेरिकाको चर्को बिरोध भएको थियो ।
