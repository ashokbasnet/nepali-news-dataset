मलेसियामा फेरी नेपालीलाई खतराको घण्टी

काठमाडौं, बैशाख १९ मलेसियामा विपक्षी दलहरुको गठबन्धन एबियूले सत्तारुढ युनाइटेड मलेज नेशनल अर्गनाइजेशनमाथि आगामी आईतवार हुने निर्वाचनलाई प्रभाव पार्ने गरी ५० हजार विदेशी श्रमिकलाई नागरिकता दिएको आरोप लगाएको छ ।

नेपाल, इन्डोनेसिया र बंगलादेशका श्रमिकहरुलाई भोट हाल्न लगाएर सत्तारुढ दल आफू फेरि सत्तामा पुग्ने षडयन्त्रमा लागेको एबीयूको भनाई छ ।

बिदेशी श्रमिकले भोट हालेमा त्यो निर्वाचन निश्पक्ष नहुने भन्दै एबीयूले  विदेशी श्रमिकहरुलाई मतदानमा सहभागी नहुन चेतावनी समेत दिएको छ । त्यसका लागि बिपक्षी गठबन्धनले देशका बिभिन्न ठाउँमा पोष्टर टाँस्नुका साथै पर्चा समेत बाँडेका छन् ।

मलेसियाको प्रहरीले पनि आप्रवासी कामदारलाई मतदानमा सहभागी नहुने चेतावनी दिंदै मतदान गर्न आएको पाइएमा कारवाही गर्ने चेतावनी दिएको छ ।

करिव २० लाख बिदेशी श्रमिक कार्यरत रहेको मलेसियामा यसरी दलहरु बीच आरोप प्रत्यरोप सुरु भएपछि आक्रमणको खतरा बढेको छ ।

नेपाली श्रमिकका लागि मलेसिया आकर्षक गन्तव्य हो ।
