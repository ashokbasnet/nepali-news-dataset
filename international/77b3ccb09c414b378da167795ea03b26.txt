चीनमा नयाँ तरिकाबाट बर्ड फ्लूको संक्रमण

भदौ २६ – चीनमा बर्ड फ्लूको भाइरस नयाँ तरिकाले फैलिरहेको वैज्ञानिकहरुले बताएका छन् ।
उनीहरुका अनुसार बर्ड फ्लूको भाइरस नाकमा संक्रमण भएर शरीरमा तीव्र रुपमा फैलिरहेको छ । यो भाइरसकै कारण मानिसलाई निमोनिया पनि भएको फेला परेको छ । यस्तो किसिमले बर्ड फ्लूको भाइरस पहिले नदेखिएको अमेरिकी वैज्ञानिकहरुले बताएका छन् ।
एभियन इन्फ्लूएन्जा एच सेभेन एन नाइनका कारण अहिलेसम्म ४४ जनाको ज्यान गइसकेको छ भने एक सय ३५ जना संक्रमित भएका छन् । चीनमा पोल्ट्री फार्महरुमा प्रतिबन्ध लगाएपछि बर्ड फ्लूको भाइरस फैलिनमा केहि कमी आएको अधिकारीहरुको भनाइ छ ।
यस्तै साउदी अरबमा पनि बर्ड फ्लूको नयाँ भाइरस फैलिएको अध्ययनबाट देखिएको छ । त्यहाँ बर्ड फ्लूका कारण ५४ जनाको ज्यान गएको र १ सय १४ जना संक्रमित भएका समाचारमा उल्लेख छ ।
एजेन्सीको सहयोगमा
