भारतमा खुद्रा व्यापारमा विदेशी लगानीको बाटो खुल्यो

मंसिर २२ – भारतमा खुद्रा व्यापारमा विदेशी लगानीका लागि बाटो खुलेको छ । विदेशी लगानी भित्र्याउने सरकारको प्रस्ताव विरुद्ध विपक्षी भारतीय जनता पार्टी लगायतका दलले ल्याएको प्रस्ताव राज्य सभामा असफल भएपछि विदेशी लगानीको बाटो खुलेको छ ।

 

राज्य सभामा सरकारका पक्षमा १ सय २३ र विपक्षमा १ सय ९ मत परेको थियो । विदेशी लगानीको विरोध गर्दै आएका समाजवादी पार्टी र बहुजन समाज पार्टीको सहयोगमा सरकारको प्रस्ताव पारित भएको हो ।

लोकसभामा समाजवादी पार्टीले भने मतदान बहिस्कार गर्‍यो । लोकसभामा बहुजन समाज पार्टीले पनि मतदान बहिस्कार गरेको थियो । –एजेन्सीको सहयोगमा
