बाँदरका लागि आयोजना गरियो ‘शाही भोज’ (फोटो फिचर)

बैंकक, मंसिर १३ । थाइल्याण्डमा बाँदरलाई शाही भोज आयोजना गरिएको छ । भोजमा विभिन्न फलफुल, परिकार तथा पेय पदार्थको व्यवस्था थियो ।



आइतबार थाइल्याण्डको राजधानी बैंककमा बाँदरका लागि शाही भोज आयोजना गरिएको हो । भोजमा सयौं बाँदर सहभागी थिए ।



थाइल्याण्डमा प्रत्येक वर्ष बाँदरका लागि विशेष भोज आयोजना गर्ने परम्परा छ । प्रत्येक वर्ष नोभेम्बर महिनाको अन्त्यमा भोज आयोजना गरिन्छ ।



भोजमा पाँचतारे होटलको मेनुसरह खानेकुराको प्रवन्ध गरिएको हुन्छ ।



उत्तरी बैंकको लोपबुरी प्रान्तमा आयोजना गरिदैं आएको भोज विश्वमा चर्चित छ । उक्त भोज हेर्नका लागि विभिन्न मुलुकबाट पर्यटक आउने गर्दछन् ।



भोजलाई बाँदरले पनि निकै सहजताका साथ स्वीकार गर्ने गर्दछन् । त्यहाँ आउने पर्यटकसँग आत्मीयता देखाउने, पर्यटकको काँधमा चढ्ने गरेका दृष्य पनि देख्न सकिन्छ ।



बाँदरलाई मिठा परिकार खुवाउनाले मानिसको भाग्यबृद्धि हुन्छ भन्ने मान्यता स्थानीयमा रहेको पाइन्छ ।



करिब ८ सय वर्ष पुरानो हिन्दु मन्दिर परिसरमा १९८० को दशकदेखि यो परम्परा निरन्तर चल्दै आएको छ । (एजेन्सी)
