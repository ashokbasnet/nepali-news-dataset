काश्मिर तनाव : भारतीय सेनाको क्याम्प नजिक बिद्रोहीको आक्रमण

असोज १७ – भारत प्रशासित जम्मु–काश्मिरको बारामुलामा रहेको भारतीय सेनाको क्याम्प नजिक बिद्रोहीले आक्रमण गरेका छन् । भारतीय सेनाको उत्तरी कमाण्डले ट्वीट गरेर आक्रमण भएको जानकारी दिएको हो । तर हालत आफ्नो नियन्त्रणमा रहेको भारतीय सेनाले जनाएको छ । सेनाले गरेको जवाफी कारबाहमिा दुई जना बिद्रोही मारिएका छन् । आक्रमणमा परि अर्धसैनिक बलका एक जवानको ज्यान गएको छ । यस्तै दुई जना घाइते भएका छन् । उडी नजिक रहेको जानबाजपुरामा आइतबार राति आक्रमण भएको बिबिसीले जनाएको छ । आक्रमण भएको स्थान उडीको सैन्य मुख्यालयबाट ३० किलोमिटर पर पर्छ । आक्रमणपछि आसपासका क्षेत्रमा खोजी अभियान तीब्र पारिएको छ । काश्मिरको विषयलाई लिएर भारत र पाकिस्तानबिच तनाव बढ्दै गएको छ । यही बेला भारतीय सेनाको पकड रहेको क्षेत्रमा बिद्रोहीले आक्रमण गरेका हुन् ।
