भारत प्रशासित काश्मिरमा झडप, दुई बिद्रोहीको मृत्यु

चैत २५ – भारत प्रशासित काश्मिरमा सुरक्षाकर्मी र बिद्रोहीबिच भएको झडपको क्रममा दुई जनाएको ज्यान गएको छ । बिहीबार बिहान काश्मिरको शोपिया जिल्लामा सरकारी सुरक्षाकर्मी र बिद्रोही बिच झडप भएको र त्यस क्रममा दुई जना बिद्रोही मारिएको भारतको समाचार संस्था पिटिआइले जनाएको छ । बिहान पाँच बजेदेखि सुरक्षाकर्मी र बिद्रोहीबिच झडप सुरु भएको हो । मारिएका बिद्रोही हिजबुल मुजाहिदीन समूहका रहेको जनाइएको छ । सुरक्षाकर्मीले यो विषयमा छानबिन गरिरहेको छ ।
– एजेन्सीको सहयोगमा
