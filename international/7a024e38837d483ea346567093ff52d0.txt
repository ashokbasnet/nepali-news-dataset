आतंकवादीलाई सहयोग गरेको भन्दै २६ जनालाई मृत्युदण्ड

फागुन १४ – इजिप्टमा आतंकवादी समूह गठन गरेको भन्दै २६ जनालाई मृत्युदण्डको सजाँय सुनाइएको छ ।
आतंकवादीलाई सहयोग गरेको साथै बिस्फोटक पदार्थ र मिसाइल प्रयोग गरेको अभियोगमा उनीहरुलाई अदालतले मृत्युदण्डको सजाँय सुनाएको स्थानीय सञ्चार माध्यमलाई उधृत गर्दै बिबिसीले जनाएको छ ।
यो समूहको मुख्य उदेश्य स्वेज नहरमा आवतजावत गर्ने जहाजलाई आक्रमण गर्नु रहेको थियो । उनीहरुले राष्ट्रिय एकतालाई खलल पुर्‍याएको तथा सेना, पुलिस र इसाइ धर्मालम्बीबीच हिंसा फैलाउन उक्साएको अदालतले जनाएको छ ।
नयाँ मन्त्रीमण्डलको निर्माण गर्ने जिम्मा पाएका इब्राहिम महलबले आतंकवादलाई जरैबाट निर्मूल पार्ने प्रतिक्रिया दिएको एक दिन पछि नै अदालतको यो फैसला आएको हो ।
