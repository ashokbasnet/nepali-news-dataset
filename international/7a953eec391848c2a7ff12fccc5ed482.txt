ब्रिटिश बालिका एकैरात दुईपटक बलात्कृत, दुबै बलात्कारमा एसियालीमुलका पुरुष संलग्न

बलात्कारमा संलग्न दुई पुरुष

बलात्कारमा संलग्न दुबै पुरुषको एक अर्काबीच सम्बन्ध नरहेको बताइएको छ । यद्यपि दुबै पुरुष एसियालीमुलका रहेको प्रहरीले जनाएको छ ।

ती बालिका आफ्नो साथीसँग बर्मिङ्घमस्थित रेलवे स्टेशनमा हिँडिरहेको अवस्थामा एक पुरुषले उनलाई एकान्तमा लगेर बलात्कार गरेको थियो । बलात्कार भइसकेर केही पर पुगेकी उनले घर जानका लागि एउटा ट्याक्सी प्रयोग गरिन् तर सो ट्याक्सी चालकले समेत उनलाई एकान्तमा लगेर बलात्कार गरेको बताइएको छ ।

दुबै घटनामा संलग्न पुरुष एसियालीमूलका रहेको बताइए पनि उनीहरुको राष्ट्रियताका बारेमा खुलाइएको छैन । मिति नखुलाइएको सो घटना बेलुकी सात बजेदेखि राति दुई बजेका बीचमा भएको प्रहरीले जनाएको छ ।

प्रहरीले सीसीटीभी फुटेजका आधारमा घटनाको अनुसन्धान थालेको छ । दुबै घटनामा संलग्न पुरुषको अनुहार ती फुटेजमा देखिएको छ । (एजेन्सी)
