होण्डुरसको जेलमा आगलागी, कम्तीमा २ सय ७२ को ज्यान गयो

फागुन ३ – ल्याटिन अमेरिकी देश होण्डुरसको एउटा जेलमा आगलागी हुँदा २ सय ७२ जनाको ज्यान गएको छ । कोमायगिवाको जेलमा आगो लाग्दा २ सय ७२ जनाको ज्यान गएको अन्तर्राष्ट्रिय समाचार सस्था एपीले जनाएको छ । 

 

केही कैदीले भने जेलको छतबाट हामफालेर ज्यान जोगाएको  होण्डुरसका अधिकारीले बताएका छन् । आगो लाग्नुको कारण खुल्न सकेको छैन । आगलागीमा घाइते भएकाको स्थानीय अस्पतालमा उपचार भइरहेको विविसीले जनाएको छ । 

 

जेलमा भएको आगलागी पछि केही कैदी भागेको हुन सक्ने अनुमान गरिएको छ  । -एजेन्सीको सहयोगमा
