लिबियामा एक पत्रकारको हत्या

जेठ १३ – लिबियामा एक जना पत्रकारको हत्या भएको छ ।
इस्लामिक लडाकुको कट्टर आलोचकका रुपमा चिनिँदै आएका स्थानीय बर्निक पत्रिकाका सम्पादक मोफ्ताह अबु जेइदको गोली हानी हत्या भएको अन्तर्राष्ट्रिय सञ्चारमाध्यमले जनाएका छन् ।
जेइदमाथि लिबियाको पूर्वी शहर बेन्घाजीको मुख्य सडकमा गोली प्रहार भएको हो । इस्लामिक नेतृत्वको संसद खारेज नभए गृहयुद्ध सुुरु हुने अभिव्यक्ति दिएको केही घण्टा भित्रै उहाँमाथि गोली प्रहार भएको हो ।
जेइदले गएको महिना सुरु गरिएको इस्लामिक लडाकु विरुद्धको सैन्य कारबाही अभियानको समर्थन गर्नुभएको थियो । उहाँमाथि इस्लामिक लडाकुहरुले नै गोली प्रहार गरेको अनुमान गरिएको छ । जेइदले अन्तर्राष्ट्रिय सञ्चारमाध्यमहरुसँग तीन दिन अघि आफूलाई २४ घण्टा भित्र देश छोड्न चेतावनी आएको बताउनुभएको थियो ।
एजेन्सीहरु
