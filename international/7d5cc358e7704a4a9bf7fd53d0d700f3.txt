७ करोड ५० लाख बालकालिकालाई शिक्षाका लागि तत्काल सहायता आवश्यक

वैशाख २२ – विश्वका ७ करोड ५० लाख बालबालिकालाई शिक्षाका लागि सहायता चाहिएको एक अध्ययन प्रतिवेदनले जनाएको छ ।
संयुक्त राष्ट्र संघीय बालकोष युनिसेफले भर्खरै सार्वजनिक गरेको प्रतिवेदनले विश्वका जोमिखयुक्त क्षेत्रका ७ करोड ५० लाख बालबालिकालाई शिक्षाका लागि सहायताको अवश्यक्ता रहेको जनाएको हो ।
प्रतिवेदनका अनुसार द्वन्द्व प्रभावित राष्ट्रका कुल ४६  करोड २० लाख बालबालिकामध्ये चारमा एक जना मानवीय संकटग्रस्त क्षेत्रका छन् । उनीहरु ३ देखि १८ वर्ष उमेर समूहका रहेका प्रतिवेदनमा उल्लेख छ । द्वन्द्वग्रस्त सिरियामा पाँच वर्षदेखि जारी गृहयुद्धका कारण ६ हजार विद्यालय प्रयोग बिहिन भएको पनि युनिसेफले जनाएको छ ।
यस्तै द्वन्द्वकै कारण पूर्वी युक्रेनमा पनि पाँचमा एक विद्यालय ध्वस्त भएको युनिसेफको प्रतिवेदनमा उल्लेख छ । यस्तै द्वन्द्वका कारण प्रभावित शरणार्थी बालबालिका विद्यालयको पहुँचमा नपुग्ने सम्भावना पाँच गुणाले बढेको प्रतिवेदनले औँल्याएको छ ।
टर्कीको इस्तानबुलमा आउँदो जेठ १० र ११ गते हुने विश्व मानवीय शिखर सम्मेलनको अवसरमा युनिसेफले प्रतिवेदन सार्वजनिक गरेको हो । युनिसेफले जोखिममा रहेका यी बालबालिकालाई शिक्षाको  पहुँचमा पु¥याउन आपत्तकालिन शिक्षा कोषको आवश्यकता रहेको जनाएको छ ।
एक करोड ३६ लाख बालबालिकाको शिक्षा सम्बन्धी आवश्यकता पूरा गर्नका लागि कोषमा पाँच वर्ष भित्रमा चार अर्ब अमेरिकी डलर जम्मा गर्नु पर्ने युनिसेफले जनाएको छ ।
यस्तै गरिब समुदायका बालबालिका जो एक वर्ष भन्दा लामो समयदेखि विद्यालय बाहिर छन्, ती बालबालिका विद्यालय फर्किने सम्भावन निकै कम रहेको भन्दै युनिसेफले चिन्ता व्यक्त गरेको छ ।
– एजेन्सीको सहयोगमा
