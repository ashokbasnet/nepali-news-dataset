महिलाले मोटरसाइकल चढ्दा खुट्टा दुइतिर राख्न नपाउने !

पुस २० - इण्डोनेशियाको आचेह प्रान्तको ल्होक सेउ मावे शहरमा सरकारले मोटरसाइकलमा बस्दा महिलाले पालना गर्नु पर्ने नयाँ नियम सार्वजनिक गरेको छ । स्थानीय सरकारले मोटरसाइकलमा बस्दा महिलाले दुई खुट्टा दुइतिर राखेर बस्न नपाउने नियम लगाएको हो । 

 

अब महिलाले दुबै खुट्टा एकैतिर राखेर मोटरसाइकलमा बस्नुपर्नेछ । दुई खुट्टा दुइतिर गराएर पुरुष जस्तै गरी बस्नु इस्लाम धर्म विरोधी कार्य भएकोले नैतिकता बचाउन यस्तो कदम चालेको शहरका मेयर सुआईदीले बताएको बिबिसीले जनाएको छ । 

 

दुइतिर खुट्टा राखेर बस्दा महिलाहरु महिला जस्तो नभई पुरुष जस्तो देखिने सरकारको दावी छ ।
