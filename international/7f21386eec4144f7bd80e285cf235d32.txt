दुइ दशकपछि सुकी विदेश भ्रमणमा

जेठ १७ – झण्डै साढे दुई दशकमा पहिलोपल्ट विदेश भ्रमणमा निस्किएकी म्यानमारकी प्रजातन्त्रवादी नेतृ आङ्ग सान सुकीले बुधवार थाईल्याण्डमा बस्दै आएका बर्मेली प्रवासी श्रमिक संग भेट गर्दै हुनुहुन्छ । सुकी मंगलवार थाइल्याण्डको राजधानी बैंकक पुग्नुभएको हो ।

 

सुकीले थाईल्याण्डका राजधानी बाहिर बस्दै आएका बर्मेली श्रमिकसंग भेट गरी उनीहरुका समस्याबारे जानकारी लिने उहाँका सहयोगीहरुले बताएका छन् । थाईल्याण्डमा १ लाख ३० हजारको हाराहारीमा बर्मेली आप्रवासी रहेको अनुमान गरिएको छ ।

ती मध्ये केही कानूनी रुपमा स्थापित भईसकेका र केही गैरकानूनी रुपमा बसिरहेका छन् । म्यानमारमा सैनिक शासनकालमा उत्पीडन सहन नसकी थाईल्याण्डमा बस्दै आएका कतिपय प्रवासी बर्मेलीहरु राजनीतिक सुधारसंगै स्वदेश फर्किन चाहेपनि कानूनी प्रक्रियाका कारण फर्कन सकेका छैनन ।

थाईल्याण्ड भ्रमणमा रहेकी सुकीले त्यहाँका प्रधानमन्त्रीसंग यसबारे छलफल गर्ने अपेक्षा गरिएको छ ।
