सिरियाको शान्ति योजनामाथि विश्वास घट्दै

जेठ २– साउदी अरबले सिरियामा शान्ति बहालीका लागि अघि सारिएको शान्ति योजनामाथिको विश्वास घट्दै गएको टिप्पणी गरेको छ । साउदीले युद्धबिराम पछि पनि सिरियामा हिंसा नरोकिएकाले शान्ति योजना अनुसार काम हुनेमा शंका उत्पन्न भएको बताएको छ ।

 

राष्ट्रसंघका विशेष दुत कोफी अन्नानले तयार पारेको शान्ति योजनामा राष्ट्रसंघ र अरब लिग बढी नै आत्मविश्वासी देखिएकाले पनि समस्या उत्पन्न भएको साउदी अरबको भनाई छ ।  सिरियामा युद्धबिरामको घोषणा भएपनि कार्यान्वयन हुन नसक्दा दैनिक जसो हिंसात्मक गतिविधि नरोकिएको अन्तराष्ट्रिय सञ्चार माध्यमहरुले जनाएका छन् ।
