अफगानिस्तानको संसदले गृहमन्त्री हटायो

साउन ७ - अफगानिस्तानको संसदले गृहमन्त्री मुज्ताबा पतंगलाई हटाएको छ ।
भ्रष्टाचार गरेको र सुरक्षाको सुव्यवस्था गर्न नसकेको भन्दै संसदको तल्लो सदनले गृहमन्त्री पतंगलाई पदबाट हटाएको हो । तल्लो सदनका कुल २ सय ४९ सदस्यमध्ये १ सय ३६ सदस्यले पतंगकोविरुद्धमा भोट हालेका थिए । पक्षमा जम्मा २० मत परेको थियो ।
सरकारी तथ्यांक अनुसार पछिल्लो ४ महिनामा २ हजार ७ सय ४४ अफगान राष्ट्रिय प्रहरीको ज्यान गएको छ ।
यस्तै राष्ट्रसंघको सहयोग मिसनका अनुसार यो वर्ष २५ सय भन्दा बढी नागरिकले विद्रोहीको आक्रमणमा परी ज्यान गुमाएका छन् ।
- एजेन्सीको सहयोगमा
