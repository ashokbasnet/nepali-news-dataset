मुम्बई बमकाण्डका दोषी मेमनलाई दिएको मृत्युदण्ड तत्काल कार्यान्वयन नहुने

जेठ १९ - भारतको सर्वोच्च अदालतले मुम्बई बमकाण्डका दोषी याकुव मेमनले मृत्युदण्डको सजाय तत्कालका कार्यान्वयन नगर्ने भएको छ ।
आतंकवादविरुद्धको अदालतले सन् २००७ मा सुनाएको मृत्युदण्डको सजाँय पुनर्विचार गर्न परेको अपिलमाथि थप अनुसन्धान गर्नुपर्ने भन्दै सर्वोच्चले तत्कालका लागि मृत्युदण्डको सजाँय कार्यान्वयन नहुने बताएको भारतीय संचार माध्यमले जनाएका छन् ।
साथै सर्वोच्चले यो मुद्दालाई थप छानवीनका लागि भन्दै संवैधानिक अदालतमा पठाएको छ । मेमनले आफूले २० वर्ष जेलमा बिताइसकेको भन्दै आफ्नो सजाँयमा पुनर्विचार गर्न निवेदन दिएका थिए ।
सन् १९९३ मा मुम्बईमा भएको श्रृङ्खलाबद्ध बम बिस्फोटमा ३ सय भन्दा धेरैको ज्यान गएको थियो भने प्रहरीले मेमनलाई सन् १९९४ मा पक्रेको थियो । भारतका राष्ट्रपति प्रणव मुखर्जीले भने उनको यो अपील अस्वीकार गरिसक्नुभएको छ ।
