‘तीन तलाक प्रथा’लाई भारतीय सर्वोच्च अदालतद्वारा असंवैधानिक ठहर

मंगलबार (आज) बसेको अदालतको पाँच सदस्यीय बेन्चको बहुमतले तीन तलाकलाई असंवैधानिक करार गरेको हो ।

बेन्चका तीन सदस्यले मुस्लिम समुदायमा रहेको छोडपत्रको प्रथालाई असंवैधानिक मान्दै कानुन बनाएर तत्काल अन्त्य गर्न सरकारलाई आदेश दिएका हुन् ।इस्लामिक देशमा पनि यस्तो व्यवस्था नभएको भन्दै भारत जस्तो प्रजातान्त्रिक मुलुकमा यसको अन्त्य सम्भव किन नभएको भन्दै अदालतले गम्भीर प्रश्न उठाएको छ ।

त्यस्तै, अदालतले सरकारलाई ६ महिनाभित्र कानून बनाउन निर्देशन दिएको छ । तत्काललाई ६ महिनासम्म कसैले तलाक दिन नपाउने आदेश पनि अदालतले दिएको छ ।

उक्त बेन्चमा सर्वोच्च अदालतका प्रधान न्यायाधीस जेएस खेहर, न्यायाधीसहरु कुरिएन जेसेफ, यूयू ललित, अब्दुल नजीर र रोहिंग्टन एफ नरीमन रहेका थिए । (एजेन्सी)
