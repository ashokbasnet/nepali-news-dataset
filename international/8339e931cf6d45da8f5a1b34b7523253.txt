सहयोगको खोजीमा सिरियाली राष्ट्रपतिका प्रमुख सहयोगी चीनमा

साउन ३० – सरकारी सेना र विद्रोही लडाकूबीच सशस्त्र संघर्ष चर्किरहेका बेला सिरियाली राष्ट्रपतिका प्रमुख सहयोगी चीन पुगेका छन् । अमेरिका लगायत पश्चिमा राष्ट्रको सहयोगमा विद्रोहीले आक्रमण बढाएपछि सहयोगको खोजी गर्दै राष्ट्रपति असदका सहयोगी बउथाइना साबन चीन पुगेका हुन् ।

 

साबनको भ्रमणमा यसअघि राष्ट्र संघले असफल भनिसकेको ६ बुदें शान्ति योजना लागु गराउने विषयमा छलफल हुने चीनको परराष्ट्र मन्त्रालयले जनाएको छ । सिरिया विरुद्ध राष्ट्रसंघमा गरिएको प्रस्तावमा चीनले दुइपटक भिटो प्रयोग गरिसकेको छ । सबानले चीनका विदेश मन्त्री याङ जेचीसँग भेट गर्नेछन् ।

सबान चीनको भ्रमणमा पुगेका बेला राष्ट्रसङघकी मानव अधिकार प्रमुख भलेरी अमोसले सिरिया भ्रमण गर्न लागेको बिबिसीले जनाएको छ ।
