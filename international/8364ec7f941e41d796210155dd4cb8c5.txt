सोमालियाको एक होटलमा आक्रमण : २ सांसदसहित १० जनाको मृत्यु

जेठ २० – सोमालियाको राजधानी मोगादिशु एक होटलमा बन्दुकधारीको आक्रमणमा परि कम्तिमा १० जनाको ज्यान गएको छ । ५० जना भन्दा धेरै घाइते भएका छन् । आक्रमणकारीले मोगादिशुको मध्येभागमा रहेको एमबासडर होटलको गेटमा कार बम विस्फोट गराएपछि होटल भित्र पशेको प्रत्यक्षदर्शीले बताएका छन् । त्यसपछि आक्रमणकारी अन्धाधुन्ध गोली चलाएका थिए । बिस्फोट तथा गोली लागेर ज्यान जानेमा दुई जना सांसद पनि रहेको सोमालियाको सरकारी समाचार संस्थाले जनाएको छ । बिद्रोही समूह अल–शबाबले आक्रमणको जिम्मेवारी लिएको छ । अल–शबाबले नेता तथा सरकारी अधिकारी बढी जाने होटललाई लक्षित गरी बिस्फोट गराएको हो । बिस्फोटका कारण भवनपनि क्षतिग्रस्त भएको छ । सोमालियामा अल–शबाबले संयुक्त राष्ट्रसंघ समर्थित सरकारसँग संघर्ष गरिरहेको छ । 
– एजेन्सीको सहयोगमा
