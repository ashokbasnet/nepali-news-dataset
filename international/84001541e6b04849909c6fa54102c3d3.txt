फिलिपिन्समा बाढीका कारण १६ को ज्यान गयो

साउन २४ – फिलिपिन्सको राजधानी मनिलामा बाढीका कारण ज्यान गुमाउनेको संख्या १६ पुगेको छ । लगातार पानी परेपछि बाढीको सतह पनि बढ्दै जाँदा ८० हजार भन्दा बढीले आपतकालीन शिविरमा शरण लिईरहेको अधिकारीहरुले बताएका छन् ।

 

सेना लगायतका उद्दारकर्मीले बाढीका कारण घरमा फसेकालाई उद्दारको प्रयास गरेपनि त्यहाँका बासिन्दा आफ्नो धनमाल लुटपाट हुने डरले घर छोडेर जान नमानेका बिबिसीले जनाएको छ । दुई दिन यता मनिलामा भारी वर्षा भईरहेको छ ।

लगातार पानी परेपछि मनिलाको आधा भन्दा बढी हिस्सा बाढीको चपेटामा परेको छ । स्कुल, बजार, तथा सरकारी र नीजि कार्यालय बन्द भएका छन् ।
