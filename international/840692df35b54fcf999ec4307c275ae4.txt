महिला पत्रकारको सामूहिक बलात्कारमा संलग्न ३ जनालाई मृत्युदण्ड

चैत २१ - भारतको मुम्बईमा एक महिला पत्रकारको सामूहिक बलात्कारमा संलग्न ३ जनालाई मृत्युदण्डको सजाय सुनाइएको छ ।
मुम्बईको अदालतले बलात्कारमा संलग्न ४ मध्ये अर्का एक जनालाई भने जन्मकैदको सजाय सुनाएको बिबिसीले जनाएको छ । मृत्युदण्ड पाउनेमा १९ वर्षका विजय जाधव, २१ वर्षका मोहम्मद कासिम शेख र २८ वर्षका मोहम्मद अन्सारी रहेका छन् ।
एक टेलिफोन अपरेटरको सामूहिक बलात्कारमा समेत संलग्न रहेको अभियोगमा यसअघि उनीहरुलाई जन्मकैदको सजाँय सुनाइएको थियो । अदालतले बिहीबार उनीहरुलाई बलात्कारको लत नै लागिसकेको भन्दै उनीहरुमाथिको आरोप पुष्टि गरेको थियो । बलात्कारविरोधी कानुनमा संशोधन भएपछि यसअन्तर्गत सजाय पाउने महाराष्ट्रमा उनीहरु नै पहिलो अभियुक्त हुन् ।
