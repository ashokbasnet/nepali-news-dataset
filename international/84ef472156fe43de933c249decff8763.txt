गैरकानूनी रुपमा युरोप प्रवेश गर्नेको संख्या १० लाख नाघ्यो

पुस ८ – यो वर्ष स्थल तथा समुद्री मार्ग भएर गैरकानूनी रुपमा युरोप प्रवेश गर्ने आप्रवासीको संख्या १० लाख नाघेको छ । आप्रवासनका लागि अन्तर्राष्ट्रिय संगठन आइओएमको एक प्रतिवेदन अनुसार युरोप प्रवेश गर्ने आप्रवासीको संख्या गएको वर्षभन्दा चार गुणाले बढेको छ ।
युरोप प्रवेश गर्नेमध्ये झण्डै ८ लाख टर्कीबाट ग्रीस हुँदै समुद्री मार्ग भएर युरोप गएका हुन् । आप्रवासीको प्रवाह बढी भएपछि युरोपियन युनियनका देशबीच राजनीतिक मतभेद पनि भएको छ । हंगेरी र स्लोभावकिया जस्ता देशले युरोपियन कोर्ट अफ जस्तिसमा आप्रवासीका लागि इयुले बनाएको नियम विरुद्ध मुद्दा दायर गरेका छन् । आइओएमले सार्वजनिक गरेको प्रतिवेदनमा ग्रीस, बुल्गेरिया, इटली, स्पेन, माल्टा तथा साइप्रस भएर पुरोप पुग्ने आप्रवासीलाई समावेस गरिएको छ ।
प्रतिवेदनका अनुसार भूमध्य सागर पार गरेर युरोप प्रवेश गर्नेमा आधा भन्दाधेरै सिरियाले नागरिक रहेको छन् । यस्तै २० प्रतिशत अफगानिस्तानका नागरिक र सात प्रतिशत इराकका छन् ।
आइओएमका अनुसार समुद्री मार्ग भएर युरोप प्रवेश गर्ने क्रममा ज्यान जाने तथा बेपत्ता हुनेको संख्या यो वर्ष तीन हजार ६ सय ९५ पुगेको छ ।  
– एजेन्सीको सहयोगमा
