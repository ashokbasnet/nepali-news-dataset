मोदीको नाम प्रधानमन्त्रीमा सिफरिस

भदौ २८ – भारतीय जनता पार्टी भाजपाले नरेन्द्र मोदीलाई प्रधानमन्त्रीको उमेद्वार बनाएको छ ।
भाजपाको संसदीय दलको बैठकले गुजरातका मुख्यमन्त्री मोदीलाई प्रधानमन्त्रीको उम्मेदवारका रुपमा सिफारिस गरेको हो ।
बैठकपछि गरिएको पत्रकार सम्मेलनमा पार्टीका अध्यक्ष राजनाथ सिंहले सबै देशवासीको भावनाको कदर गर्दै मोदीलाई प्रधानमन्त्रीको उम्मेदवार बनाएको बताएको भारतीय सञ्चारमाध्यमले जनाएका छन् । मोदीको नाम सिफारिस गर्न सबै सहयोगी दलले समर्थन जनाएको पनि पार्टीका अध्यक्ष सिंहले बताउनुभयो ।
गएको जुन महिनामा भाजपाले मोदीलाई पार्टीको चुनावी अभियानको नेतृत्व दिएको थियो । गुजरात भारतको सम्पन्न राज्य बन्नुको मुख्य श्रेय मोदीलाई दिने गरिन्छ । तर सन् २००२ मा भएको मुस्लिम विरोधी हिंसामा १ हजारभन्दा बढीको ज्यान जाँदा उल्लेख्य भुमिका निभाउन नसकेको भन्दै उहाँको आलोचनासमेत हुने गरेको छ ।
