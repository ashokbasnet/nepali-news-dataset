बेलायती संसदबाट आइएस विरुद्धको हवाई आक्रमण सम्बन्धी प्रस्ताव पारित

मंसिर १७ – बेलायतको संसदले सिरियामा बिद्रोही संगठन इस्लामिक स्टेट आइएस विरुद्ध हवाई आक्रमण गर्ने स्वीकृती प्रदान गरेको छ । आइएस विरुद्धको कारवाही अभियान सम्बन्धी प्रस्तावलाई बेलायतको संसदले बहुमतले पारित गरेको हो ।
प्रस्तावको पक्षमा तीन सय ९७ तथा विपक्षमा दुई २३ सांसदले मत दिएका थिए । अमेरिकी राष्ट्रपति बाराक ओबामाले बेलयाती संसदको निर्णयको स्वागत गर्नुभएको छ । संसदमा बेलायती प्रधानमन्त्री डेविड क्यामरुनले पारित प्रस्ताव मध्ययुगित राक्षस विरुद्धको कानुन भएको भन्दै यसले बेलायतलाई सुरक्षित राख्न सहयोग गर्ने बताउनुभयो ।
धेरै सांसदले प्रस्तावको स्वागत गरेको भएपनि लेबर पार्टीले भने यसको विरोध गरेको छ । प्रस्तावले युद्धलाई बढावा दिने र यो राम्रो नभएको लेबर पार्टीको भनाई छ । तर प्रस्तावको विषयमा लेबर पार्टीका सांसदको मतविभाजित भएको छ । धेरै वरिष्ठ नेताले प्रस्तावको पक्षमा मत दिएका थिए । लेबर पार्टीका दुई १९ सांसद मध्ये ६६ जनाले प्रस्तावको पक्षमा मत दिएका थिए । संसदले आइएसविरुद्धको कारवाही सम्बन्धी प्रस्ताव पारित गरे लगतै साइप्रसको रोयल एयर फोर्सबाट चार वटा लडाकु विमान सिरियाका लागि उडेका छन् । अमेरिकी राष्ट्रपति ओबामाले बेलयतको रोयल एयर फोर्सका चार वटै विमानलाई अमेरिका नेतृत्वको गठबन्धन सेनामा सामेल गर्ने बताउनुभएको छ । 
– एजेन्सीको सहयोगमा
