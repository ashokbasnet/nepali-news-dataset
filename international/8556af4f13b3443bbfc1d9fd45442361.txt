इटाली भूकम्प : तीन सहर ध्वस्त, ड्रोन क्यामराबाट खिचिएको केही तस्बिर

भदौ ११ – इटालीमा गएको बुधबार बिहान गएको ६ दशमलव २ रेक्टर स्केलको भूकम्पमा परि अहिलेसम्म २ सय ९० जनाको ज्यान गएको छ । राजधानी रोमबाट एक सय किलोमिटर उत्तर–पूर्वमा रहेको पेरुगिए शहर केन्द्रबिन्दु भएर भूकम्प गएको हो । 
भूकम्पमा तीन वटा पुराना सहर ध्वस्त भयो । भूकम्पमा परि ज्यान गुमाएका ४० जनाको सामूहिक अन्तिम संस्कार गरिएको छ । उद्धार तथा राहतको काम अझै पनि जारी छ । केही ठाउँमा भने जीवतको खोजी गर्ने क्रम रोकिएको छ । भूकम्पमा परि घाइते भएका तीन सय ८८ जनाको उपचार भइरहेको र त्यस मध्ये ४० जनाको अवस्था गम्भीर रहेको रोममा रहेको नागरिक सुरक्षा विभागले जनाएको छ । 
भूम्कप प्रभावित त्रिपाल तथा टेन्टमा बसिरहेका छन् । सरकारले भूकम्पले क्षति पुगेका सबै क्षेत्रको पुनर्निमाण गर्ने प्रतिबद्धता जनाएको छ । तर केही प्रभावितले भने सरकारको प्रतिबद्धता कार्यान्वयन नहुने हो कि भन्ने चिन्ता व्यक्त गरेका छन् । 
 ड्रोन क्यामराबाट लिइएका केही तस्बिर
   
तस्बिर : एपी, बिबिसी
