९/११ पेन्टागन आक्रमणः हराएका तस्बिर फेरि जारी

चैत १९ – अमेरिकाको संघीय जाँच आयोग (एफबिआई) ले सन् २००१ को सेप्टेम्बर ११ मा पेन्टागनमा भएको आक्रमणपछिका २७ वटा तस्बिर फेरि जारी गरेको छ । यी तस्बिर एफबिआईले आक्रमणको १० वर्षपछि सन् २०११ मा जारी गरेको थियो । तर प्राविधिक गडबडीका कारण वेब साइटबाट हराएको थियो । एफबिआईले फेरि ती तस्बिर जारी गरेको हो । निरन्तरको प्रयासपछि तस्बिर फेरि प्राप्त गर्न सफल भएको एफबिआईले जनाएको छ । तस्बिरमा पेन्टागनमा आक्रमण भएपछिको उद्दार तथा आगो नियन्त्रणको प्रयास समेटिएको छ । सन् २००१ को सेप्टेम्बर ११ मा आक्रमणकारीले अपहरण गरेको विमान पेन्टागनमा ठोक्काएका थिए । त्यसमा एक सय ८४ जनाको ज्यान गएको थियो ।
