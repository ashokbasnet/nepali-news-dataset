बोको हरामले दुई हजार भन्दाबढीको हत्या गरेको आशंका

पुस २४ – नाइजेरियामा इस्लामिक चरमपन्थी संगठन बोको हरामले अहिलेसम्मकै ठुलो आक्रमण गरेको छ । उत्तरपूर्वी शहर बागामा भएको आक्रमणमा २ हजारभन्दा बढीको ज्यान गएको आशंका गरिएको बिबिसीले जनाएको छ ।
बोकोहरामका लडाकुले पूरै शहरमा आगो लगाएका छन् । बागामा करिब १० हजार जनाको बसोबास रहेकोमा सबै शहरनै जलेर नष्ट भएको सरकारी अधिकारिले बताएका छन् । बागामा गएको शनिबार बोको हरामले सैनिक क्याम्प नियन्त्रणमा लिएको थियो ।
छुट्टै इस्लामिक राज्य स्थापनाको माग गर्दै सन् २००९ मा हिंसात्मक अभियान सुरु गरेको बोको हरामको आक्रमणमा गएको वर्ष दुई हजारले ज्यान गुमाएका थिए भने साढे एक लाखभन्दा बढी विस्थापित भएका छन् ।
