पैगम्बर मोहम्मदकी नातिनीको समाधिस्थलमा बिस्फोट, ५० जनाको मृत्यु

माघ १८ – शिया धर्म गुरु पैगम्बर मोहम्मदकी नातिनी सैय्यदा जैनबको सिरियामा रहेको समाधिस्थलामा श्रृँखलाबद्ध बम बिस्फोट भएको छ । बिस्फोटमा परि कम्तिमा ५० जनाको ज्यान गएको छ । सैय्यदा जैनबको समाधिस्थललाई शिया मुलसमानले पवित्र धार्मिक स्थलको रुपमा लिने गरेका छन् । राजधानी दमासकसको दक्षिणी क्षेत्रमा भएको बिस्फोटमा एक सय भन्दा धेरै घाइते भएका छन् । आफूलाई इस्लामिक स्टेट आइएस बताउने सुन्नी चरमपन्थी संगठनले बिस्फोटको जिम्मेवारी लिएको छ । बिस्फोटनमा परि सैन्य मुख्यालय रहेको भवनमा क्षति पुगेको छ । कार बमसिहत अरु बम बिस्फोट भएको प्रत्यक्षदर्शीले बताएका छन् । सैन्य मुख्यालय रहेको भवनमा धेरै परिवार बस्ने गरकाले क्षति धेरै भएको हो । सिरिया सरकार र विपक्षी समूहबिच स्वीजरल्याण्डको जेनेभामा वार्ता सुरु भएका बेला भएको बिस्फोटले अवस्था नाजुक बनाएको छ ।
– एजेन्सीको सहयोगमा
