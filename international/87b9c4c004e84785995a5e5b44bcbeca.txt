ट्रम्पले गरे रुसविरुद्ध नयाँ प्रतिबन्ध लगाउने सम्बन्धी विधेयकमा हस्ताक्षर

अमेरिकी संसद सिनेटले विधेयक पास गरेपछि राष्ट्रपति ट्रम्पले हस्ताक्षर गरेका हुन । विधेयकमा इरान र उत्तर कोरियामाथि पनि प्रतिबन्ध लगाइने उल्लेख छ ।

नयाँ कानुनले राष्ट्रपति ट्रम्पको असिमित अधिकारलाई पनि केही कटौती गरिदिएको छ ।

गतवर्ष भएको अमेरिकी राष्ट्रपतीय निर्वाचनमा रुसले गरेको हस्तक्षेप र सिरिया तथा युक्रेनमा भएको आक्रमणका लागि रुसलाई दण्डित गर्ने उद्देश्यले यो विधेयक ल्याइएको हो ।

यसैबीच अमेरिकाले प्रतिबन्धलगाएको विषयमा रुसले कड आपत्ति जनाएको छ । रुसी प्रधानमन्त्री दिमित्री मेदवेदेवले अमेरिकाले रुसका विरुद्ध व्यापारिक युद्ध घोषणा गरेको बताए ।

इरानले पनि नयाँ प्रतिबन्धले परमाणु सम्झौताको उल्लंघन भएको भन्दै यसको उचित तरीकाले जवाफ दिने प्रतिक्रिया दिएको छ ।(एजेन्सी)
