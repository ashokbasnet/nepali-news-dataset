श्रीलंकाः बाढी पहिरोका कारण ९१ जनाको मृत्यु

जेठ १३ – श्रीलंकामा वर्षासँगै आएको बाढी पहिरोमा परि ९१ जनाको ज्यान गएको छ । एक सय जना भन्दा बढी हराइरहेको र २० हजार जना विस्थापित भएको श्रीलंकाली अधिकारीहरुलाई उदृत गर्दै बिबिसीले जनाएको छ ।
श्रीलंकाको दक्षिण र पश्चिमी क्षेत्र बाढि पहिरोबाट धेरै प्रभावित भएका छन् । बाढी पहिरो प्रभावित क्षेत्रमा सेनाको जहाज तथा हेलिकप्टर उद्धारका लागि परिचालन गरिएको श्रीलंकाको प्रकोप व्यवस्थापन केन्द्रले जनाएको छ ।
अहिलेको वर्षा सन् २००३ यताकै खराब रहेको मौसमविदहरुको भनाई छ । सन् २००३ मा वर्षापछिको बाढीमा परि २ सय ५० जनाको ज्यान गएको थियो भने १० हजार भन्दा बढि विस्थापित भएका थिए ।
