हेलिकोप्टर दुर्घटनामा १२ जनाको मृत्यु, दुईजनाको जिवितै उद्दार

साउन ६ – ब्रुनाईमा वायु सेनाको हेलिकोप्टर दुर्घटनामा परी १२ जनाको ज्यान गएको छ । ज्यान गुमाउने अधिकांश प्रशिक्षणबाट घर फर्किंदै गरेका सैनिक जवान रहेको सुरक्षा अधिकारीहरुले बताएका छन् ।

 

‘हेलिकोप्टर दुर्घटना स्थलबाट १२ जनाको शव फेला परेको छ । दुईजनाको जिवितै उद्दार गरेका छौँ’, ब्रुनाई वायु सेना प्रमुख नोरुद्धिन सालेहले एएफपीसँग भनेका छन् । प्रशिक्षणमा रहेका सैनिक लिएर राजधानी बन्दर सेरी बेगावानका लागि उडेको जहाज उलु बेलइत जिल्लाको दुर्गम क्षेत्र बोर्नेओ टापुमा दुर्घटनाग्रस्त भएको त्यहाँको रक्षा मन्त्रालयले जनाएको छ ।

हेलिकोप्टरमा चालक सहित १४ जना सवार थिए । दुर्घटनाको कारण खुल्न सकेको छैन । -एजेन्सीको सहयोगमा
