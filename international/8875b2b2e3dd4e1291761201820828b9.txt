सोझा पुरुषलाई एचआइभी सर्नबाट बच्ने औषधि प्रयोग गर्न सुझाव

साउन २९ - अमेरिकाका स्वास्थ्य विज्ञले महिला र सोझा पुरुषलाई पनि एचआइभी भाइरस सर्नबाट रोक्न सक्ने औषधि (ट्रुभाडा) प्रयोग गर्न सुझाव दिएका छन् । पहिले एचआइभी सङ्क्रमणको सम्भावना धेरै हुने समलिङ्गी पुरुषलाई मात्र एचआइभी भाइरस सर्नबाट रोक्न सक्ने औषधि प्रयोग गर्न सल्लाह दिइएकोमा महिला र सोझा पुरुषमा पनि जोखिम रहेको भन्दै स्वास्थ्य विज्ञले यस्तो सुझाव दिएका हुन् ।

 

अमेरिकी एक स्वास्थ्य संस्था सेन्टर फर डिजीज कन्ट्रोल एण्ड प्रिभेन्सनका अनुसार नयाँ एचआइभी पीडितमा सयमा २५ जना सोझा मान्छे परेका छन् ।

एचआइभी कन्डमले नै रोक्न सक्ने भए पनि सन्तान चाहने दम्पत्तिका लागि सङक्रमण सर्नबाट रोक्न ट्रुभाडा आवश्यक रहेको विज्ञहरुको जोड छ । ट्रुभाडा सन् २००४ देखि एड्स भएका बिरामीको उपचार गर्न प्रयोग गरिए पनि एक महिना अघि एड्स निरोधक औषधिका रुपमा प्रयोग गर्न थालेको हो ।

- एजेन्सीको सहयोगमा
