दक्षिणी सुडानमा हिंसा फैलाउन विदेशी हतियारको प्रयोग

असार १४ – विदेशी हातहतियारको प्रयोगले दक्षिणी सुडानमा हिंसा फैलिएको एक अध्ययनले देखाएको छ । मानव अधिकार संगठन एम्नेष्टी ईन्टरनेशनलले सार्वजनिक गरेको प्रतिवेदन अनुसार संघर्षका क्रममा बिद्रोही समूहले चीनबाट र सुरक्षाफौजले युक्रेनबाट आधुनिक हातहतियार ल्याउने गरेका छन् ।

 

सेना र बिद्रोही पक्षको झडपका क्रममा निर्दोष सर्वसाधरण नागरिकको ज्यान जाने गरेको बिबिसीले जनाएको छ । हातहतियारको प्रयोगका बारेमा आधिकारिक प्रतिक्रिया भने नआएको एम्नेष्टीको प्रतिवेदनमा उल्लेख गरिएको छ ।

प्रतिवेदनमा बिद्रोहीले चीनमा बनेको बारुदी सुरुङ मार्फत सेनामाथी आक्रमण गर्ने गरेको छ भने सेनाले युद्धमा प्रयोग हुने युक्रेनमा बनेको ट्याङको प्रयोग गर्ने गरेको छ । दक्षिणी सुडानमा सुरक्षाफौज र बिद्रोहीबीचको संघर्षका क्रममा मानअधिकार उल्लघंनका घटना बढेको प्रतिवेदनले जनाएको छ ।
