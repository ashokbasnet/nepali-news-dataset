एक सन्तान नीति उलंघन गर्नेलाई १० लाख डलर जरिवाना

पुस २५ – एक सन्तान नीति उल्लंघन गरेको भन्दै चीनले चर्चित चलचित्र निर्देशकलाई १० लाख अमेरिकी डलरभन्दा बढी जरिवाना गरेको छ ।
चलचित्र निर्देशक झाङ यीमोउलाई एक सन्तान नीति उलंघन गर्दै ३ वटा सन्तान जन्माएको भन्दै जरिवाना गरिएको स्थानीय संचार माध्यमले जनाएका छन् । सन् २००८ मा भएको बेइजिङ ओलम्पिकको उद्घाटन सत्रको कार्यक्रम पनि निर्देशन गरेका उनका २ छोरा र १ छोरी छन् ।
सन् १९७० को दशकमा चीनले एक सन्तान नीतिलाई अवलम्बन गर्दै शहरी क्षेत्रमा बस्ने दम्पत्तीले एउटा मात्रै सन्तान जन्माउन पाउने र ग्रामीण भेकका दम्पत्तीले पनि पहिलो सन्तान छोरी भएमा मात्रै दोस्रो सन्तान जन्माउन पाउने प्रावधान लागु गरेको थियो ।
