अवतरणका क्रममा विमान यात्रुबसमा ठोक्कियो, १० जनाको मृत्यु

जेठ २१ – घानाको राजधानी आक्रामा कार्गो विमान दुर्घटना हुँदा १० जनाको मृत्यु भएको छ । नाइजेरियाको लागोसबाट उडेको विमान् अवतरणका क्रममा विमानस्थल नजिकै रहेको यात्रुबसमा ठोक्किँदा बसमा सवार १० जना यात्रुको ज्यान गएको अधिकारीहरुले पुष्टी गरेका छन् ।

 

अवतरणका क्रममा रनवे भन्दा बाहिर गएका कारण दुर्घटना भएको घानाको विमानस्थल अपरेटरले जनाएको छ । राजधानी आक्रामा रहेका कोटोका विमानस्थलमा अवतरणका क्रममा रनवे भन्दा बाहिर गएपछि बोइङ ७२७ एलियड विमानले यात्रुबसलाई ठक्कर दिएको थियो ।
चालक दलका ४ जना सदस्य भने बाँच्न सफल भएका छन् ।

उनीहरुको अवस्था खतारमुक्त रहेको र विमानस्थल क्लिनिकमा उपचार भैरहेको बिबिसीले जनाएको छ । दुर्घटनाबाट बस पूर्णरुपमा क्षतिग्रस्त भएको छ । –एजेन्सीको सहयोगमा
