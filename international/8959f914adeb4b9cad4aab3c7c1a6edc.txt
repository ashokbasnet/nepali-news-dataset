भारत : रेल दुर्घटनामा मृत्यु हुनेकाे संख्या ११२ पुग्यो

मंसिर ५ – भारतको कानपुरमा रेल दुर्घटना हुँदा ज्यान गुमाउनको संख्या एक सय १२ पुगेको छ । आइतबार बिहान पटना–इन्दौर एक्सप्रेस रेलको १४ वटा डिब्बा लिकबाट उछुट्टिएर भएको दुर्घटना दुई सय भन्दा धेरै यात्रुहरु घाइते भएका छन् । ७५ जनको अवस्था गम्भीर छ । इन्दौरबाट पटनाका लागि छुटेको रेल दुर्घटनामा परेको हो । कानपुर नजिकैको पुखरायां स्टेशनमा दुर्घटना भएको हो । दुर्घटनाका कारण त्यस क्षेत्रको रेलवे सेवा पनि प्रभावित भएको छ । दुर्घटनामा ज्यान गुमाएकाका परिवारलाई साढे तीन लाख भारतीय रुपैयाँ दिने सरकारले घोषणा गरको छ । यस्तै गम्भीर घाइतेलाई ५० हजार तथा सामान्य घाइतेलाई २५ हजार दिइने छ ।
