​चीनले भन्यो– राष्ट्रपति सी जिनपिङको नेपाल भ्रमण रद्द भएको छैन

काठमाडौं, भदौ २७ – चीनले राष्ट्रपति सी जिनपिङको नेपाल भ्रमण रद्द नभएको स्पष्ट पारेको छ । चीनको विदेश मन्त्रालयका प्रवक्ता हुवा चुनयिङले राष्ट्रपति जिनपिङको नेपाल भ्रमण रद्द भएको खबरको खण्डन गर्दै भ्रमणबारे नेपालसँग संवाद भैरहेको बताउनुभएको छ । भ्रमणका बारेमा भइरहेको हल्लाका बारेमा बेइजिङमा सञ्चारमाध्यमलाई जानकारी दिँदै चिनियाँ विदेश मन्त्रालयका प्रवक्ताले उच्चस्तरको भ्रमणबारे दुवै पक्ष निरन्तर संवादमा रहेको जानकारी दिनुभएको हो । चिनियाँ राष्ट्रपति जिनपिङ अर्को महिना नेपाल आउने तयारी भए पनि मिति भने अझै तय भएको छैन । 
नयाँ सरकारलाई चीनले प्राथमिकता दिएको साथै द्विपक्षीय सम्बन्धको विकास प्रवद्र्धन गर्ने चाहना रहेको पनि चिनियाँ विदेश मन्त्रालयका प्रवक्ताले बताउनुभएको छ ।
