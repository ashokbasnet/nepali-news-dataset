अमेरिकाको डेट्रोइट सहरलाई टाट पल्टिएको घोषणा गर्ने तयारी

साउन ४ – अमेरिकाको मिचिगन राज्यको डेट्रोइट सहरमा आर्थिक संकटकाल घोषणाको तयारी भएको छ ।
१८ अर्ब डलर भन्दा बढी ऋणमा डुबेको सहरलाई टाट पल्टिएको घोषणा गर्न लागिएको हो ।
सहरको आर्थिक स्थिती बिग्रिएपछि त्यसको व्यवस्थापनका लागि नियुक्त आपतकालिन व्यवस्थापक केभिन ओरले संघीय न्यायाधीशसमक्ष सहर टाट पल्टिएको घोषणा गर्न प्रस्ताव गर्नुभएको छ । सहरको दीर्घकालिन ऋण १७ अर्ब देखि २० अर्ब डलरको बिचमा रहेको छ ।
स्थिती खराब हुँदै गएपछि डेट्रोइटले गएको महिना असुरक्षित ऋण भुक्तानी बन्द गरेको थियो । पछिल्लो दशकमा घट्दो जनसंख्या, राज्यकोषको दुरुपयोग, आम्दानी र रोजगारमा कमीका कारण डेट्रोइटको आर्थिक स्थिती नाजुक हुँदै गएको छ ।
राज्य सरकारले ऋणीसँगको लामो अदालती लडार्इं र लामोसमयदेखि समस्यामा रहेको सहरलाई पुनजिर्वित गर्नका लागि आर्थिक संकटकालको घोषणा पहिलो कदम भएको बताएको छ । डेट्रोइटबाट ठूलो जनसंख्या कर नतिरी पलायन भएको छ । पछिल्लो एक दशकमा मात्रै जनसंख्या १८ लाखबाट ७ लाखमा झरेको छ ।
एजेन्सीको सहयोगमा
