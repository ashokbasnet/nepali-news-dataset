समलिंगी विवाहलाई वैधानिकता दिएको बिरोधमा फ्रान्समा प्रदर्शन

मंसिर ३ – सरकारले समलिंगी विवाहलाई वैधानिकता दिएको विरोधमा फ्रान्समा हजारौँ नागरिक आन्दोलनमा उत्रिएका छन् । समंलिगी र तेस्रो लिंगी जोडीलाई वैधानिकता दिएपछि प्रदर्शनकारीहरुले पेरिसका सडकहरुमा नारा जुलुस गरिरहेका छन् ।

 

पेरिससँगै लियोन, मरसैली र टोउलुसीमा पनि प्रर्दशन भएको छ । आयोजकहरुले राजधानी पेरिसमा झण्डै २ लाख प्रदर्शनकारी सरकारी निर्णयको बिरोधमा प्रदर्शनमा उत्रिएको बताएका छन् तर प्रहरीले भने झण्डै ७० हजारको हाराहारीमा प्रदर्शनकारी रहेको बताएको समाचार संस्था रोयर्टसले जनाएको छ ।

राष्ट्रपति फ्रान्कोईस होलाण्डले देशको कानुन परिवर्तन आवश्यक भएको र नयाँ कानुनमा समलिंगी र तेस्रोलिंगी जोडीले विवाह गर्न पाउने बताउनु भएको थियो । समलिंगी बिबाहको वैधानिकता राष्ट्रपति होलाण्डको एउटा प्रमुख चुनावी नारा थियो ।

प्रदर्शनकारीहरुले समलिंगी विवहालाई वैधानिकता दिएर आफुहरु प्रकृतिको विपक्षीमा नउभिने बताएका छन् । यूरोपेली राष्ट्र जर्मनी, स्वीडेन, र बेलायतमा तेस्रो लिंगी र समलिंगी विवाहलाई मान्यता दिईसकिएको छ ।

झण्डै १ हजार विपक्षी मेयर र क्याथोलिक चर्चको बिरोधका बाबजुत सरकारले समलिंगी बिबाह सम्बन्धि विधेयक पारित गरेको थियो । विधेयकलाई आगामी जनवरीमा संसदमा प्रस्तुत गरिने छ । -एजेन्सीको सहयोगमा
