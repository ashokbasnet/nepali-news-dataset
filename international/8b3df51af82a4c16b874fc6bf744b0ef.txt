रुसले लगायो टर्कीमाथि आर्थिक प्रतिबन्ध

मंसिर १३ – रुसले टर्कीमाथि आर्थिक प्रतिबन्ध लगाउने घोषणा गरेको छ । आफ्नो लडाकु विमान टर्कीले खसालेपछि त्यसको जवाफमा रुसले उसमाथि आर्थिक प्रतिबन्ध लगाउने निर्णय गरेको हो ।
रुसी राष्ट्रपति भ्लादिमिर पुटिनले टर्कीमाथि आर्थिक प्रतिबन्ध लगाउने प्रस्तावमा हस्ताक्षेर गर्नु भएको हो । अब रुसमा टर्कीबाट कुनै पनि सामानको आयातमा प्रतिबन्ध लागेको छ । यस्तै रुसमा कुनै पनि टर्कीस कम्पनीले काम गर्न पाउने छैनन् भने रुसी कम्पनीमा टर्कीका नागरिकले काम गर्न पनि पाउने छैनन् । यस्तै दुई देशबिच चार्टर उडानमा पनि प्रतिबन्ध लगाइएको छ । अहिले रुसमा झण्डै ९० हजार टर्कीका नागरिक काम गरिरहेका छन् । यीनका परिवारलाई जोड्ने हो भने रुसमा रहेका टर्कीस नागरिकको संख्या झण्डै दुई लाख पुग्ने राष्ट्रपति पुटिनका प्रवक्ता दिमित्री पेस्काफले बताउनुभएको छ ।
यसअघि शुक्रबार रुसले टर्कीसँग रहँदै आएको भिसा नचाहिने व्यवस्था पनि रद्द गरेको थियो । टर्कीका राष्ट्रपति तायिप एर्दोगानले रुसी विमान खसालेकोमा दुःख व्यक्त गर्नु भएको छ । उहाँले आउँदा दिनमा यस्तो नहुने आशा पनि गर्नु भएको छ । यसअघि उहाँले यस विषयमा रुससँग माफि माग्द अस्वीकार गर्दै आउनु भएको थियो । प्रतिबन्धको असर टर्कीमा मात्र नभएर रुसमा पनि पर्ने छ । रुसमा झण्डै २० प्रतिशत तरकारी टर्कीबाट आयात हुने गरेको छ ।
टर्कीले पनि रुसबाट खाद्यय सामग्री खरिद गर्ने गरेको छ । यो वर्षको सुरुमा टर्कीले रुसबाट एक अर्ब पाउण्डको खाद्यय सामग्री किनेको थियो । 
– एजेन्सीको सहयोगमा
