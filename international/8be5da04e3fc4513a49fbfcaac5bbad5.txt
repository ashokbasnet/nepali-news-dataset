आगोमा जलेर भारतको बिहारमा एकै घरका आठ जनाको ज्यान गयो

मंसिर ८ — भारतको बिहारमा आगोमा जलेर एकै घरका आठ जनाको ज्यान गएको छ । पूर्वी चम्पारण जिल्लाको पीपराकोठीमा पर्ने सुरजपुर गाउँका अकलु रामको घरमा बुधबार राती अबेर आगो लाग्दा उनी, श्रीमती र छोराछोरी सहित ८ जनाको जलेर ज्यान गएको भारतीय सन्चारमाध्यमले जनाएका छन् । 

 

राती सुतिरहेका बेला आगलागी भएकाले घरका सबै सदस्यको ज्यान गएको प्रहरीले जनाएको छ । राती बालेको टुकीबाट आगो सल्किएको हुन सक्ने आशंका गरिएको छ ।
