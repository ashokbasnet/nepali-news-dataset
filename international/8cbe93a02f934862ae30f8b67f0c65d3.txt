केजरीवालमाथि पत्रकार सम्मेलनमा जुत्ता प्रहार

काठमाडौं, चैत २७ । भारतमा आम आदमी पार्टीका नेता एवं दिल्लीका मुख्यमन्त्री अरविंद केजरीवाललाई शनिबार एक व्यक्तिले पत्रकार सम्मेलनको दौरान जुत्ता प्रहार गरेका छन् ।१५ अप्रिलबाट दिल्लीमा फेरि सुरु हुने ‘अड–इभन’ योजनाका विषयमा केजरीवालले जानकारी दिइरहेका बेला उनीमाथि जुत्ता प्रहार भएको बताइएको छ ।जुत्ता हान्ने व्यक्तिको सम्बन्ध आम आदमी सेना नामक संस्थासँग भएको जनाइएको छ ।प्रहरी र आम आदमी पाटीका कार्यकर्ताले उक्त व्यक्तिलाई पक्रेका छन् । जुत्ता प्रहार गर्नुका कारण भने खुल्न सकेको छैन । (एजेन्सी)
