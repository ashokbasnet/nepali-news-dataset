हिलारी क्लिन्टले बनाइन् कीर्तिमान

साउन १२ – हिलारी क्लिन्टलाई डेमोक्र्याटिक पार्टीले औपचारिक रुपमा आउँदो नोभेम्बरमा हुने राष्ट्रपति चुनावका लागि उम्मेदवार घोषणा गरेको छ । योसँगै क्लिन्टन कुनै पनि प्रमुख अमेरिकी पार्टीको तर्फबाट राष्ट्रपतिको उम्मेदवार बन्ने पहिलो महिला बन्नुभएको छ । फिलाडेल्फियामा भइरहेको डेमोक्र्याटिक पार्टीको राष्ट्रिय सम्मेलनमा पार्टीका प्रतिनिधिले क्लिन्टनलाई राष्ट्रपति पदका लागि आफ्नो आधिकारिक उम्मेदवार बनाएको बिबिसीले जनाएको छ । पूर्व राष्ट्रपति बिल क्लिन्टनीकी श्रीमती हिलारीले आउँदो नोभेम्बरमा हुने चुनावमा रिपब्लिकन पार्टीका उम्मेदवार डोनाल्ड ट्रम्पसँग प्रतिस्पर्धा गर्नु हुनेछ । बर्नी सान्ड्रेसका समर्थकले राष्ट्रिय सम्मेलनमा क्लिन्टको बिरोध गरेका थिए । तर पछि बिरोधलाई पार्टीका नेताले शान्त पारेका थिए ।
