पाँच वर्षमा साठी करोड !

चैत १ – भारतको उत्तर प्रदेश राज्यकी पूर्व मुख्यमन्त्री मायावती पाँच वर्षमा झण्डै साठी करोड कमाएर अरबपति भएकी छन् । मायावतीले मुख्यमन्त्री भएको दुई वर्षमा २३ करोड ६४ लाख रुपैयाँ कमाएर आफ्नो सम्पत्ति १ अर्ब, ११ करोड ६४ लाख पुर्‍याएकी छन् । 

 

सन् २००७ मा ५२ करोड २७ लाख र सन् २०१० मा ८८ करोडको सम्पत्ति देखाएकी मायावतीले राज्य सभा चुनावका लागि मनोनय दर्ता गर्ने क्रममा यस पटक आफ्नो सम्पत्ति १ अर्ब ११ करोड ६४ लाख रुपैयाँ रहेको देखाएकी छन् । जसमा ९६ लाख रुपैयाँका गहना छन् । 

 

मायावतीको दिल्लीमा ६१ करोड ८६ लाख, लखनउमा १५ करोड ६८ लाख रुपैयाँको महल छ । मायावतीसित १० लाख २० हजार रुपैयाँ नगद छ भने विभिन्न बैंकमा १३ करोड ९५ लाख रुपैयाँ छ । त्यस्तै दिल्लीको कनाट प्यालेसमा २० करोड मूल्य पर्ने दुई वटा व्यावसायिक भवन पनि छन् । 

 

दलित समूदायकी मायावतीले उत्तर प्रदेशमा दलितका नाममा राजनीति गर्दै आएकी छन् ।
