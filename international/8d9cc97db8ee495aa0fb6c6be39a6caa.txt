इजरायल र लेवनानको हिजबुल्लाह लडाकुबीच भीडन्त

माघ १५ - इजरायल र लेवनानको हिजबुल्लाह लडाकु समूहबीच भएको भिडन्तमा ३ जनाको ज्यान गएको छ । ७ जना  घाइते भएका छन् । इजरायलले भिडन्तमा आफ्ना दुई जना सैनिक मारिएको जनाएको छ । मारिने अर्का एक जना संयुक्त राष्ट्र संघका शान्ति दूत भएका बिबिसीले जनाएको छ ।
घटनामा इजरायलका सात सैनिक घाइते भएका छन् । इजरायली प्रधानमन्त्री बेञ्जामिन नेतान्याहूले आफ्ना सेनामाथि भएको आक्रमणको भत्सर्ना गर्दै आक्रमण गर्नेले ठूलो नोक्सानी व्याहोर्ने चेतावनी दिनुभएको छ ।
इजरायल र हिजबुल्लाह समूहबीच तनाव बढ्दै गएपछि राष्ट्र संघले दुई पक्षलाई संयम अपनाउन आग्रह गरेको छ । दुई समूहबीच हिंसा बढ्दै गएपछि यसबारे छलफल गर्न राष्ट्र संघ सुरक्षा परिषद्को बैठक बस्ने भएको बिबिसीले जनाएको छ ।
