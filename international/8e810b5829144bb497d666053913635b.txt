उत्तर प्रदेशमा मतदान शुरु

काठमाडौं, माघ २५ भारतको उत्तर प्रदेश विधानसभा चुनाव अन्तर्गत पहिलो चरणको मतदान शुरु भएको छ । गएराती पानी परेपनि मतदान केन्द्रमा मतदाताहरुको उपस्थिती धेरै रहेको भारतीय सन्चारमाध्यमले जनाएका छन् ।

 

पहिलो चरणमा उत्तर प्रदेश राज्यका १० जिल्लामा ५५ सिटमा मतदान भएको हो । ८ सय ६२ उम्मेदवारका लागि १ करोड ७० लाख ४४ हजार ५ सय ६१ मतदाताले मतदान गर्दैछन् । सीतापुर, बाराबंकी, फैजाबाद, बलरामपुर, अम्बेडनगर, बहराईच, श्रावस्ती, गोण्डा, बस्ती र सिद्धार्थनगरमा मतदानका लागि १८ हजार ८३ वटा मतदान स्थल तोकिएको छ । चुनावमा सुरक्षाका लागि २ लाख भन्दा बढी सुरक्षाकर्मी तैनाथ गरिएको भारतीय सञ्चारमाध्यमले जनाएका छन् । सरकारले २ हजार भन्दा बढी मतदान स्थललाई संवेदनशील र ३ हजार भन्दा बढी मतदान स्थललाई अति संवेदनशील घोषणा गरी उच्च सुरक्षा सतर्कता अपनाईएको बताएको छ । चुनावकै कारण नेपालसँगको सीमा सोमवार देखि आज बेलुका ७ बजेसम्मका लागि बन्द गरिएको छ ।
