बाल यौन दुराचार अपराध हैन भनेपछि पादरी विवादमा

चैत ३  - बाल यौन दुराचारलाई अपराध नभई रोगको अवस्था भन्ने धारणा सार्वजनिक गरेपछि दक्षिण अफ्रिकाका क्याथोलिक चर्चका पादरी बिवादमा तानिएका छन् ।

पादरी विल्फ्रिड फक्स नापिएरले बाल यौन दुराचारलाई आपराधिक अवस्था नभई मानिसमा हुने समस्याको अवस्था भनेपछि आलोचना भएको छ ।

बिबिसीसंगको अन्तवार्ताका क्रममा नापिएरले बालबालिका या अरु कसैमाथि दुव्र्यवहार गर्नु मानसिक अवस्था रहेको भन्दै कारवाही भन्दा चिकित्सकद्वारा परिक्षण गराउनुपर्नेमा जोड दिनुभएको थियो ।

नेपियर आबद्ध चर्च हालै मात्रै यौन दुव्र्यवहारको विषयलाई लिएर विवादमा तानिएको थियो । यसअघि पादरीहरुद्वारा यौन दुव्र्यवहारको शिकार भएका बालबालिका र बालअधिकारका क्षेत्रमा क्रियाशील संस्थाहरुले पादरी नेपिएरको धारणाको आलोचना गरेका छन् ।

उनीहरुले पादरी जस्ता व्यक्तिले त्यस्तो धारणा राख्नु अत्यन्तै डरलाग्दो भन्दै उहाँ बालबालिकाको समस्याप्रति पुरै लापरवाही देखिएको टिप्पणी गरेका छन् ।

- एजेन्सीको सहयोगमा
