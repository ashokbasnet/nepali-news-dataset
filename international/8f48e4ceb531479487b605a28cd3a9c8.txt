फ्रान्समा फेरि बन्दुकधारीको आक्रमण, महिला प्रहरीको मृत्यु

पुस २४ – फ्रान्सको राजधानी पेरिसमा बन्दुकधारीको आक्रमणमा एकजना महिला प्रहरीको ज्यान गएको छ । दक्षिणी पेरिसको मन्ट्रियुसमा बन्दुकधारीको आक्रमणमा परि एक महिला प्रहरीको ज्यान गएको बिबिसीले जनाएको छ ।
पेरिसकै एक व्यंग्य पत्रिकाको कार्यालयमा बुधबार आक्रमण हुँदा १२ जनाको ज्यान गएको थियो । दुईजना आक्रमणकारीले व्यंग्य पत्रिका चार्ली हेब्डाको कार्यालयमा आक्रमण गरेका थिए । बिहीबारको आक्रमण बुधबार पत्रिकाको कार्यालयमा आक्रमण गर्नेले नै गराएका हुन् कि होइनन् भन्ने खुलेको छैन ।
फ्रान्सले चार्ली हेब्डाको कार्यालयमा भएको आक्रमणमा परेर मारिएकाको सम्झनामा राष्ट्रिय शोकको घोषणा गरेको छ । प्रहरीले सात जनालाई पक्राउ गरेको छ ।
