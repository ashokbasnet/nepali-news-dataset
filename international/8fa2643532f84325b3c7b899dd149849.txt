बंगलादेशमा अमेरिकी ब्लगरको हत्या

फागुन १५ – बंगलादेशमा एक अमेरिकी ब्लगरको हत्या भएको छ । राजधानी ढाकामा नचिनेका मानिसको समूहले चक्कु प्रहार गरेर अमेरिकी ब्लगर अभिजीत रोयको हत्या गरेको प्रहरीले जनाएको छ ।
धर्म निरपेक्षेताको विषयमा लेख्दै आएका रोयले धार्मिक कट्टरपन्थिहरुको बिरोध गर्ने गरेका थिए । ढाका विश्वविद्यालयमा भैरहेको पुस्तक मेलामा श्रीमतीसँगै जाँदै गरेको अवस्थामा रोयमाथि आक्रमण भएको प्रहरीले जनाएको छ । आक्रमणमा रोयकी श्रीमती रफिदा अहमद घाइते हुनुभएको छ ।
आक्रमणमा प्रयोग भएको हतियार बरामद गरिएको र थप अनुसन्धान भैरहेको प्रहरीले जनाएको छ । रोयलाई गएको केही दिनदेखि ज्यान मार्ने धम्की आउने गरेको रोयका परिवारका सदस्यले बताएका छन् । यसअघि सन् २०१३ मा इस्लामीक विद्रोहीले ब्लगर अहमद रजीब हैदरको पनि हत्या गरेका थिए ।
– एजेन्सीको सहयोगमा
