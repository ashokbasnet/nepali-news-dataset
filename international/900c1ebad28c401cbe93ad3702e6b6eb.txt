अमेरिकी पूर्व राष्ट्रपति बुश अस्पताल भर्ना

पुस ९ - अमेरिकाका पूर्व राष्ट्रपति जर्ज एच डब्ल्यू बुश उपचारका लागि अस्पताल भर्ना हुनु भएको छ । अमेरिकाका ४१ औं राष्ट्रपति बुश श्वासप्रश्वासमा समस्या भएपछि हुस्टन अस्पतालमा भर्ना हुनु भएको हो ।
यस भन्दा अघि पनि ९० वर्षिय पूर्व राष्ट्रपति बुश ब्रोन्काइटिसको समस्या भएपछि सन् २०१२ को नोभेम्बरमा अस्पताल भर्ना हुनु भएको थियो । राजनीतिमा लाग्नु अघि टेक्सस तेल उद्योगमा काम गर्नु भएका बुश राष्ट्रपति हुनुभन्दा अघि रोनाल्ड रेगनको पालामा उपराष्ट्रपति हुनु भएको थियो।
यसैबीच अमेरिकी राष्ट्रपति बाराक ओबामाले उहाँको सुस्वास्थ्यको कामना गर्नुभएको छ ।
