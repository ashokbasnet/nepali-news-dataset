इण्डोनेसियाको बालीमा ज्वालामुखी विस्फोटको खतरा

मंसिर ११ – इण्डोनेसियाको बालीमा ज्वालामुखी विस्फोटको खतरा देखिएपछि त्यसको साढे ७ किलोमिटर वरपरसम्मको बस्ती खाली गर्न सूचना जारी गरिएको छ । बाली टापुमा रहेको माउण्ट अगुङ ज्वालामुखिबाट चार हजार मिटरमाथिसम्म खरानी उडेपछि इण्डोनेसियाको विपद व्यवस्थापन विभागले यस्तो सूचना जारी गरेको हो । एक हप्तामा दुई पटक उस्तै घटना भएपछि विमान कम्पनीलाई पनि सचेत गराइएको छ । ज्वालामुखीबाट उडेको खरानीले ढाकेको बादल लोम्बोक टापु र मुख्य अन्तर्राष्ट्रिय हवाई अड्डातर्फ उडिरहेको भन्दै त्यहाँका उडान रद्ध गरिएको बिबिसीले जनाएको छ ।
