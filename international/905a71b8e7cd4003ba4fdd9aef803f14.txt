उत्तर कोरियाद्वारा ‘ठूलो शक्तिको रकेट मेसिनको सफल परीक्षण’

सोल, (दक्षिण कोरिया), असोज ४ । उत्तर कोरियाले ठूलो शक्तिको रकेट मेसिन सफलतापूर्वक परीक्षण गरेको जनाएको छ ।

संयुक्तराज्य अमेरिकाको पूर्वीसमुद्रतर्फ लक्षित गरेर परीक्षण गरेको उत्तर कोरियाको आधिकारिक सन्चारमाध्यमले जनाएको छ ।

उत्तर कोरिया सरकारद्वारा सन्चालित समाचार समिति ‘केसीएनए’ले लेखेको छ–‘पूर्वी अमेरिकातर्फको दूरी झन्डै १२ हजार किलोमिटर छ, त्यसैले उत्तर कोरियाले आफ्नो क्षमता देखाउँदै छ ।’

स्याटलाइट प्रक्षेपणका लागि उत्तर कोरियाले स्थानीय समयअनुसार बिहान रकेट मेसिनको सफल परीक्षण गरेको स्थानीय अधिकारीले जनाएका छन् ।

जमिनको सतहमा गरिएको रकेट मेसिनको सफल परीक्षणपछि नेता किम जोन उनले स्याटलाइट प्रक्षेपणका लागि शीघ्र तयारी गर्न वैज्ञानिक र इन्जिनियरलाई निर्देशन दिएका छन् ।

पछिल्लो एक वर्षमा उत्तर कोरियाले निरन्तर गरिरहेको मिसाइल परीक्षणको एक अंशकारुपमा रकेट मेसिनको परीक्षणलाई लिइएको छ ।

उत्तर कोरियाले टाढासम्म हान्न सकिने यन्त्र ‘मिसाइल’ लामो समयदेखि देशभित्रै नियमितरुपमा परीक्षण गर्दै आइरहेको छ ।

उत्तर कोरियाले निरन्तर गरिरहेको न्युक्लियर प्रक्षेपणका सम्बन्धमा चीन र अमेरिकाले संयुक्त राष्ट्रसंघको बैठकमा कुरा उठाउने बताइरहेकाबेला अर्को रकेट मेसिन परीक्षण गरेको हो । रासस/एएफपी
