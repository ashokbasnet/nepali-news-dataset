वर्षा र आँधीबाट चीनमा ४० को मृत्यु

बैशाख ३१ -  चीनमा भारी वर्षा र आँधीका कारण झण्डै ४० जनाको ज्यान गएको छ ।  १८ जना हराईरहेका छन् । उत्तर पश्चिमी चीनको गान्सु प्रान्तमा वर्षा र बाढीका कारण ३ लाख ५० हजार मानिस प्रभावित भएको र ३० हजार मानिस विस्थापीत भएको चिनियाँ सन्चारमाध्यमले जनाएका छन् ।

 

गान्सु प्रान्तका केही भागमा एक घण्टामा ७० मिलिमिटर सम्म पानी परेको थियो । आँधी तथा बाढीले गर्दा सडक अवरुद्ध भएको, सयौं घरहरु भत्किएको तथा बालीनालीमा ठूलो क्षति पुगेको अधिकारीहरुले बताएका छन् ।
