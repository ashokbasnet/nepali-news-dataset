अमेरिकामा एकै महिना २ लाख जनालाई रोजगारी

मंसिर २२ – अमेरिकामा गएको महिना बेरोजगारीको दर ह्वात्तै घटेको छ ।
अमेरिकी श्रम विभागका अनुसार नोभेम्बरमा बेरोजगारी दर ७ प्रतिशतमा झरेको छ, जुन पाँच वर्षयताकै कम हो । गएको महिना अनुमान गरिएभन्दा बढी २ लाख ३ हजार वटा नयाँ रोजगारी सिर्जना गरिएको थियो ।
तर अर्थविद् हरुले भने अक्टोबरमा सरकारी बजेटमा भएको बिबादका कारण काम बन्द हुँदा रोजगारी गुमाएका मध्ये धेरैजसो काममा फर्किएकाले नयाँ रोजगारी सिर्जना भएको मान्न नमिल्ने बताएका छन् ।
पुरानै काममा फर्किएकाहरुलाई समावेश गरी नोभेम्बर महिनाको रोजगारी दर गणना गर्नु उचित नहुने उनीहरुको भनाई छ । यस्तै अमेरिकी वाणिज्य विभागले उपभोक्ताको खर्च गर्ने क्षमता पनि निकै बृद्धि भएको बताएको छ ।
