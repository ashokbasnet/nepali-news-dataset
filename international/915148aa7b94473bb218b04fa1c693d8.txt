यानकोभिकलाई पक्रन युक्रेनको आदेश

फागुन १२ – युक्रेनले अपदस्थ राष्ट्रपति भिक्टर यानकोभिक विरुद्ध पक्राउ आदेश जारी गरेको छ ।
अन्तरिम गृहमन्त्री आर्सेन अभाकोभले यानकोभिक र उहाँको सरकारका अरु अधिकारी विरुद्ध नागरिक हत्याको अभियोग दर्ता गरी पक्राउ आदेश जारी गरिएको बताउनुभयो ।
अपदस्थ हुनुअघि देखि नै राष्ट्रपति यानकोभिक सम्पर्क विहीन हुनुहुन्छ । पछिल्लोपल्ट यानकोभिकलाई क्रिमिन प्रायद्वीपमा पर्ने बलाक्लाभ क्षेत्रमा देखिएको बताइएपनि त्यहाँबाट समेत उहाँ अन्यत्रै गएको अन्तरिम गृहमन्त्री अभाकोभले बताउनुभयो ।
एजेन्सी
