ग्रीसमा ४८ घण्टे आम हड्ताल

कात्तिक २१ – खर्च कटौतीको विरोध गर्दै ग्रीसमा ४८ घण्टे आमहड्ताल सुरु भएको छ । खर्चकटौतीको प्रस्तावको विरोधमा सार्वजनिक र नीजि क्षेत्रका कर्मचारीले हड्ताल गरेका हुन् ।

सार्वजनिक यातायातकर्मी, ट्याक्सी डाईभर, वकिल, पत्रकार र चिकित्सकहरुले विरोध प्रदर्शन गरेका अन्तर्राष्ट्रिय सन्चारमाध्यमले जनाएका छन् ।

 

आर्थिक संकटको कारण देखाउँदै ग्रीस सरकारले पेन्सनमा र स्वास्थ्य सेवा लगायतमा खर्च कटौती गर्ने बताएपछि त्यहाँ लामो समयदेखि आन्दोलन चलिरहेको छ ।

प्रदर्शनकारीहरुले एथेन्समा रहेको संसद भवन अगाडि विरोध गर्ने तयारी गरिहेका छन् । प्रदर्शनकारीले स्वास्थ्य र शिक्षाको ग्यारेण्टी गर्न सरकारसित माग पनि गरेका छन् ।
