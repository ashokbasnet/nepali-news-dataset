टर्कीमा सैनिक कु : ६० जनाको मृत्यु

साउन १ – टर्कीको राजधानी अंकारामा सैनिक कु पछि भएको झडपको क्रममा कम्तिमा ६० जनाको ज्यान गएको छ । शुक्रबार रातभरी सेना र प्रदर्शनकारीबिच भएको झडपको क्रममा ६० जनाको ज्यान गएको सरकारी अधिकारीले बताएका छन् । मारिनेमा अधिकांश सर्वसाधारण नागरिक छन् । यस क्रममा तीन सय ३६ जना पक्राउ परेका छन् । राष्ट्रपति रिसेप टापेइ एर्डोगानले सेनाको सानो समूहले कु गरेको र उनीहरुले ठूलो मूल्य चुकाउनु पर्ने बताउनुभएको छ । कु को विरोधमा नागरिक प्रदर्शनमा उत्रिएका छन् ।
– एजेन्सीको सहयोगमा
