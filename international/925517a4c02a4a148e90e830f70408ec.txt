भारतका कार्टुनिष्ट असिम त्रिवेद्वीमाथिको देशद्रोह अभियोग फिर्ता

असोज २६ – भारतको महाराष्ट्र सरकारले कार्टुनिष्ट असिम त्रिवेद्वीमाथि लगाएको देशद्रोहको अभियोग फिर्ता लिएको छ । कार्टुन मार्फत भारतको राष्ट्रिय प्रतीकको अपमान गरेको भन्दै गत महिना महाराष्ट्र सरकारले देशद्रोहको मुद्दामा त्रिवेद्वीलाई पक्राउ गरेको थियो ।

 

त्रिवेद्वीको पक्राउको सर्वत्र विरोध भएपछि प्रहरीले उहाँलाई यसअघि धरौटीमा रिहा गरेको थियो । कार्टुन बनाएकै आधारमा देशद्रोहको मुद्दा चलाउन नहुने भन्दै विभिन्न अधिकारवादी संघ संगठन र व्यक्तिहरुले विरोध गरेपछि प्रहरीले मुद्दा फिर्ता लिएको भारतीय सञ्चार माध्यमले जनाएका छन् ।
