‘भारत विश्वमै धेरै दास भएको देश’

मंसिर २५ – विश्वमा अहिले पनि साढे तीन करोड मानिस दासको रुपमा बाच्च बाध्य रहेको एक अध्ययनले देखाएको छ ।
वाक फ्रि फाउन्डेसनले सार्वजनिक गरेको तथ्यांकले सन् २०१४ को दासत्वसम्बन्धी सूचकांकमा अहिले पनि विश्वका १ सय ६७ मुलुकमा गरि तीन करोड ५८ लाख मानिस दासको रुपमा जीवन बिताइरहेको देखाएको छ ।
दासको रुपमा बाँच्न बाध्य मध्ये ७१ प्रतिशत मानिस १० देशमा रहेको अध्ययनले देखाएको छ । भारतमा विश्वमा नै सबैभन्दा धेरै दास रहेको उल्लेख गरिएको छ ।
भारतमा मात्रै डेढ करोड मानिस दासको रुपमा बाच्न बाध्य रहेको रिपोर्टमा उल्लेख छ । दोस्रो नम्बरमा चीन, तेस्रो नम्बरमा पाकिस्तान, उज्वेकिस्तान चौंथो तथा रुस पाँचौं स्थानमा छन् ।
