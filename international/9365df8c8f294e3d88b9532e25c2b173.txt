रामदेवलाई योग शिविर गर्न रोक

वैशाख १४ – भारतीय योग गुरु रामदेवलाई लखनउ प्रसासनले चुनावी सभा तथा योग शिविर गर्न प्रतिबन्ध लगाएको छ ।
कंग्रेस नेता राहुल गान्धीलाई लक्षित गरी दिएको वक्तव्यका कारण विवादमा तानिएका भारतीय जनता पार्टी समर्थित योग गुरु रामदेवलाई अगामी मे १६ तारिखसम्म सभा र योग शिविर गर्न प्रसासनले प्रतिबन्ध लगाएको हो ।
गत शुक्रबार योग गुरु रामदेवले राहुल गान्धी दलितको घरमा गएर हनिमुन र पिकनिक मनाउने बताएका थिए । गुरु रामदेवको अभिव्यक्तिले दलित समुदायको अपमान भएको भन्दै उहाँविरुद्ध प्रहरीमा २ वटा उजुरी समेत परेको छ ।
उहाँको यो अभिव्यक्तिलाई कांग्रेसले तीव्र आलोचना गरेको छ भने भाजपाका केहि नेताले यसको बचाउ गरेका छन् । गुरु रामदेवले पनि आफ्नो अभिव्यक्तिलाई गलत ढंगले व्याख्या गरिएको भन्दै दलित समुदाय र राहुल गान्धीलाई अपमान गर्ने आफ्नो उद्देश्य नभएको बताएका छन् ।
एजेन्सीहरु
