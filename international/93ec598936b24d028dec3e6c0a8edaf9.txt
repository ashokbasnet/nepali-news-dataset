पाकिस्तानी पूर्वप्रधानमन्त्री बेनेजिर भुट्टोको हत्यामा संलग्न दुई जनालाई १७ वर्षको जेल सजाय

भदौ १५ – पाकिस्तानी पूर्व प्रधानमन्त्री बेनेजिर भुट्टोको हत्याकाण्डमा संलग्न दुई जनालाई १७ वर्षको जेल सजाय सुनाइएको छ । 
पाकिस्तानको एक अदालतले पाकिस्तान पिपुल्स पार्टीकी नेता समेत रहेकी भुट्टो हत्यामा संलग्न दुई प्रहरी अधिकारीलाई १७ वर्षको जेल तथा पाँच लाख रुपैयाँ जरिवाना सुनाएको हो । 
भुट्टोको सन् २००७ डिसेम्बर २७ मा आत्मघाती हमलामा हत्या भएको थियो । अदालतका न्यायधिश मोहम्मद अजहर खानको इजलासले पाँचजना आरोपितहरुलाई भने रिहा गर्नुभएको छ । खानले पूर्व राष्ट्रपति परवेज मुशर्रफलाई भगोडा घोषणा गर्नुभएको छ ।
