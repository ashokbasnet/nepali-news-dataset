अमेरिकाले नागरिकलाई भन्यो ‘विदेश घुम्दा सतर्क होउ’

साउन, १९ – अलकायदा र सम्बद्ध आतंकवादी समूहको आक्रमणको खतरा बढेको भन्दै अमेरिकाले आफ्ना नागरिकका लागि विश्वव्यापी भ्रमण चेतावनी जारी गरेको छ ।
विदेश मन्त्रालयले वक्तव्य निकालेर भ्रमण चेतावनी ३१ अगस्टसम्म कायम रहने भन्दै आफ्ना नागरिकलाई विदेश भ्रमणमा सतर्क रहन सुझाव दिएको छ । विदेश मन्त्रालयका अनुसार विशेष गरी मध्यपूर्व र उत्तरी अफ्रिकामा आक्रमणको बढी सम्भावना देखिएको छ ।
अलकायदा  र सम्बद्ध संगठनहरुले आतंकवादी आक्रमणको योजना बनाएका र उनीहरुले अगस्टको अन्त्यसम्मको अवधिमा आक्रमणको प्रयास गर्न सक्ने मन्त्रालयको भनाइ छ । आतंकवादी आक्रमण सार्वजनिक यातायात व्यवस्था वा पर्यटकीय पूर्वाधारमा हुनसक्ने भन्दै मन्त्रालयले नागरिकलाई सचेत गराएको छ । अमेरिकाले शुक्रबार मात्रै आइतबार खुलै रहने दुतावास लगायतका कार्यालय बन्द गर्ने घोषणा गरेको थियो ।
यसैबीच बेलायतले पनि सुरक्षा खतरा बढेको भन्दै यमनमा रहेको दूतावास आइतबार र सोमबार बन्द गर्ने भएको छ । बेलायती विदेशमन्त्रालयले यमनमा रहेका आप्mना थुप्रै कर्मचारीलाई फिर्ता बेलाइएको र आफ्ना नागरिकहरुलाई यमनको भ्रमण नगर्न सचेत गराइएको जनाएको छ ।
एजेन्सीको सहयोगमा
