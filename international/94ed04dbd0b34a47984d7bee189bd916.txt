आतंककारी आक्रमणको आशंकामा युरोपभरी उच्च सुरक्षा सतर्कता

माघ ३ – फ्रान्समा भएको आतंककारी आक्रमणपछि युरोपभरी उच्च सुरक्षा सतर्कता अपनाइएको छ । आतंककारी आक्रमण हुनसक्ने आशंकामा फ्रान्सका साथै बेल्जियमले पनि शहरमा सेना परिचालन गरेको बिबिसीले जनाएको छ ।
बेल्जियम, फ्रान्स र जर्मनीबाट अहिलेसम्म आतंककारी गतिविधिमा संलग्न भएको आशंकामा २० जनाभन्दा धेरैलाइ पक्राउ गरिएको छ । गएको हप्ता फ्रान्सको पेरिसमा भएको आतंककारी आक्रमणमा १७ जनाको ज्यान गएको थियो ।
यसैबीच फ्रान्समा इस्लामिक विद्रोहीले साइबर आक्रमणको धम्की दिएको एकदिनपछि धेरै सञ्चारमाध्यमका वेवसाइट बन्द भएका छन् । साइबर आक्रमणबाट प्रभावित हुने वेवसाइटमा पेरिसियन, मैरियान, ट्वान्टी मिनेटलगायत लोकप्रिय वेवसाइट छन् ।
गएको आइतबार पेरिसमा भएको बृहत र्‍यालीको विरोधमा साइबर आक्रमण भएको हुनसक्ने स्थानीय सुरक्षा अधिकारीले बताएका छन् ।
