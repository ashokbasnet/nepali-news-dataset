अमेरिकाको ओहायोमा एकै परिवारका ८ जनाको हत्या

वैशाख ११ – अमेरिकाको ओहायोमा ८ जनाको हत्या भएको छ । ओहायोको ग्रामीण क्षेत्रमा मृत्युदण्डको शैलीमा ८ जनाको हत्या भएको सरकारी अधिकारीले बताएका छन् । ज्यान जानेमा एक १६ वर्षका किशोरसहित ८ जना रहेको र ती सबै एक परिवारका सदस्य हुन सक्ने स्थानीय अधिकारीले बताएका छन् । सबैको टोउकोमा गोली हारेर हत्या भएको र हत्यामा संलग्न फरार रहेको सरकारी अधिकारीले बताएका छन् ।
ओहायोको साउथ अफ कोलम्बसको पिकेटनमा घटना भएको हो । घटनामा तीन बालकालिका बाँच्न सफल भएका छन् । कुनै एक व्यक्तिले हत्या गरेको हुन सक्ने र आरोपीको खोजी भइरहको स्थानीय अधिकारी चार्ल्स रिडरले बताउनुभयो । हत्याको कारण तथा ज्यान जानेको पहिचान खुल्न नसकेको प्रहरीले जनाएको छ । आक्रमणकारी परिवारकै सदस्य रहे नरहेको बारे पनि केही थाहा नभएको प्रहरीको भनाई छ ।
– एजेन्सीको सहयोगमा
