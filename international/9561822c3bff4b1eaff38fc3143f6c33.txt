हिंसात्मक घटना र युद्धमा पत्रकार निशानामा

मंसिर ९ – हिंसात्मक घटना र युद्धमा पत्रकारलाई लक्षित गरी आक्रमण बढ्दै गएको एक अध्ययनले देखाएको छ । 

अध्ययनका अनुसार यो वर्ष विश्वका विभिन्न देशमा भएका बिस्फोटका घटना र युद्धमा पत्रकारलाई निशाना बनाईएको छ ।

 

अन्तराष्ट्रिय प्रेस इन्ष्टिच्युट आइपिआईले निकालेको प्रतिवेदनमा यो वर्ष १ सय १९ जना पत्रकारको ज्यान गएको छ । यो वर्ष पत्रकारमाथि भएको आक्रमण सन् १९९७ देखि यताकै सबै भन्दा बढी भएको आइपिआईले जनाएको छ ।

प्रतिवेदनमा बढी सिरियाका पत्रकारको ज्यान गएको उल्लेख छ ।  सिरियामा यो वर्ष  ३६ जनाको ज्यान गएको छ । सिरियापछि सोमालियाका पत्रकार आक्रमणको बढी शिकार भएको प्रतिवेदनमा जनाईएको छ ।

सोमालियामा १६ जना पत्रकारले ज्यान गुमाएका छन् । प्रतिवेदनले त्यसपछि मेक्सिको, पाकिस्तान र फिलिपिन्समा पत्रकारको ज्यान जोखिममा परेको देखाएको छ ।
