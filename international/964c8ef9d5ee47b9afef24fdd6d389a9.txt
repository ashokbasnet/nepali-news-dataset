अभिभावकलाई दुविधा : बच्चाका लागि खाना रोज्ने कि औषधि ?

भदौ ४ – विश्वका १३ करोड मानिस अहिले मानवीय सहायताको भरमा बाँचिरहेको संयुक्त राष्ट्रसंघले जनाएको छ । बाच्नकै लागि सहायताको भर पर्नु पर्ने मानिसको संख्या अहिलेसम्मकै उच्च रहेको र यो मानव समुदायका लागि लाजको विषय भएको राष्ट्रसंघका महासचिव वान कि मुनले बताउनुभएको छ । द्वन्द्व, खडेरी तथा अन्य कारणले विश्वका धेरै मानिस दयनीय अवस्थामा रहेको राष्ट्रसंघले जनाएको छ ।
सहायताकै भरमा जीवन धान्नु पर्ने अवस्था पीडा दायक रहेको र त्यो भन्दा पनि दुःखद कुरा आवश्यक परेका समुदायसम्म चाहेर पनि राहत सामग्री पुर्‍याउन नसक्नु रहेको राष्ट्रसंघको भनाई छ । समस्यामा रहेका मानिसलाई अहिलेको अवस्थाबाट बाहिर ल्याउनका लागि विश्व समुदायको एकीकृत प्रयास आवश्यक रहेकोमा महासचिव वानले जोड दिनुभएको छ ।
विश्वका धेरै अभिभावक आफ्ना बालिकाबालिका लागि खाना वा औषधि मध्ये एउटा रोज्नु पर्ने अवस्थामा रहेको वानले बताउनुभयो । विश्वलाई अहिलेको मानवीय आपदको अवस्थाबाट माथि उठाउन हरेकले दया, हिंसा विरुद्ध आवाज उठाउन र परिवर्तनका लागि काम गर्न सक्ने वानको भनाई छ ।
