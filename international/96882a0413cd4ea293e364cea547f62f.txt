जलवायु परिवर्तनको समस्या कसरी निम्तिन्छ, असर के–के ? (भिडियो रिपोर्ट)

प्रज्ञा तिमल्सिना (इमेज)काठमाडौं, वैशाख १० । संसारभर शुक्रबार विभिन्न कार्यक्रम गरी पृथ्वी दिवश मनाइएको छ ।जलवायु परिवर्तन र मानवीय दोहनबाट क्षतविक्षत हुँदै गएको पृथ्वीलाई बचाउने सन्देश दिँदै पृथ्वी दिवस मनाउने गरिएको छ ।यो वर्ष यो दिवसका अवसरमा जलवायु परिवर्तनबाट परिरहेको असरलाई कसरी रोक्न सकिन्छ भनेर संसारभर नै छलफल गरियो ।वातावरण प्रदुषण बढ्दै गएका कारण हाल जलवायु परिवर्तनको समस्याले भयावह रुप लिँदैछ । त्यसको प्रत्यक्षभार पृथ्वीको स्वच्छता र मानवीय स्वास्थ्यमा परिरहेको छ ।अझ पृथ्वीको स्वरुप बिगार्न मानवीय अतिक्रमण र दोहन अर्को कारण बनेको छ ।सन् १९७० मा अमेरिकी जनताले जलवायु परिवर्तनको असरबारे संसारको ध्यानाकर्षण गर्न अप्रिल २२ को दिनलाई पृथ्वी दिवसको घोषण गरेका थिए ।जलवायु परिवर्तनलाई कम गर्ने सन्देश छर्दै हाल संसारभर नै यो दिवश मनाइन्छ । नेपालमा यो दिवस मनाउन थालेको १८ वर्ष भैसकेको छ ।विभिन्न नामका आँधी आउनु, चाँडोचाँडो मौसम परिवर्तन हुनु, हिमपात, हिमनदीहरु फुट्नु, अति र अनावृष्टि हुनु जस्ता समस्या पछिल्ला दिनमा पृथ्वीमा थोपरिएका समस्या हुन् । जसको कारक जलवायु परिवर्तनलाई मानिएको छ । एक रिपोर्ट (विस्तृत भिडियोमा हेर्नुहोस्) ।
