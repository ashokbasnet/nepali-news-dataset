​चोरी गरेर भाग्ने चिम्नीमा फसे

चैत १८ – जिम्बाबेमा चोरी गरेर भाग्ने एकजना चिम्नीमा फसेका छन् । चोरी गर्ने व्यक्ति दुई दिनसम्म चिम्नीमा फसेका हुन् । जिम्बाबेको स्थानीय अखबार द क्रोनिकलका अनुसार चोरी गर्ने एंड्रिया जुंगा दुई दिनसम्म फसेका हुन् । ३३ वर्षिय उनी माकोकोबा क्षेत्रका हुन् । उनको साथमा अरु तीन जनाको समूह छ । यो समूहले सामान चोरी गर्ने योजान बनाएको थियो । चिम्नीलाई माध्यम बनाएर भवन प्रवेश गरेका उनीहरुले कम्युटर, ल्यापटपलगायत सामान चोरेका थिए । तर सामान चोरी गरेर भाग्ने क्रममा एंड्रिया जुंगा फसेका थिए । उनका साथीहरु त्यहाँबाट भागे पनि उनी निस्कन सकेनन् । पछि सरसफाई गर्न पुगेका मानिसले उनी कराएको सुनेपछि उद्दार गरेका थिए ।
