अमेरिकी राष्ट्रपतिमा ओबामा र रोमनीबीच प्रतिस्पर्धा हुने संभावना

बैशाख २१–अमेरिकामा आगामी नोबेम्बरमा हुने राष्ट्रपति चुनाबको लागि रिपब्लिकन पार्टीबाट उम्मेद्वारको सूचिमा रहेका न्युट गिंग्रिचले आफ्नो चुनाबी दौड अन्त्य गर्नुभएको छ । तर उहाँले आफ्नो पार्टीका संभावित उमेदवार मिट रोमनीलाई अहिलेसम्म खुल्ला समर्थन भने गर्नु भएको छैन् ।

 

अमेरिकाको प्रतिनिधि सभाका पूर्व सभामुख रहेका गिंग्रिचले आगामी राष्ट्रपतिका लागि बर्तमान राष्ट्रपति तथा डेमोक्र्याटिक उमेदवार बाराक ओबामा र रिपब्लिकन रोमनी बिच प्रतिस्पर्धा हुने बताउनुभएको छ । भर्जिनियामा आफ्नो चुनाबी दौड समाप्त भएको सार्बजनिक गर्दै उहाँले बाराक ओबामा अमेरिकाको इतिहासमा अहिले सम्मको सबैभन्दा बढी कट्टरपन्थी र बामपन्थी राष्ट्रपति भएको आरोप लगाउनुभएको छ ।
 ग्रिगिचले आफ्नै पार्टीको तर्फबाट उमेदवारको दौडमा रहेका रोमनीको तिखो आलोचना गरेको भिडियो सार्बजनिक हुने बित्तिकै उहाँले चुनाबी दौड सकिएको घोषणा गर्नुभएको हो । यो भिडियो ओबामाको चुनाबी समुहले सार्बजनिक गरेको थियो ।
