इक्वेडरमा फेरि शत्तिशाली भूकम्प

क्विटो (इक्वेडर), जेठ ५ । इक्वेडरमा बुधबार ६.७ म्याग्निच्यूडको भूकम्प गएको छ । अमेरिकी भौगर्भिक सर्वेक्षण संस्थाले सो जानकारी दिएको छ ।इक्वेडरमा एक महिनाअगाडि गएको ७.८ म्याग्निच्यूडको भूकम्पपछि पुनः ६.७ म्याग्निच्यूडको अर्को ठूलो भूकम्प गएको छ ।एक महिनाअघि गएको उक्त भूकम्पमा परी ६८० जना व्यक्तिको मृत्यु भएको थियो ।स्थानीय समयाअनुसार बुधबार बिहान २ः५७ मा गएको यस भूकम्प ६.७ म्याग्निच्यूडको मापन गरिएको इक्वेडर राष्ट्रिय भूगर्भिय संस्थाले पनि जानकारी दिएको छ ।यस दक्षिण अमेरिकी राष्ट्रको पश्चिमी मनाबी क्षेत्र यो भूकम्पबाट प्रभावित भएको बताइएको छ ।यस भूकम्पको विस्तृत विवरण भने प्राप्त भएको छैन । भूकम्पबाट हालसम्म मानवीय र सम्पत्ति क्षतिको पनि कुनै समाचार प्राप्त भएको छैन । रासस/एएफपी
