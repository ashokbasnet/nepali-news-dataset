अमेरिकी सर्वोच्च अदालतको न्यायाधीशमा मेरिक गारल्याण्ड

चैत ४ – अमेरिकी राष्ट्रपति बाराक ओबामाले सर्वोच्च अदालतको न्यायाधीशका मेरिक गारल्याण्डलाई नियुक्त गर्न प्रस्ताव गर्नुभएको छ । सर्वोच्च अदालतमा लामो समयदेखि रहेका न्यायाधीश एन्टोनिन स्कालियाको गएको महिना निधन भएपछि रिक्त पदमा ओबामाले गारल्याण्डलाई गर्न प्रस्ताव गर्नुभएको हो । गारल्याण्ड वासिङटन पुनरावेदन अदालतका मुख्य न्यायाधीश हुनुहुन्छ । ६३ वर्षका गारल्याण्ड उदारवादीको रुपमा चिनिनु हुन्छ । रिपब्लिकन पार्टीका उच्च अधिकारीले पनि उहाँको प्रशंसा गर्ने गरेका छन् ।
रिपब्लिकन पार्टीले आउँदो नोभेम्बरमा हुने राष्ट्रपति चुनावपछि सत्तामा आउनेले नयाँ न्यायाधीश नियुक्त गर्नु पर्ने भन्दै आएको छ । ओबामाले गारल्याण्डको नियुक्तिलाई सिनेटबाट अनुमोदन गराउनु पर्छ । रिपब्लिकनको महुमत रहेको सिनेटमा ओबामालाई आफ्नो प्रस्ताव पारित गराउन निकै संघर्ष गर्नु पर्नेछ । स्कालियाको निधनपछि ९ सदस्यीय अमेरिकी सर्वोच्च अदालतमा कन्जरभेटिम र लिबरल (उदारबावादी) न्यायाधीशको संख्या बराबर भएको थियो ।
तर अब ओबामाले नियुक्त गरेको गारल्याण्डको नियुक्ति सिनेटबाट पास भए सर्वोच्च अदालतमा उदारवादी न्यायाधीशको बहुमत हुनेछ । यसले राष्ट्रपति निर्वाचनमा पनि यसको प्रभाव पर्नेछ । अमेरिकी राष्ट्रपति निर्वाचनमा महत्वपूर्ण मुद्दाका रुपमा रहेका गर्भपतन, आप्रवासन तथा जलवायु परिवर्तन सम्बन्धी विषयमा अदलातले लिने निर्णय महत्वपूर्ण हुनेछन् । गारल्याण्डले सर्वोच्च अदालतको न्यायाधीशमा राष्ट्रपतिले आफूलाई नियुक्त गर्नु आफ्ना लागि सबै भन्दा ठूलो सम्मान गरेको बताउनुभएको छ । 
– एजेन्सीको सहयोगमा
