भारत : माओवादी आक्रमणमा १६ सुरक्षाकर्मी मृत्यु

फागुन २७ – भारतको छत्तिसगढमा माओवादी आक्रमणमा परी अर्धसैनिक बल सीआरपीएफ का १६ जनाको ज्यान गएको छ । अरु २० देखि २५ जना घाइते भएका छन् ।
सडक निर्माणमा सुरक्षार्थ खटिएको अर्धसैनिक जवानको टोली माथि माओवादीले आक्रमण गरेको भारतीय प्रहरीलाई उल्लेख गर्दै अन्तर्राष्ट्रिय सञ्चार माध्यमले जनाएका छन् ।
माओवादीको आक्रमण पछि दुवै पक्षबीच करिब एक घण्टासम्म दोहोरो भिडन्त भएको समाचारमा जनाइएको छ । गएको वर्ष सोही स्थानमा भएको आक्रमणमा कांग्रेस नेता विद्याचरण शुक्लसहित ३१ जनाको ज्यान गएको थियो ।
प्रहरीले भिडन्तपछि माओवादी भागेको जनाएको छ ।
एजेन्सी
