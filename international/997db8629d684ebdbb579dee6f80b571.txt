पाकिस्तानले अफगानी सेनालाई प्रशिक्षण दिने

कात्तिक २० — पाकिस्तानले अफगानी सेनालाई प्रशिक्षण दिने भएको छ । टर्कीमा भएको वार्ताका क्रममा यस्तो सहमति भएको हो । अफगानिस्तान, पाकिस्तान र टर्कीबीच भएको वार्ताका क्रममा पाकिस्तानी सेनाले अफगानी सेनालाई प्रशिक्षण दिने सहमति भएको अफगान सरकारले बताएको छ । 

 

तीन देशबीच त्रिपक्षिय साझा सैनिक अभ्यास गर्ने सहमति समेत भएको छ । प्रशिक्षण तथा साझा सैन्य अभ्यास कहिलेदेखि सुरु हुने भन्ने विषयमा भने अफगानिस्तान र पाकिस्तानले केही बताएका छैनन् । पाकिस्तानले अफगानी सेनालाई प्रशिक्षण दिन यस अघि पनि पटक पटक इच्छा जाहेर गर्ने गरेको भएपनि सफल हुन सकेको थिएन । 

 

अफगानिस्तानले तालिवान विद्रोहीले पाकिस्तानको सहयोग पाइरहेको आरोप लगाइरहेका बेला भएको पछिल्लो सहमति निकै महत्वपूर्ण मानिएको छ । यसले दुइ देशबीच सम्बन्ध सुधारको संकेत गरेको विश्लेषकहरुले बताएका छन् । एजेन्सी
