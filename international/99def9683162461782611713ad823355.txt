उत्तर कोरियाले गर्‍यो  शक्ति प्रर्दशन, परमाणु आक्रमणको लागि तयार (फोटोफिचर)

अमेरिका प्रतिलक्षित गर्दै उत्तर कोरियाली अधिकारीले जथाभावी रासायनीक आक्रमण नगर्न चेतावनीसमेत दिएका छन् ।

‘हामी हरेक आक्रमणको सामना गर्न पूर्ण तयारी अवस्थामा छौँ, आक्रमण गर्नेका विरुद्ध आफ्नै तरिकाले जवाफी आक्रमण गर्न पनि हामी सक्षम छौँ,’ सैन्य उच्च अधिकारी चोइ र्‍योङ हाइले भने ।



आफ्ना संस्थापक नेता किम इल सङको १०५औँ जन्मदिनको अवसरमा देशको सैन्य सामथ्र्य प्रस्तुत गर्नु अगाडि शनिबार (आज) आयोजित कार्यक्रममा उनले यस्तो बताएका हुन् ।



शहरको केन्द्रमा रहेको किम इल सङ स्क्वायरमा सैनिकहरुले कवाज र मार्च पास प्रदर्शन गरेका छन् ।



उत्तर कोरियाको सफलतापूर्वक परमाणु हतियार निर्माण गर्ने क्षमता बढ्दै गएको भन्ने चिन्ताका माझ शनिबार (आज) को प्रदर्शनीलाई आफ्नो सैनिक सामर्थ्य बाहिरी विश्वसामू प्रस्तुत गर्ने मौकाका रुपमा प्रयोग गरिएको देखिन्छ ।



अमेरिकाले एउटा युद्धपोत कोरियाली प्रायद्वीप नजिकै खटाएपछि अमेरिका र उत्तर कोरियाको सम्बन्धमा अहिले तनाव बढ्दै गएको छ ।



 शनिबार (आजै) अमेरिकी र दक्षिण कोरियाली सेनाको संयुक्त फौज उत्तर कोरियाको सिमा नजिकै पुगेर क्याम्प खडा गरेको ह्वाइट हाउसले उल्लेख गरेका छ ।



उत्तर कोरियाले यसअघि श्रृंखलावद्ध रुपमा पाँचवटा परमाणु क्षेप्यास्त्रको परीक्षण गरिसकेको छ ।









-रासस/एपी/सिन्ह्वा/एएफपि
