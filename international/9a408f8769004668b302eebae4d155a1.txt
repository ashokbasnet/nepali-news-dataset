चीनमा सुर्तिजन्यको विज्ञापन रोक्न माग

चैत ३ – चिनियाँ स्वास्थ्य विज्ञहरुले सुर्तिजन्य पदार्थको प्रयोग सम्बन्धि संसोधित ऐनमा सुर्तिजन्य पदार्थको विज्ञापन र प्रवर्धनमा रोक लगाउने प्रावधान पनि समेटन सरकारसंग आग्रह गरेका छन् ।
विशेष गरी युवा पुस्तालाई धुमपान गर्नबाट रोक्ने उद्देश्यले विज्ञापन र प्रवद्र्धनमा रोक लगाउनुपर्नेमा उनीहरुको जोड छ ।सरकारले सुर्तिजन्य पदार्थ विरुद्धको ऐनमा संसोधन गर्ने उद्देश्यले अहिले अनालाइनमार्फत नागरिकको सुझाव संकलन गरिरहेको छ ।
चाइनिज एशोसिएशन अन टोबाको कन्ट्रोलका उपनिर्देशक झु गुईहुवाले विज्ञापनले नै सुर्तिजन्य पदार्थको प्रयोगलाई बढावा दिइरहेकाले यसको नियन्त्रण महत्वपूर्ण हुने बताउनुभयो ।
चीनको रोग नियन्त्रण तथा रोकथाम केन्द्रका उपनिर्देशक जियाङ युआनले विज्ञापनले नै नयाँ धुमपानकर्तालाई आकर्षित गर्ने र धुमपानको उपभोगलाई बढावा दिने भएकाले यसमा रोक लगाउनुपर्नेमा सहमति जनाउनुभएको छ । एक सर्वेक्षण अनुसार झण्डै ३४ प्रतिशत चिनियाँ युवाहरु विज्ञापनबाट आकर्षित भएर धुमपान गर्ने गरेका छन् ।
