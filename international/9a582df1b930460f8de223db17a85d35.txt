अष्ट्रेलियामा कन्जर्भेटिभ गठबन्धनको जित 

अष्ट्रेलिया, असार २६ । अष्ट्रेलियाका प्रधानमन्त्री माल्कोल्म टर्वुलले सत्तारुढ कन्जर्भेटिभ गठबन्धनले आमनिर्वाचनमा विजय हासिल गरेको घोषणा गरेका छन् ।

विपक्षी नेता विल सर्टनले पराजय स्वीकार गरी टर्वुललाई बधाई दिएपछि उनले यस्तो घोषणा गरेका हुन् । गत हप्ता सम्पन्न चुनावमा केही क्षेत्रको मतगणना जारी छ ।

तर, सरकारले बहुमतका लागि पर्याप्त सिट जित्ने आशा गरेको छ । विपक्षी नेता सर्टनले अष्ट्रेलियाको नयाँं सरकार अस्थिर हुने र कम अवधिमात्र रहने टिप्पणी गरेका छन् । (एजेन्सी)
