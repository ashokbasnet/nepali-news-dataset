इंगल्याण्ड बाट भियतनाम जाँदै गरेको पानीजहाज सामुद्रिक डाँकाहरुको नियन्त्रणमा

असोज २४ — इंगल्याण्डको लिभरपुलबाट भियतनाम जाँदै गरेको इटालीयन पानीजहाजलाई अरब सागरबाट सामुद्रिक डाँकाहरुले नियन्त्रणमा लिएका छन् । २३ जना यात्रु सहित ठूलो परिमाणका कच्चा फलाम बोकेको कार्गो पानीजहाज एम भी मोन्टेक्रिस्डोलाई यमन र सोमालियाबीचको एडेन खाडी क्षेत्रबाट डाँकाहरुले नियन्त्रणमा लिएका हुन् । 

 

पानीजहाजमा रहेका २३ यात्रुमध्ये १० जना भारतीय रहेको सिन्ह्वाले जनाएको छ । एडेन खाडीलाई युरोप र एसिया बीचको मुख्य सामुद्रिक मार्ग मानिन्छ । मध्यपूर्वबाट तेल बोकेर स्वेस नहर हुँदै जाने ट्यांकर एडेन खाडीको बाटो हुँदै युरोपमा जानुपर्छ ।

अपहरणमा परेका यात्रु र पानीजहाजको अवस्था थाहा हुन नसकेको पानी जहाज संचालक इटालियन कम्पनी ड्यामार स्पाले जनाएको छ । एजेन्सी
