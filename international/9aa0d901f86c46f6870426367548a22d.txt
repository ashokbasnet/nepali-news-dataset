भारत छिर्न लागेका पाकिस्तानी हिन्दुहरु मुक्त

साउन २७ – देश छोडेर भारत जान लागेको आशंकामा नियन्त्रणमा लिएका दुई सय भन्दा बढी हिन्दुलाई पाकिस्तानी प्रहरीले मुक्त गरेको छ । भारत भ्रमणका लागि जान लागेका हिन्दुहरुलाई भारत पाकिस्तान सीमा बाघा बोर्डरमा पाकिस्तानी प्रहरीले नियन्त्रणमा लिएको थियो ।

 

भारत प्रवेश गर्न चाहने हिन्दुहरुसंग भ्रमण सम्बन्धि कानुनी दस्तावेज रहेकाले उनीहरुलाई मुक्त गर्न गृहमन्त्रालयले आदेश दिएपछि भारत प्रवेशको अनुमति दिईएको पाकिस्तानी अधिकारीहरुले बताएका छन् ।

दिनभर जसो सीमा प्रहरीको नियन्त्रणमा रहेर बेलुका अबेर भारत प्रवेश गर्न पाएका हिन्दुहरुले भने आफुहरुले भ्रमण सकेर पाकिस्तान नै फर्कने आश्वासन दिएपछि मुक्त गरिएको बताएका छन् ।

पाकिस्तानमा हिंसा झेल्नुपरेपछि हिन्दुहरु भारत पलायन हुन लागेको खबर सार्वजनिक भएपछि पाकिस्तानी प्रहरीले उनीहरुलाई रोकेका भारतीय सञ्चारमाध्यमले उल्लेख गरेका छन् ।
