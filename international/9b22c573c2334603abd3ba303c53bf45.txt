भारतमा पेट्रोलको भाऊ बढाउन दबाब

बैशाख ६ – भारतीय तेल कम्पनीहरुले पेट्रोलको भाउ बढाउन या घाटाको क्षतिपूर्ति दिन सरकारलाई चेतावनी दिएका छन् । पेट्रोलको भाउ बढाउन अनूमतिका लागि सरकारले ढिलाई गरेपछि तेल कम्पनीहरुले यस्तो चेतावनी दिएका हुन् । कम्पनीहरुले पेट्रोलको भाउ तिटरमा ८ रुपैंया ४ पैसा बढाउन प्रस्ताव गरेका छन् ।

 

अन्तर्राष्ट्रिय बजारमा कच्चा तेलको भाउ बढ्दा आफुहरुलाई ठूलो नोक्सानी भएको भन्दै तेल कम्पनीहरुले सरकारले भाउ बढाउने अनुमति नदिए उत्पादन शुल्क घटाउनुपर्ने माग गरेका छन् । उनीहरुले पेट्रोलको भाउमाथि नियन्त्रण कायम गर्न सरकारसंग आग्रह समेत गरेका छन् । सरकारले सन् २०१० मा पेट्रोलको भाउमाथिको नियन्त्रण अन्त्य गर्दै तेल कम्पनीलाई भाउ घटबढ गर्ने अधिकार दिएको थियो ।
तेल कम्पनीहरुले पेट्रोलको भाउ नबढाउँदा प्रतिदिन ४९ करोड तथा डिजल, मट्टितेल र एलपी ग्यासबाट ५ अर्ब ७३ करोड रुपैंया प्रतिदिन घाटा हुने दावी गरेका भारतीय सन्चारमाध्यमले जनाएका छन् ।
