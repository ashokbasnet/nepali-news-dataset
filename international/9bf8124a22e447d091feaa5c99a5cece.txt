पाकिस्तानमा ट्वीटरको प्रतिबन्ध हटाइयो

जेठ ८ – पाकिस्तानमा सामाजिक संजाल ट्वीटर माथि लगाइएको प्रतिबन्ध हटाइएको छ । आइतबारराती अबेरसम्म ट्वीटरमाथीको प्रतिबन्ध हटाउने विषयमा गृहमन्त्रीले प्रधानमन्त्रीसंग छलफल गर्नुभएको थियो ।

 

छलफलपछि प्रधानमन्त्रीले प्रतिबन्ध हटाउन आदेश दिनुभएको बिबिसीले जनाएको छ । इस्लाम विरोधी गतिविधि प्रचार गरिएको भन्दै ट्वीटर माथि प्रतिबन्ध लगाइएको थियो ।

पाकिस्तानको दुरसञ्चार प्राधिकरणका अध्यक्ष मोहम्मद यासिनले ट्वीटरले इस्लामप्रति अपमानजनक सामाग्री हटाउन अस्वीकार गरेकोले प्रतिबन्ध लगाइएको बताउनुभएको थियो । प्राधिकरणले ट्वीटरमा पैगम्बर मोहम्मदको तस्बिर पोस्ट गर्नुपर्ने फेसबुकको एउटा प्रतियोगिताको प्रचार गरिएको बताएको छ ।

सन् २०१० मा पनि यस्तै प्रतियोगिताको विषयलाई लिएर पाकिस्तानमा फेसबुकमाथि प्रतिबन्ध लगाइएको थियो । फेसबुकले तस्विर हटाएपछि प्रतिबन्ध हटेको थियो ।
