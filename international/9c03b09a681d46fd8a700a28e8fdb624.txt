अष्ट्रेलियाको न्यू साउथ वेष्ट जंगलमा भीषण आगलागी

कात्तिक १ – अस्ट्रेलियाको न्यू साउथ वेष्ट राज्यमा जंगलबाट फैलिएको भीषण आगलागीका कारण सयौं घर जलेर नष्ट भएका छन् ।
ठुलो हावाहुरी नलागेपनि जंगलमा लागेको आगलागी नियन्त्रण गर्न कठिन भएको स्थानीय अधिकारीले जनाएका छन् ।
तीव्र रुपमा फैलिएको भीषण आगलागीका कारण त्यस राज्यका सयौं घर जलेर नष्ट भएका छन् भने धेरै मानिस घरबार विहीन भएका छन् । आगलागीबाट घर जोगाउने क्रममा एक जनाको ज्यान गएको स्थानीय अधिकारीले जनाएका छन् ।
आगलागी सिड्नी राज्यतर्फ बढेको छ भने आगलागी नियन्त्रणका लागि २ हजारभन्दा बढी अग्नीनियन्त्रक परिचालन गरिएको छ । आगलागीले अहिलेसम्म ५० हजार हेक्टरभन्दा बढी क्षेत्रको जंगल तथा खेतबारी जलेर नष्ट भएको छ ।
अस्ट्रेलियामा हरेक वर्ष जंगलमा लाग्ने भीषण आगलागीका कारण धेरै धनजनको क्षति हुने गरेको छ ।
