१६ जनाको हत्या गर्नेलाई अर्कै देश पठाइयो

चैत्र २ - अफगानिस्तानमा महिला र बालबालिका सहित १६ जनाको हत्या गर्ने सैनिकलाई अमेरिकी सेनाले कुवेत पठाएको छ । अमेरिकी सैन्य अधिकारीले हत्यामा संलग्न सैनिक माथि अफगानिस्तान बाहिरै मुद्धा चलाईने भएकाले कुवेत लगिएको बताएका छन् ।

 

गत आईतबार एक अमेरिकी सैनिकले अफगानिस्तानको कान्दाहार प्रान्तमा स्थानिय बासिन्दाका घरमा पसेर अन्धाधुन्द गोली चलाउँदा १६ जनाको ज्यान गएको थियो । घटना पछि अफगानिस्तानमा अमेरिका विरुद्ध व्यापक प्रदर्शन भएको छ । दोषी सैनिकलाई कानूनी कारवाहीका लागि भन्दै अन्तै लगिएपछि अव अफगानिस्तानमा झन् विरोध चर्कने संभावना बढेको अन्तर्राष्ट्रिय सञ्चारमाध्यमले जनाएका छन् ।

 

अमेरिकी अधिकारीहरुले हत्यामा संलग्न सैनिकमाथि कस्तो कारवाही हुने भन्ने बताएका छैनन् । रक्षामन्त्री लियोन पनेट्टाले भने सैनिक दोषी ठहरिए मृत्युदण्ड दिन सकिने बताउनुभएको छ ।
