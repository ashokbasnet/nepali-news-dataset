नागरिक हत्या रोक्न सिरिया सरकारलाई अरब लिगको आग्रह

कात्तिक १२ — अरब लिगले नागरिक हत्याको श्रृंखला रोक्न सिरियालाई आग्रह गरेको छ । अरब लिगको सिरिया सम्बन्धि मन्त्रीस्तरीय समितिले सिरिया सरकारलाई सन्देश पठाउँदै नागरिकको रक्षाका लागि आवश्यक कदम चाल्न पनि आग्रह गरेको छ । 

 

सिरियाका राष्ट्रपति बशर अल असदलाई सन्देश पठाईएको सन्देशमा प्रदर्शनकारीको मृत्युको निन्दा गर्दै तत्काल कुनै कदम नचाले अवस्था गम्भीर हुने चेतावनी समेत दिईएको छ । अरब लिगको मन्त्रीस्तरीय समितिले सिरीयाका अधिकारीहरुसंग भोलि कतारमा भेट गरी संकट समाधानका लागि गम्भीर प्रयास गर्ने बताएको अन्तर्राष्ट्रिय सन्चारमाध्यमले जनाएका छन् । 

 

सिरियामा ८ महिनायता चर्किएको सरकार विरोधी प्रदर्शनका क्रममा अहिले सम्म ३ हजार भन्दा बढी नागरिकको ज्यान गईसकेको छ । - एजेन्सी
