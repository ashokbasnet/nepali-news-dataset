सजायँ स्वरुप ११ जना नर्सलाई विष

साउन १७ - पाकिस्तानको कराँचीमा रहेको एउटा सरकारी अस्पतालका क्रिस्चियन धर्मावलम्बी ११ जना नर्सलाई सजायँ स्वरुप विष दिईएको खुलासा भएको छ । पाकिस्तानी क्रिस्चियन पोष्ट डटकमका अनुसार मुसलमानको पवित्र चाड रमाजानको बेला चिया पिएको आरोपमा उनीहरुलाई सजायँ स्वरुप विष दिइएको हो । विष दिईएका ११ मध्ये ३ जनाको अवस्था गम्भीर छ । होस्टलमा उनीहरुले रातीको समयमा पिएको चियामा विष मिसाईएको आशंका छ ।

 

पाकिस्तानी प्रहरीका एक जना वरिष्ठ अधिकारीले भने घटनाबारे अनुसन्धान भइरहेको बताएका छन् । घटनामा संलग्न कोही पनि पक्राउ परेका छैनन् ।
