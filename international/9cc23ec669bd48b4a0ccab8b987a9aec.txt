‘सुकी भारी मतका साथ विजयी’

चैत १९ – म्यान्मारकी प्रजातन्त्रवादी नेतृ आङ सान सुकीले संसदीय उपचुनाव जितेको नेशनल लिग फर डेमोक्रेसी (एनएलडी)ले दावी गरेको छ । सन् १९९० पछि पहिलो पटक चुनावमा भाग लिएको एनएलडीले आफ्नी नेतृ सुकी भारी मतका साथ विजयी भएको बताएको बिबिसीले जनाएको छ ।

 

तर चुनाव आयोगले अहिलेसम्म त्यसको औपचारिक घोषणा गरेको छैन्। ४५ सिटका लागि भएको चुनावमा सुकी सहित १७ दलका १ सय ७६ जनाले चुनाव लडेका छन् । म्यानमारको ईतिहासमै पहिलो पल्ट विदेशी प्रतिनिधीलाई चुनाव पर्यवेक्षणका लागि अनुमति दिईएको थियो ।

सन् २०१० मा नजरबन्दबाट रिहा भएपछि नेतृ सुकी पहिलो पल्ट चुनावमा सहभागी हुनु भएको हो । सन् १९९० मा उहाँको पार्टी नेशनल लिग फर डेमोक्रेसी एनएलडीले बहुमत ल्याएपनि सेनाका कारण सत्ता चलाउन पाएको थिएन् भने एनएलडीले सन् २०१० मा भएको चुनाव बहिष्कार गरेको थियो ।
