केटाको अगाडि पौडी खेल्न नसक्ने निवेदन अदालतद्वारा अस्वीकार

असोज १३ – जर्मनीको एक अदालतले धर्मका कारण पौडीको कक्षा लिन नसक्ने एक मुस्लिम वालिकाको निवेदन अस्वीकार गरेको छ । नाङ्गो छाती भएका केटाहरूसँग नजिक रहेर पौडी खेल्न आफ्नो धार्मिक मान्यताले नदिने र आफूलाइ असजिलो हुने भएकोले पौडी कक्षा छोड्ने अनुमति माग्दै मुस्लिम बालिकाले दिएको निवेदन अदालतले अस्वीकार गरेको हो ।

 

मोरक्कोबाट जर्मनी गएकी १२ वर्षीया बालिका फ्र्याङ्कफर्ट नगरमा पढ्ने गरेको एएफपीले जनाएको छ । कुरानले केटाहरुका अगाडि आफ्नो शरीर देखाउन र केटाहरुको नाङ्गो छाती हेर्न अनुमति नभएको तर्क सहित उनले कानून व्यवसायी माफर्त निवेदन दिएकी थिइन् ।
अदालतले यी बालिकाले अरु बालिकाजस्तै शरीर पूर्ण ढाकिने बुर्का लगाउन सक्ने र उनलाई धार्मिक स्वतन्त्रता अनुसार यो सुविधा मात्र दिन सकिने उल्लेख गरेको छ ।

अदालतले यी बालिकाको परिवारले जर्मनीमा बस्न स्वीकार गरेको र त्यहाँ पौडीको कक्षा अनिवार्य रहेको उल्लेख गरेको छ । -एजेन्सीको सहयोगमा
