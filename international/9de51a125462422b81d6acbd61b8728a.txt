वेलायतमा भीषण वर्षा र हावाहुरी, जनजीवन कष्टकर

मंसिर ११ – भीषण वर्षा र हाहाहुरीका कारण बेलायतको जनजीवन कष्टकर बन्दै गएको छ । हावाहुरी र बाढीले २ जनाको ज्यान गएको छ भने ८ सय भन्दा बढी घरमा क्षति पुगेको छ ।

क्याम्ब्रिजशेयरमा कार दुर्घटना हुँदा एक जना र रुख ढल्दा थिचिएर एक महिलाको ज्यान गएको स्थानीय प्रहरीले जनाएका छन् ।

 

बाढी र हावाहुरीले ईङगल्याण्ड र वेल्सका केहि भागमा असर परेको पर्यावरण एजेन्सीले जनाएको छ । एजेन्सीका अनुसार ८ सय १६ घरमा क्षति पुगेको छ । बेलायतका अरु २ सय ६० ठाउँमा बाढीको चेतावनी दिइएको छ ।

प्रधानमन्त्री डेबिट क्याम्मरुनले बाढी र हावाहुरीबाट जोगिन सुरक्षा अपनाउन आग्रह गर्नुभएको छ । बाढी प्रभावितहरुको सुरक्षाका लागि सरकारबाट जस्तोसुकै सहयोग मिल्ने र सहयोग पनि भईरहेको क्यामरुनले बताउनुभएको छ ।
