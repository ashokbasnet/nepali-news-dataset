एलेप्पोमा फसेकाको भावुक सन्देश, सैन्य कारवाही रोकिएको रुसको भनाई

मंसिर २९ – सिरियाको एलेप्पोको पूर्वी क्षेत्रमा सैन्य कारवाही अन्त्य भएको रुसले जनाएको छ । सरकारी सेनाले त्यस क्षेत्रमा नियन्त्रण कायम गरेको र विद्रोही लडाकु त्यो ठाउँ छोडन् तयार भएकाले सैन्य कारवाही अन्त्य गरिएको संयुक्त राष्ट्रसंघका लागि रुसी राजदूत भिटाली चुर्किनले बताउनुभयो ।विद्रोही पक्षले पनि आफूहरु एलेप्पोको पूर्वी क्षेत्र छोड्न सहमत भएको पुष्टि गरेका छन् । तर सर्वसाधारण नागरिकलाई पनि बाहिर जान अनुमति दिनुपर्ने उनीहरुको माग छ । यो सहमतिले चार वर्षदेखि त्यहाँ जारी डरलाग्दो द्वन्द्व अन्त्य हुने आशा गरिएको छ । यस क्रममा हजारौं मानिसको ज्यान गइसकेको छ । सिरियाको सरकारी सेनाले रुसी हवाई सेनाको सहयोगमा विद्रोही विरुद्ध आक्रमण गर्दै आएको थियो । संयुक्त राष्ट्रसंघले एलेप्पोका बासिन्दामाथि बर्बरताको अवस्था रहेको र त्यसको जिम्मेवार सरकारी सेना र उसलाई सहयोग गर्ने पक्ष हुने बताए लगतै सैन्य कारवाही अन्त्य भएको कुरा बाहिर आएको हो । संयुक्त राष्ट्रसंघ र अमेरिकाले एलेप्पोमा भएको बर्बरताको जिम्मेवार सिरिया सरकार तथा उसलाई सहयोग गर्ने रुसी र इरान रहेको बताएका छन् । तर रुसले भने आरोप असत्य रहेको बताउँदै आएको छ । 
सर्वसाधारणको भावुक सन्देश
विद्रोहीको नियन्त्रणमा रहेको पूर्वी एलेप्पोको सानो क्षेत्रमा फसेका मानिसले भावुक सन्देश छोडेका छन् । सिरियाली सेनाको तीब्र बमबारीका बिच त्यहाँका नागरिकले अन्तर्राष्ट्रिय समुदायसँग सहयोगका लागि अपिल गरेका छन् । लिना शमी नामकी एक महिलाले लेख्नुभएको


To everyone who can hear me!#SaveAleppo#SaveHumanity pic.twitter.com/cbExEMKqEY
— Lina shamy (@Linashamy) December 12, 2016


‘पूरै विश्वका मानिस, नसुत्नु । तपाईहरु केही गर्न सक्नुहुन्छ, प्रदर्शन गर्नुस । तर यो नरशंहारलाई रोक्नुहोस् ।’ भिडियो सन्देशमा उहाँले राष्ट्रपति बसर अल असदको तानाशाहको विरोधमा रहेका ५० हजार भन्दा धेरै मानिस नरशंहारको खतरमा रहेको बताउनुभएको छ । उहाँ जस्तै अरु धेरैले मानवीयताको रक्षाका लागि आह्वान गरेका छन् ।
