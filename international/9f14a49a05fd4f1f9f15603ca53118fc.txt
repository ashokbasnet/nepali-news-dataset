ब्राजिलमा निर्माणाधिन फ्लाइओभर भत्कियो

असार २० – ब्राजिलको बेलो होरिजोन्टे शहरमा निर्माणाधीन फ्लाइओभर भत्किदाँ २ जनाको ज्यान गएको छ । अरु २२ जना घाइते भएका छन् ।
व्यस्त राजमार्गमाथि निर्माण हुँदै गरेको फ्लाइओभर एउटा यात्रुवाहक बस र २ वटा लरिमाथि खसेको स्थानीय अधिकारीलाई उधृत गर्दै बिबिसीले जनाएको छ ।
ज्यान गुमाउनेमा बसका चालक र यात्रु  छन् । दुर्घटनामा ज्यान गुमाएकाको सम्झनामा बेलो होरीजोन्टे शहरमा ३ दिन शोक मनाउने निर्णय गरिएको छ । यो शहरमा अर्को हप्ता विश्वकप फुटबलको सेमिफाइनलको खेल हुँदैछ ।   
एजेन्सी
