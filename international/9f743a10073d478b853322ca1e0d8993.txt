७५ वर्षको उमेरमा पिता !

जेठ ६ – चीनका एक व्यक्ति ७५ वर्षको उमेरमा बाबु बनेका छन् । उनकी श्रीमतीले गएको आईतबार छोरी जन्माएकी हुन् । दक्षिण पश्चिमी चीनको चोङ्गक्वीङ्ग प्रान्तको युबेई जिल्लाका शी ७५ वर्षको उमेरमा बाबु बन्नुभएको हो ।

 

उहाँकी पत्नीको उमेर भने खुलाईएको छैन । शी का यसअघि पनि तीन सन्तान छन् । शी को पहिलो सन्तान पनि छोरी नै हुन्, जो अहिले ५७ वर्षकी भईसकेकी छन् ।

वृद्धावस्थामा सन्तान जन्मिएकोमा शी खुसी भन्दा बढी चिन्तित छन् । एकातिर वृद्ध अवस्थामा बाबु बन्दा सन्तानप्रतिको जिम्मेवारी पूरा गर्न सक्ने हो कि होईन भन्ने चिन्ता छ भने अर्को तिर चीनको एक सन्तान नीतिको उल्लंघन गरेकाले सजायँको भागीदार बन्नुपर्ने हो कि भनेर उनी भयभीत छन् ।

सडक पेटीमा खानेकुरा बेच्ने काम गर्दै आएका शी यही डरका कारण मिडियामा आउन चाहनुहुन्न ।
