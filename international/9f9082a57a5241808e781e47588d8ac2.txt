अस्ट्रेलियामा विमान दुर्घटना, तीन जनाको मृत्यु

माघ १५ – अस्ट्रेलियामा विमान दुर्घटना हुँदा तीन जनाको ज्यान गएको छ । मेलबर्नको दक्षिणी क्षेत्रमा सानो विमान दुर्घटना भएको स्थानीय प्रहरीले जनाएको छ ।
भिक्टोरिया बेलारिने प्रायद्धिपका लागि उडेको ६ सिट क्षमताको विमान दुर्घटना भएको हो । विमान दुर्घटनाको कारण भने खुलेको छैन ।
तर मौसमको खराबीका कारण दुर्घटना भएको आशंका गरिएको छ । दुई वटा एयर एम्बुलेन्ससहित उद्दारकर्मी घटनास्थलमा गएका छन् । 
– एजेन्सीको सहयोगमा
