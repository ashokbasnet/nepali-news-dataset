अम्माको ठाउँमा चिन्नम्मा

पुस १४ – भारतको तमिलनाडुको सत्तारुढ पार्टी अन्नाद्रमुकको नेतामा शशिकला चयन हुनुभएको छ । अन्नाद्रमुक पार्टीको जनरल काउन्सिलले शशिकलालाई पार्टीको नेतृत्व दिने सम्बन्धी प्रस्ताव पारित गरेको हो । डिसेम्बरको सुरुमा तमिलनाडुकी पूर्व पुख्यमन्त्री तथा अन्नाद्रमुककी प्रमुख जयललिताको निधन भएको थियो । शशिकला जयललिताको नजिकको सहयोगी हुनुहुन्थ्यो । अन्नाद्रमुकको जनरल काउन्सिलले शशिकलालाई पार्टीको महासचिवमा चयन गरेको हो । शशिकला तीन दशकसम्म जयललिताको सहयोगीको रुपमा रहिन् । पार्टी कार्यकर्ताले जयललितालाई ‘अम्मा’ र शशिकलालाई ‘चिन्नम्मा’ को रुपमा सम्बोधन गर्ने गरेका छन् ।
