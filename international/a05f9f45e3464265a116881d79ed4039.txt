बंगलादेशमा बन्धक बनाइएका २० जनाको हत्या

असार १८ – बंगलादेशको राजधानी ढाकामा रहेको एउटा बेकरी क्याफेमा बन्दुकधारीले बन्धक बनाएका २० जनाको हत्या गरेका छन् । मारिएका २० जना नै विदेशी नागरिक रहेका छन् । ढाकाको गुलशनमा रहेको होली आर्टिसन बेकरीमा बन्दुकधारीले बन्धक बनाएका २० जनाको हत्या गरेका त्यहाँका अधिकारीलाई उद्धृत गर्दै बिबिसीले जनाएको छ । २० जना विदेशी नागरिकसहित ३५ जना त्यहाँ बन्धकमा परेका थिए । धेरैजसो जापान र इटालीका नागरिक त्यहाँ थिए । सुरक्षाबलको कारबाहीका क्रममा ६ जना बन्धुकधारी मारिएका छन् भने एक जना पक्राउ परेका छन् । यस्तै केही विदेशी नागरिकसहित १३ जनालाई उद्दार गरिएको छ । केहि प्रहरी घाइते भएका छन् । घटनाको जिम्मा इस्लामिक स्टेट आइएसले लिएको छ ।
