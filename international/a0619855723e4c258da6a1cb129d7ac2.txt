विमान दुर्घटनामा ५१ को मृत्यु

साउन ७ - ताइवानमा विमान दुर्घटना हुँदा ५१ जनाको ज्यान गएको छ । ७ जना घाइते भएका छन् ।  
ट्रान्स एसिया एयरवेजको  विमान आकस्मिक अवतरण गर्ने क्रममा मागोङ विमानस्थल नजिक दुर्घटना भएको ताइवानको सेन्ट्रल न्युज एजेन्सीले जनाएको छ ।
काओसिउङ सिआओग्याङ विमानस्थलबाट पेन्गुको मागोङका लागि उडेको विमानमा चालक दलका ४ जना सदस्य र ५४ जना यात्रु रहेका स्थानीय अधिकारीले बताएका छन् । आकस्मिक अवतरणका क्रममा धावनमार्गमा विमानमा आगो लागेको थियो । घाइतेहरुको स्थानीय अस्पतालमा उपचार भैरहेको छ ।
