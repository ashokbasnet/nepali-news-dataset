अफगानिस्तानमा हिंसात्मक घटनामा कमी

साउन २५ – अफगानिस्तानमा यो वर्ष हिंसात्मक घटना कम भएको एक अध्ययनले देखाएको छ । सयुक्त राष्ट्रसंघले हालै सार्वजनिक गरेको प्रतिवेदनमा ५ वर्षको अवधिमा अफगानिस्तानमा पहिलो पटक हिंसा कम भएको पार्ईएको जनाईएको छ ।

 

प्रतिवेदनका अनुसार गएको वर्षको तुलनामा यो वर्ष हिंसात्मक घटनामा परी ज्यान गुमाउने र घाईते हुनेको सख्या १५ प्रशितले घटेको छ । यो वर्षको पहिलो ६ महिनासम्म अफगानिस्तानमा सशस्त्र द्वन्द्व कायम थियो ।

यस्तै जनवरी र जुन महिनामा भएका हिंसात्मक घटनामा झण्डै ४ हजार नागरिक हताहत भएको, १ हजार १ सय ४५ नागरिकको ज्यान गएको र झण्डै २ हजार घाईते भएका छन् । यो गएको वर्ष भन्दा १५ प्रतिशतले कम हो । अफगानिस्तानको कुनार प्रान्तमा भएको पछिल्लो आक्रमणमा ३ जना सेना मारिएको नेटो सेनाले जनाएको छ ।
