इरानमा भुइँचालो, ५ को ज्यान गयो

मंसिर २१ – पूर्वी इरानमा गएको शक्तिशाली भुइँचालोमा परी कम्तिमा ५ जनाको ज्यान गएको छ । २० जना घाईते भएका छन् । 

अफगानिस्तानको सीमा नजिक पर्ने दक्षिणी खोरसान प्रान्तमा गएको ५.५ रेक्टर स्केलको भुइँचालोका कारण थुप्रै मानिस घरबारबिहीन भएका अन्तराष्ट्रिय सञ्चार माध्यमले जनाएका छन् ।

 

१२ वटा गाउँमा भुइँचालोले धेरै क्षति पुर्‍याएको छ भने विद्युत र टेलिफोन सेवा अबरुद्ध भएको छ । इरानको उत्तरपश्चिमी क्षेत्रमा गएको अगस्टमा पनि शक्तिशाली भुइँचालोमा परी ३ सय भन्दा बढीको ज्यान गएको थियो ।
