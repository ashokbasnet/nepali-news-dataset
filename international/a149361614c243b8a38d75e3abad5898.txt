भारतमा पेट्रोल र डिजेलको मूल्य बढ्यो

पुस २ – भारतमा पेट्रोल तथा डिजेलको मूल्य बढेको छ । शुक्रबार मध्यरातदेखि लागु हुने गरी पेट्रोलमा प्रतिलिटर दुई रुपैयाँ २१ पैसा तथा डिजलमा प्रतिलिटर एक रुपैयाँ ७९ पैसा मूल्य बढेको हो । मूल्य बढेसँगै राजधानी दिल्लीमा अब एक लिटर पेट्रोलको ६८.९४ भारु पुगेको इन्डियन आयल कर्पोरेशनले जनाएको छ । यस्तै एक लिटर पेट्रोलको मूल्य कोलकातामा ७१.५, मुम्बईमा ७५.२७ तथा चेन्नइमा ६८.४१ भारु पुगेको छ । यस्तै दिल्लीमा अब एक लिटर पेट्रोको मूल्य ५६.६८ भारु पर्ने छ ।
यसअघि डिसेम्बर एकमा पनि पेट्रोलको मूल्य बढेको थियो । पेट्रोल तथा डिजेलको मूल्य बढेसँगै विपक्षी नेतासहित धेरैले सरकारको आलोचना गरेका छन् । भारतमा मूल्य बढेसँगै सीमावर्ती नेपाली बजारबाट भारत तर्फ पेट्रोल तथा डिजेलको कालोबजारी हुने खतरा बढेको छ ।
