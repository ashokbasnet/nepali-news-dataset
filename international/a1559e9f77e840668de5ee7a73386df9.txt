बेलायतमा प्लाष्टिकको झोला प्रतिबन्ध गर्ने तयारी

भदौ २९ – बेलायतले सन् २०१५ पछि प्लाष्टिक झोला प्रयोग गर्नेमाथि जरिवाना गर्ने तयारी गरेको छ ।
बेलायती उपप्रधानमन्त्री निक क्लेगले यस सम्बन्धि योजना यसै हप्ता सार्वजनिक गर्नुहुनेछ । सन् २०१५ को निर्वाचनपछि सुपर मार्केट र ठूला पसलहरुमा प्लाष्टिक झोला प्रयोग गर्नेलाई पाँच पाउण्ड जरिवाना तिराउने तयारी गरिएको सरकारी अधिकारीहरुले बताएका छन् ।
यो रकम च्यारिटीमा जानेछ । यसअघि वेल्स र उत्तरी आयरल्याण्डमा यसअघि नै प्लाष्टिक ब्याग प्रयोग गर्नेमाथि जरिवानाको नियम लागू भइसकेको छ । जसका कारण प्लाष्टिक झोलाको प्रयोग ७५ प्रतिशतले घटेको छ ।
स्कटल्याण्डमा पनि स्न २०१४ को अक्टोबरदेखि खुद्रा क्रेता र बिक्रेताले प्लाष्टिक झोला प्रयोग गर्न पाउने छैनन् । प्लाष्टिक झोलाको प्रयोगबाट आउने जरिवाना रकम वातावरणीय सुरक्षामा काम गरिरहेका संस्थाहरुले पाउने छन् ।
