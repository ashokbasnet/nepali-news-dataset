बंगलादेशमा दुई जना विपक्षी नेतालाई फाँसी

मंसिर ६ – बंगलादेशमा युद्ध अपराधको आरोपमा दुई जना विपक्षी नेतालाई फाँसी दिइएको छ । विपक्षी नेता सलाहुद्दीन कादिर चौधरी र अली अहसान मोहम्मद मुजाहिदलाई ढाकाको केन्द्रीय जेलमा फाँसी दिएको हो ।
दुवै नेतालाई सन् १९७१ मा पाकिस्तानसँग भएको स्वतन्त्रताको युद्धको क्रममा युद्ध अपराध गरेको आरोप लागेको थियो । अदालतले दुवै जनालाई मानिसको हत्या तथा बलात्कारमा दोषी ठहर गर्दै फाँसीको सजाय सुनाएको थियो । दुवै जनाले फैसला विरुद्ध सर्वोच्च अदालतमा पुनरावेदन गरेका थिए । सर्वोच्च अदालतले पनि दोषी ठहर गर्दै फाँसीको सजाय कायम गरेको थियो । राष्ट्रपतिले दुवै नेताले गरेको माफीको अपिल खारेज गरेपछि फाँसी दिइएको सरकारी अधिकारीले बताएका छन् । फाँसी दिइएका दुवै जना इस्लामिक पार्टी जमात ए इस्लामीका नेता हुन् । मानवअधिकारवादी संस्था ह्युमन राइट्स वाचले दुवै जना नेतालाई दिएको फाँसीप्रति गम्भीर चिन्ता व्यक्त गरेको छ । वाचले मुद्दाको सुनुवाइ निष्पक्ष नभएको आरोप लगाएको छ । 
– एजेन्सीको सहयोगमा
