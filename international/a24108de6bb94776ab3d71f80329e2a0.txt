आइएस विरुद्धको हवाइ आक्रमण व्यवस्थित गर्ने अमेरिका र रुसबीच सहमति

कात्तिक ४ – अमेरिका र रुसबीच सिरियामा बिद्रोही समुह इस्लामिक स्टेट आइएस विरुद्धको हवाई आक्रमणलाई व्यवस्थित गर्ने सहमति भएको छ । अमेरिका र रुस दुवै देशका सैनिकले सिरियामा आइएस विरुद्ध छुट्टा छुट्टै हवाइ आक्रमण गर्दै आएका छन् ।
यसरी हवाइ आक्रमणको क्रममा एक अर्काका लडाकु विमान नै निशानामा पर्न सक्ने खतरालाई क मगर्न अमेरिका र रुसबीच हवाई आक्रमण व्यवस्थित गर्ने सहमति भएको हो । आइएस विरुद्धको हवाई आक्रमणको विषयलाई लिएर अमेरिका र रुसबीच विवाद रहँदै आएको छ । रुसले आफ्नो हवाई आक्रमण आइएस बिद्रोही विरुद्ध केन्द्रित रहेको बताउँदै आएको छ भने अमेरिकाले रुसी हवाई आक्रमणको निशानामा आइएस विरुद्ध लडिरहेका समुह नै परेको बताउँदै आएको छ ।
यस्तै समन्वय बिना दुवै देशका सैनिकले हवाई आक्रमण गर्दा एक आपसमा नै समस्या हुन सक्ने भएकाले रुससँग यसबारे सहमति भएको र रुसकै आग्रहमा सहमतिको मस्यौदा गोप्य राखिएको अमेरिकी रक्षा मन्त्रालय पेन्टागनका प्रवक्ता पिटर कुकले बताउनुभएको छ । रुसले सिरियामा रहेका विद्रोही विरुद्ध गएको सेप्टेम्बर ३० तारिखदेखि हवाई आक्रमण थालेको थियो । त्यहिबेलादेखि नै दुई देशले हवाइ आक्रमण व्यवस्थित गर्ने बारेसम्झौता गर्ने प्रयास गरिरहेका थिए । गएको हप्ता दुई देशका विमान एकै हवाई क्षेत्रमा गएको अमेरिकाले बताएको थियो ।
– एजेन्सीको सहयोगमा
