उत्तर र दक्षिण कोरियाबीच आगामी हप्ता वार्ता

उक्त द्विपक्षीय वार्तामा अधिकारीहरुले दक्षिण कोरियामा हालै भएको शीतकालीन ओलम्पिक खेलकुदकाबारेमा समीक्षा गर्नुका साथै दुई देशबीच आगामी दिनमा हुने भनिएको द्विपक्षीय उच्चस्तरीय वार्ताको तयारीकाबारेमा पनि कुराकानी हुने भएको बताइएको छ ।

सो कुराको जानकारी दक्षिण कोरियाको राष्ट्रिय एकता मन्त्रालयले शुक्रबार दिएको छ । उक्त मन्त्रालयकाअनुसार सो वार्ता आगामी मंगलबारका लागि तय गरिएको छ ।

सो वार्ताका लागि दक्षिण कोरियाले उत्तरलाई पत्र पठाएको थियो । उत्तर कोरियाले सो पत्रमा शुक्रबारैमात्र सहमति जनाएको पनि सो मन्त्रालयले जानकारी दिएको छ ।

उक्त वार्ता उत्तर र दक्षिण कोरियाको सीमा क्षेत्रमा रहेको पानमुनजोममा आगामी मंगलबार अर्थात् फेब्रुअरी २८ मा बिहान १० बजेबाट सुरु हुने भएको बताइएको हो ।

सो वार्ताका लागि दुई कोरियाका तर्फबाट अधिकारीहरु अन्तर कोरियाली विभागका महानिर्देशकहरुको सहभागिता रहने बताइएको छ ।

वार्ताका लागि दक्षिण कोरियाले तीन सदस्य पठाउनेछ भने उत्तरका लागि पनि त्यनि नै संख्यामा सदस्यहरु आउनेछन् । रासस/सिन्ह्वा
