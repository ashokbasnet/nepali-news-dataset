भेनेजुयलामा उपराष्ट्रपतिलाई कार्यबाहक

फागुन २६ – भेनेजुयलाका पूर्व उपराष्ट्रपति निकोलास मडुरोले कार्यवाहक राष्ट्रपतिको सपथ लिनुभएको छ ।

राष्ट्रपति ह्यूगो चाभेजको अन्तिम संस्कार लगत्तै मडुरोले सपथ लिनुभएको हो । सपथ समारोहपछि बोल्दै मडुरोले देशले समाजबादको बाटो पच्छ्याउने बताउनुभयो । मुख्य विपक्षी गठबन्धनले मडुरोको सपथ असंवैधानिक भन्दै समारोह वहिष्कार गरेको थियो ।

संविधान अनुसार नयाँ राष्ट्रपतिका लागि चुनाव नहुँदासम्म राष्ट्रिय सभाका सभामुखले कार्यवाहक राष्ट्रपतिको जिम्मेवारी पाउनुपर्नेमा उपराष्ट्रपतिलाई दिइएको गठबन्धनको तर्क छ ।
नवनियुक्त कार्यवाहक राष्ट्रपति मडुरोले आउँदो तीस दिनभित्र नयाँ राष्ट्रपतिको चुनावका लागि आह्वान गर्ने अपेक्षा गरिएको छ ।
