बेलायतमा मुस्लिम छात्रालाई बुर्का लगाउन प्रतिबन्ध

भदौ २६ – सुरक्षालाई मध्यनजर गर्दै बेलायतको एक कलेजले मुस्लिम छात्रालाई बुर्का तथा हिजाब लगाउन प्रतिबन्ध लगाएको छ ।
बर्मिङ्घम शहरको मेट्रोपोलिटियन कलेजले आफ्ना विद्यार्थीलाई अनुहार छोप्ने खालका बुर्का, हिजाब, टोपी नलगाउन भनेको अन्तर्राष्ट्रिय सञ्चार माध्यमले जनाएको छ । कलेजले हरेक समय विद्यार्थीको सहज पहिचानका लागि यो नियम लागु गरेको बताएको छ ।
यो नियमले आफूहरु सुरक्षित हुने भन्दै केही छात्राहरुले यसको स्वागत गरेका छन् । यस नियमले आफ्नो स्वतन्त्रता हनन भएको र मुस्लिम छात्राहरुमाथि भेदभाव भएको भन्दै केहीले भने कलेज नै परिवर्तन गरेका छन् ।
कलेजका प्रिन्सिपलले भने यस नियमले विद्यार्थीहरुलाई सुरक्षित राख्न सहयोग पुग्ने दाबी गरेका छन् ।
