राजीव गान्धीको हत्याका दोषीले पाएको मृत्युदण्ड आजीवन कारवासमा परिणत

फागुन ६ - भारतको सर्वोच्च अदालतले पूर्व प्रधानमन्त्री राजीव गान्धीको हत्यामा संलग्न भएको अभियोग लागेका तीन जनाले पाएको मृत्युदण्डको सजायँ जन्मकैदमा परिणत गरिदिएको छ ।
मुख्य न्यायाधीश पी सदाशिवम्को ईजलासले तीन जना अभियुक्त सन्थन, मुरुगन र पेरारीवालनले पाएको मृत्युदण्डको सजायँलाई जन्मकैदमा बदल्ने फैसला गरेको हो । उनीहरु तीनै जनालाई सन् १९९८ मा मृत्युदण्ड सुनाईएको थियो ।
उनीहरुले सन् २००० मा राष्ट्रपति समक्ष माफीको अपिल गरेका थिए । सन् २०११ मा राष्ट्रपतिले उनीहरुको अपिल खारेज गरेपनि मद्रास उच्च अदालतले फाँसीमा रोक लगाएको थियो । त्यसयता सर्वोच्च अदालतमा मुद्धा विचाराधीन रहेको थियो ।
उनीहरुका वकिलले सजायँ कार्यान्वयनमा ढिलाई भएको आधार देखाउँदै मृत्युदण्डको सजायँलाई आजीवन कैदमा बदल्नुपर्ने माग गरेका थिए । तर केन्द्र सरकारले भने प्रक्रिया अनुसार जाँदा ढलाई भएको भन्दै सजायँ बदल्न नहुने तर्क गरेको थियो ।
भारतका पूर्व प्रधानमन्त्री राजीव गान्धीको सन् १९९१ को मे २१ तारिखमा तमिलनाडुमा भएको चुनावी ¥यालीका क्रममा आत्मघाती बम विष्फोटमा ज्यान गएको थियो । गान्धी सन् १९८४ देखि १९८९ सम्म भारतको प्रधानमन्त्री हुनुहुन्थ्यो ।
- भारतीय सञ्चार माध्यमको सहयोगमा
