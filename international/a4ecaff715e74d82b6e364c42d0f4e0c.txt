लिबियाको समुद्रमा डुंगा डुब्दा झण्डै ७ सय व्यक्ति डुबेको आशंका

वैशाख ६ - लिबियानजिकै आप्रवासी चढेको डुंगा समुद्र डुब्दा झण्डै ७ सय व्यक्ति डुबेको आशंका गरिएको छ । गैरकानूनी रुपमा युरोप प्रवेश गर्न खोज्ने क्रममा डुंगामा चढेका झण्डै ७ सय जना डुबेको हुनसक्ने संयुक्त राष्ट्र सङघीयउच्च शरणार्थी आयोगले जनाएको छ । दुर्घटनामा परेका २८ जनाको भने जीवितै उद्धार गरिएको बिबिसीले जनाएको छ । उद्धार गरिएका व्यक्तिका अनुसार डुंगामा ७ सयभन्दा बढी चढेका थिए । हराएकाको खोजी भैरहेको छ ।
यो वर्षको सुरुदेखि अहिलेसम्म अवैध रुपमा युरोप प्रवेश गर्न खोज्ने डुंगा लिबिया र इटालीबीचको समुद्रमा हुँदा १५ सयभन्दा बढीको ज्यान गैसकेको छ ।
