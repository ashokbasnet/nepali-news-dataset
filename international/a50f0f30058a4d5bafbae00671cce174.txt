टर्कीमा कारबम विस्फोट, १३ सैनिकको मृत्यु, ४८ बढी घाइते

काठमाडौं, पुस २ । टर्कीको केसरी सहरमा शनिबार गराइएको कारबम विस्फोटमा कम्तीमा १३ जना सैनिकको मृत्यु भएको छ ।

सेनालाई लिएर गइरहेको बसलाई लक्षित गरी स्थानीय एक विश्वविद्यालयअगाडि विस्फोट गराइएको त्यहाँका सुरक्षा अधिकारीहरुले जनाएका छन् । विस्फोटमा ४८ जनाभन्दा धेरै घाइते भएका छन् ।

इस्तानबुलमा ४४ जना मारिने गरी कुर्दिस लडाकुले बम आक्रमण गरेको एक सातापछि नै यो विस्फोट भएको हो ।

पछिल्ला केही महिनायता टर्कीमा कुर्दिस लडाकु र जिहादीहरुले शृंखलाबद्ध बम विस्फोट गराउँदै आएका छन् ।

पछिल्लो घटनाको जिम्मेवारी कसैले पनि लिइसकेको छैन । (एजेन्सी)
