इसाइ युवकसँग विहे गर्ने मुस्लिम महिलालाई मृत्युदण्ड

जेठ १ – सुडानमा इसाइ धर्मालम्बीसँग विवाह गरेको भन्दै अदालतले एक इस्लाम महिलालाई मृत्युदण्डको सजाँय सुनाएको छ ।
आफ्नो निर्णय बदल्न अदालतले दिएको ३ दिनको समयमा महिलाले इस्लाम धर्ममा फर्कन अस्वीकार गरेपछि उनलाई धर्मत्याग गरेको अभियोगमा मृत्युदण्डको सजाँय सुनाइएको समाचार संस्था एएफपीले जनाएको छ ।
गर्भवती समेत रहेकी ती महिलालाई २ वर्षपछि मृत्युदण्ड दिने अदालतले फैसला गरेको छ । इस्लामिक कानुन विपरित इसाई धर्मालम्बीसँग विहे गरेकोले उनलाई १ सय कोर्रा हान्ने सजाँय समेत दिइएको छ ।
मानवअधिकारवादी संघसंस्था तथा अन्तर्राष्ट्रिय समुदायले भने ती महिलाको धर्म छनौट गर्ने अधिकार रक्षा गर्नुपर्नेमा सुडानको ध्यानाकर्षण गराएको छ । सुडानका अधिकांश जनसंख्या इस्लाम धर्मालम्बी छन् भने उनीहरु इस्लामीक कानुनलाई निकै कठोर रुपले आत्मसाथ गर्छन् ।
