एलेप्पोका तीन लाख मानिसका लागि खाद्यन्न आपूर्ति बन्द हुने खतरा

माघ २७ – सिरियाको एलेप्पो शहरका तीन लाख भन्दा धेरै मानिस खाद्यान्नको अभावमा रहेको भन्दै संयुक्त राष्ट्रसंघले चिन्ता व्यक्त गरेको छ । बिद्रोही संगठन इस्लामिक स्टेट आइएसको नियन्त्रणमा रहेको एलेप्पो शहरमा सरकारी सुरक्षाकर्मीले घेराबन्दी गरेका छन् ।
सरकारी सुरक्षाकर्मीको घेराबन्दीका कारण एलेप्पोका बासिन्दाका लागि चाहिने खाद्य सामग्रीको आपूर्ति बन्द हुन सक्ने राष्ट्रसंघले जनाएको छ । बिद्रोहीको नियन्त्रणमा रहेको एलेप्पोका विभिन्न क्षेत्रमा सरकारी सुरक्षाकर्मीले गएको हप्तादेखि घेराबन्दी गरिरहेका छन् । विश्व खाद्य कार्यक्रमले एलेप्पोमा खाद्य सामग्री आपूर्ति गर्न प्रयोग गर्दै आएको बाटो सरकारी सुरक्षकर्मीको घेराबन्दीमा परेको छ । टर्कीबाट पूर्व एलेप्पोमा पुग्ने बाटो बन्द भएको हो । अहिले विश्व खाद्य कार्यक्रमले वैकल्पिक बाटो प्रयोग गर्दै आएको छ । तर चाँडै नै यो बाटो पनि बन्द हुने खतरा छ । यस्तै शरण खोज्दै सीमा क्षेमा पुगेका झण्डै ३० हजार सिरियालीलाई आश्रय दिन राष्ट्रसंघले टर्कीसँग आग्रह गरेको छ । चिसोको मौसममा युद्वको डरले भागेका सिरियाली खुला आकाशमुनि सुत्न बाध्य भएको र उनीहरुको अवस्था निकै दयनिय रहेको सहायताकर्मीले बताएका छन् । 
– एजेन्सीको सहयोगमा
