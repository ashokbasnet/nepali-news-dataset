सिरियाको इद्लिबमा रुसी विमानमाथि आक्रमण

माघ २१ – सिरियामा विद्रोहीको नियन्त्रणमा रहेको इद्लिबमा रुसी विमानमाथि आक्रमण भएको छ । आक्रमण पछि रुसको एक जंगी विमान जमिनमा खसेको बीबीसीले जनाएको छ । विमानका चालकको  समेत ज्यान गएको छ ।
रुसी मन्त्रालयले विमानमा आक्रमण भएपछि चालक हामफाले पनि बाँच्न सफल नभएको जनाएको छ । विमान कसले खसाल्यो भन्ने बारे केही खुलेको छैन । रुसले सिरियामा  रहेका विद्रोही समूहलाई त्यहाँको सरकारसँग मिलेर कारबारही अभियान चलाउँदै आएको छ ।
रुसको सहयोगमा सिरियाले विद्रोही विरुद्धको कारबाहीलाई समेत तिब्र  पारेको छ । सिरियाको इद्लिबमा भइरहेको युद्धका कारण एक लाख मानिस  विस्थापित भइसकेका राष्ट्रसंघले जनाएको छ ।
