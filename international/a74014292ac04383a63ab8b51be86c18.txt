भारतको नयाँ दिल्लीमा विजुलीको महसुल आधा घट्ने

पुस १६ - भारतको नयाँ दिल्ली राज्यमा विजुलीको महसुल आधा घट्ने भएको छ । राज्य सरकारको मन्त्री परिषदको बैठकले मासिक ४ सय युनिटसम्म विजुली उपभोग गर्ने उपभोक्ताका लागि महसुल आधा घटाउने निर्णय गरेको हो ।
बैठक लगत्तै दिल्लीका नवनियुक्त मुख्य मुख्यमन्त्री अरविन्द केजरीवालले यसबारे विजुली कम्पनीले बुधबारसम्म आपत्ति दर्ता गर्न सक्ने बताउनुभयो ।
गरिव समुदायलाई लक्षित गरि यो निर्णय गरिएको भन्दै केजरिवालले तत्कालका लागि विजुली कम्पनीलाई दिइने अनुदान बढाउने र कम्पनीको लेखा परिक्षणपछि अनुदान दिन नपर्ने बताउनुभयो ।
यो निर्णयले दिल्लीका ३४ लाख मध्ये २८ लाख उपभोक्तालाई फाइदा पुग्नेछ । केजरीवालको आम आदमी पार्टीले विजुलीको महसुल बढाएकोमा यसअघिकी मुख्य मन्त्री शिला दिक्षीत र दिल्ली सरकारको विरोध गर्दै आएको थियो ।
- एजेन्सीको सहयोगमा
