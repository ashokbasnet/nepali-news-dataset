अदालतको फैसलाले सुर्तीजन्य कम्पनीलाई सजिलो

भदौ ९ – अमेरिकी सरकारले सूर्तीजन्य पदार्थ उत्पादक कम्पनीहरुलाई चुरोटको प्याकेटमा चित्र सहितको स्वास्थ्य सम्बन्धि चेतावनी राख्न बाध्य गराउन नपाउने भएको छ । बासिङ्गटनको पुनरावेदन अदालतले सरकारी योजनाले अभिव्यक्ति स्वतन्त्रतालाई अवमूल्यन गरेको भन्दै सरकारलाई त्यस्तो आदेश दिएको हो ।

 

अदालतले सरकारी निर्णयले सूर्तीजन्य कम्पनीहरुलाई दबाब दिनुका पछाडि धुमपान गर्नेको संख्या घटाउने ऐनलाई मद्दत पुग्ने कुनै भरपर्दो प्रमाण दिन नसकेको भन्दै निर्णय लागू नगर्न भनेको छ । अमेरिकी फुड एण्ड ड्रग एडमिनिस्ट्रेसन एफडीएले धुमपानका कारण हुने खतरा दर्शाउन धुमपानबाट ज्यान गईसकेका या रोगग्रस्त भएकाहरुको तस्वीर चुरोटको बट्टामा राख्नु अनिवार्य गर्ने तयारी गरेको थियो ।

तर सूर्तीजन्य पदार्थ उत्पादक कम्पनीहरुले त्यस्ता तस्वीरहरु तथ्य भन्दा निकै फरक हुने र धुमपान विरुद्ध वकालत गर्ने भन्दै विरोध जनाउँदै आएका छन् ।
