​इजिप्ट एयर : दुर्घटनाअघि धुँवा देखिएको थियो

जेठ ८ – गएको बिहीबार इजिप्ट एयरको एमएस ८०४ विमान दुर्घटना हुनुअघि धुवा निस्किएको तथ्य बाहिर आएको छ । धुवाँ मार्फत खतरा भएको अलर्ट जारी गरिएको थियो । 
विमानको सिग्नल हराउनुअघि ट्वाइलेट र इलेक्ट्रिक सिस्टममा धुँवा देखिएको इजिप्ट एयरको वेभसाइट एभियसन हेराल्डमा उल्लेख गरिएको बिबिसीले जनाएको छ । धुँवा देखिएको विषयको आधिकारिक पुष्टि भने भएको छैन । 
फ्रान्सको राजधानी पेरिसबाट इजिप्टको कायरोका लागि उडान भरेको ६६ जना सवार विमान भूमध्यसागरमा दुर्घटनाग्रस्त भएको थियो । धुँवा उडेको जानकारी एयरक्राफ्ट कम्युनिकेशन एंड रिपोर्टिङ सिस्टमबाट थाहा भएको एभियसन हेराल्डमा उल्लेख छ ।
