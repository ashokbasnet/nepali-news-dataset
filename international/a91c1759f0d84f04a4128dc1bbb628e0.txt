नेपालमा हुने आन्दोलनमा नलाग्न बेलायतद्वारा आफ्ना नागरिकलाई निर्देशन

काठमाडौं, जेठ ७ । बेलायतले आफ्ना नागरिकलाई नेपालमा रहँदा यहाँको राजनीतिक गतिविधिमा संलग्न नहुन निर्देशन दिएको छ ।बेलायत सरकारले एक ‘भ्रमण सुझाव’ प्रकाशित गर्दै आफ्ना नागरिकलाई नेपालको राजनीतिमा संलग्न नहुन आग्रह गरेको हो ।बेलायतले आफ्ना नागरिकलाई नेपालको कुनैपनि राजनीतिक गतिविधिमा संग्लग्न भएमा फिर्ती वा जरिवाना वा दुबै हुनेगरी कारबाही हुने जनाएको छ ।नयाँ संविधान जारी भएपछि विवाद उत्पन्न भएकाले बन्द, हडताल र विरोध प्रदर्शन बारम्बार हुने बताउँदै उसले आफ्ना नागरिकलाई स्थानीय सन्चारमाध्यम हेर्ने र स्थानीय अधिकारी तथा पर्यटन व्यवसायीका सुझाव मान्न पनि अनुरोध गरेको छ ।
