भारतीय प्रधानमन्त्री र म्यानमारका राष्ट्रपतिवीच भेट

जेठ १५ – भारतीय प्रधानमन्त्री डा. मनमोहन सिंह र म्यानमारका राष्ट्रपति थीन सीनबीच भेटवार्ता भएको छ । भेटमा दुई देशबीचको सम्बन्ध विस्तारका विषयमा छलफल भएको अन्तराष्ट्रिय सञ्चार माध्यमले जनाएका छन् ।

 

यस्तै आतंकवाद अत्यका लागि दुई देश मिलेर अगाडि बढ्ने विषयमा पनि कुराकारी भएको छ । ३ दिने भ्रमणका लागि म्यानमार पुगेको प्रधानमन्त्री सिंहको टोलीले राजनीतिक भेटवार्ता र दुईदेशबीचको व्यापारका विषयमा छलफल गर्नेछ ।

प्रधानमन्त्री सिंहले म्यानमारकी प्रजातन्त्रवादी नेतृ आङ साङ सुकीसित पनि भेट गर्ने कार्यक्रम छ । राजनीतिक व्यवस्थामा परिवर्तन भएपछि भारतीय प्रधानमन्त्री सिंहले म्यानमारको भ्रमण थाल्नु भएको हो ।

भारतले म्यानमारमा रहेको ग्याँस भण्डारमा आफ्नो पहुँच पुर्याउने उद्देश्यले भ्रमणका बेला विशेष कुराकानी गर्ने बीबीसीले जनाएको छ । चीनसंगको निजकको सम्बन्ध रहेको म्यानमारसंग दुई पक्षीय सम्बन्ध सुधार गर्नुपनि भारतको मुख्य एजेण्डा बनेको छ ।
