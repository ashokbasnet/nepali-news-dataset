नेल्सन मन्डेला अस्पताल भर्ना

चैत १५ - दक्षिण अफ्रिकाका पूर्व राष्ट्रपति नेल्सन मन्डेला अस्पताल भर्ना हुनुभएको छ ।

फोक्सोको संङ्क्रमणका कारण मन्डेलालाई अस्पतालमा भर्ना गरिएको हो । ९४ वर्षिय मन्डेलालाई गत डिसेम्बरमा १८ दिन अस्पतालमा राखिएको थियो ।

मन्डेलाले नियमित रुपमा फोक्सोको सङ्क्रमणको उपचार गराउदैं आउनुभएको छ । उहाँलाई दक्षिण अफ्रिकामा राष्ट्र पिता मानिन्छ ।

उहाँले सन् १९९४ देखि १९९९ सम्म दक्षिण अफ्रिकाको राष्ट्रपति हुनुहुन्थ्यो । दक्षिण अफ्रिकाको सरकारले विज्ञप्ति जारी गर्दै उहाँको स्वास्थ्य लाभको कामना गरेको छ ।
