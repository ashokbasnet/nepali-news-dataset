बंगलादेशका विपक्षी नेतालाई मृत्यूदण्डको सजायँ

फागुन १७ – बंगलादेशमा विपक्षी जमात ए इस्लामीका उपाध्यक्ष डेलबर हुसेन शायदीलाई मृत्यूदण्डको सजायँ दिइएको छ । बंगलादेशको युद्ध अपराध अदालतले युद्ध अपराधमा दोषी ठहर गर्दै शायदीलाई मृत्यूदण्डको सजाय सुनाएको अलजजिराले जनाएको छ ।
शायदी माथि सन् १९७१ मा पाकिस्तानबाट बंगलादेश स्वतन्त्र हुँदा युद्ध अपराध गरेको अभियोग थियो । शायदी माथि लगाइएका २० वटा मुद्दा मध्ये आठ वटा मुद्दामा दोषी पाइएको बंगलादेशको अनलाइन पत्रिका डेलीस्टार डट नेटले उल्लेख गरेको छ ।
अदालतले यसअघि जमात ए इस्लामी पार्टीका दुई जनालाइ मृत्यूदण्डको सजाय सुनाइसकेको छ । तर शायदीले भने न्यायाधीशहरुले प्रमाणका आधारमा भन्दा आफूलाई मनमा लागेको आधारमा फैसला सुनाएको प्रतिक्रिया दिएका छन् ।
