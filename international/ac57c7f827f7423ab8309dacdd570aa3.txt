सामुद्रिक आँधीका कारण फिलिपिन्सको राजधानी अस्तव्यस्त

असोज १० (एजेन्सी) — शक्तिशाली सामुद्रिक आँधी नेसाटका कारण फिलिपिन्सको राजधानी मनिला अस्तव्यस्त बनेको छ । आँधीका कारण १ जनाको ज्यान गएको र ४ जना हराइरहेका बीबीसीले जनाएको छ ।

 

सामुद्रिक आँधीसँगै भारी वर्षा र बाढि आएकाले जनजीवन बढि प्रभावित भएको हो । मनिलामा विद्युत तथा यातायात बन्द भएको र धेरै कार्यालयहरु बन्द भएको अन्तराष्ट्रिय सञ्चार माध्यमले जनाएका छन् । फिलिपिन्सको अल्बे प्रान्तबाट १ लाख मानिसलाई सुरक्षित स्थानतर्फ सारिएको छ ।

सामुद्रिक आँधी फिलिपिन्सका अरु ठाउँमा पनि फैलिने र बिहिबार सम्ममा चिनतर्फ लाग्ने विज्ञहरुले बताएका छन् ।
