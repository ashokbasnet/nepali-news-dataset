इन्डोनेसियामा शक्तिशाली भूकम्प

जाकार्ता, जेठ २७ । मध्य इन्डोनेसियामा अवस्थित बाली द्विपमा बिहीबार ६.२ म्याग्निच्यूडको भूकम्प गएको छ ।यस भूकम्पपछि सुनामी चेतावनी भने नदिइएको मौसमविज्ञान र भूगर्भ निकायका अधिकारीहरुले जानकारी दिएका छन् ।सो भूकम्प जाकार्ता समयाअनुसार बिहीबार बिहान ११ः१३ बजे गएको जनाइएको छ ।यस भूकम्पको केन्द्रबिन्दू क्लुंगकुंग सहरबाट ३०८ किलोमिटर दक्षिणपश्चिमीमा समुद्री सतहबाट १० किलोमिटर गहिराइमा रहेको भूगर्भ निकायका एक अधिकारीले सिन्ह्वा समाचार समितिलाई जनाएका छन् ।इन्डोनेसिया ‘अग्नी चक्र’भित्रपर्ने देश भएको हुनाले यहाँ बारम्बार भूकम्पको प्रकोपले सताउने गरेको पाइन्छ । रासस/सिन्ह्वा
