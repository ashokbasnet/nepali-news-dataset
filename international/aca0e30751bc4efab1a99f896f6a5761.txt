सिरियामा इस्लामिक समूहको भिडियो सार्वजनिक

मंसिर ५ – सिरियाका इस्लामिक समूहले पश्चिमा राष्ट्र समर्थित विपक्षी संगठनलाई अस्विकार गर्ने बताएको छ । 

इन्टरनेटमा सार्वजनिक गरेको भिडियोमा इस्लामिक समूहले सिरियाको एलेप्पो शहरलाई इस्लामिक राज्य बनाउन चाहेको बताएको अन्तर्राष्ट्रिय सञ्चार माध्यमले जनाएका छन् ।

 

एलेप्पो शहरलाई इस्लामिक राज्य बनाउन चाहेकाले नयाँ विपक्षी संगठनलाई स्वीकार गर्न नसक्ने भिडियो मार्फत बताईएको छ । भिडियोमा बोल्नेको पहिचान भने खुलेको छैन । सिरियामा विपक्षी समूहको राष्ट्रिय गठबन्धन बनाउने तयारी भइरहेका बेला इस्लामिक समूहको यस्तो भिडियो सार्वजनिक भएको हो ।

सिरियामा २० महिनादेखि चलिरहेको सरकार विरुद्धको आन्दोलनमा ३८ हजार भन्दा बढीको ज्यान गईसकेको छ  । सोमबार मात्र झण्डै एक सयको ज्यान गएको अधिकारीहरुले बताएका छन् । यस्तै बढ्दो चिसोका कारण सिरियाका शरणार्थी शिविरमा रहेका २ लाख बालकालिकाको ज्यान जोखिममा परेको छ ।
