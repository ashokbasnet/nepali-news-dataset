तुफान हार्वे : हस्टनमा बाढी, दुई हजार मानिसको उद्धार

भदौ १२ – हार्वे नामक समुद्री चक्रवात तुफानका कारण अमेरिकाको टेक्सासमा जनजीवन प्रभावित भएको छ । तुफानका कारण आएको बाढीले सबैभन्दा बढी हस्टन शहर प्रभावित भएको छ । हार्वे तुफानका कारण तीब्र गतिमा हावा चलेको छ भने ठूलो पानी परेको छ । उद्धारकर्मीले हस्टनबाट बाढीमा फसेका दुई हजार भन्दा बढी मानिसको उद्धार गरेका छन् । बाढीका कारण मानिसको ज्यान गएको आशंकामा अनुसन्धान भइरहेको स्थानीय अधिकारीले बताएका छन् । बाढी प्रभावितका लागि सेल्टर स्थापना गरिएको छ । टेक्सासका गर्भनर ग्रेग एब्बोटले तुफानका कारण झण्डै २५० सडकखण्ड बन्द भएका बताउनुभएको छ ।  यस्तै बाढीका कारण हस्टन नगर क्षेत्रमा आपतकालिन अवस्था घोषणा गरेको छ ।
