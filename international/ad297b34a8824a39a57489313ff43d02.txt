बेलायतद्वारा विदेशी विद्यार्थीको संख्या कटौती

कात्तिक १७ — बेलायत सरकारले विदेशी विद्यार्थीको संख्या कटौती गर्ने भएको छ । यस अन्तरगत गृह मन्त्रालयले देशका ४ सय ७४ वटा कलेजलाई युरोपेली संघ बाहेकका देशका विद्यार्थीलाई प्रवेश नदिन निर्देशन दिएको छ । 

 

बेलायत सरकारले आफ्नो आप्रवास नीतिको गलत फाइदा उठाउने प्रवृत्ति रोक्न विद्यार्थी भिषामा कडाइ गर्ने निर्णय गरेको जनाएको छ । मन्त्रालयले नियम विपरित विदेशी विद्यार्थीलाई पढाउने ३ सय २ वटा कलेजको लाइसेन्स रद्ध गर्नुका साथै १ सय ७२ वटा कलेजलाई नयाँ विद्यार्थी भर्ना नगर्न निर्देशन दिएको छ । साथै सरकारले युरोपेली संघ बाहिरका देशका विद्यार्थीलाई पढाउने कलेजहरुको स्तर सुधार्ने प्रयास पनि सुरु गरिने बताएको छ । 

 

बेलायतमा खुलेका विभिन्न कलेजहरुले अवैध रुपमा वर्षेनी ११ हजार विदेशी विद्यार्थीलाई बेलायतमा ल्याउने गरेको सरकारको अनुमान छ ।  - एजेन्सी
