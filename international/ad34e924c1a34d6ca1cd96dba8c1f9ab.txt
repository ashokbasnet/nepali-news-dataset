अमेरिकामा ७.७ म्याग्निच्युडको भूकम्प

पुस २१ – अमेरिकाको प्रशान्त महासागरीय क्षेत्रमा ७ दशमलव ७ म्याग्निच्युडको भूकम्प गएको छ । अमेरिकाको अलास्काबाट सय किलोमिटर टाढा रहेको प्रशान्त महासागरीय क्षेत्रमा शनिबार बिहान भूकम्प गएको अमेरिकी भूगर्भ विभागले जनाएको छ ।

अलास्काबाट १ सय ६ किलोमिटर पश्चिम केन्द्र बनाएर भूकम्प गएको विभागले जनाएको छ । हालसम्म भूकम्पबाट जनधनको क्षति नभएको अन्तर्राष्ट्रिय सञ्चारमाध्यमहरुले जनाएका छन् ।

तर अमेरिकी भूगर्भ विभागले भूकम्पको केन्द्र वरपर विनाशकारी सुनामी आउनसक्ने चेतावनी दिएको अलजजिराले जनाएको छ ।
