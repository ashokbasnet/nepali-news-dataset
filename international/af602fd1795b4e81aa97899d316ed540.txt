शान्ति सेना चढेको गाडी एम्बुसमा पर्‍यो, पाँच जनाको मृत्यु  

काठमाडौं, जेठ १७ । अफ्रिकी मुलुक मालीमा खटिएका संयुक्त राष्ट्रसंघमा पाँच जना शान्ति सेना मारिएका छन् ।

राष्ट्रसंघका अनुसार मृत्यु हने सबै सेना अर्को अफ्रिकी मुलुक टोगोका हुन् । मालीको मोप्तो क्षेत्रमा नियमित गस्तिमा रहेको बेला ति शान्ति सेना चढेको गाडी एम्बुसमा परेको थियो ।

विष्फोटपछि आगलागी हुँदा ५ जनाको मृत्यु भएको हो भने अर्का एक जना गम्भीर घाईते भएका छन् ।

ईस्लामिक अतिवादी समुह अल कायदासँग आवद्ध मकिना लिबरेशन फ्रन्ट नामको विद्रोही समुहको प्रभाव रहेको उक्त क्षेत्रमा संयुक्त राष्ट्रसंघका शान्ति सेनामाथि पटक पटक हमला हुँदै आएको छ । (एजेन्सी)
