हराएको विमानका ४० यात्रुको शव भेटियो

पुस १५ – गएको आइतबारदेखि हराएको एयर एसियाको विमानका ४० जना यात्रुको शव जाभा समुद्रमा फेला पारिएको विमान कम्पनी एयर एसियाले जनाएको छ ।
एयर एसियाका प्रमुख कार्यकारी अधिकृत टोनी फर्नान्नडेसले जारी गरेको बयानमा विमान दुर्घटना एक विनाश भएको र आफ्नो प्रथमिकता पीडितका परिवारलाई दिइने राहतमा रहेको बताएका छन् ।
इन्डोनेसियाबाट सिंगापुरका लागि चालक दलका सदस्य सहित १ सय ६२ जना यात्रु लिएर उडेको विमान उडेको दुई घण्टा पछि वेपत्ता भएको थियो । विमानको खोजीमा सिंगापुर, मलेसिया, अस्ट्रेलिया, दक्षिण कोरिया, चीन, थाइल्याण्ड तथा फ्रान्स पनि सामेल भएका छन् ।
