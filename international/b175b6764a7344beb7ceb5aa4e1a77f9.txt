वेलायती पुरुषले गाडी र तलब बारे बढाई चढाई गर्छन : अध्ययन

भदौ १७ - बेलायतका ५५ प्रतिशत पुरुषले आफ्नो तलब र गाडीबारे बढाई चढाई गरेर बोल्ने गरेको एक अध्ययनले देखाएको छ । देशका विभिन्न क्षेत्रमा गरिएको सर्वेक्षणले हरेक पाँच जनामा एक जनाले पुराना साथीहरुलाई तलब र गाडीका बारेमा झुटो जानकारी दिने गरेको देखाएको छ । सर्वेक्षणमा सहभागी २१ प्रतिशत बेलायती पुरुषले स्कुल या कलेजका पुराना साथी भेट भएको अवस्थामा झुटो बोल्ने गरेको स्वीकारेका छन् ।

 

५५ प्रतिशतले आम्दानीबारे बढाई चढाई बोल्ने र ८ प्रतिशत मानिसले आफूसंग महंगा कार रहेको बताउने गरेका छन् । यस्तै ४५ प्रतिशत महिलाले आफूसंग निकै आकर्षक नोकरी रहेको बताउने गरेका छन् । आफूलाई अरु भन्दा सफल देखाउन झुटो बोल्ने गरेको अध्ययनको निष्कर्ष छ । अध्ययनकर्ताका अनुसार सर्वेक्षणमा सहभागी ४२ प्रतिशत मानिसले आफ्नो पोल खुल्ने डरले पुराना साथीसंगको नियमीत जमघटमा जान नचाहने बताएका छन् ।

- एजेन्सीको सहयोगमा
