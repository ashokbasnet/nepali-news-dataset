चीन : होटलमा महिलालाई लछार पछार गर्दा पनि कसैले रोकेनन् (भिडियोसहित)

चैत २६ – चीनमा एक होटलमा महिलामाथि दुर्व्यवहार भएको भिडियो फुटेज सार्वजनिक भएको छ । भिडियोमा राजधानी बेइजिङको एक होटलमा एक महिलालाई लछारपछार गरेको देखिन्छ ।
भिडियोमा देखिए अनुसार एक मानिसले होटलको करिडोरमा ती महिलालाई घिसारिरहेका छन् ।  तर यस्तो दृश्य देखिरहँदा पनि त्यहाँ उभिएका केही भने चुपचाप तमाशा हेरिरहेका फुटेजले देखाएको छ । यो भिडियोको बारेमा छानबिन भइरहेकाले घटना के हो भन्ने बारे केही खुलाइएको छैन ।
तर सामाजिक सञ्जालमा भने यसको तीब्र रुपमा आलोचना भइरहेको छ । यो भिडियोको दुई अर्व पटक हेरिएको खबरमा उललेख छ । घटनाको अनुसन्धान भइरहेको र त्यस होटलका सञ्चालकले माफी मागेका बेइजिङ प्रहरीले जनाएको छ ।
यो भिडियो केहिदिन अघि एक महिलाले वानवान अनलाइनमा अपलोड गरेकी थिइन । भिडियो सार्वजनिक भएपछि चीनमा यसको बहस तीब्र रुपमा भइरहेको छ । श्रीमान श्रीमतीको झगडा भन्दै त्यहाँ उपस्थित केहीले महिलालाई सहयोग नगरेको बताएपनि यसको पुष्टि भने भएको छैन ।
भिडियो:
