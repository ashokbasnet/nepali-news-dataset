अखिलेश यादव उत्तर प्रदेशको मुख्यमन्त्री बन्ने

फागुन २७ – समाजवादी पार्टीका युवा नेता भारतको उत्तर प्रदेश राज्यको मुख्यमन्त्री बन्नु हुने भएको छ । समाजवादी पार्टीले ३८ वर्षीय यादवलाई मुख्यमन्त्री बनाउने निर्णय गरेको हो । 

 

यादवले १५ मार्चका दिन सरकार बनाउन राज्यपालसित दावी पेश गर्नुहुनेछ । पार्टी विधान सभा दलको नेता भएपछि यादवले भ्रष्ट अधिकारीलाई कारवाही गर्ने  र कानून व्यवस्था कायम राख्ने प्रतिवद्धता जनाउनुभएको छ । 

 

विधानसभा चुनावमा समाजवादी पार्टीले २ सय २४ सिट सहित बहुमत हासिल गरेको छ । अखिलेश भारतका पूर्व रक्षामन्त्री एवं उत्तर प्रदेशका पूर्व मुख्य मन्त्री मुलायमसिंह यादवको छोरा हुनुहुन्छ ।
