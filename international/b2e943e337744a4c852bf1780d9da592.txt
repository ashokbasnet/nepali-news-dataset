भेनेजुयलाको राष्ट्रपतिमा पुनः ह्यूगो चावेज विजयी

असोज २२ – दक्षिण अमेरिकी देश भेनेजुयलाको राष्ट्रपतिमा फेरि पनि ह्यूगो चावेज विजयी हुनुभएको छ । राष्ट्रपति चावेज ५४ प्रतिशत भोट प्राप्त गरेको त्यहाँको निर्वाचन आयोगले जनाएको छ ।

 

उहाँले अब ६ वर्षसम्म सत्ता सम्हाल्नु हुनेछ । चावेजले विपक्षी हेनरिक काप्रिल्लाइ पराजित गर्नुभयो । हेनरिकले झण्डै ४५ प्रतिशत भोट पाउनुभएको छ । चौथो पटकम राष्ट्रपतिको चुनाव जितेका चावेजका समर्थकले देशभर खुसीयाली मनाईरहेका छन् ।

५८ वर्षीय चावेजलाई गएको वर्ष क्यान्सर रोग लागेको थियो । चुनाव जित्नु अघि राष्ट्रपति चावेजले समाजवादी क्रान्तिलाई अगाडी बढाउन र समाजवादलाइ दीगो बनाउन आफ्नो जित आवश्यक भएको बताउनु भएको थियो भने उहाँका प्रतिस्पर्धी काप्रिल्सले आर्थिक विकासलाई प्राथमितामा राख्नु भएको थियो ।

चुनावमा भेनेजुयलाका झण्डै दुई करोड नागरिकले आफ्नो मताधिकार प्रयोग गरेको अन्तराष्ट्रिय सञ्चार माध्यमले जनाएका छन् ।  –एजेन्सीको सहयोगमा
