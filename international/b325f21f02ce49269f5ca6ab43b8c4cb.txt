खान बने लण्डनको पहिलो मुस्लिम मेयर

वैशाख २५ – बेलायतको मुख्य विपक्षी दल लेबर पार्टीका नेता सादिक खान लण्डनको मेयरमा निर्वाचित हुनुभएको छ । खान निकटतम प्रतिद्वन्द्वी कन्जर्वेटिक पार्टीका ज्याक गोल्डस्मिथलाई हराएर लण्डनको मेयर बन्नु भएको हो । खानले १३ लाख १० हजार एक सय ४३ तथा गोल्डस्मिथले ९ लाख ९४ हजार ६ सय १४ मत प्राप्त गर्नुभयो ।
खान लण्डनको मेयरमा निर्वाचित हुने पहिलो मुस्लिम हुनुहुन्छ । यस्तै उहाँ युरोपियन युनियनमा रहेका देशको राजधानीको मेयर बन्ने पहिलो मुसलमान हुनुभएको छ ।
बेलायतका अरु क्षेत्रमा भने लेबर पार्टीले त्यती राम्रो प्रदर्शन गर्न सकेन । स्कटल्याण्डमा लेबर पार्टी तेस्रो स्थानमा सीमित भएको छ । बेलायतमा मेयरसँगै संसद तथा शहरको प्रतिनिधि चयनका लागि मतदान भएको थियो ।
– एजेन्सीको सहयोगमा
