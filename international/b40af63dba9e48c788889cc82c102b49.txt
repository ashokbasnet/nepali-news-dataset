रक्षा क्षेत्रमा एक वर्षमा २० अर्ब डलर भ्रष्ट्राचार

माघ १६ – विश्वका ७० प्रतिशत देशहरुमा रक्षा क्षेत्रमा हुने भ्रष्टाचार रोक्ने संयन्त्रको अभाव रहेको एक सर्वेक्षणले देखाएको छ ।

ट्रान्सपरेन्सी इन्टननेशनलले गरेको विश्वव्यापी सर्वेक्षण अनुसार जर्मनी र अष्ट्रेलियामा मात्रै भ्रष्टाचार विरुद्ध बलियो संयन्त्र रहेको छ ।

रक्षा क्षेत्रमा मात्रै एक वर्षमा कम्तीमा पनि २० अर्ब डलर भ्रष्टाचार हुने संस्थाको अनुमान छ । ट्रान्सपरेन्सीको सूचकांक अनुसार अल्जेरिया, अङ्गोला, क्यामरुन, कंगो, इजिप्ट, इरिट्रिया, लिबिया, सिरिया र यमन बढी भ्रष्टाचारको जोखिममा रहेका छन् । यी देशमा कमजोर जवाफदेहिता र आधारभूत नियन्त्रणको अभावमा रक्षामा भ्रष्टाचार बढेको ट्रान्सपरेन्सीको निष्कर्ष छ ।

संस्थाले रक्षा क्षेत्रका अधिकांश गतिविधि गोपनीय हुँदा भ्रष्टाचारको जोखिम धेरै हुने भएकाले यो क्षेत्रलाई खुला राख्न तथा रक्षा बजेट र आर्थिक गतिविधिको सूचनामा नागरिकको पहुँच बढाउन सुझाव दिएको छ ।
