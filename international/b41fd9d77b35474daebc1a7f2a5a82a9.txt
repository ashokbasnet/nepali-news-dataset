अस्ट्रेलियाली चर्चका बालबालिका यौन शोषण पर्ने गरेको खुलासा

असोज ६ - अस्ट्रेलियाका चर्चमा बालबालिकाहरु यौन शोषण पर्ने गरेको खुलासा भएको छ । चर्चका पादरीद्वारा सन् १९३० को दशकपछि ६ सय भन्दा बढी बालबालिकालाई यौन शोषण भएको अस्ट्रेलियाको भिक्टोरिया राज्यमा रहेको क्याथोलिक चर्चले पुष्टि गरेको छ । यौन शोषणमा परेकाहरुको सख्या बढेर १० हजार सम्म पुग्न सक्ने अनुमान गरिएको छ  ।

 

क्याथोलिक चर्चका अनुसार यौन दुव्र्यवहारका ४५ मुद्दाका विषयमा अझै पनि अनुसन्धान चलिरहेको छ । घटनाको अनुसन्धानमा जुटेका अभियानकर्ताहरुले यौन दुव्र्यवहारका थुप्रै घटना अझै गोप्य अवस्थामा रहेको पनि बताएका छन् । अभियानकर्ताहरुले भिक्टोरियामा मात्र १० हजारको हाराहारीमा दुव्र्यवहारका घटना भएको पनि दाबी गरेका छन् । चर्चकै पादरीबाट बालबालिकालाई दुव्यर्वहार हुने घटना अहिले अस्ट्रेलीयाको प्रमुख समस्याको रुपमा खडा भएको छ ।
- एजेन्सीको सहयोगमा
