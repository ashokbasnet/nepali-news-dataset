​फलुजा छाड्न आइएसलाई इराकको चेतावनी

जेठ १० – इराकका प्रधानमन्त्री हैदर अल अबादीले इस्लामिक स्टेट आइएसलाई फलुजा सहर छाड्न चेतावनी दिनुभएको छ । यसका लागि सैन्य अभियान सुरु गर्ने अबादीले बताएको बिबिसीले जनाएको छ । आइएसको कब्जामा रहेको फलुजा सहरका बासिन्दालाई यसअघि नै सहर छाड्न इराक आर्मिले भनिसकेको थियो । फलुजालाई सन् २०१४ मा आइएसले कब्जामा लिएको थियो । सहर छाड्न नसक्ने परिवारले आफ्नो घरको छतमा सेतो झण्डा राख्नुपर्ने आर्मिले बताएको छ । फलुजामा ६० देखि ९० हजार मानिस हुन सक्ने बिबिसीले जनाएको छ । फलुजा सहरलाई २० हजार आर्मि र प्रहरीले चारैतिरबाट घेरेका छन् ।
