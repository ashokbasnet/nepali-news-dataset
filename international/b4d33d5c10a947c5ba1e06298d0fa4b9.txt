एक्ली छोरीलाई निशुल्क शिक्षा

बैशाख २९– भारतको राजस्थान राज्यको जयपुर जिल्ला प्रशासनले एक्लो सन्तानका रुपमा रहेका बालिकालाई सरकारी विद्यालयमा आरक्षण दिने, शुल्क नलिने र अरु राहत प्रदान गर्ने भएको छ । कन्या भ्रुण हत्या जस्तो संवेदनशील मुद्दामा रोक्न यस्तो योजना अघि सारिएको अधिकारीहरुले बताएका छन् ।

 

जयपुरका प्रमुख जिल्ला अधिकारी नवीन महाजनले जिल्लाका सरकारी विद्यालयमा पत्र पठाई एक मात्रै सन्तान त्यो पनि छोरी मात्रै हुने अभिभावकलाई राहत, बालिका शिक्षामा योगदान र कन्या भ्रुण हत्या जस्ता संवेदनशील मुद्दामा सक्रिय सहयोग गर्न आग्रह गर्नुभएको भारतीय सञ्चारमाध्यमले जनाएका छन् ।
पत्रमा एक मात्रै सन्तान छोरी हुने अभिभावकलाई सुविधा दिनका लागि विद्यार्थी भर्ना गर्दा अरु शिशु नजन्माउने र परिवार नियोजनाको अवधारणालाई पालना गर्ने प्रतिबद्धता पत्रमा हस्ताक्षर गराउन सुझाव दिईएको छ । यस्तै बालिकालाई विद्यालय प्रवेश गराउँदा उनीहरुको शिक्षा शुल्क मिनाहा गर्ने गरी विशेष नियम बनाउन पनि भनिएको छ ।
