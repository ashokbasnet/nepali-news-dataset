सिरिया : बिद्रोहीको कब्जामा रहेका दुई शहरमा पहिलो पटक सहायता सामग्री

जेठ २९ – बिद्रोहीको नियन्त्रणमा रहेका सिरियाका दुई शहरमा अन्तर्राष्ट्रिय सहायता सामग्री पहिलो पटक पुगेको छ । दमासकस नजिकको डाराया र डोमामा सहायता सामग्री बोकेका गाडी शुक्रबार पुगेको संयुक्त राष्ट्रसंघले जनाएको छ ।
डारायामा सन् २०१२ पछि पहिलो पटम अन्तर्राष्ट्रिय सहायता सामग्री बोकेका गाडी पुगेको राष्ट्रसंघको भनाई छ । राष्ट्रसंघ र सिरियन अरब रेड क्रिष्टियनका ट्रकमा डायाराका २४ सय बासिन्दालाई महिना दिनलाई पुग्ने खाद्यान्नसहितका सामग्री रहेको राष्ट्रसंघको मानवीय सम्बन्ध समन्वय कार्यालय ओसिएचएले जनाएको छ । डायाराको कुन जनसंख्या ८ हजार भन्दा धेरै छ । यस्तै डोमामा पनि सहायता सामग्री बोकेका गाडी पुगेको ओसिएचएका प्रवक्ता जेन्स लेआकरले बताउनुभयो ।
खाद्यान्नसहितका सामग्रीको अभावमा दुवै शहरका बासिन्दा मानवीय संकटको अवस्थामा छन् । दमासकसबाट १२ किलोमिटर मात्रै पर रहेको डारायामा कुपोषणको समस्या बिकराल बनेको छ ।
संयुक्त राष्ट्रसंघका विशेषदूत स्टेफान डी मिस्टुराले बसर अल असदको सरकारले जुन महिनाभरीमा सरकारी सेनाको नियन्त्रणमा रहेका क्षेत्रमा १५ देखि १७ वटा सहायता सामग्री बोकेका गाडी प्रवेश गर्न दिएको बताउनुभयो ।
सरकारी तथा बिद्रोही सेनाको नियन्त्रणमा रहेका क्षेत्रमा ४६ लाख भन्दा धेरै मानिस फसिरहेको विशेषदूत मिस्टुराले बताउनुभएको समाचार संस्था रोयटर्सले जनाएको छ ।
– एजेन्सीको सहयोगमा
