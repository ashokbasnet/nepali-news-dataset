नाइजेरियामा भएको बम विस्फोटमा परी १ सय १८ जनाको मृत्यु

जेठ ७ – नाइजेरियाको जोस शहरमा भएका दुइवटा बम विस्फोटमा एकसय १८ जनाको ज्यान गएको छ । ५६ जना घाइते भएका छन् ।
पहिलो विस्फोट शहरको व्यस्त बजारमा र दोश्रो विष्फोट अस्पताल नजिक भएको बिबिसीले जनाएको छ । पहिलो विष्फोट भएको आधा घण्टापछि दोश्रो विष्फोट भएको थियो ।
जसमा केही उद्धारकर्मी समेत मारिएका छन् । क्षेत्रीय गभर्नरका प्रवक्ताले ज्यान गुमाउनेमा धेरैजसो महिला रहेको बताएका छन् ।
नेशनल इमर्जेन्सी म्यानेजमेन्ट एजेन्सीका संयोजक मोहम्मद अब्दुलसलामले अहिलेसम्म एकसय १८ जनाको शव भेटिएको र विष्फोट भएको ठाउँमा भत्किएका भवनका भग्नावशेष हटाउन बाँकी रहेकाले मृतकको संख्या बढ्न सक्ने बताउनुभयो ।
राष्ट्रपति गुडलक जोनाथनले घटनालाई मानवीय स्वतन्त्रतामाथिको आक्रमण भन्दै निन्दा गर्नुभएको छ ।
एजेन्सीहरु
