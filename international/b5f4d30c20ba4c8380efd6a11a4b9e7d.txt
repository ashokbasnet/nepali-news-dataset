पाकिस्तानमा सेनाको आक्रमणमा परी ६० जनाको मृत्यु

जेठ ७ – पाकिस्तानको उत्तरी बजिरिस्तानमा सेनाको हवाई आक्रमणमा परी ६० जना भन्दा बढीको ज्यान गएको छ ।
विद्रोही लडाकु लुकेर बसेको आशंकामा अफगानिस्तानसँग सीमा जोडिएको क्षेत्रलाई लक्षित गरी पाकिस्तानी हवाई सेनाले बमबारी गरेको पाकिस्तानी जिओ टिभीको अनलाइन संस्करणले जनाएको छ ।
मिर अलि क्षेत्रको मोसाकी, जारा मेला र इसोर्टी गाउँलाई लक्षित गरी हवाई आक्रमण भएको हो । मिरानसाहका एक वरिष्ठ सैन्य अधिकारीले विद्रोही लडाकु र उनीहरुका शिर्ष कमान्डर लुकेर बसेको यकिन गरेपछि मात्रै हवाई आक्रमण गरिएको दावी गरेका छन् ।
एजेन्सीहरु
