भारतले १ सय ८० देशका नागरिकलाई अन अराइभल भिषा दिने

माघ २३ - भारतले विश्वका १ सय ८० देशका नागरिकलाई अन अराइभल भिषा अर्थात प्रवेशाज्ञा सुविधा दिने भएको छ ।
प्रवेशाज्ञा नियमलाई सरल बनाउँदै भारतले धेरै देशका पर्यटकलाई विमानस्थलमै आएपछि प्रवेषाज्ञा पाउन सक्ने सुविधा दिएको हो ।
भारतले यसअघि न्युजिल्याण्ड, जापान, भियतनामलगायत ४० देशका नागरिकका लागि मात्रै यो सुविधा दिएको थियो । यसका लागि पर्यटकले अनलाइनबाट आवदेन भरेर सोझै विमास्थलबाट नै प्रवेशाज्ञा लिन सक्नेछन् ।
सरकारले सेप्टेम्बरसम्ममा यसका लागि सम्पूर्ण तयारी गरिसक्ने र अक्टोबरदेखि यो सुविधा सुरु गर्ने योजना बनाएको छ । यो सुविधा अहिले दिल्ली, चेन्नई, कोलकाता, मुम्बई, कोची, हैदरावाद, तिरुवनन्तपुरम र बैंगलोरको अन्तर्राष्ट्रिय विमानस्थलबाट मात्रै पाइनेछ ।
विश्वका धेरै मुलुकलाई सहज रुपले प्रवेषाज्ञा सुविधा दिएपनि छिमेकी पाकिस्तान, अफगानिस्तान, सुडान, इराक, नाइजेरिया, श्रीलंका, ईरान तथा सोमालियाका नागरिकले भने अन अराइभल भिषा पाउने छैनन् ।
- भारतीय सञ्चार माध्यमको सहयोगमा
