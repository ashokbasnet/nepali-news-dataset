आप्रवासी चढेको डुंगा डुब्दा ४२ जनाको मृत्यु

माघ ९ – ग्रिसको इजिएन सागरमा आप्रवासी चढेको दुई डुंगा डुब्दा ४२ जनाको ज्यान गएको छ । ग्रिसको कालोलिम्नोस टापु नजिक ३४ जना आप्रवासी चढेको डुंगा डुबेको हो । जसमा ११ जना बालबालिका पनि थिए ।
यस्तै ८ जना चढेको अर्को डुंगा फार्माकोनिसी टापु नजिक डुबेको हो । विशेष गरी द्वन्द्वग्रस्त मध्यपूर्वी देशबाट समुद्राको असुरक्षित बाटो हुँदै अवैध रुपमा युरोप प्रवेश गर्ने क्रम बढेको छ । यस क्रममा धेरैको ज्यान जाने गरेको छ ।
गएको वर्ष १० लाख भन्दा धेरै आप्रवासी समुद्रको बाटो भएर युरोप प्रवेश गरेका थिए । त्यसमध्ये कम्तिमा सात सय जनाको ग्रिस पुग्ने क्रममै समुद्रमा डुबेर ज्यान गएको थियो । 
– एजेन्सीको सहयोगमा
