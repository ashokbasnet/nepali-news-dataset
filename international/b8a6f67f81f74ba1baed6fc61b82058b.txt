पेप्सी १५ वर्षपछि म्यानमार फर्कियो

साउन २६ – विश्वकै ठूलो पेय पदार्थ उत्पादक कम्पनी पेप्सिकोले म्यानमारमा आफ्नो बजार फेरि खोल्ने घोषणा गरेको छ । प्रजातान्त्रिक सुधारको बाटोमा लागेको भन्दै विभिन्न देश र संगठनले प्रतिबन्ध हटाईरहेकै बेला पेप्सिकोले १५ वर्षपछि म्यानमार फर्किने घोषणा गरेको हो ।

 

कम्पनीले आफ्नो उत्पादन पेप्सीकोला, सेभेन अप र मिरिन्डा बिक्री सम्बन्धमा म्यानमारको कम्पनीसंग सम्झौता भईसकेको जनाएको छ । पेप्सीकोले सन् १९९७ मा म्यानमारमा बिक्री रोकेको थियो ।

बजार विस्तार बाहेक कम्पनीले सामाजिक उत्तरदायित्व अन्तर्गत युनोस्कोसंग मिलेर म्यानमारका श्रमिकहरुको क्षमता अभिवृद्धिका लागि व्यवसायिक तालिम पनि सन्चालन गर्ने भएको छ । पेप्सीको प्रतिद्वन्द्वी कम्पनी कोकाकोलाले पनि म्यानमारमा फर्किने घोषणा गरिसकेको छ ।
