७२ वर्षसम्म होटलको गेटपाले

मंसिर ३  - श्रीलंकाको राजधानी कोलम्बोमा रहेको प्रसिद्ध होटल ‘होटल गाले फेस’ मा  ७२ वर्षदेखि कार्यरत एक गेट पालेको ९४ बर्षको उमेरमा बुधवार निधन भएको छ । कोटर्पु चट्टु खुटानेले झण्डै ७२ वर्षअघि वेटरको रुपमा त्यस होटलमा काम सुरु गर्नुभएको थियो । उहाँले बाचु्ञ्जेल होटलबाट अवकाश लिनुभएको थिएन । उहाँ १८ बर्षको उमेरमा भारतको केरलाबाट शरणार्थीको रुपमा श्रीलंका पुग्नुभएको थियो । सुरुमा सिलोन सहरमा सामान्य काम गरेका गरेका खुटाङले सन् १९४२ मा होटल गालेमा काम सुरु गर्नुभएको थियो । १५० बर्ष पुरानो त्यस होटलमा पुग्ने धरै पाहुनाले खुटानको प्रशंसा गर्ने गर्थे । ७२ वर्षसम्म इमान्दारपूर्वक एउटै होटलमा काम गरेका कारण उहाँको चर्चा हुने गर्थ्यो ।
- एजेन्सीको सहयोगमा
