भारतीय विदेमन्त्रीद्वारा राजीनामा

कात्तिक १० – भारतका विदेश मन्त्री एसएम कृष्णाले राजीनामा दिनुभएको छ । मन्त्रीपरिषद्मा फेरबदलको तयारी भैरहँदा कृष्णाले राजीनामा दिनुभएको हो ।

अब प्रधानमन्त्री मनमोहनसिंहले वाणिज्य मन्त्री आनन्द शर्मा र कानून मन्त्री सलमान खुर्शिद मध्ये एक जनालाइ विदेश मन्त्रालयको जिम्मेवारी दिनसक्ने भारतीय सञ्चार माध्यमले जनाएका छन् ।

 

त्यस्तै कृष्णालाई तमिलनाडुको राज्यपाल बनाउने तयारी भएको छ । प्रधानमन्त्री सिंहले राहुल गान्धीलाइ मन्त्री बन्न प्रस्ताव गर्नुभएको छ । तर गान्धीले अहिलेसम्म मन्त्री बन्ने संकेत दिनुभएको छैन ।

क्याबिनेट विस्तारका विषयमा शुक्रबार नै कांग्रेस नेताहरुको आन्तरिक बैठक हुने भनिएपनि स्थगित भएको छ । प्रधानमन्त्री सिंह र कांग्रेस आइ अध्यक्ष सोनिया गान्धीका बीचमा भने छलफल भएको छ । आइतवार मन्त्रिपरिषद् विस्तार हुने भारतीय सञ्चार माध्यमले जनाएका छन् ।
