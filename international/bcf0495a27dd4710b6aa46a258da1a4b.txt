बोको हरामका ८९ जना सदस्यलाई मृत्युदण्डको सजाय

चैत ५ - क्यामरुनमा विद्रोही संगठन बोको हरामका ८९ जना सदस्यलाई मृत्युदण्डको सजाय सुनाइएको छ । उत्तरी क्यामरुन र नाइजेरियाको सीमा क्षेत्रमा चरमपन्थी गतिविधि गरेको आरोप लागेका ८९ जनालाई मृत्युदण्डको सजाय सुनाइएको क्यामरुनका स्थानिय संचार माध्यमले जनाएका छन् ।
क्यामरुनमासन् २०१४ मा आतंकवादमा सम्लग्नलाई कानुन बनाएर मृत्युदण्ड दिने फैसला भएपछि पहिलो पटक सजाय सुनाइएको हो । विद्रोही संगठन बोको हरामसँग सम्बन्ध राखेको आरोपमा क्यामरुनमा ८ सय ५० जनालाइ प्रक्राउ गरिएपनि ८९ जनालाइ मात्र मृत्युदण्डको सजाय सुनाइएको खबरमा उल्लेख छ ।
फैसलापछि मानवअधिकारवादी संस्थाले क्यामरुनमा न्यायिक व्यवस्थामा सुधारको माग गरेका छन् ।
