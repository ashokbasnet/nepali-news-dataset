इरानसंग बार्ता गरिहाल्ने योजना छैन : अमेरिका

कात्तिक ५ – अमेरिकाले परमाणु कार्यक्रम सम्बन्धि वार्ताका लागि इरान सहमत भएको भनी न्यूयोर्क टाईम्समा छापिएको रिपोर्टको खण्डन गरेको छ । 

न्यूयोर्क टाईम्समा राष्ट्रपति चुनावपछि इरान वार्ताका लागि तयार भएको खबर छापिएपछि अमेरिकी राष्ट्रपति कार्यालय ह्वाईट हाउसले त्यसको खण्डन गरेको हो ।

 

ह्वाइट हाउसले इरानसंग द्विपक्षी वार्ताका तयारी भएपनि वार्ता गरिहाल्ने कुनै योजना नरहेको स्पष्ट पारेको हो । अमेरिकी राष्ट्रिय सुरक्षा परिषदका प्रवक्ता टोमी भिटोरले पनि समस्या समाधानका लागि कुटनीतिक प्रयास भईरहेपनि अहिले नै अमेरिका र इरानबीच चुनाव अघि वा पछि कुनै पनि वार्ताको सहमति नभएको दावी गर्नुभयो ।

इरानलाई परमाणु हतियार निर्माणका गर्न नदिने विषयमा राष्ट्रपति स्पष्ट रहेको भन्दै उहाँले आफूहरुले जे चाहेको हो त्यो हासिल गरेरै छाड्ने बताउनुभएको छ ।
