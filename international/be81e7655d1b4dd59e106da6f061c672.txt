भियतनाममा अमेरिकी हतियार बिक्रीमा लाग्दै आएको प्रतिबन्ध हटाउने ओबामाको घोषणा

काठमाडौं, जेठ १० । अमेरिकी राष्ट्रपति बाराक ओबामाले भियतनाममा अमेरिकी हतियार बिक्रीमा लाग्दै आएको प्रतिबन्ध पूर्णरुपमा हटाउने घोषणा गरेका छन् ।कुनै समय अमेरिकाको शत्रु रहेको कम्युनिष्टमुलुक भियतनाम भ्रमणकाक्रममा ओबामाले यो घोषणा गरेसँगै शीतयुद्धकालीन अवशेष हटाएको बताए ।भियतनामी नेताहरुसँगको वार्ताले विश्वास र सहकार्य विकास गरेको उनको भनाइ थियो ।अमेरिकी राष्ट्रपतिले आफ्नो भ्रमणबाट दुई मुलुकका जनता थप नजिकको सम्बन्ध विकास गर्न चाहेको स्पस्ट भएको बताए ।भियतनामले दशकौंदेखिको हतियार खरिदमाथिको प्रतिबन्ध हटाउन माग गर्दै आएको थियो । यो प्रतिबन्ध सन् २०१४ मा भने आंशिकरुपमा हटाइएको थियो ।भियतनाम युद्ध अन्त्यको ४१ वर्षपछि अमेरिकी राष्ट्रपतिको भियतनाम भ्रमण भएको हो ।दक्षिणी भियतनाम कब्जा गर्नबाट कम्युनिष्टहरुलाई रोक्न अमेरिकी सेना भियतनाम युद्धमा सहभागी भएको थियो ।युद्धकाक्रममा लाखौंको मृत्यु भएको थियो भने ५८ हजारभन्दा बढी अमेरिकी सेना पनि मारिएका थिए ।सन् १९७५ मा युद्धको अन्त्यपछि कम्युनिष्टहरुले पूरै भियतनाममा नियन्त्रण कायम गरेका थिए ।भियतनाम युद्धमा अमेरिकाले व्यहोरेको पराजय अमेरिकी इतिहासकै ठूलो मानिन्छ । (एजेन्सी)
