जर्मनीमा गोष्ठी चलिरहँदा आगलागी, १४ को ज्यान गयो

मंसिर १२ – जर्मनीको दक्षिण पश्चिमी टीटीसी– न्यूउजटाड शहरमा चलिरहेको कार्यशाला गोष्ठीमा आगलागी हुँदा १४ जनाको ज्यान गएको छ ।

अरु ८ जना घाईते भएका छन् । असाहाय मानिसका लागि सञ्चालन गरिएको कार्यशाला गोष्ठीमा आगलागी भएको हो ।

 

आगलागीबाट निस्किएको अत्याधिक धुँवाका कारण केही मानिस हराइरहेको प्रहरीले जनाएको छ । स्थानीय प्रहरीका अनुसार आगोमा परी घाईते भएका केहीको अवस्था गम्भीर छ । उद्धारकर्मीहरुले आगोमा हराइरहेकाहरुको उद्दार गरिरहेको अन्तराष्ट्रिय सञ्चार माध्यमले जनाएका छन् ।

आगोलाई नियन्त्रणमा लिन १ सय भन्दा बढी अग्नि नियन्त्रकहरु खटिएका छन् । आगो लागेका बेलामा झण्डै ५० जना त्यस भवनमा रहेका र केही भने भागेर ज्यान बचाउन सफल भएको प्रहरीले जनाएको छ ।
