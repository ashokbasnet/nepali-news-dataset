सिंगापुरका राष्ट्रपति र प्रधानमन्त्रीको तलब घट्यो

पुष २० – सिंगापुरमा राष्ट्रपति र प्रधानमन्त्री सहित सरकारका उच्च ओहदाका व्यक्तिको तलब कटौती हुने भएको छ । तलब कटौतीबारे अध्ययन गर्न सरकारले गठन गरेको तलब पुनरावलोकन समितिले राष्ट्रपतिको तलब ५१ प्रतिशत र प्रधानमन्त्रीको तलव ३६ प्रतिशतले कटौती गर्न सिफारिस गरेको अधिकारीहरुले जनाएका छन् । 


 

समितिको सिफारिसका विषयमा यो महिनाको अन्त्यमा संसदमा छलफल हुने भएको छ । प्रधानमन्त्री ली सेनले गतको बर्ष चुनाव जिते लगत्तै तलव बढी भएको भन्दै पुनरावलोकन समिति गठन गर्नु भएको थियो । राष्ट्रपति टोनी टानको तलव अहिले १५ लाख अमेरिकी डलर रहेकोमा ५१ प्रतिशतले काटिने छ । प्रधानमन्त्री ली को अहिले २२ लाख अमेरिकी डलर तलव छ । अब यसमा पनि ३६ प्रतिशत कटौती हुनेछ । 

 

प्रधानमन्त्री लि विश्वकै धेरै तलव बुझ्ने नेतामा पर्नुहुन्छ । अमेरिकी राष्ट्रपति बाराक ओवामाको अहिलेको तलव ४ लाख अमेरीकि डलर मात्र छ । त्यस्तै एक लाख भन्दा धेरै तलव बुझ्ने सिंगापुरका नेताको तलवमा ३७ प्रतिशतले कटौती हुने भएको छ । –एजेन्सी
