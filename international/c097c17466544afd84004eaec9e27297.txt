विपक्षी दलका सांसदलाई मृत्यूदण्ड

असोज १५ – बंगलादेशमा त्यहाँको प्रमुख विपक्षी दलका एक जना सांसदलाई मृत्यूदण्डको सजायँ सुनाएको छ ।
बंगलादेश नेशनल पार्टीका सांसद सलाउद्दीन कादिर चौधरीलाई युद्ध अपराध अदालतले सजायँ सुनाएको हो ।
१९७१ मा स्वतन्त्रता संग्रामबेला चौधरील युद्ध अपराध गरेको अदालतको ठहर छ । चौधरी विरुद्ध लागेका २३ ओटा अभियोगमध्ये ९ ओटामा दोषी पाइएको अन्तर्राष्ट्रिय सञ्चार माध्यमले जनाएका छन् ।
स्वतन्त्रता संग्रामका बेला चौधरीले हिन्दुहरु माथि अत्याचार गरी जवरजस्ती इस्लाम बनाएको र आफनै बाबुको घरलाई यातना गृह बनाएको अभियोग थियो ।
अदालतबाट मृत्यूदण्डको सजायँ पाउने उहाँ पहिलो वहालवाल सांसद हुनुहुन्छ । सन् २०१० मा अवामी लीग नेतृत्वको सरकार बनोपछि गठन भएका अदालतको विरोध भैरहेपनि लगातार यसले फैसला सुनाइरहेको छ ।
अदालतले यसअघि जमात ए ईस्लामीका नेताहरु विरुद्ध सजायँ सुनाइरहेको थियो । आफूलाई दबाउन अदालत गठन गरिएको विपक्षीको आरोप छ भने अन्तर्राष्ट्रिय मानव अधिकारकर्मीले पनि अदालत अन्तर्राष्ट्रिय मापदण्ड अनुसार नभएको बताएका छन् ।
