अमेरिका र दक्षिण कोरियामा परमाणु आक्रमण गर्ने उत्तर कोरियाको चेतावनी

फागुन २४ – उत्तर कोरियाले अमेरिका र दक्षिण कोरियामाथि अन्धाधुन्ध परमाणु आक्रमण गर्ने चेतावनी दिएको छ । अमेरिका र दक्षिण कोरियाले संयुक्त सैन्य अभ्यास सुरु गरेपछि उत्तरले दुई देश विरुद्ध अन्धाधुन्ध परमाणु आक्रमण गर्ने चेतावनी दिएको हो ।
अमेरिका र दक्षिण कारियाले अहिलेसम्म कै ठूलो संयुक्त सैन्य अभ्यास सुरु गरेका छ । वार्षिक कार्यक्रमको रुपमा अमेरिका र दक्षिण कोरियाका तीन लाख भन्दा धेरै सैनिकले संयुक्त अभ्यास गरेका छन् । यसले कोरिया प्रायदिपमा तनाव बढाएको छ । उत्तर कोरियाले वक्तव्य जारी गरेर न्यायका लागि परमाणु कार्यक्रम गर्ने चेतावनी दिएको हो । उत्तरबाट आउने गरेको यसकिसिमको चेतावनी नयाँ भने होइन । विशेषज्ञले उत्तर कोरियाको परमाणु कार्यक्रम अमेरिका र दक्षिण कोरियामा आक्रमण गर्ने सक्ने स्तरकै रहेको भने आशंका रहेको बताएका छन् । उत्तर कोरियाले अमेरिका र दक्षिण कोरियाबिच वार्षिक रुपमा हुने गरेको संयुक्त सैन्य अभ्यासलाई युद्धको तयारी भन्ने गरेको छ । दक्षिण कोरियाको रक्षा मन्त्रालयले भने उत्तर कोरियाको तर्फबाट हुने कुनैपनि किसिमको नकारात्मक गतिविधि उसकैका लागि घातक हुने चेतावनी दिएको छ । उत्तरले आफ्नो चेतावनीलाई हलुका रुपमा लिए आफ्ना सेनाले त्यसको प्रतिवाद गर्ने दक्षिण कोरियाको भनाइृ छ । केही दिन अघि मात्रै उत्तर कोरियाको पछिल्लो परमाणु परीक्षणको विषयलाई लिएर संयुक्त राष्ट्रसंघको सुरक्षा परिषदले उत्तर विरुद्ध व्यापक अन्तर्राष्ट्रिय प्रतिबन्ध लगाउने प्रस्ताव सर्वसम्मतिले पारित गरेको थियो । 
– एजेन्सीको सहयोगमा
