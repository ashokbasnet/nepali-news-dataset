भारतीय प्रधानमन्त्री बाढी प्रभावित आसाम जाँदै

असार १८ – बाढी प्रभावित क्षेत्रको अवलोकन गर्न भारतीय प्रधानमन्त्री मनमोहन सिंह र कांग्रेस आईकी नेतृ सोनिया गान्धी सोमबार आसाम जाँदै हुनुहुन्छ । भिषण बाढीसंगै आएको पहिरोमा परी भारतको आसाममा ७५ भन्दा बढीको ज्यान गइसकेको भारतीय सञ्चार माध्यमले जनाएका छन् ।

 

बाढी पहिरोका कारण ७५ हजार भन्दा बढी नागरिक घरबार बिहीन भएका छन् । घरबार बिहीन भएकालाई अस्थाई शिविरको व्यवस्था गरिएको छ । आसामका थुपै्र गाउँहरु जलमग्न भएका छन् ।

बाढीपिडितहरुका लागि हेलिकोप्टर मार्फत खाना पुर्‍याइएको अधिकारीहरुले बताएका छन् । भारत सरकारले बाढी पिडितहरुका लागि १ लाख रुपैँया राहत रकम दिने घोषणा गरेको छ ।
