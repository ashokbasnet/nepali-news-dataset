ट्रम्पको लोकप्रियता घट्दो, प्रचार अभियानका प्रमुखले राजीनामा दिए

भदौ ४ – अमेरिकी राष्ट्रपति चुनावका रिपब्लिकन उम्मेदवार डोनाल्ड ट्रम्पका चुनावी प्रचार अभियानका प्रमुखले राजीनामा दिएका छन् । जिम्मेवारी सम्हालेको दुई महिनापछि नै ट्रम्पको चुनावी प्रचार अभियानका प्रमुख पउल मानाफोर्टले राजिनामा दिएका हुन् । मानाफोर्टमाथि रुसी हितको पक्षमा रहेको तथा युक्रेनका पूर्व राष्ट्रपति भिक्टर यानुभोविचसँग नजिक रहेको आरोप लागेको छ । तर मानाफोर्टले भने सबै आरोप अस्वीकार गर्दै आउनुभएको थियो ।
अहिलेसम्म मानाफोर्टले ट्रम्पको प्रचार अभियान प्रमुखबाट किन राजीनामा दिएको भन्ने नखुलेको बिबिसीले जनाएको छ । पछिल्लो समय लगातारको विवादास्पद अभिव्यक्तिका कारण ट्रम्पको चुनावी अभियान प्रभावित भएको छ । पछिल्ला सर्वेक्षणहरुले ट्रम्पको प्रभाव लगातार घट्दै गएको देखाएका छन् ।
