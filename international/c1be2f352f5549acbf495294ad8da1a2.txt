उत्तरकोरियाद्वारा विदेशी दूतावासलाई देश छाड्न सुझाब

चैत २४ – उत्तर कोरियाले सम्भावित संघर्षप्रति संकेत गर्दै विदेशी दुतावासलाई देश छाड्न सचेत गराएको छ ।

द्वन्द्वको अवस्था सिर्जना भए आफूले सुरक्षा दिन नसक्ने भन्दै कोरिया सरकारले विदेशी दुतावासहरुलाई आफ्ना कर्मचारी फिर्ता लैजान सल्लाह दिएको छ ।

अमेरिका र दक्षिण कोरियामाथि आक्रमणको धम्की दिएपछि उत्पन्न तनावका बीच उत्तर कोरिया सरकारले आफ्नो देशमा रहेका दुतावासलाई आप्mनो सुरक्षाप्रति बेलैमा सचेत हुन ध्यानाकर्षण गराएको हो ।

बेलायती कुटनीतिज्ञका अनुसार १० अप्रिलभित्र दुतावास छोड्ने नछोड्नेबारे जानकारी दिन र छोड्नुपरेको अवस्थामा सहयोग आवश्यक परे जानकारी गराउन उत्तर कोरियाले भनेको छ । तर बेलायत र रुसले उत्तर कोरियाली राजधानीमा रहेका आफ्ना दुतावास तत्काल खाली गराउने कुनै योजना नरहेको बताएका छन् ।
