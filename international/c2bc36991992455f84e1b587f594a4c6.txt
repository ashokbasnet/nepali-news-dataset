द्वन्द्वमा फसेका सिंह र भालुको उद्धार

चैत २९ – इराकमा पछिल्लो समय चलिरहेको द्वन्द्वका कारण मानिस मात्र होइन जनावरहरु पनि प्रभावित भएका छन् । यस्तै द्वन्द्वग्रस्त क्षेत्र इराकको मोसुलको एक निजी चिडियाघरबाट एउटा सिंह र भालुको उद्धार गरिएको बिबिसीले जनाएको छ । 
फोर पज इन्टरनेशनलले मोन्ताजा अल मोरोउर चिडियाघरमा खोरमा थुनिएको अवस्थामा रहेका सिम्बा नामको सिंह र लुला नामको भालुलाई उद्धार गरिएको हो । उनीहरुलाई उद्धार गरी सुरक्षित साथ जोर्डन लगिएको छ ।  
यो चिडियाघर रहेको शहरमा यसै वर्षको सुरुमा भीडन्त भएको थियो । चिडियाघरका धेरै जनावर आक्रमणमा मारिनुका साथै खोरमा थुनिएर धेरै जनावर भोकमरीले मरेका थिए ।
