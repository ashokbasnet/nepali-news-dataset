नाइजेरियाका रक्षामन्त्री र सुरक्षा सल्लाहकार बर्खास्त

असार ९ – उत्तरी क्षेत्रमा बढ्दो तनावका बीच नाईजेरियाका राष्ट्रपति गुडलक जोनाथनले रक्षामन्त्री र राष्ट्रिय सुरक्षा सल्लाहकारलाई बर्खास्त गर्नुभएको छ । रक्षामन्त्री बेलो मोहम्मद र सुरक्षा सल्लाहकार ओवोये एजाजीलाई पदबाट हटाईएको हो ।

 

उत्तरी क्षेत्रमा पछिल्लो एक हप्तामा भएका हिंसात्मक घटनामा कम्तीमा पनि १ सय जनाको ज्यान गएपछि राष्ट्रपतिले उनीहरुलाई पदबाट हटाउनुभएको हो । दुवै जनालाई बर्खास्त गर्नुको कारण नखुलाईएपनि सुरक्षा व्यवस्था कायम राख्न नसकेकोमा आलोचना बढेपछि राष्ट्रपतिले उनीहरुलाई हटाएको हुनसक्ने अनुमान गरिएको छ ।

पछिल्लो समयमा उत्तरी नाईजेरियामा इस्लामिक संगठन बोको हरामले हिंसात्मक गतिबिधि तिव्र पारेको छ । बोको हरामले चर्चमा लगातार आक्रमण गर्न थालेपछि सुरक्षा दिन नसकेको भन्दै ईसाईको बाहुल्य रहेको दक्षिणी क्षेत्रमा सरकारको चर्को आलोचना भईरहेको छ ।
