इराकका लागि सिरियाली राजदुतद्वारा राजीनामा

असार २८ – इराकका लागि सिरियाका राजदुत नवाफ फारेसले पदबाट राजीनामाको घोषणा गर्नुभएको छ । अल जजिरा टेलिभिजन र फेसबुक मार्फत वक्तव्य जारी गरी फारेसले राजदुत र सत्तारुढ बाथ पार्टीको सदस्यबाट राजीनामा दिएको सार्वजनिक गर्दै नागरिक क्रान्तिलाई साथ दिने घोषणा गर्नुभएको छ ।

 

उहाँले सरकारले नागरिकको स्वतन्त्रता र गरिमाप्रतिको आकांक्षालाई स्वीकार नगरेको भन्दै पार्टीका सबै सदस्यलाई राष्ट्रपति बसर अल असदको साथ छोड्न अपिल समेत गर्नुभएको छ । फारेस सन् २००८ मा ईराकका लागि राजदुत नियुक्त हुनुभएको थियो ।

उहाँ सिरियामा आन्दोलन शुरु भएयता सरकारको विपक्षमा लाग्ने पहिलो वरिष्ठ कुटनीतिज्ञ हुनुहुन्छ । अघिल्लो हप्ता वरिष्ठ सैनिक अधिकृत मानाफ त्लासले सरकारी गतिविधीको विरोध गर्दै सिरिया छोड्नुभएको थियो ।
