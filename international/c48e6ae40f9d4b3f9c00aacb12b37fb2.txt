अलकायदा बिरुद्धको कारवाही लक्ष्य नजिकः ओवामा

बैशाख २० – अमेरिकी राष्ट्रपति बाराक ओबामले अतंकवादी संगठन अलकायदा विरुद्धको कारवाही लक्ष्य नजिकै पुगेको बताउनुभएको छ । अफगानिस्तानमा अमेरिकी नागरिकलाई संवोधन गर्दै ओबामाले आफूले चाँडै नै अफगानिस्तान युद्धको अन्त्य गर्ने प्रतिवद्धता जनाउनुभयो ।

 

अलकायदालाई आफूहरुले ध्वस्त पारेको भन्दै ओबामाले अलकायदका ३० मध्ये २० वरिष्ठ नेता अमेरिकी कारवाहीमा मारिएको जानकारी दिनुभयो । अलकायदाका नेता ओसामा विन लादेनलाई मारेको ठिक एक वर्ष पुरा भएको दिन आज ओबामा अचानक अफगानिस्तान पुग्नु भएको हो । ओबामा र अफगानिस्तानका राष्ट्रपति हमिद कारजाईबीच सन् २०१४ मा विदेशी सेनाले अफगानिस्तान छाडेपछि अफगानिस्तान र अमेरिकी सम्बन्धलाई तय गर्ने एक सम्झौतामा हस्ताक्षर पनि भएको बिबिसीले जनाएको छ ।

अमेरिकी राष्ट्रपति भ्रमणकै दिन आजै अफगानिस्तानको राजधानी काबुलमा भएको बम विस्फोटमा ५ जनाको ज्यान गएको छ । –एजेन्सीको सहयोगमा
