क्यूबाका पूर्व राष्ट्रपति क्याष्ट्रो सार्वजनिक

कात्तिक ६ – क्यूबा पूर्व राष्ट्रपति फिडेल क्यास्ट्रो लामो समयपछि सार्वजनिक हुनुभएको छ । 

राजधानी हवानाको एक होटलमा क्यास्ट्रोले भेनेजुयलाका पूर्व उपराष्ट्रपति इलियास जाउआसंग भेटघाट गरेको अन्तर्राष्ट्रिय सञ्चारमाध्यमले जनाएका छन् ।

 

जाउआले भेटका क्रममा क्यास्ट्रो निकै स्वस्थ र रहेको भन्दै भेटघाटको तस्बिर पनि सार्वजनिक गर्नुभएको छ । गम्भीर बिरामी परेको हल्ला चलिरहेका बेला सार्वजनिक भएर क्यास्ट्रोले आफू सकुशल रहेको सन्देश दिने प्रयास गर्नुभएको छ ।

स्वास्थ्यकै कारण भाई राउललाई सन् २००६ मा सत्ता हस्तान्तरण गरेपछि क्याष्ट्रो त्यति सार्वजनिक हुनुभएको छैन । लामो समय सार्वजनिक नभएपछि उहाँ गम्भीर बिरामी भएको वा मृत्यु भईसकेको हुनसक्ने हल्ला समेत चलेको थियो ।
