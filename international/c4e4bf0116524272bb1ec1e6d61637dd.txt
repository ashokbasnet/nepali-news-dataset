ट्रम्पबाट जलवायु परिवर्तन रोक्ने नीति रद्ध गर्ने आदेशमा हस्ताक्षर

योसंगै ट्रम्पले पूर्व राष्ट्रपति बराक ओबामाको कार्यकालमा लागु गरिएका आधा दर्जन नीति रद्ध गरेका छन् ।

नयां आदेशले ओबामाको स्वच्छ उर्जा योजना पनि रद्ध गरेको छ । योजनामा प्यारिस सम्झौताको आधारमा अमेरिकाको सबै राज्यमा कार्बन उत्सर्जनको सीमा घटाउने व्यवस्था थियो ।

हस्ताक्षर पछि बोल्दै राष्ट्रपति ट्रम्पले कोइलालाई लिएर भएको विरोध र रोजगारी अन्त्य गर्ने नीति अन्त्य हुने बताए ।

चुनावी अभियानका क्रममा ट्रम्पले सन् २०१५ मा भएको जलवायु परिवर्तन सम्झौताबाट अमेरिकालाई अलग गर्ने प्रतिबद्धता व्यक्त गरेका थिए ।

उद्योग जगतले ट्रम्पको आदेशलाई स्वागत गरेका छन् भने पर्यावरण सुरक्षा समुहले भने आलोचना गरेका छन् । उनीहरुले ट्रम्पको आदेशलाई अदालतमा चुनौति दिने बताएका छन् ।(एजेन्सी)
