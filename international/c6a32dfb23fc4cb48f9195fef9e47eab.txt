आतंकवादी हमलाको खतराः अमेरिका

असोज १५ ((एजेन्सी) — अलकायदाको मुख्य नेता अनवर अल अवलाकीको मृत्युसँगै विश्वभरी नै आतंकवादी हमलाको खतरा बढेको भन्दै अमेरिकाले आफ्ना नागरिकलाई सचेत गराएको छ । अलकायदाले अवलाकीको मृत्युको बदला लिन विश्वका जुनसुकै देशमा रहेका अमेरिकी नागरिकमाथि आक्रमण गर्नसक्ने भन्दै अमेरिकी विदेश मन्त्रालयले सजगता अपनाउन आग्रह गरेको छ ।

 

अमेरिकाले गएको मे महिनामा अलकायदा प्रमुख ओसामा विन लादेनको मृत्युपछि पनि आफ्ना नागरिकलाई हाइ अलर्ट जारी गरेको थियो । अलकायदाले विश्वका जुनसुकै ठाउँमा रहेका भएपनि अमेरिकी नागरिकलाई मार्न आह्वान गरेको थियो ।

अमेरिकामा जन्मिएका अलकायदाका नेता अवलाकीको गत शुक्रबार मानवरहित अमेरिकी जहाजको आक्रमणमा यमनमा ज्यान गएको हो । अवलाकीसँगै अलकायदाका बम बनाउने मुख्य व्यक्ति समीर खान पनि मारिएका थिए ।
