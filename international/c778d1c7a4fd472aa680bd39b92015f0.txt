​इबोलाकोे महामारी फैलनबाट रोक्न ३ दिनसम्म बन्दको घोषणा

पुस १०–सियरालियोनको उत्तरी क्षेत्रमा इबोलाकोे महामारी फैलनबाट रोक्न ३ दिनसम्म बन्दको घोषणा गरिएको छ । इबोला भाइरसको संक्रमण व्यापक फैलिएपछि सियरालियोनको उत्तरी क्षेत्रका सबै पसल, बजार तथा यातायात सेवापनि पूर्ण रुपमा बन्द गर्न लागेको बिबिसीले जनाएको छ ।
त्यहाँ भाइरसको संक्रमण फैलिने संभावना उच्च भएकै कारण धेरै ठाउँमा क्रिसमसको अवसरमा कार्यक्रम गर्न समेत प्रतिबन्ध लगाइएको छ । आवश्यक परेको खण्डमा यो समय अझै लम्बिने सक्न स्थानीय अधिकारीले बताएका छन् । विश्व स्वास्थ्य संगठनका अनुसार सियरा लियोन इबोला भाइरस संक्रमणबाट सबैभन्दा धेरै प्रभावित मुलुक हो ।
त्यहाँ अहिलेसम्म ९ हजार भन्दा बढी इबोला संक्रमित बिरामी फेला परेका छन् भने २४ सयभन्दा बढीको ज्यान गैसकेको छ ।
