अफगानिस्तानमा बस र ट्यांकर ठोक्किँदा ७३ को मृत्यु

अफगानिस्तान, वैशाख २६ - पूर्वी अफगानिस्तानको घाजनी राज्यमा आइतबार दुई वटा बस र एउटा तेल ट्यांकर ठोक्किएर दुर्घटना हुँदा कम्तिमा ७३ जनाको ज्यान गएको छ ।
दुर्घटनामा महिला, बालबालिकासहित ७३ जनाको ज्यान गएको छ भने अरु थुप्रै घाइते भएका अफगानी स्वास्थ्य मन्त्रालयका प्रवक्ता इस्माइल काबसीले बताउनुभयो ।
बस तेलको ट्यांकरसँग ठोकिएपछि ट्यांकरबाट पोखिएको तेलमा आगलागी भएपछि मृतकमध्ये धेरैको शव आगोले जलेर पहिचान हुन नसकिने अवस्थामा छन् । घाइतेलाई उपचारका लागि घाजनी तथा कान्दाहार शहर पुर्‍याइएको छ । केहि घाइते गम्भीर रहेकाले मृतकको संख्या बढ्न सक्ने अनुमान छ । 
- एजेन्सीको सहयोगमा
