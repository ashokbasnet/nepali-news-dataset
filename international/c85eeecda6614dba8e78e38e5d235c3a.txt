आप्रवासीमाथि कडा जाँच गर्न राष्ट्रपति ट्रम्पले दिए निर्देशन

नवनियुक्त रक्षा मन्त्री जेम्स म्याटिसलाई शपथ दिलाउँदै ट्रम्पले कट्टर इस्लामिक अतिवादीलाई अमेरिकाभन्दा टाढा नै राख्नका लागि आप्रवासीमाथिको जाँचमा कडाई गर्न आदेश दिएका हुन् ।

आफ्नो देश र देशवासीलाई माया र सहयोग गर्ने मुलुकका जनतालाई भने आफ्नो देशमा आउन दिने पनि उनले बताए । सुरक्षा जाँचमा गरिने कडाईको स्वरुप कस्तो हुनेचाहिं उनले बताएनन् ।

आफ्नो देशमा शरण माग्न आउनेहरुमा पनि सिरियाईको तुलनामा ईसाइलाई प्राथमिकता दिने धारणा उनले व्यक्त गरे ।

गत वर्ष मात्र ओबामा प्रशासनले सिरियाका दश हजार शरणार्थीलाई शरण दिएको थियो । ट्रम्पले अरु ६ मुस्लिम देशका नागरिकलाई अमेरिका प्रवेशमा रोक लगाउने पनि बताए । (एजेन्सी)
