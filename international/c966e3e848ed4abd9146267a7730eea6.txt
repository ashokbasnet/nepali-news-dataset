१५ वर्षमा दादुरा रुवेलाका कारण हुने मृत्यु ८० प्रतिशतले घट्यो

कात्तिक २७ –  दादुरा रुवेला विरुद्धको खोपका कारण गएको १५ वर्षमा एक करोड ७० लाख बालबालिकालाई अकाल मृत्युबाट जोगाउन सकिएको विश्व स्वास्थ्य संगठन (डब्लुएचओ)ले जनाएको छ ।
१५ वर्षभित्रमा दादुरा रुबेलाका कारण हुने बालमृत्यु दरमा झण्डै ८० प्रतिशतले कमि आएको डब्लुएचओले जनाएको छ ।
सन् २००० मा दादुरा रुबेलका कारण पाँच लाख ४६ हजार आठ सय बालबालिकाको ज्यान गएकोमा गएको वर्ष यो संख्या घटेर एक लाख १४ हजार नौ सय मात्रै रहेको संगठनले जनाएको छ ।
दादुरा रुवेला विरुद्धको खोप लगाउने क्रम बढेका कारण बालमृत्युदर घटेपनि यो सन्तोष जनक भने नरहेको संगठनको भनाई छ । 
सन् २००० मा सहस्राब्दी विकास लक्ष्य सुरु भएपछि १० वर्ष भित्र खोप लगाउने दर ७२ देख ८५ प्रतिशतसम्म बढेकोमा सन् २०१० पछि यो दरमा कुनै परिवर्तन नभएको संगठनले जनाएको छ । दुई पटकसम्म खोप लगाउनु पर्ने भएपनि धेरैले एक पटकमात्र खोप लगाएर छोड्ने गरेको डब्लुएचओले जनाएको छ । 
– एजेन्सीको सहयोगमा
