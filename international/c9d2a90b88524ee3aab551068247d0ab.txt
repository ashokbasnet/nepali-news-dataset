बिहारमा तुफानका कारण ३२ जनाको मृत्यु

वैशाख ९ – भारतको बिहारमा तुफानका कारण ३२ जनाको ज्यान गएको छ । मंगलबार अबरे राति आएको तुफानका कारण ८० जना घाइते भएका छन् । उत्तरी बिहारको सहरसा, मधेपुरा, पूर्णिया, कटिहार, मधुबनी र किशनगञ्ज जिल्ला तुफानका कारण बढी प्रभावित भएका छन् ।
राज्य सरकारले तुफानका कारण ज्यान गुमाउनेका परिवारलाई प्रति परिवार चार लाख रुपैयाँका दरले राहत दिने घोषणा गरेको छ । ज्यान गुमाउनेमा पूर्णियाका २५, मधेपुराका ६ तथा मधुबनीका एक जना रहेको बिहारको विपद व्यवस्थापन विभागले जनाएको छ ।
चक्रवाती फुफानसँगै परेको पानीका कारण धेरै मानिस घरबार बिहिन भएका छन् । प्रभाविजत क्षेत्रमा बिजुली सेवा बन्द भएको छ भने यातायातका साधन पनि चल्न सकेका छैनन् ।
– एजेन्सीको सहयोगमा
