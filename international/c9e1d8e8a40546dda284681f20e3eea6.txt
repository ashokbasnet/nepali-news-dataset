ट्रम्प–मैले जिते चुनावको नतिजा स्वीकार गर्छु, ट्रम्पको भनाई खतरनाक–ओबामा

कात्तिक ५ – अमेरिकी राष्ट्रपति बारक ओबामाले आगामी नोभेम्बरमा हुने राष्ट्रपति चुनावका लागि रिपब्लिकन पार्टीका उम्मेदवार डोनाल्ड ट्रम्पले मतपरिणाम अस्वीकार गर्छु भन्नु खतरनाक रहेको बताउनुभएको छ । 
ट्रम्पले बिहीबार बिहान भएको राष्ट्रपति चुनावको अन्तिम टेलिभिजन बहसको क्रममा चुनावको परिणाम अस्वीकार गर्न सक्ने संकेत गरेका थिए । राष्ट्रपति ओबामाले ट्रम्पले चुनावको परिणाम स्वीकार गर्ने प्रतिवद्धता नजनाउनु खतराको संकेत रहेको बताउनुभयो । 
डेमोक्र्याटिक पार्टीको तर्फबाट राष्ट्रपति उम्मेदवार हिलारी क्लिन्टनको पक्षमा मियामीमा भएको एक र्‍यालीमा राष्ट्रपति ओबामाले ट्रम्पको भनाईले अमेरिकी प्रजातन्त्रको अवमूल्यन गरेको बताउनुभयो । 
बिहीबारको टेलिभिजन बहसपछि ट्रम्पले ओहायोगमा भएको चुनावी र्‍यालीमा आफूले जितेमा चुनावको नतिजा स्वीकार गर्ने बताएका छन् । तर आफूलाई केही अपादर्शी भएको जस्तो लागे मतपरिणाम नमान्ने अधिकार संविधानले दिएका ट्रम्पको भनाई छ । 
चुनावको परिणम अस्वीकार गर्न सक्ने भनाईपछि ट्रम्पको रिपब्लिकन पार्टीकै नेताले आलोचना गरेका छन् । ट्रम्पले चुनावमा धाँधली हुन सक्ने आरोप लगाउँदै आएका छन् ।
