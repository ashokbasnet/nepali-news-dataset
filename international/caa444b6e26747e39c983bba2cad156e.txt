सेभ द चिल्ड्रेनका विदेशी कर्मचारीलाई पाकिस्तान छाड्न आदेश

भदौ १९ – पाकिस्तानले वाल वालिकको क्षेत्रमा काम गर्ने अन्तर्राष्ट्रिय गैर सरकारी संस्था सेभ द चिल्ड्रेनका विदेशी कर्मचारीलाई देश छाड्न आदेश दिएको छ । पाकिस्तानले उनीहरुले पाकिस्तान छाड्नु पर्ने कारण उनीहरुलाई नै बताएको स्पष्ट पारेको छ ।

 

तर बिबिसीले भने ओसाम बिन लादेनलाई पत्ता लगाउनका लागि अमेरिकालाई सहयोग गरेको आरोपमा उनीहरुलाई पाकिस्तानले देश निकाला गरेको जनाएको छ । अमेरिकी गुप्तचर संस्थालाई सहयोग गरेको आरोपमा एक जना बालबालिकाका डाक्टर केही दिनअघि पक्राउ परेका थिए ।

लादेनको डिएनए पत्ता लगाउन वाल वालिकाको क्षेत्रमा काम गर्ने सेभ द चिल्ड्रेनले एवट्टावादमा खोप कार्यक्रम सञ्चालन गरेको पाकिस्तनको आशंका छ । गत वर्ष पाकिस्तानको एवट्टावादमा अमेरिकी सेनाले लादेनलाई उनी बसेकै घरमा मारेको थियो ।  

युनिसेफले ३० वर्षदेखि पाकिस्तानमा काम गर्दै आएका छ र उसका ६ जना कर्मचारी विदेशी नागरिक छन् ।
