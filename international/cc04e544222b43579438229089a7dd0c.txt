हात्तीसँग गाडी ठोक्किदा ६ जनाको मृत्यु

चैत ५ – थाइल्याण्डमा हात्तीसंग ठोकिएर गाडी पल्टिदा ६ जनाको ज्यान गएको छ । दुई जना घाइते भएका छन् ।
गाडीसंग ठोकिंदा एउटा हात्ती मरेको छ भने अरु दुईवटा घाइते भएका छन् । पूर्वी बैंककको रायोङ प्रान्तमा हात्तीको समूहले बाटो पार गर्ने क्रममा एउटा गाडी ठोकिएको थियो ।
लगत्तै त्यहाँ पुगेको ट्रक पल्टिएको र पछाडि आएको अर्को कारपनि त्यसैमा च्यापिएको बैंकक पोष्टले जनाएको छ । चालकले अँध्यारोमा हात्ती नदेखेर ठोकिएको हुनसक्ने प्रहरीले अनुमान गरेको छ ।
वन अधिकारीहरुले ती हात्ती खाओ आङ्गलुनाई वन्यजन्तु आरक्षबाट केही दिन अघि भागेको बताएका छन् । तीनवटा हात्तीको समूह खानाको खोजीमा बाहिर निस्किएको अनुमान गरिएको छ ।
