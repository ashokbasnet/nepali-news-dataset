‘नरेन्द्र मोदी कायर र मनोरोगी’

मंसिर २९ – दिल्लीका मुख्यमन्त्री अरविन्द केजरीवालले भारतीय प्रधानमन्त्री नरेन्द्र मोदी कायर र मनोरोकी भएको आरोप लगाउनुभएको छ । सिबिआईले आफ्नो कार्यालयमा छापा मारेको जानकारी दिँदै दिल्लीका मुख्यमन्त्री केजरीवालले यो कार्यले प्रधानमन्त्री मोदी कायर र मनोरोगी भएको पुष्टी गरेकाे दाबी गर्नुभएको हो ।


Modi is a coward and a psycopath
— Arvind Kejriwal (@ArvindKejriwal) December 15, 2015

केजरीवालले सामाजीक सञ्जाल ट्वीटरमार्फत सिबिआईले आफ्नो कार्यालयमा छापा मारेको जानकारी दिनुभएको हो । तर सिबिआईले भने स्वीकार गरेको छ । सिबिआईका प्रवक्ता देवप्रित सिंहले केजरीवालको कार्यालयमा नभइ मुख्यमन्त्रीका मुख्य सचिव राजेन्द्र कुमारको कार्यालयमा छापा मारिएको जनाएको छ । तर मुख्यमन्त्री केजरीवालले भने सिबिआईले झुठ बोलेको बताउनुभएको छ । उहाँले ट्वीटरमा लेख्नुभएको छ ‘मेरो कार्यालयमा छापा मारिएको छ । राजेन्द्रको बहाना बनाएर मुख्यमन्त्रीको कार्यालयका फाइल हेरिएको छ । मोदी जी कुन फाइल चाहनु हुन्छ भन्ने जानकारी दिनुहोस ।’
मोदीले राजनीतिक रुपमा आफूसँग प्रतिस्पर्धा गर्न नसकेपछि कायरतापूर्ण तरिकाले उत्रिएको केजरीवालले बताउनुभयो । मुख्यमन्त्री कार्यालयमा घटनापछि मानिसको आवतजावतमा रोक लगाइएको छ ।
– एजेन्सीको सहयोगमा
