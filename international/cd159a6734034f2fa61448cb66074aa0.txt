सद्दाम हुसेनका दाहिने हात मानिने डुरी मारिए

वैशाख ५ – कुनै बेलाका सद्दाम हुसेनका दाहिने हातको रुपमा काम गर्ने नेता इज्जत इब्राहिम अल डुरी मारिएका छन् । सद्दाम हुसेनको शासनको पतनपछि उनी अत्यधिक खोजीमा रहेका थिए ।
बग्दादस्थित सलाहुद्धिन प्रान्तमा भएको झडपमा उनको ज्यान गएको इराकी प्रहरीले दाबी गरेको बिबिसीले जनाएको छ । ७२ वर्षिय डुरीलाई इराकमा इस्लामिक स्टेटको उदयका लागि जिम्मेवार मुख्य शक्तिका रुपमा पनि चिनिन्थ्यो ।
उनको मृत्युले जिहादी विरुद्ध ईराकी सरकारको कारबाहीलाई त्यसले ठूलो बल पुर्याएको विश्वास लिएको छ ।
