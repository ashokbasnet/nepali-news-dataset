​इजिप्टमा प्रदर्शनकारी र प्रहरीबीचको झडपमा ६ जनाको मृत्यु

साउन १ – इजिप्टमा इस्लामिक प्रदर्शनकारी र प्रहरीबीचको झडपमा ६ जनाको ज्यान गएको छ । अपदस्थ राष्ट्रपति मोहमद मुर्सी तथा मुस्लिम ब्रदरहुडको समर्थनमा भएको विरोध प्रदर्शनका क्रममा झडप हुँदा केहि घाइते भएका बिबिसीले जनाएको छ ।
मुस्लिम समुदायको पवित्र महिना रामदानको अन्तिम दिनको प्रार्थनापछि विरोध प्रदर्शन गरिएको हो । प्रहरीको दमनका कारण प्रदर्शनकारीको ज्यान गएको मुस्लिम ब्रदरहुडले जनाएको छ । इजिप्तमा कुनै प्रदर्शन गर्नुपरे प्रहरीको अनुमती लिनुपर्ने कानुनी प्रावधान छ ।
