हराएको विमान समुद्रको पिंधमा हुन सक्ने आशंका

पुस १४ – आइतबार बिहान देखि हराइरहेको एयर एसियाको जेट विमान अझै फेला परेको छैन । उद्दारकर्ताले जहाजको खोजी गरिरहेका छन् । हराइरहेको जहाज समुद्रको पिँधमा हुन सक्ने इन्डोनेसियाको जहाज खोजी तथा उद्दार एजेन्सीले जनाएको छ ।
हराएको विमानको खोजीमा विमानहरु प्रयोग गरिएको छ । इन्डोनेसियाबाट १ सय ६२ जना यात्रु बोकेर सिंगापुरका लागि उडेको विमान आइतबार बिहानदेखि सम्पर्कविहिन भएको हो । 
विमान कम्पनी एयर एसियाका अनुसार विमानमा सिंगापुरका एक, मलेसियाका एक, फ्रान्सका एक, दक्षिण कोरियाका तीन तथा अरु १ सय ५६ जना इन्डोनेसियाका नागरिक छन् ।
खोजी कार्य भैरहेको भएपनि अहिलेसम्म विमान केही पनि संकेत नपाइएको उद्दारकर्मीले बताएका छन् । उडानको क्रममा मौसम खरब भएको भन्दै पाइलटले रुट परिवर्तन गर्न अनुरोध गरे लगतै विमान राडरको स्क्रिनबाट हराएको थियो ।
– एजेन्सीको सहयोगमा
