हिंसा अन्त्य गर्ने कोफी अन्नानको प्रस्ताव सिरियाद्वारा स्वीकार

चैत १४ – सिरिया सरकारले संयुक्त राष्ट्रसंघ र अरब लिगका विशेष दूत कोफी अन्नानको शान्ति योजनाको प्रस्ताव स्वीकार गरेको छ । सिरिया सरकारले हिंसा अन्त्य गर्ने अन्नानको शान्ति योजना प्रस्ताव स्वीकार गरेको अन्नानका प्रवक्तालाई उद्धृत गर्दै बिबिसीले जनाएको छ ।

 

सिरियाले प्रस्ताव स्वीकार गर्नु महत्वपूर्ण भन्दै अन्नानले यसबाट हिंसा र रक्तपात रोकिने विश्वास व्यक्त गर्नुभएको छ । तर कार्यान्वयन पक्ष मुख्य भएको उहाँको भनाई छ ।  सिरियाका विपक्षी दलले भने सरकारलाई दमनका लागि अनुमति दिने भन्दै अन्नानको प्रस्ताव अस्वीकार गरेका छन् ।

विशेष दूत अन्नानले शान्ति योजना प्रतिको प्रतिबद्धता तत्काल लागू गर्न पत्र मार्फत  सिरिया सरकारलाई आग्रह गर्नुभएको छ ।  अन्नानका प्रवक्ताले  सिरियाको शान्ति योजना प्रतिको प्रस्तावसँगै सिरियामा राजनैतिक वार्ता हुने वातावरण बढेमा सिरियाली नागरिकको आकांक्षा पूरा हुने सम्भावना बढेको बताउनु भयो ।
