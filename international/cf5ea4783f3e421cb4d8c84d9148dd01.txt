​सिरियाभर विद्युत आपूर्ति बन्द

फागुन २१ – सिरियामा विद्युत आपूर्ति ठप्प भएको छ । विद्युत आपूर्ति ठप्प हुनुको कारण भने थाहा हुन सकेको छैन ।
बिबिसीका अनुसार विजुलीमा देखिएको अवरोधको कारण जान्ने प्रयास भैरहेको छ । त्यहाँको सबै प्रान्तमा विजुली आपूर्ति ठप्प भएको छ । सिरियाको द्धन्द्धग्रस्त गाउँमा दुई तीन घण्टामात्र विजुली आउने गरेकामा देशभरी नै आपूर्ति ठप्प भएको यो पहिलो पटक हो ।
यस्तै संयुक्त राष्ट्रसंघका दुतले द्धन्द्धग्रस्त सिरियामा शनिबारदेखि सुरु भएको युद्ध विराम निकै नाजुक अवस्थामा रहेको बताएका छन् । सरकार र विपक्षी दुवैले एकअर्काले युद्ध विरामको शर्त पालना नगरेको आरोप लगाउँदै आएका छन् ।
