दुर्घटनाग्रस्त रुसी जहाजको ब्ल्याक बक्स र फ्लाइट डाटा रेकर्डर भेटियो

कात्तिक १५ – इजिप्टमा दुर्घटना भएको रुसी एयरलाइन्सको जहाज एयर बस ३२१ को ब्ल्याक बक्स र फ्लाइट डाटा रेकर्डर फेला परेको छ । इजिप्टको सार्म एल शेखबाट रसियाको सेन्ट पिटर्सबर्गका लागि उडेको जहाज शनिबार इजिप्टको साइनाइमा दुर्घटनाग्रस्त भएको थियो । दुर्घटनामा परी जहाजमा रहेका सबै २ सय २४ जनाको ज्यान गएको छ । ज्यान जानेमा २ सय १७ जना यात्रु र ७ जना चालक दलका सदस्य छन् । ९ हजार ५ सय मिटर माथि उडिरहेको जहाज दुर्घंटना भएर भूईमा खसेको थियो । जहाजको ब्ल्याक बक्स भेटिएपछि जहाज दुर्घटना हुनुको सही कारण पत्तालाग्ने आशा बढेको छ । इजिप्टको साइनाइ क्षेत्रमा इस्लामिक स्टेट आइएसका लडाकुले आफूहरुले जहाजमा आक्रमण गरेर दुर्घटना भएको दाबी गरेका छन् । तर रुस सरकारले भने आइएसको यस्तो दाबीको खण्डन गरेको छ । जहाजमा उडानको क्रममा कुनै किसिमको समस्या आएको अहिलेसम्म जानकारी नभएको रुसका परिवहन मन्त्री होसाम कमलले बताउनुभएको छ । जहाजमा रहेका सबैजसो इजिप्ट घुमेर फर्किएका रसियाली नागरिक थिए । 
– एजेन्सीको सहयोगमा
