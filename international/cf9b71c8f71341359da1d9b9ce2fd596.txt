मोदीले ‘लोकतन्त्रको हत्या गरेको’ भन्दै भारतमा सरकारविरुद्ध प्रदर्शन

काठमाडौं, वैशाख २४ । भारतमा ‘लोकतन्त्रको हत्या गरिएको’ भन्दै विपक्षी कंग्रेस आइले सरकारको विरोधमा प्रदर्शन गरेको छ ।शुक्रबार राजधानी नयाँदिल्लीको जन्तर–मन्तर चोकबाट ‘लोकतन्त्र बचाऔं’ भन्ने नारासहित गरिएको प्रदर्शनकाक्रममा प्रहरी र प्रदर्शनकारीबीच झडप पनि भएको छ ।पूर्वप्रधानमन्त्री मनमोहन सिंह र कंग्रेस आइका अध्यक्ष सोनिया गान्धीको अगुवाइमा भएको प्रदर्शनमा सयौंको सहभागिता थियो ।त्यसक्रममा गान्धी र सिंहलेसमेत गिरफ्तारी दिएका थिए । तर, उनीहरुलाई प्रहरीले रिहा गरिसकेको छ ।भारतीय प्रधानमन्त्री नरेन्द्र मोदीले लोकतन्त्रको हत्या गर्दै विभिन्न राज्यमा आफ्नो पार्टीका नेताको नेतृत्वमा रहेको सरकार हटाउँदै राष्ट्रपति शासन लगाउन थालेको भन्दै कंग्रेस आइले विरोध प्रदर्शन गरेको हो ।मोदी सरकार अधिनायकवादी बाटोमा लागेको आरोप कंग्रेसले लगाएको छ । (एजेन्सी)
