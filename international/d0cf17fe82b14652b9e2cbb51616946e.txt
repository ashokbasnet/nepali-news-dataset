चिनियाँ राष्ट्रपति सी अब सेना प्रमुख पनि

काठमाडौं, वैशाख ९ । चीनका राष्ट्रपति सी चिनफिङले सेनाको सर्वोच्च पद सम्हाल्दै चिनियाँ जनमुक्ति सेनाको प्रमुखसमेत बनेका छन् ।सेनाभित्र आफ्नो नियन्त्रण थप मजबुद् बनाउन उनले यस्तो कदम चालेको बताइएको छ ।नयाँ पदलाई सीले आफूलाई सेनामा प्रत्यक्ष नियन्त्रण गर्न सक्षम नेताकारुपमा देखाउन खोजेको संकेतकारुपमा हेरिएको छ ।‘सिन्ह्वा’ समाचार एजेन्सीले राष्ट्रपति सीले सेनाको पोशाकमा सैन्यकेन्द्र भ्रमण गरेको देखाएको छ ।सी कम्युनिष्ट पार्टीको महासचिव, जनमुक्ति सेनालाई व्यवस्थापन गर्ने केन्द्रीय सैन्य समितिका अध्यक्षसमेत हुन् ।दक्षिणी चिनियाँ समुद्रस्थित टापुको विवाद बढ्दै गएका बेला चिनियाँ राष्ट्रपति सीले सेनाको सर्वोच्च पद पनि सम्हालेका हुन् । (एजेन्सी)
