वालअधिकारकर्मी युसुफजाइलाई उपचार गर्न बेलायत पठाइयो

असोज २९ – तालिवान विद्रोहीको आक्रमणबाट गम्भीर घाईते भएकी पाकिस्तानकी बालअधिकारकर्मी मलाला युसुफजाइलाई थप उपचारका लागि बेलायत पठाईएको छ । 

डाक्टरहरुले युसुफजाईलाई लामो समयसम्मको आरामको जरुरत भएको बताएका पाकिस्तानी सेनाले जनाएको छ ।

 

मलालाको उपचारको सम्पूर्ण खर्च पाकिस्तान सरकारले व्यहोर्ने पनि सेनाले बताएको छ । युसुफजाईको टाउकोमा लागेको गोली भने डाक्टरले निकालिसकेका छन् । प्रहरीले आक्रमणमा संलग्न रहेको आरोपमा केहीलाई पक्राउ गरेको छ ।

तालिवानले बालअधिकारकर्मी युसुफजाईमाथि फेरि पनि आक्रमण गर्ने चेतावनी दिएको अन्तराष्ट्रिय सञ्चारमाध्यमले जनाएका छन् । वालिका अधिकारका लागि क्रियाशील १४ वर्षिया युसुफजाइलार्ई विद्यालयबाट घर फर्किने क्रममा तालिबान विद्रोहीले गोली प्रहार गरेका थिए ।
