​चारा घोटालामा बिहारका पूर्व मुख्यमन्त्री लालुप्रसाद यादव पक्राउ

पुस ८ –भारतको बिहार राज्यका पूर्व मुख्यमन्त्री लालुप्रसाद यादव भ्रष्टाचार आरोपमा पक्राउ परेका छन् ।
केन्द्रीय अनुसन्धान ब्यूरो सिबिआईको दायर गरेको मुद्दामा विशेष अदालतले पूर्व मुख्यमन्त्री यादवले खाद्यान्नमा घोटाला  गरेको ठहर गरेपछि प्रहरीले उनलाई पक्राउ गरेको हो । 
यादवले सन् १९९१ देखि १९९४ को बीचमा देवघर राज्यकोषबाट ८५ लाख भारतीय  रुपैयाँ घोटाला गरेको विशेष अदालतको ठहर छ । 
हिरासतमा राखिएका यादवलाई आउँदो जनवरी ३ मा सजाय सुनाइने छ । आफ्ना छोरा तथा बिहारकै पूर्व उपमुख्यमन्त्रीसहित यादवसुनुवाइका लागि अदालत पुगेका थिए ।
अदालतले दोषी ठहर गरेपछि प्रतिक्रिया दिँदै यादवले आफ्ना समर्थहरुलाई शान्ति कायम राख्न अनुरोध गरेका छन् । चारा घोटालाका नामले परिचित यो घटनामा यादवसँगै अरु १४ जनालाई पनि दोषी ठहर गरिएको छ । अाफ्ना समर्थकहरुसँग स‌क्षिप्त कुरा गर्दै यादवले शान्ति कायम राख्न अाग्रह गरे ।
