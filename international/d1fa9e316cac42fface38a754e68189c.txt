ताइवानमा गुडिरहेको रेलमा विस्फोट, २४ जना घाइते

काठमाडौं, असार २४ । ताइवानमा गुडिरहेको रेलमा विस्फोट हुँदा कम्तिमा २४ जना घाइते भएका छन् ।

राजधानी ताइपेइको सोङसान रेलवे स्टेसनमा शुक्रबार भएको घटनाका अधिकांश घाइतेहरु पूर्णरुपमा जलेका छन् ।

रेलमा सवार यात्रुको झोलामा रहेको प्रज्जवलनशील पदार्थ पड्केर विस्फोट भएको त्यहाँको सुुरक्षाकर्मीले बताएपनि अनुसन्धान भने जारी रहेको जनाइएको छ ।

विस्फोटलगत्तै रेलमा आगलागी हुँदा रेलका कयौं डिब्बाहरु ध्वस्त भएका छन् ।

घटनालगत्तै बन्द गरिएका रेलवे सेवाहरु पुनःसुचारु भएका छन् । घाइते हुनेहरुमा अधिकांश युवाहरु रहेको बताइन्छ । (एजेन्सी)
