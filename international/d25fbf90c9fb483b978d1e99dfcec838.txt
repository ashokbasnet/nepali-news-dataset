पाकिस्तानमा हेलिकप्टर दुर्घटना हुँदा नर्वे र फिलिपिन्सका राजदूतको मृत्यु

वैशाख २५ – वैशाख २५ – पाकिस्तानमा हेलिकप्टर दुर्घटना हुँदा कम्तिमा ६ जनाको ज्यान गएको छ । उत्तरी पाकिस्तानमा भएको हेलिकप्टर दुर्घटनामा नर्वे र फिलिपिन्सका राजदूतसँगै ६ जनाको ज्यान गएको पाकिस्तानी सेनाले जनाएको छ ।
मलेसिया र इन्डोनेसियाका राजदूतका श्रीमती तथा दुई पाइलट पनि ज्यान गएको पाकिस्तानी सेनाले जनाएको । उत्तरी पाकिस्तानको नालटार क्षेत्रमा आकस्मिक अवतरण गर्ने क्रममा सैनिक हेलिकप्टर दुर्घटना भएको हो ।
कास्मिरको विवादित क्षेत्र गिलगित–बाल्टिस्तान अवलोकनका लाग गएका राजदूत चढेको हेलिकप्टर दुर्घटना भएको छ । उनीहरु त्यस क्षेत्रमा पर्यटन सम्बन्धी कार्यक्रममा सहभागी हुन गएका थिए । पास्तिानी तालिवानले आफूले हेलिकप्टरमा आक्रमण गरेको दाबी गरेको छ । हेलिकप्टरमा एन्टी एयरक्राफ्ट मिसाइलले आक्रमण गरेको तालिवानले दाबी गरेको छ ।
– एजेन्सीको सहयोगमा
