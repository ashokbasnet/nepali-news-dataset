उत्तर र दक्षिण सुडानवीन सम्झौता

साउन २० – बढ्दो तेल भुक्तानीको विवाद सुल्झाउन उत्तर सुडान र दक्षिण सुडानबीच सम्झौता भएको छ । दुई देशबीच उत्तर सुडानबाट तेल निर्यात गर्ने विषयमा पनि छलफल भएको दक्षिण अफ्रिकाका पूर्व राष्ट्रपति एवं अफ्रिकी संघका मध्यस्तकर्ता थाबो मबेकीलाई उधृत गर्दै बिबिसीले जनाएको छ ।

 

गएको जनवरीमा तेल भुक्तानीको शुल्कमा सहमति बन्न नसक्दा दक्षिणी सुडानको तेल उत्पादन भएको थियो । तेल भुक्तानीको विवादका कारण दुई देशको अर्थतन्त्रमा गम्भीर असर पुगेको अधिकारीहरुले बताएका छन् । सयुक्त राष्ट्र संघले दुई देशबीचको तेल भुक्तानी र सीमा विवादका विषय सुल्झाउन दिएको समयसिमा पनि गएको बिहीबार सकिएको छ ।

मध्यस्तकर्ता थाबोले दुई देशका विवाद समाधानका लागि प्रयास भएको तर सम्झौता भएका विषयमा भने पर्याप्त जानकारी सार्वजनिक नभएको बताउनुभएको छ ।
