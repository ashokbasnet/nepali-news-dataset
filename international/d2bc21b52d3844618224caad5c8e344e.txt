आँधीपछि अमेरिकामा डिजेल र पेट्रोल अभाव

कात्तिक १८ – अमेरिकाको उत्तरपूर्वी क्षेत्रमा स्यान्डी नामक सामुद्रीक आँधी थामिएपछि डिजल र पेट्रोलको अभावका कारण तनाव बढेको छ । इन्धन अभाव भएपछि न्यूयोर्क र न्यूजर्सीमा पेट्रोल पम्पमा उपभोक्ताको झडप समेत भएको अन्तर्राष्ट्रिय सञ्चारमाध्यमले जनाएका छन् ।

 

आपसी विवादमा बन्दुक निकालेको आरोपमा प्रहरीले एक जनालाई पक्राउ गरेको छ । आँधीका कारण विद्युत आपूर्ति बन्द भएपछि दैनिक आवश्यक पर्ने इन्धन पनि नपाएकाले नागरिकमा आक्रोश बढेको  छ । उनीहरुले अभाव टार्न प्रयास नगरेको भन्दै प्रशासनको आलोचना गरेका छन् ।

यसैबीच विजुली आपूर्तिको जिम्मा पाएको कम्पनीले आँधी प्रभावित तल्लो म्यानहट्टनमा शनिबार र बाँकी क्षेत्रमा नोभेम्बर ११ तारिखसम्ममा बिजुली नियमित आपूर्ति भईसक्ने दावी गरेको छ ।
