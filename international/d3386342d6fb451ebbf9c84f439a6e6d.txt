अर्थतन्त्रमा भारतको नयाँ कदम : बस्तु तथा सेवा करमा सुधार

काठमाडौं, कात्तिक १९ – भारतले बहुप्रतिक्षित बस्तु तथा सेवा करमा सुधार गरेको छ । बेलायती उपनिवेशबाट भारत स्वतन्त्र भएपछि पहिलो पटक भारतको बस्तु तथा सेवा करमा सुधार गरिएको हो । 
सुधारिएको कर प्रणाली अनुसार अब भारतका सबै राज्यमा विभिन्न बस्तुमा लगाइने कर समान हुनेछ । यसअघि त्यहाँ राज्य अनुसार करको दर फरक फरक थियो । 
नयाँ कर प्रणाली अनुसार त्यहाँ नयाँ सामानहरु खरिद गर्दा सामानको प्रकृति अनुसार ५ प्रतिशत देखि २८ प्रतिशत सम्म कर तिर्नु पर्नेछ । भारतीय उद्योगि तथा व्यापारीहरु समान कर प्रणाली लागु गराउन लामो समयदेखि लबिङ गर्दै आएका थिए । 
भारतका अर्थमन्त्री अरुण जेट्लीले कर प्रणालीमा गरिएको सुधारले देशको अर्थतन्त्रमा समेत सुधार आउने विश्वास व्यक्त गर्नुभएको छ ।
