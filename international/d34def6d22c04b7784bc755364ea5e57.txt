अमेरिकाको टेक्सासमा भएको विस्फोटमा १५ को मृत्यु

बैशाख ५ - अमेरिकाको टेक्सास राज्यस्थित एक मल कारखानामा विस्फोटपछि भएको आगलागीमा परी झन्डै १५ जनाको ज्यान गएको छ ।

अरु १ सय ६० जनाभन्दा धेरै घाइते भएका छन् ।

अन्तर्राष्ट्रिय समाचार सस्थाहरुले जनाए अनुसार विस्फोटमा परि ज्यान गुमाउनेको संख्या १५ बाट बढ्न सक्ने छ ।

टेक्सास राज्यको वाको नजिकैको शहरमा रहेको मल कारखानामा विस्फोटपछि आगलागी भएको थियो । 

विस्फोटको कारण खुल्न सकेको छैन । वेश्ट फर्टिलाइजर कम्पनी नाम गरेको यो कारखानामा मल बनाउन प्रयोग गरिने २० टन विशाक्त रसायन रहेको अनुमान छ ।

बिस्फोटबाट शहरको दजनौं घरहरु भत्किएका छन् ।

सोमवारमात्र अमेरिकाकै बोस्टनमा भएको विस्फोटमा ३ जनाको ज्यान गएको थियो ।

- एजेन्सीको सहयोगमा
