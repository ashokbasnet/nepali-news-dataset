ब्राजिलमा फेरि मतदान हुने

असाेज २० - ब्राजिलमा राष्ट्रपति चुनावमा फेरि पनि मतदान हुने भएको छ । हिजो भएको मतदानमा कसैको पनि निर्णायक मत नआएपछि फेरि मतदान हुन लागेको अन्तराष्ट्रिय सञ्चार माध्यमले जनाएका छन् ।
हिजो भएको मतदानमा राष्ट्रपति डिल्मा रुसेफले सबैभन्दा धेरै मत पाउनु भएको छ । उहाँले ४१ प्रतिशत मत पाउनु भयो भने उहाँको प्रतिद्वन्द्वी एसियो नेविसले झण्डै ३४ प्रतिशत मत पाउनु भयो  ।
अर्का प्रतिद्वन्द्वी पर्यावरणविद् मरीन सिल्वाले भने जम्मा २१ प्रतिशत मत पाएका र उहाँ राष्ट्रपति चुनावको प्रतिस्पर्धाबाट बाहिरीएका विवीसीले जनाएको  छ ।  अर्काे मतदान २६ अक्टुबरमा हुने छ ।
दोस्रो चरणको मतदानमा राष्ट्रपति रुसेफ र उहाँका प्रतिद्वन्द्वी नेविसबीच कडा प्रतिस्पर्धा हुने राजनीतिज्ञले विश्लेषण गरेका छन् ।
