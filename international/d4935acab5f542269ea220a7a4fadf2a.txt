पीडितको काँधमा चढेर रिपोर्टिङ गर्ने पत्रकार बर्खास्त

असार १३ – भारतमा बाढीको समयमा स्थानीय पीडितको काँधमा चढेर समाचार संकलन गर्ने पत्रकार निलम्बनमा परेका छन् । स्थानीय टेलिभिजन च्यानलमा कार्यरत पत्रकारलाई निलम्बन गरेको उनी कार्यरत संस्थाले जनाएको छ ।
स्थानीय पीडितको काँधमा चढेको भिडियो युट्युवमा सार्वजनिक भएपछि (जुन तल हेर्न सकिन्छ) उनको निकै आलोचना भएको थियो । न्युज एक्सप्रेसमा कार्यरत उनलाई अमानवीय व्यवहार गरेको भन्दै बर्खास्त गरेको संस्थाले जनाएको छ ।
उनी कार्यरत च्यानलले त्यो भिडियो टेलिभिजनबाट प्रसारण नगरेको पनि जनाएको छ । उत्तरी भारतमा गएको बाढीमा परि ८ सय मानिसको ज्यान गएको थियो ।
बाढीपीडित उत्तराखण्डमा रिपोर्टिङका लागि गएका नारायण पार्गेनको उक्त भिडियो अनलाइनमा हजारौं पटक हेरिएको छ । न्युज एक्सप्रेसले पार्गेनले ठुलो गल्ती गरेको बताएको छ ।
बाढीले बगाएको आफ्नो घरको रिपोटिङ गर्नका लागि ती पीडितले काँधमा चढ्न धेरै नै धेरै आग्रह गरेका कारण आफूले उनको मन बुझाउनका लागि काँधमा चढेको बताएका छन् ।नारायणले बाढी प्रभावित क्षेत्रमा पुग्ने आफू पहिलो व्यक्ति रहेको र आफूले लगेको केही खाने कुरा दिएपछि पीडित धेरै नै खुसी भएकोले उनीहरुले नै आफूलाई बोकेको बताएका छन् ।
नारायणले आफूले क्यामेराम्यानलाई काँधमा चढेको दृष्य नखिच्न र आफ्नो मात्र क्लोज अप दृष्य मात्र लिन भने पनि क्यामेराम्यानले गल्ती गरेको बताएका छन् ।
- एजेन्सीको सहयोगमा
