आशा भोसलेकी छोरीद्वारा गोली हानी आत्महत्या

असोज २२ – चर्चित भारतीय गायिका आशा भोसलेकी छोरीले आफ्नै निवासमा गोली हानी आत्महत्या गरेकी छन् । भोसलेकी ५६ वर्षिय छोरी वर्षाले मुम्बईको पेडर रोडमा रहेको आफ्नै घरमा गोली प्रहार गरि आत्महत्या गरेको भारतीय सञ्चारमाध्यमहरुले जनाएका छन् ।

 

उनले लाइसेन्स प्राप्त रिभल्वरको प्रयोग गरि आत्महत्या गरेको मुम्बई प्रहरीले पुष्टी गरेको छ । शव पोष्टमार्टमका लागि अस्पताल लगिएको र आत्महत्याको कारण पूर्ण रुपमा खुल्न नसकेको बिबिसी हिन्दीले जनाएको छ । वर्षा डिप्रेशनको शिकार बनेको र यसअघि पनि निन्द्राको औषधी खाएर आत्महत्या गर्ने कोशिष गर्ने गरेको टाइम्स अफ इन्डियाले जनाएको छ।

विभिन्न हिन्दी तथा मराठी चलचित्रमा गीत गाएकी वर्षाले पत्रपत्रिकामा स्तम्भ लेख्ने गर्थिन् । घटना हुँदा गायिका आशा भोसले सिंगापुरमा थिइन् ।

एक लेखकसँग विवाह गरेकी वर्षाको सम्वन्ध विच्छेद भैसकेको टाइम्स अफ इन्डियाले जनाएको छ ।
