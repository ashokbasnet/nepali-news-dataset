अमेरिकाले लाहोरको वाणिज्य दुतावास तत्कालै नखोल्ने

साउन २६ – संभावित आतंकवादी हमलालाई मध्यनजर गर्दै विभिन्न देशमा अस्थायी रुपमा बन्द गरेको वाणिज्य दुतावास अमेरिकाले खोल्ने भएको छ ।
आतंकवादी आक्रमण हुनसक्ने भन्दै अमेरिकाले आइतबारदेखि १९ देशका वाणिज्य दुतावास बन्द गराएको थियो ।
गृहमन्त्रालयले यमनबाहेक अरु १८ देशका दुतावास आइतबारदेखि खुल्ने जनाएको बिबिसीले उल्लेख गरेको छ । यमनको राजधानी सना र पाकिस्तानको लाहोरमा रहेको दुतावास भने अझै असुरक्षित रहेकोले बन्द नै राख्ने अमेरिकी गृहमन्त्रालयले जनाएको छ ।
गृह मन्त्रालयका प्रवक्ता जेन साकीले सना र लाहोरमा रहेको दुतावससँग सम्बन्धित धम्कीका विषयमा अनुसन्धान भैरहेको र छिट्टै नै ती वाणिज्य दुतावास खोल्न प्रयास गरिने बताउनुभएको छ ।
अमेरिकाले सना र लाहोरमा रहेका अत्यावश्य कर्मचारीबाहेक अरुलाई दुतावास छोड्न भनिसकेको छ भने आतंकवादी हमला हुन सक्ने भन्दै अमेरिकाले आफ्ना नागरिकलाई ट्राभल अलर्ट पनि जारी गरेको थियो ।
