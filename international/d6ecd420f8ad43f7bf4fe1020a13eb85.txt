​लाइबेरियामा फेरि इबोला

चैत ७ - पश्चिमी अफ्रिकी देश लाइबेरियामा थप एक जनामा इबोला भाइरस देखिएको छ । इबोला मुक्त घोषणा हुने पक्रियामा रहेको लाइबेरियामा नयाँ इबोला संक्रमित भेटिएपछि इबोला मुक्त देश घोषणामा धक्का पुगेको छ ।
विश्व स्वास्थ्य संगठन डब्लु.एच.ओले ४२ दिनभित्र इबोला संक्रमित नभेटे इबोला मुक्त देश घोषणा गर्ने गरेको छ । तर लाइबेरियामा २० दिनमै नयाँ संक्रमित भेटिएपछि इबोला मुक्त देश घोषणामा धक्का पुगेको हो । लाइबेरियाको राजधानी मानरोवियामा एक महिलामा इबोला भाइरस भेटिएको बिबिसीले जनाएको छ । संक्रमित महिला देश बाहिर गएको वा नगएको भन्ने अझै थाहा हुन सकेको छैन ।
डब्लु.एच.ओले इबोलाका कारण अहिलेसम्म १० हजार २ सय ५१ जनाको ज्यान गइसकेको पुष्टि गरेको कछ । संगठनका अनुसार लाइबेरियामा ४ हजार बढी, सियरालियोनमा ४ हजारको हाराहारीमा, गिनीमा २ हजार बढी र नाइजेरियामा ८ जनाको इबोलाका कारण ज्यान गएको हो ।
