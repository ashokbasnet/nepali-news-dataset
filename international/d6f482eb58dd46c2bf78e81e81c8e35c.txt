पाकिस्तानका पूर्व सैनिक शासक मुसरफ नजरबन्दमुक्त

कात्तिक, २१ – पाकिस्तानका पूर्व सैनिक शासक परवेज मुसरफ नजरबन्दबाट मुक्त हुनुभएको छ ।
सन् २००७ मा इस्लामावादको एक मस्जिदबाट विद्रोहीलाई हटाउन सेना प्रयोग गरेको आरोपमा अदालतले जमानत स्वीकार गरेपछि मुसरफ नजरबन्दबाट मुक्त हुनुभएको स्थानीय सञ्चार माध्यमले जनाएका छन् । नजरबन्दबाट मुक्त भएपनि उहाँले देश भने छोड्न पाउनु हुने छैन ।
बेलायतमा ४ वर्षको स्वनिर्वासनपछि गतएको अप्रिलमा स्वदेश फर्किए लगतै उहाँलाई घरमै नजरबन्दमा राखिएको थियो । उहाँमाथि पूर्व प्रधानमन्त्री बेजेजिर भुट्टो र बलुचिस्तानका जनजाति नेता नवाव अक्बर बुग्टीको हत्याका साथै सन् २००७ मा उच्च न्यायधीसहरुलाई पदबाद बर्खास्त गर्न खोजेको आरोपमा मुद्दा चलिरहेको छ ।
यी तीन मुद्धामा भने यसअघि नै अदालतले जमानत दिइसकेको थियो । मुसरफले आफूमाथि लागेका सबै आरोप अस्वीकार गर्दै सबै आरोप राजनैतीक रुपले प्रेरित भएको बताउँदै आउनुभएको छ ।
एजेन्सीको सहयोगमा
