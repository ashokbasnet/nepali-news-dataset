अफगान राष्ट्रपति निवासमा आक्रमण

असार ११ – अफगानिस्तानको काबुलमा रहेको राष्ट्रपतिको निवासमा आक्रमण भएको छ ।
राष्ट्रपति निवासको पूर्वी ढोकामा आक्रमण भएको अन्तर्राष्ट्रिय सञ्चार माध्यमले जनाएका छन् । राष्ट्रपति हमिद करजाई‌का सुरक्षा गार्ड र रक्षा मन्त्रालय तथा अफ्गान गुप्तचर निकायप्रति लक्षित गरि आक्रमण गरेको जनाइएको छ ।
आक्रमणको जिम्मा तालिबानले लिएको छ । राष्ट्रपति करजाई‌ले पत्रकार सम्मेलनको तयारी गरिरहँदा आक्रमण भएको थियो ।
राष्ट्रपति करजाई‌ले अमेरिकाले तालिबानसँग वार्ता गर्नेबारे टिप्पणी गरेको एकदिनपछि आक्रमण भएको हो । करजाई‌ले तालिबानसँग अमेरिकाले सिधै वार्ता गर्ने विषयको विरोध गर्नुभएको थियो । आक्रमणबाट भएको क्षतिको विवरण अझै आइसकेको छैन ।
- एजेन्सीको सहयोगमा
