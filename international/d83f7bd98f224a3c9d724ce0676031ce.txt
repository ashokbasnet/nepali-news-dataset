इंग्ल्याण्डका बालबालिका यौन शोषणमा पर्ने गरेका निष्कर्ष

भदौ ११ - इंग्ल्याण्डमा धेरैजसो बालबालिका यौन शोषणमा पर्ने गरेका एक अध्ययनले देखाएको छ । सन् १९९७ देखि २०१३ सम्मको अध्ययनका क्रममा १ हजार ४ सय जना बालबालिका यौन शोषणमा परेका पाईएको छ ।
अपराधमा संलग्नहरुले एउटा शहरबाट बालबालिकालाई अपहरण गरेर अर्का शहरमा लैजाने र त्यहाँ शारिरीक र मानसिक रुपमा यातना दिने गरेका पाईएको अनुसन्धानकर्ताहरुले बताएका छन् ।
अनुसन्धानकर्ताका अनुसार यौन शोषणमा पर्ने बालबालिकालाई हेयको भावले हेर्ने गरिएकाले उनीहरु खुलेर बाहिर आउन सकेका छैनन । जसले गर्दा शोषण गर्नेलाई कारबाही हुन सकेको छैन । तर सन् २०१० मा बालबालिकालाई यौन शोषण गर्ने ५ जना पुरुषलाई भने जेल सजाय सुनाईएको थियो ।
पीडित बालबालिकाले भोगेका मानसिक र शारीरिक यातना सम्झदा पनि निकै डर लाग्दो भएको अनुसन्धानकर्ता बताएका छन् । हतियार देखाएर र पेट्रोल छर्केर जलाउने जस्ता धम्की दिएर  बालबालिकालाई यौन शोषण गर्ने गरिएको अध्ययन प्रतिवेदनमा उल्लेख छ ।
- एजेन्सीको सहयोगमा
