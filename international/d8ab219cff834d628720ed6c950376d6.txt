इदमा युद्धविराम गर्न सिरियाली सरकार सहमत

कात्तिक ८ –सिरिया सरकार इदका अवसरमा युद्धविराम गर्न सहमत भएको छ । राष्ट्रपति बसर अल असदको सरकार  युद्धविरामका लागि सहमत भएको र यसबारे बिहीबार निर्णय गर्ने जवाफ दिएको सिरियाका लागि राष्ट्रसंघका विशेष दूत लख्दर ब्राहिमीले बताएको बीबीसीले जनाएको छ ।

 

सरकारले इदका अवसरमा लामो युद्धविराम गर्ने र त्यो शान्ति स्थापनाका लागि प्रभावकारी हुने ब्राहिमीले बताउनुभएको छ । विपक्षीले पनि त्यसको पालना गर्ने बताएका छन् ।

सरकार र विपक्षी लडाकूबीचको हिंसात्मक संघर्षका क्रममा सिरियामा डेढ वर्षमा ३५ हजारको ज्यान गएको छ । जसमा २४ हजार ९ सय ६४ सर्वसाधारण नागरिक रहेको मानवअधिकारवादी संघ संस्थाले जनाएका छन् ।
