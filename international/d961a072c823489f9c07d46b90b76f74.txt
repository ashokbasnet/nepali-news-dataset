ओबामाले आइएसको बारेमा भनेका ७ कुरा

साउन २१ – अमेरिकी राष्ट्रपति बाराक ओबामाले स्लामिक स्टेट आइएसलाई खतम गर्न अहिले पनि आक्रमण भैरहेको बताउनुभएको छ ।रक्षा मन्त्रालय पेन्टागनमा एक सम्वाददातासँग ओबामाले आइएसलाई खतम गर्न अमेरिका लागि परेको बताउनुभएको हो । अमेरिकाले आइएसलाई खतम गर्न ६७ देशको साझा नेतृत्व लिएको पनि ओबामाले बताउनुभएको छ ।
ओबामाले आइएसको बारेमा भनेका ७ कुरा यस्ता छन् 
१. अमेरिकाले अहिलेसम्म आइएस विरुद्ध १४ हजार भन्दा बढी हवाई आक्रमण गरिसकेको छ । जसमा इराकमा ९ हजार चारसय र सिरियामा चार हजार सात सय आक्रमण गरेको छ । इराक र सिरियामा आइएसका बरिष्ठ कमान्डर पनि माारिएका थिए । 
२. अमेरिकाले आफ्नो इतिहासमै आइएस विरुद्ध अभूतपूर्व तवरले हवाई आक्रमण गरेको छ । यो सफल पनि छ ।
३. सिरिया तथा इराकमा पछिल्लो एकवर्ष यता अमेरिकाले ठूलो हवाई हमला गरेको छैन । 
४. आइएसलाई खतम गर्न मित्र राष्ट्र इराक र सिरियालाई अमेरिकाले सहयोग गरिरहेको छ । र गर्छ ।
५. अमेरिकालाई विविधताले बलियो बनाएको छ । चरमपन्थी संगठनको विरोधको आवाजले पनि अमेरिकालाई एकता बनाएको छ । यसले देशलाई फाइदा हुन्छ ।
६. आइएसले बेला बेलामा विभिन्न आक्रमण र परेड खेलेर डर देखाउन खोज्छ । तर अमेरिका तथा नेटोले आइएसको यस गतिविधिलाई निस्तेज पार्दै आएका छन् । 
७. अमेरिकाले सिरिया सरकारले समर्थन गर्दा रुसको विरोध गरेको थियो । अमेरिका हिंसा कम गर्न रुसको पनि साथ सहयोग खोज्छ । रुसको सहयोग भए आइएस जस्ता अन्य चरमपन्थी संगठनलाई खतम गर्न सहज हुन्छ । 
– एजेन्सीको सहयोगमा
