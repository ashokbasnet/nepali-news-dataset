चीनमा पनि बाढी पहिरो, ज्यान गुमाउने २८ पुगे

असार २७ – चीनमा अविरल वर्षापछि आएको बाढी र पहिरोका कारण ज्यान गुमाउनेको संख्या २८ पुगेको छ ।
बाढी र पहिरोमा परी ६६ जना हराइरहेका र धेरै गाउँहरु डुबानमा परेको स्थानीय संचारमाध्यमले जनाएको छ ।
गत आइतबारदेखि हावाहुरीसँगै परेको वर्षाका कारण ३० लाख भन्दा धेरै मानिस प्रभावित भएको छ । त्यहाँ ६२ जना हराइरहेका र करिब १ लाख ४५ हजार मानिस विस्थापित भएका छन् ।
पहिरोका कारण सिचुवानको एक टनेलमा फसेका करिब २ हजारको उद्धार गरिएको छ । यस्तै बाढी पहिरोमा फसेकाको लागि उद्धार टोली खटाइएको छ  । यस्तै करिब १ लाख १० हजार स्थानीयलाई सुरक्षित स्थानमा लगिएको छ ।
सिचुवान प्रान्तमा सन् २००८ मा आएको शक्तिशाली भुकम्पछि आएको यो सबैभन्दा ठूलो प्राकृतिक बिपत्ति हो ।  त्यतिबेला सिचुवानका करिब ८७ हजारले ज्यान गुमाएका थिए ।
