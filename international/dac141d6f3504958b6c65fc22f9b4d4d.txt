पाकिस्तानमा झडप हुँदा प्रहरी सहित प्रदर्शनकारी घाइते

भदाै १५ - पाकिस्तानमा सरकार विरुद्ध आन्दोलन गर्दै आएका प्रदर्शनकारी र प्रहरीबीच झडप हुँदा २६४ जना घाइते भएका छन् । इस्लामावादमा रहेको अस्पतालका अनुसार घाइते हुनेमा २६ जना प्रहरी समेत छन् ।
राजधानी ईस्लामावादमा आन्दोलन गरिरहेका प्रदर्शनकारीलाई तितरवितर पार्न प्रहरीले बल प्रयोग गरेपछि स्थिति तनावग्रसत बनेको अन्तर्राष्ट्रिय सञ्चारमाध्यमले जनाएका छन् । आन्दोलनमा रहेका १ सय जना प्रदर्शनकारीलाई पक्रेको इस्लामावादका प्रहरी प्रमुख खालिद खत्तकले बताउनु भएको छ । यसैबीच प्रदर्शनकारीहरु संसद भवनमा प्रवेश गरेका छन् ।
संसद भवन भित्र प्रवेश गर्न खोज्ने प्रदर्शनकारीले सेनाको सामाना गर्नुपर्ने अधिकारीहरुले बताएका छन् । प्रदर्शनकारी विरुद्ध सरकारले सेनाको तैनाथी बढाएको छ ।
पाकिस्तानका रक्षा मन्त्रीले आवश्यक परे सेनालाई कारबाही गर्न आदेश दिने बताएका विविसीले जनाएको छ । उहाँले आन्दोलनकारीबीच प्रदर्शनकारीसंग वार्ता सम्भव नभएको पनि बताउनुभएको छ । प्रधानमन्त्री नवाज शरिफको राजिनामा माग गर्दै पास्तिानमा आन्दोलन हुँदै आएको छ ।
