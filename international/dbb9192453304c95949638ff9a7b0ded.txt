नयाँ वर्षको कार्यक्रममा भागदौड, १० को ज्यान गयो

पुस १८ – अफ्रिकी देश अंगोलामा नयाँ वर्षको अवसरमा भएको कार्यक्रममा भागदौड हुँदा च्यापिएर १० जनाको ज्यान गएको छ । १ सय २० जना घाइते भएका छन् । 

राजधानी लुआन्डामा रहेको एउटा स्टेडियममा नयाँवर्षको अवसरमा भइरहेको कार्यक्रममा प्रवेश खोज्नेहरुको भीड अनियन्त्रित भएपछि च्यापिएर १० जनाको ज्यान गएको अधिकारीहरुले बताएका छन् ।

ज्यान गुमाउनेमा ४ जना वालवालिका समेत रहेका बिबिसीले जनाएको छ । घटना भएका बेला स्टेडियममा ७० हजार जना उपस्थित भएका अनुमान गरिएको छ ।

यसैबीच नयाँ वर्षको अवसरमा भएको कार्यक्रममा ६१ जनाको ज्यान गएपछि आईभोरी कोष्टले तीन दिने शोक घोषणा गरेको छ । आइभोरीकोष्टको अविद्जानमा नयाँ वर्षको अवसरमा भएको कार्यक्रममा भागदौड मच्चिंदा च्यापिएर ६१ जनाको ज्यान गएको थियो । राष्ट्रपति अलास्साने ओउट्टाराले घटनालाई राष्ट्रिय शोक भन्नुभएको छ ।
