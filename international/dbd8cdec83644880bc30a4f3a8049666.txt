तस्बिरमा यस्तो देखियो सन् २०१६

पुस १६ –  आज सन् २०१६ को अन्तिम दिन । सन् २०१६ मा भएका केही घटनालाई तस्बिर मार्फत हेरौं । यो वर्षको सुरुवातीमै दक्षिण अमेरिकी देशमा जिका भाइरसबाट धेरै बालबालिकाले ज्यान गुमाए । ब्राजिलमा मात्रै यसबाट चार हजार बालबालिकाले ज्यान गुमाएका थिए । मार्च महिनामा अमेरिकी राष्ट्रपति बाराक ओबामा र उहाँकी पत्नी मिशेलको नृत्यको तस्बिर निकै चर्चित रह्यो ।जुलाई ९ तारिखमा अमेरिकाको न्युयोर्कमा ब्ल्याक लाइफम्याटर आन्दोलनमा सहभागी इशिया इवान्सले पुलिसको सामना गरेको यो तस्बिर सामाजिक सञ्जालमा भाइरल भएको थियो । जुलाई ११ मा न्युयोर्कको आकाशमा चन्द्रमा सबैभन्दा नजिक आएको र मनोरम दृश्य बनेको भन्दै तस्बिर खिच्नेको भीड नै लाग्यो ।चीनको हुनान प्रान्तको एक पहाडमा एक सय मिटर लामो शिशाको पुल बन्यो । जसले सबैलाई चकित बनायो । जनवरी ११ मा ब्रिटेनका चर्चित गायक डेविड बोईको निधन भयो ।संयुक्त राष्ट्रसंघीय शरणार्थी एजेन्सीले २०१६ मा भुमध्यसागर पार गर्न कोशिस गर्दा ३८ सय आप्रवासीको डुबेर ज्यान गएको थियो ।रियो ओलम्पिकमा एकसय मिटर दौडको सेमिफाइनलमा जमैकाका उसेन बोल्टको मुस्कान पनि निकै चर्चित बन्यो । उनले फाइनलमा ९ दशमलव ८१ सेकेण्डमा दौड पूरा गर्दै स्वर्णपदक जितेका थिए ।पाँच वर्षदेखि सिरियाली बच्चाहरु धुलो र रगतमा लतपतिएका छन् । सिरियाको एलेप्पोमा भएको हवाई हमलामा परि घाइते भएका यी बालकको तस्बिर पनि सामाजिक सञ्जालमा भाइरल भएको थियो ।११ सेप्टेम्बरमा एलेप्पो शहरमै हवाई हमला भएको थियो । हमलाबाट ध्वस्त भएको घरबाट आफ्नो बच्चा निकाल्दै गरेको यो तस्बिर पनि सामाजिक सञ्जालमा भाइरल बन्यो ।कंगोको उत्तरी किवु प्रान्तमा अगस्ट महिनामा हिंसा भएको थियो । यस हिंसामा ३० जना माानिसले ज्यान गुमाएका थिए ।नोभम्बर १४ मा चन्द्रमा पृथ्वीको सबैभन्दा बढी नजिक आएको थियो । चन्द्रमा पछिल्लो ६८ वर्षमा पृथ्वीको सबैभन्दा नजिक आएको हो । नेपाली समय अनुसार सोमबार बेलुका पाँच बजेर ६ मिनेट जाँदा चन्द्रमा पृथ्वीको सबैभन्दा नजिक आएको थियो । यस समयमा नेपालमा पनि तस्बिर खिच्नेको भिड लाग्यो । यसपछि सन् २०३४ को नोभेम्बर २५ मा मात्रै चन्द्रमा पृथ्वीको नजिक देख्न पाइने छ ।
– विविसीको सहयोगमा
