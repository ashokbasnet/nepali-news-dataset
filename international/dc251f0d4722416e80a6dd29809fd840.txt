​अफगानिस्तानमा ६.६ म्याग्नेच्युटको भूकम्प

चैत २८ – अफगानिस्तान र ताजकिस्तानको सीमा क्षेत्रमा आइतबार दिउँसो ६ दशमलव ६ म्याग्नेच्युटको भूकम्प गएको छ । भूकम्पको झड्का पाकिस्तान तथा भारतका विभिन्न ठाउँमासमेत महसुस गरिएको अन्तर्राष्ट्रिय संचार माध्यमले जनाएको छ ।
भूकम्पका कारण अहिलेसम्म क्षति भएको कुनै विवरण आएको छैन । ६ महिना अघि मात्र हिन्दु कुश पर्वत श्रेणीमा आएको ७ दशमलव ५ रेक्टर स्केलको भूकम्पका कारण ३ सयभन्दा बढीको ज्यान गएको थियो ।
