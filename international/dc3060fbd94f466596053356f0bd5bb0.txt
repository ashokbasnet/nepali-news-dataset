उत्तर प्रदेशमा किसानको ५० हजारसम्म ऋण मिनाह

मंसिर ८ – भारतको उत्तर प्रदेश सरकारले सहकारी ग्रामीण विकास बैङ्कबाट ५० हजार रुपैयाँसम्म ऋण लिने किसानको ऋण मिनाहको घोषणा गरेको छ । 

सरकारको यो निर्णयले ७ लाख २० हजार किसानलाई राहत मिल्ने मूख्य मन्त्री अखिलेश यादवले बताउनुभएको छ ।

 

उहाँका अनुसार कुल रकममध्ये कम्तीमा पनि १० प्रतिशत कर्जा तिरेका किसानको ऋण मिनाहा हुनेछ । जग्गा राखेर ऋण निकालेकाहरुका लागि मात्र यो निणर्य लागू हुने बताउँदै मुख्यमन्त्री यादवले व्यवसायिक बैङ्कहरुबाट लिइएको कर्जा भने मिनाह नहुने स्पष्ट पार्नुभएको छ ।

उहाँले अब ऋण असूलीका लागि जमिन लिलाम गर्ने व्यवस्था पनि अन्त्य भएको बताउनुभएको छ ।
यसैबीच भारतको राजधानी दिल्लीमा प्लाष्टिकका झोलाको प्रयोगमा पूर्ण प्रतिबन्ध लगाईएको छ । दिल्ली सरकारले प्लाष्टिकको झोलामा लगाइएको प्रतिबन्ध कार्यान्वयनका लागि तयारी पनि गरेको छ । प्रतिबन्ध उल्लंघन गर्नेलाई ५ वर्ष सम्मको जेल सजायँ र १ लाखसम्मको जरिवाना तोकिएको छ ।
