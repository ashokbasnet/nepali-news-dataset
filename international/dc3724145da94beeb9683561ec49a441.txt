राष्ट्रपति मुनले अमेरिकासँग ‘चाप्लुसी’ गरेको उत्तर कोरियाको आरोप

उत्तर कोरियाली सरकारी दैनिक पत्रिका ‘रोडोङ सिनम’मा प्रकाशित मुनको भ्रमण समिक्षामा नयाँ दक्षिण कोरियाली सरकारले ‘कार्यभार सम्हाल्नु पहिले कुनै प्रष्ट नीतिबिना भ्रमण गरेर अमेरिकाबाट मानसिक दवाबको सामना’ गर्नुपरेको बताइएको छ ।

‘‘राष्ट्रपति मुनले अमेरिकाको पहिलो भ्रमणकै क्रममा कमजोर बिषयवस्तुसहित गएका कारण ‘चाप्लुसी तथा आत्मसमर्पण’ गर्नुपरेको’’ भनाई दक्षिण कोरियाली अधिकारीले खुलासा गरेको बताइएको छ ।

अब, उनीहरूको व्यबहारले कतै अमेरिकी पक्षधर नेतृत्वको अन्त्यहुने बेलाभएको त हैन भन्ने आशंका उब्जाएको पूर्व राष्ट्रपति पार्क ग्युन हेको शासनसत्तालाई देखाउदै जनाइएको छ ।

वर्तमान् राष्ट्रपति मुन र अमेरिकी राष्ट्रपति डोनाल्ड ट्रम्पले हालैको भ्रमणमा दक्षिण कोरियामा अमेरिकी सैन्य गठबन्धनलाई थप मजवुत बनाउने प्रतिवद्धता व्यक्त गरेका थिए । दुई नेताले उत्तर कोरियाको निरन्तरको आणविक हतियार मोहलाई लिएर प्योङयाङविरुद्ध कडा खालको प्रतिबन्ध लगाउने विषयमा सहमति गरेको बताइएको छ ।

उत्तर कोरियाले जति नै चर्को स्वरले कुरा गरेपनि यसले आफ्नो देशलाई कुनै असर नपर्ने जनाएको छ । रासस/ सिन्ह्वा
