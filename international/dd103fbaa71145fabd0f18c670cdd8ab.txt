इवोलाले अमेरिकामा पनि एक जनाको ज्यान लियाे

असोज २३ - घातक इवोला भाइरसबाट अमेरिकामा पनि एक जनाको ज्यान गएको छ । सङक्रमित भएको भेटिएपछि उपचार गराइरहेका लाइबेरियन मुलका अमेरिकी नागरिक थोमस एरिक डंकनको उपचारकै क्रममा ज्यान गएको टेक्सास अस्पतालका अधिकारीको भनाइ उदृत गर्दै विविसीले जनाएको छ ।
डंकन इवोला भाइरसका कारण ज्यान जाने पहिलो अमेरिकाका नागरिक हुन् । डंकन उनको देश लाइवेरिया गएका बेला इवोलाबाट सङक्रमित भएका थिए । इवोलाबाट बच्न सबै नाकाहरुको जाँचमा कडाइ गरिरहेकै अवस्थामा अमेरिकामा इवोलाका सङक्रमित भेटिएको हो ।
इवोलाका कारण अहिलेसम्म ३ हजार ८ सय ६५ जनाको ज्यान गइसकेको छ । ज्यान जानेहरुमा लाइवेरिया, सिएरालियोन र गिनीका नागरिक छन् ।
