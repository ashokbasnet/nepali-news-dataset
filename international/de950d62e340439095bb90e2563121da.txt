भविश्यको मुख्य खाना केरा : अध्ययन

कात्तिक १५  - जल वायु परिवर्तनका कारण भविश्यमा विश्वका अधिकांशको मुख्य खाना केरा हुने एक अध्ययनले देखाएको छ ।

अन्तर्राष्ट्रिय कृषि अनुसन्धानको सल्लाहाकार समुह सिजिआइएआरमा आवद्ध संस्थाले गरेको अध्ययनले केही विकासशील देशमा फलफुलले आलूको स्थान लिने संभावना देखाएको छ ।

 

विश्वमा बढ्दै गएको तापक्रमका कारण परम्परागत रुपमा खेति गर्दै आएका खाद्यान्न उत्पादन हुने ठाउँमा नयाँ खाद्यान्न उत्पादन हुने अध्ययनको निष्कर्ष छ ।

सिमल तरुल, केराजस्ता बेशींमा फल्ने खाद्यान्नको खेती अयन्त्रतिर पनि हुने छ ।

अहिले विश्वकै प्रमुख खाद्यान्न बाली रहेका गहुँ, मकै र धानको उत्पादन घट्ने पनि अध्ययनले देखाएको छ ।

कपास, भटमास जस्ता नगदेबालीको लोभमा परेर किसानले गहुँ खेती गर्न छाडेको र त्यसको प्रभाव अरु खेतीमा पनि पर्ने अध्ययनको निष्कर्ष छ ।

- एजेन्सीको सहयोगमा
