इबोला निको भएको नौ महिनापछि पनि पुरुषको वीर्यमा भाइरस जीवितै

असोज २८ – इबोला संक्रमित पुरुषमा इबोला निको भएको नौ महिनासम्म भाइरस जीवितै रहने एक अध्ययनले देखाएको छ । अध्ययनका अनुसार इबोला लागेका पुरुषको वीर्यमा भाइरस नौ महिनासम्म जीवितै भेटिएको हो ।
बेलायतको न्यु जर्नल अफ मेडिसिनको अनुसन्धान प्रतिवेदनमा इबोलाबाट संक्रमित पुरुषको वीर्यमा इबोलाको भाइरस नौ महिनासम्म जीवितै भेटिएको उल्लेख छ । अनुसन्धानकर्ताले इबोलाको संक्रमणपछि ठीक भएका सिएरा लियोनका ९३ जना पुरुषमा गरेको अनुसन्धानमा २६ प्रतिशत पुरुषको वीर्यमा ९ महिना पछि पनि इबोलाका भाइरस जीवितै भेटिएका हुन् । इबोला निको भएको ३ महिनापछि सबै पुरुषको वीर्यमा इकोलाको भाइरस जीवितै भेटिएको अनुसन्धानमा उल्लेख छ । ६ महिनापछि यो संख्या घटेर ६५ प्रतिशतमा पुगेको अनुसन्धानकर्ताले बताएका छन् । नौ महिनापछि पनि २६ प्रतिशत पुरुषको वीर्यमा इबोलाका भाइरस जीवितै भेटिएको अनुसन्धनमा उल्लेख छ ।
तर ती भाइरस संक्रामक हो वा होइन भन्ने स्पष्ट नभएको अनुसन्धनकर्ताले बताएका छन् । यस्तै प्रतिवेदनले इबोलाको संक्रमण भएको ६ महिनापछि पनि असुरक्षित यौन सम्पर्क गर्दा संक्रमण फैलन सक्ने तथ्य पनि पत्ता लागेको छ । विश्व स्वास्थ्य संगठन डब्लुएचओले इबोलाको संक्रमण निको भएको ६ महिनापछि पनि यौन सम्पर्क गर्दा कण्डमको प्रयोग गर्न आग्रह गरेको छ । यसअघि इबोला संक्रमण भएको ८२ सम्म पुरुषको वीर्यमा इबोलाको भाइरस जीवितै भेटिएको थियो ।
– एजेन्सीको सहयोगमा
