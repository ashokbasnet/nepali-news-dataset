इराकमा बम विस्फोट, २७ को ज्यान गयो

बैशाख ६ – इराकको राजधानी बग्दादमा भएको बम बिस्फोटमा २ जना बालबालिका सहित २७ जनाको ज्यान गएको छ । अरु थुप्रै घाइते भएका छन् ।

शहरको पश्चिमी क्षेत्रमा रहेको एउटा क्याफे भित्र आत्मघाती बम बिस्फोट भएको प्रहरीले जनाएको छ ।

विस्फोटका कारण भवनको एक भाग भत्किंदा क्याफेको तल्लो तलामा रहेको सपिङ मलमा समेत क्षति पुगेको छ । भत्किएको भवनमा पुरिएकाहरुको उद्दारको प्रयास भइरहेको अधिकारीले बताएका छन् ।
