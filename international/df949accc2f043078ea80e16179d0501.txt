पाकिस्तानका ७० हजार कर्मचारीले तलब पाएनन्

साउन २० – लेखा परीक्षकहरुको आन्दोलनका कारण पाकिस्तानमा ७० हजार सरकारी कर्मचारीले तलब पाएका छैनन् । पाकिस्तानी सञ्चार माध्यमका अनुसार अडिटर लगायत लेखाशाखामा कार्यरत कर्मचारीहरु आन्दोलनमा रहेका कारण सरकारी कर्मचारीले यो महिनाको तलब नपाएका हुन् ।

 

यसअघि कर्मचारीले हरेक महिनाको पहिलो तारिखमा तलब पाउने थिए । तलब नपाएकाले रमजान पर्व मनाउन आर्थिक समस्या भएको मुस्लीम समूदायका सरकारी कर्मचारीले बताएका छन् । पर्वका लागि आवश्यक खाद्य सामाग्री र फलफुल किन्नका लागि पनि आर्थिक बोझ थपिएको उनीहरुको भनाई छ ।
