४५ सय डाक्टरले दिए सामुहिक राजिनामा

साउन २१ – तलब वृद्धि लगायतका माग राख्दै भारतको कर्नाटक राज्यका चार हजार भन्दा बढी डाक्टरहरुले सामुहिक राजीनामा दिएका छन् । राज्यका विभिन्न क्षेत्रमा काम गर्ने ४५ सय डाक्टरले सम्बन्धित जिल्ला स्वास्थ्य अधिकारी समक्ष राजीनामा दिएको राज्य मेडिकल अफिसर्स एशोसिएसनले जनाएको छ ।

 

डाक्टरहरुले राजिनामा दिएपछि अस्पतालहरुमा स्वास्थ्य सेवा प्रभावित भएको छ भने सयौं बिरामी मर्कामा परेका भारतीय सञ्चारमाध्यमले जनाएका छन् । तलब वृद्धि, जिल्ला अस्पतालमाथि नियन्त्रणको अधिकार चिकित्सा शिक्षा विभागले जिल्लालाई दिनुपर्ने, प्रोत्साहन भत्तालाई पनि मुल तलबमा समावेश गर्नुपर्ने लगायतका माग डाक्टरहरुले अघि सारेका छन् ।

राज्यको स्वास्थ्य मन्त्रालयले ९ अगस्ट सम्म माग पुरा गर्ने आश्वासन दिएपनि डाक्टरहरुले राजिनामा फिर्ता लिएका छैनन् ।
