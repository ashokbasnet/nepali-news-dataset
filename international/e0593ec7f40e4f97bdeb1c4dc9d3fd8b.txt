सिरियामा ७२ घण्टे युद्धविराम

असार २३ – सिरियाली सरकारले ७२ घण्टाका लागि एकफर्ती युद्धविरामको घोषणा गरेको छ । सिरियाली सरकारी सञ्चार माध्यमका अनुसार मुसलमानको पवित्र तथा महान पर्व इद उल फितरका लागि सरकारी सेनाले एकतर्फी युद्धविरामको घोषणा गरेको हो । शुक्रबार मध्ये रातसम्म युद्धविराम लागु हुनेछ । धेरै बिद्रोही समूहले इदका बेला गरिएको युद्धविरामको सम्मान गर्ने बताएका छन् । यसअघि राष्ट्रपति बशर अल असदले राजधानी दमाश्कसमा युद्धका कारण ध्वस्तभएको ठाउँमा पुगेर नमाज गर्नु गभएको थियो । अमेरिकी विदेशमन्त्री जोन केरीले अस्थायी युद्धविरामको स्वागत गर्नु भएको छ । उहाँले यो सकारात्मक भविष्यको शंकेत रहेको बताउनुभयो । सिरियामा गएको पाँच वर्षदेखि संघर्ष चलिरहेको छ । यसक्रममा दुई लाख ५० हजारभन्दा धेरै मानिसको ज्यान गएको छ । यस्तै एक करोड १० लाख मानिस विस्थापित भएका छन् ।
– एजेन्सीको सहयोगमा
