सिरियामा गरिएको रासायनिक आक्रमणमा रुस जिम्मेवारः अमेरिका

सिरियाको सहयोगी रुसले सन् २०१३ मा सिरियामा रहेको रासायनिक हतियार नष्ट गर्न सहयोग गर्ने सम्झौता गरिएको स्मरण गराउदै टिलर्सनले तर त्यो लागु नगरी निर्दोष नागरिकको ज्यान लिइएको उल्लेख गरे ।

इटलीमा जी–७ का सदस्य मुलुकका विदेशमन्त्रीको भेटवार्ता हुनु अघि अमेरिकी विदेशमन्त्रीको यस्तो भनाई आएको हो ।

बैठकमा सिरियाका राष्ट्रपति बशर अल असादसंग रुसी सरकारको दूरी बढाउन कस्तो दबाब दिने भन्ने विषयमा छलफल हुने बताइएको छ ।

यो बैठकपछि अमेरिकी विदेशमन्त्री मस्को पुगेर रुसी समकक्षी सर्गेइ ल्याभरोभसंग भेटवार्ता गर्नु हुनेछ ।

सिरियाले अमेरिकी आरोप अस्वीकर गर्दै आएको छ । रुसले भने रासायनिक आक्रमण गरेको प्रमाण अमेरिकाले दिनु पर्ने जनाएको छ । (एजेन्सी)
