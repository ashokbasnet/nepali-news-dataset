राष्ट्रपति पुटिन जो कसैसँग डराउँदैनन्

चैत ६ – रुसी राष्ट्रपति भ्लादिमिर पुटिन जुडोका ब्ल्याक बेल्ट हुन् । मार्शल आर्टको यो खेलका दुई खुबी उनको जीवनमा पनि देखिन्छ, छल र आक्रामकता । 
चाहे त्यो युक्रेनमा सैन्य हस्तक्षेप गर्ने विषयमा होस् वा चाहे त्यो सन् २०१४ मा क्रीमियालाई रुसमा गाभ्ने प्रयास होस अथवा सिरियामा सरकार विरोधी विद्रोहीमाथि गरिएको बमबारी होस् ।

राष्ट्रपति पुटिनका यी निर्णयले धेरै पर्यवेक्षकलाई चकित तुल्याएको छ । सिरियामा रुसले हस्तक्षेप गरेसँगै बशर अल असद सरकार समर्थककौ हौशला बढेको छ ।
६५ वर्षीय राष्ट्रपति पुटिन रुसको शक्ति प्रदर्शन गर्न कहिल्यै हिचकिचाएका छैनन् । वर्षाैँसम्म अमेरिका र नेटो सहयोगी देश रुसलाई नजरअन्दाज गर्दै आएका थिए । तर सयम यस्तो आयो २०१६ मा अमेरिकी राष्ट्रपतिको चुनावमा रुसले हस्तक्षेप गरेको चर्चा चल्न थाल्यो. । पुटिनका पुराना साथी येवगेनी प्रिगोजहिनले अमेरिकी राष्ट्रपतिको चुनावलाई प्रभावित पार्न खोजेको आरोप लाग्यो । 
रुस–अमेरिका सम्बन्ध
भनिन्छ कि पुटिनककै सल्लाहममा येवगेनी प्रिगोजहिनले अमेरिकी राष्ट्रपति चुनाव ट्रम्पको पक्षमा प्रभावित पार्ने प्रयास गरेका थिए । चुनावमा धाँधली भएको विषय सामाजिक सञ्जालमा निकै नै उठ्यो पनि । अमेरिकाले पुटिनका नजिकका अधिकारीहरुमाथि कैयौं किसिमका प्रतिबन्ध पनि लगायो ।

२०१४ को मार्च यता युक्रेनमा सैन्य हस्तक्षेप गरेको भन्दै रुसमाथि युरोपेली संघ र अमेरिकाले विभिन्न प्रतिबन्ध पनि लगाए । प्रतिबन्धका कारण पुटिनका धेरै सहयोगीमाथि पचिम यात्रामा रोक लगाइयो । यसको सीधा असर रुसी अर्थतन्त्रमा समेत देखा पर्यो ।
अमेरिकी राष्ट्रपति डोनाल्ड ट्रम्पले आफूलाई रुसी राष्ट्रपति पुटिन मन पर्ने बताइसकेका छन् । उनले रुससँग अमेरिकाको सम्बन्ध पनि सुर्धान चाहेको बताएका छन् । तर कतिपयले रुस र अमेरिकाबीच देखिएको पछिल्लो तनावलाई नयाँ शीत युद्धको पनि नाम दिएका छन् । दुई देशबीच पछिल्लो समय अविश्वासको खाडल गहिरिँदै गएको बताइन्छ । 
रणनीतिक साझेदार
अवस्था यस्तो सिर्जना भएको छ कि रुस अब युरोपेली संघको रणनीतिक साझेदार पनि छैन । पुटिनमाथि पूर्वी युक्रेनमा रुस समर्थक विद्रोहीलाई हतियार उपलब्ध गराएको र सैन्य सहयोग गरेको आरोप लाग्दै आएको छ । पुटिनले यतिसम्म स्वीकार गरे, केही रुसी नागरिक आफ्नै चाहनाले ती विद्रोहीलाई सहयोग गर्न त्यहाँ पुगेका थिए ।

युक्रेनको आन्तरिक राजनीतिमाथि हस्तक्षेप गरेको आरोपमा रुसी राष्ट्रपति पुटिन निराधार आरोप भन्दै आक्रोशित हुन्छन् । उनका अनुसार युक्रनेमा सत्ता परिवर्तनको डरल नै तत्काली युक्रेनी राष्ट्रपति भिक्टर यानुकोबिच २०१४ को फेब्रुअरीमा भागेर रुसमा आएका थिए । युक्रेन संकटभन्दा पहिले पुटिनले सोभियत संघको पतनलाई ‘२०औँ शताब्दीको सबैभन्दा ठूलो महाविनाश’ भनेका थिए ।
पुटिनको बाल्यकाल
भ्लादिमिर पुटिनको बाल्यकाल लेनिनग्राद(अहिलेको सेन्ट पिटर्सबर्ग) मा भएको थियो । जहाँ स्थानीय युवकहरुमा एकअर्कासँग लडाईँ झगडा गर्ने कुरा सामान्य थियो । यी युवकहरु पुटिनभन्दा ठूला र बलिया थिए । त्यसैले पनि पुटिनले जुडो सिकेको बताइन्छ ।

क्रेमलिनका अनुसार पुटिन आफ्नो विद्यालय शिक्षा पूरा गर्नुभन्दा पहिले नै रुसी गुप्तचर सेवामा प्रवेश गर्न चाहन्थे । २०१५ को अक्टोबरमा पुटिनले भनेका थिए, ‘५० वर्ष पहिले लेनिनग्रादको सडकले मलाई एउटा नियम सिकाएको थियो, यदि लडाईँ हुने कुरा निश्चित छ भने पहिलो पन्च हान ।’ उनले रुसमा चरमपन्थीको आक्रमणलाई पर्खेर बस्नुभन्दा पहिले नै सिरियामा उनीहरुसँग लड्नु उत्तम भएको बताएका थिए । 
चेचेन्यामा अलगाववादी विद्रोहीविरुद्धको रुसी सैन्य कारवाहीको समर्थन गर्दै पुटिनले उनीहरुलाई शौचालयबाट समेत सफाया गर्ने बताएका थिए । 
मुस्लिम बाहुल्यता रहेको काकेसस क्षेत्रमा १९९९–२००० मा भएको युद्धमा हजारौँ सर्वसाधारण मारिएका थिए । 
पुटिनविरुद्ध जर्जियामा एउटा मोर्चा बन्यो । सन् २००८ मा रुसी सेनाले जर्जियाको सेनामाथि धावा बोल्दै अबकाजिया र आसेटियामामाथि कब्जा गर्यो । त्यस समय जर्जियाका नेटो समर्थक राष्ट्रपति मिखाइल साकाशविली र रुसी राष्ट्रपति भ्लादिमिर पुटिनबीचको सम्बन्ध चिसिएको थियो ।
भ्लादिमिर पुटिन : जासूसदेखि राष्ट्रपतिसम्मको यात्रा

अक्टोबर ७, १९५२ मा लेनिनग्रादमा पुटिनको जन्म भएको थियो । 
कानुनको अध्ययन गरेका पुटिन सुरक्षा एजेन्सी केजीबीमा आवद्ध भएका थिए । 
पुटिनले साम्यवादी पूवी जर्मनीमा पनि जासुसीको रुपमा काम गरेका थिए । 
सन् १९९० मा सेन्ट पिटर्सबर्गका मेयर एन्टोनी सोबचकले पुटिनलाई भेटे । उनले पुटिनलाई कानुन पढाएका पनि थिए । 
सन् १९९७ मा पुटिन रुसी राष्ट्रपति बोरिस येल्तरिनको सरकारमा सहभागी भए । उनलाई संघीय सुरक्षा सेवाका प्रमुख (प्रधानमन्त्री) बनाइयो । 
सन् १९९९ मा येल्तसिनले राष्ट्रपति पदबाट राजीनामा दिए । पुटिनलाई कार्यवाहक राष्ट्रपतिको जिम्मेवारी दिइयो । 
सन् २००० मा भएको राष्ट्रपति चुनावमा पुटिन विजयी भए । 
सन् २००४ मा उनी पुनः राष्ट्रपतिमा निर्वाचित भए । सन् २००८ मा रुसी संविधान अनुसार पुटिन राष्ट्रपतिको चुनाव लड्न पाउँथेनन् । यसका बावजुद उनी प्रधानमन्त्री बने । 
सन् २०१२ मा उनी पुनः राष्ट्रपतिमा निर्वाचित भए । 
सन् २०१८ मा प्रचण्ड मतसहित चौथो कार्यकालका लागि पुटिन रुसी राष्ट्रपति पदमा निर्वाचित भए । 

माचो म्यान  तथा दयालु स्वभावका पुटिन
प्राय पुटिनलाई माचो म्यानका रुपमा देख्न सकिन्छ । सन् २००० मा चुनावकै समयमा उनले फाइटर जेट उडाएका थिए । त्यस्तै सन् २०११ म बाइकर्स फेस्टिबलमा राष्ट्रपति पुटिन स्पोर्टस बाइक चलाउँदै सहभागी भएका थिए ।

द नाइट वुल्फ बाइकर्स ग्यांगले सन् २०१४ मा पूर्वी युरोपमा ब्ल्याक सीमा रहेको क्रीमिया प्रायद्वीपमाथि कब्जा जमाउन अहम भूमिका खेलेको थियो । यस समय यो समूहले देशभक्तिको भावनालाई तेल थप्ने काम गरेको थियो । कहिले कुकुरलाई सुम्सुम्याउँदै गरेको त कहिले बाघसँगको तस्बिर सार्वजनिक गर्दै रुसी मिडियाले पुटिनलाई दयालु स्वभावका भएको बताउँदै आएको छ । 
पुटिन, राष्ट्रवाद र मिडिया
लामो समय शासन गरे पनि पुटिनलाई रुसी नागरिक मन पराउँछन् । रुसी मिडियाका अनुसार पुटिनको लोकप्रियता यस्तो छ कि जुन पश्चिमी नेताहरुका लागि केवल सपना हुन सक्छ । 
रुसी मिडियामा पुटिनको राष्ट्रवादी छविलाई चित्रण गरिरहेको पाइन्छ । उनको पक्षमा अधिकांह मिडियाहरुले बोलेकै कारण पनि उनका आलोचकका आवाज उठ्नै पाउँदैन ।
सन् २०१२ मा उनी तेस्रो पल्ट राष्ट्रपतिमा निर्वाचित भएका थिए । यसभन्दा पहिले राष्ट्रपति दिमित्री मेदवेदेवको कार्यकालमा प्रधानमन्त्री रहे पनि उनको सत्तामा हस्तक्षेप कम भएको थिएन ।

उनको पहिलो दुई कार्यकालमा रुसले तेल र ग्यासको निर्यातबाट मनग्य आम्दानी गर्यो । रुसी नागरिकको जीनस्तर पनि उकासियोे ।
२००८ मा वैश्विक मन्दीको असर रुसी अर्थव्यस्थामा पनि देखा पर्यो । रुसले खरबौँको विदेशी लगानी गुमायो । तेस्रो पल्ट चुनाव लड्ने मनस्थिति बनाएका पुटिनलाई त्यति बेला व्यापक आन्दोलनको सामना गर्नु परेको थियो । सोभियत कालपछि रुसले सबैभन्दा ठूलो सरकार विरोधी आन्दोलनको सामना गर्नु परेको थियो । आन्दोलनमा सहभागी विरोधीलाई जेल हाल्दै आन्दोलन मत्थर पार्ने प्रयास पनि पुटिनले गरेका थिए । यसको शिकार पुटिनका मुख्य विपक्षी नेता अलेक्सी नावलनी पनि भए । 
मानवअधिकार हननको चिन्ता
पुटिनको तेस्रो कार्यकाल रुढीवादी रुसी राष्ट्रवादका रुपमा देखा परेको थियो । उनले कट्टरपन्थी विचारधाराका चर्चलाई प्रोत्साहनमा कैयौँ प्रतिबन्ध लगाएका थिए । 
क्रेमलिनका डेपुटी चिफ अफ् स्टाफका अनुसार ‘पुटिन छैनन् त रुस छैन’ भन्ने धारणा रुसी नागरिकमा रहेको छ । 
पुटिनले एक पल्ट फेरि आम नागरिकको भरोसा जितेका छन् । २१औँ शताब्दीको रुसमा देशकै शीर्ष नेताका रुपमा केवल भ्लादिमिर पुटिनलाई हेरिन्छ । पुटिनले २०१२ मा संविधान संशोधन गर्दै राष्ट्रपतिको कार्यकाललाई ४ वर्षबाट बढाएर ६ वर्ष बनाएका थिए ।
