ल्याटिन अमेरिकी देशका नागिरक सबैभन्दा खुशीः सर्वेक्षण

पुस ७ – ल्याटिन अमेरिकी देशका नागिरक सबैभन्दा खुशी रहने गरेको पाइएको छ । १ सय ४८ देशका नागरिकमा गरिएको सर्वेक्षणमा उनीहरु सकारात्मक भावनाका साथ खुशी रहने गरेको पाइएको हो ।

शीर्ष दश स्थानमा देश मध्ये सात वटा ल्याटिन अमेरिकी देश छन् । पनामा र पाराग्वे सबैभन्दा माथि छन् । त्यस्तै एलसाल्भाडोर, भेनेजुयला, त्रिनिडाड एण्ड टोबागो, थाइल्याण्ड, ग्वाटेमाला, फिलिपिन्स, इक्वेडर र कोस्टारिकाका नागरिक सबैभन्दा धेरै खुशी छन् ।

ग्यालप इन्क संस्थाले गरेको सर्वेक्षणमा मानव विकास सूचकांक, शिक्षा र प्रतिव्यक्ति आयमा पछि भएपनि यी देशका नागरिकलाई खुशी पाएको हो ।

सर्वेक्षणका क्रममा आराम, सम्मानजनक व्यवहार, मुस्कुराउने र आनन्दको अनुभूति गर्ने लगायतका विषयमा केन्द्रीत रहेर प्रश्न सोधिएको थियो ।

कतार, अमेरिका, जापान, सिंगापुर, क्यानडा जर्मनी, फ्रान्स जस्ता देश यो सूचिमा निकै पछि रहेको अन्तर्राष्ट्रिय सञ्चार माध्यमले जनाएका छन् ।

जर्मनी र फ्रान्स अफ्रिकाको गरीब देश सोमालील्याण्डसँगै ४७ औं स्थानमा छन् ।
