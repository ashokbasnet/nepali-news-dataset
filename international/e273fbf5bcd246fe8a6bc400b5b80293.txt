सिआइए पूर्व प्रमुखकी प्रेमिकाको घरमा एफबीआइको छापा

कात्तिक २८ – अमेरिकी केन्द्रीय जाँच एजेन्सी सिआइएका पूर्व प्रमुख डेविड पेट्रियासकी प्रेमिकाको घरमा संघीय जाँच ब्यूरो एफबिआईले छापा मारेको छ । प्रेमिका पाउला ब्राडवेलसँग विवाहेत्तर सम्बन्ध रहेको स्वीकार गरी पेट्रियासले सीआइए प्रमुखबाट राजिनामा दिएपछि एफबिआईले जाँच शुरु गरेको छ ।

 

सैनिक कानून अनुसार विवाहेत्तर सम्बन्ध गलत मानिन्छ । सेनाबाट अवकाश लिनु अघि नै पेट्रियासले त्यस्तो सम्बन्ध शुरु गरेको भए कारवाही हुनेछ । पेट्रियासले इराक र अफगानिस्तानमा अन्तर्राष्ट्रिय सेनाको नेतृत्व गरेका थिए ।

त्यहाँबाट फर्किएपछि पेट्रियास सिआइएको प्रमुख बन्नुभएको थियो । इमेलका कारण पेट्रियास र ब्राडवेलको प्रेम सम्बन्ध सार्वजनिक भएको थियो ।
