ढाका आक्रमणमा २० जना विदेशी मारिएको पुष्टि

ढाका, असार १८ । बंगलादेशको राजधानी ढाकामा रहेको एक रेस्टुरेन्टबाट शनिबार बिहानीपख आतंककारीहरुले कब्जामा लिएकामध्ये २० जनाको ज्यान गएको समाचार छ ।उनीहरुलाई आतंककारीले नियन्त्रणमा लिएका थिए । ती नियन्त्रणमा लिइएका नागरिकमध्ये २० जना विदेशी मारिएका एकजना सैनिक जर्नेलले जनाएका छन् ।राजधानी ढाकामा रहेको एक विदेशी रेस्टुरेन्टमा ‘जिहादी’हरुले हमला गरी त्यहाँ रहेका विदेशी नागरिकलाई बन्धक बनाएका थिए ।आतंककारीहरुले सो रेस्टुरेन्टमा शनिबार बिहानै आक्रमण प्रयास गरेका थिए ।बंगलादेशी सेनाका एकजना जर्नेल सहाबुद्दिनले भनेका छन्–‘कब्जमा लिइएका २० विदेशी नागरिकलाई उनीहरुले हत्या गरेका छन् । क्षतिको पूरै विवरण आइसकेको छैन र हामी प्रयासरत छौं ।’यसअघि ती विदेशीलाई छुटाउनेक्रममा ढाका प्रहरी र सेनाको संयुक्त कारबाहीकाक्रममा पाँचजना बन्दुकधारी पनि मारिएको जनाइएको थियो ।प्रहरीका अनुसार सो रेस्टुरेन्टमा आतंकवादीले हमला गरेको जानकारी पाएपछि तत्कालै प्रहरी र सेनासहितको संयुक्त सुरक्षाफौज त्यहाँ पुगेको थियो ।मारिनेमा इटाली र जापानका नागरिक धेरै परेको आशंका गरिएको छ । ती सैनिक जर्नेलले अझैपनि क्षतिको पूर्ण विवारण आउन नसकेको जानकारी दिएका छन् । रासस/एएफपी
