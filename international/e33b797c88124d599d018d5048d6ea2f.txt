थेरेसा मे बेलायतको प्रधानमन्त्री बन्ने पक्का

असार २८ – थेरेसा मे बेलायतको नयाँ प्रधानमन्त्री बन्नुहुने भएको छ । सत्तारुढ कन्जरभेटिभ पार्टीको नेता बन्ने होडमा रहेकी एन्ड्रिया लेडसमले हात झिकेपछि मे कन्जरभेटिभ पार्टीको नेतासँगै बेलायतको भावी प्रधानमन्त्री बन्ने पक्का भएको हो । मेले प्रधानमन्त्री डेविड क्यामरुनले राजीनामा दिएपछि उहाँको ठाउँ लिनुहुने छ । बेलायत युरोपियन युनियन इयुबाट बाहिरिने पक्षमा मतदान भएपनि प्रधानमन्त्री क्यामरुनले राजीनामा दिने घोषणा गर्नुभएको थियो । क्यामरुनले बुधबार महारानी समझ राजीनामा बुझाउने तयारी गर्नु भएको छ । ५९ वर्षकी टिरिरा सन् २०१० देखि गृह मन्त्री हुनुहुन्छ । प्रधानमन्त्री क्यामरुनले आफूले राजीनामा दिएलगतै मे प्रधानमन्त्री बन्ने बताउनुभएको छ । मे बेलायतको दोस्रो महिला प्रधानमन्त्री बन्नुहुनेछ । कन्जरभेटिभ पार्टीको नेता चयन भएकोमा खुसी व्यक्त गर्दै मेले बेलायतलाई राम्रो बनाउनका लागि आफ्नो प्रयास रहेने बताउनुभएको छ । 
– एजेन्सीको सहयोगमा
