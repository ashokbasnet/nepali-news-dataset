वलात्कारका मुख्य अभियुक्तले आत्महत्या गरे

फागुन २८ – भारतको नयाँ दिल्लीमा ३ महिना अघि भएको सामुहिक वलात्कार घटनाका मुख्य अभियुक्तले सोमबार विहान जेलभित्रै आत्महत्या गरेका छन् ।
मुख्य अभियुक्त रामसिंहले तिहाड जेलमा झुण्डिएर आत्महत्या गरेका हुन् । विहान ५ बजे जेलमा झुण्डिएको अवस्थामा भेटिएका सिंहलाई अस्पताल पुर्‍याएलगत्तै मृत घोषणा गरिएको थियो । उनले आफ्नै सर्ट प्रयोग गरेर झुण्डिएको हुनसक्ने जेलका अधिकारीले बताएका छन् ।
जेलभित्र उनी एक्लै थिएनन्, अरु कैदीहरु पनि थिए । एकजना सुरक्षागार्ड पनि त्यहाँ खटिएका थिए । तर यसबारे कसैलाई पनि थाहा थिएन, एक्कासी ५ वजेतिर झुण्डिएको अवस्थामा फेला परेका जेलका एक बरिष्ठ अधिकारीले बताएका छन् ।
सिंहलाई सोमबार अदालतमा पेश गरिँदै थियो । सामुहिक आत्महत्याका आरोपीहरुलाई साँढे ५ वजेपछि सुनुवाईका लागि अदालत लैजाने तयारी थियो ।
झण्डै ३ महिनाअघि भारतको राजधानी नयाँदिल्लीको एक सार्वजनिक वसमा एकजना किशोरीमाथि सामुहिक बलात्कार भएको थियो । राम सिंह त्यस वसका चालक थिए । घटनामा संलग्नको अभियोगमा सिंह सहित उनका भाई र अन्य ३ जनाविरुद्ध अदालतमा मुद्दा चलिरहेको थियो ।
एजेन्सीको सहयोगमा
