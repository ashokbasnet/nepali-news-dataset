पाकिस्तानमा हराएको विमान दुर्घटना भएको पुष्टि

मंसिर २२ – पाकिस्तानको चित्रलबाट इस्लामावादका लागि उडेको पाकिस्तान इन्टरनेशनल एयरलाइन्सको ४२ यात्रु र चालकदल सवार विमान दुर्घटना भएको रेडियो पाकिस्तानले जनाएको छ । यात्रुमध्ये दुईजना नवजात शिशु भएको बताइएको छ ।
पाकिस्तान रेडियोका अनुसार विमान पातोला गाउँ नजिकै करपालमा दुर्घटना भएको हो । विमान दिउँसो एबोटावादको हजारा नजिकैबाट सम्पर्कविहीन भएको थियो । उद्धारका लागि पाकिस्तान आर्मी हेलिकप्टरबाट दुर्घटनास्थलतर्फ गएको बताइएको छ । घटनाबारे विस्तृत विवरण आउन बाँकी छ ।
