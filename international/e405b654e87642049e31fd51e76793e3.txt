भारतमा तेलंगाना आजदेखि छुट्टै राज्य

जेठ १९ – भारतको तेलंगाना सोमबारदेखि छुट्टै राज्य बनेको छ ।
आन्ध्र प्रदेशबाट छुट्टिएर भारतको २९ औं राज्य बनेको तेलंगानामा औपचारिक रुपमा छुट्टै राज्यको हैसियतले कामकाज सञ्चालन हुँदैछ ।
तेलंगानामा पहिलो राज्य बनाउन लागेको तेलंगाना राष्ट्र समितिले पुरै हैदराबाद शहरलाई पार्टीको झन्डाको रंग जस्तै गुलाबी रंगले सजाएको भारतीय सञ्चारमाध्यमले जनाएका छन् । नयाँ राज्यका रुपमा स्थापित भएसंगै के चन्द्रशेखर रावले पहिलो मुख्यमन्त्रीको सपथ ग्रहण गर्दै हुनुहुन्छ ।
आन्ध्र प्रदेशबाट अलग्गिएको तेलंगानामा हैदराबाद सहित १० जिल्ला समेटिएका छन् । बाँकी १३ जिल्ला आन्ध्र प्रदेशमा छन् । हैदराबाद आउँदो १० वर्ष सम्म दुवै राज्यको राजधानीका रुपमा रहने छ । तेलंगाना क्षेत्रलाई सन् १९५६ मा आन्ध्र प्रदेशमा समाहित गरिएको थियो । सन् १९६९ देखि छुट्टै राज्यको माग गर्दै आन्दोलन हुँदै आएको थियो ।
