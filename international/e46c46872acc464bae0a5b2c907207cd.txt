पञ्चायतको आदेशमा सामुहिक बलात्कार

माघ ९ – भारतको पश्चिम बंगालमा गैर आदिवासीसँग प्रेम गरेको भन्दै पञ्चायतको आदेशमा युवतीमाथि सामुहिक बलात्कार भएको छ ।
एक २० वर्षकी युवतीले गैरआदिवासीसँग प्रेम गरेको भन्दै पञ्चायतले युवतीमाथि बलात्कारको आदेश दिएको भारतीय सञ्चार माध्यमले जनाएका छन् ।
बलात्कारमा संलग्नको आरोपमा १२ जना र गाउँका प्रधानलाई प्रहरीले पक्रेको छ । पन्चायतले प्रेम गरेको भन्दै दुवै जनालाई २५ हजार जरिवाना सुनाएको थियो भने युवतीले जरिवाना तिर्न नसकेपछि उनीमाथि बलात्कार गर्ने आदेश दिएको थियो ।
युवतीका परिवारले प्रहरीमा उजुरी गरेपछि घटना सार्वजनिक भएको हो । उनको एक स्थानीय अस्पतालमा उपचार भैरहेको छ ।
