११६ यात्रुसहित अल्जेरियन एअरको विमान सम्पर्कविहीन

साउन ८ – अल्जेरियाको राष्ट्रिय विमान सेवा एयर अल्जेरिइको विमान सम्पर्क विहीन भएको छ । बुर्किनाफासोबाट उडेको विमान ५० मिनेटमा सम्पर्क विहीन भएको हो । 
एअर अल्जेरियाले आफ्नो विमान सम्पर्क विहीन भएको पुष्टि गरेको बिबिसीले जनाएको छ । 
फ्लाइट एएच ५०१७ विमानमा एकसय १० जना यात्रु र ६ जना चालक दलका सदस्य रहेको समाचारमा जनाइएको छ । यो विमानले ओउगाडोउगोउबाट अल्जेरियाका लागि हप्ताको चार पटक उडान भर्दै आएको थियो ।
हराएको विमान स्थानीय समय अनुसार विहान पाँच बजेर १० मिनेटमा अवतरण गर्नुपर्ने थियो । एअर अल्जेरियाले विमानको बारेमा अनुसन्धानका लागि आपतकालीन योजना अघि सारेको अन्तर्राष्ट्रिय सञ्चार माध्यमले जनाएका छन् ।
एजेन्सीहरु
