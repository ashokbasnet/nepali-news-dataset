युनेस्कोद्वारा नयाँ कार्यक्रमहरु अस्थायी रुपमा बन्द गर्ने घोषणा

कात्तिक २५ — राष्ट्रसंघीय शैक्षिक, वैज्ञानिक तथा सांस्कृतिक संगठन (युनेस्को)ले बजेट अभावका कारण नयाँ कार्यक्रमहरु अस्थायी रुपमा बन्द गर्ने घोषणा गरेको छ । अमेरिकाले सहयोग रोक्का गरेपछि सहायता कोषमा रकम नभएकाले यो वर्षको अन्त्यसम्म कुनै नयाँ कार्यक्रम शुरु नगरिने युनेस्कोले स्पष्ट पारेको छ ।

 

युनेस्कोमा प्यालेष्टाईनको सदस्यता प्रस्ताव पारित भएसँगै अमेरिकाले सहयोग रोक्का गर्ने घोषणा गरेको थियो । अमेरिकाले सहयोग रोकेपछि युनेस्कोको बजेट साढे ६ करोड डलरले घटेको छ ।

युनेस्कोका प्रवक्ताले यो वर्ष प्राथमिकतामा परेका काम मात्रै जारी रहने र जागिर कटौती गर्ने कुनै प्रस्ताव भने नगरिने बताएका छन् । - एजेन्सी
