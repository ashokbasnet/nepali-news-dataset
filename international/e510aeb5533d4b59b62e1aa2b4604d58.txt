बम विस्फोटमा इराकमा ३० जनाको ज्यान गयो

मंसिर २० – इराकमा अशुरा पर्वका अवसरमा शिया मुस्लिम समुदायलाई लक्षित गरी भएका बम विस्फोटमा ३० जनाको ज्यान गएको छ । हिल्ला शहरको उत्तरी भागमा रहेको अल नील इलाकामा शिया मुस्लिमहरुको र्यालीमा कार बम विस्फोट हुँदा १६ जनाको ज्यान गएको छ भने बगदादमा भएका अन्य दुई बम विस्फोटमा ११ जना मारिएका छन् । 

 

घटनामा ज्यान गुमाउनेमा अधिकांस महिला र बालकालिका रहेका स्थानीय प्रहरीले जनाएको छ । इराकमा सन् २००३ को अमेरिकी हस्तक्षेपपछि साम्प्रदायिक हिंसामा उच्च वृद्धि भएको छ । त्यस यता सुन्नी कट्टरपन्थीहरुले शिया मुसलमानमाथि आक्रमण गर्ने गरेका छन् । 

 

नोभेम्बर महिनामा मात्रै इराकमा भएका यस्ता हिंसामा २ सय जनाले ज्यान गुमाएका थिए । -एजेन्सी
