वैज्ञानिकले फेला पारे समुद्रमा उड्ने पुतली

फागुन ७ – अमेरिकी वैज्ञानिकले पखेटा भएको समुद्री जीव फेला पारेका छन् । जसलाई उनीहरुले समुद्री पुतलीको नाम दिएका छन् । वैज्ञानिकका अनुसार समुद्री पुतली नाम दिइएको यो जीवले पौडने क्रममा किराफट्याङग्राले देखाउने जस्तै क्रियाकलाप देखाउँछ ।
यो जीवको दुई वटा पखेटा रहेको र पखेटा शरीरको बाहिरी भागबाट निस्कने वैज्ञानिकले बताएका छन् । तर यी जीवले आफ्नो पखेटा पौडी खेल्नका लागि भन्दा पनि उड्ने किरा र पुतलीले उड्दा प्रयोग गर्ने जस्तै गर्ने उनीहरुको भनाई छ । शोधकर्ताले समुद्री किरा वा जीवबिच धेरै समानता हुने भएपनि यस्तो पखेटा भएको कुराले भने आश्चर्यजनक बनाएको बताएका छन् । उनीहरुले सयौं वर्ष पहिले पनि समुद्री जीवमा पखेटा विकसित भएको नपाइएको बताएका छन् । अमेरिकी वैज्ञानिकका अनुसार फरक प्रकारका समुद्री पुतलीको आकार १ देखि १५ मिलिमिटरको छ । 
यो समुद्री पुतली सानो आकारको किरा जस्तो देखिने जोन्स हप्किन्स् युनिभर्सिटीका मेडिकल इन्जिनियर डा. डेबिड मुर्फीले बताउनुभयो । यो समुद्र पुतलीले दुश्मनलाई आक्रमण गर्दा वा आफ्नो बचाउका लागि पखेटको प्रयोग गर्ने गरेका पनि उहाँले बताउनुभएको छ । 
– एजेन्सीको सहयोगमा
