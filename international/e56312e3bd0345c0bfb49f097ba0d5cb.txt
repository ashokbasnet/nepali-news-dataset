बिहारमा चट्याङ लागेर एकैदिन २९ जनाको मृत्यु

काठमाडौं, असार ८ । भारतको बिहारमा चट्याङ लागेर एकैदिन २९ जनाको ज्यान गएको छ ।मंगलबार बिहारको राजधानी पटनालगायत अरु ८ जिल्लामा गरी २९ जनाको मृत्यु भएको हो ।बिहारमा केही दिनदेखिको अविरल वर्षाकाक्रममा परेको चट्याङमा अरु ९ जना घाइते भएका छन् ।बिहार सरकारले मृतकका परिवारलाई चार–चार लाख भारतीय रुपैयाँ उपलब्ध गराएको छ ।बिहारमा केही दिनदेखि पानी पर्नेक्रम जारी छ । वर्षाकै कारण त्यहाँको जनजीवन अस्तव्यस्त बनेको छ । (एजेन्सी)
