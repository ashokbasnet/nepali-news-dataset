अफगानिस्तानमा राष्ट्रपति र प्रान्तीय परिषदको चुनाव

चैत २२ – अफगानिस्तानमा आज राष्ट्रपति र प्रान्तीय परिषदको चुनाव सम्पन्न भएको छ ।
तालिबान विद्रोहीको चुनाव बिथोल्ने धम्कीका बाबजुद देशभर कडा सुरक्षाकाबीच मतदान भएको हो । तालीवानको धम्की र भारी वर्षाकाबीच पनि मतदाताको उपस्थिति उत्साहपूर्ण रहेको स्थानीय अधिकारीलाई उधृत गर्दै बिबिसीले जनाएको छ ।
लोगार प्रान्तमा एक विद्यालयमा राखिएको मतदान केन्द्रमा बिस्फोट हुँदा २ जना घाइते भएका छन् । मतदाताको सुरक्षाका लागि ४ लाख सुरक्षाकर्मी परिचालन गरिएको सरकारी अधिकारीहरुले बताएका छन् ।
राष्ट्रपति चुनावमा ८ जना उम्मेदवार छन् । राष्ट्रपति चुनावमा जीतका लागि कुनै पनि उम्मेदवारले कुल मतदानको ५० प्रतिशत मत हासिल गर्नुपर्ने हुन्छ । कुनै पनि उम्मेदवारले स्पष्ट बहुमत नल्याए दोश्रो चरणको मतदान आउँदो मे २८ तारिखमा हुनेछ ।
एजेन्सीहरु
