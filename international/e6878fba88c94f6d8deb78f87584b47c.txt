अइन अल-अरब आइएसका लडाकूहरूकाे नियन्त्रणमा

असोज १७ - ईस्लामिक स्टेट आइएसका लडाकूहरू सिरियाको कुर्दिश सहर कोबानी प्रवेश गरेको छ। आइएसका लडाकूहरू केही समय अघि कोबानी सहरमा प्रवेश गरेको र सहरको दक्षिण-पश्चिम क्षेत्र अइन अल-अरब अहिले उनीहरूको नियन्त्रणमा रहेको कुर्दिश पीपल्स प्रोटेक्शन यूनिटले बताएको छ।
आइएसको आक्रमण बढे पछि कूर्दहरूको बाहुल्यता रहेको कोबानी सहरबाट हजारौं नागरिक पहिले नै भागिसकेका छन्। कुर्दिश लडाकूहरू भने आइएससँग सडक भीडन्तका लागि तयार रहेको बताएका छन्। आइएस लडाकू कोबानी सहर प्रवेश गरेपछि टर्कीको सीमाक्षेत्रमा सडकका भीडन्त हुने सम्भावना बढेको छ।
कोबानी सहर टर्कीको सीमाबाट १०० किलोमीटर मात्र टाढा पर्छ। टर्कीको संसदले हिजो मात्रै ईराक र सिरियामा रहेका आइसिस विरुद्ध सैन्य शक्ति प्रयोग गर्ने निर्णय अत्यधिक बहुमतले पारित गरेको थियो।
