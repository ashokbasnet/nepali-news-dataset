चीनमा खाद्य सुरक्षाका दोषीलाई मृत्यूदण्ड !

असार ४ – चीनको सांघाई प्रशासनले खाद्य सुरक्षामा गम्भीर खतरा उत्पन्न गरेकोमा दोषी पाइएकालाई मृत्युदण्ड सम्मको सजायँ व्यवस्था गरेको छ ।
खाद्य सुरक्षामा खतरा उत्पन्न गरेकोमा दोषी पाइएकालाई गरिने जरिवानाको सीमा फराकिलो पार्दै अदालतले त्यसलाई गम्भीर अपराध अन्तर्गत राखी मृत्यूदण्डको सजायँसम्म हुनसक्ने व्यवस्था गरेको हो ।
कुनै पनि व्यक्तिले भविष्यमा त्यस्ता अपराधमा सामेल हुने हिम्मन नगरुन् भन्ने उद्देश्यले कानूनी तथा आर्थिक दण्डलाई कठोर बनाइएको सांघाई उच्च जनअदालतका उपाध्यक्ष जोउ बिहुआले बताउनुभएको छ ।
कठोर सजायँ दिनका लागि खाद्य सुरक्षा सम्बन्धि पाँच वटा न्यायिक व्याख्या तय गरिएको छ ।
रोगका कारण मरेका या क्वारेन्टाइन परीक्षण फेल भएका पशुपंक्षीको मासु या माछाबाट कुनै खाद्य सामाग्री तयार गरेमा वा बिक्री गरेमा तथा खाद्य सुरक्षाको मापदण्ड नपुग्ने पोषण राखी शिशु आहार बनाएमा त्यस्ता व्यक्तिलाई मृत्युदण्डको सजायँ हुनसक्ने व्यवस्था गरिएको चिनियाँ सञ्चारमाध्यमले जनाएका छन् ।
यस्तै त्यस्तो उत्पादनमा लगानी गर्ने, स्वीकृति दिने, ऋण दिने, विज्ञापन गर्ने जस्ता प्रत्यक्ष सहयोग पु¥याउनेलाई पनि सजायँ दिइनेछ ।
