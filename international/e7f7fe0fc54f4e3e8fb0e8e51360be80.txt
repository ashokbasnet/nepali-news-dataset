मामनुन हुसैन पाकिस्तानका १२ औं राष्ट्रपतिमा निर्वाचित

साउन १५ – मामनुन हुसैन पाकिस्तानको १२ औं राष्ट्रपतिमा निर्वाचित हुनुभएको छ ।
मंगलबार भएको चुनावमा तेहरिक ए इन्साफ पार्टीका बजुहुद्दीन अहमदलाई हराउँदै पाकिस्तान मुस्लिम लिगका हुसैन राष्ट्रपतिमा निर्वाचित हुनुभएको हो ।
हुसैनले ४ सय ३२ र अहमदले ७७ भोट पाएको पाकिस्तानको जीओ टीभीको अनलाइन संस्करणले जनाएको छ । हुसैनले संसद, पञ्जाब, सिन्ध, बलुचिस्तान र खैबरबाट भोट पाउनुभएको थियो । हुसैनको कार्यकाल पाँच वर्षको हुनेछ ।
मुख्य विपक्षी दल पाकिस्तान पिपुल्स पार्टीले चुनाव बहिष्कार गरेको थियो ।  ब्यापारिक पृष्ठभूमिका हुसैन १९६९ मा राजनीतिमा प्रवेश गर्नुभएको हो ।
