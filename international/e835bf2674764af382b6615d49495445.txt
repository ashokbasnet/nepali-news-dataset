आइएस विरुद्धको लडाई अमेरिकाको मात्रै हाेइन : बाराक ओबामा

असाेज ८ - अमेरिकी राष्ट्रपति बाराक ओबामाले इस्लामिक स्टेट आइएस विरुद्धको लडाई अब अमेरिकाको मात्रै नरहेको बताउनु भएको छ। सिरियामा रहेका आइएसका अखाडामा थालेको अमेरिकी हवाई आक्रमणमा अरब राष्ट्रहरूको सहयोगको प्रशंसा गर्दै ओबामाले ईस्लामिक अतिवादीहरू विरुद्धको लडाई अब अमेरिकाको मात्रै नरहेको स्पष्ट पार्नुभयो।
अमेरिका र अरब राष्ट्रहरूको पहिलो संयुक्त आक्रमणमा करिब ७० आईएस लडाकू र थप ५० जना अल-काइदा सम्बद्ध लडाकूको मृत्यू भएको अन्तर्राष्ट्रिय सञ्चार माध्यमहरूले जनाएको छ। हिजोको संयुक्त आक्रमणमा साउदी अरेबिया, यूएई, जोर्डन, बहराइन र कतार पनि सहभागी रहेको ओबामाले पुष्टी गर्नुभयो।
आइएसले सिरिया र इराकका ठूलै क्षेत्र नियन्त्रणमा लिएको छ भने झण्डै दुई महिनाको अवधीमा ईराकमा मात्रै अमेरिकाले करिब दुई सय हवाई आक्रमण गरिसकेको छ। तर हिजो पहिलोपल्ट अमेरिकाले सिरियाको सीमाभित्रै प्रवेश गरेर हवाई आक्रमण गरेको हो।
