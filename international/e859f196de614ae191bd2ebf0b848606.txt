राष्ट्रसंघका ४ कर्मचारीले इमेलबाट यौनजन्य सामग्री आदानप्रदान गरेको खुलासा

कात्तिक १४ –  संयुक्त राष्ट्रसंघका चार जना कर्मचारीले कार्यालयको काममा प्रयोग हुने इमेलबाट यौनजन्य सामग्री आदानप्रदान गरेको खुलासा भएको छ । ती कर्मचारीले कार्यालयको कामका लागि प्रयोग गरिने इमेलबाट बालबालिका रहेको यौनजन्य सामग्री साझा गरेका थिए । 
चारै जना कर्मचारीलाई कामबाट बर्खास्त गरिएको छ । उनीहरुले सन् २०१४ को जुलाइ एक देखि गएको जुन ३० सम्ममा इमेलबाट बालबालिकालाई प्रयोग गरिएको यौनजन्य सामग्री साझा गरेको रिपोर्टमा उल्लेख छ । 
ती कर्मचारी विरुद्ध कुनै आपराधिक आरोपमा कारबाही सुरु गरे नगरेको बारे भने राष्ट्रसंघले केही बताएको छैन । राष्ट्रसंघको सचिवायलयसहित अन्य कार्यालयमा गरी ४१ हजार कमर्चारी कार्यरत छन् ।
बर्खातमा परेका कर्मचारी कहाँ कार्यरत थिए र उनीहरुलाई कहिले बर्खास्त गरियो भन्ने बारेमा पनि केही खुलाइएको छैन । यस्तै कार्यालयको गाडीबाट एक सय ७३ किलो गाँजा अयात गर्ने अर्का एक कर्मचारीलाई निस्काशन गरिएको छ । 
– एजेन्सीको सहयोगमा
