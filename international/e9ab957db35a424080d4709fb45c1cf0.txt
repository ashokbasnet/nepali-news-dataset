अमेरिकी राष्ट्रपति ट्रम्प फेरि विवादमा तानिए

अमेरिकाको नेशनल फुटबल लिग ‘एनएफएल’का खेलाडीले फुटबलका बेला बजाइने राष्ट्रिय गानका क्रममा नउठी बसेको भन्दै उनले त्यस्ता खेलाडीलाई मालिकले नै कारबाही गर्नुपर्ने टिप्पणी गरेका थिए ।

अमेरिकाको अलाबामा गरिएको एक र्‍यालीमा राष्ट्रपति ट्रम्पले खेलाडीलाई तथानाम गाली गरेको दावी गरिएको छ । फुटबल खेलका क्रममा चर्चित खेलाडी कोलिन केपरनिकले देशमा भइरहेको जातीय प्रदर्शनको समर्थनमा राष्ट्रिय गानका क्रममा नउठेको भन्दै ट्रम्पले देशको झण्डाको अपमान गर्ने खेलाडीलाई कारबाही गर्नुपर्ने टिप्पणी गरेका थिए ।

यसैबीच एनएफएलका कमिश्नर रोजर गुडेलले राष्ट्रपतिको यो टिप्पणीले खेलाडीबीचमा गुट सिर्जना गर्ने भन्दै चिन्ता व्यक्त गरे । (एजेन्सी)
