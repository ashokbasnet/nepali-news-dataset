सिंह, ब्वाँसो जस्ता मांसाहारी जनावर लोप हुने अवस्थामा

पुस २६ – विश्वमा सिंह, ब्वाँसो र भालु जस्ता ठूला मांशाहारी जनावरको संख्या तीन चौथाइले घटेको एक अध्ययनले देखाएको छ ।
अमेरिकी अध्ययनकर्ताले विकसित देशहरुमा धेरैजसो मांशाहारी जनावर लोप हुने अवस्थामा पुगेका बताएका छन् । अहिलेको संख्या यसअघिको वास्तविक संख्याको आधा भन्दा कम रहेको छ ।
बासस्थान नष्ट हुनु तथा मानवीय गतिविधि मांसाहारी जनावरको संख्या घट्नु मुख्य कारणका रुपमा देखिएको छ ।
मुख्य अध्ययनकर्ता प्रोफेसर विलियम रिप्पलले मांशाहारी जनावरको संख्या घट्दै गइरहेको र धेरैजसो जनावरहरु स्थानीय वा विश्वव्यापी रुपमै लोप हुने अवस्थामा पुगेका बताउनुभयो । ठूला मांसाहारी जनावरको संख्या घट्दै जाँदा हरिण, बाह्रसिंगे जस्ता साकाहारी जनावरको संख्या बढेको छ ।
तर यस्तो वृद्धि बनस्पतिका लागि हानिकारक र पंक्षी तथा साना स्तनधारी जनावरको जीवनयापनमा बाधाकका रुपमा देखिएको छ । अनुसन्धानकर्ताले अफ्रिकामा सिंह र चितुवाको संख्या घट्दै जाँदा बाँदर प्रजातिको संख्या बढेको र यो वृद्धि खेतबाली र पशु चौपायाका लागि ठूलो चुनौती बनेको बताएका छन् ।
उनीहरुले वातावरणमा मांसाहारी जनावरको भूमिकाको पहिचान गरी उनीहरुको संरक्षणमा उचीत ध्यान पुर्‍याउन आग्रह गरेका छन् ।
