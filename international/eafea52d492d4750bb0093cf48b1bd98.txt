विश्वमा हतियार राख्ने क्रम बढ्यो

फागुन २१ - विश्वमा पछिल्लो समय सर्वसाधारणले पनि बन्दुक पेस्तोल जस्ता साना हतियारको राख्ने क्रम बढेको छ । साना हतियारबारे अनुसन्धान गर्दै आएको बेवसाईट गनपोलिसी डट कमले जनाए अनुसार विश्वभर अहिले ८७ करोड ५० लाख भन्दा बढी साना हतियार रहेका छन् । जसमध्ये ७५ प्रतिशत हतियार सर्वसाधारणले प्रयोग गर्दै आएका छन् ।

 

साना हतियारको प्रयोगबाट दैनिक १ हजार भन्दा बढी मानिसको ज्यान जाने र १० लाख भन्दा बढी मानिस घाईते हुने या कुनै न कुनै रुपमा त्यस्ता हतियारबाट पीडित हुने वेबसाईटमा उल्लेख छ । हरेक वर्ष ८० लाख वटा साना हतियार र तिनमा लाग्ने गोली १० देखि १५ अर्ब उत्पादन हुँदै आएको छ । साना हतियार र तिनका गोलीको व्यापार हरेक वर्ष डलरले बढ्दै गएको छ ।

बेवसाईटले जनाए अनुसार अमेरिकामा सबैभन्दा धेरै साना हतियारको प्रयोग हुँदै आएको छ । दोश्रो नम्बरमा भारत, तेश्रोमा चीन, चौथोमा जर्मनी र पाँचौमा फ्रान्स छन् । अमेरिकामा हुने हत्या या आत्महत्या मध्ये ७५ प्रतिशत साना हतियारको प्रयोगबाट हुने गरेको छ भने भारतमा त्यस्तो हत्याको प्रतिशत १४ रहेको छ ।
- एजेन्सीको सहयोगमा
