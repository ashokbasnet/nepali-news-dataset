फान्समा जैविक, रासायनिक हमलाको खतरा : प्रधानमन्त्री म्यानुअल भाल्स

मंसिर ३ – फान्सका प्रधानमन्त्री म्यानुअल भाल्सले आतंकवादी संगठनले फान्समा जैविक, रासायनिक हमला गर्नसक्ने खतरा रहेको बताउनुभएको छ । फान्सको संसदमा भएको छलफलमा उहाँले यस्तो बताउनुभएको हो । 
‘प्रत्येक समय हमलाको नयाँ नयाँ तरिकाहरु देखिएका छन्, आक्रमणकारीहरुको विकृत सोचको कुनै सीमा छैन, हामी कुनैपनि विकल्पलाई छाड्न सक्दैनौँ’ प्रधानमन्त्री भाल्सले भन्नुभयो, ‘ म सतर्कता साथ भन्न सक्छु की जैविक र रासायनिक हतियारको प्रयोगबाट गरिने हमलाका बारे हामीले ध्यान राख्नु पर्छ ।’
फान्समा लागेको संकटकालको समय तीन महिना थप्ने बारे संसदमा छलफल चलिरहेको छ । 
गएको शुक्रबार पेरिसमा भएको आत्मघाती हमलाको सन्दर्भमा यो खतरा बारे कुरा गरिएको बिबिसीले जनाएको छ । पेरिस आत्मघाती हमलामा १ सय २९ जनाको ज्यान गएको थियो । आक्रमणको जिम्मा इस्लामिक स्टेट आइएसले लिएको छ ।
