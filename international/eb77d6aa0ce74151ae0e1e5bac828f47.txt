​बाबा राम रहीमको आश्रममा विस्फोटक पदार्थ भेटियो

भदौ २४ – बाबा राम रहीमको आश्रम ‘डेरा सच्चा सौदा’ को सिरसामा रहेको मुख्यालयमा शुक्रबारदेखि सुरु भएको खोजतलास शनिबार पनि जारी छ । 

शनिबार सिरसामा रहेको राम रहीमको मुख्यालयबाट ८१ कार्टुन विस्फोटक पदार्थ फेला परेको बिबिसी हिन्दीले जनाएको छ । बरामद गरिएको विस्फोटक सामग्री गाईको दाना राख्ने ठाउँमा लुकाइराखेको थियो । मुख्यालयमा राखिएको विस्फोटक पदार्थ आतिशबाजी गर्न राखिएको हुनसक्ने प्रहरीको भनाई छ । 

सिरसामा १५ दिनदेखि इन्टरनेट सेवा ठप्प छ । रेल  चलेको छैन । साथै बाजेका, बेगु र नेजियामा शनिबार पनि कफ्र्यू जारी छ । यसअघि शुक्रबार भएको खानतलाशीमा आश्रमबाट पाँच बालकको उद्धार गरिएको  थियो । सिरसामा रहेको राम रहीमको आश्रम ६८ वषदेखि चलिरहेको  छ । दुईवटा परिसरमा विभाजित राम रहीमको आश्रम ७ सय एकड जमिनमा फैलिएको  छ ।
