रुसलाई अमेरिकाको चेतावनी

वैशाख १२ – अमेरिकी विदेशमन्त्री जोन केरीले रुसलाई युक्रेनको संकट साम्य पार्नका लागि सहयोग गर्न वा थप प्रतिबन्धको सामना गर्न चुनौती दिनुभएको छ ।
पूर्वी युक्रेनमा अस्थिरता उत्पन्न गराउन रुसको हात रहेको भन्दै उहाँले रुस समर्थक प्रदर्शनकारीलाई रोक्न रुसले कुनै पहल नगरेको आरोप पनि लगाउनुभयो ।
रुसका कुनै पनि अधिकारीले युक्रेनको समस्या समाधानका लागि सार्वजनिक अभिव्यक्ति नदिएको, पृथकतावादीलाई जेनेभा सम्झौताको पालना गर्न, अडान त्याग्न र हतियार त्यागेर युक्रेनी भवनलाई नियन्त्रण मुक्त गराउन कुनै आग्रह वा सहयोग नगरेको केरीले दावी गर्नुभयो ।
उहाँले रुसले पूर्वी युरोपमा अस्थिरता उत्पन्न गराउन सक्रिय भूमिका निर्वाह गरेको भन्दै जनशक्ति, हतियार, पैसा र परिचालन योजनामा पृथकतावादीलाई सघाएकोमा अमेरिका विश्वस्त रहेको पनि बताउनुभयो ।
