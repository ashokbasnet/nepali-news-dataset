फ्रान्सको राष्ट्रपतिमा सार्कोजी पराजित

बैशाख २५– फ्रान्सको राष्ट्रपति चुनावमा समाजबादी नेता फ्र्याँकोईस होल्याड बिजयी हुनुभएको छ । कुल ५२ प्रतिशत भोट ल्याएका होल्याण्डले निकोलास सार्कोजीलाई हराउदै राष्ट्रपति बन्नुभएको हो ।

 

सारकोजीले ४८ प्रतिशत भोट ल्याउनुभएको छ । फ्रान्सका एक अनुभबी नेता मानिने होल्याण्डले अहिलेसम्म कुनै पनि सरकारी लाभको पद लिनुभएको छैन । उहाँको जितसंगै फ्रान्सले सन् १९८८ पछि समाजवादी नेतृत्व पाएको छ ।
नतिजा घोषणापछि आफ्नो मुख्य प्रभाब क्ष्ोत्र मानिएको मध्य फ्रान्समा आयोजित सभामा बोल्दै नबनिर्वाचित राष्ट्रपति होल्याण्डले फ्रान्सका जनताले परिवर्तनको लागि आफुलाई भोट दिएको बताउनुभयो । पुरै युरोपले आफुबाट ठुलो आशा गरेको भन्दै उहाँले आर्थिक संकट समाधानको लागि सरकारी खर्च कटौती एउटा मात्रै बिकल्प नभएको बताउनुभयो ।
उता आफ्नो पराजय स्वीकादै सार्काेजीले होल्याण्डलाई बधाई दिनुभएको छ । चुनाबमा पराजित भए राजनीतिबाट सन्यास लिने घोषणा गरेका सारकोजीले अब देशको राजनीतिमा आफ्नो अलग भुमिका हुने बताउनुभयो ।
