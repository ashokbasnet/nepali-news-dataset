जुलुसमा आत्मघाती बम विस्फोट हुँदा २१ जनाको मृत्यु

मंसिर १२ – नाइजेरियाको कानो राज्यमा भएको आत्मघाती बम विस्फोटमा २१ जनाको ज्यान गएको छ । कानो राज्यमा शिया मुसलमानको एक जुलुसमा आत्मघाती आक्रमणकारीले आफैलाई विस्फोट गराएका हुन् । घटनामा अन्य धेरै मानिस घाइते भएका छन् । आक्रमणकारी जुलुसमा प्रवेश गर्ने वित्तिकै विस्फोट गराएको समाचार संस्था एएफपीले जनाएको छ । विस्फोटको जिम्मेवारी अहिलेसम्म कुनै पनि समुहले लिएको छैन । तर विद्रोही संगठन बोको हरामले विस्फोट गराएको हुन सक्ने आशंका गरिएको छ । नाइजेरियामा गएको ६ वर्षदेखि बोको हरामले आतंककारी आक्रमण गर्दै आएको छ । यसक्रममा हजारौं मानिसको ज्यान गएको छ भने २० लाख भन्दा धेरै मानिस विस्थापित भएका छन् । 
– एजेन्सीको सहयोगमा
