नविकरणीय उर्जाको प्रयोग बढाउनु पर्नेमा वानको जोड

माघ ४ – संयुक्त राष्ट्रसंघका महासचिव वान कि मुनले नविकरणीय उर्जाको प्रयोगलाई प्राथमिकता दिनुपर्ने बताउनुभएको छ ।
अन्तर्राष्ट्रिय नविकरणीय उर्जा एजेन्सी आइआरइएनएको बैठकमा महासचिव वानले पेट्रोलियम पदार्थ जस्तो अनविकरणीय उर्जाको स्रोत एक दिन सकिने भएकाले नविकरणीय उर्जाको उत्पादन र प्रयोगलाई बढावा दिनु पर्ने बताउनुभयो ।
युएईको राजधानी अबुधाबीमा भएको बैठकमा उर्जासँग सरोकार राख्ने विभिन्न देशका प्रतिनिधि, निजी क्षेत्र, लगानी कर्ता तथा वित्तिय संस्थाका प्रतिनिधिको सहभागिता थियो । बैठकमा राष्ट्रसंघ महासचिव वानले नविकरणीय उर्जा सुरक्षित रहनुका साथै यसले मानशिक शान्ति पनि दिने बताउनुभयो ।
नविकरणीय उर्जा अहिले प्रयोग भइरहेको अनविकरणीय उर्जा भन्दा सस्तो पर्ने भएकाले यसको उत्पादनमा जोड दिनु पर्ने उहाँको भनाई छ । सन् २०१२ यता सौर्य तथा वायु उर्जा उत्पादनको क्षेत्रमा निकै सकारात्मक विकास भएको महासचिव वानले बताउनुभयो ।
नविकरणीय उर्जाको विकासका लागि सरकारी निकाय, लगानी कर्ता, वित्तिय संस्था तथा सर्वसाधारण नागरिक सबै एक जुटहुन पर्नेमा महासचिव वानले जोड दिनुभयो । 
– एजेन्सीको सहयोगमा
