पाकिस्तानमा आत्मघाती आक्रमण, २६ जनाको मृत्यु

पुस १५ – पाकिस्तानको उत्तरपश्चिमी प्रान्त खैबरपख्तुनख्वामा आत्मघामती बम विस्फोट हुँदा २६ जनाको ज्यान गएको छ । मरदान शहरको मध्येभागमा रहेको एक सरकारी भवन नजिक भएको आत्मघाती आक्रमणमा अन्य ४५ जना घाइते भएका छन् ।
मरदानमा रहेको राष्ट्रिय डाटाबेस तथा पञ्जिकरण प्राधिकरणको कार्यालय बाहिर विस्फोट भएको हो । पास्कितानी तालिवानले विस्फोटको जिम्मा लिएको छ । गएको वर्षको डिसेम्बर १६ मा पेशसावरको एक विद्यालयमा एक सय ५० विद्यार्थी तथा शिक्षकको ज्यान जाने गरी भएको आक्रमण पछिको यो सबै भन्दा ठूलो आक्रमण हो । मोटरसाइकलमा आएका आक्रमणकारीले प्राधिकरणको कार्यालयमा छिर्ने बेलामा सुरक्षागार्डले रोकेपछि आफैलाई विस्फोट गराएका थिए ।
विस्फोटनमा परि ज्यान गुमाउनेमा अधिकांश सर्वसाधारण नागरिक रहेको सरकारी अधिकारीले बताएका छन् । प्राधिकरणमा परिचय पत्र लिनका लागि आएका नागरिकको भिड रहेका बेला विस्फोट भएको हो । 
– एजेन्सीको सहयोगमा
