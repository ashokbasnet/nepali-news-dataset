टेक्ससमा एउटा एयर बेलुनमा आगलागी, १६ जनाको मृत्यु

काठमाडौं, साउन १६ । अमेरिकाको टेक्ससमा एउटा एयर बेलुनमा आगलागी हुँदा त्यसमा सवार १६ जनाको मृत्यु भएको छ ।

स्थानीय समयअनुसार बिहान ७ बजेर ४० मिनेटमा एयर बेलुनमा आगलागी हुँदा त्यसमा सवार सबैको मृत्यु भएको हो

टेक्ससको राजधानीभन्दा झन्डै ५० किलोमिटरको दुरीमा एयर बेलुन खेतमा झरेको बताइएको छ ।

अमेरिकी सञ्चारमाध्यमले बिजुलीको तारमा ठोक्किएर बेलुनमा आगो लागेको हुनसक्ने आशंका गरेका छन् ।

तर त्यसको पुष्टि भने अधिकारीहरुले गरेका छैनन् । एक घण्टाका लागि उडेको बेलुन आधा घण्टामा नै खसेको थियो । घटनाबारे छानबिन भइरहेको अमेरिकी अधिकारीहरुले जनाएका छन् । (एजेन्सी)
