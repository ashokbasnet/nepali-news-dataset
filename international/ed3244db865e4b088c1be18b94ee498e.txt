अमेरिकी सेनाको आक्रमणमा आइएसका उपप्रमुख मारिए

भदौ ५ – इराक तथा सिरियाका विभिन्न क्षेत्रमामा हिंशात्मक गतिविधि गर्दै आएको विद्रोही संगठन इस्लामिक स्टेट आइएसका उप प्रमुख मारिएका छन् । अमेरिकी सेनाले गरेको उत्तरी इराकमा गरेको आक्रमणको क्रममा आइएसका उप प्रमुख फादल अहमद अल हेली मारिएको ह्वाइट हाउसले जनाएको छ ।
हाजी म्युताजका नामले चिनिने हेली आइएसको दोस्रो उच्च नेता रहेको जनाइएको छ । इराकको मोसुल शहरमा गएको मंगलबार गरिएको आक्रमणको क्रममा हेली मारिएको ह्वाइट हाउसले जनाएको छ । हेलीको कारमा आक्रमण गरेर उनलाई मारिएको हो । हेली मारिएसँगै आइएसको अभियानमा ठूलो धक्का लागेको अमेरिकी दाबी छ । गएका केही महिना यता अमेरिकी सेनाको नेतृत्वमा इराक र सिरियामा भएका हवाइ आक्रमणको क्रममा आइएसका धेरै नेता मारिएका छन् ।
– एजेन्सीको सहयोगमा
