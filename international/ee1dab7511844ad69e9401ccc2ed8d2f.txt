सुत्केरी बिदाको अवधी घटाउने प्रस्तावको बिरोध

जेठ २१ – बंगलादेशमा महिला अधिकारवादी र स्वास्थ्यकर्मीले महिलालाई दिने सुत्केरी बिदाको अवधी घटाउने प्रस्तावको विरोध गरेका छन् । कपडा उद्योगमा कार्यरत महिलाका लागि उद्योगहरुले ल्याएको प्रस्तावमा सुत्केरी भएपछि दिने बिदाको अवधि १६ हप्ताबाट घटाएर १२ हप्ता कायम गरिने उल्लेख गरिएपछि विरोध चर्किएको छ ।

 

उद्योगहरुले लामो बिदा दिँदा महिलाले धेरै सन्तान जन्माउने र जनसंख्या बृद्धि हुने तर्क गरेपछि अधिकारकर्मीहरु आक्रोशित बनेका हुन् । लामो बिदा नपाउँदा महिला र उनका नवजात शिशुको स्वास्थ्यमा गम्भीर असर पर्ने स्वास्थ्यकर्मीहरुको भनाई छ । बंगलादेश तयारी पोशाक तथा निर्यात संघले भारत, नेपाल र ईन्डोनेशियाको उदाहरण दिंदै महिलालाई ८४ दिन मात्रै सुत्केरी बिदा दिनुपर्ने प्रस्ताव गरेको छ ।

बंगलादेशी श्रम मन्त्रालयले भने श्रम ऐनमा संसोधन गरेर नीजि क्षेत्रका श्रमिकलाई पनि ६ महिनाको बिदा दिन नीजि क्षेत्रलाई सुझाव दिएको छ । बंगलादेशमा सरकारी महिला कर्मचारीले ६ महिना सुत्केरी बिदा पाउने व्यवस्था छ ।
