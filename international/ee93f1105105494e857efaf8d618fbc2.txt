इलेक्ट्रोल कलेज मतमा ट्रम्प विजयी

पुस ५ – अमेरिकाको राष्ट्रपतिमा निर्वाचित रिपब्लिकन डोनाल्ड ट्रम्प इलेक्ट्रोल कलेजमा विजयी हुनुभएको छ । गएको नोभेम्बरमा भएको चुनावको जितलाई वैधता दिन इलेक्ट्रोल कलेजमा जित आवश्यक थियो । ट्रम्पले दुई सय ७० इलेक्ट्रोल मत पाएको अमेरिकी इलेक्ट्रोल कलेजले जनाएको छ । योसँगै ट्रम्पको ह्वाइट हाउस यात्राले औपचारिक मान्यता पाएको छ । अमेरिकी चुनावमा रुसले ह्याक गरेर प्रभाव पारेको भन्ने खरब आइरहेका बेला ट्रम्पको जितले औपचारिक मान्यता पाएको हो ।
अमेरिकी गुप्तचर निकाय सिआइएले रुसी ह्याकरले डेमोक्र्याटिक पार्टी तथा हिलारी क्लिन्टनका सहयोगीको इमेल ह्याक गरेको र त्यसले गर्दा चुनावमा प्रभाव परेको बताएको छ । यस विषयमा छानविन भइरहेको छ । आउँदो जनवरी ६ मा अमेरिकी सिनेट तथा कांग्रेसको विशेष संयुक्त सत्रमा ट्रम्प विजयी भएको औपचारिक घोषणा गरिने छ । राष्ट्रपतिमा निर्वाचित ट्रम्पले राष्ट्रिय एकताका लागि कडा मेहनत गर्ने बताउनुभएको छ । यस्तै आफू सबै अमेरिकीको राष्ट्रपति बन्ने उहाँले प्रतिवद्धता समेत जनाउँदै आउनुभएको छ ।
अमेरिकामा अहिले ट्रम्प विरोधी अभियान पनि चलिरहेको छ । यस अभियानका कारण उहाँको ह्वाइट हाउस यात्रा सहज भने नहुने पक्का छ ।
