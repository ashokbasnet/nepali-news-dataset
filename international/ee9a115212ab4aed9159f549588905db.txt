भारत उत्तराखण्डमा बाढीमा परेर ३० जनाको मृत्यु

काठमाडौं, असार १७ – भारतको उत्तराखण्डमा बाढीमा परेर ३० जनाको ज्यान गएको छ । ठूलो वर्षापछि आएको बाढीका कारण पिथौरागर र चमोली जिल्लामा धेरै घरमा क्षति पुगेको र खेतबारी डुबानमा परेको स्थानीय अधिकारीलाई उधृत गर्दै बिबिसीले जनाएको छ । धार्चुलाको शुभ गाउँमा बाढीले ३ वटा पुल बगाएको छ । 
भारतका गृहमन्त्री राजनाथ सिंहले उत्तराखण्डमा उच्च सतर्कता अपनाएर उद्धार तथा राहतको काम तीव्र बनाउन निर्देशन दिनुभएको छ । त्यहाँ अझै केही दिन भारी वर्षा हुने अनुमान गरिएको छ ।
