अमेरिकाको आलास्कामा शक्तिशाली भूकम्प

माघ ९ – अमेरिकाको आलास्कामा शक्तिशाली भूकम्प गएको छ । स्थानीय समयअनुसार राति साढे नौ बजे ८ रेक्टर स्कलको भूकम्प गएको बीबीसीले जनाएको छ ।

भूकम्प लगत्तै स्थानीय प्रशासनले त्यहाका नागरिकलाई सर्तक हुन आग्रह गरेको छ । भूकम्प गएपछि त्यहा सुनामी आउन सक्ने भन्दै नागरिकलाई सर्तक हुन आग्रह गरिएको हो । 
अलास्काको ३ सय किलोमीटर उत्तरी दक्षिण भागमा रहेको कोडियाक क्षेत्रलाई भूकम्पको केन्द्रविन्दु मापन गरिएको छ । अमेरिकाको राष्ट्रिय मौसम सेवाका अनुसार भूकम्पको धक्का क्यालिफोर्निया, अलास्का र ब्रिटिस कोलम्बियासम्म पुगेको थियो ।
