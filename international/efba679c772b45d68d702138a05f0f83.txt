भारत उच्च अदालत फैसला : नदीलाई मानिसलाई जस्तै अधिकार

चैत ८ – भारत उत्तराखण्डको उच्च अदालतले भारतको गंगा र यमुना नदीलाई मानिसलाई जस्तै अधिकार दिनुपर्ने फैसला गरेको छ । 
गंगा र यमुना नदी पनि मानव जस्तै भएको भन्दै अदालतले मानिसको जति नै अधिकार दिने फैसला गरेको हो । प्रदूषित नदीको संरक्षण र प्रवद्र्धनका लागि यस्तो आदेश दिएपछि अब नदीमा प्रदूषण गर्नु मानिसलाई क्षति पुर्‍याउनु जतिकै अपराध मानिनेछ । 
गंगा र यमुना नदीलाई भारतमा हिन्दु धर्मावलम्बीले देवीको रुपमा पुज्ने गर्दछन् । नदीको कानूनी अधिकार संरक्षण गर्न दुईजना उच्च सरकारी अधिकारी नियुक्त गरिएको छ । उनीहरुले नदीको अधिकारको वकालत र रक्षा गर्नेछन् ।
