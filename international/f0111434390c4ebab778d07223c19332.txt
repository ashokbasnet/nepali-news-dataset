जहाँ प्रेम विवाहमाथि रोक लगाइयो

असार २९ – भारतको उत्तर प्रदेश राज्यको एउटा गाउँमा गाउँ पञ्चायतले प्रेम विवाह माथि प्रतिबन्ध लगाएको छ । बागपत जिल्लाको असार गाउँ पञ्चायतले प्रेम विवाहमा प्रतिबन्ध लगाउँदै प्रेम विवाह गर्नेले गाउँमा बस्न नपाउने उर्दी जारी गरेको प्रेस ट्रस्ट अफ ईण्डिया (पिटिआई) ले जनाएको छ ।

 

गाउँ पञ्चायतले ४० वर्ष मुनिका महिलालाई एक्लै बजार जान र युवतीहरुलाई मोबाईल फोन प्रयोग गर्न पनि रोक लगाएको छ ।  गाउँ पञ्चायतको बैठकपछि जारी गरिएको उर्दी अनुसार घर बाहिर जाँदा महिलाले आफ्नो टाउको ढाक्नु पर्नेछ ।  

प्रहरीले यसबारे जानकारी प्राप्त भएको र गूप्तचर विभागको रिपोर्टपछि मात्रै कारवाही गर्ने पिटिआईले जनाएको छ ।
