इक्वेडरमा भूकम्पमा परी मृत्यु हुनेको संख्या २ सय ३५ पुग्यो, १५ सय घाइते

काठमाडौं, बैशाख ६ । ल्याटिन अमेरिकी मुलुक इक्वेडरमा गएको भूकम्पमा परी मृत्यु हुनेको संख्या २ सय ३५ पुगेको छ ।

१५ सयभन्दा बढी घाइते भएको इक्वेडरका अधिकारीले बताएका छन् । राजधानी क्योटोबाट १ सय ६० किलोमिटर दूरीको म्युसिनी शहर केन्द्रबिन्दू भएर १९ किलोमिटर गहिराईमा आइतवार ७ दशमलव ८ म्याग्निच्यूडको भूकम्प गएको हो ।

भूकम्पले व्यापक क्षति पु¥याएको छ । भूकम्प प्रभावित क्षेत्रमा उद्दार तथा राहतका लागि १० हजार सैनिक तथा तीन हजार पाँच सय प्रहरी परिचालन गरिएको त्यहाँको सरकारले जनाएको छ ।

सरकारले भूकम्पबाट बढी प्रभावित ६ वटा प्रदेशमा संकटकाल घोषणा गरेको छ । मन्ता शहरमा पनि व्यापक क्षति पुगेको छ ।

सडकहरु भासिएका छन् भने विद्युत, सञ्चार सेवा अवरुद्ध भएको छ । भूकम्प लगत्तै ५ दशमलब ४ माथिका धेरै पराकम्प गएका छन् ।

यो भूकम्प सन् १९७९ मा शनिवारको दिन म्युसिनी शहरमा गएको भूकम्प पछिको ठूलो भएको बताइएको छ । (एजेन्सी)
