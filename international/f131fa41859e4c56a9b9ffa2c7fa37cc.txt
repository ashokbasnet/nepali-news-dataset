फिलिपिन्समा रेडियो पत्रकारको हत्या

मंसिर १५ – फिलिपिन्समा एक रेडियो पत्रकारको गोली हानी हत्या भएको छ ।
रेडियो अबान्तका पत्रकार जोआस डिग्नोसलाई बुकिदनोन प्रान्तको सेर राजमार्गमा गोली हानी हत्या गरिएको हो । मोटरसाइकलमा सवार आक्रमणकारीले उनीमाथि धेरैपटक गोली हानेको र उनको घटनास्थलमै ज्यान गएको स्थानीय प्रहरीले जनाएको छ ।
आक्रमणका बारेमा अनुसन्धान थालिएको छ । फिलिपिन्सलाई पत्रकारका लागि विश्वकै असुरक्षित देशका रुपमा लिइन्छ । सन् १९८६ मा त्यहाँ प्रजातन्त्र पुनस्र्थापना भएयता २ सय भन्दा बढी सञ्चारकर्मीको हत्या भैसकेको छ ।
सन् २००९ मा भएको हत्याकाण्डमा ज्यान गुमाउने ५८ जनामध्ये ३२ जना पत्रकार थिए ।
