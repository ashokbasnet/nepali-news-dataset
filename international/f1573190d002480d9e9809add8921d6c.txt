गर्भवती युवराज्ञीको जानकारी दिने नर्सको रहस्यमय मृत्यू

मंसिर २३ – फर्जी फोन कलमा बेलायती युवराज्ञीको स्वास्थ्य अवस्थाबारे जानकारी दिने नर्सको रहस्यमय मृत्यू भएको छ । 

किङ एडवर्ड अस्पतालमा कार्यरत भारतीय मुलकी नर्स जैसिन्था सौल्दान्हा मृत अवस्थामा भेटिएको अन्तर्राष्ट्रिय संचार माध्यमले जनाएका छन् ।

 

गर्भवती भएर अस्पतालमा भर्ना भएकी युवराज्ञी केट मिडलटनका बारेमा रेडियो अष्ट्रेलियाका दुई जना पत्रकारले महारानी एलिजावेथ र राजकुमार चार्ल्स बनेर फोन गरेपछि ती नर्सले शाही परिवारबाटै फोन आएको सम्झेर युवराज्ञीका बारेमा सबै जानकारी दिएकी थिइन् ।

फर्जी कल गर्ने दुवै पत्रकारलाई बर्खास्त गरिएको छ । बेलायती राजपरिवारले नर्सको निधनप्रति गहिरो दुख व्यक्त गर्दै राजपरिवारले नर्सलाइ दोषी नमानेको प्रष्टिकरण दिएको छ । फोन दरबारबाट नगरेको पुष्टि भएपछि  ती नर्स तनावमा रहेको र पछि उनले आत्महत्या गरेको हुन सक्ने टिप्पणी गरेका छन् ।
