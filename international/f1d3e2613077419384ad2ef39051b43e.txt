डेढ किलोमिटर लामो सुरुङ बनाएर जेलबाट भागेका लागु औषध तस्कर पक्राउ

पुस २५ – जेल तोडर भागेका मेक्सिकोका कुख्यात लागु औषध तस्कर पक्राउ परेका छन् । एल चापोका नामले चिनिने गुजमानलाई जेलबाट भागेको ६ महिनापछि पक्राउ गरिएको हो ।
सन् २०१४ मा पक्राउ परेका गुजमानलाई राजधानी मेक्सिको सिटीको बाहिरी क्षेत्रमा रहेको देश कै सबैभन्दा सुरक्षित जेलमा राखिएको थियो । उनी ६ महिना अघि डेढ किलो मिटर लामो सुरुङ मार्ग बनाएर जेलबाट भागेका थिए । गुजमान विश्वकै मोस्ट वान्टेड लागु औषध तस्करको रुपमा चिनिन्छन् । मेक्सिकोका प्रधानमन्त्री एन्डरिके पेन्या निएटोले सामाजिक सञ्जाल ट्वीटर मार्फत गुजमान पक्राउ परेको पुष्टि गर्नुभएको छ ।
गुजमानको नेतृत्वमा रहेको सिनालोआ कार्टेलले अमेरिकामा कोकिन, हिरोइन तथा मेथमफेटामिन लागु औषध तस्करी गर्ने गरेका थिए ।
अमेरिकाले गुजमान बारे जानकारी दिनेलाई ५० लाख डलर पुरस्कार दिने घोषणा गरेको थियो । गुजमान दुई पटकसम्म जेलबाट भागेका छन् । यसअघि सन् १९९३ मा ग्वाटेमालमा पक्राउ परेका उनी सन् २००१ मा जेलबाट भागेका थिए । 
– एजेन्सीको सहयोगमा
