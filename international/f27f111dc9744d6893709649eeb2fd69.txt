डाक्टरको सल्लाहमा आत्महत्या गर्न पाइने

असार २ – क्यानाडाको सर्वोच्च अदालतले चिकित्सकको सहयोगमा आत्महत्या गर्न पाउने फैसला सुनाएको छ । झण्डै एक वर्षको ढिलाई पछि न्यायाधीस लिन स्मीथले वर्तमान कानून गैरसंवैधानिक भएको ठहर गर्दैै मृत्युको मुखमा पुगेका बिरामीले मृत्यु कुर्नुभन्दा डाक्टरको सहयोगमा मृत्यु वरण गर्न सक्ने फैसला सुनाउनुभएको हो ।

 

न्यायाधीश स्मीथले आत्महत्या आफैमा अवैध नरहेको जिकिर गर्दै शारीरिक रुपमा असक्षम रहेकाहरुले आफ्नो जीवन अन्त्य गर्न पाउने अधिकारलाई कानूनले रोक्न नसक्ने बताउनुभएको अन्तर्राष्ट्रिय सञ्चारमाध्यमले जनाएका छन् ।

सरकारी अधिकारीहरुले अदालतमा सुनुवाईका क्रममा कसैको मद्धतले गर्ने आत्महत्याले सामाजिक मूल्य मान्यतालाई चुनौती दिने जिकिर गर्दै कसैलाई पनि त्यस्तो अधिकार दिन नहुने तर्क गरेका थिए ।
