‘छोटु ग्यांग’ले ‘हतियार बिसायो’, २४ प्रहरी रिहा

काठमाडौं, वैशाख ८ । पाकिस्तानमा विगत केही सातायता सेनासँग टक्कर लिइरहेको ‘छोटु ग्यांग’ नामक आपराधिक समूहले हतियार बिसाउँदै २४ प्रहरीलाई रिहा गरेको छ ।पाकिस्तानी सेनाले रिहा गरिएका प्रहरीसँगै ग्यांगका केही सदस्यसमेत उपस्थित भएर हतियार बुझाएको जनाएको छ ।अन्तिम कारबाहीको चेतावनी दिएपछि उनीहरुले पाक सेनासमक्ष हतियार बुझाएको बताइएको छ ।तर, ग्यांगका नाइकेले नै हतियार बुझाएकोबारेमा भने स्पस्ट हुन सकेको छैन ।दुई साताअघिमात्र सो समूहले पाकिस्तानमा सात प्रहरीको हत्या गर्नुका साथै २४ प्रहरीलाई अपहरण गरेको थियो ।कब्जा गरिएका प्रहरीलाई सिन्ध नदी क्षेत्र आसपास राखेको पहिचान भएपछि सेनाले कारबाही थालेको थियो । (एजेन्सी)
