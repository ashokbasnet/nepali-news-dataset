ओबामाले म्यानमारको भ्रमण गर्ने

कात्तिक २४ – अमेरिकी राष्ट्रपति बाराक ओबामाले म्यानमारको भ्रमण गर्नुहुने भएको छ । ह्वाइट हाउसका अनुसार आउँदो नोभेम्बर १७ देखि २० तारिख सम्म म्यानमार, थाईल्याण्ड र कम्बोडिया समेत पुग्नुहुनेछ ।

 

अमेरिकी राष्ट्रपतिले म्यानमारको भ्रमण गर्न लागेको यो पहिलो पल्ट हो । ह्वाईट हाउसका प्रवक्ता जे कार्नीले राष्ट्रपति ओबामाको भ्रमणको उद्देश्य म्यानमारको प्रजातान्त्रिक संक्रमणकाल अन्त्यका लागि नागरिकलाई प्रोत्साहित गर्नु रहेको बताएका बीबीसीले जनाएको  छ ।

प्रजातन्त्रवादी नेतृ आङ सान सुकीको रिहाईसंगै सुरु भएको म्यानमारको राजनीतिक सुधारप्रति अमेरिकाले चासो दिंदै आएको छ । सम्बन्ध सुधारको प्रयास स्वरुप अमेरिकाले केही प्रतिबन्ध हटाउनुका साथै राजदूत समेत नियुक्त गरिसकेको छ ।

यसअघि विदेशमन्त्री हिलारी क्लिन्टनले डिसेम्बरमा म्यानमारको भ्रमण गर्नुभएको थियो ।
