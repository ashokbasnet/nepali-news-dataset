‘असदको सत्ता अब धेरै दिन टिक्दैन’

चैत २१ – सिरियाका पूर्व उपराष्ट्रपति रिफत अल असदले राष्ट्रपति बसर अल असदको सत्ता अब धेरै दिन नटिक्ने दावी गर्नुभएको छ । असदलाई बचाउने नाममा हिंसा निकै धेरै भएकोले अब अदसको सत्ता धेरै दिन नटिक्ने रिफतले बताएको बिबिसीले जनाएको छ ।

 

राष्ट्रपति असदका काका रिफत अहिले पेरिसमा निर्वासित जीवन बिताईरहनुभएको छ । असीको दशकमा सत्ता हत्याउने प्रयास विफल भएपछि रिफत निर्वासित हुनुभएको थियो ।

यसैबीच अन्तर्राष्ट्रिय रेडक्रसका प्रमुख ज्याकोश केलेनबर्गरले सिरियाका शीर्ष अधिकारीलाई भेटेर घाईते, विस्थापित र द्वन्दपीडितका लागि काम गर्न दिन आग्रह गर्नुभएको छ ।

उहाँले दिनको दुई घण्टा युद्धविराम गर्न पनि आग्रह गर्नुभएको छ ।
