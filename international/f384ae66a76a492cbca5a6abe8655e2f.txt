मुत्र परीक्षण गर्न नमान्ने सांसदलाई १ वर्ष जेल

फागुन ९ - माल्दिभ्समा मुत्र परिक्षण गर्न नदिएको अभियोगमा एक सांसदलाई १ वर्षको जेल सजाँय दिइएको छ ।
मादक पदार्थ सेवन गरेर पक्राउ परेका माल्दिभ्स डेमोक्रेटिक पार्टीका सांसद अब्दुल जबीरले मुत्र परिक्षण गर्न नदिएको भन्दै अदालतले १ वर्षको जेल सजायँ सुनाएको स्थानीय सञ्चार माध्यमलाई उधृत गर्दै सिन्हवाले जनाएको छ ।
जबीर सन् २०१२ मा मदिरा सेवन गरेको आरोपमा पक्राउ परेका थिए । जेल परेपनि उहाँको सांसद पद खारेज हुने छैन भने अगामी चुनावमा समेत भाग लिन पाउनेछन् । त्यहाँको कानुनमा आपराधिक मुद्दा लागेर १ वर्षभन्दा बढी जेल सजायँ भोगेकाले संसद सदस्य हुन नपाउने व्यवस्था छ ।
जबीरमाथि रक्सी सेवन गरेको साथै गाँजा प्रयोग गरेको आरोप समेत लागेको छ । यदि रक्सी खाएको आरोप पुष्टि भएमा ३ वर्ष तथा गाँजा प्रयोग गरिएको पाइएमा १५ वर्ष जेल सजायँ भोग्नुपर्ने छ ।
