​पिकासोले बनाएको महिलाको चित्रले महँगोमा बिक्रि भएर कीर्तिमान बनायो

वैशाख २९ - स्पेनका प्रसिद्ध चित्रकार पाब्लो पिकासोले बनाएको महिलाको चित्र सबैभन्दा महँगोमा बिक्रि हुँदै विश्व कीर्तिमान राखेको छ । न्युयोर्कमा भएको लिलामीमा पिकासोले बनाएको वुमेन अफ अल्जियर्स चित्र झण्डै १८ करोड डलरमा बिक्रि भएको हो । खास शैलीमा बनाइएको रंगीन चित्रमा महिलाको कोठाको दृश्य छ । यो चित्र पिकासोले सन् १९५४/५५ मा बनाएका थिए जुन उनको १५ वटा चित्रकलाको श्रृङ्खलाको एउटा हिस्सा हो । यसअघि सन् २०१३ मा ब्रिटेनका चित्रकार फ्रान्सिस बेनले बनाएको थ्री स्टडिज अफ ल्युसियन फ्रायड १४ करोड २० लाख डलरमा बिक्रि भएको थियो ।
