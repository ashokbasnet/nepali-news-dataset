तुफान आएपछि आन्ध्रप्रदेशमा उच्च सुरक्षा सतर्कता

असाेज २६ - बंगालको खाडीमा उत्पन्न चक्रवातका कारण दक्षिण भारत तुफान आएपछि आन्ध्रप्रदेशमा उच्च सुरक्षा सतर्कता अपनाइएको छ । त्यो क्षेत्रको तटीय क्षेत्रमा उच्च सतर्कता अपनाइएको र स्थानीयबासिन्दालाई घरभित्रै सुरक्षित बस्न स्थानीय प्रशासनले आग्रह गरेको छ ।
हुदहुद नामको तुफान प्रतिघण्टा १० किलोमिटरको गतिमा अघि बढीरहेको त्यहाँको मौसम विभागले जनाएको छ । विभागले प्रतिघण्टा २ सय किलोमिटरको गतिमा हावा चल्न सक्ने चेतावनी समेत  दिएको छ । यसको प्रभाव आज दिउँसोसम्म रहने पनि विभागलाई उद्धृत गर्दै बिबिसीले जनाएको छ ।
यस्तै, उडिशामा २ दिनसम्म लगातार वर्षा हुने र आन्ध्र प्रदेशमा पनि भारी वर्षा हुने संभावना रहेको मौसम विभागले जनाएको छ  । तुफानका कारण दक्षिण मध्य रेलवे सेवाले ३ दिनसम्म सेवा बन्द गरेको छ ।
