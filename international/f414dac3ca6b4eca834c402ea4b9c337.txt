एफबीआईका नयाँ निर्देशकले ट्रम्पलाई दिए धम्कीः ‘दबाब दिए पद त्याग्छु’ 

संसदीय समितिसमक्ष रे ले अमेरिकी राष्ट्रपतीय निर्वाचनमा रुसी संलग्नताको विषयलाई निशाना बनाएर कार्वाही गरिएको भन्ने राष्ट्रपति ट्रम्पको भनाइसँग सहमत हुन नसकिने पनि बताए ।

रुसी संलग्नताबारे विशेष अनुसन्धान गरिरहेका एफबीआईका पूर्व निर्देशक रबर्ट मुलरले निशाना साँध्ने गरी काम गरेको भन्ने राष्ट्रपति ट्रम्पको आरोप पत्याउन नसकिने उनको भनाइ थियो ।

यसअघिका एफबीआई जेम्स कोमीलाई मे ९ मा बर्खस्त गर्दै ट्रम्पले रे लाई नियुक्त गरेका थिए ।

कोमीलाई बर्खास्त गरेपनि कानून विभागले रुसी संलग्नताबारे छानबीन गर्न मुलरलाई नियुक्त गरेको थियो ।

रे ले आफूलाई ट्रम्पले नियुक्त गरेपनि संविधान, कानून र तथ्यभन्दा बाहिर गएर कुनै कदम नचाल्ने आश्वासन दिँदै उहाँले मुलरले गरिरहेको अनुसन्धानमा सघाउने बचन पनि दिए ।

यस मामलामा पछिल्ला दिनमा स्वयं ट्रम्पका छोरा नै रुसी वकीलसँग छलफल गरेको लगायतका विषय एकपछि अर्को गर्दै सार्वजनिक भइरहेको छ । (एजेन्सी)
