कम्पनीले क्यान्सरका औषधिको मूल्य घटाउने

कात्तिक २४ – भारतको औषधि निर्माण गर्ने कम्पनी सिपलाले क्यान्सर रोगका लागि बनेका ३ प्रकारमा औषधिको मूल्य ६४ प्रतिशतले घटाउने जनाएको छ । 

कम्पनीले क्यान्सरका लागि प्रयोग गरिने एरलोसिप, डोसिट्याक्स, केपगार्डको भाउ घटाउन लागेको हो । यी औषधिहरु मस्तिष्क, स्तन क्यान्सर भएकाहरुले प्रयोग गर्छन् ।

 

एरलोसिपको ३० चक्की अब बिरामीले ९ हजार रुपैयाँमा पाउने कम्पनीले जनाएको छ । यसअघि यसको मूल्य २७ हजार रुपैयाँ थियो । त्यस्तै, ३ हजार ३ सय रुपैयाँ रहेको डोसिट्याक्स औषधि १ हजार ६ सय ५० रुपैयाँमा पाउन सकिन्छ ।

भारत सरकारले घरेलु कम्पनी नेटको फर्मलाई ३० प्रतिशत कम गरी क्यान्सरको औषधि बनाउन निर्देशन दिएपछि सिपलाले औषधिको मूल्य घटाएको भारतीय सञ्चार माध्यमले जनाएका छन् । सिलाका महानिर्देशक वाईके हामिदले एचआईभी र मलेरियाको औषधिको मात्र नभएर क्यान्सरको पनि औषधिको मूल्य घटाएको बताउनुभएको छ ।

यो वर्षको सुरुवातमै यस कम्पनीले अरु औषधिको मूल्य पनि ७६ प्रतिशतले घटाएको भारतीय सञ्चार माध्यमले जनाएका छन् ।
