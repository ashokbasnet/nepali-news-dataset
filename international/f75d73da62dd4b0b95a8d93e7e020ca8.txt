ट्रम्पको र्‍यालीमा हुलदंगा

कात्तिक २१ – अमेरिकी राष्ट्रपति चुनावमा रिपब्लिकन पार्टीका उम्मेदवार डोनाल्ड ट्रम्पको नवाडामा भएका भएको चुनावी कार्यक्रममा हुलदंगा भएको छ । सम्बोधन गरिरहेका बेला मञ्च नजिकै हुलदंगा भएपछि सेक्रेट सर्भिसका एजेन्टले ट्रम्पलाई कभर गरेर मञ्चबाट लगेका थिए । सुरक्षाकर्मीले एक व्यक्तिलाई पक्राउ गरेका छन् । तर उनको साथमा हतियार भने नरहेको सिएनएनले जनाएको छ । त्यसको केही बेरपछि ट्रम्प फेरि सम्बोधन गर्न मञ्चमा फर्किएका थिए । सेक्रेट सर्भिसका प्रवक्ताले एक अपरिचित व्यक्तिले भिडमा गोली चलाएको बताएका छन् । तर घटनापछि गरिएको खोजीको क्रममा त्यहाँ हतियार नभेटिएको सिएनएनले जनाएको छ । सेक्रेट सर्भिसले घटनाको विषयमा अनुसन्धान भइरहेको जनाएको छ ।
