हेलिकप्टर चढेर भागे कैदी

जेठ २५ – क्यानडाको एउटा जेलबाट तीनजना कैदी हेलिकप्टर प्रयोग गरी भागेका छन् । 
क्यूबेक प्रान्तको ओरसेनविल जेलबाट शनिबार राति यवेश डेनिस, डेनिस लेफेवरे र सर्गेई पोमरल्यू हेलिकप्टर प्रयोग गरी भागेका हुन् ।
प्रहरीले उनीहरुको खोजी गरिरहेको र हेलिकप्टर पश्चिमतिर गएको समाचामार उल्लेख छ । हेलिकप्टर कसरी आयो र उनीहरु कसरी हेलिकप्टरसम्म पुगे भन्ने कुरा भने खुलाइएको छैन ।
गतवर्ष पनि मोन्ट्रियल जेलबाट दुई जना कैदी हेलिकप्टरबाट फालिएको रसीमा झुण्डिएर भाग्न सफल भएका थिए । उनीहरुलाई भगाउन सहयोग गर्ने दुईजनालाई गिरफ्तार गरिएको थियो ।
एजेन्सीहरुको सहयोगमा
