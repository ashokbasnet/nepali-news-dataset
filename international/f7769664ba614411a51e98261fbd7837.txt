रासायनिक हतियार बनाउने विशेषज्ञ मारिएको अमेरिकी सेनाको दावी

माघ १७ - विद्रोही समुह इस्लामिक स्टेट आईएसको लागि रासायनिक हतियार बनाउने एकजना विशेषज्ञ मारिएको अमेरिकाले दाबी गरेको छ । सिरिया र ईराकमा हिंसा मच्याइरहेको कटरपन्थी संगठन आइएसका लागि रासायनिक हतियार बनाउने अबु मालिक नाम गरेका विशेषज्ञको इराकमा भएको हवाइ आक्रमणमा ज्यान गएको अमेरिकाले दाबी गरेको हो ।
मालिकको मृत्युसँगै आइएसको रासायनिक हतियारको संभावित प्रयोग र विकासमा क्षति पुगेको अमेरिकी दाबी छ । उनले इराकका पुर्व राष्ट्रपति सद्दाम हुसेनको समयदेखि इराकको रासायनिक हतियार विशेषज्ञको रुपमा काम गर्दे आएको बिबिसीले जनाएको छ ।
आइएसले क्लोरिन ग्यास प्रयोग गरेको रिपोर्ट आएपनि रासायनिक हतियार बनाइसकेको पुष्टि भने नभएको खबरमा उल्लेख छ । आइएस शक्ति बढ्दै गएपछि अमेरिका नेतृत्वको सेनाको गठबन्धनले केहि महिनाददेखि आइएसका लडाकु रहेका ठाउँमा हवाई आक्रमणलाई तिब्रता दिएको छ ।
