पाकिस्तानका राष्ट्रपति र भारतीय प्रधानमन्त्रीबीच भेटवार्ता

चैत २६ – पाकिस्तानका राष्ट्रपति आसिफ अलि जर्दारी र भारतका प्रधानमन्त्री मनमोहन सिंहबीच भेटवार्ता भएको छ । एक दिने भ्रमणका क्रममा भारत गएका राष्ट्रपति जर्दारी र भारतीय प्रधानमन्त्रीबीच आइतबरा दिल्लीमा भेट भएको हो ।

 

भेटमा आतंकवाद नियन्त्रण र सम्बन्ध सुधार लगायत सबै द्विपक्षीय विषयमा छलफल भएको भेटपछि भारतका प्रधानमन्त्री मनमोहन सिंहले बताउनुभएको छ । भेट निकै सकारात्मक रहेको र छलफलबाट आफू निकै सन्तुष्ट रहेको सिंहले बताउनुभयो । भेटका क्रममा जर्दारीले पाकिस्तान भ्रमणको निम्तो दिएको दुर्व देशको लक्ष्य सम्बन्ध राम्रो बनाउनु रहेकोले र आफू पाकिस्तान जाने पनि सिंहले बताउनुभयो ।

सेप्टेम्बरमा सिंहले पाकिस्तान भ्रमण गर्ने स्रोतहरुलाई उधृत गर्दै भारतीय संचार माध्यमले जनाएका छन् । भेटपछि पाकिस्तानी राष्ट्रपति जर्दारीले भारत र पाकिस्तान राम्रो सम्बन्ध बनाउने पक्षमा रहेको र अब भारतका प्रधानमन्त्रीसित पाकिस्तानमा भेटवार्ता हुने बताउनुभयो ।

भेटपछि राष्ट्रपति जर्दारी राजस्थानको अजमेर जानुभएको छ । त्यहाँ उहाँले सुफी सन्त गरीब नवाज ख्वाजा मोईनुद्दीन चिश्तीको समाधिस्थलमा गएर उपासना गर्नुहुनेछ । –एजेन्सीको सहयोगमा
