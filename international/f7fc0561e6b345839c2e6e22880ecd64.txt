इजरायलमा रकेट आक्रमणपछि गाजापट्टिमा तनाब

मंसिर २ – इजरायलमा रकेट आक्रमण भएपछि गाजापट्टीमा तनाव बढेको छ । तनाव बढ्दै गएपछि इजरायलले ७५ हजार अतिरिक्त सेनालाई तयार रहन निर्देशन दिएको छ । 

जेरुसलेममा इजरायलका सांसदहरुलाई लक्षित गरी प्यालेस्टाइनले रकेट आक्रमण गरेपछि इजरायलले ठूलो मात्रामा अतिरिक्त सैनिकलाई तयार रहन निर्देशन दिएको बिबिसिले जनाएको छ ।

 

सेनाका प्रवक्ताले बमबारी भइरहेकाले शुक्रबार राती गाजापट्टीमा कुनै शान्ति नभएको बताउनु भएको छ । पहिलो रकेट अमक्रमणपछि इजरायलको राजधानीलाई पनि लक्षित गरी दोस्रो मिसाइल प्रहार भएको स्थानीय सञ्चार माध्यमले जनाएका छन् ।

इजरायलको हवाई आक्रमणमा हमासका सैन्य प्रमुखको ज्यान गएपछि गएको बुधबारदेखि गाजापट्टीमा तनाव बढेको हो । तनावका कारण २८ जना प्यालेस्टाइन र  ३ इजरायलीको ज्यान गईसकेको अधिकारीले बताएका छन् ।

रकेट खसेको ठाउँमा प्रहरीले अनुसन्धान थालको छ । गाजापट्टीले पहिलो पटक शक्तिशाली मिसाइल प्रहार गरेको बिश्लेषकहरुले बताएका छन् । पश्चिमा राष्ट्र प्रमुखले बमबारी रोकी शान्ति वार्ता गर्न आग्रह गरेका छन् ।
