इजरायल र प्यालेष्टाइनवीच फेरि द्वन्द्व

मंसिर १६ – लामो संघर्षपछि युद्धविराम गरेका इजरायल र प्यालेस्टाइनबीचको शान्तिवार्ता प्रभावित हुने सम्भावना बढेको छ । 

आफुले कब्जा जमाएको जेरुसेलम र पश्चिमी तटमा इजरायलले यहुदी बस्ती निर्माण गर्न थालेपछि शान्ति वार्तामा असर पुग्ने सम्भावना बढेको हो ।

 

संयुक्त राष्ट्र संघले प्यालेस्टाईनलाई गैर सदस्य पर्यवेक्षक राष्ट्रको मान्यता दिएपछि रुष्ट बनेको इजरायलले वस्ती विस्तारलाई तीव्रता दिएको हो । इजरायली अधिकारीहरुले १ हजार बस्ती निर्माण योजनालाई तीब्र पारिरहेको बताएका छन् ।

प्यालेस्टाइनी राष्ट्रपति महमूद अब्बासले शान्ति वार्ताका लागि इजरायलले वस्ती निमार्ण रोक्नुपर्ने बताउनुभएको छ । इजरायलले कब्जामा लिएपछि त्यस क्षेत्रमा १ सय वस्तीमा ५ लाख भन्दा बढी यहुदी बसोबास गर्दै आएका छन् ।

अन्तराष्ट्रिय कानुनका अनुसार इजरायलले बनाएको यो वस्ती गैर गैरकानुनी हो । तर इजरायलले यसको वेवास्ता गर्दै एकलौटी ढंगमा बस्ती निर्माण गर्दै आइरहेको छ । उसको यो कदमको अन्य राष्ट्रहरुले आलोचना गरिहेका छन् ।
