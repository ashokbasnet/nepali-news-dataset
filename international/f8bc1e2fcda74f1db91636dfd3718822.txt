भ्रष्टाचारको मुद्दाप्रति ब्राजिलका राष्ट्रपति आक्रोशित, ‘प्रतिष्ठा ध्वस्त’ पारेको आरोप

सर्वोच्च अदालतका एकजना न्यायाधीशले टेमेयर विरुद्ध नयाँ भ्रष्टाचारको मुद्दामा अनुसन्धान गर्न अधिकार दिएको केही घण्टापछि नै टेमेयरले विज्ञप्ति मार्फत यस्तो आरोप लगाएका हुन् ।

हरेक दिन आरोपितको प्रतिक्रिया बिना व्यक्तिगत अधिकार हनन् भइरहेको उनले उल्लेख गरेका छन् ।

ब्राजिलका अन्य नेताहरुसहित राष्ट्रपति टेमेयर ‘अपरेशन कार वाश’ भनिने भ्रष्टाचार काण्डमा तानिएका छन् । उनले भ्रष्टाचारको आरोप अस्वीकार गरेका छन् ।‘अपरेशन कार वाश’ ब्राजिलको सबैभन्दा ठूलो भ्रष्टाचार अनुसन्धान हो ।

यसमा उच्च तहका व्यक्तिका लागि दिइएको घुसबारे तीन वर्षदेखि अनुसन्धान भइरहेको छ ।

अनुसन्धानमा अघिल्ला दुई राष्ट्रपति पनि मुछिएका छन् । ब्राजिलमा एक पछि अर्को गरी राष्ट्रपतिहरु भ्रष्टाचार काण्डमा मुछिएका छन् ।(एजेन्सी)
