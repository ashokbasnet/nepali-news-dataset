ओबामामाथि प्याज प्रयोग गरेर रोएको नाटक गरेको आरोप

पुस २८ - अमेरिकी राष्ट्रपति बाराका ओबामामाथि प्याज प्रयोग गरेर रोएको नाटक गरेको आरोप लागेको छ । अमेरिकी न्युज च्यानल फक्स न्युजकी प्रस्तोता एन्ड्रिया ट्यानटारोसले यस्तो आरोप लगाउनु भएको हो । ह्वाइट हाउसमा जनवरी ५ तारिखका दिन हतियार नियन्त्रण गर्ने नीति ल्याउने घोषणा गर्ने कार्यक्रममा ओबामाले भाषणकै बिचमा आँसु खसाल्नु भएको थियो । तीन वर्षअघि  स्याण्डि हुक स्कुलमा भएको गोली काण्डमा २० जना बालबालिकाको ज्यान गएको घटनाको प्रशंग आउँदा ओमाबाको आँखामा आँसु देखिएको थियो ।  
तर फक्स न्युजमा प्रशारित एक कार्यक्रममा एन्ड्रियाले भने ओबामाले प्याज प्रयोग गरेर रोएको नाटक गरेको हुने सक्ने बताउनुभयो । ‘ओबामाले जस्तो इमोसन देखाए त्यसमा विश्वास गर्न सकिँदैन’ टेलिभिजन कार्यक्रममा एन्ड्रियाले भन्नुभयो ‘म भएको भए पोडियम चेक गर्थें, कतै त्यहाँ प्याज त राखिएको थिएन ?’
ओबाममाथि आरोप लगाइएको कार्यक्रम भिडियोमा हेर्नुहोस
