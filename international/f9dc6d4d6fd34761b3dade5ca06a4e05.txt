समलिंगी सम्बन्धलाई गैरकानुनी ठहरगरे युगाण्डासँगको सम्बन्ध अप्ठेरोमा पर्ने ओबामाको चेतावनी

फागुन ५ – अमेरिकी राष्ट्रपती बाराक ओबामाले समलिंगी सम्बन्धलाई गैरकानुनी ठहर गरे युगाण्डासँगको सम्बन्ध अप्ठेरोमा पर्ने चेतावनी दिनुभएको छ ।
हरेक व्यक्तिलाई समान र ससम्मान व्यवहार गर्नुपर्नेमा जोड दिदैं राष्ट्रपती ओबामाले युगाण्डाले समलिंगी सम्बन्धलाई गैरकानुनी ठहर गरे दुई देशबीचको सम्बन्धमा असर पर्ने चेतावनी दिनु भएको हो ।
अमेरिकी राष्ट्रपति ओबामाले दुई देशबीचको सम्बन्धमा असर पर्ने जानकारी यूगाण्डाका राष्ट्रपती मुसेभेनीलाई दिइसकेको बताउनुभयो । युगाण्डाले छिट्टै ल्याउने तयारी गरेको समलिङ्गी सम्बन्धी विधेयकमा समलिंगी सम्बन्धलाई गैरकानुनी ठहर गरिएको छ ।
पूर्वी अफ्रिकी राष्ट्रले समलिंगी विरुद्ध विधेयक ल्याउने तयारी गरेकोमा दुख व्यक्त गर्दै अमेरिकी राष्ट्रपति ओबामाले यो कानुनले युगाण्डाका समलिंगी समुदाय खतरामा पर्ने बताउनुभयो ।
एजेन्सी
