बलात्कारको आरोपमा ‘फलहारी महाराज बाबा’ पक्राउ

भारतको राजस्थानस्थित अल्वार आश्रमबाट ‘जगदगुरु रामानुजाचार्य स्वामी कौशलेन्द्र प्रपन्नाचारी फलहारी महाराज बाबा’ले २२ वर्षीय कानुनको छात्रालाई बलात्कार गरेको उजुरीको आधारमा शनिबार प्रहरीले पक्राउ गरेको हो ।

गत सेप्टेम्बर ११ मा ती युवतीले प्रहरीमा उजुरी दिएपछि नीजि अस्पतालको आइसियुमा भर्ना भएका ‘फलहारी महाराज बाबा’लाई पक्राउपछि प्रहरीले सरकारी अस्पताल सारिएकोे 'बीबीसी'ले उल्लेख गरेको छ ।

कानुनको बिद्यार्थी रहेकी ती युवतीका अनुसार बाबाकै सिफारिसमा सर्वोच्च अदालतमा इन्टर्नशिप गरेकी थिइन् । इन्टर्नशिप सकिएलगत्तै गत अगष्ट ७ का दिन बाबाको आशिर्वाद लिन राजस्थानस्थित बाबाकै दिब्य धाम आश्रम पुगेकी थिइन् । उक्त दिन रक्षाबन्धन परेकोले बाबाले उनलाई आश्रममै बस्न निर्देशन दिएका थिए । ती युवतीले आश्रममा बाबालाई १० हजार रुपैयाँ भेटिसमेत चढाएको बताएकी छन् ।



त्यहि रात ‘फलहारी महाराज बाबा’ले उनलाई वलात्कार गरेको ती युवती बताएकी छन् । उनले यस घटनावारे अरु कसैलाई नभन्नसमेत बाबाले चेतावनी दिएको बताइन् । बाबालाई पक्राउ गरेपछि उनका वकिलले अदालतमा ‘फलहारी महाराज बाबा’ ६० वर्षकै उमेरदेखि नपुंसक बनेको बताएका छन् ।

भारत तथा बिदेशमामा ‘फलहारी महाराज बाबा’को भक्तजनहरु उल्लेख्य रहेको भन्दै राजस्थान प्रहरीले उच्च सुरक्षा सर्तकता अपनाएको बताएको छ । भारतीय भक्तजनहरुले उनको आश्रममा करोडौँ रुपैयाँ दानको रुपमा चढाएको बताएका छन् ।

गत महिना अर्का भारतीय बाबा राम रहिमलाई बलात्कारको घटनामा २० वर्षको जेल सजायँ सुनाउँदा उनका भक्तजनहरुले भड्काएको हिंसामा परी ३८ जनाको मृत्यु हुनुका साथै करिव दुई हजार जना पक्राउ परेका थिए ।

भारतीय कानुनअनुसार ‘फलहारी महाराज बाबा’ दोषी पाइए उनले १० वर्षको जेल सजायँ भोग्नुपर्नेछ । एजेन्सी
