आउँदो वर्ष आइएसलाई परास्त गर्ने इराकको घोषणा

पुस १४ – इराकका प्रधानमनत्री हैदर अल अवादीले आउँदो वर्ष बिद्रोही संगठन इस्लामिक स्टेटलाई पूर्णरुपमा परास्त गर्ने घोषणा गर्नु भएको छ ।
इराकी सेनाले आइएसको नियन्त्रणमा रहेको रमादीलाई आफ्नो नियन्त्रणमा लिएपछि प्रधानमन्त्री अवादीले सन् २०१६ मा इराकबाट आइएसलाई हटाउने बताउनुभएको हो । इराकी सेनाले आइएसको गढ क्षेत्र मानिएको रमादीबाट उसका लडाकुलाई  सोमबार लखेटेको थियो ।
राजधानी बग्दादबाट ९० किलोमिटर पश्चिममा रहेको सुन्नी बाहुल्य शहर रमादी गएको मे महिनामा आइएसले कब्जा गरेको थियो । सेनाले गएको नोभेम्बरदेखि रमादीमा आइएस विरुद्धको कारवाही सुरु गरेको हो । 
–  एजेन्सीको सहयोगमा
