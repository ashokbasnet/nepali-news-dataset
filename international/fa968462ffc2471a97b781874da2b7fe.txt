रियो दि जेनेरियोमा आर्थिक आपतकाल

असार ४ – ब्राजिलको रियो दि जेनेरिया राज्यमा आर्थिक अपतकाल घोषणा गरिएको छ । गम्भीर आर्थिक संकट देखिएकाले आर्थिक आपतकालिन अवस्था घोषणा गरिएको रियो दि जेनेरियोका अन्तरिम गभर्नर फ्रान्सिस्को डोर्नेल्लिसले बताउनुभयो । ब्रालिजका अन्तरिम प्रधानमन्त्री मिचेल टेमेरले आर्थिक सहयोग गर्ने प्रतिबद्धता जनाउनुभएको छ । तेल उद्योगबाट आउने करमा कमि आएकाले आर्थिक संकट गहिरिएको राज्य सरकारले जनाएको छ । रियो दि जेनेरियो मात्रै नभएर समग्र ब्राजिल अहिले आर्थिक संकटबाट गुज्रिरहेको छ ।
ओलम्पिकस खेल सुरु हुन ५० दिनमात्रै बाँकी हुँदा खेलमा मुख्य आर्थिक भार उठाउने राज्यमा आर्थिक आपतकालिन अवस्था घोषणा भएको हो । रियो दि जेनेरियोमा आउँदो अगस्ट पाँच देखि ओलम्पिकस खेल सुरु हुनेछ ।
– एजेन्सीको सहयोगमा
