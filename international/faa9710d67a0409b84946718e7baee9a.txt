कुटनैतिक सम्बन्ध तोडेका देशहरुलाई वार्तामा आउन कतारको आग्रह

जेठ २३ – कतारले आफूसँग कूटनीतिक सम्बन्ध तोडेका देशहरुलाई वार्तामा आउन आग्रह गरेको छ । कतारले आतंकवादलाई सहयोग गरेको भन्दै युएई, साउदी अरब, बहराइन, इजिप्ट, लिविया, यमन र माल्दिभ्सले सोमबारदेखि कतारसँग सम्बन्ध तोडेका छन् । 
कतारका विदेशमन्त्री मोहम्मद बिन अब्दुल रहमान अल थानीले सबै पक्षले बसेर छलफल गरी देशहरु बिचको विवाद टुङगो लगाउनु पर्ने बताउनुभएको छ । यस्तै क्षेत्रीय संगठन खाडी समन्वय परिषद् कुवेतले कतारलाई संयमित हुन अपिल गरेको दोहा न्युजले उल्लेख गरेको छ ।
