तालिवान विद्रोहीद्वारा १५ सुरक्षाकर्मीको अपहरण पछि गोली हानी हत्या

पुष २१ – पाकिस्तानमा तालिवान विद्रोहीले १५ जना सुरक्षाकर्मीको अपहरणपछि गोली हानी हत्या गरेका छन् । अपहरणमा परेका अर्धसैन्य वलका १५ जना सुरक्षाकर्मीको वजिरिस्तानमा शव भेटिएको अधिकारीहरुले बताएका छन् । 

 

उनीहरु दुई हप्ता अघि खैबर इलाकाबाट अपहरणमा परेका थिए । हत्याको जिम्मा पाकिस्तानका वरिष्ठ तालिवान कमाण्डर असिमतुल्लाह सहिनले लिएका अन्तराष्ट्रिय संचारमाध्यमले जनाएका छन् । गस्तिमा हिडेको अर्धसैनीक वलको टोली माथि आक्रमण गरी विद्रोहीले उनीहरुलाई अपहरण गरेका थिए । 

 

आक्रमणमा ६ जना सुरक्षाकर्मी मारिएका थिए भने अरु १५ जना घाइते भएका थिए । -एजेन्सी
