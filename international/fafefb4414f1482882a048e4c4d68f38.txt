आइएसको घेराबन्दीमा रहेका सिरियाली सेना स्वतन्त्र

कात्तिक २५ – सिरियाको उत्तरी क्षेत्रमा बिद्रोही संगठन स्लामिक स्टेट आइएसको घेराबन्दीमा रहेका एक सय भन्दा धेरै सरकारी सेना स्वतन्त्र भएका छन् ।
एलेप्पो राज्यको क्वेरिस एयरबेसको सुरक्षाका लागि खटिएका सेना दुई वर्षदेखि आइएसको घेराबन्दीमा परेका थिए । गएको दुई वर्षदेखि आइएसको घेराबन्दीमा रहेका सरकारी सेना विद्रोहीको घेराबन्दी तोडेर स्वतन्त्र भएको सिरियाको सरकारी समाचार संस्था सानाले जनाएको छ । मानवअधिकारवादी संस्था सिरियन अबजरभेटरी फर ह्युमनराइट्सले पनि घेराबन्दीमा परेका सेनाले आइएसका लडाकुको घेराबन्दी तोडेको र उनीहरुलाई बाहिरबाट सेनाको समुहले सघाएको जनाएको छ ।
राष्ट्रपति बसर अल असद समर्थित सेनालाई रुसले हवाइ आक्रमणमार्फत गएको सेप्टेम्बरको अन्त्यबाट साथ दिन थालेपछि सरकारी सेनाको यो ठूलो सफलता हो ।
यसैबीच एलेप्पोकै लाटकियामा विद्रोहीको आक्रमणमा परि कम्तिमा २२ जनाको ज्यान गएको छ भने अरु धेरै घाइते भएका छन् । लाटकिया शहरको दुई भिन्दा भिन्दै ठाउँमा भएको बिस्फोटनमा परि घाइते भएकाको अवस्था गम्भीर रहेको मानवअधिकारवादी संस्था सिरियन अबजरभेटरी फर ह्युमनराइट्सले जनाएको छ ।
सिरियामा जारी द्वन्द्वको क्रममा अहिलेसम्म दुई लाख ५० हजार भन्दा धेरै मानिसको ज्यान गैसकेको छ भने लाखौं विस्थापित भएका छन् । 
– एजेन्सीको सहयोगमा
