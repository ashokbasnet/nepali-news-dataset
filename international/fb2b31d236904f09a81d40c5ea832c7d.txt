अफगानिस्तान: जर्मन बाणिज्य दूतावासमा आत्मघाती आक्रमण

कात्तिक २६ – अफगानिस्तानमा रहेको जर्मन बाणिज्य दूतावासमा आत्मघाती आक्रमण भएको छ । मजार–ए–शरिफ शहरमा रहेको जर्मन बाणिज्य दूतावासमा भएको आक्रमणमा कम्तिमा दुईजनाको ज्यान गएको छ । आत्मघाती आक्रमणकारीले बिस्फोटक पदार्थले भरिएको ट्रक आक्रमणकारीले दूतावासको भवनमा ठोक्काएको प्रहरीले जनाएको छ । बिस्फोटपछि गोली पनि चलेको थियो । बिस्फोटनमा परि ८० जना घाइते भएको बिबिसीले जनाएको छ । तालिबानले आक्रमणको जिम्मेवारी लिएको छ । उज्वेकिस्तानको सीमा नजिक रहेको मजार–ए–शरिफ अफगानिस्तानको तेस्रो ठूलो शहर हो । शहरको बाहिरी क्षेत्रमा जर्मनीको नेतृत्वमा रहेको नेटो सेनाको क्याम्प छ । गठबन्धन सेनाले घटनाको जाँच गरिरहेको नेटोका प्रवक्ताले बताएका छन् ।
