अष्ट्रेलियामा हिन्दुको संख्या बढ्दै

असार ९ - अष्ट्रेलियाको जनगणना अनुसार त्यहाँ हिन्दुहरुको सङ्ख्यामा तिब्र रुपमा बृद्धी भएको छ । १९८६ को तुलनामा सन् २००६ सम्ममा अस्ट्रेलियामा हिन्दुको सङ्ख्यामा सात गुणाले वृद्धी भएको थियो भने बौद्ध धर्मालम्बीको सङ्ख्यामा पाँच प्रतिशतले । हिन्दुको जनसङ्ख्या बढ्ने क्रम अझै जारी रहेको नयाँ जनगणनाले देखाएको छ ।     

 

अष्ट्रेलियाको जनसङ्ख्या गएको ५ वर्षमा ८ प्रतिशतले बढेर २ करोड १५ लाख नाघेको छ ।
आष्ट्रेलियाको कुल जनसङ्ख्यामा २५ प्रतिशत बाहिर देशबाट आएका छन् । सबै भन्दा धेरै ४ प्रतिशत अष्ट्रेलियाली बेलायतमा जन्मेका छन् । यस्तै यो सूचिमा न्युजिल्यान्ड, चीन र भारतमा जन्मेका हरु पनि अगाडी छन् ।
बाहिरी देशमा जन्मेका व्यक्तिको जनसंख्या २३.७ प्रतिशतबाट २६.२ प्रतिशतसम्म पुगेको छ । भारतीय मुलका व्यत्तिहरु तिव्र रुपमा बढेका छन् र कुल जनसङ्ख्याको २.१ प्रतिशत छन् ।
एशियाबाट हुने बसाइसराईसँगै अष्ट्रेलियामा आन्तरिक बसाइसराइको पनि उत्तिकै प्रभाव परेको तथ्याङ्कले देखाएको छ । धेरै अष्टे्रलियालीहरु कमको खोजीमा तीव्र रुपमा विकाश भैरहेको क्षेत्र पश्चिमी अष्टे्रलिया र क्विन्सलाण्डमा बसाई सराई गरिरहेका छन् । त्यहाँ भैरहेको खनिज पद्धार्थ उत्खनन् कार्यबाट धेरैले राम्रो कमाइ गरिरहेका छन् र उनीहरुको जीवन स्तर सुध्रिएको छ । उनीहरु आफ्नै घर र गाडी समेत किन्न सक्षम भइरहेका छन्
त्यस्तै अष्ट्रेलियामा अङ्ग्रेजीपछि सबै भन्दा धेरै बोलिने भाषा मन्डारिन भएको छ । पहिले दोस्रो धेरै बोलिने भाषा इटालियन थियो । त्यस्तै पन्जाबी भाषा बोल्नेको सङ्ख्या पनि २ सय प्रतिशतले बढेको छ ।
साउथ बेल्स राज्यका एक मन्त्री विक्टर डोमिनेलो अष्ट्रेलिया धेरै प्रकारको संस्कृति भएकाहरुको देश बनेको बताउनुभएको छ । उहाले चार व्यक्तिमा एकजना विदेशमा जन्मिएका र उनीहरुको संस्कृती पनि फरक हुने गरेको बताउनुभयो । उहाँले भन्नुभयो ‘मेरै आमाबुवा पनि इटालीमा जन्मेका हुन् ।’
- एजेन्सीको सहयोगमा
