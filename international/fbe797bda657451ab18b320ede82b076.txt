हिमपहिरोमा परी ६ जना भारतीय सैनिकको ज्यान गयो

पुस २ – सियाचिन ग्लासियर क्षेत्रमा हिमपहिरोमा परी ६ जना भारतीय सैनिकको ज्यान गएको छ । 

अर्का एकजना सैनिक हराइरहेका भारतीय सञ्चार माध्यमले जनाएका छन् । मौसमका कारण हरेक वर्ष सियाचिन ग्लासियरमा तैनाथ सैनिकको ज्यान जाने गरेको छ ।

 

गएको वर्ष त्यहाँ आएको हिमपहिरोमा परी १ सय जना पाकिस्तानी सैनिकको ज्यान गएको थियो । सियाचिन ग्लासियर समुन्द्री सतहबाट १५ हजार देखि १६ हजार फिट उचाइमा पर्छ । चिसो धेरै भएकाले त्यहाँ तैनाथ सैनिकको जनजीवन कष्टकर हुने गरेको छ ।

त्यस क्षेत्रबाट सेना हटाउने प्रयास भएपनि भारत र पाकिस्तानबीच अहिलेसम्म पनि सहमति हुन सकेको छैन । भारत सरकारले ३० वर्ष अघि त्यहाँ सेनालाई तैनाथ गरेको हो । सियाचिन ग्लासियर क्षेत्रलाई लिएर भारत र पाकिस्तानबीच द्वन्द्व छ ।
