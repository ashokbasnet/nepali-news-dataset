अफगानिस्तानमा करोडौं डलर प्रभावहीन

साउन १६ – अफगानिस्तानमा पुनर्निर्माणका लागि अमेरिकाले विनियोजन गरेको करोडौं डलर प्रभावहीन भएको एक प्रतिवेदनले देखाएको छ । निर्माण कार्यको रेखदेख गर्ने विशेष निरीक्षक जनरल जोन सोप्कोले समन्वय र योजनाको कार्यान्वयन पक्ष फितलो भएकाले करोडौं रकम खेर गएको बताउनुभएको छ ।

 

अमेरिकाले अफगानी नागरिकको समर्थन जुटाउन र सम्बन्ध विस्तारका लागि भन्दै अफगानिस्तानमा आधारभूत आवश्यकता सडक, पुल, विद्युतगृह लगायतका क्षेत्रमा पुनर्निर्माणको काम गर्दै आएको छ ।

त्यसका लागि पछिल्लो १० वर्षमा अफगानिस्तानमा झण्डै ९० अर्ब डलर खर्च गरिसकेको छ । स्थानीयस्तरबाट सहयोग नमिलेकाले पनि निर्माण योजना प्रभावहिन भएको अध्ययन प्रतिवेदनमा जनाईएको छ ।
