इजरायलका पूर्व प्रधानमन्त्री एरियल शेरोनको निधन

पुस २७ – वर्षदेखि कोमामा रहेका इजयरालका पूर्व प्रधानमन्त्री एरियल शेरोनको निधन भएको छ ।
सन् २००६ मा हृदयाघातपछि कोमामा गएका ८५ वर्षका शेरोनको शनिबार  निधन भएको स्थानीय अधिकारीलाई उधृत गर्दै बिबिसीले जनाएको छ ।
इजरायलमा बुलडोजरका रुपमा चिनिने शेरोन सन् २००१ देखि सन् २००५ सम्म प्रधानमन्त्री बन्नुभएको थियो भने सेनामा पनि उहाँले महत्वपूर्ण भूमिका निर्वाह गर्नुभएको थियो ।
सन् १९४८ मा इजरायल छुट्टै देश बनेपछिका प्राय सबै युद्धमा सहभागीता जनाएका शेरोनलाई इजरायली नागरिकलेसैन्य नेताको रुपमा पनि लिने गर्छन् ।
सन् १९८२ मा शेरोन रक्षामन्त्री भएका बेला लेबनानका इसाई सैनिकले इजरायलसँग मिलेर बेरुतको शिविरमा सैयौं प्यालेष्टाइन नागरिकको हत्या गरेका थिए ।
