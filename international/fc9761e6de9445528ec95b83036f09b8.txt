महिनौंसम्म घाँस खान बाध्य !

कात्तिक १४ – बाँच्नका लागि जे पनि गर्नुपर्छ भन्ने ज्वलन्त उदाहरण बनेका छन्, सिरियाली नागरिक ।
लामो समयदेखि द्वन्द्वमा फसेका राजधानी दमास्कसको मोदामिया क्षेत्रका नागरिकले बाँच्नका लागि के के मात्रै गरेन ।  
सरकारी सेना र विद्रोहीबीचको सँघर्षका कारण चेपामा परेका त्यहाँका नागरिकले महिनौसम्म खानेकुरा पाएनन ।
युद्धका क्रममा विद्रोहीले त्यो क्षेत्र कब्जामा लिएपछि सरकारले नागरिकका लागि पनि खाद्यान्न आपूर्ति ठप्प पारिदियो । खानेकुराको अभाव भएपछि त्यहाँका बासिन्दाले मुसा, बिरालो मात्र खाएनन, घाँससमेत खान बाध्य भए । भोकमरीले छट्पटीएर बाध्य भएर घाँस र मुसा, बिराला जस्ता जनावर खानुपरेको उनीहरुले खुलासा गरेका छन् ।
एक महिलाले भनेकी छिन्, ‘हामीले महिनौसम्म खानका लागि रोटीको एक टुक्रा पनि देखेनौ, हामी घाँस र पात खाएर बस्यौं ।’
खानेकुराको अभाव भएपछि बिरालो, मुसा जस्ता जनावर खान पाप मानिएपनि मुस्लिम धर्म गुरुले ती जनावर खान अनुमती दिएका थिए । मुस्लिम धर्ममा यी जनावर खानु पाप मानिन्छ ।
विद्रोहीको कब्जामा रहेको क्षेत्र फिर्ता गरी आत्मसमर्पण नगरेसम्म खाद्यान्न आपूर्ति ठप्प पार्ने चेतावनीपछि अहिले त्यहाँका विद्रोहीले सरकार समक्ष आत्मसमर्पण गरेका अन्तर्राष्ट्रिय सञ्चार माध्यमले जनाएका छन् ।
सेनाले कब्जामा रहेका अरु क्षेत्रमा पनि आत्मसर्पण गर्न विद्रोहीलाई भनेको छ । यदि आत्मसर्पण नगरे त्यहाँको जस्तै समस्या भोग्नु पर्ने उसको चेतावनी छ ।
एजेन्सीको सहयोगमा
