इस्लाम धर्मको अपमान भएको भन्दै अमेरिकी वाणिज्य दुतावासमा आक्रमण

भदौ २७ – अमेरिकामा निर्माण गरिएको चलचित्रमा इस्लाम धर्म र पैगम्बर मोहम्मदको अपमान गरिएको भन्दै रहेको अमेरिकी बाणिज्य दुतावासमा आक्रमण भएको छ । प्रदर्शनकारीको आक्रमणमा परी एक जना अमेरिकी अधिकारीको ज्यान गएको छ । अर्का एक घाईते भएका छन् ।

 

लिबियाको बेन्गाजीमा रहेको अमेरिकी वाणिज्य दुतावासमा बन्दुकधारीले गोली चलाउनुका साथै बम प्रहार गरेको लिबियाको गृहमन्त्रालयले जनाएको छ । आक्रमणमा अन्सार अल सरिया नामको लडाकु समूहको संलग्नता रहेको आशंका गरिएको छ । मुस्लिम धर्म विरोधी भनिएको चलचित्रको विरोधमा इजिप्टको राजधानी कायरोमा रहेको अमेरिकी दुतावासमा अगाडि पनि प्रदर्शन भएको छ ।

अमेरिकामा निर्माण गरिएको चलचित्रका एक जना निर्माता केही समय अघि कुरान जलाएको घटनामा मुछिएका अमेरिकी पादरी पनि रहेको प्रदर्शनकारीको दावी छ । उनीहरुले अभिव्यक्ति स्वतन्त्रताका नाममा इस्लाम धर्मको अपमान गरिएको भन्दै निन्दा गरेका छन् ।
