रक्सी खाएर गाडी चलाउनेलाई कडा सजायँ दिनुपर्ने

साउन २१ - भारतीय सर्वोच्च अदालतले मादकपदार्थ सेवन गरी गाडी चलाउनेहरु समाजका लागि खतरा भन्दै उनीहरुलाई कडा सजाय दिनुपर्नेमा जोड दिएको छ ।  राती अबेर सम्म पार्टी गर्ने र त्यसपछि बेहोशीमै गाडी चलाउनु शहरी संभ्रान्तहरुको दैनिकी बनेको भन्दै यसबाट पैदलयात्रीहरु सुरक्षित नहुने भएकाले त्यस्ता चालकलाई कडा भन्दा कडा कारवाही गर्नुपर्ने सर्वोच्च अदालतले जोड दिएको हो । 

 

सन् १९९९ मा पूर्व नौसेना प्रमुख एमएम नन्दाका नातीको गाडीको ठक्करबाट ६ जनाको ज्यान गएको मुद्धामा फैसला गर्दै न्यायाधीश ए राधाकृष्णन्ले मादक पदार्थ सेवन गरी गाडी चलाउनेहरुका कारण दैनिक धेरै दुर्घटना हुने र पैदल यात्रु सुरक्षित नभएको भन्दै दोषीलाई कडा सजाय हुनुपर्नेमा जोड दिनुभएको हो ।

अदालतले घटनामा संलग्नलाई दुई वर्षको जेल सजायँ, दुई वर्ष सार्वजनिक सेवा गर्नुपर्ने र पचास लाख रुपैंया पीडितलाई दिलाउन केन्द्र सरकारलाई आदेश दिएको छ । न्यायधीश राधाकृष्णन्ले मदिरा सेवन गरी गाडी चलाउनेहरुलाई दिईने सजायँबाट अरु चालकले पनि पाठ सिक्नुपर्ने गरी सजायँको व्यवस्था गर्नुपर्ने बताउनुभयो ।
एजेन्सीको सहयोगमा
