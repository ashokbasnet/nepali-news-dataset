शरणार्थी समस्या समाधानका लागि लचिलो हुनुपर्छ : राष्ट्रसंघ

असार १२ – संयुक्त राष्ट्रसंघका महासचिव वान कि मुनले शरणार्थी तथा आप्रवासीको समस्या समाधानका लागि एकीकृत प्रयास गर्न अन्तर्राष्ट्रिय समुदायसँग आग्रह गर्नुभएको छ । 
महासविच वानले शरणार्थी तथा आप्रवासीका लागि युरोपसहित विश्वका सबै देश थप लचक हुने पर्नेमा जोड दिनुभएको छ । उहाँले सबै मिलेर यो समस्याको मानवीय समाधान खोज्नु पर्ने बताउनुभयो । फ्रान्सको राजधानी पेरिसमा महासचिव मुनले शरणार्थी तथा आप्रवासी समस्याको मानवीय समाधान खोज्नका लागि युरोपियन युनियन युइ तथा बेलायतसँग मिलेर काम गर्न राष्ट्रसंघ सदैव तयार रहेको बताउनुभयो । 
बेलायत र इयुले आप्रवासी समस्या समाधानका लागि एकताबद्ध भएर काम गर्नु पर्नेमा उहाँले जोड दिुनभयो । आप्रवासीको सुरक्षा, रोजगार, बालबालिकाको शिक्षा तथा मानवीयताको विकासका लागि उनीहरुको भूमिकालाई केन्द्रमा राखेर सबैले काम गर्नु पर्ने उहाँले बताउनुभयो ।
राष्ट्रसंघ महासचिव मुनले मानवअधिकारको रक्षाका लागि थप काम गर्नु पर्ने अवस्था आएकाले छुट्टै कमिटी बनाउनु पर्नेमा पनि जोड दिनुभयो ।
