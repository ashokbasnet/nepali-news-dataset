आफ्नै आमाद्वारा १७ वर्षसम्म बन्धक

असोज २९ – भारतको कर्नाटक राज्यमा एक महिलाले १७ वर्षसम्म आफ्नो छोरालाई थुनेर राखेको खुलासा भएको छ । 

आफ्नै आमाले छोरालाई एउटै कोठामा १७ वर्षसम्म थुनेर राखेको भारतीय सञ्चार माध्यमले जनाएका छन् ।

 

ती महिलाले छोरालाई अरु कसैले थाहा नपाउने गरी थुनेको र भेटघाटमा पनि बन्देज लगाएको भारतीय प्रहरीले बताएका छन् । लामो समयसम्म बन्द कोठामा थुनिएकाले ती युवकमा मानसिक समस्या देखा परेको छ ।

युवकलाई थुनेर राखेको छिमेकीले पत्ता लगाएपछि कोठाको ढोका तोडेर उनलाई मुक्त गरिएको हो । यस विषयमा अनुसन्धान भैरहेको प्रहरीले जनाएको छ ।
