भिटामिन डी को मात्रा थपे श्वासप्रश्वास सम्बन्धी रोगको खतरा कम हुने

भदौ २१ – भिटामिन डीको थप मात्रा लिएमा श्वासप्रश्वास सम्बन्धी रोगको खतरा कम हुने देखिएको छ । दमसहितका श्वासप्रश्वाससँग सम्बन्धि रोगका बिरामीले भिडामिन डीको थप मात्रा लिएमा अचानक हुन सक्ने श्वासप्रश्वास सम्बन्धी आक्रमण कम गर्न सकिने वैज्ञानिकले बताएका छन् ।
बेलायतको कोक्रेन अनुसन्धान निकायले विभिन्न ९ वटा क्लिनिकल परीक्षणमा गरेको अनुसन्धानबाट भिडामिन डीले श्वासप्रश्वासको उपचारमा सहयोग गर्ने देखिएको हो । तर भिटामिन डीको मात्रा कम भएका बिरामीमा मात्रै यसले काम गर्छ कि अरुमा पनि भन्नेमा स्पष्ट भने नभएको अनुसन्धानकर्ताले बताएका छन् । यसका लागि थप अनुसन्धानको खाँचो रहेको र त्यसपछि मात्रै बिरामीलाई यस बारेमा सुझाव दिन सकिने उनीहरुको भनाई छ ।
भिटामिन डीले श्वासप्रश्वासमा हुने गम्भीर प्रकारको आक्रमण धेरैहदसम्म घटाउने देखिएको प्रमुख अनुसन्धानकर्ता प्राध्यापक एड्रिएन मार्टिनेउले बताउनुभयो । भिटामिन डीको प्रयोगले अस्पताल भर्ना हुन पर्ने खालको समस्या ३ देखि ६ प्रतिशत घटाउने देखिएको उहाँले बताउनुभयो ।
