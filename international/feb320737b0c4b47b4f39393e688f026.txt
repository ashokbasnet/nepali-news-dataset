भारतमा फेरि विदेशी महिला सामूहिक बलात्कारको शिकार

काठमाडौं, साउन १० । भारतमा फेरि एक विदेशी महिला सामूहिक बलात्कारको शिकार भएकी छन् ।

हिमाञ्चल प्रदेशको मनालीतर्फ जान चढेको कारमा उनी सामूहिक बलात्कार भएको बुझिएको छ ।

बलात्कारपछि प्रहरीमा उजुरी दिएकी ती महिलाले ट्याक्सी भनी झुक्किएर कार रोक्न पुगेको र सोही कारमा बलात्कार भएको बताएकी हुन् ।

कारमा ६ जना पुरुष रहेको र बलात्कारपछि आफूलाई बीचसडकमा छोडिएको पनि उनले बताएकी छन् । घटनालगत्तै भारतीय सुरक्षाकर्मीले अभियुक्तहरुको खोजी जारी राखेको छ ।

बलात्कारलगत्तै ती महिलाले आफनो देश इजरायलमा टेलिफोन गरी साथीहरुलाई पनि जानकारी गराएको बुझिएको छ ।

यसैबीच, इजरायल सरकारले घटनबारे उचित छानबिन गरी दोषीमाथि कडा कारबाही गर्न भारत सरकारसँग अपील गरेको छ । (एजेन्सी)
