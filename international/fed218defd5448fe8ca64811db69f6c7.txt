जलवायु सम्झौताका कारण दशौं लाख मानिस घरबार बिहीन हुने खतरा

माघ २१ – फ्रान्सको राजधानी पेरिसमा गएको वर्षको अन्तिममा भएको जलवायु सम्झौताका कारण विश्वका दशौं लाख मानिस घरबार बिहीन हुन सक्ने विशेषज्ञले चेतावनी दिएका छन् ।
पेरिस जलवायु परिवर्तन सम्झौताको विश्लेषणपछि यस्तो चेतावनी दिइएकोक हो । सम्झौता अनुसार विश्वका धेरै विकासशील देशले कार्बन उत्सर्न रोक्नका लागि वन क्षेत्र विकास गर्ने अभियानमा लागेका छन् । वन जंगलको छेछाउमा बसोबास गर्ने धेरैलाई हटाएर राष्ट्रिय निकुञ्जको विकास गर्दा त्यस क्षेत्रका मानिस घरबार बिहीन हुने खतराप्रति विशेषज्ञले चिन्ता व्यक्त गरेका छन् ।
पेरिस सम्झौतापछि गरिएको अध्ययन अुनसार लाइबेरिया र कङगोमा मात्रै वन क्षेत्रको आसपास बसोबास गर्ने १३ लाख भन्दा धेरै मानिस घरबार बिहीन हुने देखिएको अनुसन्धानकर्ताले बताएका छन् । नर्वेको आर्थिक सहयोगमा लाइबेरियामा सन् २०२० भित्र त्यहाँको ३० प्रतिशत वन क्षेत्रलाई संरक्षित क्षेत्र बनाउने योजना छ । यस्तै कङगोमा जर्मनीको सहयोगमा त्यहाँको वन क्षेत्र १२ देखि १५ प्रतिशतले बढाउने लक्ष्य राखिएको छ । यस अभियानका कारण कङगोमा दश लाख तथा लाइबेरियमा तीन लाख ३५ हजार वन क्षेत्रसँग आश्रित मानिस विस्थापित हुने खतरा रहेको अध्ययनमा उल्लेख छ । 
वन क्षेत्र तथा संरक्षित क्षेत्रको विकासको क्रममा प्राप्त हुने रकमको लोभमा स्थानीय बासिन्दाको अधिकारको वेवास्ता हुन सक्ने खतरा रहेको भन्दै अनुसन्धानकर्ताले सचेत गराएका छन् । वन क्षेत्रको विकास गर्दा स्थानीय बासिन्दाको अधिकारलाई प्राथमिकतामा राखिनु पर्नेमा उनीहरुले जोड दिएका छन् ।
यस प्रकासको विस्थापनको समस्या यसअघि सब साहरा अफ्रिका, दक्षिण पूर्वी एसिया तथा ल्याटिन अमेरिकामा देखिएको थियो । यसले त्यस क्षेत्रमा द्वन्द्व पनि निम्त्यएको भन्दै सम्झौता कार्यान्वयन गर्दा स्थानीय बासिन्दाको अधिकारलाई पहिलो प्राथमिकतामा राख्नु पर्नेमा जोड दिइएको छ । 
– एजेन्सीको सहयोगमा
