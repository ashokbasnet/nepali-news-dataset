भियतनाममा ३० जनालाई मृत्युदण्ड

माघ ६ - भियतनाममा लागु पदार्थ ओसारपसार गरेको अभियोगमा ३० जनालाई मृत्युदण्डको सजाय सुनाइएको छ ।
अदालतले क्वाङ नीन प्रान्तमा झण्डै २ टन लागुपदार्थ हेरोइन ओसारपसार गरेको अभियोगमा उनीहरुलाई मृत्युदण्डको सजाय सुनाएको हो ।
प्रहरीले त्यतिबेला ८९ जनालाई पक्रेर अनुसन्धान सुरु गरेको थियो । यसै घटनामा संलग्न अरुलाई पनि २ वर्षदेखि आजीवन कारावासको सजाय सुनाइएको छ ।
भियतनाममा यति धेरै संख्यामा लागुपदार्थ तस्करलाई मृत्युदण्ड दिइएको यो पहिलो पटक हो । तस्करले भियतनामबाट लाओस र चीनमा लागुपदार्थ लैजाने गरेको स्थानीय अधिकारीले बताएका छन् । त्यहाँ लागुपदार्थ तस्करलाई कडा कारबाहीको व्यवस्था भएपनि अवैध लागुपदार्थ ओसारपसारमा भने कमी आउन सकेको छैन ।
- एजेन्सीको सहयोगमा
