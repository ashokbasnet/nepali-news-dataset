मण्डेलाको राजकीय सम्मानका साथ अन्त्येष्टि (फोटो फिचर)

मंसिर ३० - दक्षिण अफ्रिकाका पूर्व राष्ट्रपति एवं रंगभेद विरोधी नेता नेल्सन मण्डेलाको राजकीय सम्मानका साथ अन्त्येष्टि गरिएको छ ।
शनिबार नै पुर्खौली गाउँ कानु पुर्‍याइएको मण्डेलाको पार्थिव शरीरको परम्परागत रितिरिवाज अनुसार अन्त्येष्टि गरिएको हो । राजनीतिक र धार्मिक उच्च नेताले अन्तिम श्रद्धाञ्जली दिएपछि पारिवारिक जमिनमा मण्डेलाको पार्थिव शरीर समाधिस्त गरिएको हो ।
कुनुमा रहेको मण्डेलाको पुख्र्यौली घरमा भएको धार्मिक कार्यक्रममा दक्षिण अफ्रिकाका राष्ट्रपति ज्याकोब जुमा, तथा मण्डेलाकी श्रीमती ग्रेसा मिसेल लगायत उपस्थित हुनुहुन्थ्यो । अत्येष्टि समारोहमा विदेशी कुटनीतिज्ञ, वरिष्ठ राजनीतिज्ञ, उच्च पदाधिकारी, नेतालगायत झण्डै साढे ४ हजार सहभागी भएका छन् ।
९५ वर्षको उमेरमा मंसिर २० गते निधन भएका मण्डेलाको पार्थिव शरीरलाई एक हप्तासम्म प्रिटोरियामा श्रद्धाञ्जलीका लागि राखिएको थियो । प्रिटोरियामा एकलाख भन्दा धेरैले उहाँप्रति श्रद्धाञ्जली अर्पण गरेका थिए । साहस धैर्य समानता र त्यागका पर्याय मानिने मण्डेलाको निधनले विश्वका नागरिकलाई दुखि बनाएको छ ।
विभिन्न अन्तर्राष्ट्रिय समाचार संस्थाहरुले खिचेका अन्त्येष्टिका केही तस्बिरहरु:
