सिरियाका चार शहरमा ६२ हजार मानिस फसे : राष्ट्रसंघ

असार २१ – सिरियाका चार शहरमा झण्डै ६२ हजार मानिस फसेको राष्ट्रसंघले जनाएको छ । उनीहरुको अवस्था दयनिय रहेको र भोकमरिका कारण उनीहरुको जीवन जोखिममा परेको भन्दै राष्ट्रसंघले चिन्ता व्यक्त गरेको छ । दमाश्कससहितका शहरमा फसेका नागरिकको मानवीय अवस्था गम्भीर रहेको राष्ट्रसंघका दमाश्कस संयोजक याकुब अल हिलोले बताउनुभयो । सबै नागरिकलाई बिनाशर्त तत्काल शहरबाट बाहिर निकाल्नु पर्ने र मानवीय सहायता पु¥याउनु पर्नेमा उहाँले जोड दिनुभयो । यस्तै इराकको रमादीका बासिन्दाको अवस्था पनि कठिन रहेको रेड क्रसको अन्तर्राष्ट्रिय समितिले जनाएको छ । मानवीय अवस्था सुधार हुनुको साटो थप गम्भीर बन्दै गएको भन्दै रेड क्रसको अन्तर्राष्ट्रिय समितिका अध्यक्ष पिटर म्याररले चिन्दा व्यक्त गर्नुभएको छ ।  
– एजेन्सीको सहयोगमा
