पाकिस्तानका मुख्य सहरमा मोबाईल फोन प्रतिबन्धित

मंसिर ९ – सरकारले पाकिस्तानका मुख्य सहरमा मोबाईल फोन सेवामा प्रतिबन्ध लगाइएको छ । शिया समूदायले मुहरम मनाईरहेका बेला उनीहरुमाथि आक्रमण हुन सक्ने भन्दै सरकारले मोबाईल फोन सेवामा प्रतिबन्ध लगाएको हो ।

 

९० प्रतिशत बम बिस्फोटका घटना मोबाईल फोनका कारण हुने गरेकाले प्रतिबन्ध लगाई«एको अन्तर्राष्ट्रिय सञ्चारमाध्यमले जनाएका छन् । इस्लामावाद, कराँची, क्वेटा लगायतका शहरमा मोबाइल फोनमा प्रतिबन्ध लगाइएको हो ।

पाकिस्तानमा पछिल्लो समयमा कट्टरपन्थी सुन्नी र अल्पसंख्यक शिया समूदायबीच हिंसा बढ्दै गएको छ ।

यसैबीच पाकिस्तानको डेरा इस्माइल खानमा बम विष्फोटमा परी सात जनाको ज्यान गएको छ । मारिनेमा चार प्रहरी र तीन बालबालिका छन् ।  

१८ जना प्रहरी घाइते भएका छन् । फोहर फाल्ने ठाउँमा बम राखेर विष्फोट गराइएको  जीओ टिभीको अनलाइन संस्करणले जनाएको छ ।
