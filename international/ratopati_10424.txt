भारतले स्वतन्त्रता दिवस मनाइरहँदा भारतीय र चिनीयाँ सेनाबीच कश्मीरमा ढुंगा हानाहान

कश्मीर - भारतीय रनिीयाँ सैनिकबीच कश्मीरको विवादास्पद सीमा क्षेत्रमा झडप भएको छ ।पेङगोत तालनजिकैको भारतीय सीमा क्षेत्रमा चिनीयाँ सैनिक प्रवेश गर्ने प्रयास गरेपछि झडप भएको हो ।त्यसक्रममा ढुंगा हानाहान भएको र दुवैतर्फका केही सैनिक घाइते भएका छन् ।चीन, भुटान र भारतको सीमा दोक्लामका विषयमा भारत र चीनबीच तनाव जारी रहेको बेला कश्मीरको सीमावर्ती क्षेत्रमा झडप भएको हो ।चिनीयाँ सैनिकको प्रवेश प्रयासलाई रोक्न भारतीय सैनिकले मानव साङलो निर्माण गरेका थिए ।भारतीय सैनिकले चिनीयाँ सैनिकलाई पछि हट्न भनेपछि दुबै पक्षबीच केहीबेर भनाभन भएको थियो ।त्यसपछि ढुंगा हानाहान भएको र एक घण्टापछि चिनीयाँ सैनिक पछि हटेको भारतीय सञ्चारमाध्यमहरुले जनाएकाछ छन् ।घाइते सैनिकको स्थितिको विवरण सार्वजनिक भएको छैन ।भारतमा स्वतन्त्रता दिवस मनाइरहँदा मंगलबार बिहान उक्त घटना भएको हो ।यस घटनामा बेईजिङले भने, आफ्ना सैनिक चिनीयाँ क्षेत्रभित्रै रहेको स्पष्ट पारेको छ ।   
