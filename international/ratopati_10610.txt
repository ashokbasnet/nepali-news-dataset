बार्सिलोनाको गोलीबारीबिच रेष्टुरेन्टको फ्रिजभित्र लुकेर ज्यान जोगाउने यी नायिका

डेली मेलनायिका लाइला रौआसले बार्सिलोनको चरमपन्थी हमलामा आफू एक रेष्टुरेन्टको फ्रिजरभित्र लुकेर ज्यान बचाएको बताएकी छिन् । उनले यसबारे ट्वीटरमा जानकारी दिएकी हुन् ।४६ वर्षीय स्नुकर स्टार रोनी ओ’सुलिभानकी श्रीमतीले हमला भइरहेका बेला ट्वीट गरेको बताएकी छिन् । बिहिबार साँझ बार्सिलोनामा भएको हमलामा १३ को मृत्यु र सयभन्दा बढिको मृत्यु भएको बताइएको छ ।नायिकाले ट्वीटरमा लेखेकी छिन्, ‘हमला भइरहेको स्थिती छ । रेष्टुरेन्टको फ्रिजरमा लुकेकी छु । यति चाँडो भयो । यहाँ भएका सबैको सुरक्षाको कामना गरिरहेकी छु ।’अर्को ट्वीटमा उनले लेखेकी छिन्, ‘गोलीको आवाज भर्खरै सुनें । सशस्त्र प्रहरी कसैको खोजीमा सडकमा निस्किएका छन् ।’त्यसपछि पनि उनले विभिन्न ट्वीट गरेकी छिन् ।पुलिसका अनुसार सयभन्दा बढि घाइते भएका छन् जसमध्ये १० को अवस्था गम्भिर छ । क्याटालोनियाका आन्तरिक मन्त्री जोआक्विम फोर्नले मृतकको संख्यामा वृद्धि हुनसक्ने आशंका व्यक्त गरेका छन् । 
