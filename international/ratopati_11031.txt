लद्दाखमा यसरी भिडेका थिए चिनियाँ र भारतीय सैनिक (भिडियो)

काठमाडौँ । भारतीय र चिनियाँ सैनिकबीच कश्मीरको विवादास्पद सीमा क्षेत्रमा भएको झडपको भिडियो सार्वजनिक भएको छ ।भारतले स्वतन्त्रता दिवस मनाइ रहँदा पेङगोत तालनजिकैको भारतीय सीमा क्षेत्रमा चिनीयाँ सैनिक प्रवेश गर्ने प्रयास गरेपछि झडप भएको थियो ।त्यसक्रममा ढुंगा हानाहान भएको र दुवैतर्फका केही सैनिक घाइते भएका थिए ।चीन, भुटान र भारतको सीमा दोक्लामका विषयमा भारत र चीनबीच तनाव जारी रहेको बेला कश्मीरको सीमावर्ती क्षेत्रमा झडप भएको हो ।चिनीयाँ सैनिकको प्रवेश प्रयासलाई रोक्न भारतीय सैनिकले मानव साङलो निर्माण गरेका थिए ।भारतीय सैनिकले चिनीयाँ सैनिकलाई पछि हट्न भनेपछि दुबै पक्षबीच केहीबेर भनाभन भएको थियो ।त्यसपछि ढुंगा हानाहान भएको र एक घण्टापछि चिनीयाँ सैनिक पछि हटेको भारतीय सञ्चारमाध्यमहरुले जनाएका थिए ।घाइते सैनिकको स्थितिको विवरण अझै सार्वजनिक भएको छैन ।यस घटनामा बेईजिङले भने, आफ्ना सैनिक चिनीयाँ क्षेत्रभित्रै रहेको स्पष्ट पारेको थियो । 
