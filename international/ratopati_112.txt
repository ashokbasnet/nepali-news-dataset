चीनको सहयोगमा केन्यामा गुड्यो शताब्दीकै पहिलो रेल

नाइरोबी, जेठ १७ – केन्याले तटीय सहर मोमबासा र राजधानी नैरोबी जोड्ने नयाँ रेलवे शुरुवात गरेको छ । निर्धारित समयभन्दा १८ महिनाअघि नै यो रेलमार्ग सम्पन्न भएको हो ।चीनको झण्डै अर्ब डलर सहयोगमा निर्माण भएको रेलमार्ग उद्घाटन गर्दै राष्ट्रपति उहुरु केन्याटाले यसले देशको इतिहासमा नयाँ अध्याय थपेको बताए । रेलवे लाइन भत्काउने खोज्ने चार जना पक्राउ परेपछि उनले त्यस्तो पाइएमा मृत्युदण्डको सजाय समेत दिने चेतावनी दिए । चिनियाँ प्रविधिको प्रयोगबाट यो साढे तीन वर्षमा सम्पन्न गरिएको हो । स्वतन्त्रतापछि केन्याको यो सबैभन्दा ठूलो पूर्वाधार परियोजना हो । ४७० किलिोमिटर लामो रेलमार्ग भुपरिवेष्ठित राष्ट्र सुडान, कंगो, रुवान्डा बुरुन्डी र इथोपियालाई जोड्ने छ जसले हिन्द महासगारसम्म पुग्न उनीहरुलाई मद्दत गर्नेछ । गत हप्ता मात्र केन्याटाले नैभिसा र किसुमु जोड्ने २५० किलोमिटर लामो रेलमार्गका लागि चीनबाट थप ३.६ अर्ब डलरको सहयोगको प्रतिबद्धता पाइसकेका छन् । १२२ वर्ष अघि बेलायती साम्राज्यबाट स्वतन्त्रता पाएको केन्याले त्यसयता बनाएको यो पहिलो रेलमार्ग हो । 
