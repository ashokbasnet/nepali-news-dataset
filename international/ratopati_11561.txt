सामसङका उत्तराधिकारीलाई पाँच वर्षको जेल सजायँ

मोबाइला फोन र अन्य इलेक्ट्रोनिक सामान बनाउने दक्षिण कोरियाली कम्पनी सामसङका उत्तराधिकारी ली जेई–योंगलाई भ्रष्टाचारको मामलामा पाँच वर्षको जेल सजायँ तोकिएको छ । यस मामलामा दक्षिण कोरियाका राष्ट्रपति पार्क ग्यून हेईमाथि पनि आरोप लागेपछि उनी पदच्यूत भएकी छिन् ।#UPDATE Samsung heir guilty of bribery, sentenced to five years jail https://t.co/wczP10nl0Y— AFP news agency (@AFP) August 25, 2017सामसङ इलेक्ट्रोनिक्सका उपाध्यक्ष ४९ वर्षीय लीले राष्ट्रपतिकी एक गोप्य सहयोगीलाई सरकारको नीति कम्पनीे अनुकूल बनाउनका लागि ४ करोड अमेरिकी डलर दिएको आरोप छ ।  यसै आरोप अनुसार उनलाई १७ फेब्रअरीमा पक्राउ गरियो र अर्को दिन हत्कडी लगाएर सोधपुछका लागि पेश गरियो । सामसङ इलेक्ट्रोनिक्सका उपाध्यक्ष ली सामसङ समूहका प्रमुख ली कुन–हीका छोरा हुन् ।
