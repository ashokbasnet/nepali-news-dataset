भेनेजुएलाका राष्ट्रपतिद्वारा आकस्मिक बैठक आह्वान

काराकास –भेनेजुएलाका राष्ट्रपति निकोलास मादुरोले अमेरिकी तेल क्रेताहरुसँगको आकस्मिक बैठकको लागि शुक्रबार आह्वान गर्नुभएको छ ।  अमेरिकाले भेनेजुएलाबाट तेल आयातमा प्रतिबन्ध लगाउने चेतावनी दिएपछि भेनेजुएलाका राष्ट्रपतिले उनीहरुसँग छलफल गर्न लाग्नुभएको हो । “हामीले जुन अमेरिकन कम्पनीहरुलाई तेल बेच्छाौं, ती कम्पनीलाई मैले आकस्मिक बैठकका लागि बोलाएको छु, पछिल्ला निर्णयहरुले पारेको प्रभावका बारेमा हामीले छलफल गर्नेछौं,” मादुरोले टेलिभिजन वक्तव्यमा भन्नुभएको छ । शुक्रबार नै नयाँ प्रतिबन्धमा हस्ताक्षर गरिएको छ । भेनेजुएलाले सरकारी तेल कम्पनीका र तेल विबादसम्वन्धी विषयमा छलफल गर्ने जनाएको छ । अमेरिकाको ट्रम्प प्रशासनले भेनेजुएलामा नयाँ निर्वाचन भएपछिको असन्तुष्टिका कारण तेल कारोबारमा असर पर्ने देखिएपछि छलफल हुन लागेको हो ।   
