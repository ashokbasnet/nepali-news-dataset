पोर्चुगलको जंगलमा भीषण आगलागी, ५७ को मृत्यु

पोर्चुगलको मध्यभागमा पर्ने एउटा जंगलमा लागेको भीषण आगलागीमा  कम्तीमा ५७ जनाको मृत्यु भएको छ ।लिस्बोनबाट करिब १५० किलोमिटर उत्ररमा रहेको लैरिया जिल्लाको प्द्रोगाओ ग्रान्दे क्षेत्रमा शनिबार साँझबाट सो आगो फैलिएको हो ।घटनामा दर्जनौं घाइते भएका छन् । धेरैको अवस्था चिन्ताजनक भउकाले मृतकको संख्या बढ्न सक्ने जनाइएको छ । आगो नियन्त्रणको लागि करिब ६ सय अग्निनियन्त्रक र १६० भन्दाबढी उद्धारकर्ता परिचालन गरिएको छ । आगलागीको कारण खुलेको छैन ।
