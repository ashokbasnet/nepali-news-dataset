एउटा तस्विरले यसरी फसे लालू

उत्तर प्रदेश – राष्ट्रिय जनता दल (आरजेडी) का अध्यक्ष लालू प्रसाद यादवले पटनाको गान्धी मैदानमा आइतबार ‘भाजपा भगाओ, देश बचाओ र्यालीको आयोजना गरे ।र्यालीमा उनले नीतीश कुमार र विजेपी नेताहरुविरुद्ध विषवमन गरेका थिए । तर, त्योभन्दा चर्चा कमायो उनले शेयर गरेको एउटा फोटोले ।लालू यादवले ट्वीटरमा सेयर गरेको एउटा तस्विरमा उनले आयोजना गरेको सभामा मानिसहरुको भव्य उपस्थिति देखाइएको छ । फोटोमा उनले लेखेका छन्, ‘लालूको आधारको अगाडि कुनै अनुहार टिक्नेछैन । तपाईं पटनाको गान्धी मैदान आउनुहोस् र जति गन्ति गर्न सक्नुहुन्छ, गर्नुहोस् ।’केही समयमा नै यो तस्विर इन्टरनेटमा भाइरल हुनपुग्यो । मानिसहरु यसको खिल्ली उडाउन थाले । उनीहरुको दाबी थियो यो तस्विर फोटोसप गरिएको थियो ।समाचार एजेन्सी एएनआईले पनि लालू यादवले सेयर गरेको तस्विरसँग अन्य तस्विर राख्दै त्यसको वैधानिकतामाथि प्रश्न उठायो ।RJD's Patna rally: Picture taken from same point where Lalu Prasad Yadav's purported picture was taken; crowd sizes are different. pic.twitter.com/3QuEsBlQua— ANI (@ANI) August 27, 2017नरेश झाले ट्वीटरमा लेखे, ‘यहाँ पनि घोटला गरे, फोटोसपले ।’विकेक शुक्लाले लेखेका छन्, ‘ठाउँ नपाएर लालूका समर्थकहरु हावामा बसिरहेका छन् ।’ राहुलले लेखेका छन्, ‘अब यो नभन्नुहोस् लालूजी फोटोसपमा पनि आरएसएसको हात छ ।’हालसम्म लालू यादवको पार्टीको तर्फबाट यस प्रकरणबारे कुनै स्पष्टिकरण आएको छैन ।
