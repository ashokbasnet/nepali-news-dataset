संसारका शक्तिशाली राष्ट्रपतिको गोप्य महल, पहिलो पटक सार्वजनिक भएका तस्बिरहरु

संसारका सबैभन्दा शक्तिशाली नेतामा समावेश रुसका राष्ट्रपति भ्लादिमिर पुटिन धेरैजसो कामको विषयमा आफ्नो कडा व्यवहार र निर्णयका लागि परिचित छिन् । यसका साथै उनको साहसिक होलिडे पनि विशेष हुने गर्दछ । पुटिन छुट्टीका बेला ‘सी डाइविङ’, फिसिङ, हर्स राइडिङ गरिरहेको देख्न सकिन्छ, यसका लागि उनले निकै डरलाग्दा स्थान छान्ने गर्दछन् । पुटिनको एक विशेष ‘भिल्ला’ पनि छ । सोभियत यूनियनका बेला बनेको यो भिल्ला कुनै महलभन्दा कम छैन । यहाँको स्विमिङ पूलका टायल्समा सुनको लेपन गरिएको छ ।मस्को मिडियाले जारी गरे तस्बिरःमस्को मिडियाका अनुसार यो भिल्ला फिनल्याण्डको सीमाबाट करिब २० किलोमिटर टाढा ‘विबोर्ग बे’ मा छ ।यद्यपी, रसियाली अधिकारीका अनुसार यहाँ रसियाली राष्ट्रपतिका नजिकका साथीहरुको छुट्टी मनाउने स्थान हो । तर स्थानीयका अनुसार यो पुटिनको भिल्ला हो र यहाँ पुटिन आफ्नो छुट्टी मनाउन पटक पटक आउने गर्दछन् ।करिब १६.१५० स्क्वायर फिटमा फैलिएको उक्त भिल्लामा सुनको लेपन गरिएको स्पादेखि स्विमिङ पूलका साथै जिम, बिलियर्ड रुमजस्ता विभिन्न सुविधा रहेका छन् ।भिल्लाको निर्माण सन् १९१३ को दशकमा भएको बताइन्छ र यसलाई चर्चित आर्किटेक्ट ऊनो उलबर्गले डिजाइन गरेका थिए  । त्यतिबेला यो गोप्य महल थियो जसको खुलासा सन् १९८७ मा भएको थियो ।स्थानीयका अनुसार यो महलसँग जोडिएका जानकारी गोप्य छन् । यहाँ चारैतर्फ आर्मी तैनाथ गरिएका छन् । आर्मीका कारण नै यहाँ आवत–जावत गर्ने बारे जानकारी पाइँदैन । यद्यपी, यहाँ वरिपरि बस्ने केही मानिसहरुका अनुसार पुटिनलाई यहाँ सन् २०१० पछि देख्न थालिएको हो ।महलको थुप्रै पटक पुनर्निर्माण भइसकेको छ र यसलाई आधुनिक विशेषताले भरिपूर्ण गरिएको छ ।यतिमात्र होइन, स्थानीयलाई यो क्षेत्रको वरिपरि माछा मार्ने अनुमती पनि छैन । यो महलको यी तस्बिरहरु यसको पुनर्निर्माणका बेला खिचिएको बताइन्छ ।
