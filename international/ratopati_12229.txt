दुई युवतीले केक काटेर मनाए मृत्युको खुसियाली, विष पिएर गरे आत्महत्या

इन्दौर । विजयनगर क्षेत्रको गुरुनगरमा आफ्नो पतिसँग अलग भएर बसिरहेकी युवती र उनको साथीले कोल्ड ड्रिंकमा विष मिलाएर आत्महत्या छन् । उनीहरुले केक काटेर त्यसको खुसियाली पनि मनाएका छन् र सेल्फीसमेत लिएका छन् ।घटनास्थलमा उनीहरुको दुईवटा छुट्टै सुसाइड नोट पनि फेला परेको छ । जसमा उनीहरुले जिन्दगीबाट हरेस खाएर आत्महत्या गरेको उल्लेख गरेका छन् ।दुई युवतीमध्ये एक जना कल सेन्टर र अर्को युवती क्याटरिङमा काम गर्थिन् । एक महिनादेखि दुई जना भाडाको घरमा सँगै बस्दै आइरहेका थिए ।दुई दिनदेखि कल सेन्टर नआएपछि ती युवती साथी उनीहरुको घर पुगेपछि घटनाको खुलासा भएको थियो । विजयनगर प्रहरीका अनुसार दुई युवतीको नाम रचना चौधरी र तन्वी वास्कले रहेको छ । रचनाको उमेर २५ वर्ष र तन्वीको उमेर २४ वर्ष रहेको छ । सुसाइड नोटमा २७ अगस्तको मिति रहेको छ ।घटनास्थल पुगेका एएसपी मनोज रायले आत्महत्या अघि युवतीहरुले आफ्नो मोबाइल फोन फर्म्याट गरेर सेल्फीमात्र राखेका थिए ।रायका अनुसार उनीहरुले दुई पेज लामो सुसाइड नोटमा आफ्नो मृत्युको जिम्मेदार आफै भएको बताएका छन् । रचनाले आफ्नो आमाबाबुलाई सम्बोधन गर्दै आफ्नो शव पति अशोकलाई शव नदिन आग्रह गरेकी छिन् । उता, तन्वीले सुसाइड नोटमा दिदी र भेनाजुलाई सम्बोधन गर्दै ‘आइ लभ यु’ भनेकी छिन् ।यसबारे अनुसन्धान भइरहेको प्रहरीले जानकारी दिएको छ ।  
