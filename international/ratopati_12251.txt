श्रीलंकाली राजदूतविरुद्ध युद्ध अपराधको मुद्दा

कोलम्बो । मानव अधिकारवादी संस्थाले ल्याटिन अमेरिकाका लागि श्रीलंकाली राजदूतविरुद्ध ब्राजिल र कोलम्बियामा युद्ध अपराधको मुद्दा दर्ता गरेका छन् ।पूर्व सैनिक जनरल रहेका जगथ जयासूर्या तामिल विद्रोहीविरुद्धको सन् २००९ कारवाहीको अन्तिम चरणमा सेनाका कमाण्डर रहेका थिए ।सो कारवाहीमा तामिल नेतृत्वसहित हजारौँ तामिल जनताको मृत्यु भएको थियो । दुवै पक्षले एक अर्कामाथि ज्यादतिको आरोप लगाउँदै आइरहेको छ ।मानवअधिकारवादी संस्थाहरुले लामो समयदेखि दोषीमाथि कारवाहीको माग गर्दै आए पनि हालसम्म कुनै कदम चालिएको छैन ।ब्राजिल, कोलम्बिया, पेरु, चिली, अर्जेन्टिना र सुरिनेमका लागि श्रीलंकाली राजदूतमाथि आफ्नो देशमा उत्तर–पूर्वी क्षेत्रमा सेनाहरुबाट सर्वसाधारणमाथि भएको ज्यादती, अपहरण र हत्याको नेतृत्व गरेको अरोप लगाइएको छ ।कुटनीतिज्ञको रुपमा उनी सुरक्षित रहे पनि इन्टरनेसल त्रुथ एण्ड जस्टिस प्रोजेक्टले उनलाई ल्याटिन अमेरिकाबाट बर्खास्त गर्दै अनुसन्धानको माग गरेको छ ।श्रीलंकाली सरकारका अनुसार पूर्व जनरल आफ्नो कार्यकाल सकेर बुधबार देश फर्कदैछन् ।  
