बन्ने भो ट्रम्पको पर्खाल, नमूना पर्खाल बनाउन ४ कम्पनी छनौट

न्युयोर्क । अमेरिकी राष्ट्रपति डोनाल्ड ट्रम्पको योजना अनुसार अमेरिका–मेक्सिको सीमामा पर्खाल निर्माण गर्न चारवटा कम्पनीलाई नमूना पर्खाल निर्माण गर्न छनौट गरिएको छ । अमेरिकी कस्टम तथा सीमा सुरक्षा (सिबिपी)ले यसबारे जानकारी दिएको हो ।चारवटा कङ्क्रिट नमूना ३० फिट लामो र ३० फिट अग्लो हुने र अगामी महिनाभित्र निर्माण हुने बताइएको छ ।निर्माण भएपछि सिबिपीले दुई महिनासम्म पर्खालको परिक्षण गर्ने जानकारी दिएको छ ।चारवटा कम्पनी प्रत्येकलाई ५ लाख डलर बराबरको कन्ट्रायक्ट दिइएको उल्लेख गरिएको छ ।राष्ट्रपति ट्रम्पले चुनावी अभियानको क्रममा अमेरिकाको दक्षिणी सीमामा पर्खाल बनाउने वाचा गरेका थिए ।सिबिपीका डेप्युटी कमिस्नर रोनाल्ड भिटिएलोले यो नमूनाले पर्खालको मापदण्ड निर्धारण गर्न सहयोग पुग्ने बताए ।उनले पर्खाल कसैले तोड्न नसकोस् भनेर स–साना हतियारको प्रयोग गरेर परिक्षण गर्ने पनि बताए ।पर्खालमा सेन्सर र क्यामरा पनि जडान भएको हुनुपर्ने बताइएको छ ।केही हप्ताभित्र पर्खालको निर्माण गर्ने निर्देशन जारी गरेपछि ३० दिनभित्र उक्त पर्खाल निर्माण भइसक्ने बताइएको छ ।यस्तो करार प्राप्त गर्ने कम्पनीहरुमा अलाबामाको काडेल कन्सट्रक्सन, एरिजोनाको फिसर इन्डस्ट्रिज, टेक्सास स्टर्लिङ कन्सट्रक्स र मिसिस्सिपीको डब्लुजी येटस् एण्ड सन्स कन्सट्रक्सन रहेका छन् ।  
