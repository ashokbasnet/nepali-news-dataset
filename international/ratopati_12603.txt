श्रीमतीको हत्या गरी ७२ टुक्रा पारेर फ्रिजरमा राख्ने इन्जिनियरलाई जन्मकैद

श्रीमतीको हत्या पछि शवलाई ७२ टुक्रा पारेर डिप फ्रिजरमा राख्ने सफ्टवेयर इन्जिनियर राजेश गुलाटीलाई उत्तराखण्डको अदालतले जन्मकैदको सजायँ सुनाएको छ । उनलाई बिहिबार अदालतले दोषी ठहराएको थियो । यो मामला भारतमा निकै चर्चित रहेको थियो । घटनाको ५६ दिनपछि मात्र उक्त हत्याकाण्डको पर्दाफास भएको थियो ।१८ वर्ष अघि गरेका थिए प्रेम विवाहःजानकारीका अनुसार राजेशले सात वर्ष पहिले श्रीमती अनुपमा (३७ वर्षीया) को घाँटी थिचेर हत्या गरेका थिए । त्यसपछि शवलाई डिप फ्रिजरमा राखेर त्यसलाई उचित स्थानमा लगेर फ्याँक्ने षड्यन्त्र रचे । उनले बिस्तारै बिस्तारै शवको टुक्रालाई मसुरीको जंगलमा फ्याँकिरहे ।सन् १९९९ फेब्रुअरी १० तारिखमा सफ्टवेयर इन्जिनियर राजेश र अनुपमाको प्रेम विवाह भयो । त्योभन्दा सात वर्ष अघि उनीहरु प्रेम सम्बन्धमा थिए । विवाह पछि उनीहरु अमेरिका गए त्यहाँ उनीहरुको जुम्ल्याहा सन्तान भए ।सन् २००८ मा अमेरिकाबाट फर्किएर परिवार दिल्ली गयो । त्यहाँ केही दिनसम्म बसेपछि उनीहरुले देहरादूनमा घर किनेर त्यहाँ सर्ने योजना बनाएका थिए । त्यसपछि उनीहरु गोबिन्दगढ इलाकामा बस्न थालेका थिए ।५६ दिनपछि हत्याको खुलासा भयोःराजेशले सन् २०१० को अक्टोबर १७ तारिखमा श्रीमतीको हत्या गरे । थुप्रै दिनसम्म बहिनीसँग कुरा नभएपछि डिसेम्बर १२ तारिखमा अनुपमाका दाइ देहरादून आए । त्यहाँ उनले राजेश, उनकी महिला साथी र दुई सन्तान भेटे तर बहिनीलाई कतै देखेनन् । त्यसपछि दाइले पुलिसको मद्दत लिए र करिब दुई महिनापछि उक्त हत्याकाण्डको पर्दाफास भयो ।घरेलु झगडाका कारण राजेशले श्रीमती अनुपमाको घाँटी थिचेर हत्या गरेको बताए ।
