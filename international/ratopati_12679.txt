यसरी घिसारिन्छ मृत्युको मुखमाः पत्रकारले ‘ब्लू ह्वेल’ गेम खेलेपछि लेखे आफ्नो अनुभव

ब्लू ह्वेल गेमबारे विभिन्न खबर तपाईंले सुन्नुभएको होला । यो कस्तो प्रकारको खेल हो, त्यसबारे गहिरो जानकारी पाउनका लागि एक पत्रकार आफैं उक्त खेलमा सहभागी भएका छन् । खेल खेलेपछि उनले यसबारे आफ्नो अनुभव साझा गरेका छन् ।सबैभन्दा पहिले रेडियो फ्रि यूरोपका एक पत्रकारले अकाउन्ट बनाए र आफू १५ वर्षीय किशोरी भएको बताए ।१५ वर्षीया किशोरीको रुपमा पत्रकारले क्यूरेटरलाई सम्पर्क गरिन् । त्यसपछि उनलाई पहिलो टास्क दिइयो ।पत्रकारले सबैभन्दा पहिले आफू गेम खेल्न चाहेको बताए । जवाफ आयो,  ‘पक्का ? पछाडि जाने कुनै बाटो हुनेछैन ।’पत्रकारले सोधे, ‘यसको अर्थ ? पछाडि जान सकिँदैन भनेको के हो ?’ जवाफ आयो, ‘एक पटक गेम सुरु गरेपछि तपाईं ब्याक जान सक्नुहुन्न ।’पत्रकारले भने, ‘म तयार छु ।’ जवाफ आयो, ‘हरेक टास्क राम्रोसँग पूरा गर्नू । कसैलाई पनि यसबारे थाहा हुनु हुँदैन । जब टास्क पूरा हुन्छ तब हामीलाई फोटो पठाउनु । खेलको अन्त्यमा तपाईंको मृत्यु हुन्छ, के तपाईं तयार हुनुहुन्छ ?’पत्रकाले भने, ‘यदि म फिर्ता आउन सके भने ?’ जवाफ आयो, ‘मसँग तिम्रो सबै जानकारी छ । हामी तिम्रो स्थानमा आउनेछौं ।’ ( पहिलो टास्क उनलाई दिइयो – हातमा घाउ बनाएर F58 लेख ।)पत्रकारले यसको जवाफमा धोका दिने कोसिस गरे र फोटोसपबाट बनाइएको फोटो पठाए । तर उनको फोटो नक्कली भन्ने थाहा पाएर अर्को साइडबाट कुनै जवाफ आएन । 
