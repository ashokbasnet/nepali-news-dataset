यदि परमाणु हमला भए तपाईं कसरी बच्ने ?

क्रिस बारानिक/ बीबीसीउत्तर कोरियाली नेता किम जोंग उनले सेप्टेम्बर ३ तारिखमा हाइड्रोजन बम परिक्षण गरे । यो बम यति जोडले बिस्फोट भयो कि ६.३ म्याग्नेच्यूडको भूकम्प मापन गरियो ।उत्तर कोरिया चाहे जति परमाणु हतियार बनाउन सक्षम भएको किम जोंगले बताउँदै आएका छन् । पाकिस्तानले पनि एटम बम बनाएको छ र भारतलाई त्यसैमार्फत हमला गर्ने धम्की दिँदै आएको छ ।धेरैभन्दा धेरै आतंककारी संगठन पनि परमाणु हतियार हाँसिल गर्ने चक्करमा छन् । हुन त परमाणु हमला त्यति सजिलो छैन तर यस्तो हमला भइहाले के होला ? के हामी परमाणु हमला झेल्नका लागि तयार छौं ?संसारले एटम बमबाट निम्तिने भयावह स्थिती हिरोशिमा र नागासाकीमा देखिसकेको छ । समयसँगै उक्त घटनाको याद इतिहासको पानामा दबिँदै गएको छ । तर यसले बनाएका घाउ आज पनि आलै छन् । आज पनि त्यहाँका मानिसहरु पूर्ण रुपमा स्वस्थ छैनन् । यस्तै गरी हिरोशिमा र नागासाकीमाथि खसालिएका एटम बमको असर अहिलेका सन्ततीले पनि झेलिरहेका छन् ।त्यसकारण संसार परमाणु हमला झेल्नका लागि कति तयार छ भन्ने बारे बुझ्न जरुरी छ ।बंकरःबेलायतमा पिन्डार नामक एक सुरक्षित बंकर बनेको छ जहाँ कुनै परमाणु हमला हुँदा सेना र सरकारी अधिकारीले आफ्नो ज्यान बचाउन सक्छन् । परमाणु हमलाको क्रममा र हमलापछिको तहसनहस स्थितीमा पनि यहाँबाट सम्पूर्ण सरकारी काम चलिरहन्छन् । यहाँ सरकारी व्यक्तित्व र सैनिक सुरक्षित रहनेछन् । तर साधारण जनतालाई सुरक्षित राख्नका लागि सरकारको तयारी के छ ?अमेरिकाको स्टिवन्स इन्स्टिच्यूट अफ टेक्नोलोजीका प्राध्यापक एलेक्स वालेरस्टाइनका अनुसार उनी आफ्ना साथीसँग मिलेर मानिसहरुलाई नागरिक सुरक्षाका लागि जागरुक गरिरहेका छन् । परमाणु हमला भएको अवस्थामा आफूलाई कसरी सुरक्षित राख्ने भन्ने बारे आफूहरुले शिक्षा दिइरहेको उनले बताए ।उनी भन्छन्, ‘यसको आवश्यकता यसकारण छ किनभने आज पनि दुनियाँमा करिब १५ हजार परमाणु हतियार छन् । रुस र अमेरिकासँग यसको सबैभन्दा ठूलो भण्डार छ ।’यद्यपी, यस्ता हतियारको प्रयोग हुने सम्भावना निकै कम छ । तर आतंककारीको नेटवर्क निकै बलियो भइरहेको अवस्थामा यसलाई नजरअन्दाज गर्न भने सकिँदैन । उनीहरुसँग धेरैभन्दा धेरै खतरनाक हतियार छन्  त्यसकारण नागरिकको सुरक्षाको पूरा प्रबन्ध हुनुपर्छ ।विकिरणबाट कसरी बच्ने ?आफ्नो एक प्रोजेक्टमा वालेरस्टाइनले एक ‘न्यूक–म्याप’ बनाएका थिए । यसमा गुगल म्यापजस्तो नक्सामार्फत परमाणु हमला हुँदा कहाँ–कहाँ असर हुनेछ भन्ने जानकारी दिने कोसिस गरिएको थियो ।दोस्रो प्रोजेक्ट अनुसार मानिसहरुलाई परमाणु हमलाको असरबाट आफूलाई बचाउने उपाय बताइनेछ । परमाणु हमलाबाट आफूलाई सुरक्षित राख्ने सबैभन्दा सरल र बलियो उपाय घरभित्रै बस्नु बताइएको छ । तर परमाणु हमलाको क्षती यस्तो विकराल हुन्छ कि यसले घरभित्र र बाहिर बसेका सबैलाई आफ्नो पकडमा पार्ने गर्दछ । तर यदि तपाईंले आफूलाई कुनै भवन भित्र लामो समयका लागि बन्द गर्नुहुन्छ भने विकिरणको असरबाट भने आफूलाई बचाउन सक्नुहुन्छ ।उत्तर कोरिया आफूलाई परमाणु हतियारधारी देश भनिरहेको छ । एकपछि अर्को गरी लगातार मिसाइल परिक्षण गरिरहेको पनि छ । उत्तर कोरियासँग पूरा अमेरिकालाई क्षती पुर्याउन सक्ने मिसाइल पनि भएको दाबी गर्दै आएको छ ।उत्तर कोरियाको उक्त दाबीका कारण अमेरिकाको पनि निन्द हराम भएको छ । यति मात्र होइन, कोरियाका छिमेकी देशको चिन्ता पनि बढिरहेको छ । जापानले त थुप्रै गाउँमा ‘मोक ड्रिल ’ मार्फत नागरिकलाई जागरुक गर्ने काम सुरु गरिसकेको छ । हवाई राज्यले पनि आफ्ना नागरिकका लागि गाइडलाइन जारी गरेको छ ।मानिसहरुलाई शिक्षित गर्नुःउत्तर कोरियाको निशानामा अमेरिकाको गुआम द्वीप छ त्यसकारण यहाँ पनि मानिसहरुलाई शिक्षित गर्ने काम सुरु भइसकेको छ । यस्तै, अमेरिकी गृह विभागले आफ्नो वेबसाइटलाई नयाँ तरिकाले डिजाइन गरेको छ । यसको एउटा भागमा न्यूक्लियर ब्लास्टबारे जानकारी दिइएको छ ।लगभग सबैजसो देशले नेता र सैन्य अधिकारीलाई लडाईंका बेला बचाउने तयारी गर्दछ तर साधारण मानिसहरुलाई उनीहरुकै अवस्थामा छोडिइन्छ ।दोस्रो विश्वयुद्धको क्रममा र त्यसपछिको शीत युद्धका बेला सिभिल डिफेन्समाथि निकै जोड दिइन्थ्यो । मानिसहरुलाई युद्धको अवस्थामा आफूलाई बचाउने र अन्यलाई मद्दत कसरी गर्न सकिन्छ भनी तालिम दिइन्थ्यो ।बेलायतमा ८० को दशकसम्म पनि सिभिल डिफेन्समा निकै जोड दिइन्थ्यो । तर शीतयुद्ध समाप्त भएपछि यसले निरन्तरता पाएको छैन । अब एलेक्स वालेरस्टाइन र उनका साथी यही काम गरिरहेका छन् ।इतिहासकार म्याथ्यू ग्रान्टका अनुसार शीत युद्धअघि बेलायतले नागरिक सुरक्षाका लागि त्यति धेरै रकम छुट्याउँदैनथ्यो । उक्त देशलाई थाहा नै थिएन कि परमाणु युद्धको नतिजा उनका नागरिकका लागि कति खतरनाक हुनसक्छन् ।२० औं शताब्दिको अन्तिम दशकमा नागरिक सुरक्षाका लागि जति तयारी गरिएको थियो त्यसमा आतंककारी हमलाबाट बच्ने उपाय समावेश थिए किनभने यसले थुप्रै मानिसहरुमाथि असर पर्दथ्यो । यद्यपी, बेलायतसँग पनि थुप्रै परमाणु पनडुब्बी छन् जसलाई हमला गर्नका लागि एउटा इशारामात्र काफी छ । तर यसको प्रयोग हुने सम्भावना निकै कम छ ।बलियो तयारीःपोर्टसमथ र साउथ्याम्पटन बेलायतका दुई यस्ता शहर हुन् जहाँ एटमी पनडुब्बीका लागि बन्दरगाहको डक तयार गरिएको छ त्यसकारण यहाँ यसको असर पनि धेरै हुनेछ । तर प्रशासनले यहाँका मानिसहरुको सुरक्षाका लागि हरेक प्रकारको सुरक्षा योजना तयार गरेको छ ।पोर्टसमथमा एक पुरानो एयर रेड साइरन राखिएको छ । समय–समयमा यसको परिक्षण भइरहन्छ । यहाँसम्म कि कारखानाबाट निस्कने खतरनाक धुँवाबाट मानिसहरुलाई सुरक्षित राख्नका लागि बेलायतमा साइरन सिस्टम राखिएको छ ।संसारका विभिन्न स्थानमा न्यूक्लियर सेल्टर हाउस बनेका छन् । तर यसको प्रयोग अन्य प्रयोजनका लागि भइरहेको छ । रेडक्रस सोसाइटी जस्ता संस्था हरेक प्रकारको हालातसँग जुघ्नका लागि पूर्ण रुपमा तयार छन् । तर केही जानकारका अनुसार यदि यस्तो स्थिती पैदा भए कुनै पनि संस्थाले ठूलो मात्रामा मद्दत गर्न सक्दैन ।किनभने परमाणु हमलाको असर हाम्रो तयारीभन्दा अत्यधिक धेरै हुनेछ ।दिमागी तयारीःएलेक्स वालेरस्टाइनका अनुसार यदि मानिसहरु पहिलेदेखि नै दिमागी रुपमा यस्तो प्रकारको स्थितीको सामाना गर्नका लागि तयार भए धेरै हदसम्म नोक्सानीबाट बच्न सकिन्छ । यदि मानिसहरु स्थितीसँग अपरिचित भए क्षती धेरै हुन्छ ।उत्तर कोरियाबाट धम्की आएपछि अमेरिकाको गुआममा नागरिकका लागि केही महत्वपूर्ण गाइडलाइन्स जारी गरेको छ ।गाइडलाइनमा भनिएको छ – यदि आगोको चम्किलो गोला वा उज्यालो देखिए त्यसतर्फ नहेर्नुहोस् । यसले तपाईंलाई अन्धो बनाउन सक्छ । जति चाँडो आफूलाई कुनै बन्द कोठामा कैद गर्नुहोस् । विकिरण निकै टाढासम्म फैलिने गर्दछ त्यसकारण टाढा जानुको साटो आफूलाई नजिकैको स्थानमा सुरक्षित हुने स्थानको खोजी गर्नुहोस् ।विकिरण तपाईंको कपडामा बस्ने गर्दछ त्यसकारण आफ्नो कपडा तुरुन्त परिवर्तन गर्नुहोस् र शरिरलाई राम्रो तरिकाले सफा गर्नुहोस् । जुन कपडा फेर्नुहुन्छ त्यसलाई कुनै प्लाष्टिकको ब्यागमा बन्द गरेर मानिस र जनावरभन्दा टाढा राख्नुहोस् । साबुनले आफ्नो शरिरलाई राम्रोसँग धुनुहोस् । तर शरिरलाई नमाड्नुहोस्, नरगढ्नुहोस् । न नै कपालमा कन्डिशनरको प्रयोग गर्नुहोस् । विकिरण कन्डिशनरसँग टाँस्सिएर तपाईंको कपालमा जम्मा हुन सक्छ । आफ्नो नाक, कान र आँखालाई निकै नाजुक तरिकाले कुनै सफा कपडा वा टिस्यू पेपरले सफा गर्नुहोस् । 
