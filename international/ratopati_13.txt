अमेरिकाको टाइम्स स्क्वायरमा पैदल यात्रुमाथि चढ्यो कार

अमेरिकाको न्यूयोर्कको लोकप्रिय पर्यटन स्थल टाइम्स स्क्वायरमा पैदल यात्रुमाथि  कार चढेपछि १८ वर्षे युवतीको मृत्यु भएको छ भने २२ जना घाइते भएका छन् ।मिचिगनकी एलिसा एल्सम्यान दुर्घटना हुँदा आफ्नाी बहिनीसँग मिडटाउन म्यानहटनको बाटोमा हिडिँरहेकी थिइन् ।                ब्रोङ्क्सका २६ वर्षे रिचर्ड रोजस उक्त दुर्घटनाका दोषी पाइएका छन् । आपराधिक रेकर्ड भएका रिचर्ड अमेरिकी सेनासँग सम्बन्धित भएको बताइन्छ । उनले दुर्घटना अघि सिन्थेटिक गाँजाको सेवन गरेको बताइएको छ ।२२ जना घाइतेमध्ये सातजनाको स्थिती नाजुक भएको बताइएको छ । अन्य १५ जना सामान्य घाइते भएका र अस्पताल नलगिएको डेली मेलले बताएको छ ।मृतक एल्सम्यानकी १३ वर्षीया बहिनीको अवस्था भने अज्ञात छ ।एल्सम्यानले मृत्यु हुनुपूर्व आफ्नो इन्स्टाग्राम अकाउन्टमा टाइम्स स्क्वाएरको भिडियो पोष्ट गरेकी थिइन् । उनी दुर्घटना हुँदा आफ्नी आमा, बहिनी र साथीसँग भएको न्यूयोर्क पोष्टले बताएको छ ।
