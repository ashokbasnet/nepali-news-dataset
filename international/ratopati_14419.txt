कहानीमा ‘ट्वीस्ट’: १० वर्षीया बालिकाको शिशुसँग मिलेन बलात्कार आरोपी काकाको डिएनए

बीबीसीभारतीय पुलिसले बलात्कृत १० वर्षीया बालिकाको मुद्दामाथि पुनः अनुसन्धान सुरु गरेको छ । थप अनुसन्धानपछि कहानीमा ‘ट्वीस्ट’ आएको छ । ती १० वर्षीया बलात्कृत बालिकाकी छोरीको डिएनए आरोपी काकासँग मेल नखाएको बीबीसीले बताएको छ ।काकामाथि नै बालिकाको बलात्कार गरेको आरोप छ जसका कारण उनी गर्भवती भइन् ।ती बालिकाले सर्वोच्च अदालतबाट गर्भपतनको अनुमती नपाएपछि गत अगस्टमा छोरीलाई जन्म दिएकी थिइन् ।पीडितलाई गर्भवती भएको थाहा थिएन । उनलाई पत्थरीका कारण पेट फुलेको बताइएको थियो ।पीडितले लगाएकी थिइन् आरोपःबालिकाले पछिल्लो सात महिनामा उनका काकाले उनलाई पटक–पटक बलात्कार गरेको आरोप लगाएकी थिइन् ।तत्पश्चात्, काकालाई पक्राउ गरियो र विशेष अदालतमा उनीविरुद्ध मुद्दा चल्यो । जेलमा बन्द आरोपीले अहिलेसम्म केही बयान नदिएको बताइएको छ ।  डीएनए टेस्टको नतिजापछि अब प्रश्न यो उठ्छ कि के ती बालिकालाई अन्य कसैले बलात्कार गरेका थिए ?रिपोर्टका अनुसार बालिकाका पिताले बीबीसीसँग कुरा गर्दै अभियुक्तले उनीविरुद्ध लागेको आरोप अस्विकार गरेका छैनन् । पुलिसले पनि आरोपीले आफ्नो अपराध स्विकार गरेको बताएका थिए ।परिवारलाई अन्य कोहीमाथि शंका छैनःअनुसन्धानमा संलग्न एक अधिकारीले बुधबार बीबीसीलाई भने, ‘अहिलेसम्म कोही अन्य व्यक्तिमाथि शंका गरिएन । बालिकाले भिडियो कम्फरेन्सिङमार्फत अदालतमा बयान दिएकी थिइन् जसमा उनले स्पष्ट रुपमा काकामाथि आरोप लगाइन् र उनीमाथि भएको ज्यादतीको तथ्यबारे पनि जानकारी दिइन् ।’अधिकारीले भने, ‘बालिकाकी आमाले डीएनएको रिपोर्टपश्चात् आफूलाई अन्य कोही व्यक्तिमाथि शंका नलागेको बताइन् । यो मुद्दाले निकै अचम्मको मोड लिएको छ ।’मंगलबार पुलिस र सल्लाहकारले एक पटक पुनः बालिकाको परिवारसँग कुराकानी गर्यो ।एक वरिष्ठ पुलिस अधिकारीले डिएनए स्याम्पलमा कुनै त्रुटी भए नभएको पत्ता लगाउन आफूहरुले फरेन्सिक जाँचको दोस्रोपटक अनुसन्धान गर्ने बताएका छन् ।१० वर्षकी बलात्कृत बालिकाले छोरीलाई जन्म दिइन्
