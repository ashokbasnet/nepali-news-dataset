मेक्सिकोमा फेरी भूकम्प, एक सय ३० को मृत्यु

मेक्सिकोमा गएको शक्तिशाली भूकम्पमा परी १३० जनाको मृत्यु भएको खबर छ । ७.१ रेक्टर स्केलको भूकम्प जाँदा राजधानी मेक्सिको सिटीसँगै मोरलियोस र पुएब्ला प्रान्तमा ठूलो क्षति पुगेको छ ।राजधानीमै दजनौं घरहरु भत्किएका छन् । स्कुलका भवनहरु  भत्किएका छन्, जहाँ बालबालिका फसेको बताइएको छ ।त्यहाँ अहिले खोजी तथा उद्दार कार्य जारी छ । भूकम्प आएको समयमा कसरी उद्दार गर्ने भनेर मेक्सिको सिटीमा मानिसहरु अभ्यास गरिरहेको समयमा यो भूकम्प आएको अन्तराष्ट्रिय सञ्चारमाध्यमले जनाएका छन् ।यसअघि -यसै महिना ८.१ रेक्टर स्केलको भूकम्प मेक्सिकोको दक्षिणी भागमा गएको थियो, जसमा ९० जनाको मृत्यु भएको थियो ।-मेक्सिकोमा ३२ वर्षअघि गएको विनाशकारी भूकम्पमा १० हजार मानिसले ज्यान गुमाएका थिए । 
