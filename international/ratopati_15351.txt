संयुक्त राष्ट्रसंघमा ट्रम्प : उत्तर कोरियालाई ध्वस्त बनाइदिन्छौँ

न्युयोर्क । अमेरिकी राष्ट्रपति डोनाल्ड ट्रम्पले अमेरिका वा आफ्नो गठबन्धनको रक्षा गर्ने अवस्था आए उत्तर कोरियालाई ध्वस्त पारिदिने चेतावनी दिएका छन् ।संयुक्त राष्ट्रसंघको महासभामा पहिलो पटक सम्बोधन गर्न पुगेका ट्रम्पले उत्तर कोरियाली नेता किम जोङ उनलाई ‘रकेट म्यान’ को संज्ञा दिँदै उनी आत्महत्याको बाटोमा रहेको पनि बताए ।उता, संयुक्त राष्ट्रसंघलाई बेवास्ता गर्दै उत्तर कोरियाले लगातार रुपमा क्षेप्यास्त्र र बम परिक्षण गरिरहेको छ ।ट्रम्प बोल्न अघि संयुक्त राष्ट्रसंघका महासचिव एन्टोनियो गुटेरेजले युद्धको बाटोमा नबढ्न आग्रह गरेका थिए ।सम्बोधनका क्रममा ट्रम्पले इरानको पनि आलोचना गरेका थिए । उनले इरान ‘भ्रष्टाचारी तानाशाह’ रहेको बताउँदै यसकारण मध्यपूर्व अस्तिर भएको बताए ।उनले अब कसैले अमेरिकाको फाइदा उठाउन नसक्ने र एकतर्फी सम्झौतामा अमेरिकाले हस्ताक्षर नगर्ने बताए ।त्यस्तै, ट्रम्पले समाजवादी सिद्धान्तको पनि आलोचना गर्दै यसले पीडा, विनाश र असफलता मात्र निम्ताएको बताए ।अमेरिकामा भइरहेको अनियन्त्रित आप्रवासनको पनि उनले निन्दा गरेका थिए । यद्यपि, उनले अमेरिकाले विश्वभरका शरणार्थीहरुको सहयोगका लागि अर्बौँ डलर सहयोग गरिरहेको कुरा डोर्याए ।
