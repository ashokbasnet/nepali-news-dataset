लरियल कम्पनीकी मालिक संसारकै सबैभन्दा धनी महिला, थाहा पाउनुस् कति छ सम्पत्ति

फ्रान्सको कस्मेटिक कम्पनी लरियलकी मालिक फ्रान्सवा बेटनकोर्ट संसारकी सबैभन्दा धनी महिला बनेकी छिन् ।उनी केही समय अघि मात्र संसारकी सबैभन्दा धनी महिला बनेकी हुन् । वास्तवमा बिहिबार फ्रान्सवाकी आमा लिलियन बेटनकोर्टको निधन भयो जसपछि फ्रान्सवा संसारको सबैभन्दा धनी महिला बनेकी हुन् ।स्मरण रहोस्, मृत्युको समयमा फ्रान्सवाकी आमा लिलियन संसारकी सबैभन्दा धनी महिला र संसारको १४ औं धनी महिलाको सूचीमा समावेश थिइन् ।फोर्ब्सको ‘द वर्ल्डस् बिलियनेर’ को सन् २०१७ को सूची अनुसार उनको सम्पत्ति ४४.३ बिलियन डलर थियो ।लिलियन बेटनकोर्टको जन्म पेरिसमा भएको थियो र उनी आफ्ना आमा–बुवाको एक्ली सन्तान थिइन् । उनका पिता यूगेन शूलरले सन् १९०९ मा आफ्नो कम्पनी लरियलको सुरुवात गरेका थिए । लिलियन पाँच वर्षको हुँदा उनकी आमाको मृत्यु भएको थियो ।लिलियन जब १५ वर्षकी भइन् तब उनले आफ्ना पिताको कम्पनी ज्वाइन गरिन् । उनको यो कम्पनी समयसँगै बढ्दै गयो । सन् १९५० मा लिलियनले फ्रेन्च राजनीतिज्ञ आन्द्रे बेटनकोर्टसँग विवाह गरिन् ।दुबैका एक छोरी फ्रान्सवा बेटनकोर्टको जुलाई १० तारिख सन् १९५३ मा जन्म भयो । अब लिलियनको मृत्युपछि उनी संसारको सबैभन्दा धनी महिला बनेकी छिन् ।सेप्टेम्बर २१ तारिखमा लिलियनको आफ्नो घरमा मृत्यु भएको थियो जसको जानकारी उनकी छोरी फ्रान्सवाले दिइन् तर उनले मृत्युको कारण भने बताइनन् । सन् २०११ मा लिलियनलाई डिमेन्सिया र अलजाइमर नामका रोग भएको जसमा स्मरणशक्ति कमजोर हुने बताइन्छ ।सन् २००५ मा फोर्ब्सले लिलियनलाई संसारको ३९ औं शक्तिशाली महिला बताएको थियो ।लिलियनको मृत्युपछि उनको सम्पत्तिमा १ बिलियन डलरको बढोत्तरी भएको छ ।स्मरण रहोस्, लिलियनकी छोरी फ्रान्सवाले जीन–पियरे मेयर्ससँग विवाह गरेकी छिन् । दुबैका दुई सन्तान छन् । 
