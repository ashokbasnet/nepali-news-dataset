जर्मनीको चुनावमा चौथो पटक जितिन् एंगेला, ६८ वर्षमा पार्टीले पायो सबैभन्दा कम भोट

जर्मनीमा भएको आम चुनावमा चौथो पटक चान्सलर एंगेला मर्केल (६३) ले जित हाँसिल गरेकी छिन् । आइतबार चुनावको नतिजा सार्वजनिक भएको हो । मर्केलको पार्टी क्रिश्चियन डेमोक्रेटिक यूनियन (सिडियू) ले ३३.२ भोट प्राप्त गर्यो । सन् १९४९ को पहिलो आम चुनावपछि कुनै पार्टीले यति कम भोट पाएको यो पहिलो पटक हो । आप्रवासको विरोध गर्ने अल्टरनेटिभ फर जर्मनी (एएफडी) ले १३.१ प्रतिशत भोट पायो । मर्केलले अर्को पार्टीसँग साझेदारी गर्नुपर्ने स्थिती देखिएको छ ।समाचार एजेन्सी रोयटर्सका अनुसार प्रमुख विरोधी दल सोसल डेमोक्रेटले २०.८ प्रतिशत भोट पायो । अर्थात् जर्मनीको आधा भोट दुई पार्टीले मात्र पाए ।जितपछि मर्केलले दक्षिणपन्थी पार्टीले जित हाँसिल गर्नु एक प्रकारले जर्मनहरुको परिक्षण थियो । उनले भनिन्, ‘यो साँचो हो कि हामीलाई योभन्दा राम्रो नतिजाको आशा थियो । तर हामीले एक शानदार कार्यकाल बितायौं । यो कुरालाई बिर्सन सकिँदैन ।’‘हामी सबैभन्दा बलियो पार्टी हौं । हामीले सरकार बनाउन बहुमत मिलेको छ । कुनै पनि पार्टील्े हामीविरुद्ध गठबन्धन गरेर सरकार बनाउन सक्दैन ।’जर्मनीमा किन महत्वपूर्ण थियो चुनाव ?जर्मनीमा १० लाखभन्दा बढि शरणार्थी र अन्य मुलुकका आप्रवासी बसिरहेका छन् ।युक्रेनका लागि जर्मनी र रुसबिच तनाव चलिरहेको छ । यस्तै, बेलायतको यूरोपेली यूनियनबाट बाहिरिएपछि यूरोपको भविष्यमा शंका उब्जिएको छ ।के होलान् मर्केलका चुनौती ?सोसल डेमोक्रेट चार वर्षसम्म मर्केलसँगै रहेका थिए । चुनावको नतिजापछि उनीहरुले गठबन्धन तोड्ने घोषणा गरेका छन् । पार्टीका नेता म्यानुएल श्वेसिगले भने, ‘हामीले गठबन्धन तोडेका छौं । हामी प्रतिपक्षमा बस्नेछौं । मानिसहरुले हामीलाई यस्तै प्रकारको जनमत दिएका छन् ।’सोसल डेमोक्रेट अलग्गिएपछि मर्केलले लिबरल फ्रि डेमोक्रेट र ग्रिन्ससँग हात मिलाउनु पर्नेछ ।
