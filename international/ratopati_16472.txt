कंगोमा सैनिक विमान दुर्घटनाग्रस्त, दश जनाको मृत्यु

किन्सासा– कंगोमा राष्ट्रिय सेनाको एक कार्गो बिमान शनिबार दुर्घटनामा परेको छ । उक्त सैनिक विमान दुर्घटनामा परि दश जनाको मृत्यु भएको अन्तर्राष्ट्रिय समाचार एजेन्सीहरुले जनाएका छन् । चालक दलका नौ जना सदस्यसहित सैनिकहरू सवार सो विमान दुर्घटनामा परेको हो । दुर्घटनामा दश जनाको मृत्यु भएको स्थानीय सञ्चार माध्यामहरुले जनाएका छन् ।   सेनाको सो जहाज कार्गो लिएर गएको थियो । उक्त विमान राजधानी किन्सासाबाट कामेलीतर्फ लागेको थियो । तर जहाजमा प्राविधिक समस्या देखा परेकोले कामेली जान नसही बिमान राजधानीतर्फ नै फर्केको थियो । राजधानी किन्सासा पुग्नुभन्दा केही समयमात्र अघि जहाज दुर्घटनामा परेको हो । राजधानी किन्सासा पुग्न करिब १०० किलोमीटर बाँकी रहँदा सो विमान खेतमा खसेको थियो । 
