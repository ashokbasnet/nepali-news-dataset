क्याटलोनियामा भएको जनमत संग्रहमा ठूलो झडप

कैयौं स्थानमा मतपत्र र मतपेटिका प्रहरीकाे नियन्त्रणमाकाठमाडौं– क्याटलोनियाको स्वतन्त्रतासम्बन्धी जनमत संग्रहका क्रममा झडप भएको छ । स्पेनबाट अलग देश बनाउनका लागि आइतबार भएको जनमत संग्रहका क्रममा ठूलो झडप भएको हो ।   जनमत संग्रह पक्षधर र प्रहरीबीच भएको झडपमा ३८ जना घाइते भएको क्याटलन आपतकालीन सेवालाई उद्धृत गर्दै बीबीसीले जनाएको छ ।   स्पेनको संवैधानिक अदालतले उक्त जनमत संग्रह अवैधानिक भएको बताएको छ । तर स्पेनी सरकारले भने मतदान रोक्न आग्रह गर्दै आएको छ । जनमत संग्रहमा भाग लिँदै मतदान केन्द्रमा मत खसाल्न लामबद्ध भएकाहरुलाई प्रहरीले हस्तक्षेप गरेको हो । क्याटलन नेताहरुले संघीय प्रहरीले गरेको हस्तक्षेपको आलोचना गरेका छन् ।   प्रहरी अधिकृतहरुले मानिसहरुलाई मतदान गर्नबाट रोकिरहेका छन् । कैयौं स्थानमा मतपत्र र मतपेटिका प्रहरीले आफ्नो नियन्त्रणमा राखेको छ ।  
