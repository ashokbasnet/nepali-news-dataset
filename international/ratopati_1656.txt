थाई राजामाथि गोली प्रहार

म्युनिख – थाइल्याण्डका राजामाथि जर्मनीमा गोली प्रहार भएको अधिकारीहरुले बताएका छन् । दुई केटाहरुले अँध्यारोमा थाई राजामाथि गोली प्रहार गरेपनि उनी सुरक्षित रहेको जर्मनीका अधिकारीहरुले बताएका हुन् ।राजा महा भाजिरालोङकर्न आफ्नो धेरै समय जर्मनीमा नै बिताउने गरेका छन् । घटना भएको राती उनी म्युनिख विमानस्थल नजिकै साइकलमा यात्रा गरिरहेका थिए ।अधिकारीहरुका अनुसार गत जुन १० मा १३ र १४ वर्ष उमेर समूहका केटाहरु अर्डिङमा रहेको उनीहरुको घरको झ्यालबाट एयर पिस्टल प्रयोग गरेर गोली प्रहार गरेका थिए । जर्मनीका अधिकारीहरुले थाई राजालाई गोली लागेको या नलागेको खुलाएका छैनन् । घटनामा कोही घाइते नभएको मात्र बताइएको छ । पिताको मृत्युपछि ६४ वर्षीय भाजिरालोङकर्नले गत वर्ष थाईल्याण्डको राजगद्दी सम्हालेका थिए । गोली प्रहार गर्ने दुई बालकमध्ये १४ वर्षीयमाथि अनुसन्धान भइरहेको बताइएको छ । १३ वर्षीय बालकमाथि भने जर्मन कानुनअनुसार अनुसन्धान गर्न उमेर पुग्दैन ।  
