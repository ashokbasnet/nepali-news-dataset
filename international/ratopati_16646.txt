संसारको सर्वाधिक खतरनाक सीमा, यहाँ जानेहरुले लिन्छन् आफ्नै मृत्युको जिम्मेवारी (फोटोफिचर)

दक्षिण कोरिया र उत्तर कोरियाका बिच तनावपूर्ण सम्बन्धको असर उनीहरुलाई छुट्याउने २ सय ५० किलोेमिटर लामो सीमामा पनि देखिन्छ । यो संसारको सबैभन्दा खतरनाक सीमा मानिन्छ । यसको दुबैतर्फ एक डिमिलिट्राइज जोन पनि छ जहाँ जाने पर्यटकले आफ्नो मृत्यु भए त्यसको जिम्मेवारी आफू नै भएको लिखित सहमती दिनुपर्ने हुन्छ ।यो स्थानलाई पनमुंजोमको नामले पनि चिनिन्छ जुन दक्षिण कोरियाको राजधानी सियोलबाट ५५ किलोमिटर टाढा छ । यो डिमिलिट्राइज जोन दुबै देशलाई अलग गर्ने चार किलोमिटरको पट्टी हो जुन नामभन्दा ठिक विपरित सबैभन्दा धेरै हतियार भएको क्षेत्र हो । यहाँ पूरा सीमामा ल्यान्ड माइन्स, काँडेदार तार र ट्याङ्क रोक्नका लागि स्टप लाइन बिछ्याइएको छ । यो संसारको एक्लो पर्यटकीय स्थल हो जहाँ जाने मानिसहरुले विभिन्न कागजातमा हस्ताक्षर गर्नुपर्छ ।यही भएको थियो दुबै देशबिच सम्झौताःपनमुंजोम वास्तवमा एउटा सानो गाउँ हो । यहि गाउँमा सन् १९५३ मा कोरियाली युद्ध समाप्त गर्नका लागि दुबै देशबिच सम्झौता भएको थियो । यद्यपी, दुबै देश यो सम्झौतामा सहमत छैनन् । यहाँ पाँच दशकपछि पनि आधिकारीक रुपमा युद्धको स्थिती छ । यो जोनमा ठूलो संख्यामा सधैं सुरक्षाकर्मी रहन्छन् ।यो एक्लो गाउँबाट एक किलोमिटर पूर्वमा जोइन्ट सेक्युरिटी एरिया छ । यहाँ उत्तर र दक्षिण कोरियाको जोइन्ट फोर्स तैनाथ रहन्छन् ।हरेक वर्ष हज्जारौं पर्यटक पुग्छन् यहाँःशीतयुद्धको अन्तिम फ्रन्टियरलाई हेर्न यहाँ हज्जारौंको संख्यामा पर्यटक पुग्दछन् । सियोलसँग पनमुंजोमसम्मको दृश्य निकै राम्रो छ । यहाँको निलो बिल्डिङ आकर्षणको केन्द्रबिन्दु हो जहाँ दुबै देशका अधिकारी विशेष मौकामा भेटघाट गर्दछन् । यद्यपी, यहाँ आउने पर्यटकलाई उत्तर कोरियाली सुरक्षाकर्मीसँग नजर नजुधाउन र कुनै पनि इशारा नगर्न चेतावनी दिइन्छ ।
