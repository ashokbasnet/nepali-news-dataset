अन्धधुन्ध फायरिङका बिच सडकमा यस्तो अवस्थामा थिए जोडी, मन छुने यो तस्बिर

आइतबार लस भेगासमा भएको अन्धधुन्ध फायरिङमा थुप्रै मानिसहरुको ज्यान गयो । साथै थुप्रै मानिस घाइते भए । संसारभरीबाट उक्त हमलाको विरोध गरियो । तर यसैबिच सोसल साइटमा एक जोडीको फोटो सेयर भइरहेको छ, जो उक्त हमलाका बेला सडकमा थिए ।लस भेगसको सडकमा हमलाको तस्बिर खिचिरहेका फोटोग्राफर डेविड बेकरले भाइरल भइरहेको उक्त फोटो क्यामरामा कैद गरेका थिए । उनका अनुसार हमलाको तस्बिर खिचिरहेका बेला अचानक उनको नजर सडकमा भएका जोडीमाथि अडियो । उक्त जोडी सडकमा निकै आत्तिएको अवस्थामा थिए । माथिबाट अन्धधुन्ध फायरिङ भइरहेको थियो । तर हमलाको समयमा पनि दुबै एक अर्काको हात थामिरहेका थिए र मौका मिल्ने बित्तिकै तुरुन्त त्यहाँबाट उठेर भागे । दुबै को थिए, त्यसबारे कसैलाई पनि थाहा छैन । तर सोसल साइटमा उनीहरुको तस्बिर तीब्र रुपमा भाइरल भइरहेको छ । लस भेगास हमलाको उक्त फोटोलाई शक्तिशाली तस्बिरमा लिइँदै छ ।
