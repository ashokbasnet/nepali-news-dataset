बच्चालाई १५ तल्लामाथि बाट झुण्ड्याएर एक पुरुषले लेखे, ‘एक हजार लाइक नभए म बच्चालाई यहाँबाट खसाल्छु’

सोसल मिडियामा मानिसहरु विभिन्न अनौठा व्यवहार गर्ने गर्दछन् । आफ्नो पोष्ट भाइरल होस् वा सबैको नजरमा परोस् भन्नका लागि मानिसले कहिलेकाँही सीमा पनि पार गर्ने गर्दछन् । यहाँ एकजना व्यक्तिले त्यस्तै गरेका छन् ।एक व्यक्तिले आफ्नो फेसबुक पोष्टमा हजार लाइक पाउनका लागि एक बालकको उपयोग गरेका छन् । उनले बालकलाई १५ तल्लामाथि बाट झुण्डाएर फोटो खिचे र उक्त फोटोमा १ लाख लाइक नआए बच्चालाई त्यहाँबाट फ्याँकिदिने धम्की पनि दिए । यसका लागि उनलाई अदालतले दुई वर्षको जेल सजायँ तोकेको छ ।नाम नखुलाइएका ती व्यक्तिले यस्तो फोटो सोसल मिडियामा सेयर गरेपछि यसका प्रयोगकर्ताले पुलिससामू उजुरी दिए र बाल शोषण गरेको भन्दै पक्राउ गर्न आग्रह गरे । अल्जेरियाका पुलिसले बच्चालाई खतरामा राखेको भन्दै अल्जेरियाका पुलिसले पक्राउ गर्यो ।अल अरेबियाका अनुसार ती व्यक्तिले बालकलाई १५ तल्लामाथि फोटो खिचेका हुन् तर आरोपीले भने उक्त फोटोलाई सोसल मिडिया प्रयोगकर्ताले  परिवर्तन गरेको आरोप लगाउँदै भने, ‘उक्त फोटो सुरक्षाको घेराभित्र रहेको बाल्कोनीमा खिचिएको हो  जुन फोटोमा हटाइएको छ ।’ती बालकका बच्चाले पनि उक्त व्यक्तिलाई रिहा गरिदिन आग्रह गरेका छन् । उनले ती व्यक्तिले बच्चासँग खेलिरहेको र उनलाई हानी हुने केही पनि कुरा नगरेकाले अपराधमुक्त गरिदिनुपर्ने माग राखेका छन् । यद्यपी, उनको आग्रहको सुनुवाई भएन र उनलाई अन्ततः दुई वर्षको जेल सजायँ तोकियो ।
