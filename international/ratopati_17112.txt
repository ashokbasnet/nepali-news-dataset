किम जोङ उनद्वारा बहिनीको ‘प्रमोशन’

प्योङयाङ । उत्तर कोरियाली नेता किम जोङ–उनले आफ्नी बहिनी किम यो जोङलाई पोलिटब्युरो सदस्यको रुपमा नियुक्त गरेका छन् । पोलिटब्युरोलाई राष्ट्रको बारेमा निर्णय लिने प्रमुख समिति मानिन्छ ।२८ वर्षीया जोङ किमकी आन्टी किम क्योङ हिलाई विस्थापित गर्दै सो पदमा नियुक्त गरिएको बताइएको छ ।हि किमका पिता किम जोङ इल जीवित हुँदा पोलिटब्युरोको महत्वपूर्ण सदस्य रहेकी थिइन् ।शनिबार शक्तिशाली मानिएको सत्तारुढ वर्कस पार्टीको केन्द्रीय समितिको बैठकबाट बहिनी जोङको नियुक्ति गरिएको रोयटर्सले जनाएको छ ।  
