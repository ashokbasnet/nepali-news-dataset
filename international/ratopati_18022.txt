परमाणु पनडुब्बीमा महिला अफिसरले गरिन् सेक्स, गुमाइन् जागिर

लन्डन – बेलायतको नौसेनामा सब–लेफ्टिनेन्ट रेबेका एडवर्डस्लाई जागिरबाट बर्खास्त गरिएको छ । रेबेकामाथि परमाणु पनडुब्बीमा एक क्रु मेम्बर्ससँग सेक्स गरेको आरोप छ । आरोप अनुसार ‘एचएमएस विजिलेन्ट’ पनडुब्बी जब उत्तर अटलान्टिकमा तैनाथ थियो तब रेबेकाको एक क्रु मेम्बर्ससँग ‘आपत्तिजनक सम्बन्ध’ थियो । एचएमएस भिजिलेन्ट बेलायतका चार परमाणु सम्पन्न पनडुब्बीमध्ये एक हो जो सक्रिय रुपमा बेलायतको परमाणु युद्धको स्थितीमा सुरक्षा दिन विकसित गरिएको हो ।यो मामलामा कमान्डर स्टुअर्ट आर्मस्ट्रन्गलाई पछिल्लो महिना नै जागिरबाट निकालिएको थियो । पनडुब्बीमा तैनाथ अन्य क्रु मेम्बर्सले ४१ वर्षका सम्बन्धविच्छेद भइसकेको स्टुअर्ट आर्मस्ट्रन्गविरुद्ध विरोध गरेका थिए । यो खबर त्यतिबेला चर्चामा आयो जब आरोपी महिला कर्मचारीको तस्बिर सार्वजनिक भयो ।यसबारे जब सुरुवाती रिपोर्ट आउन सुरु भयो तब यो पनडुब्बी नयाँ परमाणु हतियार लिनका लागि अमेरिकातर्फ अगाडि बढिरहेको जानकारी प्राप्त भयो । एक स्रोतले ‘द सन’ लाई बताए, ‘अनुसन्धान जारी छ तर यो यी दुई अफिसरका लागि राम्रो साबित हुनेछैन । एचएमएस विजिलेन्टमाथि साँच्चै नै केही गलत भएको छ र हामी त्यसको गहिराइसम्म जाने कोसिस गरिरहेका छौं ।’पनडुब्बीमा पठाइएका सबै क्रु मेम्बर्सलाई अनुसन्धान पूरा नभएसम्म हटाइएको छ । बेलायतमा अहिले पनि सिनियर अफिसरलाई उनको मातहतमा काम गर्नेसँगको सम्बन्धमाथि रोक छ र पनडुब्बीमा ‘नो टचिङ’ नीति लागू छ । बेलायतमा सन् २०११ देखि महिलालाई पनडुब्बीमा जाने अनुमती दिइएको थियो ।
