एक दिनमा २३ लडाकु मारिए

काबुल, २७ जेठ । अफगानिस्तानको सुरक्षा फौजले विभिन्न ठाउँमा गरेको सुरक्षा कारबाहीका क्रममा २३ जनाको मृत्यु भएको छ । फर्याब, बाडाख्सान, कुन्दुज र हेल्मण्डलगायतका प्रदेशमा गरिएको सुरक्षा कारबाहीमा उनीहरु मारिएको गृह मन्त्रालयले शनिबार जनाएको छ । सुरक्षा कारबाहीका क्रममा अरु नौ जना घाइते भएका छन् भने दुई जनालाई अफगान राष्ट्रिय प्रतिरक्षा तथा सुरक्षा फौजले पक्राउ गरेको छ । सुरक्षाकर्मीले घटनास्थलबाट ठुलो मात्रामा हातहतियार तथा विस्फोटक पदार्थ नियन्त्रणमा लिएर नष्ट गरेको छ । उनीहरुले सरकारी सुरक्षा फौजतर्फ कुनै मानवीय क्षति भएको वा नभएको बारेमा केही बताएका छैनन् । रासस÷सिन्ह्वा   
