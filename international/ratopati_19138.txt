चीनबारे यी १३ रोचक तथ्य सायद थाहा छैन तपाईंलाई

बीबीसीचीनको कमान एकपटक पुनः शी जिनपिंगको हातमा आएको छ । शी जिनपिंगको नाम संसारका शक्तिशाली नेतामा समावेश छ । आफ्नै देशमा पनि शी जिनपिंगको कद कम्युनिष्ट पार्टीका पहिलो नेता माओत्से तुंग जत्तिकै भएको छ ।यी सबै चर्चा परिचर्चा बिच आज हामी तपाईंलाई चीनबारे ती १३ तथ्यबारे जानकारी दिँदै छौं जुन सायद तपाईंलाई थाहा नहोला ।१. अमेरिकाले सय वर्षमा जति सिमेन्टको प्रयोग गरेको छ त्योभन्दा धेरै चीनले सन् २०११ देखि २०१३ बिच प्रयोग गर्यो । चीनले यी तीन वर्षमा ६ हजार ६ सय १५ टन सिमेन्टको प्रयोग गर्यो ।२. २००० इसा पूर्वको वरिपरि आइसक्रिमको खोज सबैभन्दा पहिले चीनमा भएको थियो । पहिलो आइसक्रिम दुध र चामल मिसाएर बनाइएको थियो ।३. यति विशाल भूभाग हुँदासमेत चीन एउटै टाइम जोनमा छ ।४. चीनमा बढ्दो वायुप्रदुषणका कारण त्यहाँ शुद्ध हावालाई क्यानमा बेचिन्छ । शुद्ध हावा पाँच युआन प्रति क्यानमा बिक्रि हुन्छ । हावाको एउटा किसिम छ ‘तिब्बतको शुद्ध हावा’, दोसो किसिम – क्रान्तिकारी याहयान र तेस्रो पोष्ट–इन्डस्ट्रियल ताइवान ।५. केचप पनि मूल रुपमा चीनको नै हो र यस्तै गरी मसालेदार माछाको सस पनि चीनकै आविष्कार हो ।६. फुटबल खेलका लागि पनि चीनलाई नै श्रेय दिइन्छ । फिफाका आठौं अध्यक्ष सेप बल्टरले पनि फुटबलका लागि चीनलाई नै श्रेय दिएका थिए । चीनको फुटबलको खोज दोस्रो वा तेस्रो शताब्दीमा भएको बताइन्छ ।७. चीन आधिकारीक रुपमा नास्तिक देश हो तर यहाँ इटालीको भन्दा धेरै इसाईउ धर्मावलम्बी छन् । चीनमा करिब ५.४ करोडले इसाइ धर्म मान्छन् भने इटालीमा ४.७ करोड उक्त धर्मका अनुयायी छन् । चीन चाँडै नै संसारको सबैभन्दा ठूलो इसाई देश बन्ने अनुमान गरिएको छ ।८. चीनियाँ नागरिक कुकुरको मासु पनि खान्छन् । तर केही वर्षयता यसमा कमी आएको छ । अब मानिसहरु कुकुर र बिरालोलाई घरमा पाल्ने गर्दछन् । यद्यपी, त्यहाँ सर्पको मासु निकै रुचाइन्छ ।९. चीनमा हरेक दिन औसतमा १७ लाख सुँगुर खपत हुन्छ । यहाँ सुँगुरको मासु सबैभन्दा बढि रुचाइन्छ । यद्यपी, कम कमाई भएका मानिसहरुले सुँगुरको मासु सजिलै खरिद गर्न सक्दैनन् ।१०. हंगकंगका चीनियाँ एक दिन छुट्टी लिएर आफ्ना पूर्वजहरुको चिहान सफा गर्न चीन जान्छन् ।११. पारम्परिक रुपमा चीनियाँ महिला रातो रंगको लुगामा विवाह गर्दछन् । रातो रंगलाई चीनमा भाग्यशाली रंग मानिन्छ जबकी सेतो रङलाई मृत्युको प्रतिकको रुपमा लिइन्छ ।१२. संसारका हरेक पाँचौं व्यक्ति चीनियाँ हुन् ।१३. सन् १९७८ मा चीनियाँ कम्युनिष्ट पार्टीले पुँजीवाद बजार सिद्धान्त पेश गरे । जब सन् १९८० को दशकमा चीनले आफ्नो बजार खोल्यो तब उक्त देश संसारको सबैभन्दा ठूलो उत्पादक बन्यो । चीनको अर्थव्यवस्था पछिल्लो तीन दशकदेखि औसत १० प्रतिशतको दरमा बढिरहेको छ । 
