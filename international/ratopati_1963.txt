स्विमिङ पुलमा करेन्टः वाटर पार्कका मालिक, उनका छोरा र अन्य तीन बालबालिकाको मृत्यु

बीबीसीटर्कीको एक वाटर पार्कमा करेन्ट लाग्दा तीन बालबालिकासहित उनीहरुलाई बचाउन कोसिस गर्ने दुईजनाको मृत्यु भएको छ ।स्थानीय मिडिया अनुसार उक्त दुर्घटना इस्तानबुलबाट लगभग सय किलोमिटर पूर्वमा रहेको सकारया प्रान्तको अक्याजी शहरमा भएको हो । त्यहाँ तीन बच्चा स्विमिङ पुलमा खेलिरहेका थिए जसको किनारामा धातु लगाइएको थियो ।उनीहरुलाई समस्यामा देखेर वाटर पार्कका ५८ वर्षीय मालिक र उनका ३० वर्षीय छोरा उनीहरुलाई बचाउन पानीमा हाम फाले ।गम्भीर रुपमा घाइते पाँचैजनालाई अस्पताल पुर्याइयो जहाँ ती सबैको मृत्यु भयो ।एक अन्य व्यक्ति घाइते छन् । स्विमिङ पूलमा करेन्ट कसरी आयो त्यो भने अहिलेसम्म थाहा हुन सकेको छैन ।
