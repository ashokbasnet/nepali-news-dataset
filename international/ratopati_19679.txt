परमाणुपछि किमको ‘श्रृंगार’ मोह, पत्नीसँगै देखिए कस्मेटिक फ्याक्ट्रीमा

प्योङयाङ । उत्तर कोरियाली नेता किम जोङ उनको पछिल्लो समय तस्विर सार्वजनिक हुँदा कुनै परमाणु परिक्षण गरिरहेको स्थानमा हुन्थ्यो । जसले विश्वभर तहल्का मच्चाउँथ्यो । तर, यसपटक भने उनको तस्विर फरक स्थानमा सार्वजनिक भएको छ । किम आफ्नो पत्नीसहित एउटा श्रृंगारको सामग्री उत्पादन गर्ने फ्याक्ट्रीको निरिक्षण गर्दै गरेको तस्विर बाहिर आएको हो ।किमकी पत्नी रि सोल–जु सन् २०१७ मा लामो समय किमसँग देखिएकी थिइनन् । उनले तेस्रो सन्तानलाई जन्म दिएको कारण मिडियाको पहुँचभन्दा बाहिर रहेको बताइएको छ ।उनी पछिल्लो पटक जुलाईमा अन्तरमहादेशीय क्षेप्यास्त्रको सफल परिक्षण गरेको खुसियालीमा आयोजित कार्यक्रममा दुवै सँगै देखिएका थिए । किम र रिको विवाह सन् २००९ मा भएको थियो ।श्रृंगार फ्याक्ट्री को निरिक्षण गर्दै किमले देशका महिलाहरु सुन्दर बन्नुपर्ने बताएका थिए । उनले त्यहाँका उत्पादनहरुको प्रशंसा पनि गरेका थिए ।फ्याक्ट्रीको निरिक्षणका दौरान कोरियाको सत्तारुढ वकर्स पार्टीको केन्द्रीय समितिका उपाध्यक्ष एन जोङ सुन र किमकी बहिनी किम यो जोङको पनि उपस्थिति रहेको थियो ।
