भारतमा सफल नेपालमा किन असफल भयो रामदेवको पतंजली ?

नेपालमा पतंजलीको ६ उत्पादनमा बिक्रिमा रोक लगाइएको छ । नेपालको लागुऔषध नियन्त्रण शाखाले पतंजलीका यी उत्पादनलाई मापदण्ड अनुरुप नपाएपछि ‘निम्न स्तर’ भएको बताइएको छ ।शाखाले ब्याक्टेरियाको परिक्षणमा पतंजलीका यी उत्पादन मापदण्डमाथि खडा उत्रन नसकेको बताएको छ ।पतंजलीले जुन उत्पादनमा रोक लगाएको छ, ती हुन्– अमला चूर्ण, दिव्य गाशर चूर्ण, बाहूची चूर्ण, त्रिफाला चूर्ण, अश्वगन्धा र अदवीय चूर्ण ।पतंजलीका यी सबै उत्पादन उत्तराखण्डमा तयार गरिएको हो । विभागका एक अधिकारीले समाचार एजेन्सी पीटीआईसँग भने, ‘जुन औषधीको विभागले परीक्षण गरे त्यसमा बिरामी बनाउने ब्याक्टेरिया पाइयो ।’भारतमा दोहोरो स्तर ?विभागले सार्वजनिक नोटिस जारी गरी यी ६ उत्पादनलाई कतै पनि खरिद–बिक्रि नगर्न निर्देशन दियो ।रोचक कुरा के छ भने यी सबै उत्पादनले भारतमा हरियो झण्डा पाएको छ र मज्जाले खरिद बिक्रि भइरहेका छन् ।के भारतको मापदण्ड नेपालको मापदण्डभन्दा भिन्न छ ?यो प्रश्नको जवाफमा सेन्टर फर साइन्स एण्ड इन्भारोन्मेन्टका विशेषज्ञ चन्द्रभूषण भन्छन्, ‘भारतको मापदण्डभन्दा नेपालको मापदण्ड कठोर हुन्छ भन्ने कुरा हेर्नुपर्छ । यदि वास्तवमा नै नेपालको मापदण्ड कठोर छ भने यो सम्भव छ । यदि भारत र नेपालको मापदण्ड बराबर छ भने हामीले जुन फूड सेफ्टी एण्ड स्ट्यान्डर्ड अथोरिटी छ त्यसलाई परिक्षण गर्नुपर्छ ।’
