लिबियामा ६ वर्ष पछि रिहा भए गद्दाफीका छोरा

लिबिया – लिबियाका अपदस्थ शासक मुअम्मर गद्दाफीका अर्का छोरा सैफ अल इस्लाम गद्दाफीलाई लिबियाबाट रिहा गरिएको खबर सार्वजनिक भएको छ ।लण्डन स्कूल अफ इकोनोमिक्सबाट पिएचडी गरेका ४४ वर्षका सैफ अल इस्लामलाई मुअम्मर गद्दाफीका उत्तराधिकारी मानिएको थियो ।पछिल्लो ६ वर्षदेखि जिन्टान शहरमा कैदमा राखेपछि एक चरमपन्थी समूहले उनको रिहाइको घोषणा गरेको छ ।सन् २०१५ मा उनलाई त्रिपोलीको एक अदालतले मृत्युदण्डको सजायँ तोकेकेका थियो तर यो चरमपन्थी समूहले उनलाई सुम्पिन अस्विकार गरेको थियो ।यसअघि पनि उनी रिहा भएको खबर सार्वजनिक भइसकेको थियो । यद्यपी, त्रिपोली सरकारको तर्फबाट सैफ अल इस्लामको रिहाईको पुष्टि भएको छैन ।अन्तर्राष्ट्रिय न्यायालयमा मुद्दाःसैफ अल इस्लामविरुद्ध अन्तर्राष्ट्रिय अपराध न्यायालयमा पनि मानवताका विरुद्ध अपराध गरेसँग सम्बन्धित मुद्दा जारी छ । गद्दाफीको शासनकाल समाप्त भएपछि अल इस्लाम तीन महिनासम्म फरार भए तर उनलाई सन् २०११ मा कैद गरियो ।सैफ अल इस्लामलाई उनका पिताको सरकारको सुधारवादी अनुहारको रुपमा हेरिन्थ्यो तर उनले गद्दाफी सरकारको पश्चिमी संसारसँगको सम्बन्धलाई विकसित गर्न एक महत्वपूर्ण भूमिका निभाए ।तर सन् २०११ मा उनीमाथि हिंसा भड्काएको र प्रदर्शनकारीहरुको हत्या गरको आरोप लाग्यो । त्यसको चार वर्ष पछि उनीलगायत गद्दाफीका ३० नजिकका व्यक्तिलाई गोली हान्ने सजायँ सुनाइयो ।यद्यपी, उनलाई कुन आधारमा रिहा गरियो भन्ने बारे स्पष्ट छैन ।
