भारतीय प्रधानमन्त्री मोदी अमेरिकी भ्रमणमा

नयाँदिल्ली – भारतका प्रधानमन्त्री नरेन्द्र मोदीले शनिबारबाट तीन वटा देशको भ्रमण सुरु गरेको अधिकारीहरुले जानकारी दिएका छन् । उनले पोर्चुगल, अमेरिका र नेदरल्याण्डको भ्रमण गर्ने तालिका रहेको प्रधानमन्त्रीको कार्यालयका सरकारी अधिकारीहरुले जानकारी दिएका छन् । उनीहरुका अनुसार उनको भ्रमण चार दिने हुनेछ । उनले भ्रमणका क्रममा ती देशका अधिकारीहरुसँग दुई पक्षीय हित र साझा सरोकारका विषयहरुमा छलफल हुने सरकारका एक जना प्रवक्ताले जानकारी दिएका छन् । मोदी सवै भन्दा पहिला पोर्चुगलको राजधानी लिस्बोनमा शनिबार दिउसो पुग्नु भएको छ । त्यहाँ रहदा उनले दुई देशले आगामी दिनमा गर्न सक्ने सहकार्यका उपायहरुका बारेमा छलफल हुने भएको छ । त्यसैगरी आर्थिक सहयोग आदानप्रदान, विज्ञान र प्रविधि, खाली ठाँउहरुको साझा उपयोग र जनता जनता बीचको सम्बन्ध लगायतका विषयमा पनि उनीहरुको छलफल केन्द्रित हुने भएको छ । पोर्चुगलपछि प्रधानमन्त्री मोदी अमेरिकाको राजधानी वासिङटन डिसी जाने भ्रमण तालिका रहेको छ । शनिबारदेखि सोमबारसम्मको अमेरिका भ्रमणका क्रममा आफूले अमेरिका र भारतको सम्बन्धलाई थप फराकिलो बनाउने बारेमा छलफल गर्ने मोदीले बताएका छन् । प्रधानमन्त्री मोदीले वासिङटनमा अमेरिकी राष्ट्रपति डोनाल्ड ट्रम्पसँग भेटवार्ता कार्यक्रम रहेको बताइएको छ । दुई नेताबीचको यो नै पहिलो भेटवार्ता हो । अमेरिकाको भ्रमण सकिएर उनी आउँदो मङगलबार नेदरल्याण्ड जाने कार्यक्रम रहेको छ । रासस/सिन्ह्वा   
