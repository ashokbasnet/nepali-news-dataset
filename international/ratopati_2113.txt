जुन पाँच किशोरीलाई पाले, उनीहरुमाथि ७ सय २९ पटक बलात्कार !

द इन्डिपेन्डेन्टरुसमा एक व्यक्तिमाथि ७ सय २९ पटक बलात्कार गरेको आरोप लागेको छ । उनीमाथि पाँच किशोरीलाई पालेर हुर्काएको र हरेक दिन बलात्कार गरेको आरोप छ । यी सबै किशोरी १७ वर्षमा छन् । स्थानीय मिडियाका अनुसार सबै पीडित अनाथ हुन् । उनीहरुलाई सरकारी योजना अनुसार अनाथालयबाट यी व्यक्तिलाई सुम्पिइयो । आरोपीले उनीहरुको पालनपोषणको जिम्मेवारी लिएका थिए जसका कारण उनलाई सरकारले रकमसमेत उपलब्ध गराएको थियो ।आरोपीले पाँच वर्षमा यी किशोरीसँग ७ सय २९ पटक बलात्कार गरेको आरोप छ । रुसमा बलात्कारको दोषी पाइएमा अधिकतम १५ वर्षको जेल सजायँको प्रावधान छ ।यी पाँचमध्ये एक किशोरीले आफूमाथि भइरहेको घटनाबारे स्कूलका शिक्षकलाई बताएपछि यसबारे पर्दाफास भएको हो । शिक्षकको उजुरीपश्चात् यस विषयमा अनुसन्धान सुरु भएको हो । कानूनी कारणले पुलिसले अहिले आरोपीको नाम सार्वजनिक गरेको छैन । उनीविरुद्ध ७ सय २९ पटक बलात्कार गरेको भिन्न भिन्न मुद्दा दर्ता भएका छन् । उनलाई पक्राउ गरिएको छ । पुलिसका अनुसार आरोपीले  ५ मध्ये ४ किशोरीलाई दैनिक आफूसँग यौनसम्बन्ध स्थापित गर्नका लागि बाध्य बनाउँथे ।एक अनुसन्धान अधिकारीले भने, ‘अनुसन्धानका अनुसार सन् २०१२ को सेप्टेम्बर देखि सन् २०१७ फेब्रुअरीका बिच पाँच पीडित युवतीलाई उनले गम्भीर शारिरिक शोषण गरे । अनुसन्धानकर्ताको अपिलपश्चात् अदालतले आरोपीलाई पक्राउ गर्ने आदेश दिए । आरोपीलाई एक अनाथालयबाट बालगृह पठाइएको थियो । आरोपीले उनीहरुको पालन–पोषणको जिम्मेवारी लिए र उनीहरुको अभिभावक बने । ’साइबेरियन टाइम्सका अनुसार सरकारले ती किशोरीको हेरबिचारका लागि आरोपीलाई हरेक महिना प्रत्येकका लागि २ सय ६५ पाउन्ड (३५ हजार रुपैयाँ) उपलब्ध गराउँथ्यो ।यसका साथै, स्थानीय बाल कल्याण विभागमाथि यी किशोरीको विषयमा लापरवाही अपनाएको आरोप छ । विभागविरुद्ध पनि अनुसन्धान भइरहेको छ । विभागले ५ जवान किशोरीलाई एक्लो पुरुषको कसरी जिम्मेवारी सुम्पियो भन्ने विषयमा पनि अनुसन्धान भइरहेको बताइएको छ ।अर्को एक रिपोर्टले दाबी गरे अनुसार ती व्यक्ति पहिले एक महिलासँग बस्दथे जसले तीन बालकको जिम्मेवारी लिएकी थिइन् भने ती तीन किशोरी उनको नाममा थिए ।
