बेलयाती संसदमा साइबर आक्रमण

लण्डन – बेलायतको संसदमा रहेको कम्प्युटर सिस्टममा साइबर आक्रमण भएको छ । संसदका प्रवक्ताले विज्ञप्तिमार्फत सो कुराको जानकारी दिएका हुन् ।‘हामीले संसदको नेटवर्कमा अवैधानिक तरिकाले घुस्न खोजेको प्रयास भएको पत्ता लगाएका छौँ । हामीले यस विषयमा नेशनल साइबर सेक्युरिटी सेन्टरसँग मिलेर यो विषयमा अध्ययन गरिरहेका छौँ,’ शनिवार प्रवक्ताले भनेका छन् ।विज्ञप्तिमा संसदको सबै एकाउण्ट र सिस्टमलाई सुरक्षित राख्न सबै उपाय अपनाइएको बताइएको छ ।सावधानी अपनाउँदै संसदले आफ्नो नेटवर्कमा बाहिरबाट प्रयोग गर्न प्रतिबन्ध गरेको छ । जसका कारण सांसदहरुले बाहिरबाट आफ्नो इमेलहरु प्रयोग गर्न पाइरहेका छैनन् । उनीहरुले यो कुरा सामाजिक सञ्जालबाट खुलासा गरेका छन् ।नेशनल साइबर सेक्युरिटी सेन्टरले आफूहरुलाई यो घटनाको बारेमा जानकारी रहेको र बेलायतको संसदसँग मिलेर आवश्यक कारवाही अघि बढाएको जनाएको छ ।केही हप्ताअघि विश्वका १५० देशका कम्प्युटरहरु र्यानसमवेयरको सिकार भएको थियो जसमा बेलायतको नेशनल हेल्थ सर्भिस पनि एक थियो ।
