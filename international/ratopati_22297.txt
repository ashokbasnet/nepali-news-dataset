रोबर्ट मुगाबे पार्टीको नेतृत्वबाट बर्खास्त

हरारे । जिम्वाव्वेको सत्तारुढ जेडएएन्यू–पिएफले रोबर्ट मुगाबेलाई पार्टीको नेतृत्वबाट बर्खास्त गरेको छ ।पार्टीले पूर्व उपराष्ट्रपति एमर्सन म्नगाग्वालाई पार्टीको नयाँ नेता चयन गरेको छ । उनलाई मुगाबेले दुई हप्ताअघि बर्खास्त गरेका थिए ।सेनाले मुगाबेलाई पत्नी ग्रेसलाई उत्तराधिकारी बनाउन रोकेपछि विकसित पछिल्लो घटनाक्रमको नयाँ कडी हो ।यसअघि, जिम्बाब्वेको राजधानीमा मुगाबे युगको अन्त्यको माग गर्दै शनिबार गरिएको प्रदर्शनमा दशौँ हजार जिम्बाब्वेली जनता सहभागी बनेका थिए ।जिम्बाब्वेको सेनाले गत बुधबार मुगाबेबाट शासनसत्ता हातमा लिएको थियो । राष्ट्रपति मुगाबेलाई पदबाट राजिनामा दिलाउन दवाव सिर्जना गर्न जिम्बाब्वेका प्रभावशाली पूर्व सैनिकहरूको संगठन ९जिम्बाब्वे नेशनल लिबरेसन वार भेटेरान्स एसोसिएसन०ले राजधानी हरारेमा शान्तिपूर्ण प्रदर्शनको आयोजना गरेको थियो । ठूलो सङ्ख्यामा प्रदर्शनमा भएको सङ्ख्याले सेनाको कदमलाई जिम्बाब्वेका जनताले अनुमोदन गरेको सहजै अनुमान गर्ने अवस्था देखिएको छ । प्रदर्शनकारीले ‘मुगाबेले सत्ता छोड’ र ‘मसगाबे वंशलाई मान्दैनौँ’ लगायतका नारा लगाउँदै चीसो मौसमको प्रवाह नगरी सडकमा सेनाको प्रशंसा गर्दै नाचगान समेत गरेका थिए । सडक प्रदर्शनमा ठूलो सङ्ख्यामा भूतपूर्व सेना, सर्वसाधारण, राजनीतिक नेता, नागरिक समाज, परम्परागत जातीय समूहका अगुवाहरू तथा युवाहरूको सहभागीता रहेको थियो । सेनाले शासनसत्ता सम्हालेपछि जिम्बाब्वेको सत्ताधारी दल जिम्बाब्वे अफ्रिकन नेशनल यूनियन– प्याट्रिओटिक फ्रन्ट ९जेडएएन्यू–पिएफ० ले समेत मुगाबेलाई पदबाट राजिनामा दिन आग्रह गरेको थियो ।   
