UPDATE : तेल ट्यांकरमा आगलागी, १५० को मृत्यु : पोखिएको तेल उठाउनेमा सल्कियो आगो

पाकिस्तान - पाकिस्तानको पूर्वी–पन्जाब प्रान्तको एउटा तेल ट्यांकर दुर्घटनापछि लागेको आगलागीमा कम्तीमा कम्तीमा १ सय ५० जनाको जलेर मृत्यु भएको बीबीसीले लेखेको छ । आइतबार बिहान भएको सो आगलागीमा एक सयभन्दा बढी घाइते भएका छन् । - पाकिस्तानको पन्जाब प्रान्तमा तेल बोकेको ट्यांकर सडकमा पल्टिएको थाहा पाएपछि राजमार्गनजिकका गाउँले ग्यालिन, बाल्टी, गाग्रोलगायतका भाँडा बोकेर तेल उठाउन पुगे । -तर, घटनास्थलमा आगो सल्किँदा तेल उठाइरहेका एक सय २८ सर्वसाधारणको जलेर मृत्यु भएको छ । -तेल उठाउन लगिएका ७३ मोटरसाइकल र ६ कार पनि जलेर ध्वस्त भएका छन् । -आगलागीको कारण खुलेको छैन । दुर्घटनास्थलमा कसैले फालेको चुरोटको ठुटाबाट आगो सल्केको प्रारम्भिक अनुमान छ ।आगलागीपछि विस्फोट ४० हजार लिटर तेल बोकेको ट्यांकर कराँचीबाट लाहोर जाने क्रममा राजमार्गको एउटा घुम्तीमा पल्टिएको थियो । पल्टिएपछि चुहिएको पेट्रोलमा आगो सल्किएको र केही बेरमै ट्यांकर विस्फोट भएको थियो । विस्फोट हुँदा सयौँको संख्यामा जम्मा भएका भीडले पोखिएको तेल संकलन गरिरहेका थिए । विस्फोटपछि भागदौड हुँदा एकजनामा सल्किएको आगो अरूमा फैलिएको थियो । ४० जना चिन्नै नसक्ने आगोको लप्काले तेल संग्रह गर्न पुगेका मानिस जलेका थिए । जलेकामध्ये ४० जनाको अनुहार चिन्नै नसक्ने अवस्थामा रहेको पाकिस्तानी समाचार संस्था डानले जनाएको छ । घाइतेमध्ये अधिकांशको अवस्था गम्भीर रहेकाले मृतकको संख्या अझै बढ्न सक्ने पन्जाब प्रान्तको बहालपुरमा रहेको एक सरकारी अस्पतालका चिकित्सक डा.अरुन्जेबले जानकारी दिए ।अनुसन्धान गर्न निर्देशन प्रधानमन्त्री नवाज सरिफले घटनाप्रति दुःख व्यक्त गरेका छन् । ‘ट्यांकर दुर्घटनापछि फैलिएको आगलागीमा निर्दोष मानिसको मृत्युप्रति गहिरो दुःख व्यक्त गर्छु,’ प्रधानमन्त्री सरिफद्वारा जारी विज्ञप्तिमा उल्लेख छ । घटनाको तत्काल अनुसन्धान गर्न पनि उनले सुरक्षा अधिकारीलाई निर्देशन दिएका छन् । पन्जाबका मुख्य मन्त्री सहाबज सरिफले घटनाबारे तत्काल अनुसन्धान गरी प्रतिवेदन पेस गर्न स्थानीय अधिकारीलाई निर्देशन  दिएका छन् । तीन घन्टामा निभ्यो आगो तीन घन्टा लगाएर सो आगो निभाइएको स्थानीय दमकल विभागका एकजना कर्मचारीले बताए । सो सडक बस्तीभन्दा केही पर रहेकाले बस्तीमा आगो सल्किनबाट जोगिएको छ । आगलागीका कारण त्यहाँ रहेका झन्डै ७५ वटा मोटरसाइकल र ६ वटा गाडी जलेर ध्वस्त भएका छन् । तेल पोखिएको खबर सुनेर कतिपय मानिस तेल भर्न मोटरसाइकल, ट्याक्सी र जीप नै लिएर गएका थिए ।तेल पोखिएको थाहा पाएपछि भिड तेल पोखिएको खबर थाहा पाएपछि महिला र बालबालिकालगायत ठूलो संख्यामा रहेका मानिसहरू ग्यालेन, बाल्टी, गाग्रीलगायत आफूहरूसँग उपलब्ध सामग्री बोकेर दुर्घटनास्थलमा दौडिएका थिए । ‘रमजानपुर गाउमा ट्यांकर पल्टिएको खबर थाहा पाएपछि सयौँ मानिस तेल उठाउन दगुरेका थिए,’ एक प्रहरी अधिकारीको भनाइ उद्धृत गर्दै पाकिस्तानी समाचार संस्था डानले जनाएको छ । ट्यांकर दुर्घटना भएको १० मिनेटपछि ट्यांकर विस्फोट भएको थियो । पोखिएको तेल उठाउन आएकामध्येकै कसैले पिउँदै गरेको चुरोटको ठुटो फाल्दा आगलागी भएको हुन सक्ने स्थानीय सञ्चारमाध्यमहरूले अनुमान गरेका छन् ।
