ह्याकरको दाबीः नासाले खोजे एलियन्स, चाँडै नै हुनेछ घोषणा

ह्याकर र अनलाइन कार्यकर्ताको एक अज्ञात समूहले अमेरिकाको अन्तरिक्ष एजेन्सी नासाले परग्रहवासीको अस्तित्व पत्ता लगाएको दाबी गर्दै चाँडै नै यसबारे घोषणा गर्ने बताएको छ । एक मिडिया रिपोर्टमा यसबारे दाबी गरिएको हो । ह्याकरले आफ्नो वेबसाइटमा लेखेका छन्, ‘नासाको भनाई अनुसार परग्रहवासी आइरहेका छन् ।’एक अज्ञात व्यक्तिद्वारा जारी गरिएको एक भिडियोमा अन्तरिक्ष यात्री र अन्तरिक्ष विज्ञानमा रुची राख्नेहरुद्वारा पूर्वमा परग्रहवासीहरुको अस्तित्व भएको भन्ने बयानको हवाला दिँदै समय–समयमा धर्तीका विभिन्न हिस्सामा परग्रहवासीहरु एवं उडनतश्तरहरु देखिएका सम्बन्धि प्रमाण पेश गरेका छन् ।भिडियोमा जानकारी दिए अनसार यी सबै प्रमाणले अन्तरिक्ष माथि केही घटित हुन लागेको संकेत गर्दछ । वेबसाइट ‘आरटी डट कम’ को रिपोर्ट अनुसार यी अज्ञात मानिसहरुले नासाद्वारा केही समय अघि गरिएको केही खोजका साथै अप्रिलमा अमेरिकाको संसदमा ‘एडवान्सेस इन द सर्च फर लाइफ’ मा नासाका एक प्रवक्ताको टिप्पणीको आधारमा यो दाबी गरेका छन् ।  नासामा विज्ञान मिशन निर्देशनालयका असोसिएट एडमिनिष्ट्रेटर थोमस जुर्बुचेनले नासाको प्रगती जस्तै शनिको उपग्रह एन्सेल्याण्ड्समा हाइड्रोजनको खोज र बृहस्पतीको उपग्रह, यूरोपको समुन्द्रबाट हबल टिममा आशाजनक नतिजाले पहिलो पटक परग्रहवासीहरुको अस्तित्वको प्रमाणको खोजी नजिक भएको बताएका छन् ।जुर्बुचेन भन्छन्, ‘परग्रहवासीहरुको अस्तित्वको प्रमाण खोज्नका लागि संसारभरी चलिरहेको अनुसन्धान र अभियानलाई मद्देनजर गरी हामी इतिहासको सबैभन्दा गहन, अद्वितीय खोजको निकै नजिक छौं ।’
