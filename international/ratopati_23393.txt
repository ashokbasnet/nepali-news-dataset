उत्तर कोरियाद्वारा ‘अमेरिकासम्मै पुग्ने’ नयाँ क्षेप्यास्त्र परिक्षण

प्योङयाङ । उत्तर कोरियाले अमेरिकी महादेशसम्म पुग्नसक्ने नयाँ अन्तरमहादेशीय बालिस्टिक क्षेप्यास्त्र सफलतापूर्वक परिक्षण गरेको दाबी गरेको छ ।सरकारी टेलिभिजनमा प्रशासित समाचारमा उत्तर कोरियाले ‘परमाणु राज्य’ बन्ने आफ्नो सपना पूरा गरेको बताइएको हो ।ह्वासोङ–१५ नाम दिइएको उक्त क्षेप्यास्त्र बुधबार विहान प्रक्षेपण गरिएको थियो । जापानी समुद्रमा खसेपछि उक्त परिक्षणको व्यापक आलोचना गरिएको थियो ।प्योङयाङका अनुसार नेता किम जोङ–उन आफैले उक्त प्रक्षेपणमा भाग लिएका थिए ।दक्षिण कोरियाली सेनाका अनुसार क्षेप्यास्त्र ४५०० किलोमिटर उचाईंबाट ९६० किलोमिटर टाढासम्म पुगेको थियो ।उत्तरले पछिल्लो समय श्रृंखलाबद्ध रुपमा यस्ता परिक्षणहरु गर्दै आइरहेको छ । जसको कारण कोरियाली प्रायद्वीपमा तनाव बढिरहेको छ ।गत सेप्टेम्बरमा पनि कोरियाले क्षेप्यास्त्र परिक्षढा गर्नका साथै छैटौँ परमाणु बमको परिक्षण समेत गरेको थियो ।कोरियामाथि थप प्रतिबन्ध लगाइए पनि उसले आफ्नो परमाणु र क्षेप्यास्त्र कार्यक्रमलाई निरन्तरता दिँदै आइरहेको छ ।अमेरिका, जापान र दक्षिण कोरियाले यस परिक्षणको विरोध गरेको छ ।
