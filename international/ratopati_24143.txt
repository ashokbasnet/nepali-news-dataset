बेलायतको इयूबाट हुने बर्हिगमनको सम्झौतावार्ता सहमति नजिक

एजेन्सी– यूरोपियन यूनियन (इयू) र बेलायतबीच बेलायतको इयूबाट बर्हिगमनका लागि सम्बद्ध पक्षबीच भएको सम्झौतावार्ता सहमति नजिक पुगेको इयू प्रमुख डोनाल्ड टस्कले बताएका छन् ।  बेलायतको बर्हिगमनका लागि भएको वार्ता यस पहिलेको तुलनामा सहमतिको निकै नजिक पुगेको टस्कले बताए । सम्झौताका लागि निकै जटिल बिषयका रूपमा देखिएको आइरल्याण्डका बिषयमा पनि सहमतिको सम्भावना बढेर गएको छ, इयू प्रमुख टस्कले बताए । टस्कले भने, “मैले ब्रेक्जिटका बिषयमा आएरल्याण्डका प्रधानमन्त्री लियो वारदकरसँग गरेको टेलिफोन वार्ता निकै सकारात्मक पाएको छु । यसबाट म निकै उत्साहित बनेको छु ।” केही समयपछि यही डिसेम्बरमा इयू सम्मेलनमा प्रक्रियाका लागि थप छलफल हुने बताउदै आएरल्याण्डका प्रधानमन्त्रीसँगको फोनवार्ता निकै सकारात्मक पाएको टस्कले बताए । टस्कले इयू नेताहरुले खुला व्यापारवार्ताका लागि सहमति जनाउने सङ्केत दिँदै पछिल्लो सन्देश ट्वीटमार्फत सार्वजनिक गरेका हुन् ।   
