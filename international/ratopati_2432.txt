जहाँ राष्ट्रपतिले नै खाए घुस !

रियो – ब्राजिलका मुख्य अभियोजकले देशका राष्ट्रपति माइकल टेमेरमाथि घुस खाएको आरोप लगाएका छन् ।भ्रष्टाचारको आरोपमा फँसेको एक मासु प्याक गर्ने एक ठूलो कम्पनीको मालिकबाट राष्ट्रपतिले घुस खाएको आरोप उनले लगाएका हुन् ।यद्यपि, राष्ट्रपति टेमेरले आफूमाथि लगाइएको आरोपको खण्डन गरेका छन् ।आरोपसँग सम्बन्धित दस्तावेज सर्वोच्च अदालतका न्यायाधीसलाई बुझाइएको छ । अब उनले यस मामिला संसदको तल्लो सदनमा पठाउने निर्णय लिनेछन् ।यसपछि तल्लो सदनमा राष्ट्रपतिमाथि मुद्दा चलाउने विषयमा मतदान हुनेछ ।राष्ट्रपति टेमेरले आफूलाई निर्दोष साबित गर्ने बताएका छन् ।गत वर्ष राष्ट्रपतिको कुर्सी सम्हालेका टेमेरमाथि यसअघि पनि भ्रष्टाचारको आरोप लाग्दै आएको छ । तर, अहिले पहिलो पटक औपचारिक तरिकाबाट उनीमाथि मुद्दा दर्ता गर्ने प्रक्रिया शुरु भएको हो ।रुसेफमाथि महाभियोग प्रस्ताव ल्याउन टेमेरको मुख्य भूमिका रहेको थियो । त्यसअघि टेमेर रुसेफको सरकारमा उपराष्ट्रपति थिए । तर, पछि उनले सरकारबाट समर्थन फिर्ता लिएका थिए ।यसअघि राष्ट्रपति टेमेरको बोली भनिएको एउटा अडियो टेप सार्वजनिक भएको थियो जसमा उनले जेबीएस मिट प्याकिङ कम्पनीका मालिक जोसली बटिस्टासँग घुस लिनेबारे कुरा गरिरहेको सुन्न सकिन्छ ।पत्रकारहरुका अनुसार आगामी दिनमा उनीमाथि थप आरोपहरु पनि लगाउन सकिनेछ । ब्राजिलमा टेमेर लोकप्रिय नेता होइनन् । तर, उनी नरम–दक्षिणपन्थी पीएमडीबी पार्टीको गठबन्धनको हिस्सा भएर देशको शासन सम्हालिरहेका छन् ।गत वर्ष राष्ट्रपति जिल्मा रुसेफमाथि महाभियोगको मुद्दा चलेको थियो जसपछि उनको वकर्स पार्टीको बामपन्थी सरकारको १३ वर्षको शासन अन्त्य भएको थियो ।जिल्मा रुसेफमाथि सरकारी तेल कम्पनी पेट्रोब्राससँग जोडिएको घोटालामा संलग्न भएको आरोप लगाइएको थियो ।रुसेफमाथि महाभियोग प्रस्ताव ल्याउन टेमेरको मुख्य भूमिका रहेको थियो ।त्यसअघि टेमेर रुसेफको सरकारमा उपराष्ट्रपति थिए । तर, पछि उनले सरकारबाट समर्थन फिर्ता लिएका थिए ।  
