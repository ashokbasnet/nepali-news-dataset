कैदीहरुको मन बहलाउन पुगे ‘स्ट्रिपर’, अनुसन्धानको आदेश

बीबीसीदक्षिण अफ्रिकाको सन सिटी नामक जेलमा एक कार्यक्रमका बेला कैदीको मन बहलाउन ‘स्ट्रिपर’ बोलाइयो ।सोसल मिडियामा सार्वजनिक भएका तस्बिरमा जोहान्सबर्गको एक जेलमा कम कपडा लगाएका दुई महिलालाई पुरुष कैदीसँग देख्न सकिन्छ ।सोमबार जेल अधिकारीले तस्बिरको पुष्टि गरे ।कमिश्नर जेम्स स्मलबर्गरले पत्रकारलाई यसबारे अनुसन्धान भइरहेको जानकारी दिएका छन् । उनले भने, ‘शनिबारदेखि सोसल मिडियामा जुन तस्बिर आइरहेका छन् त्यसमा चुप लागेर बस्न सकिन्नँ ।’यस मामलामा १३ अधिकारीलाई निलम्बित गरिएको उनले जानकारी दिएका छन् ।जेलमा यूथ मन्थको क्रममा जून २१ तारिखमा एक विशेष कार्यक्रमको आयोजना गरिएको थियो । कैदीको पुनर्वासमा यी कार्यक्रममा महत्वपूर्ण हुन्छ ।अधिकारीका अनुसार उक्त कार्यक्रममा महिलाको उपस्थिती र उनीहरुको कपडाले ‘शरम’ पैदा गरेको छ ।गोटेंग जेलका प्रवक्ता आफेन्त मोरवानेले स्थानीय न्यूज वेबसाइट टाइम्सलाइभलाई भने, ‘जब महिला नाच्न आए तब उनीहरुले भित्रीवस्त्रमा लगाएका थिए । उनीहरुले कैदीको अगाडि स्ट्रिप शो गरे ।’यी तस्बिर सार्वजनिक भएपछि मानिसहरुले कैदीको जीवन बाहिरभन्दा जेलभित्र नै राम्रो भएको भनी टिका टिप्पणी गर्न थालेका छन् ।जेलमा यस्तो प्रकारको आयोजनाको अनुमती कसरी दिइयो भनी थुप्रैले आक्रोस व्यक्त गरे ।स्मलबर्गरले पत्रकारसँग यो आयोजनामा सरकारी पैसाको प्रयोग नभएको बताउँदै जो महिलालाई जेलमा बोलाइएको थियो त्यसका लागि बाहिरबाट सहयोग भएको उनले जानकारी दिए ।योभन्दा पहिले अधिकारीले मनोरञ्जनको एक प्रस्ताव खारेज गरेको उनले बताए ।उनको भनाई थियो, ‘महिलालाई कैदीको अगाडि यस्तो तरिकाले आउने अनुमती छैन । जेल अधिकारीले यस्तो कार्यक्रमको आयोजना गर्न नहुने थियो र यसलाई तुरुन्त रोक्नुपर्ने थियो । यस्तो प्रकारको मनोरञ्जन हाम्रो नीतिविरुद्ध छ ।’
