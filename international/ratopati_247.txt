बराक ओबामाले आठ वर्षसम्म एउटै सूट र जुत्ता लगाइरहे तर कसैले याद गरेनन्ः मिशेल

ओबामाको पहिरन शैलीको न त धेरै प्रशंसा भयो न नै आलोचना नै । जोन एफ केनेडीपछि सबैभन्दा राम्रो पहिरन लगाउने राष्ट्रपतिको रुपमा उनलाई लिइन्छ ।तर उनकी श्रीमती मिशेल ओबामाले उनीबारे निकै रोचक कुरा सार्वजनिक गरेकी छिन् । उनका अनुसार ओबामालाई उनको कालो कोट यति मनपर्दथ्यो कि उनले आठ वर्षसम्म एउटा मात्र टक्सेडो ज्याकेट लगाए ।मिशेलले आफ्नो पहिरनबारे विभिन्न टिका–टिप्पणी हुने गरेपनि श्रीमानले ह्वाइट हाउसको आठ वर्षको कार्यकालमा एउटै सुट लगाउँदा पनि कसैले पनि याद नगरेको उनी बताउँछिन् ।मिशेलले गत मंगलबार एप्पलको वर्ल्डवाइड डेभलपर्स कन्फरेन्समा यसबारे खुलासा गरेकी हुन् ।‘अहिले मानिसहरुले मैले लगाएको जुत्ताको फोटो खिच्छन्, मेरो ब्रासलेट, मेरो नेकलेस याद गर्छन् तर तिनै व्यक्तिहरुले उनले आठ वर्षसम्म एउटै कोट र जुत्ता लगाउँदा पनि केही प्रतिक्रिया दिएनन् ।’‘उनी यसका लागि गर्व पनि गर्दथे । १० मिनेट भित्रै उनले ‘म त तयार भएँ । तिमीले कति समय लगाएको ’ भन्ने गर्दथे, मैले भने उनलाई तत्काल त्यहाँबाट हटाइदिन्थें ।’
