कम्प्युटरमा पोर्नोग्राफी भेटिएपछि बेलायती उपप्रधानमन्त्रीद्वारा राजीनामा

लण्डन । बेलायती प्रधानमन्त्री थेरेसा मेलाई बुधबार ठूलो झट्का लागेको छ । उनको निकट मानिएका क्याबिनेटका सदस्य तथा उपप्रधानमन्त्री ड्यामियन ग्रीनले पार्नोग्राफी प्रकरणमा क्याबिनेटबाट राजीनामा गर्न बाध्य भएपछि मेलाई झट्का लागेको हो ।ग्रीनले उनको संसदीय कम्प्युटरमा पोर्नोग्राफी भेटिएको विषयमा सर्वसाधारणलाई झुक्याएको छानविनले ठहर गरेपछि उनले आफ्नो पदबाट राजीनामा गरेका हुन् । यौन दुर्व्यवहार र आचरणको अभियोगमा मेको क्याबिनेटबाट राजीनामा गर्ने ग्रीन दोस्रो मन्त्री हुन् ।गत महिना क्याबिनेट सदस्य प्रिती पटेलले इजरायली अधिकारीहरुसँग गोप्य मिटिङ गरेको आरोपमा राजीनामा दिनुपरेको थियो ।छानविनबाट ग्रीनले सन् २००८ मा उनको संसदमा रहेको कम्प्युटरमा पोर्नोग्राफी भेटिएको विषयमा ‘गलत र भ्रमपूर्ण’ वक्तव्य दिएको खुलासा भएको छ ।राजीनामा पत्रमा ग्रीनले आफ्नो राजीनामा मागिएकोमा दुःख व्यक्त गर्दै आफ्नो हर्कतका लागि माफी मागेका छन् ।मन्त्री पदमा राजीनामा दिए पनि उनी सांसदको रुपमा भने कायम रहनेछन् ।
