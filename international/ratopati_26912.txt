क्रिसमसको पूर्व सन्ध्यामा अमेरिकामा गोली चल्यो, ११  जना घाइते

एजेन्सी– संयुक्त राज्य अमेरिकाबाट प्राप्त समाचारअनुसार अमेरिकाका विभिन्न स्थानमा आयोजना गरिएका क्रिस्मसको पूर्व सन्ध्याका कार्यक्रमलाई लक्षित गरेर गरिएका आक्रमणहरुमा ११ जना घाइते भएका छन् । क्रिसमस् पूर्व सन्ध्यामा आयोजित क्रिसमस् भोज एवम् सांस्कृतिक कार्यक्रमहरुमा बन्दुक हमला हुने गरेका छन् ।  क्रिसमस् सप्ताहका लागि यहाँ सार्वजनिक विदाहरु सुरु भएका छन् । जसअनुसार ती विदाका क्रममा नागरिकहरुमाथि आइएसबाट सुरक्षा खतरा हुन सक्ने अनुमान प्रहरीले गरेको बताइएको थियो । सन् २०१६ को यस्तै क्रिस्मस समारोहमा भएको बन्दुक हमलामा परी ११ जना नागरिकको ज्यान गएको थियो । साथै त्यसमा परी ५९ जना नराम्ररी घाइते भएका थिए । यस पटक भने सो समारोहलाई लक्ष्यगरी सुरक्षा व्यवस्था कडा बनाइएको अधिकारीहरुको भनाई छ । इस्लामिक स्टेट एवम् अन्य अतिवादीहरुका कारण हुनसक्ने सुरक्षा खतरालाई मध्यनजर गरेर यो व्यवस्था गरिएको हो ।   
