सर्वोच्च अदालतमा हेलिकप्टरबाट ग्रिनेड आक्रमण

काराकास - भेनेजुएलाको सर्वोच्च अदालतमा हेलिकोप्टरबाट ग्रिनेड आक्रमण भएको छ ।राष्ट्रपति निकोलस माडुरोले यसलाई 'आतंकवादी आक्रमण' भनेर टिप्पणी गरेका छन् ।एक प्रहरी अधिकृतले हेलिकोप्टर चलाई सर्वोच्च अदालतमा ग्रिनेड फालेको बताइएको छ ।सामाजिक सञ्जालहरुमा भाइरल भएका भिडियो फुटेजमा मेसीनगन र ठूलो विस्फोटको आवाज सुनिनुअघि प्रहरी हेलिकोप्टरले सशरको फन्को लगाएको थियो ।राष्ट्रिपति माडुरो विरुद्ध आन्दोलन जारी रहेकै बेला यो आक्रमण भएको हो । सर्वोच्च अदालतले विपक्षीहरुको निरन्तर आलोचना गर्दै आएको छ ।
