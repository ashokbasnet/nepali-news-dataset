काबुलमा आत्मघाती हमला, ४० को मृत्यु, ३० घाइते

काबुल । अफगानिस्तानको राजधानी काबुलमा भएको आत्मघाती हमलामा कम्तिमा ४० जनाको मृत्यु भएको छ भने ३० जना घाइते भएका छन् ।शिया सांस्कृतिक केन्द्रमा भएको यस हमलाको अहिलेसम्म कसैले जिम्मेवारी लिएका छैनन् । तालिवानले एक वयान जारी गर्दै यसमा आफ्नो हाथ नरहेको प्रष्ट पारेको छ ।पछिल्लो समय कथित इस्लामिक स्टेटले अफगानिस्तानमा शिया समुदायसँग सम्बन्धित स्थानमा हमला गर्दै आइरहेको छ । आफगानिस्तानका गृहमन्त्रालयका प्रवक्ता नसरत रहीमीले समाचार एजेन्सी एएफपीसँग कुरा गर्दै तबायन सांस्कृतिक केन्द्रमाथि भएको हमला भएको जानकारी दिए ।शिया संगठनको मिडिया शाखा अफगान प्रेसका प्रमुखले बिबिसीसँग कुरा गर्दै दर्जनौँ शव भवनबाट निकालिसकिएको छ भने दर्जनौँलाई अस्पतालमा भर्ती गराइएको छ ।गत अक्टुबरमा शिया समुदायको मस्जिदमा भएको हमलामा ३९ जनाको मृत्यु भएको थियो ।  
