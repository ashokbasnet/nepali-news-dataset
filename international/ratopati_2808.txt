५९ वर्षीया महिलाको २६ वर्षे ठिटोसँग बस्यो प्रेम, विवाहपछि भयो यस्तो हाल

डेलीमेलश्रीलङ्कामा विवाहका लागि पुगेकी यी बेलायती महिलाले अब आफू ठगिएको हुनसक्ने अनुमान गरिरहेकी छिन् । अब न त उनको विवाह बचेको छ न नै जीवनभरी दुःख गरेर जम्मा गरेको सम्पत्ति । ५९ वर्षीया डायने डी जोयसालाई २६ वर्षे ठिटोसँग प्रेम भयो । उनी आफ्नो सबैकुरा बेचेर श्रीलङ्का पुगिन् र ती ठिटोसँग विवाह गरिन् । र अब उनलाई यतिबेला उनका श्रीमानले उनीसँग पैसाको लागि मात्र विवाह गरेको र त्यही पैसाको चक्करमा उनको ज्यान नै गुमेको पत्ता लाग्यो ।– डायने ६ वर्ष पहिले श्रीलङ्कामा छुट्टी मनाउन गएकी थिइन् जहाँ होटलका कर्मचारी प्रियांजनसँग उनको पहिलो पटक भेट भयो र प्रेम बस्यो ।– उनी बेलायतको एडिनबर्ग सिटि काउन्सिलमा पूर्व कस्टमर सपोर्ट वर्कर थिइन् । सन् २०११ मा श्रीमानलाई पहिलो पटक भेटेपछि त्यसको सात महिनापछि विवाहका लागि उनी दोस्रोपटक श्रीलङ्का पुगिन् । उनी सन् २०१५ को फेब्रुअरीमा सधैंका लागि श्रीलङ्का सिफ्ट भइन् । त्यसको चार महिनापछि उनको श्रीमानले कोलोम्बोमा काम पाएपछि जुन महिनामा उनी स्कटल्याण्ड गइन् ।श्रीमानको धेरै नै याद आएपछि उनले सेप्टेम्बरमा श्रीलङ्का जाने निश्चित गरिन् ।– श्रीलङ्का जानुभन्दा पहिले उनले स्कटल्याण्डको आफ्नो घर बेचिन्, जागिर छोडिन् र परिवारको अनुमती बिना नै श्रीलङ्का गइन्  १ करोड ३१ लाख रुपैयाँ आफ्ना श्रीमानको हातमा थमाएकी थिइन् ।– यद्यपी, पछि उनले प्रियांजनले उक्त विवाह पैसाको लागि मात्र गरेको भन्ने थाहा पाइन् ।– उनले मिडियासँग कुराकानीको क्रममा आफूले पहिले नै यी सबै कुरा पैसाको लागि भएको भनेर बुझ्नुपर्ने बताइन् । उनले भनिन्, ‘म जबदेखि यहाँ आए, उनलाई हरेक क्षण पैसाको आवश्यकता पर्दथ्यो ।’मेरो सम्बन्धका कारण पारिवार थिए तनावमाःडायनाले आफ्नो सम्बन्धका कारण उनका साथी र परिवारमा तनावमा भएको बताइन् । उनले भनिन्, ‘मेरो सम्बन्धमा सबैले औंला उठाइरहेका थिए, सबैजना निकै चिन्तित हुनुहुन्थ्यो तर म नै उनीहरुलाई गलत पुष्टि गर्न चाहन्थें ।’उनले भनिन्, ‘मेरा कुनै पनि साथी मेरो विवाहमा खुसी थिएनन् । तर म उनलाई प्रेम गर्दथें र मलाई लाग्थ्यो कि उनले पनि मलाई माया गर्छन् ।’‘मैले प्रियंजनलाई बाहेक कसैलाई पनि यसरी माया गरेको छैन । उनी पनि सधैं मलाई प्रेम देखाउने गर्दथे र मलाई श्रीलङ्का ल्याउनका लागि आतुर थिए ।’उनका अनुसार उनी अहिले पनि दैनिक उनीबारे सोच्ने गर्दछिन् जबकी पछिल्लो महिना उनको साथीको घरमा उनको हत्या भयो ।उनले भनिन्, ‘मलाई लाग्छ कि मेरा श्रीमानको हत्या त्यही व्यक्तिले गरेका हुन् जसले उनलाई पैसाको लागि ब्ल्याकमेल गरिरहेका थिए ।’डायनालाई श्रीलङ्का गएकोमा निकै पछुतो छ । उनी अब  एक्लै भएको र स्कटल्याण्ड फर्कन चाहेको तर पर्याप्त पैसा नभएको उनले बताइन् ।कैदी जस्तो भएको थियो जीवनःविवाहपश्चात् उनको जीवन कैदीजस्तो भएको उनले बताइन् । उनलाई घर बाहिर निस्कने अनुमती थिएन । प्रियांजनको परिवार नजिकैको घरमा बसेपनि उनी त्यहाँ कहिले पनि नगएको उनले बताइन् । उनका श्रीमानले उनलाई सडकमा धेरै नै कुकुर हुने र पागल मानिसहरु हुने भएकाले एक्लै बाहिर नजाने चेतावनी दिएका थिए ।अर्की श्रीमती भएको शंकाःडायनाका अनुसार प्रियांजनको पहिले नै विवाह भइसकेको छ जसलाई उनी बारम्बार भेट्न जान्थे । उनका अनुसार उनले प्रियांजनको विवाहको प्रमाणपत्र देखेकी थिइन् जसमा १८ वर्षकी युवतीसँग उनको विवाह भएको थियो तर प्रियांजनले उक्त प्रमाणपत्र भाइको भनिदिए ।उनी पटक पटक घरबाट पनि हराउने गरेको उनले बताइन् ।  
