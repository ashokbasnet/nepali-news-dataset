जाम्बियाका विदेश मन्त्रीले दिए राजीनामा

 एजेन्सी– जाम्बियाका राष्ट्रपति इड्गर लङगुको कार्यालयले विदेश मन्त्रीले राजीनामा दिएको जनाएको छ ।  विदेश मन्त्री ह्यारी कालाबाले दिएको राजीनामा कार्यालयलाई प्राप्त भएको राष्ट्रपतिको कार्यालयका प्रवक्ता अमोस चान्डाले जानकारी दिए । मन्त्री कालाबाले आफ्नो पदिय जिम्मेबारीबाट आफू मुक्त भएको उनले सामाजिक सञ्जाल फेसबुकबाट पनि सार्वजनिक गरेका थिए ।  भिडियो सन्देशमा उनले आफूलाई विदेश मन्त्रीका रूपमा देशको सेवा गर्ने अवसर दिनु भएकोमा जाम्बियाका नेताहरूलाई धन्यबाद पनि ज्ञापन गरेका छन् । कालाबाको राजीनामालाई लिएर जाम्बियामा मिश्रित प्रतिक्रिया आएको छ । आम नागरिकहरूले कतिपयले स्वभाविक रूपमा लिएका छन् भने कतिपयले नराम्रो मानेका छन् । अहिलेको सरकारबाट बाहिरीनेमा उनी तेस्रो मन्त्री भएका छन् । यसअघि गत हप्ता मात्रै लङगुले राष्ट्रिय विकास योजना मन्त्री लक्की मुलुसालाई बर्खास्त गर्नु भएको थियो भने तत्कालीन सूचना तथा प्रसारण मन्त्री चिसीम्बा काम्वीली पनि सन् २०१६ को नोभेम्बरमा निकालिएका थिए   । 
