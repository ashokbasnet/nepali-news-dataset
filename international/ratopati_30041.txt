गुडिरहेको बसमा एक्कासि भीषण आगलागी , ५२ जनाको मृत्यु

एजेन्सी– उत्तरपश्चिम काजकिस्तानमा बिहीबार भएको सडक दुर्घटनामा ५२ व्यक्तिको मृत्यु भएको छ ।  यात्रामा गुडिरहेको सो बसमा आगलागी भएको सङ्कटकालीन सेवा मन्त्रालयले बिहीबार जारी विज्ञप्तिमा जानकारी दिएको छ । बिहीबार बिहान १०ः३० बजे भएको यस दुर्घटनामा दुई जना बस चालकसहित ५५ जना यात्रु सवार रहेका जनाइएको छ ।  पाँच व्यक्तिलाई भने उपचारार्थ अस्पताल लगिएको र त्यसमा पनि दुईको मृत्यु  भएपछि सो सङ्ख्या ५५ पुगेको बताइएको छ ।  मन्त्रालयले यस लागलागीको कारण भने खुलाएको छैन । यस समाचारको प्रारम्भिक सूचना मात्र प्राप्त भएको बताइएको छ ।  प्रहरीले बिहीबार साँझ सम्ममा मात्र उक्त दुर्घटनाको विस्तृत विवरण दिइने जानकारी दिएको छ । 
