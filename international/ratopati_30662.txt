लिबियाली प्रधानमन्त्रीले गरे यस्तो आह्वान

एजेन्सी– संयुक्त राष्ट्रसंघको सहयोगमा प्रधानमन्त्री बनेका लिबियाली प्रधानमन्त्री फायेज सेर्राजले लिबियाली सरकार र अन्तर्राष्ट्रिय संघ संगठनहरुबीचको सहयोग र समन्वयमा जोड दिएका छन् ।  उनले लिबियाली सरकार र अन्तर्राष्ट्रिय संगठनहरुबीचको सहयोग र सम्पर्कले यहाँको विकास र स्थायित्वमा सहयोग पुग्ने धारणा  राखेका हुन् । उनले सोमबार सो आह्वान गर्नुभएको अन्तर्राष्ट्रिय सञ्चारमाध्यामहरुले जनाएका छन् । संयुक्त राष्ट्रसंघको समर्थनमा सेर्राज प्रधानमन्त्री बन्नुभएका उनले सामाजिक मर्यादाका लागि पनि यो सहयोग र समन्वय कायम रहने बताएका हुन् । लिबियाका लागि संयुक्त राष्ट्रसंघको सहयोग मिसनका उपविशेष प्रतिनिधि र उप प्रमुखसँग राजधानी त्रिपोलीमा भएको छलफलमा सेर्राजले सो आह्वान गरेका छन् ।  लिबियाको राजनीतिक र आर्थिक अवस्थाको विकासमा संयुक्त राष्ट्रसंघको भूमिकाको विषयमा यो छलफल जारी रहेको बताइएको छ । यसबाट लिबियाको सेवाग्राही कार्यक्षेत्रमा जारी द्वन्द्व र कठिनाइहरुलाई कम गर्ने प्रधानमन्त्रीको सञ्चार कार्यालयद्धारा जारी विज्ञप्तिमा जनाइएको छ ।  लिबियामा सन् २०११ मा तत्कालीन राष्ट्रपति मुअमर गद्दाफि अपदस्थ भएयता विभिन्न समूहमा विभाजित राजनीतिका कारण अस्थिरता उत्पन्न भएको छ ।   
