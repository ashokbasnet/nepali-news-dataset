सम्पन्न राष्ट्रको परिचयसँग भयभित एक मुलुक

काठमाडौँ । सानो राष्ट्र कुक आइल्याण्ड प्रशान्त महासागरमा अवस्थित टापुहरु मिलेर बनेको राष्ट्र हो । अहिले यसको नयाँ परिचय बन्न गइरहेको छ । यो मुलुक यो क्षेत्रबाट ‘विकसित’ को हैसियतमा स्तरोन्नति हुने पहिलो मुलुक हुन गइरहेको छ । कुनै पनि मुलुक विकसित हुँदा खुसी हुनपर्ने कुरा हो । तर, यो कदमले दुरावस्था निम्त्याउँछ कि भनेर केही सरकारी पदाधिकारीहरु भने चिन्तित छन् । कुक आइल्याण्ड पन्ध्र टापूहरु मिलेर बनेको छ । कुक आइल्याण्डले आफ्नो बलियो छिमेकी राष्ट्र न्यूजील्याण्डसँग खुल्ला सम्बन्ध सन्धि गरेको छ । यसको मतलब यो स्वशासित छ तर यहाँका बासिन्दाहरुले चाहेमा न्युजील्याण्डको नागरिकता पाउन सक्छन् । साथै यो राष्ट्रले न्युजील्याण्डबाट वार्षिक रुपमा २ करोड पचास लाख न्युजील्याण्ड डलर अनुदान पाउँछ । अघिल्लो दशक कुक आइल्याण्डले आर्थिक रुपमा उलेख्य सफलता हासिल ग¥यो । एशियाली विकास बैङ्क अनुसार यसले छ बर्ष लगातार उच्च आर्थिक बृद्धी हासिल ग¥यो ।सरकारले हवाई भाडामा दिएको सहुलियतबाट आकर्षित भएर अघिल्लो वर्ष १,५०,००० भन्दा बढी पर्यटकहरुले यो टापूको भ्रमण गरे । यस अतिरिक्त माछापालनको कुशल व्यवस्थापनबाट राम्रो राजस्व आय भयो । यी प्रगतिले गर्दा यो सानो राष्ट्र ‘विकासोन्मुख’बाट ‘विकसित’ कहलिन योग्य बनेको छ । तर सरकार यस खबरले खुसी देखिँदैन । परराष्ट्र सचिव टेपरु हेरमान मुलुकको हैसियतमा परिवर्तन चिन्ताजनक रहेको बताउँछन् । “सरकारको तर्फबाट हामीले यसले निम्तने सक्ने खराब अवस्थाको तयारी गर्ने निर्णय गरेका छौँ । हाम्रा केही चासोमा मध्यम आयबाट उच्च आयको मुलुकमा परिवर्तन भइरहँदा यसले प्राकृतिक प्रकोप र मौसम परिवर्तनबाट हामीमा रहेको निरन्तरको खतराको लेखाजोखा गरिएन भन्ने हो । अहिलेको समयमा हामीसँग बलियो अर्थतन्त्र भए पनि हामीलाई निश्चित क्षमताको समुन्द्रीआँधीले वर्षौँ पछाडी धकेल्न सक्छ ।”कुक आइल्याण्डको आधा जनसङ्ख्या मुख्य टापु रारोटोन्गामा बस्छन् र बाँकी जनसङ्ख्या निक्कै फराकिलो भूभागमा छरिएका छन् । यो राष्ट्रका पन्ध टापुहरु २० लाख वर्ग किलोमिटरमा फैलिएको छ । यो टापूको ९९.९९ प्रतिशत भाग समूद्र पर्छ । कुनै टापूमा त सयभन्दा कम मान्छे मात्र बस्छन् र तिनीहरु अझै माछा मार्ने र जीवन–निर्वाहमुखी खेतीमा आधारित परम्परागत जीवन जीउँछन् ।“यी केही टापूहरुको बाँकी विश्वसँगको सम्पर्क दुई वा तीन महिनामा मालसमान आपुर्ति गर्न त्यहाँ पुग्ने पानीजहाज मार्फत् हुन्छ । यो ओ.इ.सि.डी. र बाँकी सँसारले कुक आइल्याण्डको नदेखेको अर्को पाटो हो,” हरमनले भने ।अनुदानको प्रश्न वित्त मन्त्री मार्क ब्राउनले कुक आइल्याण्ड सम्पन्न राष्ट्रमा स्तरोन्नती हुने खबरमा टापूबासीले मिश्रित प्रतिक्रया दिएको बताए । केहीले हामीले हासिल गरेको उलेख्य उपलब्धिमा खुसी व्यक्त गरेको छन् तर धेरैले यो हैसियतले अबका दिनमा देशले पाउने अनुदानमा के फरक ल्याउँछ भन्नेमा सशंकित छन् । ब्राउनले यो परिवर्तनले उनको देश अब संयुक्त राष्ट्रबाट लगानीको लागि योग्य नहुने बताए । उनले सरकारले हाल भने क्षेत्रिय दाता राष्ट्रहरु न्युजील्याण्ड र अष्टे«लियासँग तिनले के कस्ता सहयोग निरन्तरता दिन सक्छन् भनेर वार्ता चलाइसकेको बताए । हरमनले न्यु–जील्याण्ड सरकारसँगको हालसम्म भएको प्रारम्भिक वार्ताहरु सकारात्मक रहेको र तत्काल कुनै लगानी कटौति नहुने आशा व्यक्त गरिन् ।“हामी हाल सम्पन्न राष्ट्र मानिए पनि हाम्रा आधारभूत संरचनाहरु जस्तै हवाई धावन मार्ग, बन्दरगाह र औषधी तथा शिक्षा सुविधा निर्माणको प्रति व्यक्ति खर्च निक्कै महङ्गो छ । र, थोरै मान्छेको बसोबास भएपनि हामीले यी सुविधा सबै टापूहरुमा पु¥याउनु पनि छ,” ब्राउनले भने । “ भविष्यमा वृद्धी हुन लागेको हैसियत खुसी मनाउनुपर्ने खबर त हो तर यसको सिधा अर्थ विगतमा विकासका लागि हामीले पाइरहेको सुविधा रोकिने भन्ने हो । त्यसले हामीले व्यापार गर्ने अन्तर्राष्ट्रिय मञ्चमा अन्तरक्रिया गर्ने फरक तरिकाहरु सोच्नुपर्ने अवस्था निम्त्याएको छ ।”हुनत कुकु आइल्याण्ड २०१८ को अन्तसम्म आधिकारिक रुपमा सम्पन्न राष्ट्रको घोषणा हुने छैन । हरमनले कुक सरकारले विश्वभर रहेको द्विपक्षिय सहयात्रीहरु माझ आपसी फाइदाको सहयात्राको लागि पहुँच बढाउन शुरु गरिसकेको बताएका छन् । तर उनले आफूहरुले अनुदान परनिभरता नचाएको बताए । “हाम्रो अधिकांश राजस्व रारोटोङ्गा टापूबाट आर्जन हुन्छ । त्यसैले हामी अरु टापूहरुमा उद्यमशीलताको नयाँ क्षेत्र खोजी गरिरहेका छांै । तर केही त पूर्णत उजाड छन् । त्यसैले विकल्पहरु सिमित छन ।” हरमनले थप बताए ।कुक आइल्याण्ड सन् १९०१ मा न्यु जील्याण्डको उपनिवेश बन्यो तर सन् ६० को दशकको शुरु तिर आत्म–निर्णयको आवाज उठे पछि यो राष्ट्र १९६५ न्युजिल्याण्डसँग स्वतन्त्र सम्बन्धमा रहने गरि स्व–शासित भयो । कुक आइल्याण्डका ६०,००० भन्दा बढी बासिन्दा न्युजील्याण्डमा बसोबास गर्छन् । बाँकी २१,००० मात्र आफ्नो मुलुकभित्र बसोबास गर्छन् । कुक आइल्याण्ड आफूलाई आवश्यक पर्ने उर्जा, खाना र मेसिनको ठूलो हिस्साको लागि न्युजील्याण्डबाट हुने निर्यातमा निर्भर रहेको छ ।   
