एक शौखिन सुल्तान, जोसँग छ २५ सय करोडको बोइङ, उडाउछन् आफैं

भारतको इतिहासमा पहिलो पटक आसियन सबै सदस्य देशका शीर्ष नेता गणतन्त्र दिवसको परेडमा मुख्य अथितिका रुपमा सहभागी भए । आसियन दक्षिणपूर्वी दश देशको समूहमा सिंगापुर, थाइल्यान्ड, भियतनाम, इन्डोनेशिया, मलेसिया, फिलिपिन्स, म्यान्मार, कम्बोडिया, लाओस र बु्रनाई छन् । बु्रनाईका सुल्तान हसनल बोल्कियाह त आफै बोइंग उडाएर भारत पुगे । यो उनको आफ्नै बोइंग हो । उनलाई दुनियाँको सवैभन्दा धनी सुल्तानका रुपमा चिनिन्छ । फोब्र्सले केही समय अगाडि उनको कुल सम्पती २० हजार ३०० करोड रुपैयाँ भन्दा बढी भएको जनाएको थियो । ७१ बर्षका हसनल बोल्कियाह आफ्नो शानदार जीवनशैलीका लागि चर्चित छन् । उनी यस भन्दा अगाडि दुई पटक भारत आएका छन् । २००८ र २०१२ मा भएको यात्रामा पनि सुल्तानले आफ्नो जेट उडाएर भारत आएका थिए । प्रधानमन्त्री नरेन्द्र मोदीको कार्यकालमा बोल्कियाहको यो पहिलो भारत यात्रा हो । उनले पहिलाजस्तै आफ्नो छवि बनाए । आफ्नो बोइंगमा आए र आफै उडाएर ल्याए । सुल्तान बोल्कियाहसँग पाइलटको पुरा टिम छ । तर, उनलाई विमान उडाउने यति धेरै शौक छ कि उनले कसैलाई पनि ककपिटमा आउन दिन्नन् । सवैजसो विदेश यात्रामा उनी आफै विमान उडाउँछन् ।  ५० बर्षदेखि बु्रनाईको सत्तामा रहेका सुल्तानसँग केही विमान छन, जसमा एक एयरबस ३४० पनि छ । २०११ मा फोब्र्समा छापिएको रिपोर्ट अनुसार सुल्तान हसनलले त्यसबेला १२३५ करोडमा एक बोइंग खरिद गरेका थिए । यो उनको सवैभन्दा ठूलो विमान थियो । त्यसपछि सुल्तानले १३०० करोड खर्चेर त्यस बोइंगमा इन्टिरियर गराए, जसमा सुन र किस्टलले बनेको वासबेसिन पनि थियो । गोल्डेन र हरियो रंगको भित्री साज सज्जा वाला यो विमानलाई उडाएर सुल्तान आफ्नी पत्नीका साथ २०१२ मा दिल्ली आएका थिए । १०० बर्षसम्म ब्रिटेनको संरक्षणमा रहेको ब्रनाई १९८४ मा स्वतन्त्र राष्ट्र बनेको थियो ।  सुल्तान हसनलको सम्पतीको मुख्य स्रोत उनको देशको तेल र ग्यासको भण्डार हो । आफ्नो प्राकृतिक संसाधनका कारण बु्रनाई आत्मनिर्भर राष्ट्र हो र अहिलेसम्म इस्लामी चरमपन्थी हिंसाबाट जोगिएको छ । न्यूयोर्क टाइम्सको समाचार अनुसार सुल्तान हसनलसँग दूर्लभ कारहरु छन र जहाँ सुनले बनेको रोल्स रायस कार पनि छ । सुल्तान १७८८ कोठा भएको एक  महल इस्ताना नुरुल इमानमा रहन्छन, जसलाई दुनियाँको सवैभन्दा ठूलो निजी घर मानिन्छ ।  बु्रनई नदीको तटमा बसेको यो महल दुई लखा स्क्वायर फीटमा फैलिएको छ, जसमा ३८ किसिमका संगमरमर लगाइएको छ । यो महलमा १५०० मानिस रहन सक्छन् । महलमा एक हेलीप्याड छ, पाँच स्वीमिङ पुल र २५० भन्दा धेरै बाथरुम छन् । यसको बैंकटहलमा एक पटकमा ५००० मानिसलाई राख्न र खुवाउन सकिन्छ । यसको नाममा बनेको एक साइटमा बताइएको छ कि कोही राष्ट्रअध्यक्षको सवैभन्दा ठूलो घरका रुपमा यो महललाई गिनीज बुक अफ वल्र्ड रेकर्डमा पनि छ । सेतो रंगको इस्ताना नुरुल इमानको केही भाग सुनौलो रंगका छन्, जो टाँढाबाट पनि देखन् सकिन्छ ।  यो महल बनाउन दुई बर्षको समय र करिव १०००० करोड रुपैयाँ लागेको थियो ।सुल्तानले आफ्नो महलमा चीनको शंघाईबाट मगाएको ग्रेनाइट पथ्थर, इटलीको संगमरमर र इंग्लैन्डबा ल्याएको सिसा लगाएका छन् । चीनको सवैभन्दा रम्रो सिल्क पनि यसमा प्रयोग गरिएको छ । 
