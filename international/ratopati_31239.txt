यो हो प्रत्येक ६ महिनामा देश बदल्ने टापू

स्पेन–अर्को हप्ता फ्रान्सले आफ्नो ३००० वर्ग मिटर क्षेत्र स्पेनलाई हस्तान्तरण गर्दैछ । त्यसको अर्को छ महिना पछि स्पेनले पनि यसै गर्नेछ । विगत ३५० वर्षदेखि यो परम्परा चलिरहेको छ ।  यस क्षेत्रमा विडसोआ नामक नदीले फ्रान्स र स्पेनबीच प्राकृतिक सीमाको काम गरेको छ । नदीको फ्रान्सपट्टी किनारमा हेन्दाए र स्पेनपट्टी भागमा इरुना शहर रहेको छ । यी दुई शहरका मेयरले यो टापूको स्वामित्व वर्षेनी एक अर्कामा हस्तान्तरण गर्ने गर्छन् । फैसन्स नामक सो टापूको बारे स्थानियहरु समेत धेरै अनभिज्ञ देखिन्छन् । थाहा भएकाले पनि तपाईलाई त्यहाँ हेर्न लायकको त्यस्तो केही नरहेको बताउछँन् । हुन पनि यो टापूमा कोही बस्दैन । र नदीको बिचमा रहेको यो शान्त टापू रुखहरुले भरिएको छ । यसका घाँसहरु मिलाएर काटिएको छ । र, सन् १६५९ मा यहाँ भएको एक महत्वपूर्ण ऐतिहासिक घटनाको सम्मानमा एक पूरानो स्मारक रहेको छ ।  सो बर्ष यो टापूमा फ्रान्स र स्पेनले आफूहरु बीच रहेको लामो युद्धको अन्त्यको लागि वार्ता तीन महिना वार्ता गरे । वार्ताका लागि यो टापू छानिनुको कारण यसलाई दुवै पक्षले तटस्थ मानेका थिए । सो समय दुवैपट्टीबाट टापूमा पुग्न लागि काठको पुल बनाइएको थियो । वार्तास्थल नजिक आर्मीहरु तैनाथ गरिएका थिए । अन्तत पाइरिन्सको सन्धी नामक शान्ती सम्झौतामा हस्ताक्षर भयो । एकअर्का बीच जमिनहरु साटासाट भयो र सिमाहरु कोरिए । सो सहमतिलाई शाही विवाहले अनुमोदन गरियो । फ्रान्सको राजा लुई चौधौले स्पेनी राजा फिलिप चौथोकी छोरीसँग विवाह गरे ।  सहमतिको एक बुदाँ यो टापूलाई दुई देशविच बाड्ने भन्ने थियो । यसका लागि टापू माथिको स्वामित्व दुई देश बीच नियमित चक्रिय रुपमा हस्तान्तरण गर्ने भन्ने सहमति भएको थियो । वर्षको छ महिना अर्थात फेब्रुअरी १ देखि जुलाई ३१ सम्म यो स्पेनको शासनमा रहन्छ र बाँकी छ महिना फ्रान्सको । यो खालको संयुक्त सार्वभौमिकतालाई ‘कन्डोमिनियम’ भनिन्छ । फैसन्स टापू यो प्रकारको शासन रहेको सबैभन्दा पुरानो भौगोलिक इकाई हो ।  बेनोए उगरटेमेन्डीया हेन्दाए स्थानीय काउन्सीलका लागि पार्क विभाग सन्चालन गर्छन् । प्रत्यक वर्ष उनी एक सानो टिम यो टापूमा घाँस काट्न, रुखका हाँगाहरु मिलाउन पठाउँछन् । नदी समून्द्रको उतर चढावमा घटबड हुने भएकाले कहिले काँही पानी घुडाँ घुडाँसम्म मात्र रहेको हुन्छ । त्यसबखत स्पेन पक्षले यहाँ गैरकानुनी रुपमा क्याम्प लगाउनेहरुलाई खेद्ने गर्छ ।  बेनोएले पुरानो पुस्तालाई मात्र यसको चासो रहेको र नयाँ पुस्ता यसको ऐतिहासिक महत्वबारे बेखबर रहेको बताए । आजका दिनमा इरुन र हेन्देएका मेयरहरु वर्षमा दर्जन पटक जति छलफलमा बस्छन् । छलफल पानीको गुणस्तर र माछा मार्ने अधिकार आदी विषयमा हुनेगर्छ तर यो टापूको विषय आफैमा त्यति प्राथमिकतामा पर्दैन ।  टापू खिइदैं गएको छ । यी पछिल्ला केही शताब्दीमा यसले आफ्नो दोब्बर आकार गुमाइसकेको छ । पाइरिनीसबाट पग्लने हिउँको मात्रा बढेकाले खोलाको धार तेज हुदाँ त्यसले टापूलाई खियाएको हो । तर पनि यो टापूको सुरक्षाको लागि दुबै मुलुकले कुनै योजना बनाएका छैनन् ।  यो वर्ष टापूको हस्तान्तरणमा समेत कुनै समारोह नगरिने भएको छ । शासन गर्ने देशको झण्डा फहराउने भन्ने सोच राखिएकोे तर त्यसो गरिदाँ त्यस क्षेत्रमा अलग बाक्स राज्य माग गरिरहेका वाक्सहरुले त्यो झण्ठा च्यातेर वा आफ्नो झण्डा राखेर चर्चामा आउन खोज्लान भन्ने डरले त्यसो नगरिएको हेन्देएका मेयर कोट्टे इस्सेनारोले बताए ।   
