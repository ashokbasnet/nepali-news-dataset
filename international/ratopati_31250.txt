ती भाषण जसले बेलाबेला भारत हल्लाइदिए

बीबीसी स्वामी विवेकानन्द सन् १८९३ मा सिकागोमा आयोजित धर्म संसदमा भाग लिन भारतबाट निस्कँदा यी युवा सन्न्यासीको बारेमा कसैलाई पनि भारतभन्दा बाहिर थाह थिएन । के भनिन्छ भने विवेकानन्दले धर्म संसदमा ‘ब्रदर्स एन्ड सिस्टर्स अफ अमेरिका..,’ भन्दै जब बोल्न सुरु गरे, त्यहाँ उपस्थित सबै मानिस उभिएर र उनको सम्मानमा २ मिनेटसम्म ताली बजाइरहे । विवेकानन्दले यस अवसरलाई सम्झँदै लेखेका छन्– ‘त्यहाँ बोल्ने सबै मानिसले धेरै तयारी गरेर लिखित भाषण लिएर आएका थिए । जीवनमा कहिल्यै पनि यति धेरै मान्छेहरूको अगाडि मैले भाषण गरेको थिइनँ । मसँग लिखित रूपमा केही थिएन । मैले सरस्वती माताको नाम लिएँ र मञ्चमा गएँ ।’पछि जवाहरलाल नेहरूले ‘डिस्कभरी अफ इन्डिया’मा लेखेका छन्– ‘विवेकानन्दले दुःखी र हतोत्साहित हिन्दूहरूका लागि टनिकको काम गरे र उनले के विश्वास दिलाए भने उनको भूतका जरा मजबुत छन्, जसमाथि उनी गर्व गर्न सक्छन् ।’ आखिर एक प्रभावशाली भाषणको पहिचान अथवा परिभाषा के हुनसक्छ ?भारतीयहरूद्वारा गरेका चर्चित भाषणमा द पङ्ग्विन बुक अफ इन्डिया स्पिचेज लेख्ने जवाहरलाल नेहरू विश्वविद्यालयका प्रोफेसर राकेश बाताबयाल भन्छन्– ‘सबैभन्दा राम्रो भाषण त्यही मानिन्छ, जसले मानिसहरूलाई एक ठाउँमा बाँधेर राख्छ । साधैँ मानिसहरूलाई यस्तो पनि देओस्, कमसे कम आधा घण्टासम्म केवल उसको बारेमा मात्र सोचोस् । मानिसहरूलाई बाध्नका लागि राम्रो वाककलाको साथसाथै शब्दको प्रयोग गर्न पनि जान्नु  आवश्यक छ ।’जब महात्मा गान्धीलाई भाषणको बीचमा नै रोकियो महात्मा गान्धीले जुन भाषण सन् १९१६ फेब्रुअरीमा बनारस हिन्दू विश्वविद्यालयको उद्घाटन समारोहमा दिएका थिए, त्यस भाषणले पनि धेरै भारतीयहरूको ध्यान खिचेको थियो । गान्धी त्यो समयमा भारतीय राजनीतिमा जमिसेकेका थिएनन् र तर पनि उनी कहिल्यै पनि राम्रा वक्ता होइनन् । तर त्यो मञ्चमा भएका मानिसले गान्धीको निरस भाषण राम्रो लागेन र सभापतिले उनलाई आफ्नो भाषण रोक्न भने । गान्धीको जीवनी लेख्ने प्रमोद कपुर भन्छन्– ‘गाँधीलाई जब बोल्ने मौका दिइयो उनले सबैभन्दा पहिला काशी विश्वनाथ मन्दिरको चारैतर्फ फैलिएको फोहोरको प्रसङ्ग उठाए । दोस्रो, उनले के भने भने सामुनन्ने जुन महाराजा बसेका छन् उनले हीरा जवाहरातले भरिएका छन् । एक गरिब देशमा उनले यसरी आफ्नो धनको प्रदर्शन गर्नु शोभा दिँदैन । ’उनले तत्कालीन वायसराय लार्ड हारडिन्जको बारेमा भने कि उनले यति मजबुत सुरक्षा दिइयो कि उनको चारैतर्पm एक दिवाल जस्तो बनेको छ । यदि उनलाई भारतका मानिससँग यति डर छ भने उनले यहाँ आउनु हुदैन थियो । जब गान्धी यसरी नै १५, २० मिनेटसम्म बोलिरहेका थिए, एनी बेसेन्ट आफ्नो ठाउँबाट उठेर भनिन् ‘स्टप मिस्टर गान्धी... स्टप नाउ ।’ सबैले के देखे भने अगाडि बसेका महाराजा विस्तारै उठेर जान थाले । मदनमोहन मालवीय तिनीहरूको पछाडि यस्तो भन्दै दगुरे ‘महाराज फिर्ता आउनुहोस् । गान्धीलाई चुप गराईयो तर त्यो समयसम्म सभा भङ्ग भइसकेको थियो ।’तिमी मलाई रगत देउ ४ जुलाई, १९४४ मा जब नेताजी सुभाष चन्द्र बोसले पूरा देशलाई आह्वान गरेका थिए ‘तिमी मलाई रगतदेऊ, म तपाईंलाई स्वतन्त्रता दिनेछु, पूरा भारत जागृत भएको थियो । राकेश बताबयाल भन्छन्– ‘नेहरू एक स्तरमा ‘इन्टेलेक्चुअल’ हुन्छन् तर सुभाषसँग भारतको जनमानस आफूलाई जोडिएको पाउँछ । नेहरूकोमा जानलाई हामी एक पटक सोच्छौँ तर सुभाषसँग यस्तो हुँदैन ।  गाँधीसँग विवाद हुँदा पनि जब उनले सिङ्गापुरबाट आफ्नो पहिला भाषण गरे तर उनले गान्धीलाई राष्ट्रपिता भनेर संम्बोधन गरे र उनलाई आशीर्वाद दिन भने । सुभाषको आवाज सुन्नको लागि पुरा भारत रेडियोको अगाडि बस्थ्यो । उनी बङ्गाली थिए । हिन्दीमा त्यति राम्रो जान्दैन थिए । तर पनि उनले आफ्नो हिन्दीमा हिन्दुस्तानी लबज ल्याउने कोसिस गरे । यही कारण हो कि गैरहिन्दी भाषी हँुदा पनि मानिसहरू उनीसँग आफूलाई जोडेर हेर्थे । नेहरूको टिस्ट्र विद डेस्टिनी १४ अगस्ट १९४७ को मध्य रातमा भारत स्वतन्त्रता भएको अवसरमा जवाहरलाल नेहरूले गरेको भाषण कसले भुल्न सक्छ ?  नेहरूको सचिव भएका एम ओ मथाई आफ्नो पुस्तकमा रेमिनिसेन्सेज अफ नेहरू एजमा लेख्छन्– ‘ओ मथाई आफ्नो पुस्तकमा रेमिनिसेन्सेज अफ नेहरू एजमा लेख्छन्– ‘नेहरू कैयाँै दिनदेखि आफ्नो भाषणको तयारी गरिरहेका थिए । जब उनको पीएले त्यो भाषण टाइप गरेर मलाई दिए, मैले के देखे भने एक ठाउँ नेहरूले ‘डेट विद डेस्टिनी’ व्यङ्ग्यको प्रयोग गरेका थिए ।’‘मैले राजेटको शब्दकोष हेरेपछि नेहरूलाई भने– यो शब्द अहिलेका लागि उचित  होइन, किनकि अमेरिकामा यसको अशय महिला अथवा केटीहरूलाई घुमाउ लैजानका लागि गरिन्छ ।’ ‘मैले उनलाई  डेटको सट्टा रान्डेवु अथवा ट्रिस्ट शब्दको प्रयोग गर्नुहोस् भन्ने सुझाव दिएँ । मैले उनलाई रुजवेल्टले युद्धको समयमा गरेको भाषणमा रान्डेवु शब्दको प्रयोग भएको छ पनि भने । नेहरूले एक छिन सोचे र फेरि आफ्नै हातले डेट शब्द काटेर ट्रिस्ट लेखे । नेहरूको भाषणको त्यो लेख आज पनि नेहरू म्युजियम लाइब्रेरीमा सुरक्षित छ ।’राकेश बाताबयालका बुझाइमा यस भाषणको विशेषता के छ भने यसमा कुनै किसिमको निराशा समावेश नुहुनु हो । उनी भन्छन् ‘त्यही समयमा स्वतन्त्रता पाएका थियो । देशको विभाजन भएको थियो । उनलाई थाह थियो, उत्तर प्रान्तको सीमान्तमा उनीमाथि ढुङ्गा बर्साएका थिए । तर उनको भाषणमा एक भिजन थियो । एक सपना थियो ।’‘त्यसमा कसैको विरुद्ध केही पनि छैन । यसलाई सायद विश्वको इतिहासमा सबैभन्दा राम्रो भाषण भनिन्छ, जसमा सभ्यता आफ्नो सबैभन्दा ठूलो आकारमा अगाडि आउँदै छ । उनको सपनामा हरेक मानिस समावेश छ । उनका विरोधी पनि ।’‘उसमा कुनै जाति, धर्म अथवा समुदायको आधारमा बाहिर राखिएको छैन । एक गरिब, दबाइएको  र अशिक्षित देशको नेता जब यस्तो भनिरहेको छ, हाम्रो सपना एक मानवताको सपना हो, उनी यो भाषणको दर्जालाई धेरै माथि लैजान्छन् । उनी जब ट्रिस्ट विद डेस्टिनी भन्छन् त उनका आसय कुनै धर्म अथवा भाग्यसँग होइन । त्यसको अर्थ अन्य नै हो ।’गान्धीको हत्यामा नेहरूको एक्सटेम्पोर भाषणयसको साढे पाँच महिनापछि नेहरूले धेरै अप्रिय अवस्थामा देशलाई सम्बोधन गर्नुपरेको थियो । त्यतिबेला नाथुराम गोड्सेले राष्ट्रपिता महात्मा गान्धीलाई गोली हानेर हत्या गरेको थियो । नेहरूले यो भाषण कुनै तयारीबिना एक्सटेम्पोर गरे । उनका सचिव एमओ मथाईले लेखेका थिए, ‘गान्धीको पार्थिव शरीर हरेर नेहरू काम्न थाले । उनले मलाई भने म उनीसँगै उभिनु । जब उनी कारमा बसे मैले उनलाई केही भन्ने कोसिस गरे ।’‘उनले आफ्नो हात मेरो हातमाथि राखेर तुरुन्त मलाई रोके । उनी गहन चिन्तनमा थिए । म उनीसँग अल इन्डिया रेडियोको स्टुडियोको भित्रसम्म गएँ । जस्तै माइकको माथि हरियो बत्ति बल्यो, नेहरूको मुखबाट शब्द निक्ल्यो, ‘द लाइट ह्याज गन आउट अफ अवर लाइफ्स ।’राकेश बाताबयाल यस भाषणको विश्लेषण गर्दै भन्छन्, नेहरूका लागि गान्धी एक मानिस होइनन्, बरु एउटा उज्यालो थिए । नेहरूले जब यस्तो भने त यसको अर्थ यत्ति होइन कि उनको नेता अथवा काँग्रेसको नेताको मृत्यु भयो । उनका लागि यो पूरा सभ्याताको नोक्सान हो ।’‘उनको दुःख गान्धीको मृत्यु भयो भन्ने कुरामा थिएन बरु उनको हत्या जसरी भयो त्यसमा थियो । नेहरूका आक्रोश यस कुरामा हो कि हामीमध्ये एकले उनलाई मार्यौँ, हामी विश्वलाई कसरी मुख देखाउँछाँै । यो लाजसरमका कारण उनले यो जिम्मा आफैले लिए ।’अङ्ग्रेजीमा हिरेन मुखर्जी सर्वश्रेष्ठ उसो त भारतीय संसदमा नाथ पाई, फिरोज गान्धी, पिलु मोदी र इन्द्रजीत गुप्ता जस्ता कैयौँ वक्ता भए तर भनिन्छ कि अङ्ग्रेजीमा हिरेन मुखर्जीभन्दा राम्रो भाषण कसैले गरेको छैन । राकेश बाताबयाल भन्छन्, ‘हिरेन मुखर्जीको अङ्ग्रेजी भाषमा राम्रो पकड  थियो । केही विषयमा भारतमा जुन राजनीतिक भाषण दिने परम्परा बनेको छ, त्योभन्दा केही फरक छ । उनी केशवचन्द्र सेन र सुरेन्द्रनाथ बेनर्जी स्कुलका वक्ता हुन ।’‘उनी ठूलठूला कुरा गर्थे, पूरा विश्वको सन्दर्भमा त्यति नै राम्रा शब्दसँग । तर जनताको बीचमा उनी यति सुन्दर तरिकाल आफ्न कुरा राख्न सक्दैन थिए । यसकारण हमेसा उनी एक राम्रा सांसद मात्र भए । जनतासँगको उनका सम्बन्ध त्यति सफल भएन ।’अटलबिहारी वाजपेइको वाकपटुता तर जहाँसम्म हिन्दी भाषणको कुरा छ, अटलबिहारी बाजपेयीको पनि कुनै जवाफ छैन । वाकपटुता, शब्दहरूको छनौट, सबैभन्दा बढेर उनको प्रवाह, पोज र आँखा बन्द गरेर औँलालाई घुमाउने उनको तरिका, मानौँ उनी बललाई स्पिन गरिरहेका छन्, मानिसलाई मन्त्रमुग्ध बनाउनका लागि धेरै हो । तर वाजपेयीको सर्वश्रेष्ठ भाषण थियो, जुन उनले जवाहरलाल नेहरूको निधनमा गरेका थिए । त्यसको रेकर्ड उपलब्ध छैन, किनभने त्यो समयमा संसदको कारवाहीको रेकर्डिङ हँुदैन थियो । तर आफ्नो राजनीतिक विरोधीको सम्मानमा दिएको त्यो मार्मिक भाषण आफैमा अनौठो थियो । वाजपेयीले भनेका थिए– ‘एउटा सपना अधुरै रह्यो । एउटा गीत मौन भयो र एउटा ज्वाला निभ्यो । यो एक परिवार, पार्टी र समाजको मात्र नोक्सान होइन । भारत  माता शोकमा छ ...किन कि उनका सबै भन्दा प्यारो राजकुमार सुत्यो... मानवता शोकमा छ, किनकि उसलाई पुज्नेवाला गयो । ‘विश्व मञ्चको मुख्य कलाकार आफ्नो आखिरी एक्ट पूरा गरेर गयो । उनको ठाउँ कसैले लिन सक्दैन । सूर्यास्त भयो, तर ताराहरूको छायामा बाटो खोज्ने छौँ । यो हाम्रो परीक्षाको घडी हो, तर उनलाई वास्तविक श्रद्धाञ्जलि भारतलाई मजबुत बनाएर नै दिन सकिनछ ।’आडवाणीको वाजपेयी कम्प्लेक्स वाजपेयीको भाषण गर्ने कला न केवल अर्को पार्टीका सदस्यहरू, बरु आफ्नै पार्टीका मानिसहरूका लागि पनि हीन भावना पैदा गथ्र्यो । लालकृष्ण आडवाणी स्वीकार गर्छन्, ‘१९५२–५३ मा जब उनी पार्टीको नेताको रूपमा राजस्थान आउँथे र जसरी उनको भाषण सुनेर हजारौँ मानिस मन्त्रमुग्ध हुन्थे । त्यसबाट मेरो मनमा एक प्रकारको कम्पलेक्स उत्पन्न भयो ।’‘कम्पलेक्स के हो भने राजनीतिमा तिमी पनि छौँ र राजनीतिमा व्याख्या गर्नु महत्वपूर्ण गुण हो । तर तिमी त्यसको लायक छैनौँ । यसकारण मलाई सम्झना छ कि जब १९७३ मा उनले मलाई के भने भने म चार वर्षसम्म पार्टी अध्यक्ष भए । अब तपाईं बन्नु होस्, मैले भने मत हुन सक्दनै किनकि मलाई बोल्न आउँदैन ।’‘उनले भने तपाईं संसलमा त बोल्नु हुन्छ । मैले भने संसदमा बोल्नु एक कुरा हो तर पब्लिक मिटिङमा हजारौँ मानिसहरूको अगाडि बोल्नु मेरो बसको कुरा होइन । एक एक गरेर धेरैले यो पद अस्वीकार गरेपछि मैले अध्यक्ष बन्नु पर्यो, तर म यो समयभरी हीन भावनाले ग्रस्त रहँे ।’लालुको हास्यपन लालुप्रसाद यादवका दिन अहिले राम्रा छैनन् तर उनका धुरन्धर विरोधी पनि उनको भाषण सुन्न चाहना लुकाउन सक्दैन थिए । ‘टाइम्स अफ इन्डिया’का पूर्वसम्पादक अंविकानन्द सहाय भन्छन्– ‘लालु यादवको जवाफ नै छैन । जसरी उनी आफ्नो टार्गेट अडिएन्सको ‘रा नबर्स’लाई गाउँले अन्दाजमा छुन्छन्, उनी बेजोड छन् । अर्को कोही लालु यादव हुन सक्दैन । यही उनको गुण के हो भने उनले सुन्दर तरिकाले आफूलाई विहारको पर्यायवाची बनाए ।’तपाईं जुनसुकै भारतीयलाई सोध्नुहोस्, जब विहारको नाम आउँछ, त कसको छवि सबैभन्दा पहिला अगाडि आउँछ, हरेक मानिस भन्ने छ लालु यादव, उनी जेल जाउन, उनलाई सजाय होस् अथवा नहोस्, उनलाई जमानत मिलोस् अथवा नमिलोस् त जब लालु यादव मञ्चमा उभिएर आफ्ना मानिससँग कुरा गर्छन्, उनी लेख्न लायक हुन्छन् । यो उनको भाषणको नै कमाल हो कि मानिस उनको भाषण सुन्नको लागि कुनै मौका गुमाउँदैनन । यो गजबको कुरा हो ।’शशी थरुरले अक्र्सफर्ड युनियनमा गरेको भाषण   हालैको दिनमा जुन भाषणको सबैभन्दा बढी चर्चा भयो त्यो हो, शशी थरुरको अक्सफर्ड युनियनमा गरको भाषण जसमा उनले प्रजातन्त्रको जन्मस्थान मानिने बेलायतको उसैको जमिनमा जनतन्त्रप्रतिको उनको प्रतिबद्धताको धज्जी उडाएका थिए । थरुरले भनेका थिए– ‘म पूरा सम्मानका साथ भन्न चाहन्छु भने कि तपाईं २०० वर्षसम्म मानिसलाई कुल्चेर, गुलाम बनाएर र दुःख दिएर धनी बन्न सक्नु हँुदैन तर पनि  यसमा तपाईहरूको पनि यो दावा छ कि तपाईभन्दा  ठूलो प्रजातान्त्रिक देश यो विश्वमा कोही होइन ।’‘तपार्इंले हामीलाई प्रजातान्त्रिक अधिकारबाट वञ्चित राख्नुभयो र हामीले त्यो तपाईंबाट खोस्नु पर्यो । १५० वर्षसम्म राज्य गर्दा पनि तपाईंले धेरै दुःखका साथ हामीलाई दिनु भयो ।’मोदीको मानिससँग कनेक्ट वर्तमान राजनीतिमा नरेन्द्र मोदीभन्दा बढी प्रभावशाली भाषण दिने कम छन् । उनको भाषणमा बौद्धिकता छैन तर आम मानिससँग उनको कनेक्ट राम्रो छ । अम्बिकानन्द सहाय भन्छन्, ‘देशका बुद्धिजीवीले लाखौँ पटक भने उनी सपना बेच्छन् । तर उनको संवाद स्थापित गर्ने गुण यति दरो छ, यसका बाबजुद पनि कि उनी सपना बेचिरहेका छन्, जनता उनीमाथि विश्वास गर्छन् । मलाई के थाह भने उनको यो चुनावी भाषण हो, उनी धेरैलाई वचन दिँदै छन् । भगवान जानुन उनी त्यसलाई पूरा गर्छन् अथवा गर्दैनन तर उनको भन्ने तरिका यस्तो छ, मानिसहरू कायल हुन्छन् । यसकारण उनको निजी विश्वसनीयता धेरै माथि छ ।’तपार्इं नरेन्द्र मोदी र भारतीय जनता पार्टीको विश्वसनीयतालाई हेर्नुहुन्छ भने तपार्इं यी दुवै फरक फरक देख्नु हुनेछ । सायद भारतीय जनता पार्टी आफ्नो बलबुतामा लड्ने हो भने धेरै ठाउँमा हार्ने छ ।’‘मोदीको जबरजस्त कम्युनिकेसन स्किल छ, चाहे उनको मेडिसिन स्क्वायरमा गरेको भाषण होस्, अथवा बेलायतको संसदमा उनले गरेको सम्बोधन होस्, मानिस उनले भनेका कुरामा विश्वास गर्छन् ।’  
