उत्तर कोरियाका लागि अमेरिकी विशेषदूतले जापान र दक्षिण कोरिया भ्रमण गर्दै

 एजेन्सी– उत्तर कोरियाका लागि अमेरिकी विशेष दूतले जापान र दक्षिण कोरियाको भ्रमण गर्ने भएका छन् । सोमबार अमेरिकी विदेश मन्त्रालयले सो कुराको जानकारी दिएको हो। विशेष दूत जोसेफ युनले आगामी फेब्रुअरी १ देखि ६ सम्म सो भ्रमण गर्न लाग्नुभएको बताएको छ । युन अमेरिकाको उत्तर कोरिया नीतिसम्बन्धि विशेष प्रतिनिधि र दक्षिण कोरिया र जापानको लागि उपसहायक मन्त्रीका रुपमा रहेका छन् ।  यस भ्रमणको क्रममा टोकियो र सोलस्थित उच्चस्तरीय अधिकारीसँग भेटघाट गर्ने र उत्तर कोरियासँगको द्विपक्षीय मुद्दाको बिषयमा छलफल हुने जारी विज्ञप्तिमा जनाइएको छ । टोकियोमा युनले एक सम्मेलनमा समेत सहभागिता जनाउनु हुने भएको छ । उत्तर कोरियाले दक्षिण कोरियामा यसैवर्ष हुने शीतकालीन ओलम्पिकमा सहभागीता जनाउने भएपछि दुई कोरियालीबीच पछिल्लो समयमा सम्बन्धमा केही सधार आएको पाइएको छ । 
