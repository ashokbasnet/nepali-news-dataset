धेरै महँगो छ युद्ध : विश्वव्यापी द्वन्द्वमा विश्वको कुल ग्राहस्थ उत्पादनको १३% खर्च

एजेन्सी– एक अध्ययनले विश्वभर भएका द्वन्द्वमा गत बर्ष १४३ खर्ब डलर खर्च भएको देखाएको छ ।यो विश्वको कुल ग्राहस्थ उत्पादनको १३ प्रतिशत हो । यो तथ्य इन्स्टिच्युट अफ इकोनोमिक्स र पिसको अध्ययनले देखाएको हो ।यो रकम ब्राजिल, क्यानडा, फ्रान्स, जर्मनी, स्पेन र संयुक्त अधिराज्यको कूल अर्थतन्त्रभन्दा धेरै हो ।सो वार्षिक रिपोर्टले थपेको छ, “शान्त र अशान्त मुलुकबीचको खाडल झन् झन् गहिरो भइरहेको छ ।”मध्यपूर्व र उत्तर अफ्रिका विश्वको अत्यन्त अस्थिर क्षेत्र रहेको पनि सो रिपोर्टले भनेको छ । यसपछि भने दक्षिण एसिया रहेको छ ।संस्थाका प्रमुख कार्यकारी स्टिभ किल्लेलिएले बताएअनुसार सबैभन्दा आश्चर्यजनक खोज भनेको असमानता र शान्तिबीचको सम्बन्ध हो ।उनका अनुसार पश्चिम युरोपका केही देशहरूले ऐतिहासिक स्तरको शान्ति यिनले कायम गरेका कम असमानताको असर हो ।इराक, सिरिया, नाइजेरिया, दक्षिण सडान र केन्द्रीय अफ्रिकी गणतन्त्र पछिल्ला वर्षहरूमा अझ बढी मात्रामा अस्थिर भएको रिपोर्टमा उल्लेख छ ।“द्वन्द्वको खर्चमा ठूलो वृद्धि हुनुको कारण आन्तरिक द्वन्द्व, आन्तरिक रूपमा विस्थापित नागरिक र शरणार्थी सहयोग, संयुक्त राष्ट्रको शान्ति सेनाको खर्च र कुल ग्राहस्थ उत्पादनमा द्वन्द्वले पार्ने नोक्सानी रहेको छ”, रिपोर्टले भनेको छ ।रिपोर्टले पत्ता लगाएअनुसार विश्वव्यापी हिंसा १०% मा मात्रै झार्ने हो भने यसले विश्वको कुल ग्राहस्थ उत्पादन १४.३ खर्ब डलर बढ्नेछ, जसले विश्वको १.१ अर्ब अति गरिबहरूको आयमा तीन गुनाले वृद्धि गराउँछ ।यो रकम भनेको आज धनी राष्ट्रले गरिब राष्ट्रलाई दिइरहेको कुल आधिकारिक सहयोगको दश गुणा हो ।
