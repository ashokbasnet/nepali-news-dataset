ग्रहणसँग जोडिएको डर, जसले आकास आफ्नो नियन्त्रणमा रहेको भ्रमसमेत फैलाए

काठमाडौं–ग्रहण र डरबीचको सम्बन्धको इतिहास खासमा निकै पुरानो छ ।७ औं शताब्दी इशा पूर्वमा ग्रीक टापू पारोसमा पूर्ण सौर्य ग्रहण लाग्दा कवि आर्किलोकसले यस्तो लेखेका थिए, ‘अब मलाई संसारका बाँकी कुनै कुराले चकित पार्न सक्दैन । ओलम्पियनका पिता जियुसले परिपक्व सूर्यको प्रकाश छेकेर मध्यदिनलाई कालो रातमा बदलिदिएका छन् । समग्र मानवतामाथि एउटा कालो आतंक छाएको छ । केही कुराको निश्चित भएन ।’  ‘अधिकांश मानिसले ग्रहण कसरी लाग्छ भनेर कम्तिमा पनि १७ औं शताब्दीसम्म बुझेका थिएनन्’, क्यालिफोर्नियास्थीत ग्रिफिथ वेदशालाका निर्देशक एडविन क्रुप भन्छन् । प्राचिन ग्रीक बासी मात्र यसमा एक्ला थिएनन् ।हुनत, आठौं शताब्दी इशा पूर्वतिर केही सीमित खगोलविदहरुले यो आकाशिय घटनाको सफलतापूर्वक ब्याख्या गरेका थिए । तर त्यसले सार्वजनिक ज्ञानको हिस्सा हुने माध्यम नै पाएन । त्यसैले अर्को २००० वर्षसम्म विश्वको अधिकांश जनसङ्ख्याले सौर्य र चन्द्र ग्रहणलाई देवताको कर्मको रुपमा बुझे ।त्यो समय सूचनाको विस्तार हुन निक्कै गाह्रो थियो । मान्छेहरु आफू वरीपरीको घटनाको व्याख्याको लागि दन्त्यकथा र अन्धविश्वासमा भर पर्थे । साथै प्राचिन समयमा मान्छेहरु आफू वरपर जे देख्यो त्यसैलाई सबथोक मान्थे । वरपरको त्यो सम्पूर्ण सँसारमा आकास पनि पथ्र्यो । र, ग्रहणजस्तो लामो समयमा हुने घटनाहरुले मान्छेको संसारबारे बनाएको धारणामा धक्का दिन्थ्यो । यसले डर पैदा गराउथ्यो । आज पनि भारतीय उपमहाद्विपमा गर्भवती महिलाहरु ग्रहणले खराब असर गर्छ भनेर सो समय बाहिर निस्कदैनन् । यसको जरा यहि प्राचिन डरमा रहेको छ ।यस्तो घटनासँग सामना गर्न धेरैजसो प्राचिन संस्कृतहरुले संस्कारजन्य कृयाहरु अङ्गाले । यी घटनाको पछाडी हात रहेका ठानिएका शक्ति वा दैत्यहरुसँग सम्वाद गर्ने प्रयासमा यस्तो गरिन्थ्योे । लगभग धेरै स्थानमा एउटा समान खालको विचार व्याप्त पाइन्छ । कुनै भयानक दैत्यले सूर्य वा चन्द्रमा माथि आक्रमण गर्न खोज्दाको परिणाममा ग्रहण लाग्छ भन्ने । पश्चिम एसियामा मानिसहरु सौर्य ग्रहणलाई ड्रयागनले सूर्यलाई निल्न लागेको भन्छन् । त्यसैले ग्रहण लाग्दा सो जीवलाई तर्सिएर भाग्छ भनेर ठूला ठूला ड्रमहरु बजाइने सस्कार अझै त्यहाँ पाइन्छ । चीनमा भने सूर्य ग्रहणलाई आकाशीय कुकुरले सूर्यलाई टोकेको मानिन्थ्यो । पेरुमा दैत्यको रुपमा त्यस स्थानको स्थानीय जीव लामालाई देखाइएको पाइन्छ भने भाइकिङ्गहरु आकाशीय व्यासामा सो दैत्य देख्थे । त्यसैले यो तथ्य त्यति आश्चर्यजनक नहुन सक्छ चीनमा ग्रहणलाई जनाउने सबैभन्दा पुरानो शब्द ‘शिस्’ को अर्थ खानु भन्ने हुन्छ । तर सबैले ग्रहणलाई डराउनुपर्ने रुपमा लिएका छैनन् । टोगो र बेनिनका आदिवासी ‘बटाम्मलिवा’ले ग्रहणलाई थाहा भएदेखि सूर्य र चन्द्रमाबीचको युद्धको रुपमा लिन्थे । तीनले आफूहरु माझ रहेको पूरानो रिसिवी माफी दिएर सूर्य–चन्द्रमालाई पनि त्यस्तै गर्न प्रोत्साहित गर्थे । दक्षिण प्रशान्तीय र उत्तरपश्चिम किनारमा रहेका अमेरिकी आदीवासीहरुले पूर्ण सौर्य ग्रहणलाई आत्मियताको समयको रुपमा लिन्थे । ग्रहणको समय सूर्य र चन्द्रमा आफ्नो कामुक कृयालाई लुकाउन छायाँको पर्दापछाडी लुकेको मानिन्थ्यो ।‘मान्छेले यी आकाशीय घटनाहरुलाई आफूले बाँचेको परिस्थिति अनुरुप ब्याख्या गरेको पाइन्छ । सहज वातावरण रहेका स्थानहरु जहाँ मौसम विषम छैन र खाना पर्याप्त छ मान्छे देवतालाई दयावान देखाएको पाउनुहुन्छ । त्यस स्थानमा ग्रहणको व्याख्या भिन्न पाइन्छ । यदी तपाई विषम स्थानमा हुनुहुन्छ भने तपाईको देवता सधैं तपाईविरुद्ध खतरा रचिरहने बनाउनुहुन्छ । त्यो बुझाई भएको ठाँउमा यस्ता घटनाको व्याख्या पनि नकारात्मक हुन्छ’ वेस्टर्न केप विश्वविद्यालयका खगोलविद तथा प्रोफेसर जरिता हलब्रुक बताउँछिन् । ग्रहणमा खास के भइरहेको छ भन्ने जानेका केहीले भने आफ्नो राजनैतिक लाभका लागि झुटो मिथकहरु नै फैल्याइरहे । तीनले यसो गरेर राजनैतिक शक्ति आफ्नो फाइदाको लागि प्रयोग गरिरहेका थिए ।  सन् १५०४ मा कोलम्बसको जहाज जमैकाको तटमा भग्नावशेष भएर लामो समय त्यहि रहनुपर्ने भएपछि जहाजको क्रुमा भोकमरी हुने अवस्था निम्तियो । कोलम्बसले त्यस टापूका आदिवासीको विश्वास जित्न नसकेपछि भएको असहयोगले यस्तो अनिश्चता निम्तिएको थियो । यही समय लागेको चन्द्र ग्रहणलाई देखाएर कोलम्बसले आदीबासीहरुलाई आकास आफ्नो नियन्त्रण रहेको भनेर मनाए ।  त्यसबाट डर देखाएर खानाको पुर्ति हुने व्यवस्था गरे । यसरी उनी आफ्नो क्रूले गर्न लागेकोे विद्रोहबाट बचे । तीन सय वर्ष पछाडी जुलु अधिराज्य स्थापना गर्दा युद्ध सरदार शाका कसेन्जन्गखोनले आफ्ना जनतालाई सूर्यमा आफ्नो नियन्त्रण रहेको भ्रम दिएर आफ्नो शासन मजबुद बनाएका थिए ।समाचारपत्रको जन्म नभएसम्म ग्रहण के हो र यो किन हुन्छ भन्ने ज्ञान विस्तार हुन सकेको थिएन । ‘१७ औं शताब्दीको यूरोपमा ग्रहणले भयानक घटना निम्त्याउने भनेर गरिएका दाबीहरुको रिपोर्ट पाइन्छ तर पहिलो पटक ‘वाइयात, यो त सौर्य प्रणाली काम गर्दाको परिणाम पो त’ भन्ने खालका आलेखहरु पनि लेखिएको पाइन्छ,’ क्रुपले भने ।तर आजको दिनमा पनि ग्रहणसँग जोडिएका मिथकहरु किन व्याप्त छन् त ? ‘ज्योतिषविद्यामा विश्वास गर्ने मान्छेहरुको सङ्ख्या अझै निक्कै ठूलो रहेको छ । तिनका लागि आकासले पृथ्वीमा हुने कुनै घटनाको पूर्वाभास प्रदान गर्छ । तपाईले प्रयास गर्नु भयो भने आकासमा देखिएका हरेक उल्काको सम्बन्ध पृथ्वीको कतै मृत्यु वा जन्मसँग देखाउन सक्नुहुन्छ । तर तिनले त्यसरी हेर्दैनन् ।’अर्को हाम्रो स्वभाविक मनोवैज्ञानिक प्रतिक्रृयासँग जोडिएको छ । ’जब तपाई ग्रहण देख्नुहुन्छ तपाईको शरीरले यसमा साच्चै प्रतिक्रिया गर्छ,’ होलब्रुक भन्छन् , ‘तपाईको मुटुको गति तेज हुन्छ, तपाईको शरीरको तापक्रम, स्वासप्रस्वास, आखाँको आद्रता आदीमा बदलाब आउँछ । यो नियमित देखिरहेको भन्दा फरक घटनालाई दिमागले गरेको प्रतिक्रृया हो। किनकी हामी आफू वरपरको सम्पूर्ण वातावरण आफ्नो बुझाई र नियन्त्रणमा छ भन्ने पारिरहन चाहन्छौ । ग्रहणजस्ता घटनाले हाम्रो त्यो ठम्याइमा क्षणिक नै सहि शंका उत्पन्न गर्नाले त्यस्तो हुन्छ ।’  
