‘ट्रम्पको फोन उठाइनँ त्यसकारण मलाई हटाइयो’

अमेरिकाका पूर्व सरकारी वकिल प्रित भराराले अमेरिकी राष्ट्रपति ट्रम्पको फोन नउठाएका कारण आफूलाई निलम्बित गरेको दाबी गरेका छन् ।ह्वाइट हाउसले अहिलेसम्म यसबारे केही प्रतिक्रिया दिएको छैन ।ओबामा प्रशासनमा अमेरिकाको मुख्य सरकारी फेडरल वकिल रहेका भराराले पछिल्लो वर्ष सन् २०१६ मा भेटघाटपछि ट्रम्पले उनीसँग एक प्रकारको सम्बन्ध स्थापित गर्न कोसिस गरिरहेको बताए ।उनले भने, ‘राष्ट्रपति बनेपछि उनीसँग यस्तो प्रकारको सम्बन्ध अनुचित हुने मलाई लाग्यो । ’ओबामाले कहिले पनि फोन गरेनन्ःभरारा भन्छन्, ‘ओबामाले साढे सात वर्षमा एक पटक पनि फोन गरेनन् । राष्ट्रपतिले मलाई कहिले पनि फोन गर्नुहुँदैन किनभने दुबै पदमा आसिन व्यक्तिबिच अधिकार क्षेत्रका कारण यस्तो दूरी हुनुपर्छ ।’यो अन्तर्वार्ता एफबीआईका पूर्व प्रमुख जेम्स कोमीले  अमेरिकी सिनेट सामू राष्ट्रपति चुनावमा रुसी हात भएको अनुसन्धान सम्बन्धि प्रमाण पेश गरिरहेका बेला सार्वजनिक भएको हो ।कोमीले अमेरिकी राष्ट्रपति ट्रम्पले एक पटक उनलाई उनीप्रति इमान्दार हुनका लागि आदेश दिएको बताइसकेका छन् ।राष्ट्रपतिले यो आरोपलाई पूर्ण रुपमा निराधार बताउँदै भराराका पूर्व सहयोगी जेम्स कोमीले नीजि कुराकानीलाई सार्वजनिक गरेको कुरालाई कायर हर्कत भएको बताएका छन् ।
