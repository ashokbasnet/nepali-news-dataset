सोभियत सङ्घको अन्त्यपछि सुरु भएको एउटा द्वन्द्व

एजेन्सी –यो वर्ष सोभियत सङ्घको अन्त्य भएको २७ वर्ष पुग्छ । यसको विघटनसँगै युरोपमा एउटा सङ्कट सुरु भएको थियो ।  मूलधारको अन्तर्राष्ट्रिय मिडियाले महत्व नदिएकाले खासै चर्चा नहुने भएकाले धेरैले यसबारेमा नसुनेका हुन सक्छन् । द्वन्द्व नगोर्नो–कराबाख नामक स्वशासित क्षेत्रमा जारी रहेको छ, जसमाथि अजरबैजान र अर्मेनियाको दाबी रहेको छ ।यो द्वन्द्वको बीउ के हो र यति लामो समयसम्म पनि यो किन समाधान भएको छ्रैन त ?यो क्षेत्रमा शताब्दीयौँदेखि आर्मेनियाली र टर्किक अजेरीहरू मिलेर बसिरहेका थिए । अक्टोबर क्रान्ति हँुदा यो क्षेत्र रुसी साम्राज्यमा थियो । क्रान्तिपछि जारको शासनमा विस्तारका क्रममा रुसमा गाभिएका ससाना कमजोर राष्ट्रलाई के गर्ने भनेर बोल्सेभिकहरूबीच मतान्तर थियो । लेनिनले यी राष्ट्रहरूलाई जातीय आत्मनिर्णयको अधिकार दिएर महासङ्घको निर्माणको अवधारणा अघि ल्याए । आत्मनिर्णयको अधिकार अन्तर्गत सदस्य राष्ट्रले असन्तुष्टि भए आफूलाई सो महासङ्घबाट स्वतन्त्र गर्न सक्ने भन्ने प्रावधान थियो । जार शासनको बेला रुसमा एकात्मक शासन कडाइका साथका लागू गरिएको थियो । कुनै स्पष्ट प्रशासनिक एकाइमा नरहेका यी राष्ट्रहरूलाई निश्चित भूगोल दिन सीमा कोर्ने क्रान्तिपछिको पहिलोथमिकतामध्ये लिइयो । कुनै ‘राष्ट्र’को सघन बसोबास भएको ठूलो क्षेत्रलाई गणराज्य बनाउने र त्यसभित्र सघन बसोबास भएको फरक जातिको क्षेत्रलाई स्वाशाशित क्षेत्र बनाउने सिद्धान्तलाई आधार मानियो । यसरी सन् १९२१ मा सोभियत सङ्घ नामको महासङ्घ निर्माण सम्पन्न भयो । तर नयाँ बनेका सीमाबाट सबै खुसी थिएनन् ।  जुलाई १९२३ मा बहुसङ्ख्यक आर्मेनियालीको बसोबास रहेको पहाडी भूभाग नगोर्नो–कराबाख कजाख गणतन्त्रभित्र स्वशासित क्षेत्रका रूपमा रहने गरी निर्णय गरियो । यो निर्णयमा सङ्घको अर्को गणराज्य अर्मेनियाले सुरुबाटै असन्तुष्टि जनाएको थियो । उसले सीमा जोडिएको कजाख गणराज्यको केही भूमिसमेत थपेर सो स्थानसँग भौतिक सम्पर्क कायम गराएर भए पनि सो भूभाग आफ्नो गणराज्यमा गाभ्नुपर्ने माग राखेको थियो । ९४ प्रतिशत आर्मेनियालीको बसोबास रहेको नगोर्नो–कराबाखमा पनि यही धारणा व्याप्त थियो । तर एउटै देश सोभियत सङ्घमा रहेकाले यो कुराले त्यति ठूलो मुद्दा हुन पाएन ।१९८५ मा मिखाइल गोर्भाचेभले सोभियत सङ्घमा खुलापनको नीति ल्याए । सो नीति कार्यन्वयनमा आएपछिको उदार वातावरणमा पहिला प्रतिबन्धित रहेका कैयौँन विषयमा बहस हुन थाल्यो । केही गणराज्यमा त स्वतन्त्रताको मागसमेत सुनिन थाल्यो । समयसँगै यो माग घट्नुको साटो झन्झन् बढिरहेको थियो । गणराज्यहरू सङ्घबाट स्वतन्त्र हुने माग बढिरहँदा नगोर्नो–कराबाखमा भने बैचैनीको भावना बढिरहेको थियो । किनकि यो माग कुनै हिसाबले साकार भएर गाणराज्यहरू सङ्घबाट अलग हुने अवस्था आए सधैँका लागि यो स्वाशासित क्षेत्र स्वतन्त्र अजरबैजान राष्ट्रमा पथ्र्यो । सन् १९८८ मा नगोर्नो–कराबाखको संसदले अर्मेनियाद गणराज्यमा गाभिने प्रस्ताव पास गराउनु पछाडि यही डरले काम गरेको थियो ।सो प्रस्ताव पास भएपछि अजरबैजानले नगोर्नो–कराबाखमाथिको पकड झन् कसिलो बनायो । सन् १९९१ को डिसेम्बरमा सोभियत सङ्घको पतन भयो । सङ्घको पतनसँगै यसका सदस्य गणराज्यहरूले एकपछि अर्को गर्दै आफूलाई स्वतन्त्र राष्ट्रका रूपमा घोषणा गरे ।  एउटै सङ्घमा रहँदा आर्मेनियामा गाभिने प्रयास गरेर असफल भएको नगोर्नो–कराबाखले नयाँ परिस्थितिमा आफैलाई स्वतन्त्र राष्ट्र घोषणा गर्यो । घोषणालाई कुनै राष्ट्रले पनि मान्यता दिएनन् । आर्मेनियाले समेत यसको स्वतन्त्रता घोषणामा समर्थन जनाएन ।यो स्वतन्त्रताको घोषणाले १९९२ मा पूर्ण स्तरको युद्ध निम्त्यायो । युद्ध निक्कै हिंसात्मक रह्यो । अजरबैजानले नगोर्नो–कराबाखलाई आफूमै राख्न आफ्नो सम्पूर्ण शक्ति प्रयोग गरेको थियो । यो युद्ध दुई वर्षसम्म जारी रह्यो । यो दुई वर्षमा ३० हजार मान्छेको ज्यान गयो र लगभग ५ लाख मान्छे विस्थापित भए । १९९४ मा रुसको मध्यस्थकर्तामा युद्धविराम भयो । सो समय भएको सम्झौताले नोगोर्नो–कराबाख र वरपरको अजेरी क्षेत्र आर्मेनियाको शासनमा रहने व्यवस्था गर्यो । थपिएका अजेरी क्षेत्रले आर्मेनिया र नगर्नो–कारावाख क्षेत्रलाई भौतिकरूपमा प्रत्यक्ष भूभाग नै जोड्छ । युद्धको अन्त्यसम्म यो क्षेत्रबाट ७ लाख अजरबैजानी जातिहरू स्थायी रूपमा निकालिए ।आजको दिनमा १९९४ को युद्ध–बिरामले युद्ध थामिएको अवस्था छ तर युद्ध–विराम कडाइका साथ लागू भएको छैन । दुई पक्षका सैनिकहरूबीच समय–समयमा गोली हान–हान हुने गरेको छ । दुई राष्ट्रबीच वैमन्यस्यताको मात्रा जनस्तरमै देखिन्छ । विभिन्न समयमा अमेरिका, रुस र फ्रान्सले युद्धको स्थायी अन्त्यका लागि प्रयास गरे । तर कुनैले पनि सफलता प्राप्त गर्न सकेनन् । लामो समय आफ्नो शासनमा रहेको भूभाग गुमाउनु पर्दाको अजरबैजानीमा चरम नोक्सानी र अपमानको मानसिकता पाइन्छ भने आर्मेनिया एक इन्च लचक नहुने मानसिकतामा देखिन्छ ।त्यसैले स्थायी प्रकृतिको सम्झौता दुवै देशको कार्यसूचीमै छैन ।सन् २०१६ मा युद्धविराम उलङ्घनका घटनामध्ये तुलनात्मक ठूलो घटना घट्यो । सो वर्षको दोहोरो सैन्य कारबाहीमा दुवै पक्षतर्फ दर्जनौँ सैनिकको मृत्युभयो । पछिल्लो समय सन् २०१७ मा अजरबैजानले नगोर्नो–कराबाखमा रहेको आर्मेनियाको हवाई प्रतिरक्षा प्रणाली नष्ट गरिदिएको दाबी गरेपछि अवस्था केही तनावपूर्ण बन्यो । रुसको चर्को दबाबका यो समय पनि दुई देश पूर्ण स्तरको युद्धबाट पछि हटेका थिए । तर स्थायी शान्तिका लागि दुवै देश इच्छुक नरहेकाले स्थिति अस्थिर र तनावपूर्ण रहेको छ ।एजेन्सीको सहयोगमा श्रवण उप्रेतीको प्रस्तुति 
