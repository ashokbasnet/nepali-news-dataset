बुवासँग किन खुसी थिइनन् स्टालिनकी छोरी ?

जति बेला उनको मृत्यु भयो, त्यतिबेला उनलाई मानिसहरूले लारा पिटर्स भनेर चिन्थे । यसभन्दाअघि उनको नाम स्वेतलाना अलिलुयेवा थियो र त्योभन्दा पनि अघि स्वेतलाना लासिफोवना स्टालिन उनको परिचय थियो ।उनी सोभियत सङ्घका नेता जोसेफ स्टालिनकी एक्ली छोरी थिइन् । जोसेफ स्टालिनले १९२२–१९५३ सम्म रुस नेतृत्वको सोभियत सङ्घमा शासन गरेका थिए ।स्टालिनका दुई छोरा थिए तर उनी स्टालिनकी प्रिय थिइन् । स्टालिनको जीवन विनयशीलता र विद्रोहका बीच विरोधाभासमा कतै रुमल्लिएको थियो, जसको प्रभाव स्वेतलानाको जीवनमा पर्यो । कहाँसम्म भने उनले आफ्नो नाम परिवर्तन गर्नका लागि क्रेमलिनबाट अनुमति लिनुपर्यो । उनले नाम परिवर्तन गर्न चाहने कुरा विवादित हुनबाट जोगिन सकेन । उनले स्टालिनको परिचय मेटाउन खोज्दैछिन् भन्ने आरोप लाग्यो ।स्वेतलाना अलिलुयेवाको जीवनी ‘स्टालिन डटर ः द एक्सट्रा अर्डिनरी एन्ड टुमलट्युअस लाइफ अफ स्वेतलाना अलिलुयेवा’की लेखक राजमेरी सुलिवन भन्छिन्– ‘उनले आफ्नो सम्पूर्ण जीवन आफ्नो बाबुको नामबाटै बिताइन् ।’स्वेतलानामाथि चार वर्षसम्म कैयौँ मुलुकहरू गएर शोध गरेका तथा उनका परिवारका दर्जनौँ सदस्यहरू, साथीहरूसँग अन्तर्वार्ता गर्ने सुलिवनका अनुसार स्टालिनकी छोरी एउटी योद्धा थिइन् ।सुलिवनले बीबीसीसँग भनिन्– ‘उनमा कल्पनाशक्ति थियो, लेखनीको भोक थियो । उनी आफ्नो बुबाको नामले आफू कैद भएको महसुस गर्थिन् । समग्रमा उनी निराश थिइन् तर उनले आफ्ना पहिचानका लागि लड्न छोडिनन् । उनको सङ्कल्प दृढ र प्रभावशाली थियो ।’स्वेतलानाको जन्म २६ फरवरी १९६२ मा भएको थियो । उनी स्टालिनको कान्छी सन्तान थिइन् । उनको कपाल कैलो र आँखा हजुरआमाका जस्ता निला थिए । उनी क्रेमलिनकी राजकुमारी थिइन् । त्यति हुँदा पनि उनी त्यहाँ साधारण जीवन व्यतित गरिन् भन्ने विश्वास गरिन्छ । स्टालिनले स्वेतलानालाई कति माया गर्थे भने उनी नै स्टालिनकी कमजोरी थिइन् । स्टालिन उनलाई सानी पुतली भनेर बोलाउँथे ।सुलिवनको पुस्तकमा स्वेतलानाकी आमा नाद्याकी एउटी साथीका अनुसार स्टालिनलाई कसैले शान्त पार्न सक्थ्यो भने उनी स्वेतलाना नै थिइन् । स्वतेलालाना ६ वर्षकी हुँदै उनकी आमाले आत्महत्या गरेकी थिइन् । यस घटनालाई लिएर कुनै बेला स्वेतलानाले बुबाको त्रूmरताबाट जोगिनका लागि आमासँग आत्महत्याबाहेक अर्को विकल्प नभएको टिप्पणी गरेकी थिइन् ।नाद्याको मृत्युले छोरीमाथि परेको असरबारे स्टालिन जानकार थिए । त्यसैले छोरीले केही माग्दा उनले तपार्इंले माग्ने होइन मलाई आदेश दिनुस्, म पूरा गर्छु भनेर भन्थे ।साम्यवादकी योद्धा स्वेतलानाको विद्यालय जीवन स्टालिनको विशाल व्यक्तित्व मुनि बित्यो । उनको छवि हरेक क्षेत्रमा हाबी थियो । सुुलिवनका अनुसार स्वेतलाना भन्थिन्– ‘लेनिन मेरा आदर्श थिए । माक्र्स र एङ्गेल्स हाम्रो प्रचारक र स्टालिनबिना कुनै अपवाद सधैँ सही थिए ।’२०११ मा मर्नुअघि स्वेतलानाले रुसका वर्तमान राष्ट्रपति भ्लादिमिर पुटिनको आलोचना गरेकी थिइन् । उनका अनुसार पुटिन उनका बुबाको झैँ जीवन बिताइरहेका छन् । १९३९ मा गृह विभागले स्वेतलानालाई उनको हेरविचार गर्ने अलेक्जेन्ड्रा एड्रिवनाबाट टाढा राख्ने प्रयास गरेको थियो । विभागका अनुसार अलेक्जेन्ड्रामाथि विश्वास गर्न सकिने आधारहरू न्यून थिए । स्वेतलानाले बुबा स्टालिनलाई पटक पटक गृह मार्फत यस्तो नगर्न आग्रह गरेकी थिइन् । स्वेतलानाले आफ्नो पुस्तकमा लेखेअनुसार उनका बुबा उनको आँसु देख्न सक्दैनथे । स्टालिन आफ्नी छोरीमाथि गर्व गर्थे । उनी सबैभन्दा कम उमेरकी साम्यवादकी योद्धा थिइन् । उनी निजी विचारमाथि प्रतिबन्ध लगाउने विचारलाई गुलामी मानसिकता भन्ठान्थिन् ।बुबाप्रति कसरी बढ्यो घृणा किशोरावस्थामा स्वेतलाना चञ्चल, सरल, बुबासँग विभिन्न कुराको माग गर्ने खालकी र उदार थिइन् । १६ वर्षको उमेरमा उनले आफ्नी आमाको मृत्यको कारण थाह पाइन् । त्यसपछि उनको मनमा आफ्नो बुबाप्रति घृणा उत्पन्न गराइन । यसै क्रममा उनी एउटी यहुँदी लेखक अलेक्सी कपलरसँग प्रेममा परिन । अलेक्सी उनीभन्दा उमेरले धेरै जेठा थिए, जसलाई पछि गिरफ्तार गरिएको थियो । सुलिवनले बीबीसीसँग गरेको कुराकानीमा भनिन्– ‘यो त्यति बेलाको कुरा हो, जति बेला स्वेतलानाले बुझिन् कि उनकै बुबाले अलेक्सीलाई गिरफ्तार गर्न लगाएका थिए । त्यहीँबाटै उनले स्टालिन को हुन् भन्ने महसुस गर्न थालिन् ।’ यो घटनाले उनको भ्रम तोडियो । सुलिवनका अनुसार स्वेतलानाले सन् १९८१ मा लेखेकी छन्– ‘मेरो आँखामा लागेको पर्दा हट्यो । म अब योभन्दा बढी अन्धी बनिराख्न सक्दिन् ।’विवाहित जीवन क्रेमलिन बाहिर स्वेतलाना आफ्नो जीवन बढी स्वतन्त्रतासाथ बिताउँथिन्  । मस्को विश्व विद्यालयबाट इतिहास पढ्ने समयमा उनी ग्रिगोरी मोरोजोफसँग नजिक भइन् र विवाह बन्धनमा बाधिइन् । १९ वर्षमा उनले एक बच्चा जन्माइन, जसको नाम उनले जोसेफ राखिन् ।उनको परिवारका सदस्यहरूका अनुसार स्वेतलाना एक असल आमा बन्न सकिनन्, किनभने उनले एउटी आमा भनेको के हो र कस्ती हुन पर्छ भन्ने बुझ्न सकिनन् । सन् १९४७ मा स्वेतलाना र ग्रिगोरीको पारपाचुके भयो । यो पारपाचुके उनको जीवनभरी भएका चारवटा पारपाचुकेको पहिलो कडी थियो ।पहिलो पारपाचुकेपछि स्वेतलाना आफ्नो बुबाको घरमा बस्न थालिन् तर यी दुवैमा आत्मीयता पहिले जस्तो थिएन । उनी आफ्नो बुबालाई निकै कम भेट्थिन् । स्टालिनले पनि पनि आफ्नो नातिलाई चार वर्षको भएपछि मात्र भेटेका थिए ।लेखिका सुलीवनका अनुसार स्वेतलानालाई आफ्नो बाबुसँग बस्न नसक्ने अवस्था थियो तर पनि उनीसँग अर्को विकल्प नभएका कारण उनी स्टालिनसँगै बस्न बाध्य थिइन् । स्टालिनले सन् १९४९ मा छोरीलाई आफ्नो नजिकको मान्छे एन्ड्रे सदानफको छोरा युरी सदानफसँग विवाह गर्न भने । तर त्यो विवाहप्रति स्वेतलानाको रुची नहुँदा पनि विवाह भयो । एक वर्षपछि उनले कात्यालाई जन्माइन्, तर यो विवाह पनि धेरै टिक्न सकेन ।स्वेतलाना जहिले पनि आफू एक्लो भएको महसुस गर्थिन् । उनी घरका कामदारहरूका अगाडि रुन्थिन् । सुलिवनका अनुसार स्वतेलानाले लेखकी थिइन्– ‘उनलाई म एक्लै छु भन्ने थाहा थियो, म असल छोरी होइन तर मेरा बुबा नराम्रा हुँदाहुँदै पनि मलाई माया गर्थे ।’स्वेतलानाले आफ्ना केटाकेटीलाई सुरक्षित राख्नका लागि आफू राजनीतिबाट टाडिने निर्णय गरिन् । पछि उनी गुमनाम भएर बाच्ने प्रयास गर्न थालिन् । सरकारले उनलाई आफ्ना बुबाविरुद्ध बोल्न नपाइने भन्दै प्रतिबन्ध लगायो । सरकारले स्टालिनको सबै कुरा आफ्नो स्वामित्वमा लियो र कहाँसम्म भने स्वतेलानालाई पनि ।सन् १९५७ मा स्वेतलानाले आफ्नो उपनाम बदल्ने निर्णय गरिन् । उनले आफ्नो आमाको नाम अलिलुयेवा राखिन् । उनले स्टालिनको नामले आफूलाई मानसिक चोट पुग्ने गरेको टिप्पणी गरेकी थिइन । भावनात्मक अस्थिरताका बीच स्वेतलानाले आफ्नो संस्मरण लेख्न थालिन् । सरकारले उनले लेखेका संस्मरण नष्ट गरिदियो । त्यसपछि उनले लेख्दै गरेका सबै कुरा बाहिर पठाउन थालिन् । सन् १९६३ मा उनले मस्कोमा रहेका एक भारतीय नेता ब्रजेस सिंहसँग विवाह गर्ने निर्णय गरिन् तर सोभियत सरकार यस कुराको अनुमति दिने पक्ष थिएन ।ब्रजेस सिंहको मृत्यु त्यही वर्ष भयो । स्वेतलाना विशेष अनुमति लिएर आफ्नो श्रीमान (अनधिकृत)को अस्तु लिएर भारत आइन् । डिसेम्बर १९६६ मा उनले आफ्ना बच्चाहरूलाई अन्तिम पटक देखिन् । त्यो समयमा जोसेफको उमेर १८ वर्षको र कात्याको उमेर १६ वर्षको थियो ।यद्यपि भारतमा बस्दा पनि आफ्नो देशको माया बिर्सन सकिनन् । ब्रजेस सिंहका छोराले स्वेतलानालाई अमेरिका जाने सल्लाह दिए र त्यहाँको नागरिकता लिएर भारत आउन भने । स्वेतलानालाई जुन कुरा मन पर्यो । अप्रिल १९७० मा उनले प्रतिष्ठित अमेरिकी वास्तुविद् वेस्ले पिटर्ससँग विवाह गरिन् । वेस्ले भेटेको तीन हप्तापछि उनले आफ्नो नाम परिवर्तन गरेर लाना पिटर्स राखिन् । सन् १९७१ मा आल्गाको जन्म भयो । सन् १९७८ मा उनलाई अमेरिकाको नागरिकता मिल्यो । यो समयमा उनको वेस्ले पिटर्ससँग पारपाचुके भइसकेको थियो । उनी ओल्गासँग न्युजर्सी गइन् ।पछि उनी सोभियत सङ्घ फर्किन् । तर यहाँ आएपछि उनको राहदानी सरकारले खोस्यो । सरकारले राहदानी खोसेपछि उनी सोभियत आएर गल्ती गरेको भन्ने निष्कर्षमा पुगिन् तर त्यति बेलासम्म ढिला भइसकेको थियो ।डिसेम्बर १९८४ मा स्वेतलाना ओल्गालाई लिएर सोभियत सङ्घबाट भाग्न सफल भइन् । ओल्गा बेलायत पुगिन र फेरि अमेरिका । त्यति बेला उनले निकै आर्थिक समस्या बेहोर्नुपर्यो । सन् १९९१ मा उनले आत्महत्या गर्ने प्रयास गरिन् तर सफल हुन सकिनन् ।२२ नोभेम्बर २०११ मा उनी क्यान्सर रोगका कारण ८५ वर्षको उमेरमा संसारबाट बिदा भइन । उनकी छोरी ओल्गाले उनको अन्तिम संस्कार गरिन् ।  
