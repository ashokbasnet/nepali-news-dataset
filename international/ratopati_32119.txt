जहाँ छोरीहरू बजारबाटै चोरी हुन्छन्

बीबीसी   जुन दिनदेखि बच्चा गर्भमा आउँछ, त्यही दिनदेखि आमाबुबा सपना देख्न थाल्छन् । सोच्नोहोस् यदि तिनै सपना चोरी भए भने कस्तो हुन्छ ? उत्तरी भियतनामको सुदूर इलाकामा यस्ता कति परिवार छन्, जसका आँखाका सपना उनका छोरीहरू चोरी भइसकेका छन् । भियतनामका ग्रामीण इलाकाबाट केटीहरू हराइ रहेका छन् । यसमध्येमा पनि केही केवल १३ वर्षकी छन् । चोरी भएका केटीहरू चीनमा बेचिन्छन् । जहाँ उनीहरूलाई जबरजस्ती विवाह गराइन्छ ।  बाल अधिकारका लागि काम गर्ने संस्था प्लान इन्टरनेसनलका अनुसार केटीहरूको अपहरण गरेर उनीहरूलाई जबरजस्ती विवाह गराउने कार्य विस्तारै बढिरहेका छन् तर पछिल्लो दश वर्षमा यसमा धेरै वृद्धि भएको छ । लिङ्ग अनुपातमा समस्या  चीनको एक बच्चाको नीतिका अनुसार त्यहाँ धेरैजसो मानिस छोरालाई नै अभिभावक बनाउन चाहन्छन् । यसकारण चिनियाँ समाजमा लिङ्ग अनुपात चिन्ताजनक स्थितिमा पुगेको छ ।  फोटोग्राफर विङ्सेन्ट ट्रिसेट ट्रिमले प्लान इन्टरनेसलनका कर्सटी क्यामरनका साथ केही यस्तै परिवारसँग भेट गरेका थिए, जसका छोरीहरू कुनै कामले बजार गइन् तर  फर्केर आइनन् ।  ५६ वर्षकी डो धेरै कमजोर भएकी छन् । अब उनको एउटै इच्छा छ, मर्नु भन्दा पहिला कमसे कम एक पटक आफ्नो छोरी मीलाई धितमरुन्जेल हेर्ने । दुई वर्ष पहिला हराएकी मीको कुनै अत्तोपत्तो छैन ।   एक्लै निस्कन डर लाग्छ  उनकी छोरी मीको अपहरण भएको दिन उनी कामले बजार गएकी थिइन् । डो र उनको परिवारले पसलबाट सामान लिएर फर्कने क्रममा दुई जनाले उनको पिछा गरेकोसम्म थाह पाए ।  केही समयपछि उत्तरी भियतनामको हा गियांगमा छिन् भन्ने थाह भयो तर जब उनीहरू छोरी लिन त्यहाँ गए उनी त्यहाँबाट पनि हिँडिसकेकी थिइन् । त्यहाँ छेउछाउका मानिसले त्यहाँबाट उनकी छोरी चीन लगियो होला, सायद उनलाई बेचियो भनेको हुनसक्छ भन्छन् ।मीको पैतृक घरका भित्तामा आज पनि उनको फोटो टाँगिएको छ ।मी मात्रै होइन, यस इलाकाबाट अरू तीन केटीहरूको अपहरण भएका छन् ।  यी घटनाबाट मीकी भाउजू कति धेरै डराएकी छिन् भने उनी घरकी कुनै पनि महिलाहरूलाई गाउँबाट बाहिर जान दिन्नन् । उनी स्वयम् पनि श्रीमानसँग मात्र घरआँगनबाट बाहिर निस्किन्छिन् । व्यक्त नगरिएको पीडा  उनको मनमा आफ्नी छोरीका लागि डर छ । प्रत्येक दिन उनका मनमा एउटा चिन्ताले सताउँछ । यस्ता घटना रोकिएनन् भने उनकी छोरी पनि उनीबाट टाढा त हुने होइनन् ।  मनोचिकित्सक पाँलिन बास यसलाई व्यक्त नगरिएको एउटा पीडा मान्छन्, जुन कुनै तरिकाले पनि कम गर्न सकिँदैन । यो पीडाभित्र कैयौँ तनाव, आशङ्का, रिस, दुःख, लाचारी र आफ्ना मानिस फिर्ता आउने आसा हुन्छ । पीडित परिवारका लागि जीवन एक खोजी कार्य बनिरहन्छ । यी परिवार न त खुलेर रुन सक्छन् न त हराएका आफ्न्त कहिल्यै आउने छन् । प्रलोभनमा फसाइन्छन् केटीहरू बच्चीहरूको अपहरण गर्नेले एक महिना पहिलेदेखि जाल बुन्न सुरु गर्छन् । उनीहरू केटीहरूसँग सम्बन्ध राम्रो बनाउँछन् र पछि प्रेम गर्छन्... ।जब केटीहरू उसमाथि विश्वास गर्छन् अनि उनीहरूलाई चीन लगेर राम्रो नोकरीमा लगाउने कुरा गर्छन् । यी केटीहरूलाई उनीहरूले अहिलेसम्म नदेखेको संसार यहाँभन्दा सुन्दर छ भन्ने विश्वास दिलाउँछन् ।  यहाँका गरिब परिवारका केटीहरू पनि त्यहाँ गएर नोकरी गरेर परिवारलाई आर्थिक सहयोग गर्ने सपना पाल्छन् । तर गाउँको सीमा पार भएपछि  क्रुरर जालमा फसेको महसुस गर्छन ।   १८ वर्षकी दिन्हको कथा पनि कम दर्दनाक छैन । १५ वर्षको उमेरमा कसैले उनी र उनकी साथीलाई यस्तै प्रस्ताव गरेका थिए । उनलाई चीन पुर्याइयो । एक कोठामा बन्द गरेर राख्यो र उनका केही फोटो खिचिए किनभने ग्राहकलाई देखाउन सकियोस् । उनीसँग उनको साथी लिया पनि थिइन् । दिन्ह त ८ महिनापछि त्यहाँबाट भाग्न सफल भइन् तर उनको साथी फर्कन सकिनन् । सरकारी आँकडा अनुसार जनवरी २०१७ देखि मार्च २०१७ सम्म अपहरणका करिब ३ सय घटना भए । चाइल्ड हेल्पलाइनको दाबी के छ भने पछिल्ला तीन वर्षमा उनीसँग ट्रैफिकिङसँग जोडिएका ८ हजार फोन आएका छन् ।  प्लान इन्टरनेसनल, हा गियांगका स्कुल र अन्य समुदायमा घुमेर जागरुकता ल्याउने कोसिस गरिरहेको छ, ताकि केटीहरू सतर्क रहून् । साथै सरकारमाथि पनि दबाब दिने कोसिस गरिरहेका छन् । जसबाट अपहरण भएका केटीहरू खोजेर फिर्ता ल्याउन र उनका परिवारलाई न्याय दिलाउन सकियोस् ।  
