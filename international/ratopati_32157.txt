जासुसीको आरोपको जवाफ दिँदै चीनले भन्यो–पहिला अमेरिकाले आफ्नो अनुहार ऐनामा हेरोस्

पिपुल्स डेली,  चीनको सो प्रतिक्रृया सि.आइ.ए. का निर्देशक माइक पोम्पेएको भनाईप्रति लक्षित थियो । हाससालै बी.बी.सी.लाई दिएको अन्तरवार्तामा पोम्पेएले चीन अमेरिकाको गोप्यता चोर्ने प्रयासमा लागि परेको र पश्चिममा प्रभाव बढाउन ठूलो लगानी गरिरहेको बताएका थिए ।“यो खबरले मलाई एउटा चीनिया भनाइको सम्झना गरायो ”, विदेश मन्त्रालयका प्रवक्ता हुआ चुन्यीङ्गले बिहिवारको नियमित पत्रकार भेटघाटमा भने “ ‘एक व्यक्तिले सँसारलाई हेर्ने आखाँ उसको मानसिकताले निर्धारण गर्छ ।’ यो टिप्पणी विश्वको सबैभन्दा ठूलो गुप्तचरी सस्थाँको प्रमुखबाट आएकाले मलाई यो कुराले रत्तिभर पनि पनि आश्चर्यमा पारेको छैन।”बी.बी.सी.सँगको अन्तरवार्ताको क्रममा सि.आई.ए.का निर्देशकले चीन अमेरिकाको सुचना चोर्न ‘एकदम केन्द्रित’ रहेको र यसका लागि उ अमेरिकी जासुसमाझ घुसपैठ बढाइरहेको बताएका थिए । उनले आफू सँलग्न सस्थांले चीनले अमेरिकाको देशभित्र वा विश्वभर रहेका स्कुलहरु , हस्पिटल र मेडिकल प्रणालीहरुमा घुसपैठ गरेको भेटेको बताएको छन् ।यद्यपी चीनले दोष अमेरिकातर्फ नै तेर्सायो  । “तथ्यहरु शब्दहरुभन्दा चर्को गरि बोल्दछ । दुनियाँभर अरुमाथि बढी प्रभाव कायम गर्न कसले चियो, निगरानी , जासुसी र घुसपैठ गरिरहेको छ त्यो घाम जत्तिक्कै छर्लङ्ग छ ।” हुवाले सो विषयमा थप बताए ।सो अन्तवार्ताको क्रममा पनि सो अमेरिकी जासुसी सस्थाका प्रमुखले सि.आई.ए. विश्वको उत्कृष्ट जासुसी सस्था रहेको दाबी गरेका थिए । र आफूहरु सुचना चोरी गर्न ‘जहाँसुकै र जस्तो सुक्कै चुत्थो काम गर्न पनि पछि नपर्ने’ दाबी गरेका थिए ।  
