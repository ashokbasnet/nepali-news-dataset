ताइवानमा शक्तिशाली भूकम्प : ४ को मृत्यु, १४५ वेपत्ता

ताइपे । ताइवानको पूर्वी क्षेत्रमा मंगलबार राती शक्तिशाली भूकम्प गएको छ । रेक्टर स्कलमा यसको तीव्रता ६.४ म्याग्नेच्युड मापन गरिएको थियो ।भूकम्पका कारण कयौँ भवनमा क्षति पुगेको छ, जसमा ४ जनाको मृत्यु भएको बताइएको छ ।भूकम्पका कारण २२५ जना घाइते हुनका साथै १४५ जना वेपत्ता रहेका छन् ।भूकम्प स्थानीय समय अनुसार ११ बजेर ५० मिनेट जाँदा भूकम्प गएको थियो ।भूकम्पको केन्द्रविन्दु बन्दरगाह शहर हुआलिएनबाट उत्तरपूर्वमा २१ किलोमिटर टाढा जमिनबाट ९.५ किलोटिर तल रहेको थियो ।भूकम्पबाट हुआलिएन शहरमा रहेको १० तल्लाको मार्सल होटलको भवन क्षतिग्रस्त बनेको छ ।समाचार एजेन्सीका अनुसार यसमा अझै ३० जना फँसेका छन् ।यो सहर चर्चित पर्यटकीय क्षेत्रमा पर्दछ । यहाँ १ लाख जना बसोबास गर्दछन् ।भूकम्पपछि अहिलेसम्म १ सयभन्दा बढी स–साना पराकम्पहरु गइसकेका छन् ।सन् १९९९ मा ताइवानमा ७.६ रेक्टर स्केलको भूकम्पमा परी २४ सय जनाको ज्यान गएको थियो भने दुई वर्षअघि गएको भूकम्पमा १ सय जनाले ज्यान गुमाएका थिए ।
