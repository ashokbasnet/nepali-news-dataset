नरेन्द्र मोदीकी श्रीमती परिन् कार दुर्घटनामा

काठमाडौं–भारतीय प्रधानमन्त्री नरेन्द्र मोदीकी श्रीमती जशोदावेन आज विहान कार दुर्घटनामा परेकी छिन् । दुर्घटनापछि उनलाई उपचारको लागि नजिकैको चितोगढस्थीत मेडिकल सेवामा लगिएको थियो । कोटा–चित्तौर राजमार्गमा भएको सो दुर्घटनामा अर्का एक जनाको मृत्यु भएको छ । रिपोर्ट अनुसार जशोदावेन विवाहमा सहभागि भएर आफन्तसँग गुजरात फर्किएकी थिइन् । पुलिसले उनलाई सामान्य चोट पटक लागेको र उनको स्वास्थ अवस्था खतरामुत्त रहेको जनाएको छ । फेब्रुअरी २०१६ मा जशोदावेनले अहमदावाद स्थीत क्षेत्रिय पासपोर्ट कार्यलयबाट प्रधानमन्त्री मोदीको पासपोर्टको सम्पूर्ण जानकारी मागेपछि समाचारमा आएकी थिइन् । यसअघि नोभेम्बर २०१५ मा उनले मोदीको नाम जोडेर पासपोर्ट बनाउन खाजेको खबर आएको थियो । त्यसबेला कार्यलयले उनीसँग मोदीसँग भएको विवाह प्रमाणपत्र माग गरेको थियो । सो कागजपत्र उपलब्ध गराउन नसक्दा उनलाई त्यस्तो पासपोर्ट अस्वीकार गरिएको थियो ।   
