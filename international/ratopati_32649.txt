माल्दिभ्स संकटको नालीबेली

काठमाडौं–५ जुन २०१७ मा अरब मुलुकको नेतृत्वमा कतारविरुद्ध लगाइएको  नाकाबन्दीमा माल्दिभ्स पनि सामेल थियो । माल्दिभ्सले कतारविरुद्धको उक्त कार्यमा हिस्सा जनाउनुको कारण नाकाबन्दी लगाउनुपर्ने अभियोग पत्रमा पाइन्छ । अभियोगपत्रको एउटा बुँदामा कतार सरकारको प्रत्यक्ष लगानी रहेको अल जेजिरालाई बन्द गराउने भन्ने रहेको छ । सेप्टेम्बर २०१६ मा अल–जेजिराले माल्दिभ्सका राष्ट्रपति अव्दुल्ला यामिनको सरकार संलग्न ठूलोस्तरको भ्रष्टचार र सरकारको विरोधमा राज्यको प्रायोजनमा हुने हिंसाबारे लामो खोज भिडियो रिपोर्ट बनाएको थियो । यसले यामिन सरकार खुसी थिएन । माल्दिभ्सको यामिन सरकार आफ्ना आलोचकप्रति कति कठोर हुनसक्छ भनेर यो अन्तराष्ट्रिय घटनामा सरकारको संलग्नताबाट पनि देखिन्छ ।   हालको संकट हालको संकट केही दिन अघिको सर्बोच्चको निर्णय पछि शुरु भएको हो । सो निर्णयमा सर्बोच्चले ९ विपक्षी नेतालाई थुनामा राख्ने र यामिनको पार्टी त्यागेका १२ सांसदको सांसदपद खारेज गर्ने सरकारको कामलाई गैरकानुनी भन्दै उल्ट्याएको थियो । सर्वोच्च अदालतका दुई न्यायाधीशले गरेको निर्णयमा सरकारको सो काम राजनैतिक प्रतिशोधबाट प्रेरित भएको जनाइएको थियो । सो निर्णयबाट कार्यपालिकाको कार्यक्षेत्रमा न्यायपालिकाबाट हस्तक्षेप भएको भनेर सरकारले तत्काल विरोध जनाएको थियो । सो निर्णय कार्यान्वयन भएको अवस्थामा विपक्षी पार्टीमा गएका १२ सांसदका कारण विपक्षी पार्टीको बहुमत पुग्थ्यो । यामिनले संकटकाल लगाएर सो निर्णय कार्यन्वयन हुनबाट रोकेका छन् । संकटकाल पछि  सर्वोच्चले सो निर्णय खारेज गरिसकेको छ ।   ‘मलाई यसो गर्न बाध्य बनाइयो’, संकटकाल लगाएपछि पहिलो पटक मंगलबार टेलिभिजनमार्फत राष्ट्रको नाममा सम्बोधन गर्दै राष्ट्रपति यामिनले भने, ‘मैले न्यायाधीशलाई जिम्मेवार बनाउन संकटकालबाहेक अर्को कुनै उपाय देखिन ।’  घटना र अन्तराष्ट्रिय प्रतिक्रिया मंगलबार धेरै घटनाहरु भए । लगभग ३ बजे बिहान यामिनको सुरक्षा फौज सर्वोच्च अदालत पसेको थियो । तीनले पछिल्लो निर्णय गर्ने दुई न्यायाधीशहरुलाई नियन्त्रणमा लिए । सर्वोच्चका पाँच न्यायाधीश मध्य बाँकी तीन न्यायाधीशले सर्वोच्चको निर्णयको विरोध गरेका थिए । तिनीहरु मंगलबारको गिरफ्तारीमा परेनन् ।यो घटनामा अन्तराष्ट्रिय प्रतिक्रृया यामिनले आफ्नो चार वर्षे शासनकालमा बनाएका मित्र र दुश्मनका आधारमा विभाजित छ ।उनको शासनमा माल्दिभ्स आफ्नो परम्परागत सहयोगी भारतबाट टाढिएर चीनको नजिक पुगेको छ । सरकारले यो अवधीमा कयैन भारतीय संलग्न परियोजनाहरुको संम्झौतापत्र रद्द गरेर चीनिया पक्षधर कम्पनीलाई दिएको थियो ।चीनले संकटकाललाई माल्दीभ्स्को आन्तरिक मामिला भएकाले उसले यो कुरालाई आफैले मिलाउनु पर्ने र मिलाउन सक्ने बताएको छ । उसको यो भनाई प्रस्ट रुपमा भारत तर्फ इंगित छ । राष्ट्रपतिको शक्ति आफूमा केन्द्रित गर्ने मंगलबारको कदमपछि श्रीलङ्कामा निवासित जीवन बिताइरहेका पूर्व राष्ट्रपति नासिदले भारतलाई हस्तक्षेप गर्न समाजिक सञ्जालमार्फत आह्वान गरेका थिए । यस अतिरिक्त ३० वर्ष अघि भारतले माल्दिभ्सको संकटमा सैन्य हस्तक्षेप गरेको इतिहास छ । चीनको आगमनले यो इतिहास दोहोरिने सम्भावना एकदम कम रहेको छ । चीनको अतिरिक्त माल्दीभ्समा साउदी अरबको उच्च लगानी रहेको छ । उसले यस घटनामा संयम अपनाउन भनेको छ । भारतले भने संकटकालबाट ‘विक्षुब्ध’ प्रतिक्रृया दिएको छ । अमेरिका तथा अन्य पश्चिमी मुलुकले माल्दिभ्सको सरकारलाई कानुनको शासन मुताविक चल्न आग्रह गरेका छन् ।राजनैतिक संकटको इतिहास यो सानो मुलुकमा राजनैतिक संकटको इतिहास लामो छ । सन् २००९ मा अब्दुल गयुमको ३० वर्षे लामो एक दलिय शासन अन्त्य भएर पहिलो पटक लोकतान्त्रिक निवार्चन भयो । सो निर्वाचनमा वातावरण संरक्षण र भ्रष्टचार विरोधमा अभियन्ता मोहमद नाशीद राष्ट्रपति चुनिए । नाशीदलाई पुरा अवधी शासन गराउन दिइएन । नाशीदलाई सेनाको दबाबमा सन् २०१३ मा राजिनामा गर्न बाध्य बनाइयो । नाशीद आफ्नो शासनकालमा मौसम परिवर्तनबारे जनचेतना फैलाउन समुन्द्र मुनि मन्त्रीपरिषदको बैठक गरेर विश्वव्यापी चर्चा आएका थिए । साथै मुलुकभित्र पनि भ्रष्टचारविरोधी कामका कारण लोकप्रिय थिए । सो कु पछि उपराष्ट्रपतिको नेतृत्वमा चुनावी सरकार बनाइयो । पहिलो चरणमा कुनै उम्मेद्वारले विजयको लागि आवश्यक ५० % मत ल्याउन नसकेपछि दुई उच्च मत ल्याउने उमेद्वार बिच दोश्रो चरणको चुनाव भयो । पहिलो चरणमा ४५ % मत ल्याएका नाशीद सो चरणमा २५ % मत ल्याएका यामिनबाट दोश्रो चरणमा पराजीत भए । यो चुनाबमा व्यापक धाधली भएको भनेर भारत र पश्चिमी सरकारले विरोध गरेका थिए ।नाशीदविरुद्धको कु मा यामिनका नजिक रहेका सेनाका मान्छेको हात रहेको अलजजिराले बनाएको खोज रिपोर्टले जनाएको छ । यामिन ३० वर्ष माल्दिभ्स्मा शासन गरेका गैयुमका सौतेनी भाइ हुन् । दाजु भाइबीच राम्रो समन्ध रहेको दिनमा यामिन सरकारी सस्था एस. टि. सी.का प्रमुख थिए । ‘कु’ हुने दिन वरपर यामिन सो सस्थामा २५ वर्ष प्रमुख रहदाँ भएको व्यापक हिनामिनाको अनुसन्धानलाई अदालतमा लगिदैं थियो । सो अनुसन्धानलाई अघि बढ्नबाट रोक्न कु भएको थियो भनेर अलजजिराको सो खोजमा प्रमाण देखाइएको छ । हुनपनि यामिनको शासनकालमा सो अनिमियताको मुद्दा रद्द भएको मात्र होइन त्यसबारे अघिल्लो सरकारले बनाएको रिपोर्ट नै गायब गरियो ।भारत चीनबीचको भूराजनीति मंगलबारको सरकारको कदम पछि श्रीलङ्गामा निर्वासित जीवन ब्तिाइरहेका पूर्व राष्ट्रपति नाशीदले भारतलाई सैन्य हस्तक्षेप गर्न ट्वीटमार्फत आह्वान गरे । अहिले भारतीय मिडियामा सन् १९८८ मा भएको यस्तै खालको आग्रहको चर्चा भइरहेको छ । सन् १९८८ मा राष्ट्रपति गैयुमविरुद्ध कु को प्रयास भएको थियो । विदेशमा बसिरहेका माल्दिभ्सका व्यापारी अब्दुला लुथुफीले श्रीलंकामा विद्रोहरत तलिम टाइगर्सका केही लडाकु( लगभग ८०) भाडामा किनेर यो कु को प्रयास गराएका थिए ।सो समय राष्ट्रपतिले सहयोगको लागि भारतलाई व्यक्तिगत आग्रह पठाएका थिए । गयुमले त्यस्तो आग्रह भारत सहित अन्य क्षेत्रिय र अन्तराष्ट्रिय शक्तिराष्ट्र अमेरिका, बेलायत, श्री–लंका, मलेशिया र पाकिस्तानलाई पनि पठाएका थिए । तर राजिब गान्धीको तत्कालिन भारतिय सरकार यसमा अगाडी देखियो । भारतले आफ्नो कमाण्डो सेना तत्काल माले पठायो । ‘अप्रेशन क्याक्टस’ नाम दिएको सो अप्रेशनले कु मा संलग्न भाडाको सेनालाई नियन्त्रण लिन सफल भयो । भारतको सो सफलताको पश्चिमी सरकार र मिडियाले प्रशंसा गरेका थिए । टायम्सले त भारतलाई ‘सुपर पावर’ मान्दै आवरण कथानै तयार पारेको थियो । भारतको क्षेत्रिय प्रतिस्पर्धी पाकिस्तान आफू पछि परेको मा निक्कै पछिसम्म चुकचुकाइरह्यो ।सो कदमको फलस्वरुप भारतले गयुमको लामो शासनकालमा मालदिभ्समा आफ्नो स्वार्थ विस्तार गर्ने खुला पत्र नै पायो । आज अवस्था त्यो छैन । यो ३० वर्षमा चीन विश्वशक्तिको रुपमा उदाएको छ । परम्परागत रुपमा भारतको प्रभाव क्षेत्र मानिने दक्षिण एशियाली राष्ट्रहरुमा पनि चीनको चासो पछिल्लो समय निक्कै बढेको छ । माील्दभ्स चीनले अघि सारेको ‘रोड एन्ड बेल्ट इनिसियटिभ्स्’को रुटमा पर्ने महत्वपूर्ण अङ्ग हो । यामिनको शासन कालमा माल्दिभ्स–भारतबीचको सम्बन्धमा चिसो बढ्यो । यो बिग्रेको सम्बन्धले उत्पन्न खाली ठाँउ चीनले लिइरहेको छ । चीनले माल्दिभ्सामा कयैन रणनीतिक महत्वको स्थानमा लगानी ग्रिरहेको छ ।माल्दिभ्स चीनिया राष्ट्रपति सी जिनफिङ्ग भ्रमण गरेको थोरै एशियाली मुलुकमा पर्छ । यो भ्रमणले चीनले मालदिभ्सलाई उच्च महत्व दिएको देखाउँछ । यो पटक भारतीयहरु १९८८मा जस्तो अप्रेशन चलाउन सक्ने अवस्थामा छैनन् ।
