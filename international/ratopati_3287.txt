अमेरिकाः अरकान्ससको नाइट क्लबमा गोलीबारी, कम्तीमा २० घाइते

अमेरिकाको अरकान्ससस राज्यको एक नाइट क्लबमा गोलीबारीको खबर छ । घटनामा २० भन्दा बढि घाइते भएका छन् । स्थानीय मिडियाका अनुसार राज्यको लिटिल रक सिटीमा एक कन्सर्टको क्रममा केही मानिसहरुबिच विवाद भएपछि गोली चल्न सुरु भयो । पुलिसले यसबारे अनुसन्धान गरिरहेको बताएको छ ।पुलिसका अनुसार उक्त घटना शनिबार राती करिब साढे दुई बजेको करिब भएको हो । अहिलेसम्म संदिग्धबारे केही जानकारी उपलब्ध छैन । यद्यपी, पुलिसले उक्त घटनालाई चरमपन्थी हमला नभएको पुष्टि गरेको छ । यस विषयमा पुलिसले थुप्रैलाई हिरासतमा लिएको छ ।
