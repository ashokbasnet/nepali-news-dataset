किन निलो छ फेसबुकको रङ, जान्नुहोस् ९ तथ्य

१. विश्वका चर्चित कम्पनीहरूको लोगो र उनीहरूले खेल्ने रङको भित्री यथार्थ रोचक हुन्छ । फेसबुकले नीलो रङ प्रयोग गर्नुको खास पाटो रोचक नै छ । संस्थापक मार्क जुकरबर्गलाई कलर ब्लाइन्डनेस छ । उनले सबैभन्दा राम्रोसँग देख्न सक्ने रङ नीलो भएकाले उनी र उनका साथीले नीलो रङमा फेसबुक डिजाइन गरेका हुन् ।२. फेसबुकमा जो कसैलाई पनि तपाईं चाहेको वेला ब्लक गर्न सक्नुहुन्छ, तर एकजना बाहेक । फेसबुकमा ब्लक गर्न नसकिने ती एक्ला व्यक्ति को होलान् ? उनी हुन्, फेसबुकका संस्थापक मार्क जुकरबर्ग ।३. फेसबुकका झन्डै दुई अर्ब प्रयोगकर्ता छन् । अधिकांश देशमा फेसबुक सामाजिक सञ्जालमा एक नम्बरमा छ । तर, यही फेसबुक विश्वका केही देशमा भने प्रतिबन्धित छ । चीन, इरान, उत्तर कोरियालगायत देशमा फेसबुक चल्दैन ।४. अधिकांश फेसबुक प्रयोगकर्तालाई लाग्न सक्छ, मरेपछि आफ्नो अकाउन्ट के होला ? या मरिसकेका व्यक्तिको अकाउन्ट फेसबुकले के गरेको होला । कोही प्रयोगकर्ताको मृत्यु भएको रिपोर्ट कसैले फेसबुकमा गर्‍यो भने उसले विभिन्न तथ्य जुधाएर यथार्थ खोज्छ । उक्त प्रयोगकर्ताको मृत्यु भएको पुष्टि भयो भने फेसबुकले मृतकको प्रोफाइललाई मेमोरलाइज्ड गर्छ । त्यसपछि उक्त अकाउन्ट कसैले पनि लगइन तथा परिवर्तन गर्न सक्दैन ।५. फेसबुकमा अहिले भएको ‘लाइक’ अप्सन पहिले अर्कै थियो । यो ठाउँमा पहिले ब्ध्भ्क्इःभ् राखिएको थियो । यसैलाई बदलेर पछि लाइक बनाइएको हो ।६. फेसबुकको लत लाग्यो भने रोगको रूप लिन्छ । यसलाई फेसबुक एडिक्सन डिसअर्डर अर्थात् एफएडी भनिन्छ । विश्वमा करोडौँ मानिस एफएडीबाट ग्रसित छन् ।७. तपाईं आफ्नो फेसबुक अकाउन्ट लग इन गरेर इन्टरनेटमा अरू काम गरिरहनुभएको छ भने फेसबुकले तपाईंका सबै गतिविधि रेकर्ड गरिरहेको हुन्छ ।८. फेसबुकको सर्भर डाउन भयो भने उसलाई प्रतिमिनेट २५ हजार डलर नोक्सान हुन्छ ।९. फेसबुकले होस्टिङका लागि मात्रै हरेक महिना तीन करोड डलर खर्च गर्नुपर्छ ।नयाँ पत्रिकाबाट
