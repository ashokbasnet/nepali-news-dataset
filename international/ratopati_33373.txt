शित ओलम्पिकमा उत्तर कोरियालाई ‘कूटनीतिक स्वर्ण’

उत्तर कोरियाले शित ओलिम्पिकको सबैभन्दा महत्वपूर्ण मेडल मध्य एक कुटनितिक गोल्ड मेडल जितेको देखिन्छ । यो निष्कर्ष दक्षिण कोरियाली सरकारका पूर्व मन्त्री र राजनैतिक विज्ञको हो । तिनले उत्तर कोरियाले यो खेललाई दक्षिण कोरियाका मित्र जापान र अमेरिकामाझ नै फाटो ल्याउन प्रयोग गरिरहेको जनाएको छ । सायद यो फाटोको प्रयोग गरेर उनीहरु आफू माथि लागेको नाकाबन्दीको हटाउन चाहन्छन् ।एक महिना अघि उत्तर कोरियाली राष्ट्रपतिले सो खेलमा भाग लिने भनेर सँसारलाई अचम्मित बनाएका थिए । त्यस यता दक्षिण कोरियाका राष्ट्रपति मुन जाई–ईनले सैनिक अभ्यासलाई ढिलाई गरे , किमकी बहिनी पियोङ्गचाङ्ग ओलम्पिकमा भाग लिन गइन र किमले सशर्त द्विपक्षिय सम्मेलनलाई उत्तरमा हुने अनुमती दिए ।“उत्तर कोरियाले प्रष्ट रुपमा स्वर्ण जितेको देखिएको छ ।” २०१२–१३ मा कोरियाको विदेश मन्त्री रहेका र हाल कोरिया विश्वविद्यालयमा पढाउने किम सङ्ग–हानले भने । “यसका प्रतिनिधी र खेलाडीहरुले सबै ध्यान खिचिरहेका छन् । किमको बैहिनीको मुस्कानले कोरिया र विश्वलाई मोहित बनाइरहेको छ । केही क्षणको लागि सहि यो समान्य राज्य प्रतित भइरहेकोछ ।”शुक्रबार उदघाटन कार्यक्रममा उत्तर कोरियालीहरुसँगै उपस्थीत अमेरिकी राष्ट्रपति माइक पेन्सले अमेरिका, दक्षिण कोरिया र जापान माझ उत्तर कोरियालाई एक्लाउने बिषयमा कुनै मतभेद नरहेको जनाए । उनले उत्तर कोरियाले खेललाई आफ्नो प्रोपोगान्डाका लागि प्रयोग गरिरहेको बताए ।तर उद्घाटनको क्रममा सबैभन्दा एक्लो भने पेन्स आफै देखिएका थिए । सयुक्त कोरियाली टिमको प्रवेश हुदाँ सबै उठेर तालि बजाइरहदा पेन्स एक्लै बसेका देखिन्थे । जापानको लागि दुस्वप्न  उत्तर–दक्षिण कोरियालीबीच न्यानो शारिरिक हाउभाउले सियोल र वासिन्टनबिच फाटोको हल्ला मात्र फैल्याएन । यसले दक्षिण कोरिया र जापानबीचको भेट चिसो बनायो । जापान अमेरिका नेतृत्वमा उत्तर कोरियामाथि उसको आणविक कार्यक्रम अन्त्य गर्न दवाव दिने मित्र समूहको सदस्य हो ।जापानका प्रधानमन्त्री सिन्जो आवे उद्घाटन कार्यक्रमा असहस देखिन्थे । उनले पछि आयोजकका राष्ट्रपतिसँगको भेटमा दक्षिण कोरियाले अमेरिकासँगको सैनिक अभ्यास खेल सकिएलगतै गनुपर्ने उल्लेख गरे ।उत्तर कोरियालाई सो खेलमा सहभागी गराउने सुनिश्चित गर्न दक्षिण कोरियाले वार्षिक रुपमा फेब्रुअरी र मार्चको बीचमा हुने अभ्यास ढिलाई गरेको थियो । कोरियाली राष्ट्रपतिले भने यो आन्तरिक मामिला भएको भन्दै जापानले त्यसरी कुरा उठाएकोमा असन्तुष्टि व्यक्त गरे ।“यो विकासक्रम अनुमान गर्न सकिन्थ्यो तर जापानको लागि यो दुस्वप्न हो ।” ताकुशुकु विश्वविद्यालयका प्रद्यापक ताकाशी कावाकामीले भने ,“उत्तर कोरियाले कुशलतापुर्वक जापान, दक्षिण अमेरिका र जापानबीचमा फाटो ल्याएको छ ।”जापानका उच्च सैन्य अधिकारीले भने उत्तर कोरियाको यो खेल रणनीति उको आणविक र व्यालेष्टिक मिसाइल विकास गरिभ्याउन समय लिने उसको चाल हुनसक्छ । नाकाबन्दीको प्रभाब उत्तर कोरिया सँयुक्त राष्ट्रको कडा नाकाबन्दीमा रहेको छ । उसको लगातारको आणविक हतियार परिक्षण र मिसाइल परिक्षणपछि यी नाकाबन्दीहरु झनपछि झन कडा बनाउदै लगियो । यो नाकाबन्दी उसले आणविक हतियार बनाउन चाहिने सामाग्री हात पार्नबाट रोक्न लगाइएको हो तर नाकाबन्दीले त्यो राष्ट्रमा दैनिक जीवनमै असर पर्न थालेको खबर आउन थालेको छ । पछिल्लो समय उत्तर कोरियाका सडकहरुमा सोभियत कालिन दाउराले चल्ने ट्रकहरु पुन देखिन थालेको त्यहाँ काम गर्ने अन्तराष्ट्रिय नियोगका एक व्यक्तिले गोप्यताको सर्तमा रोयर्टसलाई बताए । उत्तर कोरियाली खेलाडी बोकेर आएको ‘फेरि’ फर्कनका लागि सियोलको एीककरण मन्त्रालयाबाट इन्धन मागेबाट पनि यसैको संकेत मिल्छ । किम जोङ्ग उनले शित ओलम्पिकमा खेलाडी र बैहिनी पठाउने निर्णयलाई पनि यही नाकाबन्दीको असर कम गराउने प्रयासको रुपमा हेरिएको छ । खेल अवधीमा दुवै कोरियाले नाकाबन्दीको उल्लेख गरेका छैनन् । बरु खेलमा सबै सद्भावमा मग्न देखिन्थे र सद्भावको भावना शनिवार राति संयुक्त कोरियाली आइस हक्की टिम मैदानमा खेलिरहदा सबैभन्दा उच्च देखिन्थ्यो ।यो अवस्थाबाट प्रवावित भएर अन्तराष्ट्रिय ओलम्पिक कमिटीका एक अमेरिकी प्रतिनिधीले त सयुक्त कोरियाली महिला आइस हक्की टिम , जसमा १२ जना उत्तर कोरियाका खेलाडी छन् , लाई नोवेल शान्ति पुरस्कारमा मनोनयन गर्न माग गरे ।  
