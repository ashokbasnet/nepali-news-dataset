भारतीय गुप्ता परिवार जो बने ज्याकब जुमाको पतनको कारक

दक्षिण अफ्रिकी पुलिसको खास युनिट ‘द हक्स’ले चर्चित भारतीय मूलका व्यापारी गुप्ता परिवारको घरमा छापा मारेको थियो । एक बयानमा प्रहरीले यो मामलामा तीनजना गिरफ्तार परेको बताएको छ । पक्राउ पर्नेमा गुप्ता परिवारका एक सदस्य पनि छन् । गुप्ता परिवारमाथि राष्ट्रपति ज्याकब जुमाको नजिक भएको र सो सम्बन्धबाट प्राप्त राजनीतिक हैसियत आफ्नो व्यावसायिक लाभका लागि प्रयोग गरेको आरोप छ ।यही प्रकरणका कारण राष्ट्रपति जुमामाथि राजीनामा दिने दबाब बढेको थियो । ज्याकोभले राजीनामाको दबाबअघि घुँडा टेक्दै १४ फेब्रुअरीमा राजीनामा दिए ।गुप्ताका बैङ्करले अफ्रिका छोड्ने समाचार एजेन्सी रोयटर्सका अनुसार गुप्ताहरूलाई सहजै पैसाको प्रवाह गर्ने भारतीय बैङ्क, बैङ्क अफ बडौदाले दक्षिण अफ्रिकामा आफ्नो कारोबार बन्द गर्ने घोषण गरेको छ । बैङ्कको भनाइ अनुसार अन्तर्राष्ट्रिय बजारमा पैसा लगानी गर्ने सम्बन्धमा भएको उसको नयाँ रणनीतिक फैसाला अन्तर्गत यसो गरिन लागिएको हो । बैङ्क अफ बडौदाको दक्षिण अफ्रिकामा रहेका शाखाहरू पहिलो पटक गुप्ताहरूलाई ठूलो राशिको ऋण दिन राजी भएर चर्चामा आएको थियो । त्यो समयमा दक्षिण अफ्रिकाका चार ठूला बैङ्कहरू एबीएसए, एफएनबी, स्ट्यान्डर्ड र नेड बैङ्कले मार्च २०१६ मा गुप्ता परिवारलाई उनीहरूको ओकबे कम्पनी र उसको सहायक कम्पनीको बैङ्किङ सेवा दिन नसकिने बताएको थियो ।बैङ्क अफ बडौदाले सोमबार एक बयान जारी गर्दै भन्यो, १ मार्च २०१८ पछिदेखि यी बैङ्कहरूले पैसा जम्मा गर्ने र ऋण प्रदान गर्ने कार्य नगर्ने जनाएको छ । ३१ मार्च २०१८ बाट बैङ्कले आफ्नो बैङ्कसँग जोडिएको सम्पूर्ण सेवा बन्द गर्नेछ । बैङ्कले आफ्ना अफ्रिकी ग्राहकहरूलाई छिटोभन्दा छिटो आफ्नो बैङ्कका शाखासँग सम्पर्क गरेर आफ्नो बैङ्कको खाता मिलाउन आग्रह गरेको छ ।गुप्ता परिवारमाथि आरोप दक्षिण अफ्रिकाको विशेष पुलिस दस्ता ‘द हक्स’ले भनेको छ– पुलिसले बुधबार जोहान्सवर्ग चिडियाघर नजिक रहेको गुप्ता परिवारको घरमा छापा मारेर उनको सम्पत्ति खोजबिन गरिरहेको थियो । पुलिसले गुप्ता परिवारका अन्य कैयाँै परिसरहरू माथि पनि छापा मारेको छ ।दक्षिण अफ्रिकाका मिडियामा आइरहेका खबर अनुसार यो छापा फ्रेडे फार्मसँग जोडिएको जाँचसँग सम्बन्धित छ । यो जाँच फ्रेडे स्थित एस्टिना डेरी फार्मसँग सम्बन्धित छ, जसलाई गरिब किसान परिवारको सहयोगको लागि निर्माण गरिएको थियो । गुप्ताले यो परियोजनाबाट लाखौँ डलर कमाइ गरेको आरोप छ ।विवादमा घेरिएका ज्याकब जुमा ज्याकब जुमा सन् २००९ बाट सत्तामा छन् र लामो समयबाट विवादले उनलाई घेरिरहेको छ । अघिल्लो वर्ष डिसेम्बरमा जुमाका डेपेटी सिरिल रामाफोसा पार्टीको अध्यक्ष चुनिएका थिए । त्यसपछि पार्टीले जुमालाई राजीनामा दिन भन्यो । तर जुमाले यस्तो गर्न अस्वीकार गरिदिए ।को हो गुप्ता परिवार ?  १९९० को दशकमा भारतबाट साधारण आप्रवासीका रूपमा गुप्ता भाइहरू दक्षिण अफ्रिका आइपुगे । गुप्ता परिवारमा तीन भाइहरू छन् : अतुल, राजेश र अजय ।यहाँ आएर गुप्ता परिवारले कम्प्युटर व्यापार सुरु गरे । पछि खनिज तथा इन्जिनियरिङ कम्पनीदेखि लिएर एक विलासी खेल विश्रामस्थल, एक समाचारपत्र र २४ घण्टा समाचार टिभी स्टेसनमा हिस्सेदार रहे । तर अब तिनको यो आकर्षक व्यवसाय नचल्ने देखिएको छ । हालत कस्तो भइसक्यो भने सरकारले यिनलाई जफत गर्ने दिशामा छ । तिनमाथि आरोप छ, भ्रष्ट लेनदेनको माध्यमबाट परिवारले आफ्नो प्रभावको प्रयोग गरेर लाखौँ डलरको सरकारी ठेक्का आफ्नो पक्षमा पारिरह्यो ।तीन भाइले सधैँ यी आरोपहरू अस्वीकार गरिरहे । दक्षिण अफ्रीकाको चार ठूला बैङ्क एबीएसए, एफएनबी, स्टेन्डर्ड र नेडबैङ्कले पहिले नै गुप्ता परिवारलाई बताइदिएको थियो, तिनको ओकवे कम्पनी र उसको सहायक कम्पनीलाई आगामी दिनमा बैङ्किङ सुविधा दिने छैन ।राष्ट्रपति र गुप्ता परिवारको नाता सन् २०१६ मा दक्षिण अफ्रिकाका पूर्व उपअर्थमन्त्री जोनास मेबिसीले गुप्ता परिवारले उनीसँग भावी अर्थमन्त्री बन्न ६० करोड र्यान्ड (५ करोड डलर) को माग गरेको आरोप लागाएका थिए । यसपछि दक्षिण अफ्रिकी प्रतिनिधिसभाले एक रिपोर्ट जारी गर्यो, जसमा गुप्ता परिवार र राष्ट्रपति जुमाले सरकारी अनुबन्ध पाउनका लािग एकअर्कोलाई मदत गरिरहेका छन् भन्ने आरोप लगाइएको थियो । यसपछि मामला झन् विग्रियो, जब २०१७ मा एक लाखभन्दा बढी इमेल लिक भयो । यी लिक फाइलमा कसरी यो परिवारले प्रभुत्व देखाएर आफ्नो काम गरिरहेको छ भन्ने कुराको विस्तृत ब्यहोेरा थियो । यसमा सरकारी ठेक्का, घुस र पैसाको हेरफेरसँग सम्बन्धित जानकारीहरू थिए ।यसपछि गुप्ता परिवार र राष्ट्रपति ज्याकब जुमाका विरुद्ध मानिसहरूले प्रदर्शन सुरु गर्न थाले । तिनहरूबीच कायम गठजोडको व्यङ्ग्य गर्दै तिनका  दुवै नाम मिलाएर ‘जुप्ता’ले सम्बोधन गर्न थालियो ।  
