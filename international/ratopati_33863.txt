तीन किलोमिटर भन्दा बढी अचुक निसाना लगाउने यस्तो हुन्छ ‘स्नाइपर’

बीबीसी– क्यानडाको स्पेसल फोर्समा स्नाइपर बोक्ने एक जना सैनिकले गत वर्ष सबैभन्दा टाढाबाट दुस्मनलाई सही निशाना लगाउने विश्व रेकर्ड कायम गरे ।ती सैनिकले इराकमा आईएस आबद्ध एउटा युवालाई ३,५४० मिटर टाडाबाट गोली हानेर ढालेका थिए । यसभन्दा अघि ब्रिटिस स्नाइपर क्रेग हैरिसनको नाम रेकर्ड गरिएको थियो । हैरिसनले सन् २००९ मा अफगानिस्तानमा २,४७७ मिटर टाडाबाट तालिवानी लडाकुलाई ढालेका थिए । यस्तो रेकर्ड कामय गर्नेमा क्यानडाको आम्र्ड फोर्स निकै अगाडि छ । स्नाइपरबाट गोली चलाएर निकै टाडाबाट निसाना साँध्ने विश्वका शीर्ष पाँच रेकर्डहरूमध्ये क्यानडाले तीनवटा आफ्नो पोल्टामा पारेको छ ।  तर यहाँ महत्वपूर्ण प्रश्न के छ भने तीन किलोमिटरभन्दा ढाढाबाट अचुक हमला कसरी गर्न सकिन्छ ? क्यानाडाका जुन सैनिकले आईएसका युवामाथि गोली चलाएका थिए, उनले अग्लो भूगोलमा बसेर ‘मैकमिलन ट्याङ्क–५०’ स्नाइपरको प्रयोग गरेका थिए । राइफल निर्माणकर्ताहरूका अनुसार उक्त स्नाइपरको प्रभावी फाइरिङ रेन्ज १८०० मिटर मात्र हो । अर्थात क्यानाडाका स्नाइपर सैनिकले क्षमताभन्दा दुई गुणा टाडाबाट सटिक निशाना लगाएका थिए ।  उनको गोलीको रफ्तार ७९२ माइल प्रतिघण्टा रहेको थियो । जुन व्यापारिक जेट बोइङ ७४७ भन्दा पनि तीव्र रफ्तार हो । उनको गोलीले लक्ष्यसम्म पुग्न १० सेकेन्ड खर्चियो । अमेरिकी नेवी सिल्स, फ्रेन्च नेवी कमान्डोका साथै टर्की, जर्जिया, दक्षिण अफ्रिका, जोर्डन, इजराइल र फिलिपिन्सका विशेष सैन्य बलहरूले पनि स्नाइपर राइफल एमके–१५ को प्रयोग गर्छन् । ब्रिटिस, जर्मन र आयरिस सेनाले भने सामान्यतया एक्युरेसी इन्टरनेसनल आर्कटिक वारफेयर सिरिजको स्नाइपर राइफल प्रयोग गर्छन् । अमेरिकन मरिन काप्र्स भने एम–४० को प्रयोग गर्छन् । सही निसानामा स्नाइपर प्रयोग गर्ने सुटरको मात्र नभई उनका सहयोगीको समेत महत्वपूर्ण भूमिका हुन्छ, जसलाई स्पाटर भनिन्छ । उसको काम भनेको स्नाइपर सुटरलाई लक्ष्य र त्यसको परिस्थितिको वास्तविक जानकारी दिने हुन्छ । स्पाटर दुरविनको साहयोगले लक्ष्यको चयन गर्छ र स्नाइपरले आफ्नो राइफलमा लागेको स्कोपबाट दुस्मनमाथि निशाना साध्छ । कैयौँ चोटि स्नाइपर र स्पाटर त्यस्ता ठाउँहरूमा पनि हुन्छन्, जहाँ युद्ध चलिरहेको हुन्छ । उनीहरूले आफ्नो हतियार आफै लिएर जान्छन् र घण्टौँसम्म दुस्मनलाई कुरेर बस्छन् । यदि कुनै बुलेट मिस भयो भने स्पाटरले तत्कालै परिस्थितिको मूल्याङ्कन गर्छ र स्नाइपरलाई रिलोड गरेर निशाना लगाउने अथवा मिसन रोक्नेबारे भन्छ । स्पटर तीव्र गतिमा जाने गोलीले आफ्नो पछिल्तिर बनाएको निशानलाई नियाल्छ तथा पूरै बन्दोबस्तीको सामानलाई बोक्न सहयोग गर्छ । सही निशाना लग्नुमा हावाको गति र मौसमको अन्य परिस्थितिको पनि महत्वपूर्ण भूमिका हुन्छ । धेरै टिममा सबैभन्दा धेरै अनुभवीलाई नै स्नाइपरको स्पाटर बनाउने गरिन्छ, किनभने उनीहरूले हावाको गति, दूरी, भूगोलको संरचना, गर्मी र निशानालाई प्रभावित पार्ने अन्य तत्वहरूको सही मूल्याङ्कन गर्न सक्छन् । त्यसपछि स्नाइपरको काम सुरु हुन्छ । उसले पोजिसन लिन्छ, आफ्नो सास रोक्छ, दूरीको मूल्याङ्कन गर्छ, अस्त्र विज्ञानलाई ध्यान दिन्छ, स्पाटरको सल्लाहलाईलाई मनन गर्छ र अन्त्यमा फायर गर्छ ।  क्यानाडाका स्पेसल फोर्सका जुन स्नाइपरले सबैभन्दा धेरै दूरीबाट लक्ष्यमाथि निशाना साँधे, उनले पृथ्वीको सतहको गोलाइलाई पनि ध्यान दिएका थिए । किनभने उनी लक्ष्यभन्दा निकै टाडा उभिएका थिए ।  उनले के कुरालाई पनि ध्यान दिएका थिए भने दूरीसँगै उनको गोलीको उचाइ पनि घट्नेछ किनभने उनी अग्लो भवनबाट गोली चलाइरहेका थिए ।   
