इजरायललाई विश्वशक्तिका रूपमा उभ्याउने मोसादको ‘अप्रेसन थन्डरबोल्ट’

मोसाद इजरायलको जासुसी संस्थाको नाम हो । ‘अप्रेसन थन्डरबोल्ट’ यो सस्थालाई चर्चामा ल्याउने अझ सँसारको खतरनाक जासुसी सस्थाँको रूपमा स्थापित गर्ने अपरेशन हो ।इजरायलबाट उडेको एक विमान अपरहण गरिन्छ । त्यसपछि विमानलाई युगान्डामा ओरालिन्छ । युगान्डामा शासन गरिरहेका तानाशाह इदि अमिनले अपहरणको समर्थन गर्छन् । विमानमा रहेका यात्रुलाई दुस्मन देशमा प्रवेश गरेर छुटाउनु थियो, त्यो पनि दुस्मन देशमा पसेर । काम लगभग असम्भव थियो । त्यसैले यसलाई ‘मिसन इम्पोसिबल’ पनि भनिएको थियो ।तर मोसाद र यसमा संलग्न सय कमान्डो फौजले यो काम सम्पन्न गर्यो । त्यो रात सय फिटको उचाइमा प्लेन उडाएर मोसादले जुनकाम सम्पन्न गर्यो, त्यसको उदाहरण आज पूरै दुनियामा दिइन्छ ।२७ जुन १९७६ रात ११ बजे । बेनगुरियन इन्टरनेसनल एयरपोर्ट, तेल अविव  एयर फ्रान्सको एयरबस ए थ्री जीरो जीरो बी फोर टु जीरो थ्री इजरायलबाट ग्रिसको राजधानी एथेन्सको उडान भरिरहेको थियो । विमानमा २४६ यात्रु र १२ क्रु सदस्य सवार थिए । त्यसमा अधिकाश यात्रुहरू इजरायली थिए ।२७ जुन १९७६ रात १२ः३० बजे । एथेन्स इन्टरनेसनल एयरपोर्ट, एथेन्स  ट्रान्जिटका लागि एथेन्सको एयरपोर्टमा ओर्लिएको सो विमानमा ५८ यात्रुहरू थपिन्छन् । विमानले अब पेरिसको यात्रा भर्नुपर्ने थियो । तर रातको १२ः३० बजे विमान उडेलगतै अपहरणमा पर्छ । एथेन्समा चढेका ५८ नयाँ यात्रुमध्ये चारजना अपहरणकारी थिए । चार जनामध्ये दुई वादी हदाद नेतृत्वको प्यालेस्टिनी लिबरेसन फ्रन्टका सदस्य थिए भने बाँकी दुई जना जर्मन रिभोलुसनरी सेलका सदस्यले तिनलाई सघाइरहेका थिए । यीमध्ये एक जना ककपिटमा पसेर विमानचालकहरूलाई आफ्नो नियन्त्रणमा लिए र विमानलाई आफ्नो निर्देशनमा चलाउन थालेका थिए ।अपहरणकारीले विमानलाई पेरिसको रुटबाट मोडेर लिबियाको सहर बेन्घाजी ओराले । विमान बेन्घाजीमा सात घण्टासम्म रोकिएको थियो । सो क्रममा विमानमा इन्धन भरियो र एक बेलायतमा जन्मिएकी इजरायली महिलालाई बिरामी भएका कारण मुक्त गरियो । बेन्घाजीबाट विमानलाई युगान्डातर्फ उडाइन्छ । २८ जुन १९७६ दिउँसो ३ः१५ बजे । एन्तबे एयरपोटर्, युगान्डा  विमान युगान्डाको एन्तबे एयरपोर्ट उत्रेलगत्तै त्यहाँको इदी अमिन सरकारले सो अपहरणप्रति समर्थन जनायो । इदी अमिनले सो विमानमुक्त गराउन हुनसक्ने अपरेसनलाई असफल पार्नका लागि एयरपोर्ट वरपर आफ्ना सैनिकको पहरा राखे । यसका लागि युगान्डा सेनाका सय सैनिक खटाइएको थियो । तर इदि अमिनले बन्धकहरूको भेटमा भने आफूले अपहरणकारी र इजरायल सरकारबीच वार्ताको समन्वय गरिरहेको र कसैलाई केही नहुनेमा ढुक्क हुन भनेका थिए ।एन्तबे विमानस्थलमा थप चार जना अपहरणकारी थपिए । त्यसपछि सो विमानमा सबार यात्रुहरूलाई विमानबाट ओरालेर एयरपोर्टको प्रयोगमा नरहेको ट्रान्जिट भवनमा राखियो ।सोही दिन अपहरणकारीहरूले आफ्नो माग जारी गरे । तिनको प्रमुख माग इजरायली जेलमा रहेका ४० प्यालेस्टाइन समर्थक सैन्य र अन्य चार अलग देशमा रहेका १३ सैन्यहरूलाई जेलबाट मुक्त गर्ने भन्ने थियो । तिनको माग पूरा नभएमा १ जुन १९७६ बाट इजरायली बन्धकहरू एक एक गरेर मारिने तिनको चेतावनी थियो ।२९ जुन १९७६ । एन्तबे एयरपोर्ट, युगान्डाअपहरणकारीले बन्धकहरू मध्यबाट इजरायली र गैरइजरायली नागरिकहरूलाई अलग बस्न आदेश दए । अलग गरिएका इजरायली नागरिकहरूलाई युगान्डाका सैनिकसँग माग गरेर अलग कोठामा राखियो ।३० जुन १९७६, एन्तबे एयरपोर्ट, युगान्डा छुट्याइएका गैरइजरायलीहरू मध्येबाट ४८ जनालाई मुक्त गरियो । मुक्त गरिएकाहरू वृद्ध, बिरामी र बच्चा भएका आमाहरू थिए । तिनीहरू सोही दिन पेरिस उडे । १ जुलाई १९७६, एन्तबे एयरपोर्ट, युगान्डाअपहरणकारीले दिएको अन्तिम मिति पुगेको दिन इजरायलले आफू अपहरणकारीका माग पूरा गर्न तयार भएको तर त्यसका लागि थप चार दिनको समय दिन अनुरोध गर्यो । अपहरणकारी यसप्रति सकारात्मक भए । उनीहरूले बाँकी रहेका सय गैरइजरायलीहरूलाई यसै दिन पेरिस जान मुक्त गरिदिए ।यो बीचमा इजरायलमा राजनीतिक रूपमा यो समस्याको समाधान खोजिनुपर्छ भन्नेहरू अल्पमतमा पर्दै गएका थिए । अरबी राष्ट्रमा अत्यन्त लोकप्रिय रहेका इजिप्टेली राष्ट्रपति अन्वर सदातलाई अपहरणकारी पार्टी र युगान्डाका राष्ट्रपतिसँग संवादका लागि प्रयास गर्न इजरायलले मनाएको थियो तर उनको कुरा पनि अपहरणकारीले सुनेनन् । एसर अराफातले अपहरणकारीसँग संवादका लागि आफ्नो दूतलाई युगान्डा पठाएको थिए । तर उनलाई गद्दार मान्दै अलग भएर बनेको पार्टीका सदस्यले उनको दूतलाई भेट्नै मानेनन् । यो सबमा मोसादले भने अलग रूपमा अप्रेसनको तयारी अपहरणको सुरुदेखि नै गरिरहको थियो । रमाइलो तथ्य युगान्डाको एन्तबे एयरपोर्ट इजरायलको सहयोगमा बनेको थियो । सो एयरपोर्ट बनाउन संलग्न मान्छेहरूलाई रातारात जम्मा गरेर मोसादले इजरायलमै त्यसको रिप्लिका बनायो र त्यसमा उनीहरूले अनेका पटक बन्धक मुक्तक गर्ने रिहर्सल गरिसकेका थिए । उनीहरूलाई अब आवश्यकता थियो मात्र राजनीतिक अनुमतिको ।३ जुलाई १९७६, इजरायल अपहरणकारीहरूले दिएको अन्तिम दिनको अघिल्लो दिन बसेको मन्त्रिपरिषद्ले अपहरणकारीको माग पूरा गर्न नसकिने पक्ष हाबी भए । रक्षा मन्त्री सिमोन पेरेसले मोसादले आफूहरूलाई अपहरणकारी मुक्त गराउन सक्ने प्रत्याभूत गरेको भन्दै मोसादको अप्रेसनलाई अनुमती दिन प्रस्ताव लगे । लामो बहसपछि सो मत पारित भयो । ३ जुलाई १९७६ बेलुका ६ः३० बजे, इजरायल सरकारको अनुमती लगत्तै मोसादले तयार राखेको चार विमान लाल सागर हुँदै युगान्डाका लागि उड्यो । जिबोटीको आकास नपुगेसम्म विमान ३० मिटरको उचाइमा उडाइएको थियो । त्यसो गर्नुको कारण सो क्षेत्रमा उडेको विमानलाई छेउछाउको अरबी मुलुक इजिप्ट र साउदी अरबको राडारमा देखिनबाट  बचाउनु थियो । त्यति लामो यात्रामा इन्धन भनुपर्ने हुन्छ । यसको व्यवस्था केन्याको कृषि मन्त्री ब्रुस म्याक्केन्जीको प्रयासमा केन्याको जामो केन्याटा अन्तराष्ट्रिय विमानस्थलमा गरिएको थियो ।३ जुलाई १९७६ राति ११ः०० बजे, एन्तबे एयरपोर्ट, युगान्डा मोसादको पहिलो विमान ११ बजे एन्तबे एयरपोर्ट उत्रियो । विमानको पछाडिबाट कालो मर्सिडिज र त्यसका पछि २ वटा ल्यान्ड रोभर निस्कियो । यो युगान्डाका सैनिकलाई अल्मल्याउन गरिएको थियो । केही दिनअघि मुलुक बाहिर गएका राष्ट्रपटि इदी अमिन फर्किएको भान पार्न खोजिएको थियो । तर अप्रयाप्त सूचनाको असर यहाँ देखियो । अमिनले केही महिनादेखि सेतो मर्सिडिज चढ्न लागेको युगान्डामा राष्ट्रव्यापी प्रचार भइसकेको कुरा थियो । यो थाहा पाएका युगान्डाको सेनाले मर्सिडिज रोक्न कराए । त्यसपछि त्यो र पछाडिको गाडीमा रहेको कमान्डोले साइलेन्सर लगाएको बन्दुकले हमला सुरु गरिहाले । ३० मिनेट भित्रमा सात अपहरणकारी, ३ बन्धक र एक कमान्डो सैनिक (योनातन नेतान्याहु नामका लेफ्टिनेन्ट जनरल हालका प्रधानमन्त्री बेन्जामिन नेतान्याहुका दाइ हुन्) मारिए । सो अपरेसनका क्रममा ४५ युगान्डाका सैनिक मारिएका थिए । कमान्डो फौजहरूले पछि आफूलाई पछ्याउने डरले एयरपोर्टमा रहेका ३० युद्धक विमान पनि नष्ट गरेर हिँडेका थिए । यो सारा अप्रेसन सकेर यात्रुहरू लिएर चार विमान एन्तबे एयरपोर्टबाट उड्दासम्म जम्मा डेढ घण्टा वितेको थियो ।प्रतिक्रिया अप्रेसनका क्रममा अघिल्लो दिन युगाण्डाको हस्पिटल भर्ना भएर छुटेकी एक इजराली बिरामी महिलालाई तत्काल मारियो । इदि अमिनले यो अप्रेसनमा केन्याको सहयोग गरेको खुलेपछि युगान्डामा बसेका सम्पूर्ण केन्यालीलाई मार्न अह्राएका थिए । यसमा सक्रिय सहभागी केन्याका कृषि मन्त्री म्याक्केन्जीको विमानमा बम विस्फोट गरेर सन् १९७८ मेमा मारियो ।युगान्डाले संयुक्त राष्ट्रमा इजरायली छापाले आफ्नो सार्वभौमिकता उल्लङ्घनको आरोप लगायो तर अमेरिका र बेलायतको सहयोगमा यो प्रस्ताव निस्तेज पारियो ।यो अप्रेसनको सफलतापछि एक सानो राष्ट्र इजरायल मध्यपश्चिमको शक्ति राष्ट्रका रूपमा उदायो र यसमा मोसादको उलेख्यनीय भूमिका थियो । 
