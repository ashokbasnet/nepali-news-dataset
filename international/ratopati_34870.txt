किन हुन्छ अमेरिकामा यति धेरै बन्दुक हमला ?

अमेरिकी राजनीतिमा एनआरएको प्रभावएजेन्सी– १४ फेब्रुअरीमा अमेरिकामा फेरि अर्को आम बन्दुक हमलाको घटना भयो । यसमा १७ जना स्कुले विद्यार्थीले ज्यान गुमाए । यो हमला पछिल्लो पटक अमेरिकामा भएका ठूला हमलामध्येमा पर्छ । सानाहमला भने अनगिन्ती हुने गर्छ । वर्षभरि हुने हमलाको निगरानी राख्न http://www.shootingtracker.com/ नामक वेबसाइट नै खोलिएको छ । प्रत्येक वर्ष अमेरिकामा कुनै गृहयुद्धमा रहेकोदेशमा जति मान्छे साना बन्दुकको प्रयोगबाट मारिन्छन् । सन् २०१६ मा अमेरिकामा बन्दुकसँग सम्बन्धित घटनामा ११,००० मान्छेको ज्यान गएको थियो । यो प्रत्यक वर्षको हुने औसत हत्या हो ।मारजोरी स्टोनम्यान डग्लस उच्च विद्यालयमा भएको यो बन्दुक हमला स्कुलमा भएको यो वर्षको छैटौँ हमला हो ।अघिल्लो वर्ष लस भेगासको कन्सर्टमा भएको हमलामा ५८ जनाको ज्यान गएको थियो । सो हमला अमेरिकी इतिहासकै खराबमध्ये एक थियो ।प्रत्येक हमलापछि अमेरिकामा सजिलै बन्दुक किन्न पाइने व्यवस्थाबारे बहस हुने गर्छ र समयसँगै तिनीहरू सेलाएर जान्छन् । आखिर किन त्यस्तो हुन्छ ?अमेरिका र अन्य राष्ट्रमा बन्दुकको अवस्थाको तुलना२०१७ मा प्यु सर्भेमा लगभग ४० प्रतिशत अमेरिकीहरूले आफूसँग वा आफ्नो घरमा बन्दुक रहेको बताएका थिए । अमेरिकामा बन्दुकसँग सम्बन्धित हत्या विश्वमै उच्च रहेको छ । जस्तो माथि नै भनियो सन् २०१६ मा बन्दुकसँग सम्बन्धित घटनामा ११,००० मारिए ।हुन त विश्वका नागरिकसँग कति बन्दुक छन् ठ्याक्कै भन्न त सकिन्न तर विभिन्न अनुमानले अमेरिकी नागरिकसँग २७ करोड बन्दुक रहेको देखाएको छ ।प्रतिसय व्यक्तिसँग बन्दुकको तुलना गरेर हेर्ने हो भने अमेरिकामा विश्वमा सबैभन्दा बढी बन्दुकको स्वामित्व भएको देश हो । द्वन्द्वग्रस्त यमनमा भन्दा बढी हतियार यो सम्पन्न देशमा रहेको देखिन्छ । त्यसपछि सम्पन्न राष्ट्र स्विजरल्यान्ड र फिनल्यान्डसँग बन्दुकको स्वामित्व रहेको देखिन्छ । तर तिनमा त्यो अवस्था तिनले आफ्ना १८ वर्ष पुगेका सम्पूर्ण पुरुषहरूका लागि अनिवार्य सैन्य सेवामा संलग्न हुनुपर्ने अवस्थाले निम्त्याएको हो ।बन्दुकको सहजता अमेरिकामा बन्दुकहरू जुन हिसाबले सहज र सस्तो पाइन्छ अन्य देशका मान्छेहरूका लागि यसले आश्चर्यमा पार्नसक्छ ।लस एन्जेलसमा ७८ जनाको ज्यान जाने गरी भएको आक्रमणमा प्रयोग भएको अत्यधुनिक बन्दुक म्याक प्रोको मूल्य (१५०० डलर) मा पाइन्छ । समान्य हाते बन्दुकहरू २०० डलरमा आउने गर्छ । कसले संरक्षण गरिरहेको छ यो अवस्था ?अमेरिकी संविधानको दोस्रो संशोधनले नागरिकको हतियार राख्न पाउने अधिकारको सुनिश्चितता गरेको छ । हतियारको स्वामित्वको वकालत गर्नेहरूले यही संवैधानिक व्यवस्थालाई देखाएर बन्दुक नियन्त्रणको प्रयासलाई निस्तेज बनाउँछन् ।यसको वकालत गर्नेमा सबैभन्दा बलियो संस्थामा एन.आर.ए. (नेसनल राइफल एसोसिएसन) हो । एन.आर.ए. अमेरिकी राजनीतिमै सबैभन्दा बलियो स्वार्थ समूह हो । यसको प्रभाव यसले राजनीतिक नेतालाई प्रभाव पार्न खर्च गर्न सक्ने क्षमताबाट मात्र होइन यसका ५० लाख सदस्यहरूबाट पनि आउँछ । यसका अधिकांश सदस्य अमेरीकाको दक्षिणपन्थी राजनीतिका समर्थक मानिन्छन् । यसमा साना हतियार कम्पनीको ठूलो लगानी रहेको मानिन्छ ।यसले संसदमा आउने बन्दुक नियन्त्रणका सानाठूला सबै प्रस्तावको विरोध गर्ने गर्छ । यसले अमेरिकाको सङ्घीय र प्रदेशस्तरमा बन्दुक नियन्त्रणका लागि भएका कानुनसमेत उल्टाउन अभियान चलाउने गरेको छ ।यसको वार्षिक बजेट लगभग २५ करोड डलर हुने गरेको छ । यसले यो रकममध्ये अधिकांश रकम शैक्षिक कार्यक्रम, बन्दुक सेवाहरूको आकर्षणको प्रचार, सदस्यता विस्तार कार्यक्रम, विज्ञापन, कानुनी अभियान र अन्य बन्दुक सम्बन्धित कार्यक्रमका लागि खर्च गर्ने गर्छ । राजनीतिक शक्तिका रूपमा एन.आर.ए.ले वासिन्टनमा एउटा यस्तो प्रतिष्ठा बनाएको छ, जसले चाहेमा एक बलियो नेतालाई समेत बनाउन वा गिराउन सक्छ भनिन्छ ।यसले अमेरिकी संसदका प्रत्येक नेतालाई बन्दुक नियन्त्रणको समर्थनको आधारमा ग्रेडिङ गर्ने गर्छ र निर्वाचनको समयमा यसले आफ्ना सक्रिय सदस्य र पैसा नेतालाई जिताउन वा हराउन प्रयोग गर्ने गर्छ । यसको पछिल्लो उदाहरण सन् २०१६ को राष्ट्रपति निर्वाचन हो । यसले बन्दुक स्वामित्वको उग्र समर्थन गरेका डोनाल्ड ट्रम्पको पक्षमा ३ करोड डलर खर्च गरेको थियो ।एन.आर.ए.को रणनीति एकदमै प्रभावकारी हुनु पछाडि यसले आफ्नो सदस्यमाझ बन्दुक राख्न पाउनु अमेरिकी पहिचानसँग जोड्न सक्नु हो । बन्दुक नियन्त्रण गर्नुपर्छ भनेर माग गर्नेहरू यसरी सङ्गठित र उद्देश्यमा नबाँधिएकाले प्रत्येक पटक ठूलो हमला भएपछि भावुकताले मात्र एक हुने गर्छन् । समय घर्केसँगै मान्छेले घटना विर्सन थाल्छन् फेरि पनि जस्ताको तस्तै ।यो इतिहाससँग परिचित एन.आर.ए.ले ठूला हमला भएपछिको केही समय संसदमा छलफलमा आउने बन्दुक नियन्त्रणको कानुन आफ्ना प्रभावमा रहेका सांसदलाई लामो बहस गर्न लगाएर विलम्ब गराउन लगाउँछ । यो रणनीति निक्कै फलदायी हुने गरेको छ ।पछिल्लो समय न्युयोर्क सहरका पूर्वमेयर माइकल ब्लुमबर्गले बन्दुक विरोधीहरूको पनि एन.आर.ए. जस्तै समूह बनाउने प्रयास गरेका छन् । तर सन् २०१३ मा स्थापना भएकाले हाल प्रारम्भिक अवस्थामा रहेकाले यसको राजनीतिमा प्रभाव पार्न सक्ने स्तर बनाउन सकेको छैन ।एजेन्सीको सहयोगमा 
