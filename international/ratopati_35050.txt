सिरियामा अमेरिकालाई रसियाको जवाफ : अत्याधुनिक युद्धक विमानको बदला उस्तै विमान

दमास्कस । रसियाले आफ्नो सबैभन्दा आधुनिक युद्धक विमान सिरियामा पठाएको एक अमेरीकी सैन्य अधिकारीले सि.एन. एन.सँग बताएका छन् । यसको परिचालनले सो देशमा काम गरिरहेका अमेरिकीफौजलाई खतरा हुन सक्ने अमेरीकी अधिकारीहरुले चिन्ता गरेका छन् ।एसयु–५७ नामक सो युद्धक विमान रुसको सबैभन्दा आधुनिक सैन्य जेट मानिन्छ । यसलाई स्टेल्थ क्षमताले सुसज्जीत गरिएको छ । रसियाको कदम राष्ट्रपति भ्लामिर पुटिनले सिरियामा रसियाको संलग्नता घटाउने वाचा गरे बाबजुद आएको हो ।रसियाको निर्णय अमेरीकाले आफ्नो सबैभन्दा अत्याधुनिक युद्ध विमान एफ–२२ स्टेल्थ विमान परिचालन गरेपछि आएको हो ।अमेरिकाले सो विमान फेब्रुअरी ७ मा आफूले समर्थन गरेको फौजमाथि सिरिया सरकार समर्थक फौजले हमला गरेपछि पठाएको थियो । अमेरीकी अधिकारीहरुले अमेरीकी र तिनको समर्थन रहेको सिरियन डेमोक्रेटिक फोर्सको क्याम्पमा ५०० राज्यसमर्थक फौजले हमला गरेको जनाएको छ ।रसियाले आफ्नो युद्धक विमानहरुलाई सिरियास्थित खमेमीम हवाई आधारमा राखेको छ । रसियाले आफ्नो युद्धक विमान अमेरीकाको एफ–२२ को जवाफमा परिचालन गरेको हो वा उसले सिरियाको द्वन्द्वको बाहानमा आफ्नो सबैभन्दा आधुनिक जहाज परिक्षण गर्न लागेको हो स्पष्ट छैन । एस.यू.–५७ स्टिल्थ प्रविधि प्रयोग गर्ने पहिलो रुसी सैन्य विमान हो । यो विमानलाई हवाई लडाइँ र जमिनमा आक्रमण गर्न मिल्ने हिसाबले डिजाइन गरिएको छ ।रुसी रक्षा मन्त्रालयले दिएको जानकारी अनुसार यी जेटहरु सन् २०१८बाट रुसी सेनाको प्रयोगका लागि ल्याउने कार्यशुची थियो । साथै उसले रुसी सरकारले प्रारम्भमा कुल १२ जहाजहरु मगाएको जानकारी दिएको छ ।  
