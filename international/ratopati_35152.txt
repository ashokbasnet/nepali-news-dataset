के चीनमा सी जिङपिङको नियन्त्रण यस्तै रहला ?

चीनको सत्तारुढ कुम्युनिस्ट पार्टीले राष्ट्रपतिको कार्यकालमा लागेको सीमा हटाउने प्रस्ताव राखेको छ । यो यस्तो कदम हो जुन तत्कालीन नेता सी जिङपिङलाई सत्तामा टिकाइराख्ने छ । चीनको राजनीतिमा यसलाई एक निर्णायक क्षणका रूपमा हेरिँदै  छ । यो घोषणाको आशा कैयाँै मानिसलाई थियो । राष्ट्रपति सी जिङपिङ चीनको राजनीतिमा एक प्रभावशाली अनुहार बनिसकेका छन् । उनीप्रति पार्टीका नेताहरू, सेना र व्यापारी वर्ग बफादार छन् । यिनको कारण उनलाई देशका क्रान्तिकारी संस्थापक नेता माओपछि सबैभन्दा शक्तिशाली नेता मानिन्छन् । सी जिङपिङका होर्डिङबोर्ड देशैभरि राखिएका छन् र सरकारी गीतमा उनको आधिकारिक छोटो नाम ‘बुबा सी’को प्रयोग हुनेगरेको छ । सी जिङपिङ पार्टीभन्दा माथि  अघिल्लो हप्ता करिब ८० करोड मानिसले टेलिभिजनमा चिनियाँ नयाँ वर्षको उत्सव हेरे, उक्त कार्यक्रमभरि सीको ‘चीनको नयाँ सोचको जमाना’को प्रचार भएको थियो । दशकौँसम्म कम्युनिस्ट पार्टीले चीनमा शासन गर्यो । अब सी जिङपिङ त्यही पार्टीलाई पछाडि छोडेर स्पटलाइटमा आएका छन् जुन पार्टीले उनलाई उचाइमा पुर्याएको छ । अतितमा कम्युनिस्ट पार्टी शक्तिका साथ नियन्त्रणमा रह्यो तर पार्टीको सबैभन्दा माथिल्लो पदमा पुगेको व्यक्तिको हातमा सीमित समयका लागि कमान आउँथ्यो । एउटा नेतृत्वले एक दशकपछि अर्को नेतृत्वको हातमा सत्ता हस्तान्तरण गरिदिन्थे । सी जिङपिङले पदमा टिक्नका लागि सुरुदेखि नै यस सिस्टमलाई तोड्न सुरु गरे । उनले तुरुन्त भ्रष्टाचारविरोधी एउटा क्याम्पियन सुरु गरे । यसले घुस लिने अथवा सरकारी पैसाको दुरूपयोग गर्ने १० लाखभन्दा बढी पार्टी प्रतिनिधि अनुशासित भए । यो क्याम्पियनले सी जिङपिङको राजनीतिक प्रतिद्वन्द्वीलाई खतम गर्यो र शङ्का गर्नेहरूलाई चुप गरायो । उत्तराधिकारीको कल्पना मुस्किलसी जिङपिङले पद सम्हालेका सुरुका दिनमा नै आफ्नो राजनीतिक भिजन स्पष्ट देखाएका थिए, जब उनले अन्तर्राष्ट्रिय व्यापारको बाटो बनाउनका लागि ‘वन बेल्ट वन रोड’जस्तो प्रोजेक्टलाई प्रोत्साहन दिए र २०२० सम्म चीनबाट गरिबी हटाउने योजनाको घोषणा गरे । लामो समयदेखि उनी स्वयम् राष्ट्रपति बनिरहनका लागि कोसिस गर्नेछन् भन्ने अड्कल लगाउँदै थिए । सी जिङपिङ कति शक्तिशाली छन् भने ५ वर्षभित्र उनको स्थान ओगट्न कोही आउन सक्दैन भन्ने कल्पना गर्न मुस्किल छ । यस घोषणाका लागि पार्टी नेतृत्व ग्राउन्डवर्क गरिरहेको थियो । अक्टुबरमा भएको पार्टीको एक महत्वपूर्ण बैठकमा सी जिङपिङले परम्परा तोड्दै कुनै पनि उत्तराधिकारीको नाम अगाडि सारेनन् । बीबीसी  
