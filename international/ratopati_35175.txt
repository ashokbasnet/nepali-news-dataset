सिरियामा उत्तर कोरियाली रसायनिक हतियार : संयुक्त राष्ट्रसंघ

दमास्कस । उत्तर कोरियाले रसायनिक हतियार बनाउन प्रयोग हुने सामग्रीहरु सिरियामा पठाउने गरेको संयुक्त राष्ट्र संघको एक रिपोर्टमा दाबी गरिएको छ ।सन् २०१२ देखि २०१७ को बीचमा ४० वटा यस्ता सिपमेन्ट पठाएको रिपोर्टमा उल्लेख गरिएको छ । सार्वजनिक गर्न बाँकी रहेको रहेको रिपोर्टमा उत्तर कोरियाली मिसाइल विशेषज्ञहरुलाई सिरियाको हतियार उत्पादन गर्ने कारखानामा पठाइएको पनि उल्लेख गरिएको छ ।सिरियाली सेनाले क्लोरिनको प्रयोग गरिरहेको समाचारहरु सार्वजनिक भइरहँदा यो नयाँ दाबी बाहिर आएको हो । तर, सरकारले भने यी आरोपहरुको खण्डन गर्दै आइरहेको छ ।रिपोर्टमा उत्तर कोरियाले सिरियामा उच्च तापक्रम र एसिड प्रतिरोधी टाइल्स, खिया नलाग्ने भल्भ र थर्ममोमिटरहरु पठाएको उल्लेख छ । यस्ता सामाग्री रसायनिक हतियार बनाउने केन्द्रहरु निर्माण गर्न प्रयोग हुन्छ ।सिरियाको सरकारी एजेन्सी साइन्टिफिक स्टडिज एण्ड रिसर्च सेन्टर (एसएसआरसी) ले विभिन्न फर्जी कम्पनीहरुको प्रयोग गरेर ती सामाग्रीहरु खरिद गरेको रिपोर्टमा आरोप लगाइएको छ ।सिरिया र उत्तर कोरियाको सेनाबीच लामो समयदेखि सुमधुर सम्बन्ध रहँदै आएको छ ।
