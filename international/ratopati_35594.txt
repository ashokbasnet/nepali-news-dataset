राहतकर्मी खाद्यान्न दिन्छन्, बदलामा ‘सेक्स’ नै माग्छन्, विधवा महिला निशानामा !

सिरियाको राहत क्याम्पमा महिलाहरूको यौन शोषण गरिएको छ । संयुक्त राष्ट्र सङ्घ र अन्तर्राष्ट्रिय सङ्गठनहरूको तर्फबाट सहयोग पुर्याइरहेका पुरुष राहतकर्मीले महिलाहरूसँग दुव्र्यवहार गरेको बीबीसीले पत्ता लगाएको छ ।राहतकर्मीहरूले भनेका छन्– पुरुषहरू सेक्सको बदला भोजन बेच्थे ।तीन वर्ष पहिला दिएको चेतावनीका बाबजुद एक नयाँ रिपोर्टले के देखाउँछ भने देशका दक्षिणी भागमा यो जारी छ ।संयुक्त राष्ट्र सङ्घ र अन्य सङ्गठनको भनाइ के छ भने यो भागमा काम गरिरहेका उनका सहयोगी सङ्गठनहरूको विरुद्ध कुनै गुनासो आएको छैन ।राहतकर्मीले बीबीसीलाई भने, ‘महिलामाथि शोषण भइरहेको छ, जसको कारणले सिरियाका महिलाहरू वितरण केन्द्र जान मान्दैनन् ।’एक राहतकर्मीले के दाबी गरे भने केही मानवतावादी एजेन्सीहरू यो विषयमा ध्यान दिन चाहँदैनन्, किनभने उनका लागि खतरानाक इलाकामा स्थानीय अधिकारी र सहयोगी सङ्गठन काम गरिरहेका छन् ।संयुक्त राष्ट्र सङ्घ, जनसङ्ख्या कोषको एक मूल्याङ्कनमा सहयोग सामग्री दिएबापत महिलाको शोषण गरिँदै छ भन्ने कुरा बाहिर आयो ।सङ्गठनले यो मूल्याङकन अघिल्लो वर्ष सिरियाका विभिन्न प्रशासनिक इलाकामा गरेको हो ।डिभोर्स र विधवा महिला निशानामावायस फ्रम सिरिया २०१८ नामको रिपोर्टमा लैङ्गिक हिंसाको विश्लेषण गरिएको छ, जसमा कैयौँ घटनाहरूको उदारहण दिइएको छ ।रिपोर्टमा भनिएको छ– ‘महिला र केटीहरू अधिकारीहरूसँग केही समयका लागि विवाह गरिरहेका थिइन् किनकि उनले खाने सामग्री पाइन्छन् । बदलमा उनीहरूसँग यौन सम्बन्ध राखिन्थ्यो ।’रिपोर्टमा भनिएको छ ‘महिला र केटीसँग राहतकर्मीहरू उनीहरूको फोन नम्बर माग्थे र उनलाई घर लैजान्थे । विधवा र डिभोर्स भएकी महिलाहरू निशानामा बढी हुन्थे ।’यस्ता घटना तीन वर्ष पहिला पनि सार्वजनिक भएका थिए । सहयोगी एक सङ्गठनका लागि सल्लाहकारको काम गरिरहेकी डेनिएल स्पेन्सरसँग २०१५ मा जोर्डनमा केही सिरियाई महिलाहरूको केही समूहले यस्तो भएको भनेकी थिइन् ।स्पेन्सर भन्छिन् ‘उनीहरू त्यो समयमसम्म सामानहरू रोकेर राख्थे जबसम्म उनलाई सेक्स गर्न दिइँदैन थियो ।’उनी अगाडि भन्छिन्, ‘मलाई के सम्झना छ भने एक महिला आफ्नो कोठामा रोइरहेकी थिइन् । उसको साथ जे भएको थियो, त्यसबाट उनी धेरै दुःखी थिइन् ।’‘महिला र केटीहरूलाई राहत वितरण गर्दा सुरक्षा दिन आवश्यक छ ।’४० प्रतिशत महिला यौनहिंसाको शिकार द इन्टरनेसनल रेस्क्यु कमिटीले यस्तै सर्भे जुन २०१५ मा गरेको थियो, जसमा १९० महिला र केटीहरू समावेश थिइन् ।रिपोर्टका अनुसार ४० प्रतिशत महिलाले सहयोगको बदलामा यौन हिंसाको सिकार भएको स्वीकारेका थिए ।समितिका प्रवक्ताले भने, ‘दक्षिण सीरियामा यौनहिंसा व्यापक चिन्ताको विषय हो, जसमा राहतका बदलामा यस्तो पनि गरिन्थ्यो भन्ने सर्भेको निष्कर्ष थियो ।’बीबीसीले यी दुवै रिपोर्ट हेरेको छ, जसमा १५ जुलाई, २०१५ मा संयुक्त राष्ट्र सङ्घ जनसङ्ख्या कोषको एक बैठकमा पेश गरेको थियो ।जोर्डनको राजधानी अम्मानमा भएको यो बैठकमा संयुक्त राष्ट्र र अन्तर्राष्ट्रिय सङ्गठनहरूले भाग लिएका थिए ।निगरानी टिम द इन्टरनेसनल रेस्क्यु कमिटीका प्रवक्ताले भने– ‘हामीहरूले दक्षिण सिरियामा महिला केटीको सुरक्षाका लागि कैयौँ नयाँ कार्यक्रम सुरु गरेका छौँ ।’केयर संस्थाले सिरियामा निगरानी टिमको विस्तार गरेको छ र राहत सामग्रीलाई स्थानीय एजेन्सीहरूलाई दिन बन्द गरियो ।स्पेन्सर दाब गर्छ, राहत पुर्याउने संस्थान यी विषयमा पहिला वास्त गर्दैन थियो किनभने सामान दक्षिण सिरिया पुगोस् ।उनी भन्छिन्– ‘महिलाहरूको विरुद्ध यौन हिंसा कैयौँ वर्षसम्म वास्ता गरिएन ।’२०१५ मा संयुक्त राष्ट्र जनसङ्ख्या कोषको बैठकमा सहभागी भएका अन्य स्रोतले बीबीसीसँग भने, ‘यौन शोषणमा विश्वसनीय रिपोर्ट पेश गरेका थिए तर संयुक्त राष्ट्रले यसमा कुनै कडाइ गर्न ध्यान दिएन ।’जनसङ्ख्या कोषका एक प्रवक्तले भने, ‘यौन शोषणसँग जोडिएका विषयको बारेमा सुनेका थिए तर कोष जुन सहयोगी संस्थानहरूका साथ काम गरिरहेका छन्, त्यसको विरुद्ध कुनै गुनासो आएन ।’यनिसेफका प्रवक्ताले २०१५ मा भएको बैठकमा सहभागी भएको स्वीकारे । संस्थानको भनाइ थियो, यसमा आफ्ना स्थानीय सहयोगी संस्थाहरूको समीक्षा भएको थियो । संस्थानले यो पनि भन्यो, सहयोगी संस्थानहरूको विरुद्ध कुनै गुनासो आएन ।बीबीसी  
