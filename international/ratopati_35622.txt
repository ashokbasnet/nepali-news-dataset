श्रीदेवीको मृत्युवारे बोले उनका श्रीमान बोनी

बलिउडकी महिला सुपरस्टार श्रीदेवीको मृत्यु भएको एक हप्ता बितिसकेको छ ।दुबई पुलिसले यस घटनालाई दुर्घटनावश भनेर मुद्दा बन्द गरिदिएको छ ।श्रीदेवीको प्रशसंकमाझ भने यो घटना अझै पनि शंकास्पद नै छ ।आखिर श्रीदेवीसँग त्यस रात के भएको थियो ।बोनी कपुरले आफ्ना खास मित्र तथा फिल्म विश्लेषक कोमल नाहटासँग त्यस रातको घटनाक्रम बारे बताएका छन् ।नाहटाले यसलाई आफ्नो ब्लगमा लेखेका छन् ।ब्लगका अनुसार, बोनीले उनलाई भनेँ– ‘२४ फेबु्रअरीको बिहान मेरो श्रीदेवीसँग कुरा भयो । उसले मलाई भनी– पापा श्रीदेवीले बोनीलाई बोलाउने नाम मलाई तपाईंको धेरै याद आइरहेको छ । मैले पनि उसलाई भनेँ, म पनि तिमीलाई धेरै सम्झिरहेको छु । तर मैले उसलाई यो कुरा भनिन्, उसलाई भेट्न म साँझ दुबई आउँदै छु । मलाई दुबई पठाउने विचार जाह्नवीको थियो, किनकि उसलाई डर थियो, उसकी आमालाई एक्लै बस्ने बानी थिएन । छोरीलाई लागिरहेको थियो, आमा एक्लै हुँदा पासपोर्ट वा अन्य जरुरी कागजात हराउनेछिन् ।’श्रीदेवी दुईवटा फिल्ममा स्पेशल उपस्थितिका लागि न्यूजर्सी र बैंकुवर गएकी थिइन्, त्यतिबेला बोनी उनीसँग थिएनन् ।तर बोनीका अनुसार ‘म यी दुईवटा ट्रिपमा श्रीदेवीसँग थिएन । तर म ढुक्क थिएँ, किनकि दुईपटक नै मेरा साथीका श्रीमती श्रीदेवीसँग थिए । दुबई स्टे पहिलो यस्तो मौका थियो, विदेशमा श्रीदेवी दुई दिन ९२२ र २३ फेबु्रअरी एक्लै थिइन् ।’श्रीदेवी र उनी सानी छोरी खुशी बोनीसँग २० फेबु्रअरीमा भएको भान्जा मोहित मारवाहको बिहेमा गएका थिए र २२ फेबु्रअरीमा लखनऊमा एक जरुरी बैठकका कारण फर्किएका थिए । श्रीदेवी भने ठूली छोरी जाह्नवीको ‘शपिङ’ का लागि दुबईकै एक होटलमा बसेकी थिइन् । २४ फेबु्रअरी दिउँसो ३ः३० को फ्लाइटबाट बोनी दुबईको लागि उडिसकेका थिए र साँझ ६ः२० ९दुबईको समय० बजे पुगिसकेका थिए ।  होटल पुगेर बोनी–श्री एकअर्कासँग अंगालोमा बाँधिए, एकअर्कालाई चुम्बन गरे र करीब आधा घण्टासम्म कुरा गरेर बसे ।  त्यसपछि बोनी फ्रेस भएर आएपछि श्रीदेवीसँग साँझको खानाको तयारी गरे ।बोनीका अनुसार, उनी फ्रेस भएर आएपछि श्रीदेवी होटलको मास्टर बाथरुममा नुहाउन र तयार हुन गइन् ।  बोनी भने बैठक कोठामैं बसेर टिभीमा साउथ अफ्रिका र इन्डियाको म्याच हेर्न थाले ।  केही बेर पछि उनले च्यानल चेन्ज गरेर पाकिस्तान सुपर लीग क्रिकेट म्याच हेर्न थाले । १५–२० मिनेट पछि राती करीब ८ बजे उनी उठे ।  उनलाई लाग्यो कि धेरै ढिला गरेपछि रेष्टुरेन्ट भरिभराउ हुनेछ ।नाहटासँगको कुराकानीमा बोनीले भनेका छन्, ‘उनले बैठक कोठाबाटै श्रीदेवीलाई बोलाए । तर केही जवाफ आएन । फेरी उनले टिभीको आवाज सानो बनाए, तर पनि कुनै जवाफ आएन । त्यसपछि बोनी बेडरुममा गए र बाथरुमको ढोका खटखटाए र आवाज पनि दिए । बोनीले ठूलो स्वरमा ‘जान’, ‘जान’ भनेर पनि बोलाए । तर कुनै जवाफ फर्किएन । अन्तिममा केही सिप नलागेपछि ढोका खोले, जुन भित्रबाट बन्द पनि थिएन । भित्र जाँदा बित्तिकै उनले देखे बाथटब पानीले भरिएको थियो र श्रीदेवी शिरदेखि खुट्टासम्म पुरै डुबेकी थिइन् । बोनी श्रीदेवीको नजिक त पुगे तर उनको शरीरमा कुनै हलचल नदेखेर उनी नराम्रोसँग डराइसकेका थिए ।   
