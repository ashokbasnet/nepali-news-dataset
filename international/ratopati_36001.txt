संसारको धनी सूचीमा ट्रम्प खस्किए, गेट्सलाई उछिन्दै शीर्ष स्थानमा बेजोस

काठमाडौँ ।फोर्ब्स पत्रिकाले वार्षिक रुपमा सार्वजनिक गर्ने संसारका धानीहरुको सूचीमा अमेरिकी राष्ट्रपति डोनाल्ड ट्रम्प २२२ स्थान तल खस्किएका छन् । उनको कूल सम्पत्ति ३.५ अर्ब डलरबाट ३.१ अर्ब डलरमा झरेपछि उनी धनीहरुको सूचीमा पछि परेका हुन् ।फोर्ब्सका अनुसार न्युयोर्कमा रहेको उनको सम्पत्तिको मूल्यमा आएको कमी र गल्फ कोर्सको आम्दानीमा आएको कमीका कारण उनको स्थान खस्किएको हो ।धनीहरुको सूचीको शीर्ष स्थानमा अनलाइन कम्पनी एमाजोनका संस्थापक जेफ बेजोस रहेका छन् । गत वर्ष ३९.२ अर्ब डलर रहेको सम्पत्ति ११२ अर्ब डलर पुर्याउँदै उनले शीर्ष स्थानमा कब्जा जमाउन सफल भएका हुन् ।फोर्ब्सको इतिहासमा यो सबैभन्दा ठूलो कमाई पनि हो ।उनको उदयसँगै यसअघि शीर्ष स्थानमा रहेका माइक्रोसफ्टका संस्थापक बिल गेट्स ९० अर्ब डलर सम्पत्तिका साथ दोस्रो स्थानमा झरेका छन् । अघिल्लो वर्ष उनको सम्पत्ति ८६ अर्ब डलर रहेको थियो । पछिल्ला २४ मध्ये १८ वर्ष शीर्ष गेट्सले फोर्ब्स सूचीको शीर्ष स्थानमा कब्जा जमाउँदै आएका थिए ।शीर्ष १० मा कोही पनि महिला पर्न सकेनन् । अमेरिकी रिटेल चेन कम्पनी वालमार्टकी एलिसा वाल्टन १६ औँ स्थानमा रहेकी छिन् ।यस्ता छन् शीर्ष १० धनीहरुः १. जेफ बेजोस, एमाजोन – ११२ अर्ब डलर२. बिल गेट्स, माइक्रोसफ्ट – ९० अर्ब डलर३. वारेन बफेट, बर्कसायर हाथावे – ८४ अर्ब डलर४. बर्नार्ड आर्नल्ट एण्ड फ्यामिली, एलएमभीएच – ७२ अर्ब डलर५. मार्क जुकरबर्ग, फेसबुक – ७१ अर्ब डलर६. अर्मान्सियो ओर्टेगा, जारा – ७० अर्ब डलर७. कार्लोस सिल्म हेलु एण्ड फ्यामिली – ६७.१  अर्ब डलर८. चाल्र्स कोच, कोच इन्डस्ट्रिज – ६० अर्ब डलर९. डेभिड कोच, कोच इन्डस्ट्रिज – ६० अर्ब डलर१०. ल्यारी एलिसन, ओराकल – ५८.५ अर्ब डलरबढ्दो दूरी देशको हिसाबमा अमेरिकामा सर्वाधिक ५८५ अर्बपतिहरु रहेका छन् । क्यालिफोर्नियामा मात्र १४४ अर्बपतिहरु रहेका छन् ।३७३ अर्बपतिसहित दोस्रो स्थानमा चीन रहेको छ ।युरोपबाट जमर्नीमा सर्वाधिक १२३ तथा भारतमा ११९ अर्बपतिहरु रहेका छन् । रसियामा १०२ जना अर्बपतिहरु रहेको फोर्ब्र्सले जनाएको छ ।बेलायतमा भने गत वर्षबाट एक जना घट्दै ५३ जना अर्बपतिहरु रहेका छन् ।फोरब्र्सका लुइसा क्रोल र केरी डोलानले धनीहरुको अझै धनी बन्दै गएको र गरिब र उनीहरुबीचको दूरी झन् बढ्दै गएको बताएका छन् ।विनोद चौधरी १५६१ औँ धनीनेपालका अर्बपति विनोद चौधरी विश्वको धनीहरुको सूचीमा १ हजार ५ सय ६१ औँ स्थानमा रहेका छन् । सिजी कर्पोरेसनका मालिक रहेका उनको सम्पत्ति बृद्धि भएर १.५ अर्ब डलर पुगेको फोर्ब्सले उल्लेख गरेको छ । हाल उनी नेपाल काँग्रेसको तर्फबाट समानुपातिक सांसद रहेका छन् ।भारतमा मुकेश अम्बानी  यता, छिमेकी राष्ट्र भारतमा मुकेश अम्बानी शीर्ष स्थानमा रहेका छन् । ४०.१ अर्ब डलर सम्पत्तिसहित उनी विश्वको १९ औँ धनी बनेका छन् ।दोस्रो स्थानमा अजीम प्रेमजी, तेस्रोमा लक्ष्मी निवास मित्तल रहेका छन् ।   
