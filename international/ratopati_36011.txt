राम मन्दिरबारे श्री श्री रविशङ्कर किन गर्दैछन् ‘रक्तपात’ का कुरा ?

‘आर्ट अफ लिभिङ’का संस्थापक श्री श्री रविशङ्कर आजकल अयोध्याको विवादलाई अदालत बाहिर सुल्झाउने कोसिसमा जुटेका छन् ।राम मन्दिरको मुद्दामा बोल्दै श्री श्री रविशङ्करले भने यदि अयोध्या मुद्दा सुल्झेन भने ‘भारतमा सिरियाजस्तो हालत हुनेछ’ ।श्री श्री रविशङ्करले यो कुरा ‘इन्डिया टुडे’ र ‘एनडीटीबी’लाई दिएको अन्तरवार्तामा भनेका थिए । उनले अदालतले यो मुद्दामा निर्णय गर्न नहुने मत दिएका छन् ।श्री श्री रविशङ्करले ‘एनडीटीबी’को कुरामा भने, “यदि अदालतले भन्छ कि यो स्थान बाबरी मस्जिद हो भने के मानिसहरूले यो कुरालाई खुसी हँुदै सजिलै मान्ने छन् ? ५०० वर्षदेखि मन्दिरका लागि लडाइँ लडिरहेका बहुसङ्ख्यकहरूका लागि यो ठूलो प्रहार हुनेछ । यस्तो स्थितिमा रक्तपात पनि हुनसक्छ । ”श्री श्री रविशङ्करले थप भने, “मुसलमानहरूको सद्भाव देखाउन अयोध्यामाथिको आफ्नो दाबी छोडिदिनुपर्छ... अयोध्या मुसलमानहरूको आस्थाको केन्द्र नै होइन ।”उनले अगाडि भने “यदि अदालतले मन्दिरको पक्षमा फैसला सुनायो भने मुसलमानहरूले हारेको महसुस गर्नेछन् । उनीहरूले न्यायपालिकामा आफ्नो विश्वास गुमाउन सक्छन् । यस्तोमा अतिवादले प्रश्रय पाउनेछ ।”साथै उनले यो पनि भने “इस्लाममा विवादित स्थलको फैसलाको चलन छैन । भगवान राम अरू कुनै स्थानको हुन पनि सक्दैनन् ।”श्री श्री रविशङ्करको यो बयानमा अहिले भारतमा बहस सुरु भएको छ । कैयाँै मान्छेहरूले उनको प्रस्तावमाथि प्रश्न उठाएका छन् ।वरिष्ठ पत्रकार राजदीप सरदेसाईले ट्विटरमा प्रश्न गरेका छन्– “उनी आफ्नो तर्फबाट बोलिरहेका छन् कि भारत सरकार र बीएचपी (विश्व हिन्दु परिषद)को तर्फबाट ।”पत्रिका अमर उज्यालाको अनुसार पूर्वसांसद रामविलास वेदान्तीले श्री श्री रविशङ्करको कोसिसमै प्रश्न उठाएका छन्– “आखिर उनी को हुन् र अयोध्यामा राम मन्दिर निर्माणको ठेक्का लिने । राष्ट्रिय स्वयमसेवक सङ्घका प्रमुख मोहन भागवत पनि अयोध्यामा श्री श्रीको अवरोध चाहँदैनन् ।”श्री श्री रविशङ्करले अयोध्याको समाधानका लागि सुरु गरेको पहलले समाधानभन्दा पनि विवाद निम्त्याउने देखिएको छ ।रविशङ्कर विवादमा आएको यो पहिलो पटक होइन ।मार्च २०१६ मा यमुना नदीमा उनको संस्था आर्ट अफ लिभिङले आयोजना गरेको ‘वल्ड कल्चरल फेस्टिबल’ कार्यक्रमले पर्यावरणको उलेख्य नोक्सानी भएपछि उनी र उनको संस्थाको आलोचना भएको थियो । सो समय उनीसँग पाँच करोड भारुको क्षतिपूर्ति माग गरिएको थियो । तर उनको संस्थाले त्यो रकम तिरेन ।त्यस्तै श्री श्री रविशङ्करले समलिङ्की स्वभाव भएको र त्यसलाई बदल्न सकिने भनेर दिएको बयान पनि विवादमा आएको थियो ।२०१७ अप्रिलमा उनले भारतमा भइरहेको किसानहरूको आत्महत्या आध्यात्मको कमिका कारणले भइरहेको बताएपछि धेरैले उनको विरोध गरेका थिए ।साथै उनले पाकिस्तानकी युवती मलाला युसुफजायालाई दिइएको नोबेल  शान्ति पुरस्कारप्रति पनि प्रश्न उठाएर चर्चामा आएका थिए । उनले मालालाले नोबेल शान्ति पुरस्कार पाउने हिसाबले त्यस्तो केही काम नगरेको भनेका थिए ।यी विवादहरू बीच पनि ६२ वर्षीया श्री श्री रविशङ्करले आफूलाई शान्ति दूतको रूपमा पुष्टि गर्ने कोसिस गरिरहेका छन् । आर्ट अफ लिभिङका वेभसाइटहरूले आफ्ना संस्थापकको परिचय दिँदै भनेको छ, “श्री श्री रविशङ्करले सम्पूर्ण संसारका सङ्घर्षहरूको समाधानमा महत्वपूर्ण भूमिका निभाएका छन् । इराक, आइभेरी कोस्ट, कस्मिर र बिहारमा विद्रोही दलहरूलाई वार्ताको टेबलमा ल्याउन उनलाई श्रेय जान्छ । प्राकृतिक विपत्ति, उग्रवादी हमला र युद्ध पीडितहरू र कमजोर समुदायका बच्चालाई आफ्नो कार्यक्रमको मार्फतबाट उनले सहयोग गरेका छन् ।”तथापि यी दाबीहरूको प्रमाणको रूपमा बढी जानकारी केही दिइएको छैन ।    
