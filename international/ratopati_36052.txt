विजय माल्याले तलब नदिएपछि...

  भारतीय व्यापारी विजय माल्याको ९.३ करोड अमेरीकी डलरको विलासी याचलाई माल्टाबाट नियन्त्रणमा राखिएकोछ । यसको कारण सो याचको क्रु सदस्यहरुलाई १० लाख अमेरीकी डलरको तलब नदिइएको बताइएको छ । माल्या माथि भारतीय बैङ्कहरुमा भारु ९० अर्बको ऋण रहेको छ । उनले सन् २०१६ मार्चमा भारत छाडेर गएका थिए । आजकल उनी लण्डनमा बसोबास गर्छन् । भारतले उनीलाई फरार घोषणा गरेको छ । याचमा थिए ४० क्रु सदस्य न्यूज एजेन्सी एएनआईको रिपोर्ट अनुसार याचमा ४० भन्दा बढी क्रु सदस्य सवार थिए । जसमा कयैन भारतीय, बेलायती र पूर्वी यूरोपीय देशका मानिस थिए । यीनीहरुलाई पछिल्लो सेप्टेम्बरबाट तलब दिइएको छैन । ९५ मिटर लामो माल्याको यो याट्चको नाम ‘इण्डियन एम्प्रेस’ हो । हाल यसलाई माल्टाको बन्दरगाह छोड्न निशेधित गरिएको छ ।  मैरीटाइम यूनियन नाटिलस इन्टरनेशनलका रणनीतिक सञ्चालक ड्यानी म्याकगोवनले भने “हाम्रा सदस्यहरुले मालिकलाई तलब भुक्तानीको लागि कयैन मौका दिए । यो अवस्थामा पनि उनीहरुद्वारा जिम्मेबारी र संयम अपनाएको देखिन्छ । हामीले याचको बीमा उद्योगको नियम अन्तर्गत ६ लाख १५ हजार अमेरीकी डलर त लिएका छौं तर अझै पनि ठूलो रकम फिर्ता गर्न बाँकीनै छ ।” यस घटनाको बारेमा माल्याको तर्फबाट कुनै प्रतिक्रिया आएको छैन । माल्यामाथि कति ऋण छ ? ३१ जनवरी २०१४ सम्म किंगफिशर एयरलाइन्समाथि बैङ्कको ६९ अर्ब भारु ऋण थियो । हाल यो ऋणमा ब्याज बढेर माल्याको कुल ऋण ९४ करोड भारु भइसकेको छ । किंगफिशर एयरलाइन्स अक्टोबरमा बन्द भएको थियो । डिसेम्बर २०१४ मा यसको उडान अनुमति पनि रद्द गरिएको थियो । यही कारणले बेलायतमा रहेका माल्या सन् २०१७ अप्रिल १८ मा र २०१७ अक्टुबर ३ मा गरि दुई पटक पक्राउ परिसकेका छन् । दुवैपटक उनी केही घण्टामै जमानतमा छुटेका थिए ।  भारतले सन् २०१७ फेब्रुअरी ८ मा नै बेलायतसँग उनको सुपुर्दगीको लागि अनुरोध गरेको थियो । त्यसपछि मार्चमा बेलायती प्रधानमन्त्री थेरेसा मेसँग भएको भेटमा भारतीय अर्थमन्त्री अरुण जेटलीले माल्यालाई भारतलाई बुझाउने बारेमा पनि कुरा गरेका थिए ।  
