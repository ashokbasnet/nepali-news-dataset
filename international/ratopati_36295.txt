भारतमा जारी ‘शालिक युद्ध’मा गान्धीको शालिक पनि बचेन

नयाँ दिल्ली । पछिल्लो केही दिनदेखि भारतीय राजनैतिक व्यक्तित्वका शालिकहरु ‘शालिक युद्ध’को चपेटामा पर्न थालेका छन् । यो शृङ्खलाको पछिल्लो शिकार माहात्मा गान्धीको शालिक भएको छ ।‘भारतको राष्ट्रपिता’ पनि भनिने गान्धीको शालिक दक्षिणी राज्य केरलामा आक्रमणमा परेको हो । केही युवाहरुले शालिकमाथि ढुङ्गा प्रहार गरेर शालिकको चस्मा फुटाइदिइएका छन् ।यी आक्रमणको शुरुवात यो हप्ता उत्तरपुर्वी राज्य त्रिपुराको प्रदेश चुनावमा भाजपाको विजयपछि लेनिनको शालिक ढालेर शालिकको टाउको फुटबल खेलेको खबर आएपछि भएको हो । सो चुनावी परिणामले २५ वर्षीय कम्युनिष्ट शासनको अन्त्य गरेको थियो ।त्यसपछि भाजपाका प्रतिद्वन्द्वीहरुले अरु शालिकहरुमाथि आक्रमण गर्न थाले । यसमा हिन्दु राष्ट्रवादी श्यामा प्रसाद मुखर्जी, दलित नेता अम्बेडकरको शालिकहरु आक्रमणको शिकार भए ।यसपछि भारतभरबाट थप शालिक हमलाहरुको खबरहरु आउन थाले । गान्धीको शालिकमाथि आक्रमणमा भने राजनैतिक दलहरु एक अर्कोलाई आरोप लगाइरहेका छन् ।विगतमा यस्ता विवादलाई वेवास्ता गर्ने गरेको आरोप लाग्ने गरेका भारतीय प्रधानमन्त्री नरेन्द्र मोदीले पनि शालिक माथिको हमला तत्काल रोक्न निर्देशन दिएका छन् । पत्रिकाहरुले भाजपाका राष्ट्रिय अध्यक्ष तथा मोदीका दाहिने हात मानिने अमित शाहले आफ्नो पार्टीको स्थानीय नेताहरुलाई पार्टीका उग्रकार्यकर्तामाथि निगरानी राख्न माग गरेको रिपोर्ट दिएका छन् ।“पछिल्लो समय भइरहेको शालिकमाथिको हमला निक्कै दुभाग्यपूर्ण रहेको छ । हाम्रो पार्टी कसैको पनि शालिक ढाल्ने कुराको समर्थन गर्दैन,” शाहले भने ।शाहले यसो भने पनि विपक्षी पार्टीहरुले स्थानीय भाजपाका कार्यकर्ताहरुले ‘शालिक युद्ध’ शुरु गरेको आरोप लगाउँछन् । मोदीको अपार लोकप्रियता र भाजपाको सफल चुनाव रणनीतिले गर्दा भाजपाले हाल भारतका २९ राज्य मध्य २१ मा सरकार बनाउन सफल भएको छ । सन् २०१४ मा केन्द्रिय सत्तामा आउनु अघि उसको सात राज्यमा मात्र सरकार थियो ।लेनिनको शालिक ढालिएको केही घण्टा दक्षिणपन्थीहरुले सो घटनालाई न्यायोचीत ठह¥याउने प्रयासमा लागे । भाजपा नेता शुब्रमन्नियम स्वामीले रुसी नेतालाई आतङ्कवादीको आरोप लगाए । “यस्तो मान्छेको शालिक हाम्रो देशमा हुनु सहि हो?,” उनले प्रश्न गरेका थिए ।तर केही समयमै तनाव त्रिपुराबाहिर विस्तार भयो । कलकत्तामा विपक्षी समर्थकहरुले श्याम प्रसाद मुर्खजीको अर्धशालिकको अनुहार बिगारिदिए । १९५१ मा तत्कालिन कङ्ग्रेस सरकार छाडेर नयाँ पार्टी खोलेका मुर्खजीको सोही पार्टी कालान्तरमा भाजपामा विकसित भएको थियो । उनी हिन्दू राष्ट्रवादीहरुमाझ लोकप्रिय मानिन्छन् ।त्यसको केही पछि उत्तर प्रदेशको मिरुतमा दलित नेता अम्बेडरको शालिक भत्काइयो । आफ्ना नायकको मुर्तिमाथि भएको हमलाको विरोधमा स्थानीय दलितहरुले सडक बन्द गराए । प्रशासनले अम्बेडकरको शालिक पुनस्र्थापना गर्ने प्रण गरेपछि मात्र बन्द फिर्ता भएको थियो ।उग्र हिन्दू राष्ट्रवाद ब्राण्ड बोकेको भाजपाको विजयको लहरले भारतमा धार्मिक र जातिय अल्पसङ्ख्यक माथि घृणाको आक्रमण बढेको आलोचकहरुको भनाई रहेको छ ।आलोचकहरुले ‘शालिक युद्ध’लाई भारतमा बढेको असहिष्णुताको अर्को उदाहरण बताएका छन् । विपक्षी त्रिणमुल कङ्ग्रेसका नेता डेरेक ओब्रायनले भने, “यो अत्यन्त लज्जास्पद कुरा हो । हामी पनि लेनिनको दर्शनलाई समर्थन गर्दैनौँ तर, लडाईं राजनैतिक मैदानमा हुनुपर्छ ।”
