तमिलनाडुकाे जंगलमा, आगलागीमा ९ मृत्यु

काठमाडौं–शनिवार तमिल नाडुको कुरान्गानी जंगलमा भएको आगलागीमा कम्तीमा ९ जनाको मृत्यु भएको छ । यसलाई थेनी जिल्लाका कलेक्टर एम पल्लवी बलदेवले सोमबार पुष्टि गरे ।बचाव समूहले कम्तिमा ३६ जना मानिसहरु आगलागिको समय जंगलमा रहेको बताएका छन् । ती मध्य २४ जना चेन्नाईका थिए भने १२ जना तिरुप्पुरका थिए । तिनमा २६ महिला र ३ बालबालिका रहेको विपद व्यवस्थापन र न्युनिकरणका प्रमुख डा.के सत्यागोपालले बताए ।वन अधिकारीहरुले बनमा फसेकाहरु आगलागी शुरु भएपछि एक सुकेको खोलामा बसेको तर त्यहाँको सुकेको घाँसले छिट्टै आगो टिपेपछि सो हताहती भएको बताए । जिल्ला कलेक्टरले तीमध्य केही खाल्टोमा परेको बताए ।भारतीय हवाई सेनाको नेतृत्वमा भएको वृहद बचाउ अभियानमा २१ जनालाई उद्धार गरिएको थियो । राज्यका स्वास्थ सचिब जे राधाकृष्णनन्ले गम्भिर अवस्थामा रहेका १४ जनालाई थप उपचारको लागि राज्यका तीन अलग अलग हस्पिटल भर्ना गरिएको जानकारी दिए ।“ती सबैको अवस्था गम्भिर रहेको छ तर तीनलाई विज्ञहरुले उपचार गरिरहेका छन् ।”उनले भने ।चेन्नाई र ट्रिचीका प्रतिष्ठित प्लाष्टिक सर्जन र आकष्मिक व्यवस्थानका विज्ञ डाक्टरहरुलाई घाइते पदयात्रीको उपचार भइरहेको अस्पतालमा लगिएको स्वास्थ सचिवले भने ।  
