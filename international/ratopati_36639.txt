अर्को वर्ष मङ्गल यात्रा परीक्षण हुनेछ : इलोन मस्क

बीबीसी -“मलाई लाग्छ हामी छोटा उडानहरू गर्न सक्षम हुन्छौँ, आउ जाउ गर्न सक्ने उडान । अर्को वर्षको सुरुबाट ।” उनले अस्टिन टेक्सासमा सम्पन्न साउथ बाइ साउथ वेस्ट फेस्टिबलमा उपस्थित दर्शकलाई भने ।अर्को ‘सम्भावित’ विश्वयुद्ध सुरु हुनुअघि मानिसहरू उक्त रातो ग्रहमा पुग्नु महत्वपूर्ण हुने उनले बताए ।मङ्गल ग्रहमा बस्ने बस्तीले आणविक युद्ध भएर पृथ्वीमा जीवन नास भएमा अर्को लामो अन्धकारको युगको सम्भावनालाई न्यूनीकरण गर्ने उनले सुनाए ।तर समयका मामिलामा बदनाम मस्कले थपे “तर कहिले काहीँ मेरो समयतालिकामा केही तल माथि... तपाईंहरूलाई थाहै छ ।”मक्सका लागि हाल भने उनको ‘मोडेल ३ टेस्ला’ कार मागअनुसार बजारमा पुर्याउने दबाब रहेको छ । उनको कार कम्पनी टेस्ला सो कारको उत्पादन लक्ष्यभन्दा निक्कै पछाडि रहेको छ ।मङ्गलमा जीवनइलोन मस्क निःशन्देह सिलिकन भ्याली, सम्भवत विश्वकै सबैभन्दा रोचक व्यापारी हुन् । उनको एकल प्रयासले मात्र अन्तरिक्ष दौड पुनः सुरु भएको छ ।रकेट परीक्षणको शृङ्खलाबद्ध असफलतापछि र लगभग टाटपल्टिने अवस्थामा पुगेको उनको रकेट कम्पनी स्पेस–एक्सले यही फेब्रुअरीमा विश्वको सबैभन्दा ठूलो रकेट ‘फाल्कोन हेभी’ सफलतापूर्वक उडाएर विश्वलाई अचम्मित बनायो ।उनको रकेट उद्योगको अन्तिम लक्ष्य निश्चय पनि मङ्गलमा बस्ती बसाउने हो । ‘फाल्कोन हेभी’को प्रक्षेपणको समय उनले मङ्गल ग्रहमा बस्ने बस्ती कस्तो सामाज हुनुपर्छ भन्ने खाका प्रस्तुत गरे ।“मलाई लाग्छ मङ्गल ग्रहमा प्रत्यक्ष लोकतन्त्रिक सरकार हुनेछ– समाजका हरेक सदस्य संसदमा प्रतिनिधि रहने खालको लोकतन्त्र जुन प्राचीन समयमा रोम शहर–राज्यमा अभ्यासमा थियो ।” उनले भने । “हरेक व्यक्तिले उठेका प्रत्येक मुद्दामा भोट हाल्नेछन् ।”मङ्गलको बस्ती मस्कको नजरमा अत्यन्त आवश्यक रहेको छ । यसले मात्र मानव जातिको अस्तित्वलाई सुनिश्चिता प्रदान गर्ने उनलाई लाग्छ ।“फेरि अर्को विश्वयुद्ध हुँदैन भन्ने मलाई लाग्दैन ।” उनले भने ।“विगत हेर्ने हो भने यो इतिहासको प्रवृत्ति रहेको छ ।”ठट्टा गर्दै मस्कले आफू पूर्णतः शून्यबाट नयाँ उद्योग खोल्ने सम्भावनामा उत्साही रहेको बताए । मङ्गल ग्रहमा नि त पिज्जा चाहिन्छ र एक दिन मानिसहरू मङ्गल ग्रहको बारमा पिइरहेको हुनेछन् ।अत्यन्त आवश्यक विगतमा पटक पटक भनेका आफ्नो चिन्ता दोहोर्याउँदै मक्सले भने “मानव जीवनका लागि आणविक बमभन्दा ठूलो अस्तित्वको खतरा ‘आर्टिफिसिएल इन्टलिजेन्स (ए.आई)’ बाट रहेको छ ।”ए.आई. विज्ञहरूले मस्कले ए.आई. बाटको खतरालाई बढाईचढाई गरिरहेको आरोपलाई पन्छाउँदै उनले भने– “ए.आई. आणविक बमभन्दा निक्कै खतरनाक छन् ।”“यिनबाट सर्वसाधरणलाई गम्भीर खतरा छ । ए.आई.बाट हुनसक्ने खतराबारे नियमन गर्न एक अलग सार्वजनिक निकायको चाहिन्छ । यो अत्यन्त आवश्यक छ । तर हामी यसप्रति बेवास्ता गरिरहेका छौं । यो बहुलापन हो ।” उनले भने ।इलोन मस्कबारे तपाईंको धारणा मङ्गलमा जीवन बसाउने उनको दाबीलाई विश्वास गर्नुहुन्छ कि हुन्न त्यसमा निर्भर गर्छ ।तर पनि मस्कबारे आम धारणा भने उनी उच्च कोटीको स्वप्नजीवी हुन् र उनले प्रयास गरेनन् र मङ्गलग्रह पुर्याएनन् भने हामीलाई अरू कसले पुर्याउँछ र भन्ने पनि छ ।  
