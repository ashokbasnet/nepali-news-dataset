रुसी राष्ट्रपति पुटिनले सुनाए आफ्नो कार्यकालको सबैभन्दा ठूलो उपलब्धी

एजेन्सी– रुसी राष्ट्रपति भ्लादिमिर पुटिनले रुसमा आफ्नो कार्यकालको उपलब्धि देशको आर्थिक विकास भएको दाबी गरेका छन् ।  उनले आफ्नो कार्यकालमा रुसको आर्थिक विकास दोब्बर नै भएको दाबी गरेका छन् ।  राष्ट्रपति पुटिनले अमेरिकी ब्रोडकास्टर एनबिसीलाई हालै दिएको एक अन्तरवार्तामा सो दाबी गर्नुभएको समाचारमा जनाइएको छ ।  उनले सो अन्तरवार्तामा भनेका छन्– हाम्रो ठूलो उपलब्धि भनेको यही हो कि हामीले यस अवधिमा देशको आर्थिक विकासमा ठूलो बृद्धि गरेका छौँ र यसलाई रुसी जनताले पनि प्रत्यक्ष रुपमा अनूभूति गर्न पाएका छन् ।  उनले रुसको अर्थतन्त्रमा अभूतपूर्व रुपमा परिवर्तन भएको र यो गएका केही वर्षयता निकै उपलब्धिमूलक रहेको पनि बताए । देशमा भएको आर्थिक बृद्धिका कारण रुसमा गरिबीको रेखामुनी रहेको जनसंख्या पनि घटेको दाबी उनले आग्रह गरे । उनले भनेका छन्– देशमा उल्लखनीय रुपमा आर्थिक विकास जारी छ र यसले गर्दा यहाँको गरिबी पनि आधाले घटेको छ ।  राष्ट्रपति पुटिनले हामीले देशको गरिबीलाई कम गर्न गरिब र धनीबीचको अन्तरलाई कम गर्ने कार्यक्रमहरु सुरु गरिएको पनि सो अन्तरवार्तामा बताएका छन् ।   
