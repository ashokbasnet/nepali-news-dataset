विकसित चीनले विश्वलाई हरेक हिसाबमा योगदान गर्न सक्छ :  चिनियाँ विदेशमन्त्री

काठमाडौं–सन् २०१८ मार्च ८ मा चीनमा १३ औं राष्ट्रिय जन कङ्ग्रेसको पहिलो सेसनले पत्रकार सम्मेलन आयोजना गर्यो । सो क्रममा चिनिया विदेशमन्त्री वाङ्ग यीले पत्रकारले उठाएको प्रश्नको उत्तर दिएको थिए । ६ सय चिनिया र विदेशी पत्रकार उपस्थीत पत्रकार सम्मेलनमा वाङ्गले दुई घण्टासम्म पत्रकारले सोधेका प्रश्नहरुको जवाफ दिए ।अधिकाशं प्रश्न भावि दिनमा चीनले लिने विदेशी कुटनीतिसँग सम्बन्धीत थिए ।पहिलो प्रश्नको उत्तर दिदै उनले यो वर्ष चीनमा आयोजना हुने चार ठूला कार्यक्रमहरुको जानकारी दिएका थिए । विदेश मन्त्रीका अनुसार यो वर्ष चीनमा बोआओ एशिया वार्षिक सम्मेलन, सांघाई सहकार्य सस्था बैठक , चीन–अफ्रिका सहकार्य मञ्चको वैठक र पहिलो चीन अन्तराष्ट्रिय निर्यात एक्स्पो हुदैछ ।हाल चर्चा रहेको उत्तर करिया र अमेरीकाबीच हुने भनिएको वार्तामा चीनको के भुमिका हुनेछ भनि सोधिएको प्रश्नको उत्तर दिदैं उनले चीनको पहिलेदेखि कारियाली प्रायद्विपमा शान्ति हुनुपर्ने अडान रहेको बताए । उत्तर कोरियाले आणविक परिक्षण स्थगित गरेर र दक्षिण कोरियाले शैन्य अभ्यास स्थगित गरेर यो हालको स्थीती आएकाले चीनले पहिलो देखि समास्या समाधानको लागि प्रस्ताव राखेको ‘स्थगनको लागि स्थगन’ सहि सुझाव रहेको प्रमाणित भएको बताए । उनले हाल कोरियाली प्रायद्विपले सहि बाटो लिएको र चीनले यो प्रयासलाई समार्थन गर्ने बताए । साथै वाङ्गले यो बेला संलग्न पक्षको इमान्दारिताको जाचँ हुने बेला भएको पनि उल्लेख गरे ।उनले सी जिनपिङ्ग राष्ट्रपति भएपछि हालसम्म ५७ राष्ट्रको राष्ट्रको भ्रमण गरेको जानकारी दिदैं यी राष्ट्रप्रमुखसँग प्रत्यक्ष भेट चीनको अन्तराष्ट्रिय उपस्थीत महसुस गराउने रणनीति अन्तर्गत भएको जानकारी दिए ।चीनको बढ्दो प्रभावलाई रोक्न अमेरीकाले सबै उपाय प्रयोग गर्ने भनेको छ नि यसमा के प्रतिक्रृया छ सोध्दा विदेशमन्त्रिले चीन र अमेरीकाले वृहद चासो साझेदारी गर्ने सम्झाउदै यी दुई देशको काधंमा विश्व शान्ति, स्थीरता र सम्बृद्धीको जिम्मेबारी रहेको बताए । उनले अमेरीकामा केहीलाई चीनले गरेको विकासले एक दिन अमेरीकालाई विस्थापित गर्ने डर रहेको उल्लेख गर्दै भने चीन अमेरीकाभन्दा फरक समाजबादी बाटोमा हिडिरहेकाले उसले अमेरीकाको स्थान लिने प्रश्नै नरहेको भनेर डरलाई सम्बोधन गर्ने प्रयास गरे । साथै उनले विकसित चीनले विश्वलाई हरेक हिसाबमा योगदान गर्न सक्ने तथ्य नभुल्न सम्झाए । चीनले आफ्नो पुरानो अहस्तक्षेप विदेश नीति छाडेको हो भन्ने प्रश्नमा वाङ्गले कुटनैतिक जवाफ दिए । उनले चीन आज क्षत्रिय र अन्तराष्ट्रिय मुद्दा समाधान गर्न सक्ने स्थानमा रहेकोले आफ्नो क्षमता अनुरुपको भुमिका खेल्न तयार रहेको बताए । यद्यपी चीनको सार्वभौम राष्ट्रको आन्तरिक मामलामा हस्तक्षेप नगर्ने प्रतिवद्धता कायम रहेको उल्लेख गरे ।मार्च १८मा हुन लागेको रुसी राष्ट्रपतिको निर्वाचनलाई जोडेर रुस चीनको सम्बन्धबारे सोधिएको प्रश्नमा वाङ्गले रुसी जनताले निर्वाचनमा सही उमेद्वार छान्नेमा चीन विश्वस्त रहेको बताउदै चिनिया विदेशमन्त्रीले रुस चीनको सम्बन्ध पहाडझैं अटल रहेको बताए । उनले चीन र रुसको सम्बन्धको सीमा आकास मात्र रहेकाले अझ दुई बीचको सम्बन्धमा धेरै गर्न सकिने बताए ।एक प्रश्नको जवाफमा उनले पश्चिमी राष्ट्रहरुले चीनको विकासलाई शुरुमा जतिबेलै संकट आउने भनेर तर्साएको र त्यसले काम नगरेपछि हाल खतराको रुपमा हाउगुजी बनाइरहेको बताए । तर चीनको दुवै चित्रण गलत भएको र चीनको विकासमा कोहीले खतरा महसुस गर्नु नपर्ने बताए । उनले चीनको रोड तथा बेल्ट इनिसियटिभ, दक्षिण अमेरीकी राष्ट्रहरुसँग बढेको सम्बन्धलाई पश्चिमी राष्ट्रलाई शङ्काको हिसाबले नहेर्न आग्रह गरे ।एक प्रश्नको उत्तरमा उनले अफ्रिकासँग चीनको बढ्दो सम्बन्धको चर्चा गरे भने अर्को प्रश्नको जवाफमा ताइवान चीनको अभिन्न भुभाग भएकाले ताइवानसँगको द्विपक्षीय सम्बन्ध रहेका राष्ट्रले त्यसलाई टुटाएर चीनसँगमात्र सम्बन्ध कायम गर्न आग्रह गरे ।जापानसँगको सम्बन्ध सुधारको दिशामा रहेको बताएका वाङ्गले भारतसँग भने अघिल्लो वर्ष तनावपूर्ण सम्बन्ध रहेको स्वीकार गर्दै चीन यसमा सुधार गर्न सकारात्मक रहेकाले आगामी दिन भारतको कदममा भर पर्ने जवाफ दिए ।त्यस्तै उनले अर्को प्रश्नहरुमा चीनले युरोपेली संघसँगको सम्बन्धलाई गम्भिर रुपमा लिएको बताउदै, चीन युरोपेली संघका सदस्यबीच बलियो सम्बन्धको पक्षमा रहेको जवाफ दिए । सम्मेलनमा विदेशमन्त्री वाङ्गले चीनमा बढेको सम्बृद्धीसँगै यसका नागरिकहरु बाहिर घुम्न जाने क्रम बढेपछि चीन सरकार विदेशी भुमीमा आफ्ना नागरिकको सुरक्षामा गम्भिर रहेको बताउदै तिनको सुरक्षा प्रत्याभुत गर्न अपनाएका कदमहरु पनि उल्लेख गरे ।
