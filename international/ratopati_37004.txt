रुसी जासुस, जसले पाए ‘गद्दारी’को सजाय ?

‘सपिङ केन्द्रको नजिक एक बेन्चमा उनीहरू अनौठो व्यवहार गरिरहेका थिए । पुरुषले आफ्नो हात आकासतिर फर्काएका थिए ।’‘महिलालाई हेर्दा ऊ मरिसकेकी जस्ती देखिन्थी । म मद्दतका लागि जानुपर्छ लागेर अघि बढ्न लागेको थिएँ तर...’यो घटना बेलायतको सेल्सबरीमा रहेको एक सपिङ केन्द्र अघिको हो । त्यहाँ उपस्थित मानिसहरूले यसको जानकारी तत्काल पुलिसलाई दिए ।घटनास्थलमा उपस्थित प्रत्यक्षदर्शीबाट प्राप्त जानकारीअनुसार यिनलाई विष दिइएको आशङ्का गरिएको छ ।दुवैलाई अस्पतालमा भर्ती गरिएको छ । दुवै कुनै अज्ञात पदार्थको सम्पर्कमा आएर बिरामी भएको बताइन्छ । यो आइतबारको घटना हो । दुवैको शरीरमा कुनै किसिमको घाउचोट पाइएको छैन तर अवस्था भने निक्कै चिन्ताजनक बताइएको छ । पुलिसले होसियारी अपनाउँदै नजिक रहेका जिन्जी रेस्टुराँको बन्द गरेका छन् । पुलिसले यो घटनाको जिम्मेवार मानिस पत्ता लगाउन जाँच गरिरहेको छ ?को हुन् सर्गेई स्क्रिपल ?बेलायतको सेल्सबरीस्थित सपिङ केन्द्र नजिक यो अवस्थामा भेटिएका व्यक्ति कुनै सामान्य मानिस थिएन । छटपटाइरहेका पुरुष ६६ वर्षीया सर्गेई स्क्रिपल थिए र साथमा रहेकी ३३ वर्षे महिला उनकी छोरी युलिया स्क्रिपल थिइन । सर्गेई कुनै समय रुसी सेनाको सैन्य गुप्तचरीमा कर्नल थिए । सेनामा भर्ती हुने प्रत्येक युवाको यो पदमा पुग्ने सपना हुने गर्छ ।तर एक रुसी जासुसका अतिरिक्त सर्गेई स्क्रिपलको नाम बेइमानीसँग जोडिएको छ ।कर्नलको जागिरबाट अवकासमा बसेका सर्गेई स्क्रिपललाई सन् २००६ मा बेलायतका लागि जाजुसी गरेको आरोपमा पक्राउ गरियो । पछि यसका लागि उनलाई १३ वर्षको सजाय सुनाइयो । सर्गेई स्क्रिपललाई बेलायतको गुप्तचर एजेन्सी एमआई–१६ लाई रुसको युरोपमा खटिएका गुप्तचर एजेन्टको जानकारी प्रदान गरिएको आरोपमा सो सजाय दिइएको थियो ।रुसले दाबी गरेको छ कि एमआई–१६ ले सर्गेई स्क्रिपललाई यो जासुसी जानकारीका लागि एक लाख अमेरिकी डलर तिरेको थियो ।रुसी अनुसन्धानबाट सर्गेईले सन् १९९० देखि एमआई–१६ यी जानकारी दिइरहेको पाइएको थियो ।त्यसो भए कसरी छुटे सर्गेई ?सन् २०१० मा रुस र अमेरिकाको बीचमा चार जासुसको साटफेर भएको थियो । सर्गेई यो चार जासुसमा सामेल थिए ।यसको बदलामा एफबीआईले पनि १० रुसी जासुसीहरूलाई मुक्त गरेको थियो । यो साटफेरको केही समयपछि नै सर्गेई बेलायत आएको मानिन्छ । उनलाई बेलायतको शरण दिएको थियो ।बेलायतको प्रतिक्रिया घटनामा प्रयोग भएको अत्यन्त खतरानाक रसायन रसियामा बनेको पाइएको भन्दै बेलायत सरकारले रसियासँग स्पष्टोक्ति मागेको थियो । जवाफमा रसियाले घटनामा आफ्नो कुनै संलग्नता नभएको बताएपछि बेलायतले रुसमाथि कूटनीतिक कदम चालेको छ । बेलायत सरकारले बेलायतमा काम गरिरहेका २३ जना रुसी कूटनीतिज्ञलाई देश निकाला गरेको छ । बेलायती प्रधानमन्त्री थेरेसा मेले ती कूटनीतिज्ञलाई एक हप्ताभित्र आफ्नो देश छाड्न आदेश दिएकी छिन् । बेलायतबाट रुसी कूटनीतिज्ञको यो स्तरको निस्काशन सन् १९८५ पछिको ठूलो हो । सो समय ३१ जना कूटनीतिज्ञलाई देश निकाला गरिएको थियो । यसका साथै बेलायती प्रधानमन्त्रीले रुसी विदेश मन्त्रीलाई दिएको बेलायत भ्रमणको निमन्त्रणा पनि रद्द गरेकी छिन् । यस अतिरिक्त तीन महिनापछि रसियामा हुन लागेको फुटबल विश्वकपमा बेलायती महारानीले जनाउने भनिएको सहभागी पनि अब नहुने भएको छ ।आफ्नो सरकारको निर्णय संयुक्त राष्ट्रको सुरक्षा परिषद्मा सुनाउँदै सयुक्त राष्ट्रका लागि बेलायती सहायक राजदूत जोनाथन एलेनले रसियाले रासायनिक हतियार नियन्त्रणसम्बन्धी अधिसन्धिको उलङ्घन गरेको आरोप लगाए ।बेलायतको कारवाहीपछि प्रतिक्रिया दिँदै संयुक्त राष्ट्रका लागि रुसी राजदूत भ्यासिली नेवेन्ज्याले पुन रसियाको संलग्नता अस्वीकार गरे । उनले बेलायतलाई आफ्नो आरोेप पुष्टि गर्ने प्रमाण दिन माग गरे । अमेरिकाले भने बेलायतको कूटनीति कारबाहीको समर्थन गरेको छ । सयुंक्त राष्ट्रका लागि अमेरिकी राजदूत निक्की हालेले अमेरिका र बेलायतबीच रहेको विशेष सम्बन्धको उल्लेख गर्दै अमेरिका सधैं बेलायतको साथमा रहने बताइन् ।  
