श्रीमतीप्रति कति क्रूर थिए अल्बर्ट आइन्स्टाइन ?

बीबीसी-दुनियाँका केही सर्वश्रेष्ठ वैज्ञानिकहरूको कुरा गर्ने हो भने आज पनि त्यसमा अल्बर्ट आइन्स्टाइनको नाम अगाडि आउँछ । १४ मार्च १८७९ मा जन्मेका आइन्स्टाइको १८ अप्रेल १९५५ मा मृत्यु भएको थियो । स्टिफन हकिङ्सझैँ आइन्स्टाइनको जीवन पनि ७६ वर्षको आयु रह्यो । भौतिकशास्त्रका सर्वश्रेष्ठ वैज्ञानिक मानिने आइन्स्टाइनको निजी जीवन त्यति सफल थिएन । २०१२ मा लेखक वाल्टर इसाकसनले आफ्नो पुस्तक ‘आइस्टाइन :हिज लाइफ एन्ड युनिभर्स’मा यस कुराको दाबी गरेका छन् ।उनले के लेखेका छन् भने दुनियाँको प्रख्यात वैज्ञानिकले आफ्नो निजी जीवन सफल बनाउनका लागि धेरै कोसिस गरे तर उनका लागि सम्भव भएन । जुन लडाइँ जित्न सकेनन् आइन्स्टाइनले वाल्टर इसाकसनले के लेखेका छन् भने आइन्स्टाइनले आफ्नो वैवाहिक जीवन बचाइराख्नका लागि कोसिस गरे तर उनका लागि यो लडाइँ सावित भयो, जसलाई उनले जित्न सकेनन् ।वास्तवमा प्रेमप्रति आइन्स्टाइनको व्यवहार यति हस्तक्षेपकारी थियो भन्ने त्यतिबेला मात्र बुझे जब उनले वैज्ञानिक मिलेवा मैरिकसँगे वैवाहिक जीवन अस्तव्यस्त भई केही कडा नियमको एउटा सूची जारी गरे । उनलाई यसले बच्चाका लागि भए पनि दुवै सँगै बस्न पाउने छाँै भन्ने विश्वास लागेको थियो । आइन्स्टाइनको सूचीब्रिटेनी पत्रिका डेली मेलले वाल्टर इसाकसनको पुस्तको आधारमा यो सूची छापेको थियो । यस्ता मागको सूची थियो, जसले मैरिक एक प्रेमिकाको सट्टा नौकारानी बन्थिन् ।पुस्तकमा उल्लेख भए अनुसार सन् १९१४ मा  आइन्स्टाइनले यो सूची लेख्न बाध्य भएका थिए । त्यो समय उनको श्रीमती मैरिकसँग उनको वैवाहिक जीवन असफल हँुदै छ भन्ने लागेको थियो । मैरिक युरोपका केही महिलामध्येमा गनिन्थिन्, जसले गणित र भौतिकशास्त्र पढेकी थिइन् । आइन्स्टाइनले के प्रस्ताव राखेका थिए भने श्रीमान श्रीमती दुवै बच्चाका लागि भए पनि एक साथ बस्नुपर्छ । तर उनको सूची आश्चर्य पार्ने खालको थियो । उनले यहाँसम्मको माग राखेका थिए, उनले आफ्नो श्रीमानका लागि नोकर्नीझैँ काम गर्नुपर्छ । त्यसको बदलामा उनले के आश गर्नु हुँदैन थियो भने उनले माया पाउने अथवा श्रीमानले उनको ध्यान राख्ने छन् । दुनियाँको सर्वश्रेष्ठ वैज्ञानिक आइन्स्टाइनले यस्ता माग राखेका थिए– मैरिकले उनको कोठा सफा राखून, उनका लागि तीन समयको खाना बनाऊन्, जुन उनले आफ्नै कोठामा खाने छन्, उनले कपडा पनि धोई दिऊन र पट्याई पनि राखून्  ।यति मात्र होइन आइस्टाइन के पनि चाहन्थे भने उनकी श्रीमती उनको बेडरुम र अध्ययन कोठा पनि सफाइ गरून् । तर उनले श्रीमतीलाई भने आफ्नो डेक्स प्रयोग गर्ने अनुमति पनि दिएका थिएनन् । आइन्स्टाइनका माग यहीँ सकिएनन् । प्रख्यात भौतिकशास्त्री बदलामा श्रीमतीलाई के पनि भन्छन् भने आफूसँग धेरै अपेक्षा नगर्नु । श्रीमती गर्न सक्दैनन् यी कुराहरूको आशायो सूचीअनुसार आइन्स्टाइनको भनाइ थियो, उनकी श्रीमतीले के आशा नगरून् भने उनीसँग आफूसँगै बसून्, उनीसँग घरभन्दा बाहिर जाऊन् ।आइन्स्टाइन उनले भन्नेबित्तिकै श्रीमतीले बोल्न बन्द गरून् भन्ने चाहन्थे । कतिसम्म भने आइन्स्टाइन उनले भन्ने बित्तिकै अवरोधबिना नै उनको बेडरुम  अथवा अध्ययन कक्षबाट तुरुन्त बाहिर जाऊन् भन्ने चाहन्थे । आइस्टाइनकी श्रीमतीले सुरुमा उनका मागसँग सहमति गरिन् पछि त्यही भयो जसको शङ्का उनलाई थियो ।केही महिनापछि मैरिकले आइस्टाइन बर्लिनमा छोडेर छोरा लिएर ज्युरिख आएर बस्न थालिन् ।पाँच वर्षपछि अथवा १९१९ मा उनले डिभोर्सका लागि निवेदन दिइन् र यसको अनुमति पनि मिल्यो । आइन्स्टाइनको बारेमा के पनि भनिन्छ भने उनको गर्लफ्रेन्ड थिइन् र सन् १९१२ देखि इलसा नामकी महिलासँग उनको सम्बन्ध थियो ।यद्यपि त्यो समय उनी पनि विवाहित थिइन । उनले डिभोर्सपछि १९१९ मा इलसासँग विवाह गरे ।तर एक पटक पुनः आफ्नो सेक्रेटरीकी छोरी न्युमैनससँग उनको नजिकको सम्बन्ध भयो ।
