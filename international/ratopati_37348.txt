आइतबार रसियामा राष्ट्रपति निर्वाचन, किन पुटिनले जित्ने पक्का छ ?

आइतबार (मार्च १८) रुसमा राष्ट्रपति निर्वाचन हुँदै छ । विश्वको सबैभन्दा ठूलो देशको सर्वोच्च पदका लागि आठ जनाले प्रतिस्पर्धा गर्दै छन् । वर्तमान राष्ट्रपति भ्लादिमिर पुटिन यो निर्वाचनका प्रमुख दाबेदार मानिन्छन् । उनको अलवा भ्लादिमिर झिरिनोभ्स्की (‘लिबरल डेमोक्रेटिक पार्टी अफ रसिया’बाट), बोरिस टिटोभ (व्यापारमैत्री पार्टी ‘पार्टी अफ द ग्रोथ’), सरगेई बबुरिन (पुरतनपन्थी पार्टी ‘अल–रसिया पुपुल्स युनियन’बाट), सोसल डेमोक्रेटिक पार्टी’ याब्लोको’का उम्मेदवार ग्रिगोरी याभ्लिन्स्की, ‘सिभिल इनिसियटिभ पार्टी’की सेनिया सोवचक उम्मेदवार रहेका छन् । यसका अतिरिक्त दुई कम्युनिस्ट पार्टीहरूले आफ्ना उम्मेदवार उठाएका छन् । ‘कम्युनिस्ट पार्टी अफ रसियन फेडरेसन’ले आफ्नो पार्टी सदस्य नरहेका पाभेल ग्रुडिनिनलाई उठाएको छ । सानो कम्युनिस्ट पार्टी कम्युनिस्ट अफ रसिया पार्टीले म्याक्सिम सुरेइकिनलाई उठाएको छ । सुरेइकिनको उम्मेदवारीलाई कम्युनिस्ट पार्टीका उम्मेदवारको भोट काट्नका लागि क्रेमलिन (राष्ट्रपति कार्यालय)ले उठाएको मानिन्छ । निर्वाचनमा उम्मेदवारीका लागि पहिलो चरणमा उम्मेदवारले विदेशी बैङ्कमा रहेको आफ्नो खाता बन्द गर्नु पर्नेछ । साथै उम्मेदवारले आफ्नो आय र सम्पत्तिको पूर्ण विवरण केन्द्रीय निर्वाचन आयोगलाई बुझाउनुपर्नेछ ।दोस्रो चरणमा संसदमा नरहेको पार्टीका उम्मेदवारले १ लाख हस्ताक्षर बुझाउनुपर्ने हुन्छ भने स्वतन्त्र उम्मेदवारले ३ लाख हस्ताक्षर बुझाउनुपर्छ । संसदमा प्रतिनिधि रहेका उम्मेदवारले भने हस्ताक्षर बुझाउनु पर्दैन । बुझाएका हस्ताक्षरमध्ये ५ प्रतिशत मात्र पनि हस्ताक्षर जाली निस्किएमा उम्मेदवारी रद्द हुने व्यवस्था रहेको छ । पुटिनको योजना रिपोर्टहरूको अनुसार क्रेमलिनले निर्वाचनमा ७० प्रतिशत मत खस्ने अनुमान गरेको छ । उसले खसेको कुल मतमध्ये ७० प्रतिशत भोट पुटिनको पक्षमा परोस भन्ने चाहेको छ ।पुटिनले यो पटक स्वतन्त्र उम्मेदवारी दिएका छन् । योअघिका तीन चुनावमा उनी ‘युनाइटेड रसिया पार्टी’का उम्मेदवारका रूपमा उठेका थिए । पुटिनको लोकप्रियता युनाइटेड पार्टीको भन्दा निक्कै बढी भएकाले यसले उनलाई असर पार्नेछैन । २०१८ मार्चमा गरिएको पछिल्लो सर्वेक्षणले ५२ प्रतिशत रुसीहरू युनाइटेड रसिया पार्टीप्रति सकारात्मक रहेको देखाउँदा ८० प्रतिशत जनता पुटिनप्रति सकारात्मक रहेको देखिएको थियो ।मार्च ९ मा सार्वजनिक अर्को सर्वेक्षणको परिणाममा पुटिनको पक्षमा ६९ प्रतिशत भोट खस्ने देखिएको छ । सर्वेक्षणले उनको निकटतम प्रतिद्वन्दीको पक्षमाा ७ प्रतिशत मात्र भोट आउने देखाएको छ । कम्युनिस्ट पार्टीका उम्मेदवार ग्रुद्दिनिन उनका निकटतम प्रतिद्वन्द्वी हुने कुरा सर्वेक्षणमा उल्लेख छ । उनलाई ५ प्रतिशत भोट पाएर झिरिनोभ्स्कीले पछ्याउने देखिएको छ । त्यसपछि उल्लेखनिय भोट सोवचकले पाउने देखिएको छ । आगामी निर्वाचनमा सोबचकले २ प्रतिशत भोट पाउने सर्वेक्षणले देखाएको छ । बाँकी उम्मेदवारले १ प्रतिशत  र त्योभन्दा पनि थोरै भोट पाउने देखिएको छ ।यो मत सर्वेक्षण अनुरूप नै मत परिणाम आएमा मार्च १८ को पहिलो चरणको चुनावमै राष्ट्रपति निर्वाचित हुनेछन् । कुनै उम्मेदवारले ५० प्रतिशत भोट नपाएमा मात्र पहिलो चरणको निर्वाचन भएको तीन हप्तापछि दोस्रो चरणको निर्वाचन हुनेछ । तर रुसको राजनीतिक इतिहासमा यो विरलैको घटना हो । सोभियत सङ्घको पतनपछि भएका ६ राष्ट्रपति निवार्चनमा एक पटक मात्र दोस्रो चरणको निर्वाचन भएको छ । सोभियत सङ्घको पतनपछि रुसमा अन्यौलता र अराजकता बढेको थियो । १९९० देखि पुटिनले शासन सम्हालेको सन् २००० सम्मको अवधिलाई केहीले ‘वाइल्ड रसिया’ नाम दिन्छन् (कानुनविहीन अवस्था अमेरिकाको पश्चिमी तट वरपरको कथा समेट्न् ‘वाइल्ड वेस्ट’ फिल्मबाट साभार) ।सन् १९९६ को पहिलो चरणको निर्वाचनमा कुनै उम्मेदवारले ५० प्रतिशत मत नल्याएपछि दोस्रो चरणको निर्वाचन भएको थियो । त्यसमा तत्कालीन राष्ट्रपति बोरिस ऐलसिन र विपक्षी कम्युनिस्ट पार्टीका उम्मेदवार दोस्रो चरणको निवार्चनमा गएका थिए । पहिलो चरणको निर्वाचनमा सबैभन्दा धेरै मत ल्याएका गेन्नडी जुगानोब दोस्रो चरणमा ऐलसिनसँग पराजित भएका थिए ।किन लोकप्रिय छन् पुटिन : ‘वाइल्ड’ रसियालाई सुरक्षित अवतरणको जससोभियत सङ्घको पतनपछि रुसमा अन्यौलता र अराजकता बढेको थियो । १९९० देखि पुटिनले शासन सम्हालेको सन् २००० सम्मको अवधिलाई केहीले ‘वाइल्ड रसिया’ नाम दिन्छन् (कानुनविहीन अवस्था अमेरिकाको पश्चिमी तट वरपरको कथा समेट्न् ‘वाइल्ड वेस्ट’ फिल्मबाट साभार) ।अन्यौलता र अराजकता राजनीतिक, मानसिक, रूपमा मात्र होइन आर्थिक रूपमा पनि छाएको थियो । यसका कारणले ठूलो सङ्ख्यामा उद्योगधन्दाहरू बन्द भए । यसले उत्तिकै ठूलो सङ्ख्यामा बेरोजगारी सिर्जना गर्यो । यसका कारणले रसियामा आम गरिबीको निम्तिएको थियो । आम गरिबीको समयमा कमजोर राज्य प्रशासनका कारण आपराधिक माफिया समूहरू जन्मे । १९९० को दशकमा रसियाका ठूला सहरहरूमा आफ्नो वर्चस्व कायम गर्न लडिरहेका माफियाहरूबीच दिनद अहाडै सडकमाझमा गोली हानाहान हुन्थ्यो ।‘जन्मदेखि मृत्य’ुसम्म राज्यबाट सामाजिक सुरक्षा पाउने राज्य प्रणाली भएको सोभियत सङ्घको पतनसँगै समाजिक सुरक्षाको पूर्ण अन्त्य भएको थियो । बेरोजगारीबीच सामाजिक सुरक्षा नहँुदा सोभियतकालीन समयमा राज्यको कठोर नियमनका कारण शून्यमा रहेको वेश्यावृत्ति ह्वात्तै आकासियो । त्यसमाथि मुस्लिम बहुल चेचेनियाले आफूलाई स्वतन्त्र घोषणा गरेर मस्कोमा दबाब बनाउन रुसका प्रमुख सहरहरूमा आतङ्कवादी हमला गर्न सुरु गर्यो । यसले रुसका सहरी इलाकामा नित्य डरको मानसिकता थियोे । समयसँगै यी सब समस्या घटनुको सट्टा झनझन बढिरहेको थियो । समस्या कतिसम्म विकराल थियो भने आम निरासाका कारण आत्महत्या बढिरहेको थियो, युवाहरूको ठूलो समूह पश्चिमी मुलुक पलायन भयो । अत्यन्त निराश वातावरणका कारण मानिसहरूले बच्चा जन्माउन छाडेकाले सो समयमा जनसङ्ख्यामा उलेख्य कमी आएको थियो ।पुटिनको पहिलो कार्यकाल निक्कै सफल रह्यो । उनले कायम गरेको शान्ति सुरक्षाले देशमा लगानी बढायो । उद्योगहरू उलेख्य मात्रामा बढे । उद्योगसँगै उत्पादन, निर्माण, आय, ऋण बढे । यही समय विश्वव्यापी रूपमा बढेके पेट्रोलियम पदार्थको मूल्य बढ्दा पेट्रोलियम पदार्थको विशाल भण्डार रहेको रुसले मनग्य आय भित्र्यायो ।यही कारण सोभियत सङ्घको पतनमा प्रमुख भूमिका खेलेर नायकजस्तो वाहवाही पाएका बोरिस ऐलसिन दोस्रो पटकको राष्ट्रपति निर्वाचनमा पहिलो चरणको निवार्चनमा कम्युनिस्ट पार्टीका उम्मेदवारसँग पराजित भएका थिए । दोस्रो चरणको निर्वाचनमा विजयी भए पनि उनको दोस्रो कार्यकालमा पनि सुधारको कुनै लक्षण देखिएन । लोकप्रियता शून्यमा झरिसकेको रिपोर्ट माझ बोरिस एलसिनले आफ्नो दोस्रो कार्यकालको अन्तिमतिर डिसेम्बर १९९९ एलसिनले राजीनामा दिए । राष्ट्रपतिबाट निस्कँदै गर्दा एलसिन आफैले चार महिनाअघि मात्र प्रधानमन्त्रीमा ल्याएकोे पुटिनलाई कार्यवाहक राष्ट्रपति चुनेका थिए ।३ महिनापछि निर्वाचन गराउने जिम्मेवारी रहेको पुटिनको सरकार ‘निर्वाचन सरकार’ जस्तै थियो । तर राष्ट्रपति भएलगतै पुटिनले चेचेन विद्रोही र माफियाहरूविरुद्ध भीषण सैन्य कारवाही सुरु गरे । कारबाहीले व्यापक हताहती निम्त्याए पनि यो अभियान निक्कै सफल भयो । सहरहरू सुरक्षित भए । चेचेन विद्रोह लगभग निमिट्यान्न भयो । यो सफलताले पुटिनलाई रसियामा यति लोकप्रिय बनायो कि केही समयअघि सार्वजनिक रूपमा नामै नसुनिएका पुटिनले सन् २००० को राष्ट्रपति निर्वाचनमा ५३ प्रतिशत मत ल्याएर पहिलो चरणमै निर्वाचित भए । पुटिनको पहिलो कार्यकाल निक्कै सफल रह्यो । उनले कायम गरेको शान्ति सुरक्षाले देशमा लगानी बढायो । उद्योगहरू उलेख्य मात्रामा बढे । उद्योगसँगै उत्पादन, निर्माण, आय, ऋण बढे । यही समय विश्वव्यापी रूपमा बढेके पेट्रोलियम पदार्थको मूल्य बढ्दा पेट्रोलियम पदार्थको विशाल भण्डार रहेको रुसले मनग्य आय भित्र्यायो । पुटिनले आफ्नो शासनकालमा पेट्रोल उत्खनन बढाउनले र पाइपलाइनको विशाल सञ्जाल निर्माण गरेर ऊर्जाको भोको युरोपमा पुर्याउने नीति लिए ।यी सब प्रयासका प्रतिफल स्वरूप सन् २००० देखि सन् २००७ बीच रसियाले औसत ७ प्रतिशतको आर्थिक वृद्धि हासिल गर्यो । लामो समयको ऋणत्मक आर्थिक वृद्धिले आधा आकारको भइसकेको रुसी अर्थतन्त्र सन् २००७ मा १९ वर्षपछि १९८९ सोभियत सङ्घमा रहँदाको बराबर फर्काए । सन् २००५ सम्म रुसले आफूमाथि रहेको विशाल ऋण तिरिसकेको थियो ।सन् २००४ को पुटिन सहभागी दोस्रो राष्ट्रपति निवार्चनमा उनले अभुतपूर्व ७१ प्रतिशत मत ल्याए । दोस्रो कार्यकालमा उनले पहिलो कार्यकालमा सुधार गरेको योजना जारी राखे । उनले यो समयमा विभिन्न सामाजिक सुरक्षाको कार्यक्रमहरू पनि ब्यँुताए । साथै यो समयमा पुटिनले अन्तर्राष्ट्रिय मञ्चमा रुसको हटेको भूमिका विस्तारै बढाउँदै लगे । रुसको संविधानमा राष्ट्रपतिको कार्यकालमा दुई पटकको सीमा लगाएकाले सन् २००८ को निर्वाचनमा उनी उठेनन् । २००८ को राष्ट्रपति निर्वाचनमा पुटिनले आफ्नो विश्वास पात्र दिमित्री मेद्भेदेभलाई उठाए । उनी भने सो समय प्रधानमन्त्री बने । उनी प्रधानमन्त्री रहँदा प्रधानमन्त्रीको कार्यलयको कार्यभारहरू बढाइएको थियो । सन् २०१२ को राष्ट्रपति निर्वाचनमा पुटिन पुनः उठे । उनको उम्मेदवारीमा व्यापक विरोध भयो । उनको उम्मेदवारीलाई गैरसंवैधानिक भनेर लिबरल समूहहरूले व्यापक विरोध गरे । तर उनले संविधानको दुई कार्यकालभन्दा बढी राष्ट्रपति हुन नपाउने प्रावाधानलाई दुई लगातार कार्यकाल पो नपाउने भनेर अपव्याख्या गरेर राष्ट्रपतिको उम्मेदवारी छाडेनन् । पश्चिमी मिडियाहरूले व्यापक धाँधली भएको भनिएको यो निर्वाचनमा पुटिन ६३.६ प्रतिशत भोट ल्याएर निर्वाचित भए । यो कार्यकालमा उनले संसदमा राष्ट्रपतिको कार्यकाल चार वर्षबाट बढाएर छ वर्ष बनाए ।  यो कार्यकालको सुरुतिर उनको विरोधमा निरन्तर सानातिना विरोध भइरहेको थियो तर सन् २०१४ मा युक्रेनमा रुसी समर्थक राष्ट्रपति आम विरोधबाट पदच्यूत भएपछि उनको लोकप्रियता पुनः वृद्धि भएको छ । सोभियत सङ्घ १५ राष्ट्रहरूको समूह भए पनि आकार, जनसङ्ख्या र केन्द्रको हिसाबले पनि रसिया सर्वैसर्वा हुनेगर्थो । सो समय रसिया दुई विश्वशक्तिमध्यै एक थियो । जनताको जिवनस्तर पनि उच्च स्तरको थियो । सोभियत सङ्घको विघटनसँगै रसियाको गिरेको अवस्थाले रुसी जनतामा निरासा आएको थियो ।धेरै रुसी जनताले पुटिनले विगतको रुसी वैभव र प्रतिष्ठा फिर्ता ल्याएको विश्वास गर्दछन् । पुटिनमा पनि सत्ताको महत्वकाङ्क्षा रहेकाले उनी आफैले सत्ता छाड्ने देखिँदै देखिँदैन । त्यसैले यो पटक पनि पुटिनको प्रतिस्पर्धा पुटिनसँग मात्र हुने देखिन्छ । अहिले नै पुटिन स्टालिनपछि सबैभन्दा धेरै शासन गर्ने नेता भइसकेका छन् र अर्को छ वर्षे पनि उनकै पोल्टामा पर्ने देखिन्छ ।एजेन्सीहरुको सहयोगमा  
