अर्को दुःखद खबर : युएस बंगला विमानको क्याप्टेनकी श्रीमतीलाई ‘ब्रेन स्ट्रोक’

काठमाडौं–त्रिभुवन अन्तर्राष्ट्रिय विमानस्थलमा भएको युएस बंगलाको विमान दुर्घटनामा क्याप्टेन अविद सुल्तानले ज्यान गुमाएको एक हप्ता पछि उनकी पत्नी अफसना खनामलाई पनि ‘ब्रेन स्ट्रोक’ भएको छ । अफसनालाई विहान ४ बजे बंगलादेशको उत्तरास्थित नीजि निवासमा ‘ब्रेन स्ट्रोक’भएको उनका आफन्तजनहरुले जनाएका छन् । आफन्तहरुको भनाई अनुसार उनलाई ढाकाको अरारगाउँस्थीत नेशनल इन्स्टीच्युट अफ न्युरोसाइन्स एण्ड हस्पिटलमा भर्ना गरिएको छ । डाक्टरहरुले बिहान सात बजे उनको शल्यक्रिया गरेको बङ्लादेशी समाचारपत्र डेली स्टारले लेखेको छ । पाइलट अविद सुल्तान र उनका चारै जना क्याविन सदस्यहरुको यु.एस.–बङ्ला विमान दुर्घटनामा मृत्यु भएको थियो । दुर्घटनामा २२ नेपाली ,२६ बंगलादेशी नागरिक र एक चिनियाँ नागरिकको पनि मृत्यु भएको थियो ।  
