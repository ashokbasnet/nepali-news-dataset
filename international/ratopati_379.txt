गोर्खाल्याण्डमा किन तनाव ? : जान्नुहोस् ५ महत्वपूर्ण कुरा

दार्जिलिङ – पश्चिम बंगाल सरकारले बंगला भाषालाई विद्यालयमा अनिवार्य बनाउने गरी अधिसूचना जारी गरेपछि दार्जिलिङमा अहिले तनाव जारी छ ।पछिल्लो हप्ता दार्जिलिङमा रहेको राजभवनमा क्याबिनेट मिटिङ चलिरहेको थियो । जसको अगाडि रहेको गोर्खा टेरिटोरियल एडमिनिस्ट्रेशनको कार्यालय रहेको छ जहाँ प्रदर्शन भइरहेको थियो ।क्याबिनेट मिटिङ पछि ढुंगामुढा भएको थियो भने सरकारी बस जलाइएको थियो ।गोर्खा जनमुक्ति मोर्चाको सदस्यमाथि आरोप छ, उनीहरुले प्रहरीमाथि हमला गरेका थिए । प्रहरीले स्थितिलाई नियन्त्रणमा लिनका लागि अश्रुग्याँस प्रयोग गर्नुपरेको थियो भने सेना पनि तैनाथ गर्न परेको थियो ।यसलगत्तै मोर्चाले बन्दको आह्वान गरेको छ । तर, अहिलेको सघंर्षको केन्द्रमा ममता बनर्जी र मोर्चाका नेता विमल गुरुङबीचको तनाव रहेको छ ।गोर्खाल्याण्डमा जारी पछिल्लो तनावबारे जान्नुपर्ने महत्वपूर्ण पाँच कुरा :१. गोर्खा जनुमक्ति मोर्चा र सरकारबीच किन तनाव भइरहेको छ ?पश्चिम बंगला सरकारले हालै मात्र एक अधिसूचना जारी गरेको छ जसमा विद्यालयमा बंगला भाषा पढ्न अनिवार्य बनाइएको छ । यसैको विरोधमा मोर्चाले दार्जिलिङ र कलिम्पोङ जिल्लामा प्रदर्शन गरिरहेको छ । यस मामिलामा ममता बनर्जी र विमल गुरुङबीच तनाव जारी छ ।यद्यपि, बनर्जीले यो आदेश पहाडी क्षेत्रमा अनिवार्य नभएको स्पष्ट पारिसकेकी छिन् । उनीहरुलाई यो विषय ऐच्छिक रहेको बताएकी छिन् । तर, मोर्चा यो मान्नका लागि तयार छैन ।२. गोर्खाल्याण्ड मुद्दामा ममताले निकै समर्थन गरेकी थिइन् । अहिले के भयो ?यो निकै पेचिलो मामिला हो । ममता बनर्जी जब सत्ता आइन्, त्यसपछि गोर्खाल्याण्ड सम्झौता पास भएको थियो । उनी त्यसपछि पहाडमा गएर मिटिङ गर्थिन् ।उनको योजना अनुसार नै गोर्खा जनमुक्ति मोर्चा अन्तरगत आउने सबै जनजाती जस्तै राई, लेपचा, शेर्पा आदिका लागि अलग अलग विकास बोर्ड बनाइएको छ ।जसअन्तरगत राज्य सरकारबाट आर्थिक सहयोग सिधै यिनै बोर्डमा जानेको गरेका छ । यसले गर्दा मोर्चाको महत्व कम हुन थालेको गुरुङको बुझाई छ  । यही कारण विमल गुरुङ र जिटिएलाई मोर्चाको नियन्त्रण खत्तम हुने डर पैदा भयो ।गोर्खाको नेतृत्वलाई ममता बनर्जीले उनीहरुको क्षेत्रमा हस्तक्षेप गरेको लागिरहेको बेला भएको राज्यको निर्णयले संघर्ष शुरु भएको हो ।३. कस्तो नेता हुन् गुरुङ ?विमल गुरुङ सुभाष घिसिङको जमानामा युवा नेता थिए । उनीसँग पहाडी क्षेत्रको यातायातको युनियन हेर्न जिम्मा थियो ।दार्जिलिङ गोर्खा हिल काउन्सिको प्रमुखको रुपमा २० वर्ष बिताएपछि घिसिङलाई सन् २००५ मा ‘केयर टेकर’ बनाइएको थियो । यसपछि घिसिङ र गुरुङको गुटबीच दुरी बढ्न थाल्यो । दुरी बढेसँगै सन् २००६–०७ मा गुरुङले गोर्खा मुक्ति मोर्चा नाम दिएर नयाँ पार्टी नै खोल्न पुगे ।यो स्पष्ट छ कि गोर्खा जनमुक्ति मोर्चाको जनाधारमा निकै नोक्सान भएको छ । गत महिना भएको नगर निगम चुनावमा टिएमसीको सभासद निर्वाचित भएका छन् । यसबाट स्पष्ट छ कि मोर्चाले धेरै जनसमर्थन गुमाएको छ । यसबाट मोर्चा सशंकित बनेको छ । उनीहरुको कोशिस छ कि यो प्रदर्शन धेरै बढोस् ।कसरी पहाडी क्षेत्रको जनप्रिय नेता बने विमल गुरुङ ?गुरुङले अखिल भारतीय संगीत प्रतियोगितामा कोलकाता प्रहरीका एक कन्सटेबललाई जिताउन त्यस क्षेत्रमा ठूलो प्रचार गरेका थिए । जसबाट उनलाई निकै फाइदा भएको थियो । यसपछि उनी सन् २००७–०८ मा पहाडको प्रमुख नेताका रुपमा स्थापित भए र विस्तारै घिसिङको पकडलाई कमजोर बनाउँदै गए । जनप्रिय नेताको रुपमा उदाएपछि उनले गोर्खाल्याण्डको माग गरे र सन् २०११ को जुलाईमा जिटिए सम्झौता पास भयो ।४. अब विवादको समाधान के ?यो स्पष्ट छ कि गोर्खा जनमुक्ति मोर्चाको जनाधारमा निकै नोक्सान भएको छ । गत महिना भएको नगर निगम चुनावमा टिएमसीको सभासद निर्वाचित भएका छन् । यसबाट स्पष्ट छ कि मोर्चाले धेरै जनसमर्थन गुमाएको छ । यसबाट मोर्चा सशंकित बनेको छ । उनीहरुको कोशिस छ कि यो प्रदर्शन धेरै बढोस् ।यही कारण सरकारी कार्यालय बन्दको घोषणा गरिएको छ भने निजी संस्थान खुला छ । यो प्रदर्शनबाट मोर्चाले आफ्नो समर्थन मापन गर्न खोजिरहेको छ । उता, ममता बनर्जीले पनि सीधै मुठभेडको संकेत दिइसकेकी छिन् ।५. के अब भिडन्त आमने सामनेको हुन्छ ?यो कुरा एक दुई दिनमा प्रष्ट हुनेछ । यो कुरा विमल गुरुङलाई कति समर्थन प्राप्त हुन्छ भन्ने कुरामा निर्भर गर्छ । राज्य सरकार गोर्खा टेरिटोरियल एडमिनिस्ट्रेशन र गोर्खा जनमुक्ति मोर्चाको अधिनमा रहेको नगर निगममा भएको आर्थिक अनियमिमताको आरोपपछि आर्थिक गतिविधिको अडिट गरिरहेको छ । जिटिएको कार्यालय पनि दुई महिनाका लागि शिलबन्दी गरिएको छ । यसकारण जिटिएका कुनै पनि सदस्यले अडिट हेर्न पाउने छैनन् ।सुभाष घिसिङका समर्थक र तृणमूल कङग्रेसबीच पनि सम्झौता भएको छ । उनीहरु विमल गुरुङको विरोध गरिरहेका छन् । उनीहरुको मद्दतबाट ममता पहाडी क्षेत्रमा पकड बनाउने कोशिस गरिरहेकी छिन् ।बिबिसी  
