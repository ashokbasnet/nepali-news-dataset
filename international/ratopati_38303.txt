विवाहको गिफ्ट खोल्दा बम पड्केर दुलाहाको मृत्यु : यो रहस्यमय घटनाले प्रहरी नै रनभुल्ल

भारतको एक शहरमा विवाहको गिफ्टमा लुकाइएको बम विष्फोट भएर  एक नव–विवाहित सफ्टवयर इन्जिनियरको मृत्यु भएको छ । घटनामा उनकी पत्नी गम्भीर घाइते भएकी छिन् । यो घटना भएको एक महिना बितिसक्दा पनि  प्रहरीले रहस्य पत्ता लगाउन सकेका छैन।विवाहको पाँच दिन पछि गत २३ फरवरीमा ओडिशाको पाटनागढमा अफ्नो नयाँ घरमा सफ्टवेयर इन्जिनियर सौम्य शेखर साहू र उनकी २२ वर्षीय पत्नी रीमा भान्छामा कुरा गरिरहेका थिए ।नवविवाहित जोडी के तरकारी बनाउने सल्लाह गरिरहेका समय सौम्यले आफ्नो घरको गेट बजेको सुने । एक डेलिभरी म्यान बाहिर उभिएको थियो । उसको हातमा सौम्यको नामको पार्सल थियो । बाक्साको बाहिर एक घोटिएको स्टीकरमा पठाउनेको नाम लेखिएको थियो । यसमा एस.पी. शर्मा, रायपुर (घटनास्थलबाट करिब २३० किलोमिटर टाढा रहेको शहर) लेखिएको थियो ।रीमा भान्छाघरमा पतिले खोल्दै गरेको बाकस सम्झदै भन्छिन् “पार्सललाई हरियो कागजले बेरिएको थियो । यसबाट एउटा सेतो धागो निस्किएको थियो । सोही समय पछाडिबाट उनकी ८५ वर्षिया हजुरआमा जेमामणि साहू पार्सलमा के आएको रहेछ भन्दै हेर्न आइन् ।”सौम्य शेखरले आफ्नो श्रीमतीलाई “यो विवाहको गिफ्टजस्तो देखिन्छ । तर यसलाई कसले पठाएको रहेछ , म त रायपुरमा कसैलाई चिन्दिन ” भने ।उनले धागो तानेलगत्तै मेघ गर्जेझैं भयो । भाञ्छामा ठूलो विष्फोट भयो । तीनै जना यसको असरले जमिनमा लडे । तीनको शरीरबाट रगत बग्न लाग्यो ।यो विष्फोटबाट छतको प्लास्टरमा चिरा प¥यो, वाटर प्युरिफायर फुट्यो । झ्याल फुटेर धुजाधुजा भयो । तीनै जना पीडाले छटपटाउन थाले थाल्यो । जेमामणि साहूको शरीरमा आगो लाग्यो । सौम्य शेखरले बेहोस हुनुभन्दा अगाडि कराउदै भने “बचाऊ, म मर्न लागें ।”रीमाले आफ्नो पतिको बोलि सुनेको त्यो अन्तिम समय थियो ।आगोले तीनको अनुहार र हात जलाएको थियो । उनको फोक्सोमा धुँवा भरिएको थियो र उनी श्वास लिनको लागि संघर्ष गरिरहेकी थिइन् । उनको कान चुईई कराइरहेको थियो । यही कारणले उनलेछिमेकीहरुले  भनेको स्पष्ट रुपमा सुन्न सकिरहेकी थिइनन् । सायद तीनले ग्यासको सिलिण्डर पड्केको हो कि भनेर सोधिरहेका जस्तो सम्झन्छिन् उनी ।उनको आखाँमा धुलोले छोपिएकाले दृश्य धमिलो हुदैँ गएको थियो । धरमराउदै बेडरुम पुगिन रीमा त्यसपछि रीमा धरमराउदै बेडरुम पुग्न सफल भइन् र स्थानीय कलेजमा प्रध्यानापक रहेकी आफ्नी सासुलाई कल गर्न फोन उठाइन् । तर कल गर्नुभन्दा पहिले नै उनी बेहोस भइन् ।  यसको केही मिनेटपछि खिचिएको भिडियो फुटेजमा छिमेकीहरुले तीनजना घाइतेहरुलाई तन्नामा उठाएर बाहिर रहेको एम्बुलेन्समा हालिरहेको देखिन्छ । सौम्य शेखर र जेमामणि साहूको अस्पताल लाने क्रममा मृत्यु भयो । दुवै जना ९०% शरीर जलेको थियो । रीमा सरकारी अस्पतालको वर्न वार्डको एक कोठामा विस्तारै ठीक हुँदैछिन् ।यो भीषण घटना घटेको एक महिनाभन्दा धेरै भइसकेको छ । तर सौम्य शेखरलाई कसले मारेको भन्ने कुराको अझै कुनै अत्तोपत्तो लागेको छैन ।  सौम्य र रीमाको पारिवारिक पृष्ठभूमी सौम्य र रीमाको एक वर्ष अघि मात्र टिकोटालो भएको थियो । रीमाको बुवा एक कपडा व्यापारी हुन् जसले रीमालाई आफ्नो भाईसँग मागेर पालेका थिए । उनलाई आफ्नो दुई छोराहरु पछि एक छोरी चाहिएको थियो र उनको भाइका तीन छोरीहरु थिए ।सौम्य शेखरका आमा बुवा दुवै कलेल टिचर छन् । उनका बुवा जीव विज्ञान पढाउथे र सौम्यले कम्प्युटर विज्ञान पढेको थिए । दुई महिना अघिमात्र उनको बेङ्गलुरुमा एक जापानी इलेक्ट्रोनिक कम्पनीमा काम पाएका थिए । यो कम्पनीमा जानु अघि उनले चण्डीगढ र मैसुरमा इन्फो–टेक कम्पनीहरुमा काम गरिसकेका थिए ।  एक अपरिचित फोन कल सौम्य शेखरका बुवा रबिन्द्र कुमार साहू(५७) ले भने “सौम्य बैङ्लुरुमा हुदाँ उनलाई एक पटक एक अपरिचित फोन आएको थियो । यो कल पछिल्लो वर्ष आएको थियो । रीमाले मलाई बताएकी थिइन कि दुई फोनमा कुरा गरिरहदाँ सौम्यलाई त्यो फोन आएको थियो । त्यो बेला सौम्यले रीमालाई होल्डमा राखेर उसँग कुरा गरे र पछि रीमालाई फोनमा उनलाई धम्क्याएको बताए । एक पुरुषले उनलाई फोनमा विवाह नगर्न धम्की थिएको थियो ।”“त्यसपछि उनीहरुले त्यस्तो फोन आएको उल्लेख गरेनन् । यही दौरान दुबैको विवाह भयो । हामीले त्यो फोन कलको बारेमा पुरै बिर्सिसकेका थियौं ।”  यो हत्यालाई लिएर दुई दर्जन जाँचकर्ताहरुले चार अलग अलग शहरहरुमा तीनका साथीहरु र आफन्तहरु समेत १०० भन्दा बढी मानिसहरुसँग सोधपुछ गरिसकेका छन् । तिनले मोबाइल फोन कल रेकर्डको अनुसन्धान गरे  र नवविवाहितहरुको ल्यापटप र फोनको पनि जाँच गरिसके ।   अपरिस्कृत बम पुलिसले हालसम्म यो पार्सल रायपुरबाट पठाएको पत्ता लगाएको छ । यसमा गलत नाम र ठेगाना लेखिएको थियो । हत्याराले यसको लागि ४०० भारु खर्च गरेको देखिएको छ । साथै उसले धेरै सावधानीसँग कुरियरको छनौट गरेको देखिन्छ । कुरियर कम्पनीको वरपर कुनै सीसीटीवी क्यामरा लगाइएको छैन, साथै पार्सललाई स्क्यान पनि गरिएको थिएन ।तीन वटा बस र चार जना कर्मचारी हुँदै पार्सल ६५० किलोमिटरको बाटो तय गरेर २० फेब्रुअरी पाटनगढ पुगेको थियो ।कुरियर कम्पनीका स्थानीय म्यानेजर दिलीप कुमार दासले भने “ डेलिभरी–म्यान त्यही साँझ सौम्य शेखरको घर पुगेको थियो । तर त्यहाँ रिसेप्सन पार्टी चलिरहेकाले उसले सामान नदिइ फर्केछ ।” अन्तमा उसले त्यसको तीन दिनपछि पार्सललाई गेटमा डेलिभरी गरेको थियो ।फोरेन्सिक विशेषज्ञ यो बम कति शक्तिशाली थियो भनेर पत्ता लगाउनमा लागेका छन् । जाँचकर्ताको भनाई अनुसार यो सुतरीको डोरीमा बेरिएको अपरिस्कृत बम थियो जुन विष्फोट पछि सेतो धुँवा निस्केको थियो । प्रहरीको थप आशंका प्रहरीले घटनालाई कतै तिरस्कृत प्रेमीले गराएको हो कि भनेर अनुसन्धान गरेको छ । साथै पुलिसले विवाहको केही दिन अघि सौम्य शेखरले किन आफ्नो फेसबुक एकाउण्ट डिलीट गरेर नयाँ अकाउण्ट खोले त्यसमा पनि जाँच गरिरहेको छ ।के यो साहू परिवारको सम्पत्तीलाई लिएर भएको हत्या थियो  ? जसको एक मात्र हकदार सौम्य शेखर मात्र थिए ।के यो हत्याको सम्बन्ध रीमाको माध्यामिक स्कूलको दौरान भएको एक विवादसँग रहेको छ  ? जब एक सहपाठीले उनलाई दुःख दिएको थियो र उनका बुवा आमाले यसको उजुरी स्कूलका प्रिन्सिपललाई दिएका थिए । तर यसको सम्भावना कमै रहेको छ किनकी यो घटना भएको ६ वर्ष भइसक्यो ।पुलिसले यस घटनालाई महत्व दिएर अनुसन्धान गरिरहेको छ।  
