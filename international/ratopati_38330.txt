सात दिनभित्रै मार्क जुकरवर्गले यसरी गुमाए १० अर्ब अमेरिकी डलर

क्याम्ब्रिज एनालिटिकाले ५ करोड फेसबुक प्रयोगकर्ताहरुको सूचना दुरुपयोग गरको समाचार सार्वजनिक भएसँगै फेसबुकको स्टकमा व्यापक गिरावट आयो । यो विवादले मार्क जुकरबर्गको सम्पत्तिमा पनि असर गरेको छ । फेसबुकका प्रमूख कार्यकारी अधिकृत रहेका जुकरवर्ग मुख्य सम्पत्ति भनेको फेसबुकमा रहेको उनको विशाल शेयर हो । उनीसँग फेसबुकको ४०.३ करोड कित्ता शेयर रहेको छ ।  त्यसैले फेसबुकको शेयर मूल्य घटेसँगै मार्कको सम्पत्तिमा पनि गिरावट आएको हो ।  शुक्रबार फेसबुकको शेयरमा आएको ५.५० अंकको गिरावटले एकै दिनमा जुकरबर्गले २ अर्ब डलर गुमाए ।  अघिल्लो हप्ताबाट फेसबुकको शेयर र जक्करवर्गको सम्पत्तिमा गिरावट हुन शुरु भएको थियो । फेसबुकको कार्यकारीको लागि यो साता खराब रह्यो । ब्लुमबर्गको अनुमान अनुसार मार्च ८ को दिन ७४.८ अर्ब अमेरिकी डलर रहेको मार्क जुकरबर्गको कुल सम्पत्ति घटेर मार्च १५ बिहिबार ६७.३ अमेरिकी डलर पुग्यो । यो गिरावट पछि पनि जुकरवर्ग विश्वको धनीहरुको सूचीमा भने शीर्ष दश भित्रै रहेका छन् । हाल पनि जुकरबर्ग सबैभन्दा धनिको सातौं स्थानमा रहेका छन् । फेसबुकले अघिल्लो शुक्रबार क्याम्ब्रिज एकालिटिकालाई निलम्बित गरेको घोषणा ग¥यो । यो संस्थाले विशाल फेसबुक प्रयोगकर्ताहरुबाट अनुमतिबिना सुचना लिएर प्राप्त जानकारीलाई एउटा यस्तो सफ्टवयर निर्माण गर्न प्रयोग गरेको थियो जसले मतदाताहरुलाई तिनको स्वभाव अनुरुप प्रभाव पार्न सकिने विज्ञापन पठाउन सक्थ्यो । यो विज्ञापनहरुले डोनाल्ड ट्रम्पको पक्षमा भोटर बढाएर उनलाई जिताउन सहयोग गरेको मानिन्छ ।   
