एलन मस्कले ‘डीलीट’ गरे फेसबुक एकाउण्ट

न्युयोर्क । ‘क्याम्ब्रिज एनालिटा काण्ड’पछि फेसबुक डिलिट गर्न भएको आवहान माझ एलन मस्कले आफ्नो कम्पनी ‘स्पेस–एक्स’ र ‘टेस्ला’का आधिकारीक फेसबुक पेजहरु डीलीट गरेका छन् ।ह्वाट्स–एपका सह–सस्थापक ब्राइन एक्टनले फेसबुक डिलिट गर्न गरेको आह्वान पछि मस्कले ट्वीटरमा ‘फेसबुक के हो’ भनेर प्रश्न गरेका थिए । त्यसपछि ट्वीटरका एक प्रयोगकर्ताले उनको कम्पनीको फेसबुकको बारेमा उल्लेख गरेका थिए ।त्यसमा मस्कले ‘स्पेस–एक्स’ र ‘टेस्ला’को आधिकारिक फेसबुक अकाउण्ट रहेको बारे जानकारी समेत नभएको दाबी गरे ।मस्कले टेस्लाको सोलार सिटीको फेसबुक एकाउण्ट पनि डिलिट गरेको जस्तो देखिन्छ । मस्क र मार्क जकरबर्गबीच पहलेको एक मुद्दाले फाटो ल्याएको थियो । सन् २०१६ मा मस्कको ‘स्पेस–एक्स’ रकेट फ्लोरिडामा उडाउने क्रममा विस्फोट भएको थियो । सो रकेटले फेसबुकको भू–उपग्रह पनि बोकिरहेको थियो । फेसबुकले त्यो भू–उपग्रहलाई अफ्रिका महादेशमा इन्टरनेट विस्तार गर्ने लक्ष राखेर अन्तरिक्षमा पठाउन लागेको थियो ।विस्फोट लगतै फेसबुकका प्रमुख कार्यकारी अधिकृत मार्क जक्करवर्गले फेसबुकमा लेखेका थिए “स्पेस–एक्सको उडानमा भएको विफलतामा हाम्रो भू–उपग्रह नष्ट भएकोमा म निक्कै निराश छु । यसले अफ्रिका महादेशभरका धेरै उद्यमी र अन्यहरुलाई सम्पर्क प्रदान गर्ने थियो । ”मस्कले ट्वीटरमा यो घटनालाई पनि सम्बोधन गरे । उनले यो घटनाको जिम्मेवारी लिए र आफूहरुले पछि फेसबुकलाई एक पटक निःशुल्क लञ्चको अबसर दिएर त्यसको मूल्य तिरेको बताए ।रिसर्च संस्था क्याम्ब्रिज एनालिकाले ५ करोड फेसबुक प्रयोगकर्ताका सूचना तिनको जानकारी बिना उपयोग गरेको समाचार सार्बजनिक भएपछि फेसबुक डीलिट गर्ने आभियान चर्को भएको छ ।डोनाल्ड ट्रम्पलाई राष्ट्रपति निर्वाचनमा जिताउन सहयोग गरेको आरोप लागेको क्याम्ब्रिज एनालिटिकाले आफूले त्यो समय लिएका सूचनाहरु नष्ट गरेको बताए पनि यो हप्ता आएको एक रिपोर्टले तिनीहरु अझै इन्टरनेटमा भेटिने बताएको छ ।  
