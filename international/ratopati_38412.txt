क्याटलोनियाका पूर्व राष्ट्रपति पुजिमोन्ट हिरासतमा : विरोधमा विशाल प्रदर्शन

काठमाडाै-युरोपियन पक्राउ आदेश जारी गरिएपछि क्याटेलोनियाका पूर्व राष्ट्रपति काल्र्स पुजिमोन्टलाई जमर्नी पुलिसले गिरफ्तार गरेको छ।स्पेनमा देशद्रोह र विद्रोहको आरोप लागेका पुजिमोन्टका वकिलले बताए अनुसार पुजिमोन्टलाई डेनमार्क हुदैं बेल्जियम फर्किने क्रममा गिरफ्तार गरिएको थियो ।पुजिमोन्ट बिहिबार फिनल्याण्डको भ्रमणमा गएका थिए । फिनल्याण्डको प्रशासनले उनलाई गिरफ्तार गर्ने प्रयास गरेको सुइको पाएपछि उनले शुक्रबार नै फिनल्याण्ड छाडेका थिए ।पछिल्लो वर्ष अक्टोबरमा क्याटेलोनियाको संसदले स्पेनबाट एक तर्फी रुपमा स्वतन्त्रता घोषणा गरेको थियो । त्यसबेला देखि पुजिमोन्ट बेल्जियमा स्वनिर्वासनमा बसिरहेका छन् ।शुक्रकार उनको विरुद्धमा यूरोपियन पक्राउन आदेश पुनः जारी गरिएको थियो ।स्पेनमा उनी माथि देशद्रोह र विद्रोहको आरोप प्रमाणित भएमा उनलाई ३० वर्षको जेल सजायँ हुनेछ ।जमर्नीका प्रहरीले बताएका छन् कि पुजिमोन्टलाई डेनमार्क–जर्मनी सीमा नजिक उत्तरी राज्य श्लीस्वी होजटाइनमा राजमार्ग अनुगमन गर्ने प्रहरीको समूहले पक्राउ गरेको थियो ।विरोधमा क्याटोलिया क्षेत्रमा विशाल प्रर्दशन आइतबार पुजिमोन्टको पक्राउको विरोधमा क्याटेलोनिया क्षेत्रका विभिन्न स्थानमा विरोध प्रदर्शन भएको छ ।सो क्रममा प्रदर्शनकारी र पुलिसबीच भएको झडपमा ८९ जना मानिस घाइते भएका छन् । प्रहरीले चार जना प्रदर्शनकारी पक्राउ परेको जानकारी दिएको छ । बार्सिलोनामा भएको प्रदर्शनमा प्रदर्शनकारीहरुले “राजनैतिक बन्दीहरुलाई मुक्त गर” र “यो युरोप लज्जास्पद भएको छ !” नारा लगाएका थिए । भिड युरोपेली आयोग र जर्मन बाणिज्यदुतावास तर्फ बढेको थियो ।स्पेनी सामाचर एजेन्सी इफेले बासिलोनामा भएको प्रदर्शनमा ५५,००० मानिसहरु रहेको अनुमान गरेको छ । पुजिमोन्ट कुनै समय मेयर रहेका गिरोना शहरमा पनि सानो विरोध कार्यक्रम आयोजना गरिएको थियो । केही प्रर्दशनकारीहरुले विभिन्न स्थानमा सकड अबरुद्ध गरेका थिए ।शुक्रबार नै क्याटोलोनियाको लागि राष्ट्रपति पदको नयाँ उमेद्वार जोर्डी दुरुलियालाई पक्राउ गरिएको थियो । यसले क्याटोलेनियामा स्थीति तनाबपूर्ण बनेको थियो । पुजिमोन्टको पक्राउले यसमा आगोमा घिउ थप्ने काम गरेको छ ।जोर्डि दुरुलियालाई स्पेनको सर्बोच्च अदालतको निर्णयमा पक्राउ गरिएको थियो । स्पेनको सर्बोच्च अदालतले शुक्रबार क्याटोलोनियालाई अलग राष्ट्र बनाउने आन्दोलनका २५ प्रमुख नेताहरुलाई पक्राउ गर्ने आदेश दिएको थियो । यो आदेशलाई क्याटोलोनियाको स्वतन्त्रता आन्दोलनको विरुद्ध एक गम्भिर धक्का मानिएको छ । लगभग पुरै नेतृत्वलाई अब ठूलो कानुनी लडाई लड्नुपर्छ ।अघिल्लो वर्ष भएको जनमत सङ्ग्रहले स्पेनबाट अलग हुने पक्षमा मत आएपछि त्यहाको संसदले त्यसलाई अनुमोदन गरेको थियो । त्यसपछि स्पेनको केन्द्रीय सरकारले क्याटोलोनिया सरकारलाई बर्खास्त गरेर केन्द्रको शासन लागु गरेको थियो ।त्यसको केही समयपछि भएको चुनावमा पुन स्वतन्त्रता पक्षधरकै सरकार बन्ने हिसाबले मत परिणाम आएको छ । तर केन्द्र र क्याटोलोनियबीचको तनाबले हालसम्म सरकार गठन हुन सकेको छैन । यही क्रममा शुक्रबारको सर्बोच्चको निर्णय आएपछि स्थीति तनाबको दिशा लिएको छ ।  
