‘उत्तर कोरियाली विशेष ट्रेन’ बेइजिङमा देखियो, के किम जोङ उन चीन पुगेका हुन् ?

बेइजिङ–बेइजिङमा कडा सुरक्षाको अवस्था र किम परिवारले विगतमा विदेश यात्राका क्रममा चढ्ने रेलको उपस्थितिले उत्तर कोरियाली सर्वोच्च नेता किम जोङ उन चीनको राजधानी बेइजिङ  पुगेको  हल्लालाई बल दिएको छ । उत्तर कोरियाका नेताहरु पछिल्लो चीन भ्रमणको समयमा बास बस्ने ‘डिआयोयुटाई स्टेट गेस्टहाउस’मा बाक्लो सुरक्षा पहरा लागेको छ । प्रहरीले उक्त गेस्टहाउस वरपर पत्रकारहरुलाई पनि बन्देज गरिरहेका छन् ।गेस्टहाउस जर्ज डब्लु बुसको पालामा भएको उत्तर कोरियाको आणविक हतियारसम्बन्धमा ६ पक्षीय वार्तामा प्रयोग गरिएको थियो । सो वार्ता उत्तर कोरियालाई आणविक कार्यक्रम छोडाउन असफल भएको थियो । पुरानो शैलीको हरियो टे«न बेइजिङ्गमा आइपुगेको तस्विर स्थानीय समय अनुसार सोमबार बेलुका देखिनै इन्टरनेटमा शेयर हुन थालेको थियो । यसले गर्दा उत्तर कोरियाका उच्च अधिकारी र सम्भवत किम जोङ्ग उननै चीनमा आएको अनुमान गरिएको छ ।समाचारहरुमा उक्त ट्रेन विगतमा उत्तर कारियाली नेताहरु विदेश भ्रमणमा जाँदा चढ्ने रेलजस्तो रहेको भनिएको छ ।यो  खबर पहिलो पटक जापानी सञ्चारमाध्यमहरुले सार्वजनिक गरेका थिए ।  यदी यो खबर सही ठहरिएमा यसले आउँदो हप्ताबाट किम र दक्षिण कोरियाली राष्ट्रपति मुन जाइ–इनबीच योजना बनाइएको शिखर वार्तामा बेइजिङ्ग र प्योङ्गयाङ्गबीच नजिकको सहकार्य रहेको दर्शाउँछ । चीनको विदेश मन्त्रालयलाई सोमबार उत्तर कोरियाली अधिकारीहरु चीनमा आएका हुन् भन्ने प्रश्न गर्दा उसले आफूहरुलाई ‘यो अवस्थाको जानकारी नभएको’ उत्तर दियो । यसबारे उत्तर कोरियाबाट पनि कुनै जानकारी आएको छैन ।सबैतिरबाट एक्लिएको उत्तर कोरियाको चीनसँग मात्र सुमधुर सम्बन्ध रहेको छ । उत्तर कोरियाले गर्ने सम्पुर्ण निर्यातको ९०% हिस्सा चीनबाट गर्ने गर्छ । पछिल्लो समय चीनमाथि अमेरिकाबाट यो व्यापारिक निर्भरताको प्रयोग गरेर प्योङ्गयाङ्गलाई आणविक कार्यक्रम रोक्न दवाव परिरहेको छ । चीनले पछिल्लो वर्ष संयुक्त राष्ट्रको कयैंन बैठकबाट उत्तर कोरियामाथि लगाइएको नाकाबन्दीमा समर्थन जनाएको थियो ।  दक्षिण कोरियाली सरकारले किम जोङ्ग उन बेइजिङ्गमा रहेको बारेमा आफूसँग विश्वस्त खबर नभएको बतायो । तर यदी उनी बेइजिङ्गमा रहेको भए यो प्योङ्गयाङ्ग र बेइजिङ्गबीच सम्बन्ध सुध्रदै गरेको सकारात्मक संकेत हुने मुन प्रशासनले बतायो । दक्षिण कोरियाले अवस्थालाई ‘नजिकबाट नियालीरहेको’  प्रतिक्रिया दिएको छ ।यदी  किन चीन नै पुगेको भएमा सन् २०११ मा सत्तामा आएपछिको उनको यो पहिलो विदेश भ्रमण हुनेछ ।  –एजेन्सीको सहयोगमा 
