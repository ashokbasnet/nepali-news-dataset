मोदी सरकार विरुद्ध अविश्वासको प्रस्ताव

काठमाडौं–भारतीय प्रधानमन्त्री नरेन्द्र मोदी सरकारको विरुद्ध हालसम्म चार पार्टीहरुले अविश्वासको प्रस्ताव दिइसकेका  छन् । मंगलबार प्रस्तावमाथि छलफल हुन सक्ने समाचार छ । तर, यो अविश्वासको प्रस्तावले मोदी सरकारलाई भने कुनै असर पु¥याउने छैन । भाजपा अध्यक्ष अमित शाहले कुनै पनि प्रस्तावको समाना गर्न सरकार तयार छ रहेको बताए । उता अविश्वास प्रस्ताव दिने मध्य एक दल वाइ.एस.आर. कङ्ग्रेसले ५ अप्रिलमा सदनको यो सत्र सकिदाँ सबै सांसदहरुले राजिनामा दिने बतायो । अविश्वासको प्रस्तावका लागि के गर्नुपर्छ? विपक्षी दलले अविश्वासको प्रस्ताव दर्ता गराउन ५० सांसदहरको समर्थन जुटाउनुपर्छ । सरकार विरुद्ध प्रस्ताव ल्याउनको लागि सबैभन्दा पहिले लोकसभाकी सभामुख सुमित्रा महाजनले नोटिस दिने पार्टीको कोही सांसदलाई प्रस्ताव पेश गर्न भन्ने छिन् । यसपछि नियम अनुसार ५० सांसदले यसमा समर्थन गर्नुपर्छ । यो भन्दा थौरै सांसद भएमा प्रस्ताव स्वीकार गरिदैन । काङ्ग्रेससँग छ अविश्वास प्रस्ताव ल्याउन आवश्यक सङ्ख्या लोकसभामा काङ्ग्रेसको ४८ सांसद रहेका छन् । आम आद्मी पार्टी, विपक्षी दल र कम्युनिष्ट पार्टी सरकारको विरुद्धमा रहेका छन् ।  यस्तोमा अविश्वास प्रस्तावको लागि आवश्यक ५० सांसद काङ्ग्रेसले जुटाउन सक्छ । श्रोतहरुका अनुसार कांग्रेसले आफ्नो सांसदहरुलाई सदन उपस्थिति जनाउन व्हिप जारी गरेको छ ।हालसम्म चार पार्टीहरु : काङ्ग्रेस(४८), सीपीआई–एम(९) टीडीपी(१६) र वाईएसआर कङ्ग्रेस(९)ले अविश्वास प्रस्तावको लागि नोटिस दिइसकेका छन् । यी चारको कुल सांसद सङ्ख्या ८२ रहेका छन् ।प्रस्तावले एनडीएमा कति असर पार्छ?सत्तारुढ गठबन्धन एनडीएमा ५६ दल समाबेश छन् र लोकसभामा तिनको सांसदको सङ्ख्या ३१४ रहेको छ । भारतमा सरकार निर्माणको लागि २७१ सांसदको चाहिन्छ जुन भाजपा एक्लैसंग रहेको छ । भाजपासँग २७४ सांसद रहेका छन् । यो कारणले यो अविश्वासको प्रस्तावले सत्ताधारी दललाई कुनै असर गर्दैन ।  भाजपा अध्यक्ष अमित शाहले विपक्षी दलहरुले देशमा आवश्यक मुद्दामा बहश गर्न अबरोध पु¥याइरहेको आरोप लगाए । साथै उनले केन्द्र सरकार कुनै पनि प्रस्तावमा बहशको लागि तयार रहेको बताए । 
