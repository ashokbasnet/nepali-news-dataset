उत्तर कोरियाली नेता किम सुटुक्क चीन गएको पुष्टि

काठमाडौं–केही दिनको अनुमानपछि अन्ततः उत्तर कोरियाली नेता किम जोङ्ग उन चीनको भ्रमणमा पुगेको प्रमाणित भएको छ ।चीन र उत्तर कोरियाले यो भ्रमणलाई पुष्टि गरेका हुन् । यो भ्रमण किम सन् २०११ मा सत्तामा आएपछिको पहिलो विदेश भ्रमण हो ।रिपोर्ट अनुसार किम आफ्नी श्रीमती री सोल जुसँग आइतबार पुगेर मंगलबार बेइजिङ्ग छाडेका थिए ।किमले चिनिया नेता सि जिनपिङ्गसँग ‘सफल वार्ता’ गरेको चिनिया समाचार सस्था सिन्ह्वाले जनाएको छ । चीन उत्तर कोरियाको मुख्य आर्थिक मित्र हो । केही समयपछि दक्षिण कोरिया र अमेरिकासँग गर्न लागेको वार्ता अघि उत्तर कोरियाले बेइजिङ्गसँग सुझाव माग्छ भनेर पहिलेदेखि अनुमान गरिएको थियो ।यहि अप्रिलमा किमको दक्षिण कोरियाली राष्ट्रपति मुन जाइ–इनसँग भेट्ने कार्यक्रम रहेको छ । त्यसको एक महिनापछि उनले अमेरिकी राष्ट्रपति डोनाल्ड ट्रम्पलाई भेट्दै छन् । बेइजिङ्गको भ्रमणलाई उत्तर कोरियाको सो वार्ताको तयारीको रुपमा हेरिएको छ ।भ्रमणको क्रममा किमले आफ्ना चिनिया समकक्षीलाई वार्ता फलदायी भएमा आफूले आणवीक कार्यक्रम छाड्न तयार रहेको विश्वस्त पारेको सिन्ह्वाले जनायो ।रिपोर्टमा किमको भनाई यस्तो उल्लेख छ “यदी दक्षिण कोरिया र अमेरिकाले हाम्रो प्रयासलाई सदभावका साथ प्रतिक्रिया दिएमा , शान्ति र स्थीरताको वातावरण प्रत्याभुत गरेर शान्तिका लागि प्रगतिशिल र समन्वकारी कदम चालेमा कोरियाली प्रायद्विपमा आणविक निशसस्त्रीकरण मुद्दा समाधान हुन्छ । ”  बेइजिङ्गसँगको सम्बन्ध उत्तर कोरियाली समाचार एजेन्सी के.सी.एन.ए.ले यो भेटलाई बेइजिङ्गसँगको सम्बन्ध सुधार तर्फको ‘कोशेढुङ्गा’ भनेको छ । “कोरियाले आफ्नो सबैभन्दा महत्वपूर्ण मित्रलाई आफ्नो अडान व्याख्या गर्नु र उससँग समन्वय गर्नुको अर्थ रहन्छ ।” प्रशान्तिय मन्च सी.एस.आई.एस.का अनुसन्धान विज्ञ एन्डे« अब्राहमियनले बीबीसीलाई बताए ।“विगत पाँच वर्षमा सम्बन्धमा निक्कै तनाव आएको थियो र पछिल्लो केही महिना चीनलाई कुटनितीबाट पन्छाइएको थियो ।” उनले भने । “बेइजिङ्गको नजरमा यो भ्रमण केही पहिले नै हुनु पर्ने थियो ।” “एक हिसाबमा यो चीनको ‘साङ्केतिक सदभावको भ्रमण’ हो । तिनीहरुले केही समय पछिनै दूई शिखर वार्ता गनुपर्नेछ । तिनले यसमा चीनको अडान बुझ्न चाहेको हुनुपर्छ ।” उत्तर कोरियाली निगरानी ‘साइट’ एन.के.का फ्योदोर तरतित्स्कीले भने ।  
