बेलायती विदेशमन्त्रीलाई सभामुखले बेस्सरी झपारे

काठमाडौं–बेलायती विदेश सचिव बोरिस जोनसनले संसदमा छाँया विदेश सचिव इमिली थोर्नवेरी(बेलायतमा मन्त्रीलाई सचिव भनिन्छ)लाई गरेको सम्बोधनलाई लिएर सभामुखले कडा रुपमा प्रतिक्रिया दिएका छन् । जोनसनले सम्बोधनको क्रममा थोर्नवेरीलाई श्रीमानको थरबाट सम्बोधन गरेका थिए । त्यो पनि उनलाई उनका सहकर्मी कन्जरभेटिभ सांसदले सम्झाएका थिए ।सभामुख बर्काेको हस्तक्षेपलाई लेबरका सांसदहरुले तालि बजाएर समर्थन गरेका थिए ।सम्बोधनको क्रममा बोरिसले थोर्नवेरीलाई सम्बोधन गर्दै भनेका थिए ,“...वरिष्ठको नाम के रे ? नाम नै सम्झन सकिन...अँ नुगी ।” जोनसनले सम्बोधन सकेर बस्नासाथ सभामुखले यो लिङ्गवादी टिप्पणी भएको भनेर कडा रुपमा आलोचना गरेका थिए ।बर्कोले रिसाउदै भने “यो सदनमा हामी कसैलाई पनि तिनको दम्पत्तीको थरले सम्बोधन गर्दैनौं ।”“छाँया विदेश सचिवको आफ्नै नाम छ , र त्यो ‘लेडी फलानो’ होइन । उनको नाम केहो हामी सबैलाई थाहा छ । त्यसरी बोल्नु अनुपयुक्त र स्पष्ट रुपमा लिङ्गवादी हुन्छ । यो सदनमा यस्तो भाषा मबाट स्वीकार्य हुदैन । ”उनले बोरिसतर्फ इङ्गीत गर्दै भने “सदस्य जतिनै शीर्ष भए पनि यो बोली स्वीकार्य हुदैन । यसलाई मान्यता दिइदैन ।”सभामुखको यो कडा प्रतिक्रियापछि जोनसनले समय मागेर माफी मागेका थिए ।“मेरो चोट पु¥याउने उद्देश्य थिएन । अन्जानबस चोट पु¥याएको भए माफि चाहन्छु ।” जोनसनले भने ।थोर्नवेरीका श्रीमान उच्च अदालतका न्यायाधिश सर क्रिस्टोफर नुगीसँग हुन । उनलाई पहिले पनि कहिले काँही कन्जरभेटिभ सांसदहरुले श्रीमानसँग जोडेर उडाउने गरेका थिए । अघिल्लो वर्ष फेब्रुअरीमा प्रधानमन्त्री थेरेसा मेले ‘कमन’मा सम्बोधनको क्रममा पनि उनलाई ‘लेडी नुगी’ भनेकी थिइन् । सो क्रममा पनि थर्नवेलले सभामुखलाई उजुरी गरेकी थिइन् । उजुरी पछि माफि माग्दै थेरेसा मेले भनेकी थिइन् “मेरो सम्बोधनले नराम्रो लागेको भए माफि माग्छु । तर मैले उनलाई भन्नैपर्छ पछिल्लो ३६ वर्षदेखि म आफ्नो श्रीमानको थरबाट बोलाइन्छु ।”  
