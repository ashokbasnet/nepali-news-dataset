म्यानमारको आगोमा किन जलिरहेका छन् श्रीलङ्काका मुसलमान ?

बीबीसी  यस वर्ष फेब्रुअरीको सुरुमा श्रीलङ्का आफ्नो स्वतन्त्रताको ७०औं वर्ष पूरा भएको उपलक्ष्यमा खुशियाली मनाइरहेको थियो । तर महिनाको अन्त्यतिर अवस्था भिन्न भयो । मध्य श्रीलङ्कामा पहाडको बीचमा बसेका कैंडीमा मुस्लिम विरोधी हिंसा भड्क्यो । अवस्था यति खराब भयो, ६ मार्चमा सरकारले सङ्कटकाल घोषणा गर्नुपर्यो । जुन १८ मार्चसम्म कायम रह्यो । हिंस्रक गृहयुद्धमा फसेर निस्केको श्रीलङ्कामा ७वर्षपछि यस्तो अवस्था आयो । सिंहाली बौद्ध समुदायका केही उग्र समूहले अल्पसङ्ख्यक मुसलमानका घर, पसलर मस्जिदमा आगो लगाए । २ जना मानिसको मत्यु भयो र दर्जनौं मानिस घाइते भए ।   जातीय असन्तुलन ६५ हजार वर्ग किमि क्षेत्रफल भएको यो सानो देशमा कैयौं धर्म,भाषा,संस्कृति र जातिहरू बस्छन् । यहाँको बहुसङ्ख्यक आवादी सिंहाली र तमिल अल्पसङ्ख्यक समुदाय सबैभन्दा बढी छन् ।  धर्मको आधारमा कुरा गर्ने हो भने श्रीलङ्कामा ७० प्रतिशत बौद्ध छन् । बढी बौद्धहरू सिंहाली घन् । यसपछि हिन्दु धर्मको नम्बर आउँछ । यसो धर्ममान्ने मानिसतमिल छन् । इस्लाम श्रीलङ्कामा तेस्रो प्रमुख धर्म हो । आखिरमा यो बहुसांस्कृतिक देशमा किन हिंसा भड्क्यो ? जेएनयूका पूर्व प्रोफेसर एसडी मुनि भन्छन्,‘यसकालागि जातीय असन्तुलन जिम्मेवार छ ।’उनी भन्छन्, ‘श्रीलङ्काको जरामा नै जातीय सङ्घर्ष छ । के स्पष्ट छ भने सिंहाली र तमिल बीच त्यति धेरै समन्वय छैन । त्यहाँ मुस्लिमहरूलाई पनि तमिल नै भनिन्छ । तमिल सङ्घर्षपछि मुस्लिम अलग भए तर उनको भाषा तमिल नै हो ।’हिंसाको तत्कालीन कारणका बारेमा उनी भन्छन्, ‘म्यानमारबाट धेरै रोहिङ्ग्या मुसलमानले भाग्नु पर्यो । केहीश्रीलङ्का आए, जसलाई सिरिसेना सरकारले शरण दिने कुरा गर्यो । कट्रपन्थी सिंहाली यसबाट रिसाएका थिए । उनले कैन्डीमा एउटा सानो घटनाबाट आफ्ना असन्तुष्टि प्रकट गर्ने मौका मिल्यो ।’  पर्दा पछाडि तनाव  कैन्डीमा हिंसाको सुरुवात एक सिंहाली ड्राइभरको मृत्युबाट भएको थियो,जो सडक दुर्घटनापछि मुस्लिम युवाहरूसँगको लडाइँमा घाइते भएका थिए । तर श्रीलङ्काका मुसलमान लामो समयदेखि निशानामा थिए । बौद्धहरूभन्दा पहिलेदेखि नै एलटीटीईको हमलाको शिकार भएका थिए । श्रीलङ्कामा भारतका उच्चायुक्त भएका एन.एन. झा भन्छन्, ‘एलटीटीईले मुस्लिममाथि एक दुई पटक हमला गरेका थिए र मस्जिदमा नमाज पढ्दै गरेका मानिसलाई पनि मारे ।’उनी भन्छन्, यहाँ मुस्लिम र बौद्धका बीचमा धेरै समयदेखि तनाव थियो तर पर्दा पछाडि । उनी भन्छन्–‘श्रीलङ्कामा मुस्लिमको जनसङ्ख्या कम नै छ तर पूर्वी भागमा उनीको जनसङ्ख्या बढी छ । अम्पारेमा उनको सङ्ख्या अन्य धर्मका मानिसहरू भन्दा बढी छ । धेरै वर्ष पहिला उनी आफ्ना लागि अलग प्रशासनिक जिल्ला चाहन्थे ।सिंहालीले यस कुरालाई बिर्सेका छैनन् । यस कुरालाई लिएर तनाव भयो तर पर्दा पछाडि ।’  म्यानमारको असर श्रीलङ्कामा  एन.एन. झाका अनुसार म्यानमारमा बौद्ध र रोहिङ्ग्या मुसलमानको बीच तनावको असर श्रीलङ्कामा पनि पर्यो । उनी भन्छन्, ‘जुसरी म्यानमारमा दुई कट्रपन्थी बौद्ध नेताहरूको प्रभाव छ,त्यसको आधारमा श्रीलङ्कामा पनि बौद्धहरूको सङ्गठन बन्यो, जसको नाम हो बौद्ध सुरक्षा सङ्घ। यसका नेता म्यानमारको कट्रपन्थी बौद्ध नेताहरू झैं सक्रिय छन् ।’वास्तवमा,श्रीलङ्कामा ‘बोदु बला सेना’ अथवा बीबीएस नामको कट्रपन्थी बौद्ध सङ्गठन हो, जुन मुस्लिम विरोधी अभियान चलाउँछ ।यस सङ्गठनका मानिसमाथि २०१४मा भएको मुस्लिम विरोधी दङ्गाको समयमा अवस्था बिगारेको आरोप लागेको थियो । एसडी मुनि भन्छन्, यस्ता सङ्गठन हिंसा भड्काउन तयार रहन्छन् ।उनी भन्छन्,‘त्यहाँबौद्धहरूको चरमपन्थी सङ्गठन छ । जस्तै इस्लाम अथवा हिन्दु धर्ममा कट्रपन्थी सङ्गठन हुन्छन् । उनीहरू त्यस्ता घटनाहरुमा फाइदा उठाउँछन् । झिल्को देख्नेबित्तिकै उनी फाइदा उठाउँदै छन् । कैन्डीमा भएको सडक दुर्घटनाको विवाद एउटा उदाहरण हो । झिल्को बल्ने बित्तिकै आगो लगाउन यो सङ्गठन अगाडि आउँछन् र आक्रामक भूमिका निभाउँछन् ।’  सरकारको भूमिका  श्रीलङ्काको संविधानमा बौद्ध धर्मलाई प्राथमिकता दिइएको छ र भनिएको छ, ‘बुद्ध शासन’बचाउनु र त्यसलाई बढाउनु सरकारको कर्तव्य हो । यस्तो साम्प्रदायिक हिंसा हुने अवस्थामा श्रीलङ्काको सरकारले तथाकथित रूपमा कुनै नजरअन्दाज गरेको आरोप लाग्दै आएको छ । पहिलादेखि नै श्रीलङ्काको सरकारले मानव अधिकार उल्लङ्घनकालागि पूरा विश्वले आलोचनाको सामना गरिरहेको छ । पत्रकारहरू र सरकार विरोधीहरूको अपहरण भइरह्यो र उनका लासहरू भेटिन थाले । तर श्रीलङ्काको सरकारले मानव अधिकार उल्लङ्घनको आरोपलाई अस्विकार गर्यो । श्रीलङ्काको अवस्था खराब भइरहको बेला सरकार कहाँ थियो भन्ने प्रश्न पनि उठाउनेहरु धेरै छन् । एनएन झा भन्छन्– तत्कालीन सरकार आन्तरिक द्वन्द्वको कारण कमजोर भएको छ । उनी भन्छन्– ‘श्रीलङ्काको सरकार कमजोर भइसक्यो र उसलाई काम गर्न समस्या छ । राष्ट्रपतिले मैत्रिपाल सिरिसेना र प्रधानमन्त्री रानिल विक्रमा सिङ्घे दुवै योग्य छन् तर उनीहरूबीच कुनै सामान्जस्य छैन भने । यस्तो प्रधानमन्त्रीबाट गृह मन्त्रालयपनि लिइयो अब सिरिसेना कुनै अरूलाई प्रधानमन्त्री बनाउन चाहन्छन् भन्ने जानकारीपनि आउँदै छ। एनएन झा भन्छन्– लडाइँ त पहिला पनि हुन्थे, यदि अब सरकार अलिकति पनि कमजोर भयो भने यस्तो समयमा यस्तो किसिमको अवस्था उत्पन्न हुन्छ कि अनुकूल माहोल बन्यो । ध्रुवीकरणको राजनीति श्रीलङ्काका पूर्वराष्ट्रपति महिन्द्रा राजपक्षेमाथि स्थानीय चुनावको समयमा धु्रवीकरणको राजनीति गरेको आरोप लागेको थियो । श्रीलङ्कामा भारको उच्चायुक्त झा भन्छन्– ‘लोकप्रियताको विषयमा अहिलेपनि महिन्द्रा राजपक्षे भारी छन् । उनी लामो समयसम्म राष्ट्रपति भएका थिए र अहिले त स्थानीय चुनावमा उनको दलले चुनाव जित्यो । के पनि भनिँदै छ भनेसरकारलाई बदनाम गर्नकालागि हिंसा भड्काइयो ।’२००९मा एलटीटीईलाई सकेपछि तमिल विद्रोहिमाथि विजय पाएपछि मानवधिकार उल्लङ्घनका लागि महिन्द्रा राजपक्षेको पूरा विश्वमा आलोचना भयो । तर उनी सिंहाली समुदायको हिरो बने । यसपछिको चुनावभन्दा पहिला उनीमाथि भ्रष्टाचार र तानाशाही व्यवहारको आरोप लागेका कारण हार्नु पर्यो । तर पछिल्लो पटक भएको स्थानीय चुनावमा राजपक्षेको पार्टीले धेरै ठाउँ जित्यो । यसबाट राजपक्षेको पुनः उदयका रूपमा हेरिँदै छ । राजपक्षेका ती ग्रामीण सिंहालीहरूको समर्थन प्राप्त भयो । उसको भनाइ के छ भने सिरिसेना सरकार मुस्लिमहरू र तमिलहरूप्रति नरम व्यवहार गर्छ । उनीपनि तमिलहरूलाई बढी अधिकारको दिनु हुन्न भन्ने पक्षमा छन् । एसडी मुनि मान्छन्–‘यस किसिमका घटनाको पछाडि राजनीति खेल छ । राजपक्षे समर्थित पार्टीले स्थानीय चुनावमा जित्यो ।’ राजपेक्षको भनाइ के छ भने यदि तपाईं तमिलहरूलाई नयाँ संविधानमा बढी अधिकार दिइयो भने एलटीटीई पुनःफैलन सक्छन् । यसकारण सिरिसेनाको सरकारको पनि राजपक्षे धेरै विरोध गर्छन् । साथै जब अन्तर्राष्ट्रिय समुदाय २००९मा भएको भीषण हिंसाको जिम्मेवारी माग्छ तर राजपक्षे के चाहन्छन् भनेश्रीलङ्कालेयसलाई अस्विकार गर्नु पर्छ । किनकि यसमा राजपक्षेका भाइ र सैनिक नेतृत्व फस्न सक्छन् । यो कुरा अगाडि बढाइयोस् भन्ने उनी चाहँदैनन् । राजनीतिका पछाडि जातिगत प्रश्न हुन्छ । राजनेताले जातिको फाइदा उठाउँछन् ।’  बढ्दो कट्रता सरकार कमजोर भएपछि कट्रतालेपनि श्रीलङ्काका लागि समस्या जन्माउँदै छ । यी कट्रपन्थी कुनै एक समुदायका मानिससम्म मात्र सीमित रहँदैनन् । एसडी मुनि भन्छन्–पूरा विश्वमा,विशेष गरेर दक्षिण एसियाको माहौलमा धार्मिक कट्रपन्थीको ठूलो भूमिका छ । उनी भन्छन्– ‘मुसलमान समुदाय केन्द्रमा छन् । इस्लामिक  जिहादपनि त्यसको कारण हो । यस कारण अन्य समुदायपनि कट्र भइरहेका छन् । बौद्ध धर्ममा पनि चरमपन्थी छन्, कोरिया, जापानदेखि लिएर श्रीलङ्काको पुरानो उदाहरण छ । अतिवादी ग्रुप यी सङ्गठनहरूमा थिए र उनी हटेका छैनन् । समयको साथै सङ्गठित भए । उनको राजनीतिमा ठूलो हिस्सादारी छ र आर्थिक रूपमा पनि जोडिएको छ । यस्तो अवस्थामा के  भनिन्छ भने भविश्यमा यस किसमका घटना बढ्नेछन् ।’यस विषयका जानकारभन्छन्,श्रीलङ्काको तत्कालीन सिरिसेना सरकारले जातीय समस्याको समाधानका लागि प्रस्ताव त राख्यो तर उसलाई पूरा गर्न सकेन । यस्तोमा तमिललाई के लाग्छ भने उनको कुरा सुनिँदैन । सिंहाली के मान्छन् भने तमिल र मुसलमानहरूप्रति सरकार धेरै नरम छ । कुल मिलाएर हेर्ने हो भने सरकारभित्रनै तानातान र बदलिँदो राजनीतिक माहौलका बीच विभिन्न समूहमा असन्तोष र कट्रपन्थी शान्तिको बाटोमा चुनौती उत्पन्न गरिरहेका छन् ।   
