इक्वेडरले जुलियन असान्जको इन्टरनेट काटिदियो

इक्वेडर दुतावासले जुलयन असान्जको बाह्य संसारसँगको सञ्चार काटिदिएको छ । विकिलिक्सका सस्थापक असान्ज विगत ६ वर्षदेखि लण्डनस्थीत इक्वेडरको दुतावासमा बसिरहेका छन् । दुतावासले जारी गरेको वक्तव्यमा असान्जले आफूसँग सन् २०१७ मा गरेको लिखित प्रविद्धता उलघंन गरेको बताएको छ । दुतावासका अनुसार सो लिखित प्रतिबद्धतामा उनले अन्य राज्यहरुको सम्बन्धबारे बोलेर हस्तक्षेप नगर्ने भनिएको थियो । वक्तव्यमा असान्जको समाजिक सञ्जालको व्यवहारले इक्वेडरको सयुक्त अधिराज्य, अन्य युरोपेली युनियनका राज्यहरु, र अन्य राज्यहरुसँग सौहार्दपूर्ण सम्बन्धलाई खतरामा पारेको भनिएको छ । इक्वेडर सरकारको यो कदम असान्जको सोमबारको ट्वीट पछि आएको हो । ट्वीटमा असान्जले भूतपुर्व रसियाली डबल एजेन्ट र उनको छोरीलाई विस प्रयोग गरेको घटनालाई बेलायतले रसियालाई दोस लगाएकोमा आलोचना गरेका थिए । असान्जले संयुक्त अधिराज्य र अन्य बीस देशहरुले १५० जना रसियाली कुटनीतिज्ञहरुलाई जासुस भनेर देश निकाला गरेको घटनाप्रति पनि प्रश्न गरेका थिए ।  इक्वेडरले असान्जको इन्टरनेट पँहुच काटिदिएको यो पहिलो पटक होइन । अक्टोवर २०१६ मा अमेरिकी चुनावमा हस्तक्षेप गरेको आरोप लाग्ला भनेर इक्वेडरले असान्जको सम्पर्क काटिदिएको थियो । इक्वेडरले इन्टरनेट सम्पर्क काटिदिए पनि असान्जलाई दुताबासबाट भने ननिकाल्ने बतायो । साथै उसले आफ्नो ‘अस्थायी नियन्त्रण’ले विकिलिकका सस्थापकलाई आफ्नो पत्रकारिय क्रियाकलापलाई जारी राख्न नरोक्ने विश्वास व्यक्त गरेको छ । असान्ज सन् २०१२ मा स्वीडेन प्रत्यारोपणबाट बच्नका लागि बेलायतस्थीत इक्वेडरको दुतावास पसेका थिए । उनलाई स्वीडेनमा बलात्कारको आरोप लागेको छ जसलाई उनले अमेरिका पठाउने षडयन्त्र भन्दै अस्वीकार गरिरहेका छन् । स्वीडनेले अघिल्लो वर्षको मेमा उनी माथिको आरोप लामो समय भइसकेको भनेर हटाएको थियो । अझै यथावत छ पक्राउ पर्ने डर तर असान्जमाथि अझै बेलायतमा जमानत नदिएको आरोप रहेको छ । उनी यस आरोपका लागि पनि पक्राउ परेर अमेरिका प्रत्यारोपण हुने डर रहेको छ । अमेरिकी न्यायाधिवक्ता जेफ शेसनले अघिल्लो वर्ष असान्जका बारेमा बोल्दै उनलाई पक्रनु आफूहरुको ‘प्राथमिकता’ भएको बताए । इक्वेडरकी विदेश मन्त्री मरिया फर्नान्दा एस्पीनोशाले बुधबार बोल्दै आफूले अधिकारीहरुलाई लण्डन पठाएर असान्जको वकिलसँग उनले विदेश मामलामा हस्तक्षेप नगर्ने आफैले गरेको सहमतीमा ‘असहयोग’ बारे कुरा गर्ने बताए । असान्जको ट्वीट बेलायती विदेश मन्त्रालयका एक राज्य मन्त्री अलान डुन्क्यानले गरेको अपमानजनक टिपण्णी पछि आएको थियो । डुनक्यानले असान्जलाई “दुःख दिने सानो किरो” भनेका थिए । डुनक्यानले संसदमा बोल्दै भनेका थिए “यो ‘दुःख दिने सानो किरो’ दुताबासबाट निस्केर बेलायती न्यायका अघि आत्मसमर्पण गर्ने यही सही समय हो ।” समस्या समाधानको कुटनितिक प्रयास डिसेम्बरमा इक्वेडरले असान्जलाई नागरिकता प्रदान गरेको थियो । इक्वेडरकी विदेश मन्त्रीले यो कदमलाई असान्जको लागि ‘थप एक सुरक्षा घेरा’ भनेकी थिइन ।  जनवरीमा मन्त्रीले इक्वेडर असान्जलाई दुतावासबाट निकाल्न निरन्तर बेलायतसँग सम्बादमा रहने बताएकी थिइन । यो हप्ता विदेश मन्त्रीले भनिनः “सबैभन्द महत्वपूर्ण कुरा भनेको यस अवस्थाको ठोस र स्थायी समाधानका लागि इक्वेडर संयुक्त अधिराज्यसँग सम्बादमा रहनेछ ।”  
