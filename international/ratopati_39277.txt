चार भाषाले जोडेको देश स्विजरल्यान्ड

बीबीसी–सिमानाले देशलाई पहिचान दिने गर्छ । राष्ट्रिय सिमाना बाहेक देशभित्रै पनि अलग–अलग हिसाबले सीमा कोरिएको हुन्छ– भाषिक, भौगोलिक र सांस्कृतिक ।यति धेरै विभाजनको पर्खालको बाबजुद यदि कुनै देशमा एकता बनिरहन्छ भने त्यो आफैमा ठूलो कुरा हो ।यी सम्पूर्ण सिमानाहरू बीच पनि एकता भएको एक युरोपेली देश हो– स्विजरल्यान्ड ।चार देशहरूको भाषा युरोपमा रहेको सानो देश स्विजरल्यान्डको सिमाना इटाली, फ्रान्स, जर्मनी र अस्ट्रियासँग जोडिएको छ । यसमा यो चारवटै देशहरूको भाषा र संस्कृतिको असर स्पष्ट रूपमा देख्न सकिन्छ ।एकबाट दोस्रो क्षेत्रमा जाँदै गर्दा कुनै अर्को देशमा पुगेको जस्तो लाग्छ । अचानक अगल भाषा र भेषभूषाका मानिसहरू नजरमा आउँछन् । एकै परिवारमा तीन चार बोली जान्नु र बोल्नु सामान्य मानिन्छ । रमाइलो कुरा यी अलग अलग भाषा बोल्नेहरूलाई जोड्ने काम अङ्ग्रेजीले गर्छ । कुनै स्थानमा नबोलिने यो भाषा पछिल्लो समय निक्कै छिटो गतिमा विस्तार भइरहेको छ ।स्विजरल्यान्डमा धेरै भाषा बोलिए पनि स्कुलमा अङ्ग्रेजी भाषा बोल्न अनिवार्य गरिएको छ ।  भाषाको विविधताको शक्ति भन्न त एकै देशमा धेरै भाषाहरू बोलिनु गर्वको कुरा भनिन्छ । तर कैयौँ पटक यो टाउको दुखाउने विषय हुनसक्छ । कैयौँ भाषाको ज्ञानले एक मात्र भाषा आफ्नो पहिचान बन्दैन । स्विजरल्यान्डमा बिक्ने सबै उत्पादनहरूमा कैयौँ भाषामा लेखिएका हुन्छन् ।स्विजरल्यान्डका मानिस भाषाको यो विविधतालाई आफ्नो शक्ति मान्छन् । तिनका अनुसार कैयौँ भाषा बोल्ने भएकाले तिनले एक अलग पहिचान छ । तिनले विनम्रता बेलायतबाट सिकेका छन् जब कि जिउने तरिका र शैली इटलीबाट सिकेको छ ।स्विजरल्यान्ड संसारको सबैभन्दा धनी देशमध्येमा पर्छ । यहाँ लामो समयसम्म लोकतान्त्रिक व्यवस्था कायम छ । देशमा २६ स्वायत्त क्यान्टन रहेका छन्, जसलाई आफ्नो फैसला लिन पूरा अधिकार छ ।जनताहरू स्विजरल्यान्डलाई ‘विलिन्सनेसन’ भन्छन् अर्थात ‘आफ्नो इच्छाबाट बनेको राष्ट्र’ । बाहिरबाट हेर्नेहरूलाई स्विजरल्यान्डको कैयौँ देशहरू एकसाथ खुसीसँग मिलेर बस्न राजी हुँदा बनेको देशजस्तो लाग्छ ।के हो स्विजरल्यान्डको इतिहास ?स्विजरल्यान्डमा कैयौँ भाषाहरू बोल्नु खास हुनु कारण भनेको बाँकी अधिकांश युरोपेली देश भाषाकै आधारमा बनेका छन् ।जर्मनीमा जर्मन, इङ्ल्यान्डमा इङ्लिस, फ्रान्समा फ्रेन्च र रुसमा रसियन भाषा बोलिन्छ । इटालीमा इटालेली र डेनमार्कमा डेन भाषा बोलिन्छ ।यस्तो देशहरूबाट घेरिएको स्विजरल्यान्ड सबै भाषाको मिश्रणजस्तै लाग्छ ।स्विजरल्यान्डमा धेरै भाषा बोल्ने इतिहास धेरै पुरानो हो । भौगोलिक रूपमा स्विजरल्यान्ड आल्पस पर्वत र स्विस पठारको बीचमा बाँडिएको छ ।आजभन्दा सात हजार वर्ष पहिले यो मुलुक सबै युरोपेली कबिलाहरूका लागि समान दूरीमा थियो । पहाडहरूको एकातर्फको जिन्दगी अर्को तर्फभन्दा बिलकुल फरक थियो ।सन् १८४८ मा आधुनिक स्विजरल्यान्डको अस्तित्व आउनुभन्दा पहिले नै यहाँ कैयौँ भाषाहरूको सीमा कोरिसकेको थियो ।स्विजरल्यान्डमा आधिकारिक रूपमा चार भाषालाई मान्यता प्राप्त छ ः रोमांस, जर्मन, फ्रेन्स र इटालेली ।रोमांस यहाँको स्थानिय भाषा हो, जो धेरै हदसम्म आम बोलिचालीको इटालेली भाषासँग मिल्दछ । भूमण्डलीकरण र बदलिँदो आर्थिक सम्बन्धको कारणबाट यहाँ अङ्ग्रेजीले मानिसहरूबीच तीव्र गतिमा आफ्नो पकड बढाएको छ ।एक अनुसन्धानको अनुसार तीन चौथाइ स्विसहरूले हप्तामा तीन पटकसम्म अङ्ग्रेजीमा गफ गर्छन् ।भाषाको कुरा गर्ने हो भने जर्मन बहुल क्यान्टनमा घरहरूमा मानिस स्विस– जर्मन बोल्छन् । तर स्तरीय जर्मन भने स्कुलमा नै सिकिन्छ ।यस्तै टिसिनो क्यान्टनमा इटालेली भाषा जान्ने धेरै रहन्छन् । तर उनीहरू पनि दैनिक बोलिचालीमा जर्मन र फ्रेन्स शब्दहरू अत्यधिक मात्रामा प्रयोग गर्छन् ।स्विजरल्यान्डमा इटालेली भाषा बोल्नेहरू निक्कै कम रहेका छन् । दक्षिणी टिसिन क्यान्टनमा बस्नेहरू मात्र यो भाषाको प्रयोग गर्छन् ।यी मानिसहरू स्विजरल्यान्डको कुल जनसङ्ख्याको आठ प्रतिशत छन् । यो संस्कृति बाँकी स्विजरल्यान्डबाट बिल्कुल अलग रहेको छ ।  अलग बोलीले निर्माण गरेको अलग जीवनशैली भाषा संस्कृतिबाट आउँछ र संस्कृति मानिसको रहन–सहन, तिनको जिन्दगीको तौर–तरिकाबाट बन्छ ।फ्रेन्च बोल्नेहरू ज्यादा शान्त मिजासका हुन्छन् । तिनको दिउँसोको खाजाको अनिवार्य हिस्सा हुन्छ –ह्वाइट वाइन । जर्मनभाषी स्वाभावले नै अनुशासन पालनामा अब्बल मानिन्छन् । यही कारणले जर्मनभाषीको जीवनमा हाँसो खुसी कम नै हुने विश्वास गरिन्छ ।ब्राजिलको पाउलो गानक्लेब स्विजरल्यान्डको टिसिनमा पछिल्लो एक दशकबाट बसिरहेका छन् ।ब्राजिलको आधिकारिक भाषा पोर्तुगिज हो । तर यहाँ आएर पाउलोले चार बोली सिकेका छन् । कन्फ्रेन्स हलमा एकै समयमा चार अलग भाषाका जानकारसँग सामना गर्नुपर्ने अनौठो अनुभव भएको पाउलोले बताए ।पाउलोले विगत दस वर्षमा उनको व्यक्तित्वमा निक्कै परिवर्तन आएको बताए ।स्विजरल्यान्डमा भाषाको वितरणबहुभाषी स्विजरल्यान्डमा भाषाको वितरण भने समान छैन । देशको २६ क्यान्टनमध्य १७ वटामा जर्मन भाषा बोलिन्छ ।चारवटामा फ्रेन्च बोलिन्छ  र एउटामा इटालेली भाष बोल्नेको सङ्ख्या बहुमत रहेको छ । तीन क्यान्टनमा कम्तीमा दुईवटा भाषा जान्नेको जनङ्ख्या बढी रहेको छ । त्यस्तै एउटा यस्तो क्यान्टन पनि छ जहाँ तीनवटा भाषा बोल्ने मानिस बस्छन् ।देशको लगभग ६३ प्रतिशत जनसङ्ख्याको पहिलो भाषा जर्मन हो ।‘स्विस पहिचान’ भनेर चिनिने ‘विनम्रता’ र ‘समयको पालना’ यथार्थमा स्विस–जर्मन समूहको गुण हो । स्विस–जर्मन भाषा र संस्कृति विशेषत व्यापारिक स्थलहरूमा हाबी भएको देखिन्छ । यसले केही तनाव सिर्जना गरेको यसबारेमा किताब लेखेका क्रिस्टोफर बुचीले बताए । “तर स्विस राजनीतिमा कायम रहेको यथार्थवादी चरित्रले यो तनावलाई मत्थर बनाउने गर्छ ।”बुचिका अनुसार स्विजरल्यान्डको साँचो राष्ट्रिय भाषाका ‘समन्वय’ हो ।अनुवाद : श्रवण उप्रेती  
