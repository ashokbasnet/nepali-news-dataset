यति एअरलाइनले ‘एक एक पाइला’ अभियानलाई सहयोग गर्ने

काठमाडौं–यति एअरलाइनले ‘एक एक पाइला’ अभियानलाई विशेष सहयोग गर्ने भएको छ । ‘एक एक पाइला’ डाक्टर र स्वयमसेवकको समूहले चलाएको अभियान हो । यो अभियान सामाजिक सञ्जाल विशेष फेसबुकमा जोडिएका डाक्टरहरुको प्रयासले स्थापना भएको थियो । यसले सन् २०१५ जुन ६ मा पहिलो पटक सिन्धुपाल्चोकको चनुतेबाट आफ्नो अभियान शुरु गरेको थियो ।त्यसपछि यसले देशका १४ ग्रामिण स्थानमा निशुल्क स्वास्थ सेवा कार्यक्रम प्रदान गरिसकेको छ । यस क्रममा ‘एक एक पाइला’को १६औं कार्यक्रम जुम्ला जिल्ला हस्पिटलमा ९ अप्रिल देखि १६ अप्रिलबीचमा सम्मन्न हुदैछ ।यो कार्यक्रमका लागि यति एअरलाइनले आफ्नो तारा विमानमा ‘एक एक पाइला’का स्वयमसेवकहरुलाई कार्यक्रमस्थल सम्म विशेष भाडा प्रदान गरेर सहयोग गर्दैछ । यति एअरलाइनले नेपाललाई दिगो विकासका लक्षहरु प्राप्त गर्न सघाउनका लागि यीनलाई प्रबर्धन गर्न गरेको आफ्नो प्रतिबद्धता अनुरुप यो सहयोग गर्दैछ । यति एअरलाइनको सहयोगले एस.डी.जी.(दिगो विकास लक्ष)को तेस्रो लक्ष आरोग्यता र कल्याणमा प्रत्यक्ष सहयोग पुग्ने र अन्य लक्षहरुको प्रबर्धन हुने देखिएको छ ।  
