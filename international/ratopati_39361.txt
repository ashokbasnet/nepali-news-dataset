सेञ्चुरी कमर्सियल बैंकद्वारा विद्यालयलाई कम्प्युटर सहयोग

काभ्रे– सेञ्चुरी कमर्सियल बैंकले स्थानीय चण्डेश्वरी उच्च माविलाई ३ थान कम्प्युटर सहयोग गरेको छ । उक्त बैंकले सो विद्यालयलाई उग्रचण्डरी नाला समाजमार्फत कम्प्युटर हस्तान्तरण गरेको हो ।  सो कम्प्युटर सेञ्चुरी कमर्सियल बैंकका का.मु. प्रमुख कार्यकारी अधिकृत जीवन भट्टराईले उग्रचण्डी नाला समाजका अध्यक्ष चन्द्रलाल श्रेष्ठलाई  हस्तान्तरण गरेका हुन् । उक्त बैंकले काठमाडौं उपत्यकामा ११ शाखाहरु र ५ वटा एक्स्टेन्सन काउन्टर र उपत्यकाबाहिर ८२ शाखाहरु र ३ वटा एक्स्टेन्सन काउन्टर साथै १० वटा शाखारहित बैंकिङ्ग गरी जम्मा १११ स्थानबाट कारोबार सञ्चालन गरिरहेको छ ।   
