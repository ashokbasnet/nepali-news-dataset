जब अमेरिकाले रसियाको अन्तरिक्ष यान चोर्‍यो

आजभन्दा साठ्ठी वर्ष पहिले सीआईएका केही खास जासुसहरुलाई एक अत्यन्त गोप्य मिशन पूरा गर्नु थियो । त्यो मिशन थियो, रुसी अन्तरिक्ष यान लूनाको सम्पूर्ण भाग खोलेर त्यसको तस्वीरहरु लिने र फेरी त्यसलाई पहिले जसरी जोड्ने ताकि रुसी अधिकारीहरुलाई यसको खबरसमेत नपरोस् ।यदी यो खबर सार्वजनिक भएमा सोभियत संघसँग अन्तरिक्ष दौडमा लागेको पश्चिमी संसारलाई ठूलो लाज हुने थियो ।यस्तोमा मिशन महत्वपूर्ण थियो । र, यसलाई गोप्य राख्नु मिसनको अर्को महत्वपूर्ण पक्ष थियो ।त्यसमाथि यो कामको सम्पन्न गर्न सीआईएका जासूसहरुलाई मात्र आठ घण्टाको समय थियो ।यो मिशनलाई चार चरणमा बाँडेर पुरा गरिएको थियो ।पहिलो चरण – अप्रशेनको योजना संसारको पहिलो मानव निर्मित भू–उपग्रह ‘स्पुतनिक’ पृथ्वीको कक्षमा पठाएर सोभियत संघले लूना नामको महत्वकांक्षी परियोजना शुरु गरेको थियो ।सन् १९५९ को सेप्टेम्बर महिनामा लूना–२ चन्द्रमाको सतहमा पुग्ने पहिलो मानव निर्मित अन्तरिक्ष यान बन्यो ।यसको ठीक एक महिनापछि पहिले लूना–३ नामको अन्तरिक्ष यानले चन्द्रमाको पृथ्वीबाट नदेखिने भागको फोटो खिचेर इतिहास रचेको थियो ।यही कारण सोभियत संघले सन् १९५९ देखि १९६० बीचमा आफ्नो औद्योगिक र आर्थिक प्रगति देखाउनको लागि अन्तर्राष्ट्रिय यात्रा शुरु गर्‍यो ।यो यात्रामा सोभियत संघले आफ्नो अन्तरिक्ष यान लूनालाई पनि साथमा लिएको थियो ।तर, के यो अन्तरिक्ष यान लूना थियो या त्यसको नक्कल मात्र थियो ?सन् १९९५ मा सार्वजनिक भएको सीआईएको एक दस्तावेज अनुसार अमेरिकी विश्लेषकहरुलाई शंका थियो कि कतै सोभियत संघले आफ्नो यात्राको क्रममा असली लूनालाई लिएर त हिँडेको थिएन ? यस्तोमा यो जान्नका लागि एक अप्रेशनको योजना बनाइयो ।यसपछि अमेरिकी जासूस एक दिन त्यो शहरमा पुगे जहाँ सोभियत संघको प्रचार–प्रसार कार्यक्रम चलिरहेको थियो ।यो अन्तरिक्ष यानको बारेमा गहिरो अध्ययनको लागि यसलाई प्रदर्शनी हल बाहिर निकालेर हेर्नुपर्ने थियो । तर यसको पहरामा सोभियत संघको सुरक्षा गार्डहरुको सधैँ बाक्लो पहरा हुने गर्दथ्यो ।यसपछि सीआईएले एक जासूसी फिल्मजस्तो योजना बनायो ।दोश्रो चरण – लूनाको अपहरणयोजना अनुसार सीआईएका एजेन्टहरुले ‘लूना’को एक शहरबाट दोस्रो शहरमा हुने स्थानान्तरणमा ख्याल गरिरहे ।सीआईए एजेन्टले यो सुनिश्चित गरे कि यो अप्रेशनको दिन अन्तरिक्ष यान अन्तिम ट्रकमा लगियोस् ।यसपछि स्थानीय मानिसहरु जस्तै कपडा लगाएका अमेरिकी एजेन्टले अन्तिम स्टपमा ट्रकलाई रोकिदिए ।आधिकारिक दस्तावेज अनुसार ‘त्यसपछि ट्रकको ड्राइवरलाई त्यो होटल पठाइयो जहाँ उनलाई रात बिताउनु थियो । यसपछि ट्रकलाई तुरुन्त एक स्क्र्याप यार्डमा लगियो जसलाई हतार हतारमा भाडामा लिइएको थियो ।लगभग तीस मिनेटसम्म सीआईए एजेन्टहरुले सोभियत संघलाई यो घटनाको कुनै शंका पर्‍यो कि भनेर पुष्टि गर्नमै लगाए ।यसपछि सीआईएका ती जासूसहरु त्यहाँ आए जसलाई वैज्ञानिक जानकारी हासिल गर्ने जिम्मेवारी थियो ।तेस्रो चरण –अन्तरिक्ष यान खोलेर तस्वीर खिच्ने यी जासुसहरुलाई थाहा थियो कि अन्तरिक्ष यान लूना बोक्ने कन्टेनर भित्रबाट बन्द थियो ।कसैलाई थाहा नदिई छतबाट मात्र पस्न मिल्ने बाटो थियो । यस्तोमा तिनले डोरीको सहायताले भित्र जानुप¥यो । यसको साथ साथै तिनले आफ्नो कामलाई बाँड्नुप¥यो । दुई एजेन्टहरु इन्जिनको भागमा गए ।त्यस्तै अन्य दुई एजेन्टहरु त्यो भागमा गए जहाँ विद्युतीय भाग थियो ।यो दोश्रो भागमा सोभियत सील लागेको थियो ।सीआईएको दस्तावेजहरुको अनुसार तिनले त्यो सील तोडर सीआईएको कार्यलयमा बनेको नक्कली सील लगाए ।यो कन्टेनरमा फ्यासलाइटको प्रकाशको सहायताले सीआईए एजेन्ट्सले लूनाको मूख्य हिस्साहरुलाई निकालेर तिनको तस्वीर लिए र पहिले जस्तो थियो त्यसरी नै जोडिदिए ।सीआईएको एक दस्तावेजमा भनिएको छ “हामीले आफ्नो सारा उपकरणहरु विहान ४ बजे सम्म जोडिसकेका थियौं ।”यसपछि सोभियत गार्डहरु आउनू पहिले कार्गोलाई रेलवे यार्डसम्म पु¥याउने जिम्मेवारी ट्रकको वास्तविक ड्राइभरलाई दिइयो ।सीआईएका अनुसार उसले सोभियत संघका अधिकारीहरुलाई त्यतिबेला तिनको अन्तरिक्ष यान एक रातको लागि अपहरण गरिएको थियो भनेर शंका भएको आजसम्म एउटा पनि संकेत पाइएको छैन । चौथो चरण –जानकारी हासिल गर्नेसीआईएले यस अप्रेशनमा हासिल गरेको जानकारी अमेरिकाको लागि महत्वपूर्ण साबित भयो ।यो पहिले सीआईएद्वारा सन् १९९४ मा जारी गरिएको अन्य दस्तावेजका अनुसार अमेरिकी जासुसहरुले इञ्जिन र तमाम अन्य हिस्साको आकार र वजन जान्न सक्षम भएका थिए ।यसपछि अमेरिकालाई आफ्नो अन्तरिक्ष प्रविधिमा पुनर्विचार गर्ने मौका मिलेको थियो ।तथापि केही वषभित्र सोभियत संघले यूरी गागरिनलाई अन्तरिक्षमा पु¥याउन सफल भयो ।अमेरिकाको कुरा गर्ने हो भने सन् १९६९ अप्रिल २० मा आफ्नो अन्तरिक्ष यान अपोलो–११ बाट नील आर्मस्र्टङ्गलाई चन्द्रमामा पु¥याउन सफल भयो ।बिबिसी
