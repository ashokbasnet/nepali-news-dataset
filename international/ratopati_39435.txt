जहाँ खसिरहेका बमहरू माझ पढाइ चलिरहेछ

बीबीसी– लामो समय घरेलु सङ्घर्षमा फसेको सिरियामा विनाश र निराशाका मात्र तस्बिर देखिन्छन् ।यहाँ जीवित रहनु नै सबैभन्दा ठूलो सङ्घर्ष हुने गर्छ । तर यस्तो प्रतिकूल परिस्थितिमा पनि पूर्वी गुटाका युवाहरू पढ्ने कोसिस गरिरहेका छन् र आफ्नो  भविष्यका लागि योजना बनाइरहेका छन् ।यहाँका धेरैजसो छात्रहरू यस्तै विश्वविद्यालयमा अध्ययन गर्छन्, जसले अनलाइन डिग्री प्रदान गर्छ ।यी विद्यार्थीले निक्कै अफठ्याराहरूको सामना गर्नुपर्छ । बिजुलीदेखि लिएर अनेक चीजका लागि सङ्घर्ष गर्नुपर्छ ।पढाइका लागि सङ्घर्ष पूर्वी गुटामा बस्ने २० वर्षीया महमुद अमेरिकास्थित युनिभर्सिटी अफ पिपुलबाट कम्प्युटर साइन्सको पढाइ गरिरहेका छन् ।यो विश्वविद्यालयले यस्ता मानिसलाई डिग्री प्रदान गर्छ, जो परम्परागत तरिकाबाट उच्च शिक्षा लिन सक्दैनन् ।गृहयुद्धका क्रममा महमुद पूर्वी गुटाको एक माध्यमिक स्कुलमा पढाइ गर्थे तर यसपछि विश्वविद्यालयमा पढाइ निरन्तर कायम गर्न सकेनन् ।बीबीसीसँग कुरा गर्दै उनले भने– “स्कुलको पढाइ पूरा गरेपछि म कम्प्युटर विज्ञानको पढाइ गर्न चाहन्थें । तर मेरो नजिक कम्प्युटर विज्ञानको पढाइ हुने कुनै यस्तो विश्वविद्यालय थिएन ।”महमुदलाई जीवनमा अगाडि बढ्नका लागि डिग्री जरुरी हुन्छ भन्ने लाग्छ ।‘युनिभर्सिटी अफ द पिपुल’मा महमुदजस्ता कैयाँै सिरियाली छात्रहरू पढ्छन् ।संयुक्त राष्ट्रका सचिवले पूर्वी गुटालाई पृथ्वीको नरकको श्रेणीमा राखेका भए पनि यही क्षेत्रका १० जना विद्यार्थी विश्वविद्यालयमा अध्ययन गर्छन् ।अझै बाँकी छ आस तर यस्तो प्रतिकूल परिस्थितिमा पनि कोही कसरी पढाइ गर्न सक्छ । महमुद भन्छन्– “निश्चय नै यो सबै चीजको मनोवैज्ञानिक असर पर्छ, किनकि यो सबै हाम्रो चारैतर्फ भइरहेको छ ।”उनी भन्छन्– “जब बम बर्सन थाल्छ, हामीलाई कसरी ज्यान बचाउने भन्ने चिन्ताले छोप्छ ।” “र बम बर्सन छाड्ेपछि थोरै समयका लागि भए पनि हामी भविष्य बारे सोच्छौं । हाम्रो दिमाग दुईवटा कुरा धेरै आउँछन् । पहिलो त हामी जीवित नै रहन्छौं कि रहँदैनौं भन्ने र अर्को हाम्रो भविष्य के हुन्छ भन्ने ।”“तर पढाइले भने हामीमा आशा जागाउँछ ।”तर यो सहज भने छैन तर यदि तपाईंलाई यो निक्कै सजिलो छ भन्ने लाग्छ भने तपाईं गलत हुनुहुन्छ । कहिले बिजुली आउँदैन । फेरि कहिले अर्को चीजको अभाव हुन्छ ।  “हामीलाई ज्यादाजसो  समय जेनेरेटरको भरोसमा रहनुपर्छ ।” महमुद भन्छन् ।यसको अलावा इन्टरनेट अर्को चुनौती बन्छ । माजेद पनि कम्प्युटर विज्ञानको पढाइ गर्छन् । एक हवाई हमलामा उनको घर ध्वस्त भयो । उनलाई यही समस्याले केही असर ग¥यो ।उनी भन्छन्, “परीक्षाको दौरान जब धेरै छात्रहरू पढाइ गरिरहेका हुन्छन्, हामीहरूलाई हमलाको चिन्ता हुने गर्छ ।”माजेद सिरियाको आउने पिढीबारे सोचेर भयभीत हुन्छन् । जब बाँकी दुनियाका बच्चाहरू परीक्षाको चिन्ता गर्छन्, यहाँ उनीहरू पीडित र हमलाको आँकडा जोडिरहेका हुन्छन् । यसको बाबजुद माजेदलाई एक न एक दिन आफ्नो पीएचडी पूरा गरिछाड्छु भन्ने पूरा आशा छ  ।“जिन्दगी चलिरहन्छ । यो युद्धले हामीलाई रोक्न सक्दैन । एक दिन हामी सबै मिलेर यो देशलाई फेरि उभ्याउन सफल हुनेछौं ।” “मलाई पूरा विश्वास छ, शिक्षाको माध्यमबाट नै हामीले एक सुन्दर भविष्य ल्याउन सक्छौं ।”  
