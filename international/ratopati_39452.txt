‘फेक न्युज’ सम्बन्धी प्रेस रिलिज फिर्ता लिन मोदीले  दिए  निर्देशन

नयाँ दिल्ली–‘फेक न्युज’(झुटो समाचार) दिने पत्रकारको मान्यता रद्द गर्ने भारतीय केन्द्र सरकारको निर्णयमा विवाद भएपछि सरकारले आफ्नो निर्णय फिर्ता लिएको छ ।  मंगलबार भारतीय प्रधानमन्त्री नरेन्द्र मोदीले योसँग सम्बन्धित प्रेस रिलिजलाई फिर्ता लिइयोस् र यो मुद्दामा प्रेस काउन्सीलले ध्यान दिओस् भन्ने निर्देशन दिएका हुन्।  यो भन्दा पहिले सोमबार भारतीय सरकारले ‘फेक न्युज’ दिने र त्यसको प्रचार गर्ने पत्रकारको मान्यता खारेज गर्ने जानकारी दिएको थियो । के थियो विवादको मुल विषय ? सोमबार सूचना र प्रसारण मन्त्रालयले ‘फेक न्यूज’को बारेमा भनेको थियो कि पहिलो पटक ‘फेक न्यूज’लाई प्रशारण र प्रसार गरेको पुष्टि भएमा पत्रकारको सरकारी मान्यता ६ महीनाको लागि निलम्बित गरिन सक्छ । दोश्रो पटक यस्तो भएमा मान्यतालाई एक वर्षको लागि रद्द गरिनेछ । सोही पत्रकारले तेस्रो पटक पनि यस्तो गरेमा मान्यता सधैंको लागि रद्द गरिन सक्छ । मन्त्रालयको भनाइ रहेको छ कि प्रिन्ट मिडियामा ‘फेक न्युज’को उजुरी पाइएमा यसलाई ‘प्रेस काउन्सिल अफ इण्डिया(पीसीआई)’ कहाँ पठाइन्छ । र यदी सामाग्री विद्युतीय मिडियासँग सम्बन्धित छ भने यसलार्य ‘न्यूज एण्ड ब्रोडकास्टर्स एसोसिएशन(एनबीए)’कहाँ पठाइन्छ । यी दुबै एजेन्सीहरुले १५ दिनमा जाँच गरेर समाग्री झुटो हो या सही हो निर्णय गर्नेछ । जाँचको चलिरहदाँ सम्बन्धित पत्रकारको मान्यता निलम्बित रहन्छ । यसलाई भारतीय कङ्ग्रेसका वरिष्ठ नेता अहमद पटेलले पत्रकारहरुलाई खुलेर समाचार रिपोटिङ्ग गर्नबाट रोक्ने प्रयासको भएको भनेर आलोचना गरे । पटेलले आफ्नो ट्वीटरमा चार प्रश्न गरेका थिए  १.यसको के ग्यारेन्टी छ कि यो नियमले इमान्दार पत्रकारहरुको शोषण हुने छैन? २.फेक न्यूजमा के के पर्छ भन्ने निर्णय कसले गर्छ ? ३.उजुरीको आधारमा जबसम्म जाँच चालु रहन्छ तब सम्म मान्यता रद्द नगर्न सम्भव छैन ? ४.यसको के ग्यारेन्टी छ कि हाल बनाइएको निर्देशिकाको प्रयोग ‘फेक न्युज’ को जाँच गर्नको लागि मात्र गरिन्छ न कि पत्रकारहरुलाई सहज रिपोर्टिङ्गमा अबरोध गर्न ? पटेलका यी प्रश्नहरुको उत्तर दिदै केन्द्रीय मन्त्री स्मृती इरानीको भनेकी थिइन्, “पटेलजी तपाई जागेको देखेर खुसी लाग्यो । समाचार सामाग्री या प्रशारण गरिएको समाचार झुटो हो की होइन यसको फैसला पीसीआई र एनबीए गर्नेछ । तपाईलाई थाहा छ कि यी दुबै गैर–सरकारी सस्थाहरु हुन् ।”  
