जापानमा कम सेक्सका लागि को जिम्मेवार ?

जापानमा युवा कम सेक्स गरिरहेका छन् । नयाँ सोधका अनुसार यस्ता मानिसहरुको संख्या लगातार बढिरहेको छ जसले कहिले पनि सेक्स गरेका छैनन् वा भविष्यमा गर्ने सोचमा छैनन् ।जापानमा सेक्सप्रति घट्दो रुची किन चिन्ताजनक छ ? बीबीसी टोकियो संवाददाता रुपर्ट विंगफिल्ड–हायेसले यसबारे छानबिन गरेका छन् ।जापानको पहिचान लामो समयदेखि सेक्सका थुप्रै फ्यान्टेसीको रुपमा हुने गरेको छ । यो देश ‘लभ होटल’ का लागि पनि चर्चित थियो । यस्तोमा जापानमा अब यस्तो के भइरहेको छ जहाँका धेरैजसो युवामा सेक्सप्रति वितृष्णा जागेको छ ।२६ वर्षीय एनो मात्सुई एक हास्यकलाकार हुन् । उनले भने, ‘मसँग यसका लागि आत्मविश्वास छैन । म महिलाका बिचमा कहिले लोकप्रिय भइनँ । एकपटक मैले एक युवतीलाई यसको प्रस्ताव राखेको थिएँ । उनले अस्विकार गरिदिइन् । त्यो मेरो लागि प्रताडनाभन्दा कम थिएन ।’जापानमा १८ देखि ३४ वर्षबिचका ४३ प्रतिशत मानिसहरुले कहिले पनि संभोग गरेका छैनन् । ५२ प्रतिशतले आफू भर्जिन बताए भने ६४ प्रतिशतले आफू कुनै प्रकारको सम्बन्धमा नरहेको जानकारी दिए ।मात्सुईले भने, ‘मजस्तै यस्ता थुप्रै पुरुष छन् जसले सेक्सको नामले डराउने महिला भेटेका छन् । हामीलाई कसैले प्रस्ताव अस्विकार गर्ला कि भन्ने डर लाग्छ । यस्तोमा हामी खाली समय हाम्रो शौख पूरा गरेर बिताउने गर्छौं । यसमा एनिमेशन सबैभन्दा महत्वपूर्ण छ ।’उनले भने, ‘यसका लागि म आफैंलाई घृणा गर्छु तर यसमा केही गर्न म असमर्थ छु ।’यस्तै ४५ वर्षीया आर्टिस्ट रोकुडोनासिकोले जापानको यस्तो ट्रेन्डमा आफू अचम्मित भएको बताउँछिन् । उनी भन्छिन्, ‘हो, म यसमा चकित छु किनभने प्रेमीसँगको शारिरिक सम्बन्ध मेरो लागि महत्वपूर्ण छ ।भोकुदे नासुको आफ्नै गुप्ताङ्को थ्रीडि इमेज बनाएर वेबमा राख्ने भएकाले चर्चित छिन् । उनका अनुसार जापानमा सम्बन्ध स्थापित गर्न निकै गाह्रो छ । उनी भन्छिन्, ‘एउटा पुरुषले महिलालाई डेटमा लैजानेदेखि विभिन्न कुराको याद राख्नुपर्छ । मलाई लाग्छ, यस्ता कुरामा पुरुषलाई रुची लाग्दैन । त्यसकारण उनीहरु इन्टरनेटमा पोर्न हेर्नसक्छन् र आफ्नो इच्छा त्यसैमार्फत पूरा गर्छन् । ’त्यसो भए जवान पुरुष इन्टरनेटमा पोर्न हेर्छन् भने जवान महिला के गर्छन् त ?२४ वर्षीया एना अकाउन्ट एक्जेक्यूटिभ हुन् । उनले यसबारे भनिन्, ‘म सेक्सभन्दा बढि खान र स्लिप वाइन पिउन रुचाउँछु । सेक्स एउटा यस्तो कुरा हो जसको न त मलाई आवश्यक छ न नै रुची ।’उनी थप्छिन्, ‘जब म युनिभर्सिटीमा आएँ तब मैले अन्ततः प्रतिबन्ध रुचाउने आमा–बुवाबाट छुटकारा पाएँ । मैले अबेरसम्म बाहिर बस्ने स्वतन्त्रता पाएँ र साथीहरुसँग ड्रिक गर्न पनि मलाई सजिलो भयो । प्रेमीले मेरो स्वतन्त्रतालाई सिमित गर्न सक्छ, त्यो कुरा म चाहँदै चाहन्नँ ।’जापानमा सेक्सप्रति घट्दो रुचीका कारण इन्टरनेट पोर्नोग्राफी, आत्मसम्मानको कमी वा पितृसत्ताबाट भाग्ने प्रवृत्ति हुनसक्छ । तर जापानको आधा जनसंख्याभन्दा बढि ३० पार गरेका युवापुस्तासँग यौनसम्पर्कको कुनै अनुभव छैन । 
