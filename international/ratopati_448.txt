चीनको कुटनैतिक ‘कु’ : ताइवानलाई छाडेर पानामा चीनको पक्षमा

बेइजिङ – ताइवानसँगको लामो कुटनीतिक सम्बन्ध अन्त्य गर्दै पानामाले चीनसँग कुटनीतिक सम्बन्ध स्थापना गरेको छ । बेइजिङको यो सफलतालाई अन्तर्राष्ट्रिय सञ्चारमाध्यमले कुटनैतिक ‘कु’ को संज्ञा दिएका छन् ।पानामा सरकारले ‘एक चीन नीति’ मा समर्थन जनाउँदै ताइवन चीनको अंग भएको स्वीकार गरेको बताएको छ ।यसमा ताइवानले ‘आक्रोश र अफसोस’ व्यक्त गरेको छ ।चीनले ताइवानलाई आफ्नै प्रान्त मान्ने गरेको छ । केही देशहरुले मात्र बेइजिङलाई छाडेर ताइपेसँग सम्बन्ध बनाउने गरेका छन् । पछिल्लो समय पक्ष परिवर्तन गर्नेमा पानामा रहेको छ ।गत डिसेम्बरमा अफ्रिकाको साओ टोमे र प्रिन्सिपेले पनि पक्ष परिवर्तन गर्ने बेइजिङसँग कुटनीतिक सम्बन्ध स्थापना गरेका थिए ।अहिले ताइवानसँग मात्र २० वटा देशले कुटनीतिक सम्बन्ध कायम राखेका छन् ।चीनले पछिल्लो समय अफ्रिका र मध्य अमेरिकी देशहरुमा आर्थिक लगानी बढाउँदै लगेको छ ।तीव्र आर्थिक बृद्धि र राजनीतिक ‘सुपरवापर’ को रुपमा उदयसँगै चीनले धेरै राष्ट्रहरुलाई आफ्नो पक्षमा पार्न सफल भइरहेको छ ।  
