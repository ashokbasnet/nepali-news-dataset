पार्किङमा मजदुरले भेटे एउटा ब्याग, खोलेर हेर्दा सबै भए चकित

एरिजोनाको टेम्पे शहरको एक स्टोरको पार्किङ एरियामा मजदुरले एउटा ब्याग देखे । सुरुमा उनले गल्तीका कारण कसैले ब्याग छोडेको हुनसक्ने आशंका गरे । उनले यसको सूचना स्टोर म्यानेजरलाई दिए । तर जब ब्याग खोलियो, भित्र जे देखियो त्यो देखेर सबैजना हैरान भए । वास्तवमा, उक्त ब्यागभित्र एक नवजात शिशु राखिएको थियो ।ट्वेल्भन्यूज डट कमका अनुसार टेम्पो शहरस्थित फूट सिटी ग्रोसरी स्टोरमा जून ४ तारिख आइतबारका दिन एक मजदूर पार्किङ एरियामा केही कामका लागि गएका थिए । त्यतिबेला उनको नजर शपिङ कार्टमा राखिएको ब्यागमाथि पर्यो ।कसैले गल्तीपूर्वक ब्याग छोडेको हुनसक्छ भन्दै ती मजदुरले यसको जानकारी स्टोर म्यानेजरलाई दिए । स्टोर म्यानेजरले ब्याग खोलेर हेर्दा ब्ल्याङ्केट भित्र बेरिएको अवस्थामा एक भर्खरै जन्मिएकी बालिका राखिएको थियो ।‘हामीलाई  लाग्छ बालिकाको जन्म २४ घण्टा भित्र भएको हो,’ टेम्पे पुलिसका डेट लिली डुरानले बताए ।‘हामी भाग्यमानी छौं कि बालिका अहिले स्वस्थ छिन्,’ डुरानले भने ।पुलिस अहिले बालिकाको आमाबुवाको खोजीमा जुटिरहेको बताएको छ ।
