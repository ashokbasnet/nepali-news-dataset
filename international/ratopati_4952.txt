भ्रष्टाचारको आरोपमा ब्राजिलका पूर्व राष्ट्रपतिलाई जेल सजाय

रियो – ब्राजिलका पूर्व राष्ट्रपति लुइज इनासियो लुला डा सिल्भालाई भ्रष्टाचार र आर्थिक अपचलनको मुद्दामा पराना राज्यको फेडरल अदालतले दोषी ठहर गरेको छ । न्यायाधीस सर्जियो मोरोले लुला डा सिल्भालाई साढे नौ महिना जेल सजाय तोकेको छ ।  यद्यपि, उनले यस विरुद्ध अपिल भने गर्न पाउने छन् । त्यस दौरान उनलाई पक्राउ गरिनेछैन । लुलामाथि राज्यद्वारा सञ्चालित तेल कम्पनी पेट्रोबासमा भ्रष्टाचार गरेको आरोप लागेको छ । सन् २०११ मा उनको कार्यकाल सकिएपछि उनको यो भ्रष्टाचार काण्ड बाहिरिएको थियो । त्यस्तै उनमाथि साउ पाउलोमा गरिएको एक पुनर्निर्माणको क्रममा निर्माण व्यवसायी कम्पनीबाट १.१ मिलियन डलर प्राप्त गरेको आरोप लगाइएको छ । यसको बदलामा लुलाले तेल कम्पनीबाट करार पाउन कम्पनीलाई सहयोग गरेको बताइएको छ । आफ्नो कार्यकायलमा लोकप्रिय रहेका लुला अर्को वर्ष हुने राष्ट्रपति निर्वाचनबाट राजनीतिमा कमब्याक समेत गर्ने तयारी गरेका थिए । राष्ट्रपतिको रुपमा उनको एप्रभुल रेटिङ ९० प्रतिशत थियो । दुई पटक राष्ट्रपतिको निर्वाचन जितेका उनी सन् २००२ को अक्टोबरदेखि सन् २०११ को जनवरीसम्म राष्ट्रपतिको बागडोर सम्हालेका थिए ।  
