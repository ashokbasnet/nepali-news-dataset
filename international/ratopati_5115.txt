नोबेल शान्ति पुरस्कार बिजेता लियू शियाओबोको निधन, आठ वर्षदेखि जेलमा थिए

नोबेल शान्ति पुरस्कार बिजेता र चीनका मानवअधिकारवादी नेता लियू शियाओबोको बिहिबार निधन भएको छ । ६१ वर्षका उनी लामो समयदेखि कलेजोको क्यान्सरबाट पीडित थिए । पछिल्लो आठ वर्षदेखि शियाओबोलाई क्यान्सर उपचारका लागि पछिल्लो महिना जेलबाट अस्पताल सिफ्ट गरिएको थियो । शियाओबो चीनमा निकै लामो समयदेखि लोकतन्त्रको समर्थनमा आवाज उठाइरहेका थिए । नोबेल कमिटीले शियाओबोको मृत्युका लागि चीनियाँ सरकारलाई जिम्मेवार देखाएको छ ।विश्वविद्यालय प्राध्यापकबाट मानवअधिकार आन्दोलनका गुरु बनेका शियाओबोलाई चीनियाँ अधिकारीले अपराधी र देशद्रोही बताएका थिए । चीनमा तानाशाही सरकारविरद्ध आवाज उठाएका कारण शियाओबोलाई थुप्रै पटक जेल सजायँ भोग्नुपर्यो । यतिमात्र होइन, जेलमुक्त भइसकेपछि पनि उनलाई विभिन्न प्रकारको प्रतिबन्ध लगाइन्थ्यो । उनकी श्रीमतीलाई समेत नजरबन्द गरिएको थियो । पछिल्ला दिनमा अन्य देशले शियाओबोलाई उपचारका लागि अन्य मुलुक जाने अनुमती चीनले दिनुपर्ने दबाब दिँदै आएका थिए ।केही समय अघि जर्मन र अमेरिकी डाक्टरले उनलाई उपचारका लागि अन्य मुलुक लैजाने स्थिती भएको बताएपनि चीनका डाक्टरले उनको अवस्था निकै गम्भीर भएको र उनका अंगहरुले पनि काम गर्न बन्द गरेको भन्दै अन्य मुलुक लान नसकिने बताउँदै आएका थिए ।संसारका थुप्रै मानवअधिकार संगठनले शियाओबोको स्वास्थ्यबारे वास्तविक जानकारी प्रदान नगरेकोमा खेद प्रकट गरेका थिए ।शेनयांगको पूवोत्तर शहरमा चाइना मेडिकल यूनिभर्सिटीका डाक्टरलाई उद्धृत गर्दै फर्स्ट हस्पिटलका अनुसार शियाओबोलाई जीवित राख्नका लागि उनलाई भेन्टिलेटरमा राख्नुपर्ने हुन्छ तर उनका परिवारले यो मान्न तयार भएनन् । स्मरण रहोस् उनले सन् २००९ मा ११ वर्षको जेल सजायँ पाएका थिए । उनले ८ वर्ष जेल जीवन बिताइसकेका थिए ।नोबेल पुरस्कार लिन ओस्लो जान पाएका थिएनन्ःशियाओबोलाई सन् २०१० मा नोबेल शान्ति पुरस्कार प्रदान गरिएको थियो तर सरकारको प्रतिबन्धका कारण उनी पुरस्कार ग्रहण गर्न ओस्लो जान पाएका थिएनन् । नोबेल कमिटीले उनको सम्मानमा उनको कुर्सी खाली राखेको थियो ।
