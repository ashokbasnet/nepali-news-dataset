सद्दामदेखि गद्दाफीसम्मः थाहा पाउनुस् के गर्दथे यी शासकका छोरा

इतिहास यस्ता मानिसको कथा कहानीले भरिएको छ जसले सत्तामा टिकिराक्नका लागि नियम कानूनलाई किनारा त लगाए नै संसारभरी मानवताका लागि ठूलो संकट पैदा गरे । उनीहरुले जनताको अधिकारलाई कुल्चँदै रगतको खोला बगाउन हिच्किचाएनन् ।  केही शासक यस्ता पनि भए जसको सत्ता मोहका कारण संसारले ठूलै मूल्य चुकाउनु पर्यो । शासक मात्र होइनन् उनीहरुको मृत्युपश्चात् उनका सन्तानले पनि बाउ बाजेको नक्सा कदममा चले । यसै सिलसिलामा आज हामी तपाईंलाई संसारका केही शासकका सन्तानबारे जानकारी दिँदै छौं ।गिनीका राष्ट्रपति ओबियांग ग्यूमाका छोरा तियोदोरिनःतियोदोरिन धेरैजसो सोसल मिडियामा आफ्नो फोटो सेयर गरिरहन्छन् । उनलाई धेरैजसो सुन्दर मोडलले घेरिएको देख्न सकिन्छ । वलासी जीवनशैलीका कारण गिनीमा तियोदोरिनलाई प्लेब्वाईको रुपमा परिचित छन् । तियोदोरिनले पछिल्लो तीन वर्षमा आफ्नो छुट्टीका करिब ८ सयभन्दा धेरै फोटो सेयर गरिसकेका छन् जसमा उनको विलासी जीवनशैली देख्न सकिन्छ । प्राकृतिक ग्यासले भरपूर यो देशको स्थिती निकै खराब छ । जनता भोकले मर्ने स्थितीमा छन् । प्राकृतिक संकट, जातीय संघर्ष र अपराधको ग्राफ तिब्र रुपमा बढेका कारण देशको स्थिती अन्त्य नाजुक छ ।शासक थिए तियोदोरिनका पिताःतियोदोरिनका पिता र गिनीका राष्ट्रपति तियोदोरो ओबियांग ग्यूमाको गन्ती क्रुर शासकमा हुन्छ । उनले आफ्नो काकाको सत्तालाई उल्ट्याएर आफ्नो नेतृत्वमा देशको सत्ता सम्हालेका थिए । त्यतिबेला धेरै मानिसको रगत पनि बगेको थियो । तियोदोरोले आफ्ना दुश्मनको छाला निकाल्ने गर्दछन् भनिन्छ । उनीमाथि दुश्मनको कलेजो र अण्डकोष खाने गरेको आरोप लागिसकेको छ । तियोदोरोले सन् १९७९ देखि देशको सत्ता सम्हालिरहेका छन् । यस वर्ष अप्रिलमा दोस्रो चुनावमार्फत उनले आफ्नो कार्यकाल बढाए । तियोदारोको देशमाथि पूर्ण नियन्त्रण छ ।मुअम्मर गद्दाफीका छोरा सेफ अल–इस्लामःलिबियाका पूर्व शासक मुअम्मर गद्दाफीका छोरा सैफ अल–इस्लाम गद्दाफी पछिल्लो महिनामात्र जेलबाट रिहा भए । सैफलाई मिलिशिया ग्रुपले ६ वर्षसम्म जेलमा राखेपछि छाडिदिए । सैफलाई जिन्तानमा रिहा गरियो जहाँ उनलाई सन् २०११ नोभेम्बरदेखि कैदमा राखिएको थियो । पिता मुअम्मर गद्दाफी अक्टोबरमा मारिएको एक महिना पछि सैफलाई पक्राउ गरिएको थियो । लिबिया अदालतले सैफलाई मानवता विरुद्ध अपराधको आरोपमा सजायँ तोकेको थियो ।सैफमाथि सन् २०११ देखि पूर्व लिबियाली नागरिकको हत्या र उनीहरुमाथि उत्पीडनको आरोप छ । मोजमस्ती गर्नुपर्ने सैफले आफ्ना विरोधीहरुको आवाज दबाउनका लागि उनीहरुमाथि विभिन्न प्रकारको यातना दिए । यस्तै प्रकारको अपराधमा सुनुवाई गरेर त्रिपोलीका एक अदालतले सन् २०१५ मा सैफको अनुपस्थितीमा उनलाई मृत्युदण्डको सजायँ सुनाएको थियो । सुनुवाईमा कमजोरीका कारण अदालतको निर्णयमाथि प्रश्न उठाइएको थियो । त्यसपछि सजायँ ६ महिना बनाइएको थियो ।सद्दाम हुसेनका छोरा उदय हुसेनःसद्दाम हुसेनका छोरा उदय विलासी जीवनशैली र क्रुरताका लागि परिचित थिए । उनले आफूमाथि लगाइएको आरोपबाट बच्नका लागि बडी डबल राखेका थिए । उदयले थुप्रै महिलाको बलात्कार गरेको बताइन्छ । उदयको मृत्यु पछि उनका बडी डबल लतिफले मिडियासँग कुराकानी गरेका थिए । उनका अनुसार एकदिन उदय एक विवाहमा गएका थिए, जहाँ उनलाई बेहुली निकै मनपर्यो । उदयले उनीसँग सुहागरात मनाउने सोच बनाए र उनको अपहरण गरे । होटलमा बेहुलीलाई बलात्कार गरे र बिक्षिप्त उनले होटलको छतबाट हाम फालेर आत्महत्या गरेका थिए । घटनाबारे सबैलाई थाहा भयो तर सद्दामका छोरा भएकाले उनीविरुद्ध जाइलाग्न कसैले आँट गरेनन् । अमेरिकाले इराकमाथि रसायनिक हतियार राखेको आरोप लगाउँदै सन् २००३ मा इराकमाथि हमला गरेको थियो । यसै क्रममा जुलाई २२ तारिख सन् २००३ मा उदयको हत्या गरियो भने सद्दाम हुसेनलाई कैद गरिएको थियो जसलाई सन् २००६ को डिसेम्बर ३० तारिखमा मृत्युदण्ड दिइएको थियो ।किम उल सुंगका छोरा किम जोंगःकिम जोंग उन सन् २०११ मा आफ्ना पिता किम ऊल सुंगको मृत्युपछि कोरियाको शासक बनेका थिए । उत्तर कोरियाली सरकारको तर्फबाट जोंगको गोपनियता कायम राखेका कारण उनीबारे धेरै जानकारी सार्वजनिक भएका छैनन् । जोंगले सत्तामा जानका लागि आफ्नै परिवारका सदस्यलाई पनि भयानक तरिकाले हत्या गरेका थिए । सन् २०१३ मा आफ्नै फूपाजुलाई १ सय २० वटा भोको शिकारी कुकुरको बथानमा छोडिदिएर हत्या गरेका थिए । जोंगका कारण उत्तर कोरिया अर्थव्यवस्थाको क्षेत्रमा अरु देशबाट अलग्गिएको छ ।फ्रान्सिस दुवेलियरका छोरा जीन क्लड दुवेलियरःक्यारिबियन देश हाइटीका ४० औं राष्ट्रपति फ्रान्सिस दुवेलियर नकारात्मक छवीका कारण चर्चामा छन् । सन् १९७१ को अप्रिलमा फ्रान्सिसको मृत्युपश्चात् जीन नयाँ राष्ट्रपति चुनिए । यद्यपी, यसले देशमा कुनै परिवर्तन आएन किनभने जीन पनि आफ्ना पिताको नक्साकदममै चले । उनी सन् १९७१ देखि १९८६ सम्म राष्ट्रपति बने र हतियारको आडमा आफ्ना विरोधीको आवाज दबाए । तर स्न १९८६ मा विरोधी पार्टीले उनलाई सत्ताच्युत गरिदिए । त्यसपछि उनी अमेरिका पलायन भए । करिब १० वर्षपछि उनी आफ्नो देश फर्किए र हाइटीमा सन् २०१४ को अक्टोबर ४ तारिखमा उनको मृत्यु भयो । 
