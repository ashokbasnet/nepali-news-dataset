विद्यार्थीसँग विवाह गरेर बनिन् फ्रान्सकी ‘फर्स्ट लेडी’, श्रीमानभन्दा २५ वर्ष जेठी

अमेरिकी राष्ट्रपति डोनल्ड ट्रम्प धेरैजसो महिलामाथि टिप्पणी गरेर चर्चामा रहन्छन् । फ्रान्सको यात्रामा गएका ट्रम्पले फ्रान्सकी फर्स्ट लेडी ब्रिजिट म्याक्रोनमाथि पनि टिप्पणी गरे ।ट्रम्पले ब्रिजिटलाई भने, ‘के तपाईंलाई थाहा छ, तपाईंको शरिरको बनावट कति राम्रो छ । यति भनेर उनी इम्यानुअल म्याक्रोनतर्फ फर्किए र उनको बनावट राम्रो भएको भनी उनलाई पनि सुनाउन भ्याए ।मेलानिया ट्रम्पसँग यात्रामा गएका अमेरिकी राष्ट्रपतिले फर्स्ट लेडी ब्रिजिट म्याक्रोंको दुबै गालामा पेरिस स्टाइलमा चुम्बन गरे । ट्रम्प निकै बेरसम्म उनको हात समातेर उभिइरहे ।यसै सन्दर्भमा आज हामी तपाईंलाई फ्रान्सकी फर्स्ट लेडीबारे जानकारी दिँदै छौं जो आफ्ना श्रीमानभन्दा २५ वर्ष जेठी छिन् ।म्याक्रोनको जन्म सन् १९७७ डिसेम्बर २१ तारिखमा फ्रान्सको एमियेन्जमा भएको थियो ।स्कूलमा पढ्दादेखि नै म्याक्रोन आफ्नी शिक्षिका ब्रिजिट ट्रोग्न्यूक्सलाई प्रेम गर्न थालेका थिए र उनलाई प्रेम प्रस्ताव पनि राखेका थिए । त्यतिबेला उनको उमेर १५ वर्षको थियो र उनकी शिक्षिका उनीभन्दा २५ वर्ष जेठी थिइन् ।ब्रिजिट विवाहित हुनुका साथै तीन सन्तानकी आमा पनि थिइन् । उनकी छोरी इम्यानुलकै कक्षामा पढ्थिन् । ब्रिजिटको विवाह सन् १९७४ मा बैंकर आन्द्रे लुइससँग भएको थियो ।म्याक्रोनका आमा–बुवाले ब्रिजिटलाई म्याक्रोन १८ वर्षको नहुञ्जेलसम्म टाढा रहनका लागि आग्रह गरे ।म्याक्रोन ब्रिजिटबाट टाढा हुन् भन्ने उद्देश्यले उनका आमा–बुवाले पढाईका लागि उनलाई पेरिसभन्दा बाहिर पठाइदिए ।म्याक्रोन दर्शनशास्त्रका विद्यार्थी थिए र सन् २००४ मा ग्रेजुएट भएपछि उनी इन्भेस्मेन्ट बैंकर बने ।ब्रिजिट पनि म्याक्रोनसँगको प्रेममा परिसकेकी थिइन् । त्यसपछि सन् २००६ मा ब्रिजिटले आफ्ना श्रीमान् आन्द्रेलाई सम्बन्धविच्छेद दिइन् र सन् २००७ मा ब्रिजिट र म्याक्रोनले विवाह गरे ।अहिले इम्यानुल ३९ वर्ष पुगे भने उनकी श्रीमती ब्रिजिट ६४ वर्ष पुगेकी छिन् ।  
