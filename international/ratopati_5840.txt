संसदमै स्तनपान गराएर इतिहास बनाएकी सांसदद्वारा दोहोरो नागरिकता प्रकरणमा राजीनामा

सिड्नी – संसद भवनमा नै स्तनपान गराएर इतिहास बनाएकी अस्ट्रेलियाकी एक सांसदले दोहोरो नागरिकता लिएको विषयमा राजीनमा दिएकी छिन् ।  माइनर ग्रिन्स पार्टीबाट सांसद बनेकी लरिसा वाटर्सको जन्म क्यानडामा भएको थियो । अस्ट्रेलियाको संविधान अनुसार दोहोरो वा दुईवटा नागरिकता भएका व्यक्तिले फेडरल अफिसका लागि लड्न नपाउने व्यवस्था छ ।  शुक्रबार नै ग्रिन पार्टीका अर्का सांसद स्कट लुडलामले पनि दोहोरो नागरिकताको विषयमा नै राजीनामा दिएका छन् ।  वाटर्सले अस्ट्रेलिायको संसद भवनमा स्तनपान गराउने पहिलो महिला राजनीतिज्ञ बनेर चर्चा कमाएकी थिइन् ।  वाटर्सले लुडलामको मुद्दा पछि मात्र आफूले पनि यसबारे थाहा पाएको बताइन् । लुडलाम न्युजिल्याण्डको नागरिक भएको पत्ता लागेको थियो ।  
