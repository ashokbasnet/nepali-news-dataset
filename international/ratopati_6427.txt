दैनिक आफ्नो मृत्युलाई कुर्दथे यहूदी, यस्तो थियो हिटलरको यातना शिविर (मुटु कमाउने २० तस्बिर)

बेलायतका प्रिन्स विलियम्स र उनकी श्रीमती केट मिडलटन आजकाल पोल्याण्डको यात्रामा छन् । यो क्रममा रोयल कपल हिटलरले बनाएका यातना शिविर पनि पुगे । रोयल कपलले उक्त क्याम्पलाई युद्धको सबैभन्दा पीडादायी याद बताए । स्मरण रहोस्, सन् १९३३ मा जर्मनीका सत्तामा आसिन एडोल्फ हिटलरले त्यहाँ एक जातीवादी साम्राज्य बनाए । यहूदीका लागि हिटलरको यो घृणा होलोकास्टको रुपमा सार्वजनिक भयो । यहूदीलाई समाप्त गर्ने सिलसिला पोल्याण्डमा खोलिएको अशविच कन्सन्ट्रेशन क्याम्पबाट सुरु भएको थियो ।पोल्याण्डको यो क्याम्पमा धर्म, जाती, विचारधारा र शारिरिक कमजोरीको नाममा लाखौं मानिसलाई ग्याँस च्याम्बरमा पठाइन्थ्यो ।यहूदी, राजनीतिक विरोधी, रोगी र समलिङ्गीहरुबाट जबर्जस्ती काम लिइन्थ्यो ।क्याम्पलाई यसरी बनाइएको थियो कि त्यहाँबाट भाग्न असम्भव थियो ।वृद्ध वृद्धा र रोगीलाई ग्याँस च्याम्बरमार्फत मृत्यु दिइन्थ्यो । क्याम्पमा चार चिहान थिए जहाँ हरेक दिन ४ हजार ७ सय शव जलाउन सकिन्थ्यो ।जो ग्याँस चेम्बरबाट बच्थे, उनीहरुले काम गर्नुपर्दथ्यो ।अशविच क्याम्प नजिकै औद्योगिक क्षेत्र थियो । व्यापारी बन्दीहरुलाई त्यहाँ काम गराउने ल्याउने गर्दथे ।के थियो होलोकास्ट ?होलोकास्ट इतिहासको त्यो नरसंहार थियो जसमा ६ वर्षमा ६० लाख यहूदीको हत्या गरिएको थियो ।यसमा बच्चाको संख्या मात्र १५ लाख थियो । थुप्रै यहुदी आफ्नो ज्यान बचाएर देश छोडेर भाग्न सफल भए । कोहीको भने कन्सन्ट्रेशन क्याम्पमा क्रुरताका लागि निकै तड्पिएर मृत्यु भयो ।स्वतन्त्र हुने बेलासम्म मारिएका थिए ११ लाख मानिसःसन् १९४५ जनवरी २७ तारिखमा सोभियत रेड आर्मीद्वारा स्वतन्त्र गराउने बेलासम्म अशविच क्याम्पमा ११ लाखको मृत्यु भइसकेको थियो ।क्याम्पमा बचेका करिब सात हजारलाई रिहा गरिएको थियो ।सन् १९४७ मा नै क्याम्पलाई पोलिसको संसदले एक कानून पास गरेर संग्रहालयमा परिवर्तन गरेको थियो ।       
