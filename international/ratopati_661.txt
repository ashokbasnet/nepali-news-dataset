ग्रिनफिल टावर आगलागीमा १२ को मृत्यु : सयौं मानिस भित्रै फसे

लन्डन पश्चिम लन्डनको आवासीय ‘ग्रिनफिल टावर ब्लक’ मा भएको भीषण आगलागीबाट १२ जनाको मृत्यु भएको पुष्टि भएको छ । घटनामा अन्य दर्जनौं घाइते भएका छन् । घाइतेहरुको विभिन्न अस्पतलामा उपचार भइरहेको छ । घाइतेमध्ये केहीको अवस्था गम्भीर रहेको र मृतकको संख्या बढ्न सक्ने अनुमान गरिएको छ ।-भवनभित्र कति मानिस बसोबास गर्थे भन्ने यकिन तथ्यांक आएको छैन ।  करिब २ सयजना बस्ने अनुमान गरिएको छ ।-केही अन्तर्राष्ट्रिय सञ्चारमाध्यमले भने त्यहाँ ६ सयभन्दा बढी व्यक्ति बस्दै आएको पनि बताएका छन् । -सबै सुतिरहेका बेला बिहानपख आगो लागेको कारण कोही बाहिर निस्कन नसकेका हुन् ।-कैयौंले आफ्ना परिवार टावरभित्र थुनिएको बताएका छन् । -एक जना प्रत्यक्षदर्शीका अनुसार-दशौं तलाबाट एक दम्पतीले आफ्ना छोराछोरी तल फ्याँक्दै उनीहरूलाई बचाइदिन आग्रह गरेका थिए ।-यसैगरी, पाँचौं तलाबाट पाँच वर्षीय बालकलाई पनि तल फ्याँकेका थिए । उनीहरूले तन्नामा छोराछोरी बेरेर तल फ्याँकेका थिए ।-भाग्न खोज्दा कैयौं मान्छे अत्तालिएर ज्यान गएको अनुमान गरिएको छ । -कैयौंले भने आफू भागेर बचे पनि सबै परिवार थुनिएकाले बाँच्नुको कुनै अर्थ नरहेको बताएका छन् । बेलायतमा पछिल्लो समयमा आतंककारी हमला भएको हुनाले यो आगलागीमा पनि आतंककारीको योजना रहे-नरहेकोबारे अनुसन्धान भइरहेको बताइएको छ । प्रहरीले भने आगलागीमा त्यस्तो कुनै पनि आतंककारी हमलाको प्रयास नभई त्यहाँ प्राविधिक कारणले नै आगो लागेको जनाएको छ ।  
