उत्तर कोरियाले सार्वजनिक गर्यो नयाँ फोटो, देशलाई नयाँ अन्दाजमा देखाउने कोसिस

उत्तर कोरियाको भ्रमण गराउने कम्पनी यंग पायनियरले त्यहाँको नयाँ फोटो जारी गरेको छ । कम्पनीले मानिसहरुको यहाँ भ्रमणका लागि प्रेरणाको हिसाबले फोटो जारी गरेको छ । यसमा उत्तर कोरियालाई भिन्न तरिकाले देखाउने कोसिस गरेको छ । यो त्यही कम्पनी हो जुन अमेरिकी विद्यार्थी ओटो वार्मबियरलाई भ्रमणमा लिएर गएको थियो जहाँ उनलाई पक्राउ गरिएको थियो ।नयाँ दृष्टिकोणले देखाउने कोसिसःटूर कम्पनी यंग पायनियरले एक पटक पुनः पर्यटकलाई लोभ्याउनका लागि उत्तर कोरियाको नयाँ फोटो जारी गरेको छ ।यो कम्पनीले उत्तर कोरियाको भ्रमण गराउँछ । यसले नयाँ फोटोमार्फत देशलाई नयाँ दृष्टिकोण देखाउने कोसिस गरेको छ ।यसमा ड्युटीमा बसेका सैनिक र माझीदेखि वाटर पार्कमा मज्जा लिइरहेका मानिसहरुको फोटो समावेश छन् ।यी सबै फोटो आयरल्याण्डको ‘शेन हेरान’ ले लिएका छन् जो यंग पायनियरका इन्टरनेशनल टूर म्यानेजर हुन् ।स्मरण रहोस्, यो त्यही कम्पनी हो जुन केही महिना पहिले अमेरिकी विद्यार्थीको एक समूहलाई उत्तर कोरियाको टूरमा लिएर गएको थियो ।यसै टूरको क्रममा अमेरिकाको २२ वर्षका युवक ओटो वार्मबियरलाई पोष्टर चोरी गरेको आरोपमा पक्राउ गरेको थियो । कम्पनीले पक्राउमा परेका ओटोलाई छुटाउन असफ रह्यो । १७ महिना कैदमा राखेपछि करिब एक महिना पहिले ओटोलाई कोमाको स्थितीमा अमेरिका फिर्ता पठाइयो जहाँ उनको मृत्यु भएको थियो ।उक्त घटनापछि अमेरिकाले आफ्नो नागरिकलाई उत्तर कोरिया जानबाट प्रतिबन्ध लगाइदियो ।केही महिनामा परमाणु कार्यक्रमको विषयमा पनि उत्तर कोरिया र अमेरिकाबिच तनाव निकै बढेको छ ।
