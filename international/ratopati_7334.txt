नवाज शरीफको भाग्यको फैसला आज, सुरक्षा व्यवस्था कडा

इस्लामाबाद – पानामा लिक्सको बारेमा पाकिस्तानको सर्वोच्च अदालतले प्रधानमन्त्री नवाज शरीफ र उनको परिवारविरुद्ध परेको मुद्दामा शुक्रबार फैसला सुनाउने छ ।सर्वोच्च अदालतले बिहिबार राती जारी गरेको सप्लिमेन्ट्री कज लिस्टका अनुसार पाँच सदस्यीय बेन्चले बिहान ११ बजे यस मामिलामा फैसला सुनाउने बताइएको छ ।सर्वोच्चको यस बेन्चमा न्यायाधीस एजाज हसन, एजाज अफजल, सइद शेख, आसिफ सहिद खोसा र गुल्जार अहमद शामिल छन् ।न्यायाधीसद्वय खोसा र गुलजारले पानामाको शुरुवाती निर्णयमा नै प्रधानमन्त्री शरीफलाई अयोग्य करार गरिसकेका छन् भने बाँकी तीन न्यायाधीसले यस मामिलामा थप जाँच गर्ने आदेश दिएका थिए ।शुरुवाती फैसादपछि संयुक्त जाँच टोली गठन गरिएको थियो जसले १० जुलाईमा आफ्नो रिपोर्ट प्रस्तुत गरेको थियो ।यस रिपोर्टमा बहसपछि तीन सदस्यीय विशेष बेन्चले २१ जुलाईमा फैसला सुरक्षित गरेको थियो । अदालतको फैसलालाई मध्यनजर गर्दै सुरक्षा व्यवस्था कडा गरिएको थियो ।विपक्षी पार्टी पाकिस्तान तहरीक–ए–इन्साफका अध्यक्ष इमरान खान पनि पानामा मुद्दामा याचिका दायर गर्नेमध्येका एक हुन् ।इमरान खानले केही दिनअघि सर्वोच्च अदालतलाई यस मामिलामा चाँडो फैसला सुनाउन अपिल गरेका थिए ।  
