अमेरिकी प्रतिबन्धको बदला यसरी लियो उत्तर कोरियाले

अमेरिकी प्रतिबंधको बदलास्वरुप उत्तर कोरियाले अर्को क्षेप्यास्त्र परीक्षण गरेको छ ।  जापान र दक्षिण कोरियाका सञ्चारमाध्यमहरुका अनुसार क्षेप्यास्त्र जापानको समुद्री क्षेत्रमा खसेको छ । जापानी राष्ट्रिय प्रसारण संस्था एनएचकेका अनुसार,  जुलाईको शुरुवातमा प्योङ्याङ्ले आफूले एउटा अन्तरमहादेशीय ब्यालिस्टिक क्षेप्यास्त्रको सफल परीक्षण गरेको दाबी गरेको थियो।पछिल्लो क्षेप्यास्त्रले कति परसम्म मार हान्न सक्छ भन्ने प्रष्ट भइसकेको छैन । उत्तर कोरियाको अन्तरमहादेशीय क्षेप्यास्त्रको क्षमताबारे फरक मत छन् । केही विज्ञले भने, उक्त क्षेप्यास्त्र अमेरिकाको अलास्कासम्म पुग्नसक्ने अनुमान गरेका छन् ।पछिल्लो क्षेप्यास्त्र परीक्षण सन् २०१७ मा उत्तर कोरियाले गरेको १४ औं क्षेप्यास्त्र परीक्षण हो । 
