जिउँदै गाडिएको शिशु खाल्डोभित्र रोएपछि...

नयाँदिल्ली - भारतको मध्ये प्रदेशमा सात दिनको एक शिशुलाई उनकी आमाले जिउँदै गाडेर छोडेको घन्टौंपछि जीवितै उद्धार गरिएको छ ।खाल्डोभित्रबाट शिशु रोएको सुनेका गाउँलेले शिशुको जिवितै उद्धार गरेका हुन् ।१६ बर्षीया युवती बलात्कृत भएर जन्मिएको शिशुलाई सामाजिक लाजका कारण खाल्डोमा पुरेको अनुसन्धानका क्रममा खुलेको छ ।अविवाहित युवतीले मध्ये प्रदेशको बरवानीपुरस्थित आफ्नै घरमा छोरा जन्माएकि थिइन् । जन्मेकै एक हप्तापछिघ घरभन्दा केही परको चौरमा शिशु गाडेकी थिइन् । बाटोमा हिँड्दा स्थानीयले बच्चा रोएको आवाज सुनेपछि खनेर हेर्दा बच्चा भेटेका थिए ।शिशुलाई उपचारका लागि स्थानीय अस्पताल भर्ना गरिएको छ  शिशुको स्वास्थ्य अवस्था राम्रो रहेको अस्पतालले जनाएको छ । शिशुको शरीरभरि किरा र लामखुट्टेले टोकेका दागहरु रहेका अस्पतालले जनाएको छ ।प्रहरीले युवतीको नाम सार्वजनिक गरेको छैन । नियन्त्रणमा लिएर अनुसन्धान गरिरहेको छ ।
