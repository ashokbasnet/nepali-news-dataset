श्रीमतीले हाँसो रोक्न नसकेपछि श्रीमानले गरिदिए हत्या

बीबीसीअमेरिकाको अलास्कामा एक व्यक्तिले श्रीमतीको हाँसोबाट रिस उठेका कारण क्रुज शिपमा उनको हत्या गरेको बताइएको छ ।केनेथ मन्जानारेस नामका एक व्यक्तिमाथि आफ्नी ३९ वर्षीया श्रीमतीको हत्याको आरोप लागेको छ । उनको शव क्याबिनमा भेटिएको थियो र टाउकोमा गहिरो चोट लागेको थियो ।अदालतमा पेश गरिएको कागजपत्रका अनुसार केनेथको हात र कपडामा रगत देखिएपछि उनलाई पक्राउ गरिएको हो ।केनेथलाई अदालतको तर्फबाट दिइएको सरकारी वकिलले यसबारे कुनै बयान दिएका छैनन् । अमेरिकी मिडियाले मृतकको पहिचान यूटाको क्रिष्टि मन्जानारेसको रुपमा गरेको छ ।एक प्रत्यक्षदर्शीका अनुसार उनी एजेन्टभन्दा पहिले उनको क्याबिनमा जाँदा आरोपीले आफ्नी श्रीमतीको शवलाई घिसारेर बाल्कोनीतर्फ लैजादै थिए, समुन्द्रमा फ्याँक्ने उद्देश्यसहित ।यस्तोमा प्रत्यक्षदर्शीले झटपट महिलाको शवलाई ताने र केनेथलाई पक्राउ गरियो ।‘जीवन समाप्त भइसकेको छ’घटनाको कारण सोध्दा केनेथले भने, ‘उनी ममाथि लगातार हाँसिरहेकी थिइन् ।’पछि सोधपुछको क्रममा एफबीआई एजेन्टसँग केनेथले भने, ‘मेरो जिन्दगी अब समाप्त भइसकेको छ ।’घटना गत मंगलबार राती एमेराल्ड प्रिन्सेस क्रुज शिपको हो । यो शिप करिब ३ हजार ४ सय यात्रीलाई लिएर सिटलबाट एक हप्ता लामो यात्रामा आइतबार निस्किएको थियो ।क्रिष्टिके बोसले उनलाई निकै समर्पित र प्रेम गर्ने आमा बताएका छन् जसले बच्चालाई प्राथमिकता दिनका लागि कामलाई किनारा लगाइदिइन् ।घटनाको अनुसन्धान एफबीआईलाई सुम्पिइएको छ किनभने घटना समुन्द्रमा भएको छ । एजेन्सीका एक प्रवक्ताका अनुसार पीडितको परिवारका अन्य सदस्य पनि क्रुजमा यात्रा गरिरहेका थिए तर उनीहरुबारे केही जानकारी उपलब्ध गराइएको छैन ।
