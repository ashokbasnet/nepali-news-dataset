शरीफको भाग्य : ससुराले बहाल गरे, ज्वाइँले अयोग्य बनाइदिए

शहजाद मलिकपाकिस्तानको सर्वोच्च अदालतको कोठा नम्बर एकको दृश्य २४ वर्षअघि सन् १९९३ भन्दा निकै फरक थियो ।चौबिस सालअघि जब तत्कालिन प्रधानमन्त्री नवाज शरीफको सरकार बहाल गर्न सर्वोच्च न्यायालयको बेञ्चको बैठक बसेको थियो, त्यतिबेलाका प्रमुख न्यायाधीस नसीम हसन शाहले प्रधानमन्त्री र उनको मन्त्रिमण्डललाई बहाल गरेका थिए ।प्रधानमन्त्रीलाई तत्कालिन राष्ट्रपति गुलाम इसहाक खानले भ्रष्टाचारको आरोपमा संविधानको धार ५८ (२ बी) अनुसार हटाएका थिए ।१५ जुन १९९३ र २८ जुलाई २०१७ मा यति मात्र अन्तर थियो कि त्यतिबेला उनी वादी थिए भने अहिले प्रतिवादी ।नवाज शरीफ र उनको सरकार बहालीको समय सायद त्यति धेरै मानिस अदालतमा उपस्थित थिएनन् जति उनलाई अयोग्य घोषणा गर्ने दिन थिए ।   अदालतको दृश्यमानिसहरु फैसला सुनाइनुभन्दा २ घण्टाअघि नै अदालतको कोठा नम्बर १ मा पुगेका थिए । मानिसहरु यति धेरै खचाखच थिए कि प्रमुख न्यायाधीस साकिब निसारले सुरक्षामा ध्यान दिन आदेश नै दिनुपरेको थियो । अदालतमा धेरै मानिसका कारण हल्ला धेरै भएपछि न्यायाधीसहरुले माइकबाट उनीहरुलाई चुप बस्न समेत भन्न परेको थियो ।अदालतमा उपस्थित सबैको ध्यान न्यायाधीसहरुको ढोकामा थिए, जुन खुल्ने बित्तिकै प्रधानमन्त्रीसहित कयौँका राजनीतिको ढोका बन्द हुने वाला थियो ।अदालतमा उपस्थित मानिसहरुले त्यहाँको भित्तामा राखिएको पूर्व न्यायाधीस साहिबानका तस्विर हेरिरहेका थिए र त्यहाँ रहेका अन्य केही न्यायाधीसहरु, जसले सैन्य तानाशाहलाई समर्थन गरेका थिए, बारे टिप्पणी गरिरहेका थिए ।   न्यायाधीस खोसा, पूर्व प्रमुख न्यायाधीसका ज्वाइँअदालतमा वरिष्ठ राजनीतिज्ञ जावेद हाशमीको बयानको बारेमा पनि कुरा भएको थियो जसमा उनले अब संविधानबाट ५८ (२ बी) समाप्त गरिएको छ र अब राजनीतिज्ञहरुमाथि संविधानको अनुच्छेद ६२ र ६३ को आधारमा कारवाही हुनेछ । न्यायाधीस आसफ सइद खान खोसा, जो दिवंगत प्रमुख न्यायाधीस नसीम हसन शाहका ज्वाइँ हुन् । उनको नै अध्यक्षतामा सर्वोच्च अदालतमा पाँच सदस्यीय गठित बेन्चले प्रधानमन्त्री र उनको परिवारमाथि दयार गरिएको याचिकाको सुनवाई गरेका थिए ।फैसला सुनाउन जब न्यायाधीसहरु अदालतमा आइपुगे, कोठा सुनसान बनेको थियो । यस्तो लाग्थ्यो कोठामा कोही पनि छैन ।निर्णय सुनाउँदा अदालतमा सत्तारुढ दलसँग सम्बन्ध राख्ने सदस्यहरुको मुहारमा गम्भिरता छाएको थियो भने पाकिस्तान तहरीक–ए–इन्साफका नेताहरुको मुहारमा रौनक प्रष्ट देखिन सकिन्थ्यो ।पाकिस्तान पिपुल्स पार्टीका एक प्रतिनिधिमण्डल पनि अदालतमा उपस्थित थिए । उनीहरु सत्ताधारी दलका सांसदहरुलाई आफूहरु फैसला सुन्न मात्र आएको, लडाइँ गर्न होइन भन्दै नरिसाउन भन्दै थिए ।सर्वोच्च अदालतमा जब नवाज शरीफको अयोग्यताको फैसला सुनाएपछि त्यहाँ उपस्थित पीटीआईका कार्यकर्ताहरुले नारा लगाएका थिए जसमाथि अदालतले हस्तक्षेप गर्न परेको थियो ।फैसलापछि अदालतका वरिष्ठ वकिल यही चर्चा गरिरहेका थिए कि ससुरा (नसीम हसन शाह) ले नवाज शरीफको सरकारलाई बहाल गरे तर उनको ज्वाइँ (न्यायाधीस आसिफ सइद खोसाल) प्रधानमन्त्रीलाई अयोग्य करार दिए ।
