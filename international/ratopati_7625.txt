यस्तो छ पाकिस्तानका तीन पटक प्रधानमन्त्री बनिसकेका नवाज शरिफको विलासी घर (फोटोफिचर)

पनामा पेपर लिक मामलामा शुक्रबार सर्वोच्च अदालतको निर्णय आएपछि पाकिस्तानका नवाज शरिफ (६७) ले प्रधानमन्त्री पदबाट राजिनामा दिएका छन् । सर्वोच्च अदालतले यो मामलामा शरिफलाई दोषी बताएको छ । स्मरण रहोस्, शरिफ पाकिस्तानका सबैभन्दा धनी राजनेता हुन् । यो तथ्य चुनाव आयोगद्वारा जारी एक जानकारीमार्फत सार्वजनिक भएको थियो जसमा नवाज शरिफले सन् २०१५ मा कानून अनुसार आफ्नो सम्पत्ति बारे खुलासा गरेका थिए । नवाजले उनीसँग २ अर्बको नीजि सम्पत्ति भएको बताएका थिए । जबकी, सन् २०११ सम्म उनको नीजि सम्पत्ति १६.६ करोडको आसपास थियो ।यस्तो छ नवाजको रायविंड प्यालेसः– लाहौरको रायविन्ड नजिकै जट्टी उमरामा उनको विलासी घर छ ।– नवाजको रायविन्ड प्यालेस १७ सय एकड एरियामा फैलिएको छ ।– प्यालेस मात्र ३१२ एकडको एरियामा बनेको छ ।– रोयल रेजिडेन्समा तीन ड्रोइङ रुम र स्विमिङ पूल छ ।– नवाजकी आमा, श्रीमती र छोरी प्रवेश गर्न एक विशेष गेट छ ।– उनको बंगला पाकिस्तानको सबैभन्दा विलासी घरमध्येको एकमा समावेश छ ।विभिन्न स्थानमा राखिएको ढोकामा बनेको सिंह यो बंगलाको मुख्य आकर्षणको केन्द्र हो ।विलासी जीवनशैलीका शौखिन नवाजःनवाज पाकिस्तानका पहिलो प्रधानमन्त्री हुन् जो तीनपटक देशका प्रधानमन्त्री बनेका छन् । राजनीतिक करियरका साथै उनी विलासी जीवनशैलीका  लागि पनि चर्चामा छन् । उनी देशका पाँचौं सबैभन्दा धनी व्यक्ति हुन् जसको कूल सम्पत्ति १.४ बिलियन डलर रहेको छ । यसका साथै नवाजका थुप्रै सम्पत्ति रहेको छ । उनी विभिन्न चीनी कारखानाका मालिक हुन् र एक स्टिल मिलका संस्थापक पनि हुन् । 
