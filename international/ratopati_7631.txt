९० औँ जनमुक्ति सेना दिवसमा चीनको शक्तिप्रदर्शन (फोटोफिचर)

बेइजिङ – चिनियाँ जनमुक्ति सेना स्थापनाको ९० औँ वर्षगाँठको अवसरमा चीनले आफ्नो सैन्यशक्तिको प्रदर्शन गरिरहेको छ । छिमेकी मुलुक भारतसँग सीमाको विषयलाई लिएर तनाव बढिरहेको अवस्थामा भित्री मंगोलियाको प्रशिक्षण बेसमा गरिएको यो प्रदर्शनलाई अर्थपूर्ण रुपमा हेरिएको छ ।यद्यपि, चीनको रक्षामन्त्रालयले भने यो प्रदर्शन पछिल्लो अवस्थासँग सम्बन्धित नभएको र यसको तयारी वार्षिक कार्यक्रम अनुरुप नै गरिएको प्रष्ट पारेको छ ।राष्ट्रपति सी जिनपिङ, जो केन्द्रीय सैन्य आयोगका अध्यक्ष पनि हुन्, ले आइतबार बिहान झुरिहे कम्बाइन्ड ट्याक्टिस ट्रेनिस बेसमा गरिएको उक्त प्रदर्शनको अवलोकन गरे ।पिएलएको सबैभन्दा आधुनिक तथा एसियाकै सबैभन्दा ठूलो क्याम्पमा सैन्य परेड गरिएको यो पहिलो अवसर हो ।यसमा करिब १२ हजार सैनिक तथा ६ सयभन्दा बढी सैन्य हतियार तथा मिसाइलहरुको प्रदर्शन गरिएको थियो । त्यस्तै १ सयभन्दा बढी प्रकारका जहाजहरुको पनि प्रदर्शन गरिएको थियो ।कार्यक्रमलाई सम्बोधन गर्दै राष्ट्रपति सीले चिनियाँ देशको रक्षा गर्न प्रतिबद्ध रहेको बताउँदै देशको सीमाभित्र घुसपैठ गर्न खोज्नेहरुलाई परास्त गर्न सक्ने क्षमता राख्ने बताए ।उनले जनमुक्ति सेना अब विश्वकै उत्कृष्ट सैन्यशक्ति बन्नुपर्नेमा जोड दिए । 
