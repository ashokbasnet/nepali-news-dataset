बलात्कार र हत्या गर्न मानसिक रोगीले तयार पारे पेरिस हिल्टन जस्ता देखिने २ सय बढीको सूची

डेली मेलसन् २०१३ मा बलात्कार प्रयासको आरोप लागेका एक असक्षम व्यक्तिले मोडल तथा टेलिभिजन व्यक्तित्व पेरिस हिल्टनजस्ता देखिने महिलालाई आफ्नो उत्तम शिकार भन्दै उनीहरुको जानकारी सुचिकृत गरेर राखिरहेको खुलासा भएको छ ।३३ वर्षीय फ्र्याङ्क एगरलाई २० वर्षको जेल सजायँ तोकिएको छ । उनले एक रियल स्टेट एजेन्टलाई बलात्कार र मार्ने उद्देश्यसहित फकाइरहेको पुष्टि भएपछि जेल सजायँ तोकिएको हो ।एगरले एक डायरीमा बलात्कारका परिकल्पना गरिएका सयौं चित्रहरु बनाएको डायरी अनुसन्धानकर्ताले भेटेका छन् ।उनले करिब २ सय जना सम्भावित पीडितको सूची तयार गरेको र ती रियल स्टेट एजेन्टमाथि हमला गर्न विगत एक महिनादेखि योजना बनेको बताइएको छ ।उक्त सूचीमा उनीहरुको नाम, ठेगाना, काम गर्ने स्थानजस्ता जानकारी लेखिएका थिए ।उक्त डायरीमा उनले आफू नियन्त्रण बाहिर भएको र मर्न चाहेको उल्लेख गर्दै आफ्नो हिंसात्मक यौन कल्पनालाई पूरा नगरी मर्न पनि नसक्ने लेखेका छन् ।‘मलाई पीडितको खोजी गर्दा निकै रमाइलो भइरहेको छ र आफ्नो पुरस्कार पाउन आतुर छु,’ उनले डायरीको एक स्थानमा लेखेका छन् ।सन् २०१२ को नोभेम्बरमा उनले एक महिलालाई उनको अफिसमा गएर आफूलाई घर चाहिएको  र एउटा नूमना घर हेर्नका लागि आफूसँगै जान आग्रह गरे ।उनको व्यवहार भिन्न थियो त्यसकारण उनले एक्लै जान आग्रह गरिन् ।एगर त्यसको केही समयपछि पुनः फर्किए र घरभित्र पानी चुहिएकोले आफूसँगै हिँड्न आग्रह गरे । जब ती महिलाको पुरुष सहकर्मी कोठाभित्र छिरे तब एगर त्यहाँबाट भागे ।जब ती महिला एजेन्ट उक्त घरमा चेक गर्न गइन् तब त्यहाँ उनले घरको सबै पर्दा लगाइएको, बत्तीहरु निभाइएको पाइन् तर पानी चुहिएको कतै पाइनन्  ।जब एगरको व्यवहार पुलिसलाई जानकारी दिइयो तब पुलिसले उनको घर र ट्रकको खोजी गर्यो जहाँ उनले डायरीका साथै डोरी, चेन, बदुक र टेप ट्रकभित्र पाए ।एगरले आफ्नो योजनाको स्पष्टसँग स्विकारे । उनले यसो हुनुको पछाडि जीवनभरी भोगेको अत्याचार र जीवनमा आफूले श्रीमती र छोराछोरीको देखेको सपना पूरा नहुने भएपछि आफ्नो जीवन अन्त्य गर्नेबारे सोचेको बताए ।एगरका परिवारले बाल्यकालमा नै उनले अनुहारको अनेकौं शल्यक्रिया गर्नु परेको र उनी मानसिक रुपमा बिरामी भएको पनि जानकारी दिए ।
