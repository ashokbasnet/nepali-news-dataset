लागुऔषधविरुद्धको कारबाहीमा मारिए मेयर

फिलिपिन्स  - फिलिपिन्समा लागुऔषध र तस्करीविरुद्धको कारबाहीका क्रममा नगरपालिकाका मेयर मारिएका छन् ।   फिलिपिन्सका विभिन्न नगर र ग्रामिण क्षेत्रमा आईतबार बिहान सुरक्षाकर्मीले गरेको कारबाहीमा मेयर मारिएका हुन् ।   कारबाहीमा मेयरसंंगै अन्य ११ जना ब्यक्ति मारिएको फिलिपिन्सका सुरक्षा अधिकारीहरुले जानकारी दिएका छन् ।  खोजी अभियानका क्रममा ओजमिज सहरका मेयर रिनाल्दो पारोजिनोङसहित ११ जना मारिएको प्रहरीले पुष्टि गरेको छ ।  प्रहरीले मेयरलाई घरमै गोली प्रहार गरेको थियो ।   सर्वाधिक खोजीमा रहेका मेयरलाई पक्राउ गर्ने क्रममा उनका अंगरक्षकले सुरक्षाकर्मीलाइ आक्रमण प्रयास गरेपछि जबाफी कारबाहीमा मेयरसहित अन्य लागुऔषध दुब्र्यसनीको पनि मृत्यु भएकोछ, क्षेत्रीय प्रहरी कार्यालय एक प्रवक्ताले भने । 
