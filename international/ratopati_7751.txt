एकैपटक ५६ अर्बको हेरोइन जफत

गुजरात – भारतीय तटरक्षक अधिकारीहरुले गुजरातको समुद्री तटबाट १५ सय किलो हेरोइनको एक जहाजलाई जफत गरेको छ ।तटरक्षक बलका अनुसार लागुऔषध एक व्यवसायीक जहाजबाट जफत गरिएको थियो । यसको मूल्य ३५ सय करोड भारतीय रुपैयाँ भएको बताइएको छ ।भारतीय जलसेनाका प्रवक्ता डि के शर्माले हालसम्म जफत गरिएको सबैभन्दा ठूलो परिमाणको लागुऔषध हो ।उक्त जहाजलाई पोरबन्दर लगिएको छ । अफगानिस्तानसँग नजिक भएको कारण भारत लागुऔषध तस्करीको मार्ग बन्दै आएको छ ।अफगानिस्तान विश्वमा सबैभन्दा बढी अफिम उत्पादन गर्ने देश हो । यसको प्रयोग हेरोइन बनाउन गरिन्छ ।संयुक्त राष्ट्रसंघका अनुसार अफगानिस्तानबाट हुने हेरोइनको तस्करीको ठूलो हिस्सा हिन्द महासागरबाट हुँदै अफ्रिकासम्म पुग्ने गर्छ ।भारतको पञ्जाव राज्यमा हेरोइनको नशा ठूलो समस्या बनेको छ ।एक अध्ययनका अनुसार १५ देखि ३५ वर्ष उमेरका ८ लाख ६० हजारभन्दा बढी पुरुष कुनै न कुनै रुपमा लागुऔषधको सेवन गर्दछन् । यसमा ५३ प्रतिशत हेरोइन रहेको छ ।  
