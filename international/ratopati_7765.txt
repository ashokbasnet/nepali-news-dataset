रामदेवको कम्पनीमा यस्तो छ कर्मचारीको जीवन

पतंजली आयुर्वेद लिमिटेड भारतको सबैभन्दा तीब्र रुपमा वृद्धि भइरहेको कम्पनी हो । यसले एक वर्षभित्रै आइटीसी, नेस्ले र टाटाजस्ता कम्पनीलाई एक वर्षमा कडा टक्कर दिएको छ । पतंजलीले केही समय अघि एक वर्ष भित्र राजस्वलाई दोब्बर बनाएर लगभग १० हजार करोडसम्म पुर्याएको घोषणा गरेको थियो । हिन्दुस्तान युनिलिभरपछि पतंजली देशको दोस्रो ठूलो कम्पनी बन्न सफल भएको छ ।भिन्न हुने साहसःअन्य ठूला कम्पनीजस्तै पतंजलीमा पनि ठूलो पार्क हुनसक्थ्यो, धेरै क्षेत्रफलमा फैलिएको साम्राज्य हुन सक्थ्यो तर यो कम्पनीमा यस्ता थुप्रै कुराहरु छन् जो अन्य बिजनेस हाउसभन्दा निकै भिन्न छ । वर्क कल्चरको मामलामा पनि यो बाँकी कम्पनीभन्दा निकै भिन्न छ ।खुट्टा ढोग्ने परम्पराःरामदेवको कम्पनीमा खुट्टा ढोग्ने परम्परा छ । जब रामदेव पतंजलीको कार्यालयमा आउँछन् तब कर्मचारी आफ्नो काम छोडेर एक पंक्तिमा उभिन्छन् र खुट्टा ढोग्छन् । बाबा पछि दोस्रो नम्बरमा आउने आचार्य बालकृष्णको पनि खुट्टा छोइन्छ । स्मरण रहोस् कम्पनीको ९६ प्रतिशत शेयर बालकृष्णको छ ।आधुनिक गुरुकुलःकम्पनीको मिटिङको क्रममा रामदेव अग्लो सिटमा बस्छन् । सिइओदेखि अन्य कर्मचारीसम्म सबैजना भुइँमा नै बस्छन् । यसलाई पतंजलीको क्याम्पसमा गुरु–शिष्य परम्पराको रुपमा हेरिएको छ ।रामदेवले गर्छन् ठूला निर्णयःपतंजलीको कुन प्रोडक्टमा काम गर्ने हो त्यो कम्पनीको इमेज र ब्रान्डिङ कसरी गर्ने त्यसको निर्णय रामदेवले गर्दछन् । यसका लागि उनी लामो डाटाको विश्लेषण नगरी आफैंले आँकलन गरेर निर्णय गर्दछन् । 
