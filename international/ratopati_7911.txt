सीमामा कोही पनि व्यक्ति वा राजनीतिक दललाई प्रवेश गर्न दिँदैनौंः चीनियाँ राष्ट्रपति

‘चीनले कहिले पनि आफ्नो सम्प्रभुता र सुरक्षासँग सम्झौता गर्ने छैन । हाम्रो सैनिकले जोसुकैलाई पनि हराउने क्षमता राख्छ । हामी कुनै पनि व्यक्ति, संगठन वा राजनीतिक दललाई चीनियाँ क्षेत्रमा प्रवेश गर्न दिँदैनौं ।’ चीनका राष्ट्रपति शी जिनपिंगले मंगलबार जनमुक्ति सेनाको ९० औं वर्षगाँठको मौकामा सो कुरा बताएको हो ।चीनियाँ भूमीमा प्रवेश गर्ने दुश्मनलाई हराउने क्षमता राख्छ चीनियाँ सेनाःआइतबार चीनले आफ्नो शक्ति प्रदर्शन गर्यो । इनर मंगोलियामा रहेको चीनको सबैभन्दा ठूलो मिलिट्रि बेस झुरिहेमा आर्मीको परेड निकालियो । यो मौकामा चीनका राष्ट्रपति शी आर्मी ड्रेस लगाएर समावेश भएका थिए ।जिनपिंगले भने, ‘चीनियाँ सैनिकलाई आफूमा पूर्ण विश्वास छ र उनीहरुमा सीमा प्रवेश गर्ने दुश्मनलाई हराउने ताकत छ । ’‘जनमुक्ति सेनाले कम्युनिष्ट पार्टी अफ चाइनालाई मान्नुपर्छ । आर्मीले त्यहाँ नै जानुपर्छ जहाँ पार्टीले निर्देशन दिन्छ । ’ यद्यपी, आफ्नो भाषणमा जिनपिंगले डोकलाम विवादबारे मुख खोलेनन् ।
