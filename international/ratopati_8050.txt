हामी उत्तर कोरियाको दुश्मन होइनौँ : अमेरिका

वासिङटन – क्षेप्यास्त्र परिक्षणको विषयलाई लिएर तनाव बढिरहेको बेला अमेरिकाले उत्तर कोरियामा सत्ता परिवर्तन गर्न नचाहेको बताएको छ ।अमेरिकी विदेशमन्त्री रेक्स टिलरसनले अमेरिका उत्तर कोरियासँग वार्ता गर्न चाहन्छौँ । ‘हामी तपाईँ (उत्तर कोरिया) हरुको दुश्मन होइनौँ,’ टिलरसनले भने ।यसैबीच, एक वरिष्ठ रिपब्लिकन सांसदले भने राष्ट्रपति डोनाल्ड ट्रम्पले उत्तर कोरियासँगको युद्धलाई एक विकल्पको रुपमा हेरिरहेको बताएका छन् ।हालै उत्तर कोरियाले परिक्षण गरेको क्षेप्यास्त्र अमेरिकासम्म पुग्ने अनुमान गरिएको छ ।टिलरसनले भने, ‘हामी सत्तामा फेरबदल गर्न चाहँदैनौँ । हामी हाम्रो सेना पठाउन कुनै बाहना चाहँदैनौ ।’उनले थपे, ‘हामी तपाईंहरुको दुश्मन होइनौँ । हामी तपाईंहरुका लागि खतरा होइनौँ । तर, तपाईंहरु हाम्रो लागि खतरा बनिरहनुभएको छ र हामीले यसमा कारवाही गर्न पर्छ ।’ संयुक्त राष्ट्रसंघको प्रतिबन्धका बावजूद उत्तर कोरियाले लगातार क्षेप्यास्त्र परिक्षण गरिरहेको छ । हालै गरिएको परिक्षणसँगै उत्तर कोरियाले यस वर्ष १४ वटा क्षेप्यास्त्र परिक्षण गरिसकेको छ ।रिपब्लिक सांसद लिन्डसे ग्राहमका अनुसार राष्ट्रपति ट्रम्पले उनलाई यदी कोरियाले आफ्नो क्षेप्यास्त्र कार्यक्रम जारी राख्यो भने अमेरिका र उत्तर कोरियाबीच हुनसक्छ भन्ने कुरा बताएका छन् ।एनबिसीलाई दिएको अन्तर्वार्तामा उनले भने ‘वहाँले मलाई यस्तो भन्नुभयो । म उनीमाथि विश्वास गर्छु ।’  
