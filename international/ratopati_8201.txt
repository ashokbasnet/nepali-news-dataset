एक बट्टा चुरोटमा विवाद : गर्भवती प्रेमिकालाई जलाइयो

फ्लोरिडा - अमेरिकाको फ्लोरिडामा गर्भवती प्रेमिकाको शरीरमा पेट्रोल छर्केर उनका दुई सन्तानका सामु जिउँदै जलाएर भागेका एक व्यक्तिको प्रहरीले खोजी गरिरहेको छ ।हियालिहस्थित आफ्नै निवासमा ३२ बर्षीय नायल ग्रुल्लानले आफ्नै गर्भ बोकेकी २७ बर्षीया प्रेमिकालाई एक बट्टा चुरोटका लागि भएको विवादको कारण त्यसरी आक्रमण गरेका हुन् ।विवादपछि रिस नियन्त्रण गर्न एकछिन घर बाहिर बसेर फर्केकी उनलाई अचानक ग्रुल्लानले हमला गरेका थिए ।शरीर जल्न थालेपछि तत्काल दौडेर कमिज खोली सावर हालेर आगो निभाउने प्रयास गरिए पनि उनको छाती र घाँटी नराम्ररी जलेको प्रहरीले जनाएको छ ।ती महिलाको पहिलो सम्बन्धबाट जन्मेका १ बर्षीय र ४ बर्षीय दुई सन्तान रहेको बताइएको छ ।प्रहरीले सशस्त्र डकैतीको अभियोगमा १२ बर्ष लामो कारावास सजाय भोगेर ८ महिनाअघि मात्र छुटेका उनी अझै परीक्षणकालमै रहेका थिए ।उनको ती महिलासँग ६ महिनादेखि मात्र डेटिङ चलिरहेका बताइएको छ ।
