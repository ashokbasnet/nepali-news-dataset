बाबाको लिङ्ग काटेको दाबी गर्ने महिलाले बयान फेरिन्

बीबीसीकेरलमा एक धर्मगुरुको लिङ्ग काटेको दाबी गर्ने महिलाले अब कथित रुपमा आफ्नो बयान फेरेकी छिन् ।महिलाले आफूमाथि वर्षौंदेखि बलात्कार गरिरहेका बाबाको लिङ्ग काटिदिएको दाबी गरेकी थिइन् ।२३ वर्षीया महिलाले यस मुद्दामा अभियुक्त श्रीहरी उर्फ गणेशानन्द तीर्थपदाका वकिललाई श्रीहरिले कहिले पनि उनको यौन शोषणा नगरेको  भनी पत्र लेखेकी छिन् ।उक्त पत्रमा उनले धर्मगुरु गणेशानन्द निकै दयालु र राम्रो व्यक्ति भएको र परिवारको मुखियाको रुपमा रहने गरेको उनले लेखेकी छिन् ।श्रीहरीका वकिल षष्ठमंगलम एस अजित कुमारले बीबीसीलाई उनले महिलाको पत्रलाई पोस्को मामलाका विशेष जज पी के मिनिमोलको अदालतमा जम्मा गराएर श्रीहरीको जमानतको निवेदन दिएको बताए ।उनले बीबीसीलाई भने, ‘उनले अपराध गरेका हुन् भनी पुष्टि गर्ने केही प्रमाण छैन । ती युवतीले पनि उनले अपराध गरेका छैनन् भन्ने जानकारी दिएकी छिन् । यस्तो अवस्थामा उनले जमानत किन नपाउने ?’पुलिसमाथि आरोपःपत्रका अनुसार ती युवतीले पुलिसमाथि कहानीलाई उल्टो बनाएर पेश गरेको आरोप लगाएकी छिन् ।यसमा भनिएको छ, ‘पुलिस स्टेशनमा उनको बयानलाई थुप्रै पटक परिवर्तन गरेर थुप्रै पटक लेखियो । बयानमा के लेखिएको थियो मलाई थाहा छैन किनभने त्यो मलाई पढेर सुनाइएन । अन्तिम बयान अधिकारीहरुले लेखेका थिए र जब म स्वास्थ्य परिक्षण पछि फर्किएँ तब मलाई त्यसमाथि दस्तखत गर्न लगाइयो । ’यद्यपी, उक्त पत्रमा गत मे २० तारिख राती स्वामी श्रीहरीको लिङ्ग काट्ने उद्देश्यले उनी चक्कु लिएर गएकी थिइन् र उनले आफ्ना परिवारसँग निकै नजिक अय्यप्पा दासको निर्देशनमा यस्तो गरेको भन्ने जानकारी भने अस्विकार गरिएको छैन ।हातले लेखिएको पाँच पानाको उक्त पत्रमा लेखिएको छ, ‘तर, भाग्यवश वा दुर्भाग्यवश, मैले त्यो गरिनँ जुन मलाई भनिएको थियो । स्वामीजी रोए र म त्यहाँबाट भागें ।’पत्रमा लेखिए अनुसार अय्यप्पादासको भनाई अनुसार उनी एडीजीपी बी संध्याको घर गइन् र त्यहाँ ६–सात पटक घण्टी बजाइन् तर कसैले ढोका खोलेनन् । त्यसपछि उनले १०० नम्बरमा डाइल गरिन् र पुलिसले उनलाई पेथा पुलिस स्टेशनमा लिएर गए ।युवतीले अय्यप्पादासले पहिले पनि एडीजीपी संध्यासँग मुद्दा दर्ता गने उक्साएको तर उनी कहिले पनि नगएको उनले आरोप लगाइन् ।लिङ्ग कसले काट्यो ?पछिल्लो महिना जब श्रीहरीको लिङ्ग काटिएको खबर सार्वजनिक भएको थियो तब केरलका मुख्यमन्त्रीले महिलाको हिम्मतको वाहवाही गरेकी थिए । मिडिया र सोसल मिडियामा पनि यसबारे निकै चर्चा भएको थियो ।यसै बिच तिरुवनंतपुरमको मेडिकल कलेज अस्पतालमा ५४ वर्षका श्रीहरीको शल्यक्रिया गरिएको थियो । डाक्टरले उनको लिङ्ग शरिरबाट ९० प्रतिशतसम्म अलग्गिएकाले त्यसलाई काटिएको जानकारी दिए ।त्यसपछि श्रीहरीले पुलिसका अगाडि उनले आफ्नो लिङ्ग आफैंले काटेको दाबी गरे । उनका अनुसार उनको लिङ्गको कुनै काम नभएकाले त्यसलाई शरिरबाट अलग्गाएका हुन् ।श्रीहरीका वकिल अजित कुमारले भने, ‘मलाई थाहा छ, यो पत्र त्यही महिलाले लेखेर पठाएकी हुन् । म अभियुक्तका प्रतिनिधी हुँ । यस्तो अवस्थामा उनले सही गरिरहेकी छिन् वा गलत त्यो भन्न सकिन्नँ । मैले जमानतका लागि निवेदन दिएको छु र अब १९ जूनमा अदालतमा बहस हुनेछ ।’नाम नखुलाउने शर्तमा एक वरिष्ठ पुलिस अधिकारीले भने, ‘यो बचाउ पक्षको भनाइ हो । पहिलो यो हेर्नु छ कि उक्त पत्र ती महिलाले नै लेखेकी हुन् कि होइनन् ।’
