समलिङ्गी महिला हुनेछिन् रुढिवादी देश सर्बियाकी नयाँ प्रधानमन्त्री

सर्बियाका राष्ट्रपतिले एक समलिङ्गी महिलालाई देशको नयाँ प्रधानमन्त्रीको रुपमा चयन गरेका छन् ।रुढिवादी देश मानिने सर्बियामा यसलाई निकै ठूलो कदम मानिएको छ ।नयाँ राष्ट्रपति एलेक्जेन्डर बूचिचले एना ब्रनविचलाई आफ्नो प्रधानमन्त्रीको रुपमा चयन गरेका हुन् ।संसदले उनको अनुमोदन औपचारिकता गरेको छ किनभने सत्ताधारी पार्टी र त्यसका समर्थक दलसँग भारी बहुमत छ ।केही वर्ष पहिले सर्बियामा कुनै समलिङ्गीले यो पदबारे सोच्न पनि सक्दैनथे । तर युरोपेली संघमा सदस्यताको आशा गरिरहेको सर्बिया यसलाई सहिष्णुताको प्रमाणको रुपमा पेश गर्न सक्छन् ।यद्यपी, एना ब्रनाबिचको विषयमा विरोधका स्वरहरु पनि उठ्न थालेका छन् ।सत्ताधारी गठबन्धनमा एक सानो पार्टी यूनिफाइड सर्बियाका नेता ड्रागान मारकोविचको भनाई अनुसार ब्रनाबिच प्रधानमन्त्रीको रुपमा स्विकार्य छैन ।ब्रनाविचका साथै आयरल्याण्डका नयाँ प्रधानमन्त्री लियो वराडकर र लक्जम्बर्गका प्रधानमन्त्री जेवियर बेटेल पनि समलिङ्गी हुन् ।
