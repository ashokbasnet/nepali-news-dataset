छात्रलाई यौन उत्पीडन गरेको आरोपमा महिला प्रधानाध्यापक निलम्बित

पटियाला जिल्लाको एक सरकारी स्कूलकी प्रधानाध्यापकमाथि १७ वर्षे छात्रमाथि यौन उत्पीडन गरेको आरोपमा निलम्बन गरिएको छ । स्कूलकी प्रधानाध्यापक विरुद्ध छात्रले मुद्दा दर्ता गरेका थिए । छात्रका अनुसार प्रधानाध्यापकले उनलाई शारिरिक सम्बन्ध स्थापित गर्नका लागि दबाब दिने गर्दथिन् ।सर्किल एजुकेशन अफिसर निशा जलोटाले आरोपको अनुसन्धान गरेपछि रिपोर्ट दर्ता गरेकी थिइन् जसका कारण स्कूल एजुकेशन सेक्रेटरी कृष्णन कुमारले प्रधानाध्यापकलाई निलम्बित गर्ने आदेश जारी गरिन् । ती प्रधानाध्यापक बारे पंजाब स्कूल एजुकेशन बोर्डको हेडक्वार्टरमाथि पनि रिपोर्ट गर्न भनियो । प्रधानाध्यापक स्कूल परिसरमा संदिग्ध काममा लिप्त हुने गरेको बारे विश्वसनीय जानकारी प्राप्त गरेको पनि निशाले बताएकी छिन् ।पीडित छात्रले प्रधानाध्यापकमाथि शारिरिक सम्बन्ध  स्थापित गर्न दबाब दिने गरेको आरोप लगाए । उनका अनुसार उनी धेरैजसो आफ्नो अफिसमा अबेरसम्म बस्न अग्रह गर्थिन् । यतिमात्र होइन, प्रधानाध्यापकले उनले घरमा बोलाएर खाना खुवाउँथिन् र घरमा रात नै बस्न दबाब दिन्थिन् । यो घटना त्यतिबेला सार्वजनिक भयो जब केही विवादका कारण प्रधानाध्यापकले छात्रलाई विद्यालयबाट निष्कासन गरिदिइन् । त्यसपछि छात्रका अभिभावक निष्कासनविरुद्ध प्रदर्शन गर्न स्कूल पुगे ।अचम्मको कुरा त के छ भने दुई वर्ष पहिले पनि प्रधानाध्यापकमाथि यस्तै प्रकारको आरोप लागेको थियो । त्यतिबेला उनको एक विद्यार्थीसँग नाचिरहेको भिडियो भाइरल भएको थियो । यो कुरा शिक्षा विभागका वरिष्ठ अधिकारीसम्म पुगेको थियो ।
