सुतिरहेकी श्रीमतीलाई गर्दथे बलात्कार, पाए ९ वर्षको जेल सजायँ

द इन्डिपेन्डेन्टलण्डन – १० वर्षदेखि विवाहित एक महिलाले आफ्ना श्रीमानमाथि बलात्कारको आरोप लगाएकी छिन् । पीडितका अनुसार ३० वर्षे श्रीमानले उनलाई त्यतिबेला हमला गर्दथे जतिबेला उनी मस्त निन्द्रामा हुन्थिन् । श्रीमानले उनको बलात्कार गरेर भिडियोसमेत बनाउने गरेको उनको आरोप छ । अब अदालतले उनलाई ९ वर्षको जेल सजायँ तोकेको छ ।न्यूक्यासल क्राउन कोर्टमा चलेको उक्त मुद्दाको सुनुवाईको क्रममा महिलामाथि सेप्टेम्बर सन् २०१६ देखि बलात्कार भइरहेको बताइएको छ ।  आफू बलात्कृत भएको कुरा श्रीमानको मोबाइलमा भएको भिडियो देखेपछि मात्र थाहा भएको उनले बताइन् ।अदालतमा सुनुवाईको क्रममा महिलाले स्मार्टफोन एप्लिकेशनमा सेभ गरिएको मिडियो हेरेपछि श्रीमानलाई फोन गरेको घटनाबारे वर्णन गरिन् ।   घरमा फोन छोडेका कारण उनकी उक्त भिडियो हेर्ने मौका पाएको पनि उनले बताइन् । आफूले भिडियो हेरेको भन्दै फोन गरेपछि त्यो दिन उनका श्रीमान् घरमा नआई सिधै पुलिस थानामा आत्मसमर्पणका लागि गएको बताइएको छ ।पुलिस थानामा उनले भने, ‘मैले आफ्नी श्रीमतीसँग यौनसम्बन्ध स्थापित गरें । उनको यसमा समर्थन थिएन । उनले यसबारे थाहा पाइन् र मेरो फोनमा भएको भिडियो हेरिन् ।’एक बयानमा पीडितले भनिन्, ‘सन् २०१७ को मार्च महिनामा मेरा श्रीमानले ममाथि यौनहिंसा गरिरहेको भन्ने थाहा भयो ।’‘त्यतिबेलादेखि मेरो र बच्चाहरुको जीवनमा एकाएक परिवर्तन आएको छ ।’‘उनले यस्तो गर्न सक्लान् भनेर मैले कहिले पनि सोचको थिइनँ ।’‘उनले मलाई पूर्ण रुपमा मुर्ख बनाए । म उनलाई अब कहिले पनि हेर्न चाहन्नँ ।’अदालतले उनलाई ९ वर्षको जेल सजायँ सुनाउँदै श्रीमती नशामा हुँदा र सुतिरहेको फाइदा उठाएको आरोप लगायो । अदालतले उनलाई उनले यस्तो आफ्नो सन्तुष्टिको लागि गरेको र श्रीमतीलाई एक वस्तुको रुपमा प्रयोग गरेको भन्नेसमेत आरोप लगाएको छ ।
