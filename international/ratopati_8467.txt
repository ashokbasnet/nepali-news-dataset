तीन वर्षीया छोरीलाई बलात्कारपश्चात् हत्या गर्ने छिमेकीलाई ‘मेसिन गन’ ले उडाएपछि बुवाले भने, ‘मेरो पुनर्जन्म भयो’

यमनमा एक तीन वर्षीया बालिकालाई बलात्कार र हत्या गर्ने एक व्यक्तिलाई सार्वजनिक रुपमा ‘मेसिन गन’ ले उडाइएको छ । मृत्युदण्डको यस्तो भयानक दृश्य हेर्नेमा बालिकाका बुवा याहया अल्मातारी पनि थिए जसले उनको मृत्यु हेर्दा ‘राहत र सन्तुष्ट’ महसुस भएको बताए ।उनका नजिकका छिमेकी मोहम्मद अल माग्रबीलाई एके–४७ ले उडाएको दृश्य हेर्न उनीसहित हज्जारौं भीड जम्मा भएका थिए ।४१ वर्षीय मोहम्मदलाई यमनको शरिया कोर्टले छिमेकीको तीन वर्षीया छोरी राना अल्मातारीलाई बलात्कार र हत्या गरेको पुष्टि गरेको हो ।भयानक मृत्युदण्ड दिएको दृश्य हेरेका बालिकाका बुवाले डेली मेललाई भने, ‘मलाई मेरो पुनर्जन्म भएको जस्तो लाग्यो । त्यो मेरो जीवनको पहिलो दिन जस्तो लाग्यो । मैले अब राहतको महसुस गरिरहेको छु ।’बालिकाका हत्यारा उनलाई एउटा ‘रग’ माथि सुताइयो र दुबै हात बाँधिएको अवस्थामा पुलिस अधिकारीले एके–४७ मेसिन गनले मृत्युदण्ड दिइयो ।रयमनको राजधानी सानाका जनतामाझ उनलाई पछाडिबाट पाँच राउन्ड गोली हानियो । उनको तत्काल मृत्यु भयो । 
