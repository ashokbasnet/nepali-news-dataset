काँग्रेस नेता नेता राहुल गान्धीमाथि आक्रमण

नयाँदिल्ली– भारतको प्रमुख विपक्षी दल काँग्रेस पार्टीका दोस्रो शीर्ष नेता राहुल गान्धीमाथि एक समूहले पश्चिमी गुजरात राज्यमा शुक्रबार आक्रमण गरेको छ ।   नेहरु गान्धीका वंशज राहुललाई वनास्कान्थ जिल्लामा आक्रमण भएको अधिकारीहरुले बताएका छन् । उनलाई केही सुरक्षाकर्मीले कडा सुरक्षा व्यवस्था गरी घाइते हुनबाट जोगाएको एक प्रहरी अधिकारीले बताए ।   आक्रमणकारीहरुले गान्धी चढेको गाडीमा ढुङ्गा प्रहार गरेको र गाडीको झ्यालको शिशा फुटेको छ ।   काँग्रेस अध्यक्ष सोनीया गान्धीका छोरा समेत रहेका राहुल प्रधानमन्त्री नरेन्द्र मोदीको गृह जिल्लामा बाढी पहिरो प्रभावित क्षेत्रको भ्रमणमा थिए ।   धनेरा क्षेत्रका बाढी पीडितहरुलाई भेटेर हेलिप्याड तर्फ जाँदै गर्दा उनको गाडीमा आक्रमण भएको जिल्ला प्रहरी प्रमुख निराज बाड्गुजारले बताए । काँग्रेसले आफ्नो उपाध्यक्षमाथि भएको आक्रमणमा सत्तारुढ दल भारतीय जनता पार्टी विजेपीकाका कार्यकर्ता सम्लग्न भएको आरोप लगाएको छ ।    विजेपी यस घटनामा मौन बसे ठूलो मूल्य चुकाउनु पर्ने काँग्रेसले चेतावनी दिएको छ ।
