उत्तर कोरियालाई क्षेप्यास्त्र परिक्षण बन्द गर्न चीनको आग्रह

बेइजिङ । चिनियाँ विदेशमन्त्रीले आफ्ना कोरियाल समकक्षीलाई प्योङयाङले थप परमाणु र क्षेप्यास्त्र परिक्षण बन्द गर्नुपर्ने बताएका छन् । संयुक्त राष्ट्रसंघको सुरक्षा परिषदले उत्तरमाथि थप प्रतिबन्ध स्वीकृत गरेको केही घण्टापछि उनले सो आग्रह गरेका हुन् ।फिलिपिन्समा आइतबार भएको भेटमा चिनियाँ विदेशमन्त्रीले वाङ यीले उत्तर कोरियाली समकक्षी रि योङ होलाई संयुक्त राष्ट्रसंघको मान्यतालाई अनुशरण गर्न आग्रह गरे ।यस विषयमा रिले के प्रतिक्रिया जनाए भन्ने कुरा चाहीँ वाङले खुलाएनन् ।वाङले उत्तर कोरियामाथि प्रतिबन्ध आवश्यक रहेको बताउँदै यो अन्तिम लक्ष्य नभएको बताए । उनले अझै पनि वार्ता र छलफलमा जोड दिन आग्रह गरे ।उनले उत्तर कोरियालाई शान्त रहन र अन्तर्राष्ट्रिय समूदायलाई न चिढाउन आग्रह गरे ।उनले अमेरिका र दक्षिण कोरियालाई पनि तनाव बढाउने काम नगर्न आग्रह गर्दै यो बेला वार्ता शुरुवात गर्न सकिनेमा जोड दिए ।  
