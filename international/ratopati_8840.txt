‘टावेल ब्रा’ को विषयमा किन यस्तो बहस ?

रेबेका सिल्स/ बीबीसीमहिलाको अण्डरगार्मेन्टको दुनियाँमा टा–टा टावेल नामको एक ब्राले खलबली मच्चाएको छ ।वास्तवमा, यो एउटा यस्तो ब्रा हो जसले महिलाको स्तनलाई मात्र ढाक्ने गर्दछ र पूर्ण रुपमा कपडाले बनेको छ ।योभन्दा पहिले पनि केही कम्पनी स्टिक अन ब्रा जस्ता विभिन्न उत्पादनलाई सोसल मिडियामार्फत महिलाबिच पुर्याइसकेको छ ।टा–टा टावेल ब्रा सुरुमा हेर्दा त नराम्रो देखिन्छ । केही मानिसहरुले यसलाई स्तनको झुला समेत बताएको छ । तर, थुप्रै मानिसहरुले यसलाई स्तनका लागि अवश्यक कुरा भएको पनि बताएको छ ।डिजाइनको हिसाबले हेर्ने हो भने यो हल्टर नेक बिकिनीजस्तो देखिन्छ जुन लगाउने व्यक्तिको घाँटीमा अडिएको हुन्छ ।सोसल मिडियामा सुरु भयो टा–टा टावेलमाथि बहसःसोसल मिडियाको एक वर्गले यसलाई राम्रो भनेको छ भने अर्का समूहले यसलाई फाल्तू बताएको छ ।तर एक वर्ग स्तनपान गराउने आमाको पनि छ जसले केही कारणसहित यसलाई निकै आवश्यक भएको बताइरहेका छन् ।फेसबुक प्रयोगकर्ता चेरी फिट्जगेराल्ड स्कटले यसलाई एक काम नलाग्ने उत्पादन बताएको छ ।यस्तै ट्वीटर प्रयोगकर्ता डेनीले उनलाई उक्त ब्राको १० पीस चाहिएको बताएकी छिन् ।पश्चिमी दुनियाँको पुँजीवादी समाज पारम्परिक रुपमा कपडाको बिक्रिका लागि स्तनलाई सेक्ससँग जोड्दै आएको छ । यसै नीतिका कारण कम्पनीले भारी कमाइ गरेको छ ।यो कुराको पूरा सम्भावना छ कि सोसल मिडियामा चाँडै नै टा–टा टावेल लगाएका महिलाको तस्बिर जताततै छाउने छ ।आखिर संसारसामू एक अचम्मको ब्रा आएको छ र मानिसहरु यसलाई किनिरहेका पनि छन् । जब वर्षौंसम्म ब्राको डिजाइनमा कुनै परिवर्तन आएको छैन भने मानिसहरुको यो व्यवहार अचम्मित गरिदिने किसिमको छैन ।टा–टा टावेल बनाउने एरिन रोबर्टसन लस एन्जेल्समा बसिरहेकी थिइन् र उनको एयर कन्डिशन बिग्रिएको थियो । यस्तोमा उनी नुहाएर बाहिर निस्किइन् तब उनको स्तनको मुनी पसिना आउन थाल्यो ।एरिक आफ्नो वेबसाइटमा लेख्छिन्, ‘मैले विभिन्न तरिका अपनाएँ । मैले रुमाललाई आफ्नो स्तनमुनी राखें, त्यसपछि बेबी पाउडर पनि हालें । यतिमात्र होएन। मैले टिसर्ट लगाएर त्यसलाई स्तनको मुनी पनि दबाएँ । तर रुमाल निकै फोहोर देखिएको थियो । बेबी पाउडर लगाएपछि त म आँटाजस्तो देखिन थालेकी थिएँ । टिसर्ट लगाएपछि थप पसिना आउन थाल्यो ।’यो राम्रो नदेखिएपनि पूर्ण रुपमा वास्तविक हो । विशेषगरी गर्मीमा ठूलो साइजको ब्रा लगाउने महिलालाई यस्तो समस्या हुन्छ । 
