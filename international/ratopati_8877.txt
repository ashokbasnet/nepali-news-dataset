विदेशबाट फर्किएका छोराले ढोका खोल्दा भेटे आमाको कंकाल

मुम्बईको एक आलिसान फ्ल्याटमा महिलाको मृत्यु हुँदा पनि चार महिनासम्म कसैलाई अत्तोपत्तो थिएन । यहाँसम्मकी महिलाको छोरालाई पनि थाहा भएन कि उनकी आमामाथि के भयो ? वर्षभरी उनले आफ्नी आमासँग कुनै सम्पर्क गरेको थिएन ।यस्तो छ घटनाःमुम्बईको ओशिवारा इलाकाको एक फ्ल्याटमा ६३ वर्षीया आशा साहनी एक्लै बस्थिन् । उनका श्रीमानको मृत्यु सन् २०१३ मा भएपछि उनी एक्लिएकी थिइन् । उनका छोरा ऋतुराज अमेरिकामा बस्थे । उनी एक आइटी व्यवसायी हुन् । जानकारीका अनुसार ऋतुराजले करिब एक वर्ष अघि आमासँग अन्तिम कुराकानी गरेका थिए ।पुलिसका अनुसार आशाको आफ्नो बन्द फ्ल्याटमा करिब चार महिना पहिले नै मृत्यु भइसकेको थियो । उनका आफन्त कसैलाई पनि यसबारे जानकारी भएन । उनको मृत्यु भएको खबर त्यतिबेला सार्वजनिक भयो जब आइतबार उनका छोरा मुम्बई फर्किए । छोराले घरको ढोका ढक्ढकाए तर कसैले पनि जवाफ दिएनन् । धेरैबेरसम्म पनि भित्रबाट कसैले ढोका नखोलेपछि नक्कली साँचोमार्फत ढोका खोल्दा भित्र उनकी आमाको कंकाल थियो ।वृद्धाको शव लगभग नष्ट भइसकेको थियो । हड्डीको ढाँचा बचेको थियो । घटनाको जानकारी पुलिसलाई दिइयो । कंकालको स्थितीले अन्दाज लगाउन सकिन्थ्यो कि महिलाको मृत्यु तीनदेखि चार महिना पहिले नै भएको थियो ।
