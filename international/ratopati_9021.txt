आइफिल टावर दुई पटक बेचेर अमेरिकादेखि फ्रान्स हल्लाउने ठगको कहानी

डेलिया वेन्चुरा /बीबीसीइतिहासमा एउटा यस्ता व्यक्तिको नाम सुरक्षित छ जो आफ्नो ठगीका कारण चर्चित रहे ।पाँच भाषा बोल्ने यी व्यक्ति कम्तीमा ४७ नामले चिनिन्छन् । यसमा भिक्टर लुस्टिग, चार्ल्स ग्रोमर, अलबर्ट फिलिप्स, रोबर्ट जर्ज वेग्नरजस्ता ४७ नाम समावेश छन् ।हामीले अहिलेसम्म उनको वास्तविक नाम बताएनौं किनभने उनको वास्तविक नाम कसैलाई पनि थाहा छैन ।अमेरिकी अनुसन्धान एजेन्सी एफबीआईको सन् १९३५ को यो दस्तावेजलाई हेर्नुहोस् । यसमा ती व्यक्तिबारे जानकारी दिइएको छ जो थुप्रै दशकसम्म अनुसन्धान एजेन्सीको नजरमा परिरहे ।यद्यपी, एफबीआईले यी ठगलाई भिक्टर लुस्टिग भनेको छ तर यो नाम उनका ४७ अन्य नाममध्येको एक हो ।खुल्ला रुपमा उडाउँथे एफबीआईको खिल्लीःयी ठगको कहानीमा जतिबेला एफबीआईको नाम जोडिन्छ तब त्यो कहानी आफैंमा रोचक हुने गर्दछ ।बेलायती पत्रकार जेफ मेशले यो कहानीमा ‘ह्याण्डसम डेभिल’ नामको किताब लेखेका छन् ।जेफ भन्छन्, ‘जतिबेला उनी एफबीआईबाट भागिरहेका हुन्थे तब उनी आफ्नो पिछा गरिरहेका एजेन्टको खिल्ली उडाउनका लागि उनको नामबाट होटलमा कोठा बुक गर्दथे र उनको नाममा जहाजको सवारी गर्ने गर्दथे ।’एफबीआईको दस्तावेजका अनुसार उनी १ अक्टोबर सन् १८९० को होस्टाइनमा जन्मिएका थिए । होस्टाइन पहिले अस्ट्रो–हंगेरियन साम्राज्य थियो र अहिले हामी यसलाई चेक गणराज्यको नामले चिन्छौं ।जेफ भन्छन्, ‘उनले हामीलाई यतिधेरै कहानी सुनाए कि हामीलाई आजसम्म थाहा छैन कि उनको जन्म कहिले भएको थियो । मैले एक स्थानीय इतिहासकारसँग यसबारे कुराकानी गरें तर त्यहाँको दस्तावेजमा उनका यतिधेरै नाममध्ये कुनै पनि सूचीकृत छैन ।’प्रेममा घाइते भएका थिए यी व्यक्तिःअमेरिकामा सन् १९२० को दशक कुख्यात ग्याङ्स्टर अल कपोनी र ज्याजका लागि चिनिन्थ्यो ।यो यस्तो समय थियो जब पहिलो महायुद्ध समाप्त भएको थियो । अमेरिका शीर्ष स्थानमा थियो । डलर आउने र जाने गती तिब्र थियो ।यसैबेला अमेरिकाको ४० शहरका जासूसले यी ठगलाई ‘अल सिट्राज’ उपनाम दिएका थिए ।सिट्राज एउटा स्प्यानिश शब्द हो जसको अर्थ ‘घाउ’ हो ।र यो नाम ती व्यक्तिको बायाँ गालामा लागेको चोटको निशानका कारण पाएका थिए । उक्त घाउ उनलाई प्रेमिकाले पेरिसमा दिएको बताइन्छ ।र, जब बिक्यो पेरिसको आइफिल टावरःयो सन् १९२५ को कुरा हो ।अमेरिकी सिक्रेट सर्भिसका एजेन्ट जेम्स जनसनको संस्मरण अनुसार भिक्टर लुस्टिग मे महिनामा पेरिस पुगे ।लुस्टिगले पेरिसको एक विलासी होटलमा मेटल वेस्ट इन्डष्ट्रिका ठूला उद्योगपतीसँग छलफलको आयोजना गरे ।उक्त छलफलका लागि लुस्टिगले आफूलाई फ्रान्सेली सरकारका अधिकारी बताएर सरकारी छापसहित पत्र पठाए ।लुस्टिगले उक्त छलफलमा भने, ‘इन्जिनियरिङसँग जोडिएको असफलता, खर्चिलो मर्मत र केही राजनीतिक समस्या जुन म तपाईंमाझ सार्वजनिक गर्न चाहन्नँ, का कारण आइफिल टावर बेच्नुपर्ने बाध्यता छ ।’उनले भने, ‘टावरको सबैभन्दा धेरै बोली लगाउनेलाई दिइनेछ ।’उक्त छलफलमा उपस्थित कुनै पनि व्यापारीले लुस्टिगको यो प्रस्तावमा शंका गरेनन् किनभने उनले यो फ्रान्सेली सरकारको कदम भनी सम्झाए ।केही स्रोतका अनुसार उनले यस्तो दोस्रो पटक पनि गरे । भिक्टर लुस्टिगले आफ्ना जीवनमा यस्ता थुप्रै घटना घटित गराए जसले थुप्रै सरकारको रातको निन्द्रा लुट्यो ।जेलबाट भाग्नु उनको लागि बायाँ हातको खेल थियो ।तर अन्त्यमा अमेरिकी सरकारले उनलाई एक अल्काट्राज जेलमा राख्यो जहाँ सन् १९४७ को मार्च ११ तारिख बेलुका ८ बजेर ३० मिनेटमा उनको निमोनियाका कारण मृत्यु भयो ।उनी सबैभन्दा खर्चिला र शानका साथ बस्ने एक ठग थिए तर उनको मृत्युको सरकारी दस्तावेजमा उनलाई एक धोकेबाज बिक्रेता भनियो । 
