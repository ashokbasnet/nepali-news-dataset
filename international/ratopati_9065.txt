उत्तर कोरियाको अचम्मको ‘भूताहा’ होटल

बीबीसीउत्तर कोरियाको राजधानी प्योंगयोंगमा पिरामिड जस्तो आकारको चुच्चो परेको एक गगनचुम्बी भवन छ । ३ सय ३० मिटर अग्लो उक्त भवनको आधिकारीक नाम होटल रयुगयोंग हो ।हुन त उक्त होटलमा १ सय ५ कोठा छन् तर यसमा अहिलेसम्म एकजना व्यक्ति पनि बसेका छैनन् । शानदार देखिने उक्त होटल वर्षौंदेखि खोलिने प्रतिक्षामा छ । मानिसहरुले उक्त भवनलाई ‘बिल्डिङ १०५’ नाम दिएको छ।उक्त होटललाई निकै उत्साहसहित बनाइएको थियो । यसलाई संसारको सबैभन्दा अग्लो होटलको रुपमा स्थापित गर्ने लक्ष्य थियो तर यसले भिन्न पहिचान पायो – धर्तीको सबैभन्दा अग्लो बिरानो भवन ।यदि यो बन्ने काम समयमा पूरा भएको भए यो संसारको सातौं सबैभन्दा अग्लो बिल्डिङ हुने थियो । यो त्यतिबेलाको सबैभन्दा अग्लो होटल पनि हुन्थ्यो । तर यस्तो हुन सकेन ।टुटेको सपनाःउक्त भवनको निर्माण कार्य सन् १९८७ मा सुरु भएको थियो । त्यसको एक वर्ष पहिले दक्षिण कोरियाली कम्पनी सांग योंग ग्रुपले सिंगापुरमा ‘वेस्टिन स्ट्मफर्ड’ होटलको निर्माण पूरा गरेको थियो जुन त्यतिबेलाको सबैभन्दा अग्लो होटल थियो ।उत्तर कोरियाको सरकारलाई लाग्थ्यो कि उक्त होटल पश्चिमी लगानीकर्तालाई आकर्षित गर्नेछ । उक्त होटलमा जापानी परिकार पाइने र मनोरञ्जनका लागि नाइटक्लबलगायत हुने घोषणा गरिएको थियो ।उक्त होटल दुई वर्षमा बन्ने अनुमान गरिएको थियो तर यसो हुन सकेन । कसिले बनाउने तरिकामाथि समस्या आयो भने कहिले निर्माण सामग्रीका कारण समस्या निम्तियो ।अन्त्यमा सन् १९९२ मा यसको निर्माण पूर्ण रुपमा रोक्नु पर्यो किनभने सोभियत संघद्वारा लगाइएको प्रतिबन्धका कारण देश आर्थिक संकटमा डुबेको थियो ।जापानी मिडिया अनुसार उत्तर कोरियाले ७ सय ५० मिलियन डलर यो पूरा हुन नसकेको होटलको निर्माणका लागि खर्च गर्यो । उक्त रकम उत्तर कोरियाको जिडिपीको दुई प्रतिशत थियो ।एक दशकभन्दा बढि समयसम्म उक्त अधुरो र खाली भवनले देशको असफलतालाई दर्साइरह्यो ।केही विश्लेषकका अनुसार उक्त खाली भवन उत्तर कोरियाको प्रशासनका लागि लाजको विषय बनिसकेको थियो । निर्माण सामग्रीदेखि सुरक्षाको बन्दोबस्तसम्मको आलोचना भयो ।यूरोपियन यूनियन चेम्बर अफ कमर्सका एक प्रतिनिधिमण्डलले उक्त भवनको अनुसन्धान गर्दै भनेको थियो, ‘यो दुनियाँको सबैभन्दा वाहियात बिल्डिङ हो’ । उनका अनुसार अब यसको संरचना पनि ठिक गर्न सकिँदैन ।मिडियाले यसलाई भूताहा होटलको नाम दियो । अमेरिकी म्यागजिन इस्क्वाइयरले यसलाई ‘मानव इतिहासको सबैभन्दा खराब भवन’ को संज्ञा दिएको थियो ।मर्मत तथा झुटो बचनःकाम अधुरो रहेको १६ वर्षपछि सन् २००८ मा इजिप्टका केही दूरसंचार कम्पनीको समूह आरासकाम टेलिकमले एक स्थानीय कम्पनीसँग मिलेर यसको मर्मत सुरु गरे । उत्तर कोरियाको उद्देश्य शहरलाई उक्त भवनमार्फत सुन्दर देखाउनु थियो ।कम्पनीले उत्तर कोरियाको सरकारसँग ४ सय मिलियन डलरको सम्झौता गर्यो । उक्त विशाल होटललाई व्यवस्थित गर्नका लागि १ सय ८० मिलियत डलर खर्च गरियो । यसरी निर्माण कार्य पुनः सुरु भयो ।टावरलाई सिमेन्टले ढाक्नका लागि सिसाको प्यानल लगाइयो । उक्त काममा २ हजार मजदुर जुटेका थिए ।उत्तर कोरियाका लागि ट्रिप प्लान गर्ने जापानी कम्पनी कोरयो टुर्सको साइमन काकेरेलले सन् २००९ मा बीबीसीलाई भनेका थिए, ‘उक्त होटलले यहाँ आउने आगन्तुकलाई आकर्षित गर्दछ । तर तपाईं त्यहाँ जान सक्नुहुन्न किनभने यसबारे थुप्रै अफवाह फैलिएको छ ।’सेप्टेम्बर सन् २०१२ मा निर्माण कम्पनीले भवन भित्रका तस्बिर जारी गरेको थियो । तस्बिरमा नाङ्गो तोर, पाइप, लाइटिङ र निकै ठूलो खाली हल देखिएको थियो । यो कतैबाट पनि आकर्षित गर्ने किसिमको होटल थिएन ।त्यतिबेला कम्पनीले दुई वा तीन वर्षमा उक्त होटल चालु हुने बताएको थियो ।उत्तर कोरियाको प्रशासनका अनुसार होटल सन् २०१२ सम्म पूरा हुनेछ । यसै वर्ष उनका ‘सार्वकालीक राष्ट्रपति’ किम इल–सुंगको जन्मजयन्ती पनि थियो तर उक्त बचन पूरा हुन सकने ।३० वर्षपछिःनिर्माण कार्य सुरु भएको ३० वर्षपछि पनि यो अचम्मको होटल अहिलेसम्म खुल्न सकेको छैन । तर अब यसको कहानीमा नयाँ मोड आउन सक्छ ।रयूंगयोंग होटलको काम पूरा गर्नु उत्तर कोरियाली नेता किम जोंग उनको प्राथमिकतामध्येको एक हो । तर पनि अहिलेसम्म यो काम अधुरो छ । 
