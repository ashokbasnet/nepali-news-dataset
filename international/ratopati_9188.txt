छोरालाई चार पटक टोक्ने सर्पमाथि बुवाले राखे इनाम, राखे दुईजना ‘बडीगार्ड’

भारतका एक किसानलाई विशेषगरी एउटा सर्पको खोजी छ । उनले उक्त सर्प खोजी गर्ने व्यक्तिलाई पाँच हजार भारु इनामसमेत तोकेका छन् । किसानको दाबी अनुसार पछिल्लो २ वर्षमा उक्त सर्पले उनका छोरालाई ४ पटक टोकिसकेको छ ।सर्पका कारण निकै तनावमा भएका ४५ वर्षीया किसान सुरेन्द्रले आफ्नो घरबाहिर दुई बडिगार्डसमेत तैनाथ गरेका छन् जसले उनको छोराको सुरक्षा गर्नेछन् । कुमार मात्र होइन् उक्त गाउँका अन्य निवासीले पनि सर्पले पटक–पटक कुमारका छोरासँग ‘बदला’ लिनका लागि टोकिरहेको छ ।पीडित परिवारका अनुसार २१ वर्षका बृजभानले अक्टोबर सन् २०१५ मा एउटा सर्प मारेका थिए । त्यसको एक वर्ष पछि नोभेम्बर सन् २०१६ मा बृजभानलाई सर्पले टोक्यो । बृजभानका अनुसार उनले मारेको सर्पको साथीले उनलाई टोकेको हो । आफूलाई यस वर्षको जुलाई र अगस्टको पहिलो हप्तामा पनि त्यही सर्पले टोकेको उनले दाबी गरे ।कुमारले भने, ‘यो सर्पले मेरो छोरालाई यसकारण टोकिरहेको छ किनभने छोराले त्यसको साथीलाई मारेको थियो । उनलाई पछिल्लो दुई वर्षमा उक्त सर्पले चार पटक टोकिसकेको छ अब म यो जोखिम मोल्न सक्दिनँ ।’उक्त सर्प धेरैजसो घरमा आउने र अचानक गायब हुने गरेको पनि परिवारको दाबी छ ।
