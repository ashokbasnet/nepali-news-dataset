फ्रान्सका राष्ट्रपतिकी श्रीमती हुने छैनन् ‘फर्स्ट लेडी’, यस्तो छ कारण

पेरिस – फ्रान्सका राष्ट्रपति इम्यानुअल म्याक्रोकी श्रीमती ब्रिजिट म्याक्रोलाई ‘फर्स्ट लेडी’ को आधिकारिक पदवी नदिइने निर्णय भएको छ । उनले फर्स्ट लेडीलाई दिइने बजेट पनि पाउनेछैनन् । एक याचिकाको जवाफमा फ्रान्सको सरकारले यो निर्णय गरेको हो ।उक्त याचिकामा ब्रिजिट म्याक्रोलाई फर्स्ट लेडीको आधिकारिक उपाधि दिइएको विषयमा विरोध गरिएको छ । उक्त याचिकामाथि दुई हप्ताभित्र करिब २ लाख ७५ हजार मानिसहरुले हस्ताक्षर गरे । यसमा ब्रिजिटलाई फर्स्ट लेडीको आधिकारिक टाइटल, स्टेटस र बजेट दिन नहुने माग गरिएको छ । फ्रान्समा राष्ट्रपतिकी श्रीमती ( वा श्रीमान्) लाई दिइने आधिकारीक भूमिका र उनीहरुमाथि हुने भारी सरकारी खचको विरोध जनताले गरिरहेका छन् ।‘द गार्जियन’ ले आफ्नो एक खबरमा दिएको जानकारी अनुसार केही दिनभित्र ‘ट्रान्सपरेन्सी चार्टर’ निकालेर ब्रिजिट म्याक्रोको आधिकारिक स्थितीबारे जानकारी दिइनेछ । राष्ट्रपतिका सहयोगीका अनुसार ब्रिजिट राजनीतिक नभई सार्वजनिक भूमिकामा मात्र देखिनेछिन् । चुनाव अभियानको क्रममा इम्यानुअल म्याक्रोले आफ्नी श्रीमतीको भूमिकामाथि स्पष्टिकरण दिने बताएका थिए । त्यसपछि चुनाव जित्ने र सत्ता हाँसिल गरेपछि म्याक्रोले जुन सबैभन्दा सुरुवती निर्णग गरे त्यसमा फर्स्ट लेडीको स्थिती स्पष्ट गर्नका लागि एक वर्किङ पार्टीको गठन गर्ने निर्णय पनि समावेश थियो ।यसै वर्ष मे महिनामा हफिङ्टन पोष्टको फ्रेन्च संस्करणमा थ्यगन्यख द्वारा गरिएको एक सर्वेक्षणको नतिजा प्रकाशित भएको थियो । यस अनुसार फ्रान्सको करिब ६८ प्रतिशत मानिसहरु राष्ट्रपतिकी श्रीमतीलाई आधिकारिक भूमिका दिइने विरुद्ध थिए । यस मामलाका कारण फ्रान्समा विवाद भएको छ । फ्रान्सका ‘मोरेलिटी कानून’ का अनुसार अब त्यहाँको सांसद अब आफ्ना श्रीमान्–श्रीमती र परिवारका सदस्यलाई अधिकारिक सेवामा राख्न सक्दैनन् ।ट्रान्सपरेन्सी चार्टर आएपछि ब्रिजिट म्याक्रोको स्टेटस अपडेट हुनुका साथै राष्ट्रपतिकी श्रीमतीको दायित्व र उनीहरुको भूमिका पनि स्पष्ट हुनेछ । साथै, राष्ट्रपतिकी श्रीमतीलाई सरकारी खर्चमा कति कर्मचारी पाउनेछन् र यी सबैमा फ्रान्सको जनताद्वारा दिइने करको कति पैसा खर्च हुनेछ त्यसबारे पनि जानकारी सार्वजनिक हुनेछ ।
