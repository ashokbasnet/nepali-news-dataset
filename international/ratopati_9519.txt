एक युवतीको बयानः मानिसहरुलाई लाग्थ्यो मलाई सेक्सको लत छ

बीबीसी२३ वर्षीया अमियाडा मिकलकलिन सधैं यौन उत्तेजना महसुस गर्दछिन् । सन् २०१३ मा थाहा भयो कि उनलाई पर्सिस्टेन्ट जेनिटल अराउजल डिसअर्डर (पीजीएडी) नामको रोगले ग्रस्त छिन् ।थुप्रै वर्षसम्म अमियाडा र उनकी आमालाई यस्तो किन भइरहेको छ भन्ने थाहा नै भएन । कुनै पनि व्यक्तिलाई सधैं यौन उत्तेजनाबाट ग्रसित हुनु सजिलो छैन ।अमियाडाले बीबीसीलाई बताइन्, ‘१३–१४ वर्षको उमेरदेखि नै म सेक्स उत्तेजनाबाट ग्रसित हुन थालेकी थिएँ । यो कुनै विशेष पलमा नभई लगातार हुने गर्दथ्यो । मलाई सधैं सेक्स चाहिएको जस्तो महसुस हुन्थ्यो । मलाई चरमोत्कर्ष चाहिन्थ्यो । १८ वर्षको उमेरसम्म त मैले आफूलाई यस मामलामा असामान्य पाउन थालिसकेकी थिएँ ।’अमियाडाकी आमा भिक्टोरिया भन्छिन्, ‘मलाई पहिलो पटक उनीबारे त्यतिबेला थाहा भयो जब उनी सेक्सुअल्ली सक्रिय भइन् । उनी सेक्सको विषयमा केही धेरै नै उत्सुक हुने गर्दथिन् ।’अमियाडा भन्छिन्, ‘मानिसहरुलाई लाग्थ्यो कि म सेक्सको लतको शिकार हुँ । हरेक दिन मरो लागि आफूसँगै जुघ्नु पर्ने हुन्थ्यो । सबैकुरा अचम्म लाग्थ्यो । म सोसल मिडियाबाट टाढा रहन्थे र केही गर्न मन लाग्दैनथ्यो ।’आजका दिनमा अमियाडालाई उनका प्रेमीले यसबाट निस्कनका लागि मद्दत गरिरहेका छन् । दुबैको एक वर्ष पहिले भेट भएको थियो । अमियाडाका अनुसान जोजोले उनलाई निकै मद्दत गरिरहेका छन् । उनले भनिन्, ‘जोजो ममाथि कुनै टिप्पणी गर्दैनन् ।’जोजोले भने, ‘म अमियाडालाई विभिन्न स्तरमा मद्दत गर्छु । चाहे अस्पताल जान वा सूई लगाउन, म सधैं उनको साथमा हुन्छु । उनलाई जे चाहिन्छ, म त्यसको लागि तयार हुने गर्दछु ।’मिशिगन युनिभर्सिटीकी प्राध्यापक प्रियंका गुप्ता अमियाडाको उपचार गरिरहेकी छिन् । उनी अमियाडामाथि ३० भिन्न प्रकारको उपचार गरिरहेकी छिन् ता कि स्थितीको सुधार हुन सकोस् ।डाक्टर प्रियंकाका अनुसार यस्तो समस्या किन हुन्छ भन्ने विषयमा केही सटिक कारण छैन । उनले अमियाडालाई विभिन्न प्रकारको थेरापी दिइरहेको जानकारी दिइन् ।डाक्टर प्रियंकाका अनुसार यो समस्याका कारण तनाव र समस्याको सामना त गर्नु पर्छ नै, यसलाई बुझ्न पनि त्यति सजिलो छैन । थुप्रै पटक यसका कारण मानिसहरु लज्जित पनि हुनुपर्छ । यो गडबडीबाट पीडित हुनेहरुको कुनै उमेर हुँदैन । यो बूढा र जवान दुबैमा हुनसक्छ ।कोही पीजीएडीबाट पीडित भएको पहिचान यी पाँच आधारमा गर्न सकिन्छः– यौन उत्तेजनाको अवधि निकै लामो समयसम्म हुन्छ । यो घण्टौं, हप्ता र महिनादिन सम्म हुनसक्छ ।– यौन उत्तेजना एक वा दुई पटकको सेक्सले पनि पूर्ण रुपमा समाप्त हुँदैन ।– यसमा यौन उत्तेजना एकदम अनियन्त्रित, नचाहेको र अनुचित हुने गर्दछ ।– पीजीएडीले यौन गतिविधी मात्र बढाउने नभई यसले भिन्न उत्तेजनाको महसुस पनि हुने गर्दछ ।– यसबाट पीडित निकै तनाव महसुस गर्दछन् ।– यो रोगबाट ग्रस्त मानिसहरु आत्महत्या गर्ने स्थितीमा पनि पुग्ने गर्दछन् । 
