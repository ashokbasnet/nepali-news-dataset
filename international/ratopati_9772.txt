पाकिस्तानमा बम बिस्फोटः १७ को मृत्यु ३२ घाइते

पाकिस्तानको क्वेटा शहरमा शनिबार भएको एक बम बिस्फोटमा कम्तीमा पनि १७ जनाको मृत्यु भएको छ भने ३२ घाइते भएका छन् । उक्त बिस्फोट पिशिन बस स्टप नजिकै रहेको पार्किङ भएको बताइएको छ ।पाकिस्तानी मिडियाका अनुसार बम बिस्फोटको निशाना पाकिस्तानी आर्मी जवान थिए ।बलूचिस्तानका गृहमन्त्री मीर सरफराज बुगतीका अनुसार बम बस स्टप नजिकै राखिएको एक् गाडीमा राखिएको थियो । बुगतीले अनुसन्धान जारी भएको बताएका छन् तर निकै ठूलो बम बिस्फोट भएको पुष्टि गरेका थिए र करिब दुई दर्जन मानिस घाइते भएका छन् जसलाई समीपवर्ती अस्पतालमा भर्ना गरिएको छ ।
