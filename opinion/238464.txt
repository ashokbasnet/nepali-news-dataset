कुर्सी बाँधेको भए संविधानसभामा तोडफोड हुँदैनथ्यो
-श्याम नेपाल
श्याम नेपाल
डा. के. आई सिंहको सहयोगमा तत्कालीन राष्ट्रिय पञ्चायतका सदस्य आङदण्डी लामाले आफ्नै साथी जोगमेहर श्रेष्ठलाई कुर्सी उठाएरै हानेका थिए । परिणामस्वरुप राष्ट्रिय पञ्चायतको बैठक भवनका तीन-तीनवटा कुर्सी एक ठाउँमा जोडेर एकजनाले उठाउन नसक्ने गरियो । जुनसुकै माननीय सदस्यहरुले कुर्सी उठाएर हान्नुहुन्छ भन्नेमा शंका गरियो ।
यो पंक्तिकार पञ्चायतकालीन समयमा राष्ट्रिय पञ्चायतमा केही समय मर्यादापालक भएर बस्दा बडो अनौठो प्रकारको अनुभव भयो । त्यसबेला चर्को रीस भएता पनि कुर्सी एकापसमा जोडेर राखिएकाले उठाउने अवस्था चाँहि थिएन, माइकसम्म तोड्न खोजेको अवस्था देखिन्थ्यो । त्यसबेला नमिता, सुनितालाई पोखरामा मारेर फालेको भन्ने कुरामा राष्ट्रिय पञ्चायत तातेको थियो । प्रधानमन्त्री सूर्यबहादुर थापा र गृहमन्त्री नयनबहादुर स्वाँरको राजीनामाको माग हुँदा सदन एकदम तात्यो । तर, कुर्सी जोडिएर राखेकाले उठाउने अवस्था भएन । लोकन्द्रबहादुर चन्द, पशुपतिशमशेर राणा, पद्मसुन्दर लावती तथा प्रकाशचन्द्र लोहनीहरु विरोधी बेञ्चमा बसेको देखियो ।

त्यसबेला नमिता, सुनितालाई पोखरामा मारेर फालेको भन्ने कुरामा राष्ट्रिय पञ्चायत तातेको थियो । प्रधानमन्त्री सूर्यबहादुर थापा र गृहमन्त्री नयनबहादुर स्वाँरको राजीनामाको माग हुँदा सदन एकदम तात्यो । तर, कुर्सी जोडिएर राखेकाले उठाउने अवस्था भएन ।

हाँस उठ्ने कुरामा के भयो भने एक समय सदन चल्दा पशुपति नजिक बागमतीको किनारमा एउटा लास सडेको अवस्थामा भेटिएकाले माननीय सदस्यहरुले कडारुपले त्यो लास कसको हो भनी सोधनी गरे । उनीहरुले शान्ति सुरक्षा दिन नसकेको भन्दै गृहमन्त्रीको राजीनामा मागे ।
तत्कालीन गृहमन्त्री नयनबहादुर स्वाँरले गम्भीर देखिँदै संसदमा जवाफ दिए- ‘गृहमन्त्रीको टोली बागमतीको किनारमा गएर हेर्दा कुकुरको लास भएकाले यसको सदगत गर्नेतर्फ कारवाही भइसकेको छ । र, कुकुरको घर, ठेगानाचाँहि थाहा भएन । यसबाट म गृहमन्त्रीले राजीनामा दिनु नपर्ला ।’ स्वाँरले यस्तो जिकिर बडो गहकिलो पाराले प्रस्तुत गर्दा सदनमा बच्चाबच्चीको खेलजस्तो देखियो ।
भूमिगत गिरोहको चर्चा
त्यसबेला सदनमा भूमिगत गिरोह भन्ने शक्तिको खुब चर्चा हुन्थ्यो । एकाएक अल्पमतबाट बहुमत हुन्थ्यो, पुन ः कता-कताबाट बहुमत एकाएक अल्पमत आउँथ्यो । सदनबाट पूर्ण बहुमत प्राप्त प्रधानमन्त्री सूर्यबहादुर एकाएक १७ मत पाएर अविश्वास प्रस्तावबाटै सत्ताबाट बाहिरिए । एबं क्रमले शासन पद्दति चल्दै गयो ।
पञ्चायतकालमा समय-समयमा प्रधानमन्त्री फेरिने र सरकार बन्ने कामचाँहि हुँदै रहृयो । तर, सदनको कामकुराचाँहि ख्यालठट्ठा जस्तै देखिन्थ्यो । जनताको समस्या जहाँका त्यहीँ थिए । मोज गर्नेले मोज गरेकै थिए । लोकेन्द्रबहादुर चन्दपछि नगेन्द्र रिजाल रमरिचमान सिंह श्रेष्ठ प्रधानमन्त्री भए । त्यसपछि पञ्चायत पद्दति नै रहेन र बहुदलीय पद्दतिबाट अन्तरिम सरकारका प्रधानमन्त्री कृष्णप्रसाद भट्टराई भए । संविधान २०४७ आयो ।

माननीय गोल्छे सार्कीले मन्त्री रामचन्द्र पौडेललाई सदनभित्रै थप्पड हाने । त्यसबेला पनि एउटा कुर्सी अरु कुर्सीसित बाँधेर राखिएकाले उठाउने अवस्था भएन ।

नयाँ व्यवस्था अनुसार ०४८ सालमा चुनाव भयो र गिरीजाप्रसाद कोइराला प्रधानमन्त्री बने । २०५ जना माननीय सदस्यलाई पुरानो राष्ट्रिय पञ्चायतको ग्यालरी बैठकमा ठाउँ पुग्यो । त्यहाँ पनि माननीय गोल्छे सार्कीले मन्त्री रामचन्द्र पौडेललाई सदनभित्रै थप्पड हाने । त्यसबेला पनि एउटा कुर्सी अरु कुर्सीसित बाँधेर राखिएकाले उठाउने अवस्था भएन ।
जनयुद्धपछि धेरै प्रकारका सम्झौता, सहकार्य र सहमतिजस्ता शब्दबाटै शासन चल्यो । ६०१ जना महानुभावहरुलाई पुरानो ग्यालरी बैठकमा ठाउँ पुगेन । धन्न दातृराष्ट्रको सहयोगले अन्तराष्ट्रिय सम्मेलन केन्द्र बनेकाले उहाँहरु त्यहाँ अटाउनुभयो ।
माघ ८ गते भन्दा भन्दै अलिकति बाँकी भन्दै रहँदा फेरि सहकार्य, सहमति र समझदारीले काम नगरेर हो क्यार, कसैले कुर्सी उठाएर हान्दै गरेको फोटो सार्वजनिक गरियो ।
अमेरिकामा एउटा वाटरगेट काण्डले गर्दा एउटा पत्रकारको कलमले गर्दा राष्ट्रपति निक्सनले राजिनामा दिनुपर्‍यो तर हामी कहाँ दिन दिनै जसो वाटरगेटजस्तै काण्ड भइरहन्छन् । नेपाली जनता सहनशील छन् । संविधानसभाको कुर्सी उठाएर फाले त कुर्सी एकआपसमा नबाँधेर पो त ? यसमा पहिले नै होसियारी गर्नुपर्ने थियो । यस स्तम्भकारलाई यस्ता कुराहरु विगतदेखि नै रमिते भएर हेरिरहेकालाई खासै केहीजस्तो लाग्दैन ।
राणा शासनमा पनि त रणोद्वीपसिंह मारिए । देवसमशेर सत्ताच्युत गराएर लखेटिए । खड्ग शमशेर महत्वकांक्षी भएर धपाइए । पञ्चायतमा पनि नेताहरुले कुर्सी उठाएकै हुन् । बहुदलीय व्यवस्थामा थप्पड संस्कृतिको विकास भयो त । प्रस्तावित गणतन्त्रमा हामी प्रयोगमा छौं ।
छलफलको इतिहास
नेपालमा पुरानो समयमा देशका विद्धानहरुलाई बोलाएको सभाबाट प्रतिनिधिसभाको काम हुने गर्दथ्यो । जनकपुरका राजा जनकले पनि यस्तै प्रकारका सभाबाट काम कारवाही गर्थे ।

राणा परिवारभित्रैबाट शासन पद्धति कसरी चलाउने भन्ने छलफल हुने गर्दथ्यो । त्यहाँ झैंझगडा र मारकाटसम्मको छलफल पनि हुन्थ्यो ।

राजा शुद्धोधनका समयमा होस् वा किरात राजा यलम्बरको समयमा, लिच्छविकालीन इतिहास होस् या मल्लकालीकन, सबै समयमा कुनै न कुनै प्रकारको भारदारी सभाजस्तो नीति नियम बनाउने प्रतिनिधिसभा नेपालमा थिए ।
विगत दुई सय बर्षयता नेपाल एकीकरण भएपछि पृथ्वीनारायण शाहदेखि थापा परिवारसम्म सरसल्लाहमै नीति निर्माण हुँदै आएको देखिन्छ । करिब १ सय ७० बर्ष पहिले जंगबहादुर राणाले शासनको भारदारी आाफ्नो हातमा लिएपछि भाइ-भाइको रोलक्रममा शासन व्यवस्था जाने प्रकारको नीति बनाएका थिए । त्यहाँ पनि केही न केहीे छलफल हुने गर्दथ्यो ।
राणा परिवारभित्रैबाट शासन पद्धति कसरी चलाउने भन्ने छलफल हुने गर्दथ्यो । त्यहाँ झैंझगडा र मारकाटसम्मको छलफल पनि हुन्थ्यो ।
राणाशासनको अन्त्यपछि २००७ विभिन्न प्रकारको राष्ट्रियस्तरका सभाहरु थिए, जसले नीति निर्माण बनाउँदै गए । २०१५ सालदेखि जनप्रतिनिधिमूलक प्रतिनिधिसभा बन्यो । त्यहाँ आफ्नो अनुकुलको छलफल हुन्थ्यो । पञ्चायती व्यवस्थामा पनि तरह-तरहका छलफल भए ।
(लेखक पूर्वडीआइजी हुन् )

