नेपालीबाटै पीडित छन् कोरियाका नेपाली
मीनप्रकाश उप्रेती
कोरियाको सपना बोकेर लाइन लाग्ने युवाहरूको भिडमा सन् २००८ मा म पनि थपिएको थिएँ । देशको आन्तरिक द्वन्द्वले क्षतविक्षत भएको अर्थतन्त्रमा मेरो आवश्यकतासँग पसिना साट्न जादैछु भन्दा पनि मासिक एकलाख रुपैयाँ सजिलै कमाइन्छ भन्ने कुराले मेरो मानसपटलमा जरा गाडिसकेको थियो । त्यतिबेला कोरियाबारे अहिले जस्तो सूचनाहरू बाहिर आएका थिएनन् । इपीएस लेखिएको ज्याकेट, रातो टोपी र घाँटीमा परिचयपत्र भिर्दा मैले ठूलै पदको दज्र्यानी चिन्ह पाएको अनुभव गरेको थिएँ ।
मीनप्रकाश उप्रेती
जब नेपालको विमानस्थलबाट कोरियाको लागि जहाज हुईंकियो तब कोरिया अवतरण गर्नुअघि नै मैले मेरा सारा सपनाहरुलाई एयरहोस्टेजले दिएको एक मुख हृविस्कीसँग साथी बनाईसकेको थिएँ । मानौं, अब म सबै कुराले सर्वसम्पन्न भएँ र मेरा जीवनका दुःखहरु सकिए । यस्तै-यस्तै ”सोचाईकैवीचमा विमानको यात्रा सकियो । विमानबाट दुईसय चालिस जना नेपालीहरूको ताँती निस्कियो ।
अनुशासनको पाठ सिकाउँदै कोरियन भाषाका निपूर्ण एक नेपालीले हामीलाई तालिम हलको जानकारीपछि मालिकको जिम्मा लगाउन लिएर हिँडे । दुई घण्टाको बस यात्रापछि गन्तब्यमा पुगिने कुराको जानकारी भयो । यात्रामा सबै चुपचाप छन्, त्यतिबेला सजिलै अनुमान गर्न सकिन्थ्यो, अब सबैलाई घर परिवार अनि देश छाडेेको पीडाले सताईरहेको छ, म पनि त्यो अवस्थाबाट अछुतो थिइन । बसको झ्यालबाहिर बेलाबेलामा आँखामा देखिने बोटबिरुवा र सुस्त र्झदै गरेको हिउँको दृश्यमा आफूलाई हराइरहेको थिएँ ।
मेरो छेउमा बसेका डोटीका साथी राजु सुरीले बेला बेलामा पर्स भित्रबाट एक तस्वीर निकाल्दै हेर्दै र चुम्मन गर्दै रसाएका आँखा पुछ्ने गर्दथे । केही क्षण त मैले नजानेजस्तो गर्दै त्यता ध्यान दिइँन तर उनले लगातार त्यही फोटालाई हेर्दै आँसु पुछ्दै गरेको देख्दा प्रश्न गर्न बाध्य भएँ । के तपाईँ भर्खरै विवाह गरेर आउनु भएको हो ? उनले नबोली टाउकोमात्र हल्लाउँदै होइन भन्ने जवाफ दिए । मैले फेरि प्रश्न गरे, कसको यादले तपाईँलाई यति सारो सताएको भन्दै तस्वीर हेर्ने अनुमति मागें र आˆनै हातले तानेर हेरे । उनको दुई वर्षकी छोरीको तस्वीर रहेछ त्यो । उनलाई सम्झाउन थालेँ, यति साह्रै भावुक बन्नु हुँदैन उनीहरूकै लागि त हो नि तपाईँ विदेशिनुभएको, भन्दै चिन्ता नर्गन अनुरोध गरे, उनले पनि आफूलाई समाल्ने कोसिस गरे ।
तर मेरो मनसपटलमा भने अनेक कुराहरू खेल्न थाले, हामी पैसा त कमाउँछौं नै होला तर पैसाले किन्न नपाइने छोराछोरीको तोते बोली, आमाबाबु र नजिकका मान्छेको मायाँ पनि त गुमाईरहेकका छौँ आदिइत्यादि । ”..तर पनि हामीले विकल्पको रूपमा वैदेशिक रोजगारलाई रोजेकै छौँ र आˆना पसिना बगाई रहेका छौँ ।
कोरियनहरुका व्यवहार र प्रश्नहरू
नेपाली संस्कारमा कुराको खेती गरेर बस्ने बानी परेको मान्छे परिश्रममा विश्वास गर्ने देशमा आएर काम गर्न गाह्रो त भएको नै थियो, तर त्यो भन्दा पनि साह्रो कोरियनहरुको व्यवहार र प्रश्नहरुले मर्माहत बनाउने गथ्र्यौ । उनीहरू भन्ने गर्थे, संसारका गरिवहरुमा तिमीहरू पनि पर्छौ । तिमीहरू अल्छि भएर यस्तो भएको हो । हामी जस्तो मेहनत गर्ने गर, सफल हुन्छौ । यी भनाइले खान नै नपाएर कोरिया आएका हौ नि भन्न खोजेको कुरा सजिलै बुझ्न सकिन्थ्यो । यस्ता भनाईहरुलाई मुन्टो हल्लाउँदै समर्थन गर्नबाहेक अरू उपाय थिएन । किनकि यिनीहरू अहिले धनी भएर रोजगार दिनसक्ने भएका छन् त्यो लगनशीलता र मेहनतकै उपलब्धि थियो ।
हाम्रो देशमा प्रारम्भिकस्तरदेखि नै व्यवहारिक र प्राविधिक शिक्षा नपाउनुको एउटा कारण हो विदेश पलायन हुनु । त्यसमा पनि मुलुकमा रहेका उद्योगहरु सञ्चालनमा नआउनु र नयाँ उद्योगहरु सञ्चालन नगरिनु र सत्तामा जान युवाहरूलाई प्रयोगका दृष्टिले मात्र हेरिनुले नै वैदेशिक रोजगारको विकल्प नभएको हो । अनि कोरियनले जे जे भने पनि स्वाभिमानको टाउको निहुराउँदै काम गर्न बाध्य हुनुपर्ने अवस्था रहेको छ ।

रोजगार अनुमति प्रणाली लागू भएयतामात्र २२ जना नेपालीहरूले आत्माहत्या गरिसकेका छन् । मानसिक तनावमा पर्नेको संख्या दिन प्रतिदिन बढ्दै गएको छ । तर न नेपाल सरकार वा न त कुनै संघ संस्थाहरुलाई यसको चिन्ता नै छ ।

नेपालीहरूको बढ्दो आत्महत्याबारे सबै उदासिन
रोजगार अनुमति प्रणाली लागू भएयतामात्र २२ जना नेपालीहरूले आत्माहत्या गरिसकेका छन् । मानसिक तनावमा पर्नेको संख्या दिन प्रतिदिन बढ्दै गएको छ । तर न नेपाल सरकार वा न त कुनै संघ संस्थाहरुलाई यसको चिन्ता नै छ । आफै मर्नेसँग के लाग्छ र भन्दै उत्तरदायित्वबाट पन्छने गर्दछन् राजदूत कमानसिंह लामा । हो, आफैँ आˆनो जीवनलाई त्याग्न चाहनेहरुसँग हाम्रो केही नलाग्ला तर किन र कसरी यस्ता घटनामा वृद्धि हुँदै गइरहेको छ, यो बुझ्न त नितान्त जरुरी छ नि । यहाँ केही न केही कमजोरी भएकोले नै त यस्ता घटनामा वृद्धि हुँदै गएको छ । बिज्ञहरुबाट यस्ता कुराको अनुसन्धान थाल्नु कोरियामा रहेका नेपालीहरूका लागि आवश्यक भएको छ
कानून जान्ने नेपालीको अभाव
कोरियामा वैधानिक र अवैधानिक गरी लगभग २५ हजार नेपालीहरू विभिन्न क्षेत्रमा रहंदै आएका छन् । तर कोरियन सरकारको श्रम सम्बन्धी कानुन जान्ने नेपाली भने कोरियामा रहेको पाईंदैन । आज कोरियामा रहेका अधिकांश नेपालीहरूले कानुनको अनभिज्ञतामा दुःख भोग्दै आउनुपरेको छ । जसको कारणले गर्दा अवैधानिकसम्म हुन पुगेका छन् । दुर्घटना बिमा, कम्पनी परिवर्तनसम्बन्धी कुरा, भिसा सकिने अवधि अगावै नेपाल गएर पुनः कोरिया र्फकन पाइन्छ भन्ने लगायतका कुराहरूमा नेपालीहरू बढी समस्यामा पर्ने गरेका छन् । यस्ता कुराको बारेमा दूतावास लगायत जातीय, क्षेत्रीय, पार्टी र संघ संस्थाहरूले कुनै चासो देखाएका छैनन् ।

कोरियामा रहेका नेपालीहरू आफ्नैबाट पीडा भोग्दै आएका छन् । कतिपय ठाउमा सँगै काम गर्ने साथीमा एकले अर्कालाई गर्ने व्यवहार रुखो र अमानवीय हुँदा कम्पनी छाड्न बाध्य भएका छन् ।

नेपालीबाटै पीडित छन् कोरियाका नेपालीहरू
कोरियामा रहेका नेपालीहरू आफ्नैबाट पीडा भोग्दै आएका छन् । कतिपय ठाउमा सँगै काम गर्ने साथीमा एकले अर्कालाई गर्ने व्यवहार रुखो र अमानवीय हुँदा कम्पनी छाड्न बाध्य भएका छन् । साहुको नजिक हुन आफ्नै साथीलाई बलिको बोका बनाउने गरेका उदारणहरु प्रशस्तै भेटिएका छन् । जातीय र क्षेत्रीय आधारमा यस्ता घटना घट्ने गरेका छन् भने आफूलाई कम्पनी र कोरियाकै पुरानो बताउनेहरुले आˆनै साथीलाई पेल्ने गरेको पाइएको छ । यस्ता ब्यवहारहरुलाई सुधार गर्नु अति नै आवश्यक भएको छ । ताकि डिप्रेशनदेखि लिएर आत्महत्या सम्मको बाटो रोज्न कोही पनि नेपाली बाध्य नहोस् ।
श्रमिकहरू भन्छन्,- आइतबार दूतावास खोलिदेउ
कोरियामा रहेका नेपालीहरूले विगत पाँच वर्षदेखि प्रत्येक आइतबार लगातार नेपाली दूतावास खोलिदिन अनुरोध गर्दै आएका छन् । कोरियाको श्रम कानुन कडा र सबै मालिकमा निहित भएकाले अरू दिन बिदा नमिल्ने हुँदा आफ्ना समस्या र कामका लागि कोरियन बिदाको दिन आइतबार दूतावास खोलिदिन अनुरोध गरे पनि दूतावासले कुनै चासो देखाएको छैन । दूतावास एउटै कुरामा तल्लिन छ, समय कटाउ भत्ता पचाउ र नेपाल जाऊ ।

सायद कोरियामा जति नेपालीहरूका संघ संघठनहरु अरू देशमा छैनन् होलान् । यहाँ पार्टी जाति र क्षेत्रीय सङ्गठनहरू आठ दर्जन बढी रहेका छन् । तर यहाँ कसैलाई श्रमिकका साझा समस्याहरूबारे बोल्न फुर्सद छैन ।

इच्छाशक्ति भए अरू कुनै दिन बिदा लिएर उसले दूतावास आइतबार खोल्न सक्ने थियो । तर २२ हजार नेपाली श्रमिकहरूको समस्या र आवाजसँग दूतावास नजिक हुन नसकेकै कारणले कोरियाका नेपालीहरूले दुःख झेल्दै आएका छन् । वाषिर्क १८ अर्ब रेमिटेन्स नेपाल भित्रियाउने कोरियाका नेपालीहरूलाई उनीहरूको समस्या बुझिदिनु राष्ट्रको जिम्मेवारी हो कि होइन ? त्यही रेमिटेन्सको करबाट भत्ता र तलब खानेहरुले यो कुरा कहिले बुझ्ने हुन् पर्खन र हेर्न बाँकी नै छ तर पीडाको भागिदार त श्रमिकहरू नै बनिरहनु पर्ने भो ।
श्रमिकका समस्याप्रति कोरियाका नेपाली संस्थाहरु नै मौन
सायद कोरियामा जति नेपालीहरूका संघ संघठनहरु अरू देशमा छैनन् होलान् । यहाँ पार्टी जाति र क्षेत्रीय सङ्गठनहरू आठ दर्जन बढी रहेका छन् । तर यहाँ कसैलाई श्रमिकका साझा समस्याहरूबारे बोल्न फुर्सद छैन । पार्टीका कुरा गर, जातिका कुरा गर, क्षेत्रका कुरा गर, मन्चमा जाऊ, ब्याज लगाऊ, बोल्न समय पाए आ-आफ्नै पाराको डम्फु बजाउँदै बोलाको अवस्था छ । मानौं नेपालका ठूलै नेताहरू कोरिया भित्रिएका छन् । अनि त्यस्ता व्यक्तिहरूलाई हामी केही जानी नजानी साथ दिँदै हिडेका छौँ । यो कोरियाको तितो यथार्थ हो । अब हामीले यिनीहरूलाई भन्ने दिन आएको छ, तिम्रा जाति, पार्टी र क्षेत्रीयताका कुरा छाडिेदेउ र पहिला हामी मजदुर भन्ने वर्गीयताका कुरालाई बुझेर यसको हितमा सबै लागौं ।
-सउल (दक्षिण कोरिया)

