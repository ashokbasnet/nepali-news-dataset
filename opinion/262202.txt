किन मानिसहरु मूर्खलाई चुनाव जिताइरहन्छन् ?
-डीन बर्नट
बेलायतमा यो वर्ष हुने आमचुनावको अभियान चलिरहेको छ । त्यहाँ के प्रष्ट छ भने राजनीतिक सफलताका लागि मूर्खतापूर्ण कामकुरा गर्नु तथा भन्नुले कुनै बाधा उत्पन्न गर्दैन । दुर्भाग्यवस, यस्ता धेरै मनोवैज्ञानिक संयन्त्रहरु छन्, जसका कारण वास्तविक मूर्खहरु चुनाव जितेर शक्तिशाली पदमा पुग्दछन् ।

राजनीतिज्ञहरु, उनीहरुको प्रतिष्ठा निकै कमजोर छ । प्रष्ट रुपमा भन्नुपर्दा त्यो उनीहरुको आफ्नै गल्ती हो, यद्यपि यो कुरा हरेक राजनीतिज्ञको हकमा लागु हुन्छ भन्नु तर्कसँगत नहोला । यदि त्यो हुन्थ्यो भने त सबै संचरना ध्वस्त भैसक्थ्यो होला ।
यद्यपि आम मानिसको नजरमा राजनीतिज्ञहरुको प्रतिष्ठा न्यूनस्तरको नै छ । र, यही सत्यलाई मानिन्छ ।

 धेरैजसो राजनीतिज्ञहरु  मूर्ख नै हुन् । अमेरिका यस्तै केही राजनीतिज्ञबाट खासमा मर्माहत भएको थियो र छ । र, यसका साक्षात रुप जर्ज डब्लु बुस त राष्ट्रपति नै भए, त्यो पनि ८ वर्षसम्म ।

राजनीतिज्ञहरु खराब नीति कार्यान्वयन गर्छन । उनीहरु भयंकर मानिसहरु हुन् । उनीहरुले आफ्नो मनोवृत्ति परिवर्तन गर्छन् र कुरालाई उल्टाउँछन् । उनीहरु कमजोर हुन्छन् र नेतृत्वका लागि योग्य हुँदैनन् । राजनीतिज्ञहरु सुधारको प्रतिज्ञामात्र गर्छन् । यस्ता विविध प्रश्नहरु उठ्ने गरेका छन् ।
उनीहरुले निश्चित रुपमा ढाँटिरहेका हुन्छन् । राजनीतिज्ञहरुले केही अलोकप्रिय कामहरु समेत गर्ने बाचा गर्छन् । उनीहरुको बाचा पूरा हुन्छ भनेर पूरै विश्वास गरिन्छ ।
धेरै राजनीतिज्ञहरु आफ्नो स्वार्थपूर्तिका लागि राजनीतिमा आएका हुन्छन् । यद्यपि केही भने राम्रो गर्नै चाहन्छन् र नकारात्मक विचारलाई समेत सम्मान गर्छन् ।
मूर्खहरुको परिभाषा
मूर्खको परिभाषा फरक-फरक हुन सक्छ, तथापि सबै राजनीतिज्ञहरु मूर्ख होइनन् । यद्यपि धेरैजसो भने मूर्ख नै हुन् । अमेरिका यस्तै केही राजनीतिज्ञबाट खासमा मर्माहत भएको थियो र छ जस्तै, सराह पालिन, टेड क्रुज आदि, जो राष्ट्रपति पदका प्रत्यासी थिए र छन् ।
र, यसका साक्षात रुप जर्ज डब्लु बुस त राष्ट्रपति नै भए, त्यो पनि ८ वर्षसम्म । उनको मूर्खतापूर्ण सोचले धानेको एउटा व्यवसाय भनेको उनको कमाण्डमा आणविक हतियार नै हो ।
बेलायतमा पनि मूर्ख राजनीतिको गन्ध प्रशस्तै छ । त्यहाँको प्रणालीमा पनि दर्शनीय मूर्खता प्रसस्तै छन् । मिचेल गोभ, क्रिस ग्रेलिङ, ग्रान्ट शाप्स, जेरेमी हन्ट, डेभिड ट्रेडिनिक, हास्यास्पद लेबर पार्टी, युके इन्डिपेन्डेन्स पार्टीको उदय र निकै लोकपि्रय, तर अयोग्य मेयर बोरिस जोन्सन ।
बेलायतमा के भैरहेको छ ? तर्कसँगत रुपमा भन्नुपर्दा तपाइँले यस्तो बुद्धिमान मानिस चाहनुहुन्छ, जसले राम्रो ढंगबाट राज्य सञ्चालन गर्ने उत्तम विधि तथा प्रक्रिया बुझोस् । तर होइन, मानिसहरु संदिग्ध बौद्धिक क्षमता प्रदर्शन गर्न तयार हुन्छन् ।
विचारधारात्मक, सांस्कृतिक, सामाजिक, ऐतिहासिक, वित्तीय तथा अन्य तत्वहरुको यसमा हात हुन्छ । किनकि राजनीतिले यी सबै विषयलाई आबद्ध गरेको हुन्छ । यद्यपि यसो हुनुमा केही मनोवैज्ञानिक प्रक्रियाले पनि भूमिका खेलेको हुन्छ ।
आत्मविश्वासीले आत्मविश्वासलाई प्रेरित गर्छ
आत्मविश्वासी मानिसहरु बढी भरपर्दा हुन्छन् । धेरै अध्ययनहरुले यो प्रमाणित गरेका छन् । अदालती प्रक्रियाका सन्दर्भमा भएका अध्ययनहरुले के देखाएका छन् भने डराउने वा संकोच मान्ने खालको साक्षीले भनेको कुरालाई भन्दा आत्मविश्वासी ढंगले प्रस्तुत हुने साक्षीले गरेको जिकिरलाई न्यायाधीशले बढी विश्वास गर्छन् । यो कुरा बजारीकरण वा व्यवसायमा पनि लागु हुन्छ ।
राजनीतिज्ञहरु  यस विषयमा सजग हुन्छन् । त्यसैले व्यक्तिगत सम्बन्ध तथा सञ्चार माध्यमसँगको सम्बन्धमा आत्मविश्वासी तथा ढुक्क नहुने राजनीतिज्ञ ध्वस्त नै हुन्छ । त्यसैले राजनीतिमा आत्मविश्वास निकै महत्वपूर्ण हुन्छ ।
यद्यपि एक अध्ययनले के देखाएको छ भने कम बुद्धिमान मानिसहरु प्रायः निकै आत्मविश्वासी हुन्छन् । त्यसको विपरीत मूर्ख मानिसहरु आत्मविश्वासी हुँदैनन् । आत्ममूल्यांकन भनेको उपयोगी मनोवैज्ञानिक सीप हो, जुन बुद्धिमान तथा ज्ञानी मानिसहरुमा हुन्छ । जसले म कुनै कुरामा अनविज्ञ छु कि वा गलत छु कि भन्ने चेतना वा डर पैदा गरिदिन्छ । तर, मूर्ख मानिसहरुमा आत्ममूल्यांकनको मनोवैज्ञानिक सीपकै अभाव हुने भएको हुँदा त्यस्ता मानिसहरुमा आफ्नो अज्ञानता वा अपूर्णता र गल्तीको बारेमा कुनै डर हुँदैन र ढुक्क हुन्छ ।
त्यसैले यदि कुनै पार्टीले आफूलाई सार्वजनिक रुपमा प्रतिनिधित्व गर्ने वा प्रचार गर्ने आत्मविश्वासी मानिस चुन्नु परेको छ भने बुद्धिमान मानिस छनोट गर्नु खराब हुन्छ, धेरै अर्थमा ।
बुद्धिमान मानिसलाई नेता बनाएर पठाउन पार्टीका लागि आत्मघाती हुन्छ । आत्मविश्वासी मानिसहरुले गल्ती वा ढाँटेको कुरा समेत ठ्याक्कै हो कि भन्ने तरिकाले प्रस्तुत गर्दछन् ।
तर, आत्मविश्वास कम भएका मानिसहरुले ढाँट्न पनि जान्दैनन् र छलछाम गरेको कुरा सुन्नेले थाहा पाइहाल्छन् । निकै आत्मविश्वासी नेताहरुले भाषण गर्दा जनतालाई पूरै विश्वास दिलाएर धेरै कुरा गर्ने तर काम गर्नुपर्दा केही पनि गर्न नसक्ने खालका उदाहरण विश्व राजनीतिमा प्रसस्तै पाइन्छन् । यो कुरा मानिसहरुले देखेभोगेकै हो ।
राजनीति जटिल हुन्छ
दशौँ लाख जनसंख्या भएको देश, जसमा मानिसहरुको आवश्यकता तथा माग पनि फरक फरक हुन्छ त्यसलाई प्रभावकारी रुपमा हाँँक्नु भनेको अत्यन्तै जटिल काम हो । देश हाँक्नेले धेरै पक्षहरुमा बिचार पूराउनुपर्ने हुन्छ ।

वास्तवमा आफुलाई उत्कृष्ट  हुँ भनेर पैरवी गर्ने नकारात्मक गुण हो । समाजको नियमभन्दा बाहिर रहेका देश हाँक्ने नेताहरुको संख्या बढिरहेको छ । र यही चरित्रमा आफुलाई ढाल्न अनवरत प्रयत्न गर्छन् राजनीतिज्ञहरुले ।

दुर्भाग्यवस, यी सबै विषयहरुलाई एकै ठाउँमा ढालेर आधुनिक मिडियाका लागि ठ्याक्क मिल्ने ‘बाइट’ दिन असम्भव नै हुन्छ । त्यसैले चर्चित व्यक्तिहरु पनि बेलाबेलामा उदांगो हुन्छन् । र, कम बुद्धिमान मानिसहरु बढी आत्मविश्वासी हुन्छन् । त्यसैले उनीहरु मिडिया वा सार्वजनिक ठाउँमा बोल्नुपर्दा बढी ठोस रुपले प्रस्तुत हुन सक्छन् ।
बौद्धिक तथा जटिल विषय तथा कुनै विषयमा छलफल वा वादविवादको कुराबाट आममानिस दिक्क हुन्छन् । उनीहरुलाई त्यस विषयमा कुनै अनुभव नै हुँदैन । अथवा, त्यसमा सहभागी हुनै चाहन्नन् । किनकि त्यस कामलाई सफलतापूर्वक सम्पन्न गर्नका लागि धेरै समय र मेहेनत चाहिन्छ । तर, राजनीति, खासमा लोकतन्त्रमा जनताको सहभागिता आवश्यक हुन्छ ।
व्यक्तित्व अध्ययनले के देखाएको छ भने मानिसहरुले लक्ष्य अभिमुखीकरण प्रदर्शन गर्छन् । यो भनेको विकाश तथा उपलब्धीतर्फको झुकाव हो । यो कुरालाई अनुभूत गरेर, तपाईले शक्तिशाली उत्प्रेरकको प्रयोग गरेर चुनाव प्रभावित गर्न सक्नुहुन्छ । तर, यदि केही बौद्धिक रुपमा ठूला शब्दहरु खर्चिएर ब्याजदर, स्वास्थ्य कोष घाटा व्यवस्थापन जस्ता विषयमा कुरा गर्न थाल्नुभयो भने यसप्रति रुची नभएका मानिसहरुले सुन्दैनन् । यदि आत्मविश्वासी मानिसले ठूलो जटिल कुरालाई छाडेर सामान्य समाधान तथा प्रतिवद्धता गर्‍यो भने त्यो बढी रुचीकर हुन्छ ।
जसले अरुसँग जोड्न चाहन्छ
अमेरिकी पूर्वराष्ट्रपति जर्ज डब्लु बुसका बारेमा धेरैले भन्ने गरेको उनको एउटा बानी वा गुुण छ, त्यो के भने मानिसहरुले आफुसँग बियर पिउन पाए हुन्थ्यो भन्ने अपेक्षा राख्ने गरेको उनी बताउँथे । फलस्वरुप मानिसहरुले बुससँग यसैगरी आफुलाई आबद्ध गराउन सकिन्छ कि भनेर सोच्न थाले ।
वास्तवमा आफुलाई उत्कृष्ट  हुँ भनेर पैरवी गर्ने नकारात्मक गुण हो । समाजको नियमभन्दा बाहिर रहेका देश हाँक्ने नेताहरुको संख्या बढिरहेको छ । र यही चरित्रमा आफुलाई ढाल्न अनवरत प्रयत्न गर्छन् राजनीतिज्ञहरुले ।
आम मानिसको ठूलो हिस्सा अवचेतनपूर्ण पूर्वाग्रह, पक्षपात तथा सनातनी प्रवृत्तिका हुन्छन् र उनीहरुले आफ्नो समूह रोज्दछन् । यी कुनै पनि चिज तर्कसँगत होइनन् र वास्तविक प्रमाण तथा यथार्थले यसलाई पुष्टि पनि गर्दैन ।
वास्तवमा मानिसहरु आफुले सुन्न नचाहेको कुरा कसैले भनोस् भन्ने चाहन्नन् । मानिसहरु निकै खरो रुपमा सामाजिक हैसियतका बारेमा सचेत हुन्छन् । आफ्नो आत्ममूल्य बोध गर्नका लागि हामीले आफु अरुभन्दा माथि रहेको अनुभुत गर्नु आवश्यक हुन्छ ।
फलस्वरुप कुनै बुद्धिमान मानिसले भनेको जटिल कुरा जसमा सत्य तर असहज तथ्यहरु हुन्छन् त्यसले कसैलाई पनि आकषिर्त गर्दैन । तर, कम बुद्धिमान मानिस जसले कोहीपनि मानिसको सामाजिक हैसियतलाई चुनौती नदिने खालको सामान्य कुरा भन्छ, त्यसलाई धेरैले मन पराउँछन् । किनकि त्यसले समाजका विद्यमान पूर्वाग्रहलाई समर्थन गरिरहेको हुन्छ र असहज तथ्यहरुलाई पन्छाइरहेको हुन्छ ।
यो दुर्भाग्यपूर्ण अवस्था हो । तर, आम मानिसको मनस्थितिले ठ्याक्कै यसैगरी काम गरिरहेको छ । यहाँ उल्लेख गरिएको भन्दा यसबारेमा धेरै कुराहरु छन् । यद्यपि ती सबै कुराहरुलाई समावेश गर्नु बढी जटिल हुनेछ र मानिसहरुलाई मन पर्नेछैन, किनकि जटिल कुरा मान्छेलाई मन पर्दैन भन्ने तथ्य त माथि नै उल्लेख गरिसकियो ।
(बेलातयी पत्रिका दि गार्जियनबाट भावानुदित)

