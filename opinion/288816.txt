अशोक राई ज्यू, एकात्मकतावादी भूल नहोस्
काङमाङ नरेश राई
सर्न्दभ हो, तीन पार्टी एकीकरणबाट बनेको संघीय समाजवादी फोरम नेपालको । पहिचानवादीहरु एउटै झण्डामुनि आवद्ध हुनु आजको पहिलो आवश्यकता थियो । एकीकरणको शुरुवात भएको छ, यसलाई हामीले स्वीकारेका छौं । तर, यो स्वीकार पहिलोपटक यौन सम्पर्क गर्दा प्राप्त गरेको अनुभव जस्तो लागिरहेको छ यो पक्तिकारलाई ।
काङमाङ नरेश राई
हामी केन्द्रीयता र एकात्मकताको विरोध गर्दै आइरहेका छौ । अझै गरिरहन्छौं । हामी जन्मिँदा मृत्युबारे थाहा पाए कहाँ जन्मन खोज्थाैं होला । पार्टी एकीकरण हुदाँ उत्साहसँगै केन्द्रीयताको पारिवारिक गीत गाइएको छ । त्यो  पारिवारिक गीत रेकडिङ्ग हुन बाँकी थियो संघीय समाजवादीमा । तर, गीत लेखिएको थियो संगीत भर्न बाँकी थियो ।
एउटा क्लबजस्तो थियो त्यो गीत । गीत गाउने व्यक्ति राम्रो गीत संगीत बुझेका र मीठो स्वाँर भएका थिए । आर्केष्ट निर्माण गर्ने क्षमता थियो उनीमा । तर उनको किचनमा बस्ने केही वाद्यवादकहरु बजाउन नजान्नेहरु थिए । ती बजाउन नजान्नेलाई उनले सिकाए कि सिकाएनन् थाहा छैन यो पंक्तिकारलाई । उनका कुनै बाद्यवादकहरुले मादलको खरी झारे, गिटारको तार छिनाए चुनावमा । उनले थाहा पाए कि पाएनन् । तर, दर्शकहरुले थाहा पाए मादलको खरी झारेको र गिटारको तार जानीजानी छिनाएको ।
धरान सुनसरीतिर संघीय समाजवादीका कार्यकर्ताले चुनावी अभियानमा गोलीसम्म खान पर्‍यो । तर, त्यो गोली उमेद्वारको छातीमाथि पैसाको नोट बनेर बज्रियो । आहा ती कार्यकर्ताहरु, अहिले पार्टी एकीकरणमा रमिते बनेका छन् । छातीमा पैसाको नोट बर्जार्नेहरुले नयाँ ठाउँ पाएका छन् । छिन्ताङ्गमा मारिएका १५ जना शहिदको श्राप सूर्यबहादुर थापालई लाग्यो लागेन कुन्नि यो राजनैतिक दुनियाँमा, तर पहिचानमा समर्पित गोलीका निशाना बनेका कार्यकर्तालाई पार्टीले सेल्टर दिए कि दिएनन् ? ती कार्यकर्ताहरु एकात्मकवादी पार्टीमा फेरि पुनर्मिलन नहोस् । उनीहरुलाई साहनुभुतिको सट्टा मानसिक पीडा नहोस् ।
परिवर्तनकारी भन्न चाहाने तर एकात्मक पार्टीभन्दा रंग रोगनमा भिन्नता छैन भने कार्यकर्ताहरु जहाँ पनि जान सक्छन् । विजय सुब्बाले भनेझैं काजको विदावाट फेरि पुरानो घर र्फकने छन् । किनकि उनीहरुले भनिरहेका एकात्मक पार्टीले सेल्टर त दिन सक्छन् ।
एकीकरण गर्न पक्कै सजिलो थिएन । सबै चिज मिलाउन गाह्रो थियो । तर, ससपाले प्रभावशाली, प्रखर भुगोलमा काम गरिरहेका ब्यक्तिहरुलाई पदाधिकारीमा लान नसक्नु नेतृत्व पंक्तिले ठूलो भूल गरेका छन् । बैतरणी तार्दा पनि नतारिने भूल । आउने सम्मेलनमा यस्ता भूलहरुलाई सच्याइयोस् ।
जग्गा जमीन धेरै भएका जोताहा राख्ने जमिन्दारलाई जोताहले मोहियानी लगाउँदा नमान्ने प्रवृतिले पार्टी परिवर्तनकारी हुन सक्दैन । परिवारमा दुःख पीडा जे पनि सहेर राज्य निर्माणमा लाग्ने कसम खानुको अर्थ नै राजनीति गर्नु हो । तर, परिवारको वियोगमा । आदि आदि बियोगमा निस्कृय बन्नुको अर्थ राजनीतीमा कुनै तुक हुँदैन ।
यदि परिवर्तनकामी पार्टी हो र यस्ता स-सना एवं सामान्य बिषयलाई परिवर्तन गर्न सक्नुपर्दछ ।
१. नेपालका कर्मचारीहरु ६०-६२ बर्षे उमेरमा अनिवार्य अवकाश लिनुपर्छ  । परिवर्तनकारी पार्टीका नेताहरुले पनि ६०-६२ बर्षे उमेरबाट राजनीतिबाट अनिवार्य बिदा लिन सके मात्र परिवर्तनकारी हुने छ ।
 
२. जो जो ब्यक्तिहरु केन्द्रमा पादाधिकारी भएका छन्, उनीहरुको सम्पत्ति अनिवार्य सार्वजानिक गरेमात्र परिवर्तनकारी पार्टी जनताले मान्नेछन् । 
 
३. कार्यकर्तासँग साथित्वको ब्यवहार गर्न  सक्नुपर्दछ । 
 
४. नेता केन्द्रमा हैन गाउँ जान अनिवार्य सर्त हो । 
 
५. आर्थिक क्रान्ति र युवा रोजगारका लागि कृषिमा अनिवार्य सामुहिक लगानीको बाटो तय गर्न आवश्यक छ ।  
 
६. परिवर्तनकारी नेताहरुले चरित्रमा नै सुधार गर्नु अनिवार्य छ । परिवर्तनको गीत चाहिँ गाउने तर आफै परिवर्तन हुन नसके त्यसको मुल्यांकन जनताले फेरि उही गर्नेछन् ।
यस्ता सामान्य विषय बस्तुलाई परिवर्तन गर्न नसके परिवर्तनकामी पार्टीको खोल ओड्न लाजमर्दो हुनेछ । यदि परिवर्तनलाई काँधमा बोकेर हिँड्न नसके कार्यकर्ताहरुलाई पार्टीमा बसिरहनु कुनै बाध्यता हुने छैन । अझै पनि तपाईहरुले बोलिरहने भाषा एकात्कवादीलाई गाली गर्नु मात्र हुने छ । किनकी एकात्मकवादी र परिवर्तनकामी पार्टीहरुमा कुनै भिन्नता हुने छैन । परिणामस्वरुप एकात्मवादीहरुले २० बर्ष भन्दा शासन गर्ने छ ।

