अर्थमन्त्री डराए, म भएको भए १० खर्बको बजेट बनाउँथें


केशव आचार्य, अर्थविद्
नयाँ बजेट भाषण सुनिसकेपछि मैले अर्थमन्त्री डा. रामशरण महतमा आफू स्वच्छन्द आर्थिक उदारीकरणले मात्रै हुँदैन भन्ने चेत खुलेको पाएँ । हामी महतलाई निजी क्षेत्रको मात्रै विकास गर्ने र अन्य क्षेत्रलाई वास्ता नगर्ने अर्थमन्त्रीको रुपमा चिन्थ्यौं ।
यो बजेटमा सामाजिक सुरक्षा, कृषि क्षेत्रको विकासमा यतिधेरै अपेक्षा गरेका थिएनौं । तर, हाम्रो अपेक्षा विपरित उहाँ आफ्नो उदारीकरणको नीतिबाट लोककल्याणकारीतर्फ उन्मूख हुनुभएको देखियो ।
धेरै वर्षपछि प्रतिपक्षीबिहीन बजेट आएको छ । यसमा सबै दलको सहमति छ । र, यो बजेटमार्फत आगामी दिनमा सबैकाम पुरै बजारले मात्रै गर्छ, निजी क्षेत्रले मात्रै गर्छ भन्ने हाम्रो नेतृत्वको सोचमा परिवर्तन आएको देखिन्छ । यो अत्यन्त सकारात्मक छ ।
अर्थमन्त्रीले २ घन्टा बजेट पढ्नुभयो । बजेटको सबैभन्दा महत्वपूर्ण पक्ष भनेको पुनर्निर्माण हो । तर, बजेटमा पुननिर्माणसँग सम्बन्धित २/४ वटा बुँदा मात्रै उल्लेख गरिएको छ । आगामी ५ वर्षमा पुननिर्माणमा ७ खर्ब खर्च गर्ने भनिएको छ । जसअनुसार सरकारले यो वार्ष डेढ खर्ब बजेट छुट्याउनु पथ्र्यो । तर, ९१ अर्ब रुपैयाँमात्रै छुट्याइएको छ । अहिलेसम्म पुननिर्माण प्राधिकरणले पूर्णता पाएको छैन । यी कुरालाई आधार मानेर विश्लेषण गर्दा पुननिर्माणमा सरकार इमानदार नभएको देखिन्छ ।
आजको हाम्रो आवश्यकता भनेको बजेटको कार्यान्वयन क्षमता बढाउनु हो । तर, बजेटले कार्यान्वयन क्षमताको बारेमा प्रष्ट बोलेको  छैन । चाहेर गर्ने हो भने हामी नेपालीसँग काम गर्न सक्ने क्षमता छ ।
सार्क सम्मेलनको बेला काठमाडौंलाई कस्तो राम्रो बनाइएको थियो । विदेशीलाई देखाउन गर्ने तर नेपाली जनताका लागि नगर्ने यो त सुहाएन नि ? चालू वर्षमा १ खर्ब १६ अर्ब रुपैयाँ विकास खर्च हुनुपर्नेमा ८६ अर्ब मात्रै खर्च भयो ।
मलाई यो बजेट बनाउन दिएको भए १० खर्बको बजेट बनाउँथे । सरकारले बजेटको आकार नै सानो बनायो । यत्रो पुननिर्माण गर्नुपर्ने हुँदाहुँदै ठूलो आकारको बजेट बनाउन अर्थमन्त्री डराएका छन् ।
यो बजेटले निर्वाचन क्षेत्रमा सभासदलाई डेढ करोड रुपैयाँ बराबरका आयोजना छनोट पाउने व्यवस्था गरेको छ । चालू आवमा यो रकम १ करोड रुपैयाँ थियो । सभासदलाई पैसा बाँड्ने कुरा एकदम गलत हो ।
देश विपत्तमा परेका बेला उल्टो पैसा लिँदैनौं भन्नु पर्नेमा सभासदले लाजैबिना ५ करोड मागे । यस्तो नेतृत्वबाट हामीले के अपेक्षा गर्ने ? सभासदलाई राज्यकोषबाट पैसा लिने एडिक्सन लाग्यो । यसले अर्थतन्त्रमा दीर्घकालीनरुपमा नकरात्मक असर पार्छ ।
तर, भूकम्पपछि मुल्यवृद्धि बढेको छ । कर्मचारीको तलब बढेन । कर्मचारीलाई आयकरको छुटको सीमा केही बढाएको भए हुन्थ्यो । यदि कर्मचारीले जीब्न वा स्वास्थ्य बीमा गरेका रहेछन भने बीमाको रकम पनि कर कट्टी गर्न पाउने व्यवस्था मिलाउनुपर्थ्यो ।
मलाई पटक्कै चित्त नबुझेको चाहीँ कर वा राजस्वमा विवाद भयो भने विवाद निरुपण संयन्त्र बनाउने घोषणा गरिएको छ । यसले झन समस्या पार्छ । यो ल्याउनै हुँदैन । भन्सार कार्यालयहरुलाई नै प्रभावकारी बनाउनु पर्छ । यो संयन्त्र गठन भयो भने आज आउने राजस्वलाई ५/६ वर्षपछि धकेल्छ ।
अर्थ मन्त्रालयले किन राजस्व बोर्ड गठन गर्न चाहँदैन ? २०५१ सालमा मदन दाहालको संयोजकत्वमा गठित आयोगले राजस्व बोर्ड गठन गर्नुपर्छ भनेको थियो ।
म अर्थ मन्त्रालयमा हुँदा बोर्डको विधेयकको मस्यौदा तयार गरिसकेका थियौं । यो मस्यौदालाई विकास गरेर कार्यान्वयन गराउनुपथ्र्यो । नयाँ संयन्त्र मात्रै थपेर समस्याको समाधान हुँदैन ।
विपत्तको अवस्थामा करका दरहरु नबढाए पनि दुई तीन वर्षका लागि पेट्रोल, रिचार्च कार्ड, गाडी रिन्यू गर्दा केही शुल्क लगाएको भए २/४ अर्ब रुपैयाँ आउँथ्यो र विदेशीले पनि पत्याउँथे । सामाजिक न्याय प्रणाली स्थापित हुन्थ्यो ।
२०६६ सालमा तेस्रो पक्ष बीमा अनिावार्य गर्‍यौं । जसकारण अकिले बीमा कम्पनीहरुको बीमा शुल्क अत्यन्तै बढेको छ । ८ लाख घर ड्यामेज हुँदा १४/१५ हजार १३/१४ अर्ब रुपैयाँको दाबी पर्‍यो रे । घरको बीमा अनिवार्य गर्नुपथ्र्यो । गरिबको घरको पि्रमियम सरकारले तिर्ने व्यवस्था मिलाइएको भए राम्रो हुन्थ्यो ।

