नेपालमा सामूहिक लगानी कोषको अवस्था
आनन्दकुमार भट्टराई
नेपालको धितोपत्र बजारमा सामूहिक लगानीक कोष भित्रिएको धेरै समय भएको छैन । तर यसले लगानीकर्ताको ध्यान क्रमशः आफुतर्फ तान्दै गएको छ । साना लगानीकर्ता जो धेरै मूल्यका धितोपत्रमा लगानी गर्न सक्दैनन र पूँजी भएका ठूला लगानीकर्ता जो संग पूँजीबजारको यथेष्ट ज्ञान छैन त्यस्ताको लागि समेत धितोपत्र बजारमा प्रवेश गर्नका लागि म्यूचुवल फण्ड ( सामूहिक लगानी कोष ) एउटा राम्रो औजार हो ।
नेपालमा सामूहिक लगानी कोषको अवस्थाः
नेपाल धितोपत्र वोर्डद्धारा सामूहिक लगानी कोष नियमावली, २०६७ जारी भए पश्चात नेपालमा सामूहिक लगानी कोषको शुरुवात भएको पाइन्छ । नियमावली जारी भए पश्चात क वर्गका बैंकहरुले  सामूहिक लगानी कोष स्थापना तथा सञ्चालन गर्न थालेका हुन् ।

सिद्धार्थ बैंकद्वारा संचालित सिद्धार्थ लगानी बृद्धि योजना नेपालको पहिलो सामूहिक लगानी कोष हो । त्यस उप्रान्त विभिन्न बैंकहरु.ले आफ्नो भगिनी संस्थाको रुपमा Capital Market  दर्ता गरी सामूहिक लगानी कोषको विभिन्न योजना संचालनमा ल्याएका छन् जुन आकारमा रु. ५० करोड देखि १ अर्बको छ । रु. १ अर्बभन्दा माथिको योजना हाल सम्म संचानलनमा नआएको भए तापनि एनएमबी क्यापिटलले रु. २ अर्बको योजना संचानलमा ल्याउन गृहकार्य गरिरहेको छ भन्ने जानकारिमा आएको छ ।
यसबाट नेपालमा सामूहिक लगानी कोषले आम लगानीकर्तामा आफ्नो सकारात्म छाप छोडन सफल ऐएको छ भन्न सकिन्छ । तर नेपालमा हालसम्म संचालनमा आएका योजनाहरु. सबै बन्दमुखी योजना हुन् ।
हालसम्म नेपालमा खुलामुखी योजना संचालनमा आएको छैन । यद्धपि केही समय पहिले नेपाल इन्भेष्टमेन्ट क्यापिटलले खुलामुखी योजना ल्याउने तयारी गर्दैछ भन्ने कुरा समाचारमा आएको भने हो । आशा गरौ निकट भविष्यमै नेपाली लगानीकर्ताले खुलामखी सामूहिक लगानी कोषको स्वाद पनि चाख्न पाउनेछन् ।
सामूहिक लगानी कोषका लगानीकर्ताको लगानी सुरक्षाको अवस्थाः
सामूहिक लगानी कोष नियमावली, २०६७ ले सामूहिक लगानी कोषमा लगानी गर्ने लगानीकर्ताको लगानीको सुरक्षाको प्रत्याभुतीको लागि विभिन्न व्यवस्था गरेको छ । ती मध्ये केहि निम्न छन् ।
१. सामूहिक लगानी कोष संचालनमा ल्याउनु अघि कोष प्रबर्द्धकले कोषको सूपरिवेक्षण तथा सहभागीको हित संरक्षणगर्ने कार्यको लागि योग्यता पुगेका फरक फरक क्षेत्रका कम्तीमा पाँचजना व्यक्तिहरु.लाई कोष सुपरिवेक्षकको रु.पमा नियुक्त गर्नु पर्नेछ भन्ने ब्यवस्था ।
२. कोष सुपरिवेक्षकमा योग्य व्यक्तिको छनोट होस भन्नको लागि न्यूनतम शैक्षिक योग्यता लगायतका विभिन्न योग्यताहरु.को व्यवस्था ।
३. योजना संचालन गरेवापत प्राप्त गर्नुपर्ने शुल्कमा मनोमानी नहोस भन्नको लागि कोष सुपरिवेक्षक, योजना व्यवस्थापक र डिपोजिटरीले सेवाशुल्क वापत लिनपाउनु पर्ने अधिकतम दरको व्यवस्था ।
४. सबै नागरिकको समान सहभागिताको प्रत्याभूतिको लागि योजना संचालन गर्दा सार्वजनिक रु.पमा निष्काशन गर्नु पर्ने ब्यवस्था ।
५. योजना व्यवस्थापकले इकाई विक्रीबाट उठेको वा संकलन भएको रकम जथाभावी लगानी गरी सहभागिको हित प्रतिकूल हुने कार्य हुन नदिन लगानीका क्षेत्र तथा लगानीको सीमाको व्यवस्था ।
६. योजना व्यवस्थापकले योजनाबाट उठेको वा योजना अन्तर्गतको रकम आफ्नो संस्था संचालनको लागि खर्च गर्न वा त्यस्तो संस्थाको नोक्सानी वा अन्य कुनै प्रकारको हानी व्यहोर्नको लागि वा कसैलाई ऋण दिनको लागि प्रयोग गर्न नपाउने व्यवस्था ।
७. प्रचलित कानूनको अधिनमा रही कुनै योजनाको कुल रकमको बढीमा पच्चीस प्रतिशत रकम विदेशी धितोपत्र बजारमा लगानी गर्न सक्ने व्यवस्था ।
८. योजना व्यवस्थापकले आफूले संचालन गरेको प्रत्येक योजनाको खुद सम्पति मूल्य, इकाई विक्री र पुनर्खरीद मूल्य प्रत्येक हप्ता कम्तीमा एकपटक सार्वजनिक गर्नुको साथै महिना समाप्त भएको १५ दिन भित्र निम्न विवरणहरु.को जानकारी राष्ट्रियस्तरको पत्रिकामा कम्तिमा एकपटक प्रकाशन गर्नु पर्ने व्यवस्था ।
क.   धितोपत्रमा गरिएको लगानी रकम,
ख.   लगानी गरिएको धितोपत्रहरु.को बजार मूल्य,
ग.    योजनाको आम्दानी तथा खर्चहरु,
घ.   योजना अन्तर्गत जारि गरिएको धितोपत्रको प्रति इकाई खुद सम्पति मूल्य (NAV) र त्यस्तो मूल्य गणनाको आधार ।
९. सार्वजनिक रु.पमा धितोपत्र निष्काशन गर्ने संगठित संस्थाले धितोपत्र सार्वजनिक निष्काशन गर्नु अगावै सार्वजनिक निष्काशन गरिने धितोपत्रको कम्तिमा पाँच प्रतिशत धितोपत्र सामूहिक लगानी कोषाको लागि छुट्याउनु पर्ने व्यवस्था ।
नेपालमा संचालनमा रहेका सामूहिक लगानी कोष योजनाको विवरणः
नेपालमा हाल संचालनमा रहेका सामूहिक लगानि कोषको अवस्था यस प्रकार रहेको छ ।



क्र.सं.
योजनाको नाम
योजनाको किसिम
परिपक्व हुने समय
योजनाको आकार
प्रति इकाई खुद सम्पती मूल्य
निस्काशन खुला मिति


१.
Siddhartha Investment Growth Scheme-I (SIGS-I)
बन्दमुखी (Close-end )
५ वर्ष
५० करोड
२१.२४
२०६९-८-१३


२.
Siddhartha Equity Oriented Scheme (SEOS)
बन्दमुखी (Close-end )
५ वर्ष
१०० करोड
११.५६
२०७१-३-११


३.
Nabil Balance Fund-1
 
बन्दमुखी (Close-end
५ वर्ष
७५ करोड
१८.२६
२०६९-१२-७


४.
Laxmi Value Fund-1
 
बन्दमुखी (Close-end
५ वर्ष
५० करोड
११.०२
२०७१-१०-२९


५.
NIBLSamriddhi Fund-1
 
बन्दमुखी (Close-end
७ वर्ष
१०० करोड
११.०९
२०७१-८-१७


६.
NMBSulav Investment Fund-1
 
बन्दमुखी (Close-end
५ वर्ष
७५ करोड
११.९४
२०७१-६-६



माथिको तालिकाको अध्ययनबाट सामूहिक लगानी कोषको प्रति इकाई खुद सम्पती मूल्य क्रमशः बृद्धि हुँदै गएको प्रष्ट देखिन्छ । नविल ब्यालेन्स फण्डको IPO मा मिति २०६९-१२-७ मा बैंकबाट ऋण लिएर १००० इकाइमा रु.. १००००। लगानी गरिएको अवस्थामा आजको मितिमा उक्त लगानीबाट कति प्रतिफल प्राप्त भयो सो को विवरण तलको तालिकामा देखाइएको छ ।



बैंकबाट ऋण लिएर लगानीगर्दा

इकाइमा लगानी नगरी बैंकमाजम्मा गर्दा हुने आम्दानी

इकाइमा गरिएको लगानीबाट हुने आम्दानी


मिति
विवरण
लगानी

विवरण
रकम

आम्दानी विवरण
आम्दानी


२०६९-१२-७
इकाइ खरिद
१००००

बैंकमा जम्मा गरेको
१००००

आब ०७१७२ मा प्राप्त लाभांश
१४००


२०७०-३-३०
व्याज १२ प्रश
३८०

६ प्र.शको दरले एक वर्षको व्याज प्राप्त
१९०

आब ०७२७३ मा प्राप्त लाभांश
१४००


२०७०-४-१
जम्मा लगानी
१०३८०

जम्मा आम्दानी
१०१९०

२०७२-५-३० मा इकाइ विक्रि बाट प्राप्त रु. १५ को दरले
१५०००


२०७१-३-३०
व्याज १२ प्रश
१२४६

६ प्र.श.को दरले एक वर्षको व्याज प्राप्त
६१२





२०७१-४-१
जम्मा लगानी
११६२६

जम्मा आम्दानी
१०८०२





२०७२-३-३०
व्याज १२ प्रश
१३९६

६ प्र.श.को दरले एक वर्षको व्याज प्राप्त
६४८





२०७२-४-१
जम्मा लगानी
१३०२२

जम्मा आम्दानी
११४५०





२०७२-५-३०
व्याज १२ प्रश
२६०

६ प्र.श.को दरले दुई महिनाको व्याज प्राप्त
११५





२०७२-५-३०
मा जम्मा लगानी
१३२८२

ब्याज सहित हुने रकम
११५६५

लाभांश सहित हुने जम्मा रकम













