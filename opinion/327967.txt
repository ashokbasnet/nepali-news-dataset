निहितासँग बिहेपछि शोभराज आर्थिक संकटमा
अनन्तराज लुईंटेल
“वी फाइनल्ली मेट” फिस्स हाँस्दै उसले हात दियो जेलभित्रबाट । मैले पनि हात दिँदै सोधंे- “यस, हाउ आर यु ?”
मेरो प्रश्न खस्न नपाउँदै उसले फेरि भन्यो, “यु नो एभि्रथिङ अबाउट मि ।” हात यति जोडसँग खैंचियो कि लाग्दैनथ्यो ऊ ७० बर्षको भइसक्यो ।
तर, स्वाभाविक हो, एक जमानाको ब्ल्याक बेल्ट हो ऊ । शारीरिक रुपमा पनि सशक्त छ र न संसारै हल्लाएको छ । आफ्नो छुट्टै बेसवल क्यापमा सजिने बानीले ऊ अरुभन्दा फरक छ जेलभित्र पनि ।
चार्ल्स शाेभराज
केन्द्रीय कारागारमा ०६० सालदेखि बन्दी जीवन बिताइरहेको र अपराध दुनियाँमा फरक ढंगले चिनिएको फ्रान्सेली नागरिक चाल्र्स शोभराज गुरुमुख । ऊसँग यो मेरो दोस्रो भेट थियो । पहिलाको भेट सायद उसले बिर्सिएछ क्यारे ।
अंग्रेजी ब्रोडसिट दि हिमालयन टाइम्समा मैले एक दशकभन्दा बढी अदालती रिपोटिङ गर्दाका क्षण उसलाई अदालती कारबाहीमा ल्याउँदा-लैजाँदा भेटेको थिएँ । समाचारको दौरान धेरैपटक भेटे पनि यसरी लामो गफ गर्नेगरी भेट्न पाएको थिइँन उसलाई ।

केन्द्रीय कारागारमा रहेको शोभराजलाई भेट्न मलाई दुई पटक फोन आइसकेको थियो भदौ २४ समेत गरेर । “तपाईं वकालतनामा लिएर आजै आउनुस् रे,” उताबाट फोनमा जेलभित्रैबाट कसैले भन्दैथियो । “शोभराज भन्दैहुनुहुन्छ, निकै अर्जेन्ट छ रे ।”
जवाफमा मैले शकुन्तला दिदीलाई पठाइसकेको छु, वकालतनामा भन्दा पनि मानेन । “तपाईं आजै आउनोस् रे, कुरा पनि गर्नुछ रे ।”
जगन्नाथ देवलमा करिब दश वर्ष पहिले पुगेको थिएँ म उसलाई भेट्न । अन्तर्वार्ताका लागि भएको भेट सायद उसले बिर्सिएछ क्यारे । त्यसबेला दुईवटा टेप रेकर्डर, लिखित प्रश्न र एक हप्ताको समयपछि भेट्ने शर्त राखेर मलाई फर्काएको थियो । रीसले पारो चढेपछि म गएको थिइँन, उसलाई भेट्न फेरि ।
खासमा पत्रकारले कुरा बङ्याएर छाप्छन् भनेर उसले दुईवटा चक्का लिएर आउन र एउटा आफैंसँग राख्ने शर्त तेस्र्याउने गरेको छ पत्रकारहरुलाई । यस्तो शर्त मलाई कुनै प्रधानमन्त्री, नेता वा प्रधानन्यायाधीशले राख्ने हिम्मत गरेका थिएनन् । शोभराज मेरा लागि को हो र ? यही घमण्डले म उसँग फेरि अन्तर्वार्ता लिन गएको थिइँन ।

शोभराजकी कान्छी नीहिता विश्वास र सासू अधिवक्ता सकुन्तला थापा विरुद्ध चलेको अवहेलना मुद्दामा समेत सर्वाेच्च अदालतले भविश्यसम्मै कायम रहने नजिर स्थापित गरिसकेको छ ।

त्यसपछि पनि फोन गरेर एक दुईपटक बोलाएको थियो उसले । तर फेरि भेट्न जान मलाई मौका मिलेको थिएन । जेल प्रशासनले कडाइ गरेपछि त पत्रकारलाई समेत सजिलो थिएन शोभराजलाई भेट्न ।
“आइ वान्ट यु इन माइ डिफेन्स टिम,” शोभराजले मलाई हौस्यायोेे, “विकोज आइ लाइक योर स्टाएल अफ रेइजिङ इसुज ।”
भेटिएपछि धेरैबेर गफियो शोभराज मसँग । र, उसको विषयमा मैले लेखेका समाचार र लेखबाट निकै मर्माहित बनेको पनि बतायो । तर, आफूले भन्दा बढ्ता नयाँ सासू सकुन्तला थापाले मन नपराएको भन्न छुटाएन । सायद आफंैले बढ्ता नरुचाएको बताउन नचाहेको होला । अधिवक्ता सकुन्तला थापाले त्यो स्तरको आक्रोश अहिलेसम्म मसंग पोखेको अनुभव गरेको छैन ।
पत्रकार विकास भट्टराईसँगको सहलेखनको मेरो पुस्तक चाल्र्स शोभराज अपराध र सजायँ बजारमा आएपछि हामीमाथि अवहेलनाको मुद्दा हाल्न खोजिएको नसुनेको पनि होइन । तर, त्यो विषय पछि त्यसै सेलाएर गएको थियो ।
चाल्र्स शोभराज अपराध र सजाँयमा हामीले निकालेको निष्कर्ष त्यही हो, जो सर्वाेच्च अदालतले आफ्नो अन्तिम फैसलामा पनि स्वीकार गरिसकेको छ । ऊ जुन अभियोगमा सजायँ भोगिरहेको छ, त्यसको प्रत्यक्ष प्रमाण छैन । परिस्थितिजन्य प्रमाणका आधारमा दोषी ठहर भएको छ, शोभराजलाई दुबै अपराधमा । हामीले निर्वाह गरेको धर्म थियो त्यो, लेखक र पत्रकारका हैसियतले ।
“यु डिड फर योर जब, बट नाउ आइ वान्ट यु एज माइ लयर,” शोभराज निकै गफियो । र, भन्यो धेरै कुरा, किन ऊ वकिलहरु फेरिरहन्छ भन्ने विषयमा पनि ।
धेरैले छाडिसकेका छन् शोभराजलाई र कारणहरु पनि विभिन्न छन् । बरिष्ठ अधिवक्ता बसन्तराम भण्डारी, पूर्वमहान्यायाधिवक्ता बद्रीबहादुर कार्की वा अधिवक्ता राजाराम ढकालहरुले उसलाई छाडिसकेका छन् । तर, त्यसपछि पनि ऊ चर्चामा छ पटक-पटक ।
अनन्तराज लुर्इँटेल
पक्राउ लगत्तै बरिष्ठ अधिवक्ता शम्भु थापा र सुशील पन्तलाई वकिल राख्न खोजेको शोभराजको चाहना विभिन्न कारणले पूरा हुन सकेको छैन । तर, थापाले शोभराजलाई आफ्नो दुनियाँको सशक्त व्यक्तिका रुपमा पहिल्यै सार्वजनिक अभिव्यक्ति दिइसकेका छन् । त्यसैले त अदालती मामला रिपोर्टर, क्राइम रिपोर्टरका लागि शोभराजका विषयमा लेख्दा जति रेस्पोन्स आउँछ, वकिलका लागि पनि शोभराजको मुद्दाको आफ्नै चार्मिङ छ । किनभने ऊ क्राइम सेलिबि्रटीको रुपमा जो स्थापित छ ।
शोभराजबारे कस्तो-कस्तो चर्चा हुन्छ कैदीबन्दीमा भन्ने एउटा सम्झना आयो मानसपटलमा । चारपाँच बर्षअघि बौद्धतिर भेटिएको एउटा असफल समाचारको पात्रले आफू शोभराजसँगै केन्द्रीय कारागारमा बसेका आधारमा सामाचार बनाइमाग्न म र फोटो पत्रकार राजेश गुरुङसँग भेटेको थियो ।
झोंकमा मान्छे मारेको सजायँ भोग्न केन्द्रीय कारागारमा एक वर्ष शोभराजसँग बस्न पाएकोमा आफूलाई घमण्ड गरिरहेको थियो ऊ । “हामीहरुका लागि बडे दादा हो शोभराज,” उसले भनेको मेरो मानसपटलमा अझै ज्युँदै छ ।
“न्ााउ आइ वान्ट यु इन माइ न्यू रिट,” शोभराजले भेट्नुको भेद खोल्यो मसँग । “वी पिपुल लिभिङ विहाइण्ड द बार आर अल्सो ह्युमन वियिङ द्याट्स ह्वाई आइ वान्ट टु फाइट फर इट,” शोभराजले प्रष्ट पार्ने कोसिस गर्‍यो ।
ऊ जे गर्छ चर्चाको शिखरमा हुन्छ । ययार्थमा शोभराजले भारतीय कारागार प्रणालीमा पनि देखिने सुधार गरिसकेको छ ।
“इट वाज माइ फाइट ट्याट इनमेट्स डु नट निड टु वि इन हयाण्डकफ इन इण्डिया ।” सर्वाेच्च अदालतले उसैको रिटमा आदेश गरेको थियो, कैदी बन्दीलाई जेलभित्र हतकडीमा नराख्नु भनेर ।
वास्तवमा सन् १९७६ देखि १९९७ सम्म भारतको जेल जीवन बिताउँदा शोभराजले निकै ठूलो सकारात्मक परिवर्तन दिलाएको थियो जेल जीवन बिताउनेहरुका लागि ।
नेपालमा पनि उसको प्रयास निकै सह्राहनीय हुनेछ जेलभित्र । किनभने कैदीलाई दिइएको सिदा निकै न्यून छ । वास्तवमा रु ४५ ले तरकारी, भुटुन, मसला र ग्यासको समेत जोहो गर्न निकै धौ धौ परेको ययार्थ शोभराजजतिको हाइ प्रोफाइल कैदीका लागि अस्वाभाविक होइन ।
स्वदेशी कैदी बन्दीले नै पनि यसको धेरै विरोध गर्दै आएका छन् बेला बखत । देशैभरि ८ हजारको हाराहारीमा राखिएका कैदीको संख्या १७ हजार नाघिसकेको छ । तर पनि उनीहरुको आधारभूत आवश्यकताका बारेमा ठोस कदम चाल्न नसकिरहेको अवस्थामा शोभराजको यो प्रयास जेल सुधारको अभियान बन्न सक्छ ।
अध्ययनहरुबाट समेत के देखिएको छ भने कैदीलाई सुत्ने ठाउँ, खानेपानी र अन्य धेरै सुविधाहरुबाट बञ्चित गरिएको छ । ओपन पि्रजनको कन्सेप्ट आइरहेको र जेललाई समेत निजीकरण गर्ने जस्ता आधुनिक अवधारणाहरु उदाइरहेको वर्तमान मा खानै नपुग्ने र उडुस र उपियाँमा सुताउने कार्य सुधार अवधारणा विपरीत छ । तर, हामीजस्तो गएगुज्रेको राज्यको अवधारणा भएका मुलुकहरुमा जेललाई सुधारगृहभन्दा पनि सास्तीगृहको रुपमा लिइनु देश अनुसारको भेष मान्नुपर्ला ।
“प्राइमा फेसी रुपमै विचार गर्न योग्य विषय” भन्दै सर्वाेच्च अदालतबाट सरकारका नाममा कारण देखाउ आदेश पनि भइसकेको छ उसको रिटमा । शोभराजको दाबी छ, नेपाल भुगोलभित्र थुनामा रहेका बन्दी र थुनुवाहरूलाई पर्याप्त तथा पेटभरि खाना दिइएको छैन । प्रतिबन्दी र थुनुवालाई हरेक दिन नगद रू ४५ र सात सय ग्राम चामल मात्र सरकारले छुट्याएको छ । जसको मतलब व्यक्तिलाई छाक टार्न गाह्रो छ र महंगाई जेलभित्र पनि छ ।
शोभराज चतुर खेलाडी हो । ऊ यो रिटको माध्यमबाट फेरि चर्चित मात्रै हुने छैन, उसले जेलभित्र कैदीहरुको समेत सदभाव प्राप्त गर्नेछ ।
यथार्थमा शोभराज आफै मुलुकी ऐनका धेरै दफाहरुको मकसद बताउन सक्छ र त्यसको प्रयोगको तरिका पनि । आफ्नो विषयमा प्रयोग हुने अन्तराष्ट्रिय सन्धी अभिसन्धीका धाराहरु समेत शोभराजका लागि कण्ठस्त छन् । त्यसैले त यो रिटसम्मको तयारी गर्न सक्यो उसले ।
जेलभित्र बसेर पनि धेरै गर्छ ऊ । कतिसम्म भने बरिष्ठ अधिवक्ता पूर्णमान शाक्य दिल्लीमा एलएलएम गर्न जाँदा ऊ चर्चाको शिखरमा थियो । सौभाग्यले शाक्यको भूमिका स्ववियूको पे्रसिडेण्टको थियो । कुनै केटी भर्नाका लागि शोभराजको रिफ्रेन्स लिएर आइछ, इन्ट्रान्स परीक्षा सकिएपछि । शाक्यले आपत्ति जनाउन खोज्दा क्याम्पस प्रमुखले त्योबेला भनेका थिए रे, “यु नो हु इज सी, सी इज शोभराजेज गर्लफे्रण्ड, एण्ड वी कान्ट रिजेक्ट हर ।”
शोभराजबारे चर्चा चल्दा अहिले पनि यो कुरा आइरहन्छ शाक्यको दिमागमा ।
“यु नो हाउ आइ एम कन्भिक्टेड,” अझै पनि शोभराज प्रयास गरिरहेको छ । कसरी बिर्सन्थ्यो अमेरिकी नागरिक कोन्नी जो ब्रोन्जिचको मुद्दामा उसलाई परिस्थिति जन्य प्रमाणको आधारमा दोषी ठहर गरिएको विषय ।
चस्मदिद गवाह, अपराधमा प्रयोग भएको हतियार, अभियुक्तको साविती बयान जस्ता विषयम अति जरुरी मानिन्छ यस्ता मुद्दामा दोषी ठहर्‍याउन । तर, उसको मुद्दा नै यस्तो थियो जसका आधारमा परिस्थितिजन्य प्रमाण पर्याप्त थियो ।
प्रधानन्यायाधीशबाट अवकाश पाउनुभएका रामकुमार प्रसाद शाह र गौरी ढकालको संयुक्त इजलासबाट ६ बर्षअघि शोभराजलाई परिस्थितिजन्य प्रमाणका आधारमा दोषी ठहर भएको थियो ।
शोभराज आफैंले भने नेपालमा सन् २००३ भन्दा पहिले नेपाल आएकै छैन भन्ने दाबी गरिरहेको छ । सर्वाेच्च अदालतले भने आफ्नो फैसलामा शोभराजले तत्कालीन सोल्टी र ओवराय होटेलमा गरेको भनिएको सहीछाप, मृतक कोन्नीजो ब्रोन्जिचको डायरीमा रहेको शोभराजको टेलिफोन नं. र थाइल्याण्डमा शोभराजको ठेगाना तथा शोभराज र शंकास्पद हस्ताक्षरको लेखाइको सैली तथा घटनामा प्रयोग गरिएको मोडस ओपुराण्डी -अपराध शैली), आफ्नै बारेमा लेखिएको रिचार्ड नेभिल र जुलिया क्लार्कको लाइफ एण्ड क्राइम अफ चाल्र्स शोभराज, थोमस थम्सनको दि सर्पेन्ट जस्ता पुस्तकमा उल्लेख भएका उसका विषय परिस्थितिजन्य प्रमाणमा ग्रहण गरी ऊ दोषी प्रमाणित भएको हो ।
पुस्तकमै लेखिएका कुराले पनि कहिँलेकहिँ अप्ठ्यारो पर्दाे रहेछ भन्ने बुझिसक्यो होला उसले सायद ।
एक वर्षअघि मात्रै शोभराजलाई भक्तपुर जिल्ला अदालतबाट क्यानेडियन नागरिक लरेन्ट अरमाण्ड क्यारिअरेको हत्यामा समेत परिस्थितिजन्य प्रमाणकै आधारमा दोषी ठहर भई सर्वस्वसहित जन्मकैदको सजायँ तोकिसकिएको छ ।
शोभराजका आफ्नै तर्कहरु छन् र त पुनरावेदन अदालतमा सो मुद्दा विचाराधीन अवस्थामा छ । तर पनि त्यसलाई उल्ट्याउन निकै गाह्रो परिरहेको छ । वास्तवमा पुरानो मुद्दाको फैसलाका आधारमा पाउने सजायँ काटेर निस्कने बेलामा अर्काे सजायँ भुक्तान गर्नुपर्ने अवस्था पर्‍यो भने त्योभन्दा दुखदायी अरु केही हुन सक्दैन कसैका लागि पनि ।
न्यायपालिका सुधारकै क्षेत्रमा पनि शोभराजको मुद्दाको योगदान अविश्मरणीय छ । शोभराजकी कान्छी नीहिता विश्वास र सासू अधिवक्ता सकुन्तला थापा विरुद्ध चलेको अवहेलना मुद्दामा समेत सर्वाेच्च अदालतले भविश्यसम्मै कायम रहने नजिर स्थापित गरिसकेको छ ।
यहि मुद्दामा न्यायाधीशद्धय बलराम केसी र रामकुमार प्रसाद शाहले स्थापना गरेको सिद्धान्तका आधारमा अवहेलनामा सजायँ पाएको वकिल न्यायाधीशका लागि अयोग्य हुने व्यवस्था गरियो । सर्वाेच्च अदालतका अस्थायी न्यायाधीश प्रकाश वस्तीलाई स्थायी नगर्नुअघि यस विषयमा धेरै चर्चा भइसकेको छ ।
यही नजिरमा अर्काे सिद्धान्त पनि स्थापित छ । कानुनको डिग्री नभएको पत्रकारलाई सर्वाेच्च अदालतको रिपोर्टिङ गर्न नपाइने उक्त व्याख्यासँग पत्रकारितासँग सम्बन्धित निकायहरुले विरोध गरेको कारण अघि बढ्न सकेको छैन । र, अदालत स्वयम्ले यसलाई कार्यान्वयन गर्ने आँट गरेको पनि छैन । तर पनि अदालतले बसालेको नजिरले कुनै दिन कस्तो रुप लेला यसै भन्न सकिन्न ।
“यु विल सी माई बुक भेरी सुन,” शोभराजले आफ्नो बारेमा छापिन लागेको पुस्तक तयार भइसकेको पनि बतायो गफगाफको अन्त्यमा । “इन फ्याक्ट इट इज अलरेडि पि्रपियर्ड सो आइ एम होपफूल द्याट इट विल कम बिफोर अक्टोबर,” उ आशावादी छ ।
शोभराजकै बारेमा कति पुस्तक छापिए र कति फिल्म बने, शोभराज आफैलाई थाहा होला सायद । तर यो पुस्तकबाट भने राम्रै रोयल्टी आउनेमा विस्वस्त छ ऊ ।
सन ८० को दशकमा अमेरिकी डलर ५० लाखभन्दा बढीको मालिक मानिएको शोभराजसँग अहिले कति पैसा छ, कसैलाई थाहा छैन । न त उसले त्यसबारेमा केही बताएको छ । न सरकारले नै खोजिनीति गरेको छ सर्वस्वमा परेको उसको सम्पत्ति । “आइ ह्याभ विन फेसिङ फाइनान्सियल प्रोब्लेम जस्ट विकोज अफ माइ वाइभ्स ।”
कान्छीका रीसले जेठीले समेत फ्रान्सबाट आर्थिक सहयोग रोकेको शोभराजका लागि सामान्यभन्दा सामान्य खर्च पनि गाह्रो भएको बतायो । र, आगामी पुस्तकबाट रोयल्टी पाएमा धान्ने जोहो रहेछ ।
शोभराजले कुनै पाँचतारे होटलबाट जेलमा खाना मगाउँछ भन्ने गसिपको अन्त्य त सर्वाेच्चमा पुगिसकेको रिटसँगै भइसकेको छ । तर, अपत्यारलाग्दा अरु धेरै चर्चाले शोभराजलाई अझै रहस्यमय बनाइरहेका छन् ।

