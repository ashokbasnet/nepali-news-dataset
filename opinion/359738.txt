मलाई नेपालको ज्वाइँ भन्छन् !
करण सिंह
नेपाल सार्वभौम मुलुक हो । र, हाम्रो स्वार्थ स्थिर नेपाल हो । तर, हामी राष्ट्रिय सहमति बनाउन असफल भयौं । जसका कारण नेपालको ठूलो हिस्साले संविधान स्वीकार गरेनन् । केही मधेसी नेता यहाँ छन् र हामीलाई भेटेका छन् । उनीहरु भन्छन्, यही संविधान रहृयो भने हाम्रो पहिचान समाप्त हुन्छ ।
उनीहरुको एक समयको माग ‘एक मधेस प्रदेश’ थियो । अहिले ६ टुक्रा पारिएको छ । अन्तरिम संविधानभन्दा नयाँ संविधान प्रगतिशील हुनुपर्ने थियो । तर, केही व्यवस्थामा पछाडि फर्किएको छ ।
मधेसीसँग(नेपाल सरकारको) ८ बुँदे सम्झौता भएको थियो । प्रजातान्त्रिक नेपालमा मधेसीहरूले समान साझेदारी खोजेका छन् । तर, उनीहरु अहिले आफ्नो नाकाबन्दी गरिरहेका छन् । हामीमाथि आरोप लागेको छ तर, सरकारले होइन भनेको छ ।
नेपालमा ग्यास छैन, अस्पतालहरु बन्द भएका छन्, स्कुल बन्द भएका छन् । जाडो सुरु भइसकेको छ । यो दिल्ली होइन, नेपाल हो र त्यहाँ राजनीतिक मात्र होइन, मानवीय संकट सुरु भएको छ । हामी किन आत्यावश्यकीय वस्तुहरुको सप्लाइमा हवाइ माध्यम प्रयोग गरेका छैनौं ? यस्तो संकटमा अापूर्ति सहज नहुनु दुःखद हो ।
जब राणा शासन अन्त्य भयो, त्यसबेला राजा हाम्रो दूताबासमा आएका थिए । त्यो पनि हाम्रो हस्तक्षेप थियो । तर, योपटक त्यस्तो काम गरेको छैन । हाम्रो सरकारको एजेन्सीहरु कहाँ छन् ? जब विदेश सचिव नेपाल गए, उनलाई संविधान पास भइसकेको अवस्थामा नेपाल पठाउँदा के सन्देश जान्छ ? यो गैरकूटनीतक हो । त्योभन्दा पहिले नै गर्नुपथ्र्यो । अन्तिम समयमा गएर संविधान घोषणा नगर भन्न मिल्छ ?

अहिले नेपालमा भारतविरोधी भावना बढेको छ ।  करिव ५० हजार बीर गोर्खाहरूले भारतमा काम गरिररहेका छन् , नेपाली नागरिक जसले हामीलाई सुरक्षा दिएका छन् । दुई लाख गोर्खालीहरू पेन्सनवाला छन् । ६० लाख नेपाली भारतमा बस्छन् र काम गर्छन् ।

नेपालमा हाम्रा प्रधानमन्त्रीको भ्रमण राम्रो भएको थियो । यदाकता मलाई नेपालको ज्वाइँ भनिन्छ । तर, प्रधानमन्त्रीलाई भब्य स्वागत भएको थियो । तर, आज के भयो ? अहिले नेपालमा भारतविरोधी भावना बढेको छ ।  करिव ५० हजार बीर गोर्खाहरूले भारतमा काम गरिररहेका छन् , नेपाली नागरिक जसले हामीलाई सुरक्षा दिएका छन् । दुई लाख गोर्खालीहरू पेन्सनवाला छन् । ६० लाख नेपाली भारतमा बस्छन् र काम गर्छन् ।
के भइरहेको छ नेपालमा ? सत्तारुढ पार्टी र सरकारलाई भन्नुपर्छ, अन्तरिम संविधान भन्दा पछाडि कसरी जान सकिन्छ ? तर, जे गर्ने हो, उनीहरुले गर्ने हो । यो संकट हटाउनुपर्छ । औषधिको अभावमा बालबालिका मर्नेछन्, त्यसो हुन दिनुहुँदैन् ।
म सरकारलाई आग्रह गर्छु, यो विषयलाई छिट्टै समाधान गर्नुस् । हामीले समाधान गर्ने होइन, सहयोग गर्ने हो । नेपालका सबै पक्षलाई आग्रह छ लचिलो हुनुस् । हामी सहयोग गर्न तयार छौं ।
रवि बर्माले लिए आइएसको नाम
यसैवीच भारतीय सांसद रवी बर्माले अतिबादी स्मालिक संगठन आइएसको समेत नाम लिँदै नेपाल अतिवादीको हातमा जाने हो कि भन्ने चिन्ता गरेका छन् । बर्मा राज्यसभामा यसरी प्रस्तुत भए –
जे नेपालमा भइरहेको छ, त्यो ठीक भइरहेको छैन । भूकम्पको बेला नेपालमा पीडाको जुन झड्का थियो, अहिले त्योभन्दा बढी छ । हामीवीच रोटीबेटीको सम्वन्ध छ, र यसलाई कमजोर पार्नु हुँदैन । तर, राजाले सात पार्टीलाई सत्ता सुम्पिएपछि अन्तरिम संविधान आयो । र, धर्म निरपेक्षता संविधान आउँछ भन्ने निश्चित थियो । तर, अचानक अर्कै भयो । केही परिर्वतन भयो र नेपालको जनतामा दर्द आयो ।
नेपालीहरूमा जुन मुड थियो, त्यसमा कुनै संका थियो ? सबै कन्फिडेन्ट थियाैं भने नेपालको भलाइमै भएको प्रावधान किन परिर्वतन भयो ? विशेष दूत जाँदा पनि भएन । कतै जान ढीलो त भएन ?
सार्वभौमिकतामा आघात नपुग्ने गरी हामीले हस्तक्षेप गर्नुपर्छ । नेपालबाट जे सन्देश आइरहेको छ, यहाँबाट गएका नेताहरुलाई नेपालीहरुले भनिसके । कहाँ चुक्यौं ? कहाँ शंका आयो ? किन अन्तरिम संविधानमा भएको कुरा समेत छुटाइयो ?
यस्तो अर्को देशले त काम गरेन, जो भारतविरुद्ध छ ? उसको हातमा त गएन ? नाकाबन्दी त्यहाँका जनताले गरेका छन् । तर, विश्वलाई भारतले गरेको भनेर सन्देश दिइएको छ । यो सरकारले किन खण्डन गर्न सकेन ? जसले संविधानमा परिर्वतन गरे, उनीहरुले मिडिया प्रयोग गरेर भारतले नाकाबन्दी गरेको भनिरहेका छन् ।
३० लाख बालबालिका जोखिममा छन्, यसको दोष कहाँ जान्छ ? हाम्रो कूटनीति असफल भयो । हाम्रो छिमेकीसँग सम्वन्ध राम्रो छैन । आपतको समयमा हामीले मन खोलेर सहयोग गरेका थियौं । हामी जे गर्न चाहिरहेका छौं, तर, अर्को भनिरहेका त छैनौं । नेपालको सार्वभौमिकतालाई हस्तक्षेप गरेर त्यहाँ जान सक्दैनौं । आज मधेसीको आन्दोलन, नाकाबन्दी शान्तिपूर्ण छ । तर, आईएसको कुरा आएको छ । हाम्रो लापरवाहीका कारण कतै अतिवादीको हातमा त यो जाँदैन ? मधेसीको आन्दोलन जायज मागका लागि हो , तर, हाम्रो सीमा छ । समय खेर नफाली वार्ता सुरु गर्न पहल गरौं ।
(कांग्रेस अाइका नेता सिंहले भारतीय राज्यसभामा दिएकाे वक्तव्यकाे सार संक्षेप)

