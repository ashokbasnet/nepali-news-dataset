पुनर्ताजगीकरण :  ड्राइभरलाई मात्र होइन नेतालाई पनि
राजु पौडेल
कैयन मनोबेत्ताले पुनर्ताजगीकरणको बिषयमा लामो शोध गरेका छन् । मानवीय कार्यसम्पादन बौद्विक-यान्त्रिक कार्य हो । कामको समयमा हुने दुर्घटनाको क्षति तत्काल मापन गर्न सकिए पनि दुर्घटनाको प्रभाव अनन्त कालसम्म अस्तित्वमा आउँछ । ठुल्ठूला बहुराष्ट्रिय कम्पनीहरुमा मानवीय त्रुटी कम गर्दै दैनिक कार्यलाई थप उत्पादनमुखी बनाउन कार्यरत कर्मचारीलाई यस्तो प्रकृतिको तालिम प्रदान गर्ने गरिन्छ ।
नियमित कामको झन्झटलाई न्यूनीकरण गर्न, मन-मष्तिस्कमा स्फुर्ति भर्न र कामप्रति लगाव बढाउन यस्ता प्रयोगहरु सफल सिद्व हुँदै आएका छन् । तसर्थ, जीवन-जगतका प्रत्यक क्षेत्रमा पुनर्ताजगिकरणको आवश्यकता महसुस गरिन्छ ।
सयौं यात्रुको भौतिक जीवन बोकेर लामो दुरी पार गर्नुपर्ने चालकलाई अत्यावश्यक मानिएको यस्ता केन्द्र चालक र यात्रुको यात्रालाई सुरक्षित गन्तव्यसम्म पर्‍ुर्याउन महत्वपूर्ण हुन्छन् ।गाडीको ब्रेक, टायर, हावा, इन्धन, ईन्जीन वाइल र इन्जीनको समग्र पछिल्लो अवस्था यस्ता केन्ऽमा परिक्षण हुने भएकाले गन्तव्यसम्मको सुरक्षित यात्रामा यात्रु ढुक्क बन्छन् ।
देशका झन्डै तीन करोड नेपाली जनतालाई सुरक्षित स्थानमा अवतरण गर्ने जिम्मेवारी बोकेको देश चलाउने राजनीतिक नेतृत्वलाई यस्तै पुर्नताजगिकरणको आवश्यकता महसुस गरिँदै आएको छ । नेपालको संविधान २०७२ को प्रारम्भिक मस्यौदा सार्वजनिक भएपछि पदीय जिम्मेवारीमा रहने व्यक्तिको शैक्षिक योग्यताका विषयमा पुर्नविचार गर्न प्रशस्तै सुझाव प्राप्त भए ।तीमध्ये अधिकांस सवारीचालक अनुमतिपत्रको लागि आवश्यक पर्ने शैक्षिक योग्यतासँग जोडेर गरिएका तार्किक सुझाव थिए । तर, जति नै सुझाव प्राप्त भए पनि सार्वभौम नेपाली जनताको खिल्ली उडाइयो । राष्ट्रको यो दुरावस्था यस्तै बलमिच्याइँ निर्णयको परिणती हो ।
संयोगले बिबिसी नेपाली सेवा अन्तर्गत बुधबार साँझपख अख्तियार दुरुपयोग अनुसन्धान आयोगले भ्रष्टाचारको आशंकामा गरेको पछिल्लो पत्राचारको सन्दर्भ मुख्य समाचारमा बजाइएको थियो ।राजनीतिक क्षेत्रको बाहुल्यता रहेको प्रारम्भिक सूची सार्वजनिक हुँदा नहुँदै कैयन आलोचना र टिकाटिप्पणी शुरु भैसकेका छन् ।
अधिकांस अल्पविकसित र अविकसित राष्ट्रमा राजनीति उद्योग हो, सेवा होइन । उद्योगको अर्थ मुनाफाआर्जन गर्नु हो । नाइजेरिया एउटा यस्तो देश हो जहाँ बहुसंख्यक करोडपति राजनीतिककर्मी र कर्मचारी छन् । सम्वत् ५० को दशकदेखि यताको नेपाली राजनीतिक अभ्यास त्यो भन्दा पृथक छैन । जनतामा यथेष्ट शंका छ, राजनीतिक क्षेत्रमा पैसा केन्द्रित छ एउटा अख्तियारी प्राप्त निकायले सत्यतथ्य अनुसन्धानलाई जनता समक्ष प्रस्तुत गर्नुपुर्व नै यस्ता टिप्पणीमा केन्द्रित हुनुले ती सज्जनहरुको पुर्नताजगिकरण यहाँ मात्र सम्भव छ भन्ने पुष्टि गरेको छ ।
निर्दोशिताको प्रमाण पत्र लिएर चौडा छाती जनतामा प्रस्तुत गर्ने हैसियत गुमाएका यस्तै अरु पहुँचवाला सज्जन त्यस्तै सतही टिप्पणीमा उत्रेका छन् । कम्तीमा हामी देशका नागरिक यो भन्दा पनि खराव नाइजेरियन नागरिक हुनु छैन । महाभारत कथामा अश्वत्थामा द्रोणाचार्यका दुर्बुद्वी पुत्र, जसले पाण्डवहरुका पाँच पुत्रहरुलाई सुतिरहेको बेला हत्या गरे । कुनै व्यक्ति विशेषमा यो तुलना प्रतिसोधपूर्ण र अपाच्य हुन् सक्छ । बिगत सात दशकदेखि यताको नेपाली राजनैतिक क्षेत्रमा त्यही भयो ।

पद, पैसा र पहुँचको दुरुपयोग भयो भन्ने नागरिकको संगीन आरोपलाई गलत प्रमाणित गरेर फ्रेस हुने केन्द्र अख्तियार दुरुपयोग अनुसन्धान हो ।

नागरिकलाई आर्थिक र राजनीतिक स्वतन्त्रता प्रदान गर्छौं, देशलाई समृद्ध तुल्याउछौं भन्दा भन्दै ठाड-ठाडै देश र जनताको चुल्हो नबल्ने अवस्था ल्याइपर्‍ुयाए ।तीनै नागरिक हुन जसले यस्तो अप्ठ्यारोमा राज्यलाई थप अप्ठ्यारो पार्ने काम गरेका छैनन् । तर, राजनीति जनताको गुनासोबाट मुक्त छ भन्ने भ्रम कसैले नपाल्दा हुन्छ । सवारीचालकले फ्रेस हुन पुर्नताजगी केन्द्रको खोजि गरे जस्तै राजनीतिकर्मीले आˆनो दोष पखाल्न अख्तियारको केन्द्र स्वतस्फुर्त खोजि गरुन् ।
मनोबेत्ता आफुले आफुलाई चिन्ने कुरा सर्वथा कठिन कार्य हो भन्ने निष्कर्षमा पुगेका छन् । स्वविवेकी अभ्यासले आफुलाई अध्यावधिक गर्न नसक्ने त्यस्ता व्यक्तित्व हुन्छन् जुन मूलतः शक्ति र पहुँचभन्दा वाहिर रहन अस्वीकार गर्छन् । आफू विरुद्धको सानो निर्णयलाई पनि अप्रिय सम्झिने त्यस्ता व्यक्तिको चारित्रिक विशेषता हुन्छ । पुनर्ताजगी केन्द्रको छोटो बिश्रामले स्वयम् चालक र यात्रुलाई गन्तव्यसम्मको सुरक्षित यात्रा सुनिश्चित गर्ने कार्यको थालानी गरेको छ । आशा गरौँ उद्देश्यअनुरुप दुर्घटना कम गर्न उपयोगी होस् ।
देशको राजनीतिक र प्रशासनिक नेतृत्वले देश-विदेशका धेरै पुर्नताजगी केन्द्रको अनुभव गरे होलान् । तर, देशको मौलिक समस्याले निकास पाएन । आमजनताको आशंका बमोजिम नै अख्तियारले पत्र काटेको छ । सबै दोषी नहुन सक्छन्, तर सत्य यो हो कि सबै निर्दोष पनि छैनन् । मुस्किलले सय यात्रुको भौतिक जीवन बोकेर यात्रा गर्ने सवारीचालक एउटा पुर्नताजगी केन्द्रमा छोटो समय व्यतित गरेर फ्रेस हुन मिल्छ भने झन्डै ३ करोड नेपाली जनताको भविष्य बोकेर हिँड्ने राजनीतिक र प्रशासनिक नेतृत्वले तेह्र पृष्ठ लामो बयान भर्ने हिम्मत बटुल्न के फरक पर्छ ?
इन्धन संकटको समयमा गाडीको क्षमताभन्दा बढ्ता यात्रु ओसार्ने चालकको तत्कालिन वाध्यतालाई हृदयाङ्गम गर्दै सञ्चालनमा ल्याइएका यस्ता केन्द्रको विस्तार र विकास स्थायी र दीर्घकालीन हुनुपर्छ । त्यसमा कुनै सम्झौता हुँदा यात्रुको यात्रा सधैं जोखिममा धकेलिन्छ । राजनीतिले देशलाई दिशाबोध गर्न सकेन, आन्तरिक र बाहृय चुनौतीको मुकाविला गर्ने क्षमता निर्माण गर्न सकेन, स्वार्थ केन्द्रित राजनीतिकर्मी उत्पादन गर्‍यो, पद, पैसा र पहुँचको दुरुपयोग भयो भन्ने नागरिकको संगीन आरोपलाई गलत प्रमाणित गरेर फ्रेस हुने केन्द्र अख्तियार दुरुपयोग अनुसन्धान हो ।
अब पनि कुनै सम्झौता हुने हो भने नेपाल र नेपालीको गन्तब्य सधैं दिग्भ्रमित हुनेछ । राम्रो कामलाई प्रोत्साहन गर्ने प्रवृत्तिको विकास संस्कारमा हुर्काउन सक्यौं भने देशमा पद्वतिको विकास हुन्छ । पद्धतिले आ-आफ्नो क्षमता र रुचिका क्षेत्रमा देशका नागरिकलाई सन्तुष्ट हुने अवसर प्रदान गर्दछ ।

