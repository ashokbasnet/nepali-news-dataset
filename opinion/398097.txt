लैंगिक असमानताका कहिलेसम्म ?
आज ८ मार्च अर्थात महिला मुक्ति दिवस । संसार भरका महिलालाई शोषण, दमन र उत्पीडन बिरुद्ध समानता र सम्मानपुर्ण जीवनका लागी संघर्षको मैदानमा उत्रिन अभिप्रेरित दिन हो आठ मार्च ।
यस अवसरमा ‘लैंगिक समानताको लागी पाईला हाराहारी’: सन् २०३० सम्म हिस्सा वरावरी, संबिधानलाई ब्यवहारमा उतारौ महिला अधिकार सुनिश्चित गरौ भन्ने मुल नाराका साथ नेपालमा पनि बिभिन्न कार्यक्रमको आयोजना गरि यो दिवस मनाईदै छ ।
अधविक्ता वसन्त गौतम
अन्तराष्ट्रिय श्रमिक महिला दिवस बिश्वभर रहेका श्रमिक महिलाका ठुला आन्दोलनहरुमा भएको र महत्वुपण भुमिकाको सम्झना र सम्मानमा थालनी गरिएको हो । उनाइसौ सताब्दीको मध्यबाट बिश्वका बिभिन्न देशका श्रमिक महिलाहरुको अधिकारका लागी ठुला ठुला आन्दोलन भएका थिए ।
सन् १८५७ मा अमेरिकाको गामेन्टमा काम गर्ने श्रमिक महिलाहरुले निश्चित कार्यको माग सहित गरेको प्रदर्शनले आन्दोलनको रुप लियो ।
सन् १९०९ मा अमेरिकाको न्यूयोर्क स्थित गामेन्टका मजदुरहरुलाई युनियनमा लागेको आशंकामा ब्यवस्थापकले निश्कासन गर्‍यो । त्यस पछि श्रमिकहरु हडतालमा उत्रिन बाध्य भए । यस घटनाले श्रमिक आन्दोलनमा गुणात्मक परिवर्तन ल्यायो । पहिला भन्दा ठुलो संख्यामा महिलाहरु युनियनमा संगठित हुन पुगे । यो हडताल इतिहासमार महान उथलपुथल’ को नामबाट चर्चित हुन पूग्यो ।
अमेरिकाको न्यूयोर्कको एक कपडा उद्योगमा काम गर्ने मजदुर महिलाहरुले ८ घण्टा काम, ८ घण्टा आराम, कामको समान ज्याला, लगायतका महिला श्रमिकसंग सम्बन्धित अधिकारको आवाज उठाउदै गरेको संघर्ष सफल भएको दिनको सम्झनामा बिश्वभरका महिलाहरुले सन् १९१० मार्च ८ बाट यो दिवस मनाउन थालेका हुन ।
बिभिन्न अनुसन्धानबाट प्राप्त नतिजा अनुसार नेपाली महिलाहरु २४ घण्टा मध्ये कम्तीमा १८ घण्टा काम गर्दछन् । त्यसमा पनि बेतलबी अर्थात तलव नै नपाउने काममा उनीहरु बढी संलग्न हुन्छन् । महिलालाई संबिधान प्रदत्त हक र अधिकारको सुनिश्चितता आजको आवश्यकता भएको छ । श्रमिक महिल दिवसको सार्थकता तवमात्र हुन सक्दछ जव महिलाले आफ्नो अधिकारको प्रयोग गर्न पाएका हुनेछन्। नेपालको संबिधान २०७२ ले महिलाहरुलाई सबै प्रकारका बिभेद र हिंशालाई दण्डनिय मानी महिला समानताको कुरा गरे पनि हिंशाका घटनाले निरन्तरता पाईरहेका छन् भने सामाजिक संरचना, पितृसत्तात्मक सोच लगायतका कारण महिला समानता पनि कायम हुन सकेको छैन ।

पितृ सतात्मक सोच राख्ने समाज र मानसिकता दुबैमा परिवर्तन नआएसम्म महिला विकास र समानता सम्भव छैन । रुढीबादी परम्परा, सामाजिक संस्कार र महिला हिंसाको अन्त नगरी महिला हकहितलाई स्थापना गर्न सम्भव छैन ।

जबसम्म प्रत्येक घरमा महिलाहरु प्रति भेदभाब हटाएर अाफ्ना  छोेरी,बुहारी,बहिनी,श्रीमती,आमाहरुलाइ अगाडी बढ्ने उपयुक्त अवसर दिईदैन भने देशले जतिसुकै राम्रो कानून बनाए पनि महिला समानता कायम राख्नमा चनौती थपिन्छ । अाफ्ना  अधिकारहरु निर्धक्क र निर्वाद रुपमा उपायोग गर्न पाउनु, अाफ्ना  कर्तब्य बोध हुनु, महिलाले आफ्नो निर्णय स्वविवेकले लिन पाउनु र कुनै डर त्रासबिना स्वतन्त्ररुपमा मर्यादित जीवन जिउन पाउने अधिकार भए मात्रै महिला समानता भएको मान्न सकिन्छ ।
पितृ सतात्मक सोच राख्ने समाज र मानसिकता दुबैमा परिवर्तन नआएसम्म महिला विकास र समानता सम्भव छैन । रुढीबादी परम्परा, सामाजिक संस्कार र महिला हिंसाको अन्त नगरी महिला हकहितलाई स्थापना गर्न सम्भव छैन । महिलाहरुलाई अगाढि बढाउनको लागि नियम कानूनको व्यवस्थाका साथै समाजले पनि सकारात्मक भुमिका खेल्नु पर्दछ । अझै पनि हाम्रो समाजमा पितृसतात्मक सोचको प्रवृतिको प्रभाव रहेको हुँदा त्यसको अन्त्यको लागि घरपरिवारबाटै पहलको शुरुवात गरिनु पर्दछ ।
अहिले महिला बिरुद्ध हुने हिंसा बढेको जस्तो देखिएको छ । हिजो सबै अपराध बाहिर आउदैनथ्यो तर आज समाचार बन्छ । पुरुष अपराधको एउटा मनोबिज्ञानको कुरा गरौं । हामी छोरीलाई जति लुकाउछौं त्यति महिलामाथिको हिंसा बढ्छ । जति खुला छोड्यौं र उनीहरुलाई उन्मुक्त हुन दिन्छौ त्यति छोरीहरुमा प्रतिरोध क्षमता बढ्छ । उनीहरु सशक्त बन्छन् । लुकाइएका छोरीहरु छाडा गरिएका छोराहरुका लागि रहस्यका विषय बन्नु स्वभाविकै हो ।
हामीले अाफ्ना छोरी लुकाउछौं, अरुले पनि अाफ्ना  छोरीहरु लुकाउछन् ठीक त्यसरी नै अाफ्ना छोरा उन्मुक्त छोड्छौ अरुले पनि छोड्छन् । समस्याको जड यहींनेर छ । हाम्रो मानसिकता छ छोरीले सकभर ठाडो नजरले कसैसंग नबोलुन, लजाउन, खुलेर कुरा नगरुन, बहस-विवाद नगरुन् । त्यसको ठीक उल्टो छोराहरु ठाडो नजरले बोलुन, कुरा गरुन् बहस-विवादमा सामेल बनुन, कसैसंग नलजाउन् भन्ने चाहन्छौ । हाम्रो समाजको नारी पुरुषको विभेद यही मानसिकताको उपज हो ।
यति भइकन पनि पुरुषको तुलनामा केही विशिष्ठताहरु छन् नारी जातिमा । सन्तान उत्पादनको विशेष जिम्मेवारी पुरुष भन्दा महिलामा बढी छ । गर्भधारण, स्तनपान र रजस्वला जस्ता केही विशेष जिम्मेवारी र अवस्थाकै कारणले पुरुष भन्दा महिला कमजोर हुन् भन्ने निष्कर्ष निकाल्नु भूल हुन्छ । यी तिनै काम पुरुषबाट असम्भव छ ।

बर्षको ३६५ दिनमा मात्र एक दिन नारी अधिकार प्रदान गर्ने र बाँकी ३६४ दिन चाहिं नारी माथि दमन गर्ने मानसिकतालाई त्याग्न पर्छ

थप ती दायित्व पूरा गरेवापत नारीहरुले सम्मानित हुनुपर्नेमा दण्डित हुनु परेको कुरालाई कदापि न्यायिक मान्न सकिन्न । प्रत्येक घरमा रहेका छोरीहरु सम्मानित-पुरस्कृत हुने दिन नै नारी दिवसको सार्थकता रहनेछ । ब्यवहारिक रुपमै नारीको हक अंश र वंशमा स्थापित हुने दिन अनि महिला सशत्तिकरण र समानता भएको दिन नै साचो अर्थमा नारी दिवसको सार्थकता रहनेछ ।
महिला अधिकार स्थापित गर्नका लागी महिला हक हित र महिला हिँसाको बिरुद्धमा बनेका नियम कानून र हुने बहसले मात्र होइन सामाजिक जनचेतना, मानसिक बिकास र रुढिबादी परम्परा जस्ता सोचलाई पनि घर परिवार र समाजबाटै परिवर्तन गर्दै लैजानु पर्दछ ।
बर्षको ३६५ दिनमा मात्र एक दिन नारी अधिकार प्रदान गर्ने र बाँकी ३६४ दिन चाहिं नारी माथि दमन गर्ने मानसिकतालाई त्याग्ने र महिला अधिकार र समानताका पक्षमा भएका ऐन कानूनहरुको प्रभावकारी कार्यान्वयन गरि आर्थिक, सामाजिक, सास्कृतिक लगायतका हरेक क्षेत्रमा महिला समानता र सशक्तिकरण बढाउन सकिएमा मात्र महिला अधिकारको ब्यवहारिक कार्यान्वयन हुन सक्दछ । होइन भने महिला समानताका कुरा केवल भाषणमा मात्र सिमित हुनेछ । लैंगिक असमानताले निरन्तरता पाईनै रहने छ ।

