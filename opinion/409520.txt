मधेसमा कसले जन्माइरहेको छ सिके राउत ?
दिल निसानि मगर 
देशलाई कसले कति माया गर्छ भनेर तराजुमा जोख्न मिल्दैन । मायाको सागर माना, पाथी वा किलोमा जोखिँदैन । जनगणनामा गनिने सबै मानिसहरू यो देशका नागरिक हुन् ।
दिल निसानि मगर
राष्ट्रको ढुकुटी दुरुपयोग गरेर, नदी नालाहरू बेचेर देशलाई कङ्गाल बनाउनेहरू पनि यही देशका नागरिक हुन् । एउटा सुक्खा रोटीको भरमा आकाशको छाना हालेर खुल्ला सडकमा निदाउनेहरू पनि यो देशका नागरिक हुन् ।
तर, दुई थरि नागरिकले देशलाई माया गर्ने तरिका भने फरक-फरक छ । जेठा दाजुले सम्पत्ति कुम्ल्याउँदा, कान्छो भाइ अलग्गिएर बस्छु भन्छ ।
सिके राउत जेठा दाइ हुन् कि कान्छ भाइ थाहा छैन, तर सुक्खा रोटी खाएर सडकमा निदाएका मानिस हुन् भन्दिँन म । पक्कै पनि उनी ठूलो शक्ति मार्फत सुनियोजित रुपमा खडा गरिएका एक खतरनाक पात्र हुन् । यस्तो पात्रलाई खडा गर्नका लागि असामान्य प्रकृतिको भुगोल चाहिन्छ ।
धेरैथोर उत्पीडनमा परेका समुदाय चाहिन्छ । उदाहरणका लागि तत्कालीन नेकपा माओबादीले युद्धको आधारभूमि रोल्पा, रुकुमलाई बनायो । त्यहाँ सल्केको युद्धले सिङ्गो देशलाई घेराबन्दी गरेकै थियो । हामीसँग इतिहास साक्षी छ ।

सिके राउत टाउको हुन् । छाती, कम्मर, पेट, खुट्टा सिकेको होइन । कम्युनिष्टको दर्शनले जातीय मुक्तिलाई बर्ग संघर्षको रुपमा हेर्छन् । पश्चिमा कनेक्सनले बिखण्डन र साम्प्रदायिकताको रुपमा प्रयोग गर्छन् ।

सिराहा, सप्तरी, बारा, पर्सा असामान्य भूमि हो, यी जिल्लाहरूमा चरम उत्पीडन छ । राज्यप्रति विश्वास भरोसा गुम्दै गएको छ । यो कुराको गहिरो बिश्लेषण सिके राउतलाई खडा गरेका मुख्य शक्ति केन्द्रहरुले राम्रैसँग गरेका छन् ।
सिके राउत टाउको हुन् । छाती, कम्मर, पेट, खुट्टा सिकेको होइन । कम्युनिष्टको दर्शनले जातीय मुक्तिलाई बर्ग संघर्षको रुपमा हेर्छन् । पश्चिमा कनेक्सनले बिखण्डन र साम्प्रदायिकताको रुपमा प्रयोग गर्छन् ।
हामीले सिके राउतको बिखण्डनकारी बिचारसँग मरेर पनि सहमति जनाउँन सकिन्न । हाम्रो कल्पना भन्दा बाहिर छ प्यारो देश अलग्गिने कुरा । हामीबाट हाम्रो मुटु अलग हुन सक्दैन । मुटुबिना बाँच्न सकिन्न ।
तर, मधेशी दाजुभाइले सिकेको बिचारलाई सहमति जनाए भने के हुन्छ ? सँच्चै उनीहरूले हामीबाट अलग्गिने चाहना कल्पनामा सजाए भने के हुन्छ ? मुटुबिना नै बाँच्न चाहे भने के हुन्छ ? त्यसकारण अहिलेको प्रश्न दिल ( भावना ) होइन, दिमाखको हो । हामीले एकपटक छातीमा हात राखेर सोचौं ।
सिके राउतले देशलाई माया गर्छन् कि गर्दैनन् त्यो अगल पाटो हो, तर मधेश नेपाल हो । सिके राउत नेपाली हुन् । पहाडिया गर्खालीहरूले मधेशमाथि उपनिवेश थोपारेको सिकेको राजनैतिक धारणा हो । उनको बुझाइ के हो भने यी सबै दासत्वबाट मुक्त हुनका लागि मधेश अलग्गै राष्ट्र हुनुपर्दछ ।
मधेशको जमिन, मधेशीको हातमा हुनुपर्दछ । मधेशको अदातल मधेसीको हुनुपर्दछ । मधेशीको सैनिक, मधेसी नै हुनुपर्दछ । मधेशबाट उठेको राजश्व, मधेशको बिकाशका निम्ति खर्चिनुपर्दछ । यी सबै देश टुक्राउने प्रारम्भिक चरण हुन्, खतरनाक खेल हुन् ।
कहाँबाट परिचालित हुन सक्छन् सिके ? 
सिके राउतको यस्तो खतरनाक बिचारका पछाडि सामान्य कारणहरू छैनन् । साहायक कारणहरू झन् गम्भिर छन् । एउटा खतरा के हुन सक्छ भने नेपालमा सैनिकलाई अगाडि सारेर सबै राजनैतिक परिबर्तनहरूबाट पछाडि फर्कनको लागि रणनैतिक रुपमा सिकेलाई प्रयोग गरिएको छ ।
किनभने युद्ध नभइकन सैनिक हत्तपत्त ब्यारेकबाट निस्कन सुहाँउदैन । भोलि राष्ट्रवादीहरूको राम्रै पोल खुल्ने संभावना पनि छ । एसडी मुनिले जनयुद्धको रणनीति बनाइदिए जस्तो सिके राउत पुन; राजतन्त्र फर्काउनका लागि प्रयोग हुन सक्छन् ।
सिके राउतबारे सैनिक, सर्वोच्च अदालत र यथास्थितिवादी दलहरू संवेदनशील नहुनुको कारण सामान्य हुन सक्दैन । कांङ्रेस महामन्त्री शशांक कोइरालाको अड्कलबाजीलाई साकार रुप दिनका लागि नेपालमा हुलदङ्गा हुन जरुरी छ ।
विप्लव माओबादीलाई यिनै शंकाको दृष्टिले हेरेका कारण हच्किनु परेको छ । अर्को नेपालमा नयाँ शक्तिको बहस भए जस्तै मधेशमा बैकल्पिक शक्तिको बहस जोडदार रुपमा चलिरहेको छ। बैकल्पिक शक्ति र नयाँ शक्तिको कनेक्सन कहाँ गएर मिल्छ, यसै भन्न सकिन्न ।
सिके राउतलाई पश्चिमाले प्रयोग गर्यो भन्ने कुरा छ । तर, दिल्लीले आफ्नो शुरक्षा रणनीतिलाई कसरी व्यवस्थापन गर्छ भन्ने कुरा उनीहरुको चासो भित्र पर्दछ ।
पछिल्लो समय नेपालको संबिधानमा नेपालका सबै जनताको भावमा समेटिएको छैन भनेर मोदीले युरोपियन देशहरुमा प्रचार गर्दै हिँड्नू, संबिधानबारे भारत र ईयूको संयुक्त धारणा सार्वजानिक हुनुलाई नेपालमा फेरि अस्थिरतामा जगाउने रणनीतिको रुपमा बुझ्नु पर्दछ ।
अहिले दिल्लीमा हिन्दु राष्ट्र नेपाल किन नहुने भनेर ब्यापक बहस जारी छ । नेपालका रष्ट्रवादीहरू पालैपालो हुलका हुल दिल्ली पुगेर फर्कदैछन् ।
सोनिया गान्धीको नेपाल नीति असफल भन्दै भाजपाले गम्भीर समीक्षा गरेको खबर बाहिर आएका छन् । अहिलेको भारत-नेपालको कूटनैटिक पोजिसनमा दिल्लीको धम्की के हो भने तिमीहरू अलिकति लचक भएर पछाडि हट्छौ कि हाम्रा मानिसहरु अगाडि बढाउँ भन्ने हो । तर, बाहिरबाट हेर्दा यो निकै भद्र देखिन्छ ।

