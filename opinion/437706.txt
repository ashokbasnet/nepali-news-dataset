झलनाथ र माधवलाई राष्ट्रघाती नदेखौं, ओलीको विकल्प नखोजौं
विगत केही दिनदेखि नियमितरुपमा शीर्ष नेता गणले व्यक्त गरेका विचारका विषयमा सामाजिक सञ्जाल तथा विभिन्न सञ्चार माध्यमहरुमा कृया प्रतिकृयाको बाढी नै आयो ।
केहीले त्यही धमिलो बाढीमा मौका छोप्न खोजे भने केहीले मौका छोप्न खोजिरहेकाहरुलाई केही क्षण सुरक्षित भएर बस्न र समय अनुकुल भएपछि विचार बनाउन आग्रह गरे ।
प्रसङ्ग गत हप्ता काठमाडौंमा सम्पन्न मदन भण्डारी अध्ययन केन्द्रको कार्यक्रम र टेलिभिजन  कार्यक्रम यक्ष प्रश्नमा नेकपा एमालेका बरिष्ठ नेता माधवकुमार नेपालद्वारा ब्यक्त विचार अनि सामाजिक सञ्जाल र सञ्चार माध्यमहरुमा आएका समाचारहरुलाई जोड्न खोजेको छु ।
सानो बच्चाले विस्तरामा फोहोर गर्नु र प्रमुख नेताहरुले सञ्चार माध्यममा पार्टीका भित्री कुरा ओकल्नु एउटै बिषय होइनन । कमरेड माधव नेपाल र कमरेड झलनाथ खनालले नेकपा एमालेको नेतृत्वको शिखरमा बसेर यो पार्टीलाई बर्सौं नेतृत्व गरिसक्नुभएको छ ।
हामीमा भन्दा उहाँहरुमा पक्कै पनि सुझबुझ बढी नै होला । कमरेड माधव नेपाल इतिहासकै सफल, अनुभवी, इमान्दार, अनुशासित भएकै कारण उहाँको नेतृत्वकालमा एमालेको अल्पमतको सरकारका जनपक्षीय कार्यहरुको अहिले पनि चर्चा हुने गर्छ  ।
०५४ को स्थानीय निर्वाचनमा प्राप्त दुई तिहाइ जनमत तथा ०६३ सम्म राष्ट्रिय तथा अन्तरराष्ट्रिय स्तरमा खेलेको उहाँको भूमिकाको  पुराना कार्यकर्तामा अहिलेसम्म छाप छ ।
कमरेड जेएनको नेतृत्वकालमा गणतन्त्रको सफल प्रयोग तथा विगतको पार्टी इतिहासलाई जोगाएर सफल नेतृत्वको हस्तान्तरणलाई पनि हामीले भुल्नुहुँदैन  ।
हामी पार्टीका सिपाहीहरु सामान्य कार्यकर्ता भन्दा पनि तल्लो तहमा झरेर नेता तथा नेतृत्वको आलोचना गर्नु अनी भागबन्डामा पार्टीलाई उभ्याउन खोज्नु किञ्चित कुनै पनि सदस्यलाई त्यो स्वीकार्य  हुँदैन ।  त्यसकारण हामी कार्यकर्ताले बुझ्नुपर्छ, अनावश्यक रुपमा आएका कुराले माधव र झलनाथ कमरेडलाई राष्ट्रियता विरोधी बनाउन खोजिएको मात्र हो, माधव र झलनाथ कमरेडहरुमा पनि राष्ट्रियता अगाध छ ।
शीर्ष नेताहरुले साना-साना कुराहरुमा बाहिर पौंठेजोरी खेल्न भन्दा पनि आपसी सहमतीय प्रणालीमा पार्टीको नेतृत्वदायी भूमिका खेल्नुहुनेछ भन्ने आम कार्यकर्ताहरुको दह्रो माग हुनुपर्दछ
यस्तो अनुकुल बेलामा पनि हामी कार्यकर्तामा चेत आएन र एक आपसमा एकले अर्कोलाई खुइल्याइरह्यौं भने हामी अब पलायन हुने कुरामा दुई मत छैन ।
नेताको पुच्छर समाउन छाडेर पार्टी एक ढिक्का बनाउने दायित्व तपाई हामी सबै कार्यकर्ताको रहन्छ्र । हामीभित्रै सिङ जुरो जुधाउनुपर्ने छैन  ।  यहाँ आपसी झगडा गरिन्छ । तर, तेही बिरोधीहरु घिउ थप्ने काम गर्छन र त्यही रापमा आˆना अंगहरुलाई सक्ने कुण्ठा पाल्छन्  ।
यदि हामीमा राष्ट्रभक्ति छ र देश नेकपा एमालेले नेतृत्व गर्नुपर्छ भने अब हामी सबै कार्यकर्ताहरुले भन्न सक्नुपर्छ न हामी केपी ओली, न माधव नेपाल, न झलनाथ खनाल कमरेडका दास हौ ।
हामी जम्माजम्मी नेकपा एमाले र त्यो पार्टीको मार्गदर्शक सिद्धान्त जनताको बहुदलीय जनवादका दास बन्न यो पार्टीमा सिपाही भएर लागेका हौं । पार्टीभन्दा ठूलो नेता हुँदैन, पार्टी बचाउनका लागि जस्तोसुकै मुल्य चुकाएर लाखांै कार्यकर्ता मर्न तयार हुनेछौं । ताकि नेताहरुको बुद्धिको बिर्को उघारिओस् । अनि हाम्रा सुखानीका सहीदहरुको सपनाले साकार हुने बाटो देखोस् ।  छिन्ताङ्ग र पिस्करका योद्धाहरुको सम्मान हुन सकोस ।  अनि बल्ल कमरेड मदन भण्डारी र कमरेड मनमोहन अधिकारीले देखेको सम्वृद्ध नेपालको सपना हामीले पूरा गर्ने गन्तव्य भेटाइने छ ।
२०७१ साल असारमा सम्पन्न नेकपा एमालेको नवौ महाधिबेशनले कामरेड केपी शर्मा ओलीको नेतृत्व पाएको छ ।
महाधिवेशन ताका देखिएको गुटबन्दीलाई नेतृत्वले बिस्तारै मिलाउँदै लैजान पर्ने ठाउँमा यो गुटबन्दी झन फैलँदो होकि भन्ने आशंका अहिले कार्यकर्ता पङ्तिमा भुत भएर खडा भएको डरलाग्दो अवस्थामा छ  ।  नेतृत्व तहमा केही आपसी वाद विवाद हुनु सामान्य नै मानिन्छ । तर, एक पक्षलाई पुरै चिप्ल्याएर सबै ठाउँमा वरिपरि घुमेका कार्यकर्ताहरुलाई उपयोग गरिन्छ भने त्यो नै गुटबन्दी भएको ठहर्छ ।
सरकारको विकल्प सोच्नु फेरि पार्टीलाई ०५४ तिरको दुर्घटनातिर लैजान सक्ने प्रमाणको रुपमा  बुझ्न सकिन्छ
त्यसकारण शीर्ष नेताहरुले साना-साना कुराहरुमा बाहिर पौंठेजोरी खेल्न भन्दा पनि आपसी सहमतीय प्रणालीमा पार्टीको नेतृत्वदायी भूमिका खेल्नुहुनेछ भन्ने आम कार्यकर्ताहरुको दह्रो माग हुनुपर्दछ  । तबमात्र हामी पार्टी मात्र होइन, देशलाई नै गुटबन्दी मुक्त गर्न सक्नेछौं र त्यतिबेला देश एमालेमय  भैसकेको हुनेछ ।
नेपाल राष्ट्रको नेतृत्व अहिले अध्यक्ष कमरेड केपी शर्मा ओलीको नेतृत्वमा एमालेले गरिरहेको छ ।  यहाँ व्यक्ति भन्दा पनि एमालेको नीति र तेसका कार्यक्रमले जनतामा पार्ने प्रत्यक्ष प्रभाव र तेसबाट निस्कने परिणामको मुल्याङ्कन हर कार्यकर्ताले गरिरहेका बेलामा सरकारको विकल्प सोच्नु फेरि पार्टीलाई ०५४ तिरको दुर्घटनातिर लैजान सक्ने प्रमाणको रुपमा  बुझ्न सकिन्छ  ।
कुनैबेला कमरेड मदन भण्डारीको भाषणबाट प्रभावित भएर ५ लाख नेपाली एमाले भएका थिए भने अहिले कमरेड केपी शर्मा ओलीको विकाशशील योजना र सपनाले १० औं लाख नेपाली एकरातमै एमाले भैसकेका छन् । यसको पुष्टि भर्खरै सम्पन्न कर्मचारीहरुको चुनाबी मतपरिणामले  गरेको छ । र, बाँकी आगामी स्थानीय  र आमचुनाबले गर्नेछ भन्नेमा अब दुइमत छैन ।  त्यस कारण पनि भोलिको सम्वृद्धिका लागि ओलीको विकल्प छैन एमालेजन र राष्ट्रवादी नेपालीहरुका लागि ।
अन्त्यमा, सबैले प्रतिज्ञा  गरौं, गुटगत स्वार्थमा कुनै नेताको  हजुरी गरेर ठुटे नेता बन्न भन्दा यो बिशाल पार्टीको संगठित  सदस्य र कुशल कार्यकर्ता मात्र रहनमा आफुलाई स्वाभिमानी ठान्न सक्नुपर्छ  हरेक एमाले कार्यकर्ताले । अनि मात्र एमाले रहनेछ र नेपाल सम्वृद्ध हुनेछ  ।
(लेखक एमाले निकट प्रवासी नेपाली मञ्च युएईका पूर्वअध्यक्ष हुन्)

