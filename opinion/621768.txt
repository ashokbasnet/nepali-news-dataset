अब ‘क्वालिटी टुरिज्म’को कुरा किन नगर्ने ?
विगत एक वर्षभित्र नेपालको समग्र पर्यटनमा धेरै उतार चढाव आए । अपि्रल महिनाको अन्त्यतिर हराएका दुईजना ताईवानी पर्यटक रूवि भ्यालीमा ५६ दिनपछि उद्धार भएको समाचारले विश्वजगतमा नै चर्चा पायो । यद्यपि एकजना उद्धार हुनुभन्दा ३ दिन पहिला नै मरिसकेको भेटिएका जीवितले जानकारी दिए । मार्च महिनाको ८ तारिखसम्म तिप्तिङको होम स्टेमा बसेर विना सहयोगी हिडेका यी जोडी मार्च ९ तारिखबाट परेको हिमपातमा परी बेपत्ता भएका थिए ।
मार्च महिनामै नेपाल प्रहरिले दिउँसै चोर्दै हिँड्ने भारतीय मूलका केही इरानी नागरिकहरूलाई काठमाण्डौंका भिन्न भिन्न ठाउँका स्थानीयको उजुरीपछि पक्राउ गर्न सफल भएको समाचारले पनि नेपाली प्रत्रकारितामा निकै नै स्थान पाए ।
सन् २०१६ को अगष्टमा नेपाल प्रहरीको क्राइम इन्टलिजेण्ट ब्युरो -सीबीआई) ले काठमाण्डौको दरबार मार्ग, ठमेल र लाजिम्पाटमा रहेको नविल र हिमालयन बैंकका विभिन्न एटिएम मेसिनबाट नक्कली कार्डमार्फत पैसा चोर्दै हिँड्ने रोमानियन नागरिक प्रेन्दा अउरेलियन नामको व्यक्तिलाई नगद २ लाख ६४ हजार, ल्यापटप, गिफ्ट कार्ड, पासर्पोट र परिचयपत्रसहित पक्राउ गर्‍यो ।
यसैसालको मार्च महिना पनि यसरी नै एटिएमबाट पैसा चोरेको आशंकामा पोखराबाट दुईजना बुल्गेरियन नागरिक इभानोभ मर्पिन हतोभ र लुसियनोभ रामोन विभोभलाई कास्की प्रहरीले उनीहरूको अपार्टमेन्टमा छापा मारी ग्लु डाटा १४, स्त्रिmनिङ एटीएम ८, नमस्ते मोबाइलका ३ वटा सीमकार्ड, सर्बलियन क्यामेरा, ल्याप्टप ३ वटा, कार्ड रिडर २ वटा, पेन ड्राइभ ७ वटा, मेमोरी कार्ड ७ वटा र स्क्रु ड्राइभर र नगद ३ लाखसहित पक्राउ गर्‍यो । केही दिन अगाडिबाटै उनीहरूका शंकाशपद गतिविधिलाई नियाल्दै आएको पोखरास्थित वडा प्रहरी कार्यलय बैदामले लेकसाइडमा रहेको ९/१० एटीएम बुथमा पस्ने-निस्कने गरेको सीसी टीभी फुटेजका आधारमा उनीहरूको पिछा गर्दै अपार्टमेन्टसम्म पुगेर छापा मारेको थियो ।
यी र यस्ता घटना त केही उदाहरण मात्र हुन् । विश्वजगतमा दिनानुदिन बढ्दै गएको आतंककारी गतिविधिमा नेपाल ट्रान्जिट प्वाइन्टका रूपमा प्रयोग भएको भन्ने आरोप पनि अन्तर्राष्ट्रिय समुदायको रही आएको छ ।
नेपाल र भारतको खुल्ला सीमानाका कारण कतिपय भारतीय अपराधि नेपालमा आएर सजिलै लुक्न सक्ने तथा अन्तराष्ट्रिय अपराधी पनि नेपालमा भारतीय भूमी प्रयोग गरेर सजिलै प्रवेश गरेका उदाहरणहरू प्रशस्तै रहेका छन् । चोरी ठगी मात्र नभएर लागू औषध दुरुपयोग तथा अवैध विदेशी मुद्राको कालोबजारीमा नेपालभित्र विदेशीहरूको ठूलै गतिविधिहरू हुने गरेको पनि बेला बेलामा नेपालमा यस्ता गतिविधिमा प्रमाणसहित विदेशी नागरिक सामातिनुबाट पुष्टि हुन्छ ।
कहिले ठूलो परिमाणको लागुऔषध तथा कहिले अपत्यारीलो मात्राको अवैध विदेशी मुद्रा तथा ठूलो परिमाणमा नक्कली नोटसहित विभिन्न देशका नागरिकहरू बेला-बेलामा नेपालबाट पक्राउ हुने समाचार आइरहँदा यस्ताखालका अपराधिक गतिविधिहरूले नेपालभित्र पनि तिव्रता पाइरहेको सजिलै अनुमान लगाउन सकिन्छ । त्यसमाथि पनि अन्तर्राष्ट्रिय कुख्यात अपराधीहरू नेपालमै आएर नेपालको एक मात्र अन्तर्राष्ट्रिय विमानस्थल, त्रिभूवन अन्तर्राष्ट्रिय विमानस्थलबाट हात्ति पनि छिराउन सकिन्छ भनेर दिने गरेको हेपाह र नेपालको समग्र सुरक्षा नीति माथिनै चुनौतिपुर्ण अभिव्यक्ति लाई पनि सुने नसुने गरेर हामी “अतिथि देवो भवः” जप्दै बस्न बाध्य छौं ।
नेपाल पर्यटकका लागि एक नम्बरको गन्तव्य स्थल हो भनेर कतिपय अवस्थामा अन्तर्राष्ट्रिय ट्राभल्स् सम्बन्धी अनलाइन साइटहरूले प्रचार गरिदिँदा पनि हामीले आफूसँग भएको स्रोतलाई उपयोग गर्न नसक्दा नेपालको प्राकृतिक स्रोत साधान तथा सांस्कृतिक विविधता बाँदरको हातमा नरिवल भएको प्रस्ट छ ।
हामीभन्दा कम प्राकृतिक स्रोत साधान र कम पर्यटकीय सम्भवावना भएका हाम्रै छिमेकी भूटान र तिब्बतको मात्रै पर्यटन आज नेपालको भन्दा राम्रो हुनुबाट पनि नेपालको समग्र पर्यटन नीति कमाजोर हुनाले पर्यटनमा सोचे जस्तो विकास हुन नसकेको भन्नेमा अब पनि मतान्तर राख्नुको कुनै तुक छैन ।
पछिल्लो समय नेपालमा पाउरोटी टोकेर छाक टार्ने र थोरै खर्चमा अत्यधिक समय नेपालमा विताउन खोज्ने पर्यटकको संख्या दिनानुदिन बढ्दै गएकोमा स्वयम् पर्यटक व्यवसायीहरूबाटै आएको गुनासोलाई गम्भीरताका साथ नलिइनुको विकल्प पनि छैन ।
उता राज्य आफैले निर्देशित क्षेत्र तोकेको क्षेत्रमा तथा यथेष्ट पर्यटकीय सम्भावना भएका पहाडी तथा उच्च हिमाली क्षेत्रमा विनायोजना तथा दीर्घकालीन सोच, अनावश्यक विकासका नाममा प्राकृतिक सुन्दरतामाथि दिनदिनै बलात्कार पनि गरिरहेको छ । आज वषांैदेखि विश्व समुदायले चिनेका अधिकांश पदमार्गहरू लोप भइसकेका छन् जसको प्रत्यक्ष असर देखिन शुरू भइसकेको छ । विकसित देशहरूले आˆनो धर्म संस्कृति विश्वभर फैल्याउन तल्लीन छन् । हामी आधुनिकताका नाममा हाम्रो सांस्कृतिक विविधतालाई नजोगाएर विदेशी संस्कृतिको सिको गर्नमा गर्व गरिरहेका छौं । सांस्कृतिक तथा प्राकृतिक विविधतालाई दिन दिनै विकास तथा आधुनीकरणका नाममा नष्ट गर्न तल्लीन छौँ ।
नेपाल र विश्व जगतको पर्यटनको तुलनात्मक अवस्था
सन् २०१६ मा नेपालमा ७ लाख २९ हजार ५ सय ५० जना पर्यटक भित्रिए सन् २०१५ को भन्दा यो २४ प्रतिशतले बढी थियो । नेपालमा विद्यमान पर्यटन नीति तथा पर्यटन सम्बन्धी सरकारी रणनीतिअनुसार सन् २०२५ सम्म नेपालको कुल पर्यटन आगमन २० लाख पुर्‍याउने लक्ष्य सरकारसँग छ ।
तर, अचम्मको कुरा, फ्रान्सको राजधानीस्थित पेरिस टावरबाट कृत्रिम दुनियाँ हेर्न वर्षमा ७० लाख ९० हजार पर्यटक पुग्छन् । बेलायतको लण्डन हेर्न सन् २०१६ मा मात्र १ करोड नब्बेलाख पर्यटक गए भने जापानमा १ करोड ९७ लाख पर्यटक पुगे, त्यस्तै थाइल्याण्डमा सन् २०१७ को शुरूका ३ महिनामा मात्र ९१ लाख पर्यटक भित्रि सके । त्यहाँ सन् २०१६ मा ३ करोड २५ लाख ८८ हजार ३ सय पर्यटक भित्रिएको देखिन्छ ।
हाम्र्रै छिमेकी भारतसँग पनि सन् २०१६ मा ८८ लाख ९० हजार पर्यटकको आगमन भएको तथ्याङ्क छ । नेपालको भन्दा भिन्न पर्यटन नीति सहित गुणस्तरीय पर्यटनमा जोड दिएको भूटानमा पनि सन् २०१५ मा १ लाख ५० हजार पर्यटन आगमनलाई १६ प्रतिशतले वढाएर सन् २०१६ मा आउँदा २ लाख ९ हजार ५सय ७० पुर्‍याउन सफल भएको छ ।
नेपालकै उत्तरी छिमेकी चाइना स्वशाशित तिब्बतमा चाइनाकै पर्यटकले भरिपूर्ण छ । सन् १९८४ बाट विदेशि पर्यटकको लागि खुल्ला गरिएको तिब्बतले हाल पर्यटक आगमन बार्षिकी ३० प्रतिशतले बढाउँदै लागेको छ । तरल उसले कुनै पनि पर्यटकलाई निशुल्क भन्ने स्किम ल्याएको पाइदैन ।
नेपाल सरकारले सन् २०१५ को विनाशकारी महाभूकम्पपछि चिनियाँहरूलाई निशुल्क प्रवेश आज्ञा दिए पनि अधिल्ला वर्षहरूमा भन्दा कम चाइनिज पर्यटक भित्रिएका छन् । नेपाल पर्यटनबोर्डले तयार पारेको तथ्याङ्क अनुसार सन् २०१४ मा १ लाख २३ हजार ८ सय ५ जना चाइनिज नेपाल आएका थिए । यो संख्या सन् २०१५ मा ६६ हजार ९ सय ८४ मा सीमित भयो । सन् २०१६ भने यो संख्या अलि बढेर १ लाख ४ हजारमा पुगेको छ ।
यसबाट पनि के पुष्टि हुन्छ भने नेपालमा पर्यटक आगमन वृद्धि गर्न भिषा लागयतका शुल्क छुट हैन, सुरक्षा तथा अन्य गुणस्तर बढाउनुपर्छ । नेपालको तुलनामा भ्रमणका लागि युरोप तथा जापान, अमेरिकामा अत्यन्तै महंगो पर्छ तर नेपालमा किन पर्यटकहरू आउँदैनन् भन्ने विषयमा बहस गरिनु जरूरी छ ।
नेपाल सरकारका पर्यटन प्रवर्द्धनका प्रयासहरू
यसो त नेपालले पर्यटन विकासका लागि विभिन्न समयमा नियम विनयमहरू तथा विभिन्न योजनाहरू नबनाएको भने हैन । हाल नेपालमा सन् २००८ मा बनेको ‘पर्यटन नीति, २०६५’ कार्यान्वयनमा छ । नेपालमा सर्वप्रथम सन् १९५५ मा पञ्चवषर्ीय राष्ट्रिय विकास योजना बनेको थियो । यही योजनाले नेपालमा पर्यटन विकासको राम्रो सम्भाबना रहेको र त्यसका लागि पूर्वाधार विकासको आवश्यकता रहेको औंल्याएको थियो ।
सरकारका तर्फबाट पहिलोपटक राष्ट्रिय संंस्थाका रूपमा ‘पर्यटन विकास वोर्ड’ को स्थापना भएको थियो । सन् १९५८ मा तत्कालीन ‘शाही नेपाल वायुसेवा निगम’ हालको नेपाल वायुसेवा निगमको स्थापना भएको थियो र अर्को वर्ष अर्थात् सन् १९५९ मा ‘पर्यटन विभाग’ को स्थापना भएको थियो ।
सन् १९७२ मा पहिलोचोटि नेपालको पर्यटन गुरूयोजना पश्चिम जर्मनी सरकारको सहायतामा तयार भएको थियो । यसैगरी सन् १९७८ मा नेपालकै पहिलो ‘पर्यटन ऐन’ बन्यो । सन् १९७२ मा १० बर्षे गुरूयोजनाले पोखरालाई काठमाण्डौ पछिको अर्को पर्यटकीय केन्द्र बनाउने र चितवन र लुम्बिनीलाई नेपालको पर्यटनको थप आधार क्षेत्रको रूपमा विकास गर्ने नीति लिएअनुरूप सन् १९७६ मा पर्यटन मन्त्रालयको स्थापना भयो ।
पर्यटन मन्त्रालय स्थापना भए लग्गतै सन् १९७८ मा नेपालको पर्यटन ऐन-२०३५ पनि बन्यो र क्रमशः पर्यटनसँग सम्बन्धित तथा अत्यावश्यक नीति-नियमहरू बन्दै गए । सन् १९९० को दशकमा पर्यटनसँग सम्बन्धित नीति-नियमहरू बनेका छन् । बैदेशिक लगानी तथा प्रविधि हस्तान्त्रण ऐेन, राष्ट्रिय हवाई नीति ०५०, नेपाल नागरिक उड्यन ऐन ०५३, नेपाल पर्यटन बोर्ड ऐन ०५३ तथा बोर्डको स्थापना लागायतका छन् ।
सन् २००९ मा ल्याइएको पर्यटन भिजन ०२० तथा हाल ल्याइएको नेपालको राष्ट्रिय पर्यटन रणनीति २०१६-२०२५, को अवधारण ल्याइएको छ । यसले सन् २०१६ देखि २०२० सम्म गन्तव्य विविधीकरण र सूधारमा जोड तथा सन् २०२० देखि २०२५ सम्म नयाँ उत्पादनको एकीकृत गर्न जोड दिने छ ।
सन् १९८५ मा पर्यटन गुरू योजनाको समीक्षा भएको थियो । त्यो समीक्षाले पर्यटनलाई राष्ट्रिय अर्थतन्त्रमा वैदेशिक मुद्रा आर्जन गर्ने एक मुख्य स्रोत भएको गतिशील उद्योगका रूपमा पहिचान गर्दै नेपालको पर्यटनको प्रमुख आधार पदयात्रा पर्यटन भएको कुराको पनि निष्कर्ष निकालेको थियो । त्यसैका आधारमा सम्भावित क्षेत्रहरूलाई संरक्षित क्षेत्रका रूपमा पनि सरकारले विकास गर्‍यो । यसमध्ये नेपालको कुल भूभागको लाग भग २४ प्रतिशत भूभाग हाल पनि निर्देशित तथा संरक्षित क्षेत्रको रूपका विभिन्न राष्ट्रिय निकुञ्ज तथा बन्यजन्तु आरक्षण तथा अन्य संरक्षण क्षेत्रका नामबाट परिचित नै छन् । तर, हाल आएर यस्ता क्षेत्रको विस्तार त परै जाओस् यि क्षेत्रभित्रका प्राकृतिक सम्पदा विभिन्न बहानामा नष्ट गरिँदै लगिएको छ । त्यसैले पदयात्रा पर्यटन लोपोन्मुख भइसकेको छ ।
विकासका नाममा थोरै व्यक्तिहरुको स्वार्थ पूर्तिका लागि प्राकृतिक विनाशतर्फ सरकारी नीति तथा कार्यक्रम तर्जुमा हुनुबाट नेपालका नीति निर्मातासँग दूरदर्शी दृष्टिकोण छैन भन्ने सामान्य अनुमान लगाउन सकिन्छ ।
किन नेपालमा पर्यटन आगमन कम छ त ?
देशको समग्र पर्यटनको प्रवर्द्धनको जिम्मा लिएको पर्यटन बोर्डले इमान्दारिताका साथ नेपालको प्रवर्द्धन गर्न नसकेको प्रष्ट छ । के छैन र नेपालमा ! विश्वको सर्वोच्च शिखर ८ हजार ८ सय ४८ मिटरको सगरमाथा देखि समुन्द्र सतहदेखि ७० मिटर उचाइमा रहेको कचनाकलन नेपालमै पर्छ । हिमाल, पहाड र तराईको त्रिवेणी नेपालको भौगोलिक तथा प्राकृतिक सौन्दर्य विश्वको कुनै पनि कुनामा यति सानो क्षेत्रफमा देख्न पाइँदैन ।
महाकवि लक्ष्मीप्रसाद देवकोटाले ‘के नेपाल सानो छ ?’ भन्ने आˆनो एक निबन्धमा वर्षौं पहिले लेखेका छन् – “भौगोलिक, प्राकृतिक र सांस्कृतिक विविधता एकै साथ हेर्न विश्वमा धेरै देशको भ्रमण गर्नुपर्छ । तर, नेपालमा आए यो सानो क्षेत्रफलभित्र सिनेमाको पर्दामा पूरै जीवन हेरेजस्तै सारा विश्व नै देख्न पाइन्छ, पहाडको एक पाटामा घाम लागिरहेको हुन्छ, अर्को पाटोमा पानी परिरहेको हुन्छ र अलि पर हिउँ परिरहेको हुन्छ यो दृश्य नेपालमा एकै साथ देख्न पाइन्छ, यस्तो दृश्य विश्वका कुनै पनि देशमा एकैसाथ देख्न पाइँदैन, भूगोलको सीमालाई छाडेर हेर नेपाल कसरी सानो भयो ?”
नेपालका मुख्य दुई आकर्षण सगरमाथा र गौतम बुद्धको मात्र चर्चा विश्वका कुना कुनामा पुर्‍याउन सक्ने हो भने नेपालमा पर्यटक चाहेको भन्दा बढी आउँछन् । तर, हामी विश्वसमुदायमा हाम्रो भएको चिज लाई पनि प्रचारप्रसार गर्न किन चुकिरहेका छाैं त ? यसको उत्तर पनि हामी सँग छ । तर, हामी यी कुरा, नेताहरू भाषणमा, जनताहरू नेताको भरमा र कर्मचारी तन्त्र तथा संयन्त्र व्यतिगत स्वार्थमा तथा लुटतन्त्रमा व्यस्त हुनाले देशले प्रगति नगरेको प्रष्ट हुन आउँछ ।
देशको समग्र पर्यटन प्रवर्द्धन तथा प्रचार प्रसारको जिम्मा लिएको पर्यटनबोर्डका कर्मचारी देशको प्रचारको आवश्यक ठाउँमा प्रवर्द्धन हैन आफुलाई घुम्न मन लागेको ठाउँमा राज्यको बजेट ढुस परिरहेका छन् । विभिन्न राजनीतिक पार्टीको संरक्षण पाएका यस्ता व्यक्तिहरूको नियुक्ति पनि राजनीति तवरबाटै हुने परिपाटीबाट देशको कतिपय विकास तथा निमार्णका कार्यहरू प्रभावित भइरहेका छन्, जुन परिपाटीको अन्त्य गरी विषयगत विशेषज्ञ तथा योग्य मान्छेलाई विकास निर्माण तथा नीति निमार्णमा समावेश गर्नु पर्ने आजको आवश्यकता हो ।
देशका अत्यन्तै संवेशलशील अंगहरूमा राजनीतिक कार्यकर्ता भर्ना हैन, विशेषहरूको नियुक्ति विना पर्यटन मात्र हैन, कुनै पनि क्षेत्रको विकास हुन सक्दैन भन्नेतर्फ राज्यको ध्यान जानु आवश्य छ । पछिल्लो समय अलिअलि पर्यटन प्रमोशन पनि राष्ट्रियस्तर भन्दा पनि निजी क्षेत्रबाट बढी भएजस्तो देखिन्छ ।
देशको प्रमोशनका लागि निजी क्षेत्रबाट पनि वर्षेनी घेरै ट्रेकिङ्ग तथा ट्राभल्स कम्पनीहरू नीजि खर्चमा देशबाहिर जाने गर्छन् । पर्यटन बोर्डले सरकारी बजेटमा गरेको प्रचार-प्रसार भन्दा कतिपय निजी कम्पनीहरूले सहभागिता जनाएका विदेशी कार्यक्रमहरू नेपाल चिनाउन फलदायी भइरहेका छन् । टान, एनएमए, नाटा तथा होटल संघ लगायतको पहलमा नेपाल प्रमोशन गर्नुपर्छ भने पर्यटन वार्ड के औचित्य भन्नेहरूको पनि ठूलै जमात निजी क्षेत्रमा छ ।
यसो त यति धेरै संघ सस्थाहरू हुँदाहुँदै बेलाबेलामा कसैलाई अध्यक्ष तथा प्रमुख हुन पाउने लालचामा पर्यटनमा अनावश्यक संघसंस्था तथा समितिहरू गठन गर्ने र बैठक र भ्रमणका नाममा आर्थिक हिनामिना गर्ने परिपाटी पनि नेपालमा बढिरहेको छ । विशेषतः राजनीतिक आडमा, पार्टी विशेषका यस्ता प्रकारका क्रियाकलापहरू हुने प्रचलन नेपालमा छ जसको अन्त्य आवश्यक छ ।
पर्यटनलाई राज्यको प्रमुख आर्थिक पाटोसँग जोडेर अन्तर्राष्ट्रिय प्रतिस्पर्धामा लैजान देशमा सरकारी लेवलबाटै यतिधेरै संघ-संस्था खोल्न आवश्यकै छैन, पारदर्शी ढंगले मन्त्रालयअन्तर्गतको पर्यटन विभाग नै नेपालको समग्र पर्यटनात्मक गतिविधिको सञ्चालन, प्रवर्द्धन गर्न सक्छ । सरकारी तहबाटै यस्ता संस्थाहरू लाई प्रोशाहन गरिनुबाट सबैलाई भाग पुर्‍याउन ‘काले काले मिलेर खाउँ भाले’ भनेजस्तै पद र भ्रष्टाचार गर्ने थलोको रूपा पर्यटन क्षेत्रलाई अल्झाएको पनि देखिन्छन् ।
पयटन बोर्डजस्तै नेपालको पर्यटनमा प्रत्यक्ष असर नेपाल वायुसेवाको भ्रष्ट व्यवस्थापनको पनि हो । नेपालमा आन्तरिक उडानमा पनि राष्ट्रिय ध्वजावाहकको प्रभुत्व जमाउन नसक्नु लज्जास्पद कुरा हो ।
हुन त यो देशका पदमा हुनेले कहित्यै लाज मानेन् हामी जनतालाई मात्र ” ……..गर्नेलाई भन्दा देख्नेलाई लाज” भएको छ । नेपालको तत्कालीन शाही नेपाल वायुुसेवा निगम भन्दा २ वर्ष पछि अथात् सन् १९६० मा स्थापना भएको थाइ एअरवेजले हाल विश्वका मुख्य ३३ वटा देशमा ६४ गन्तव्यमा उडान भर्दै आएको छ भने विश्वभरका यात्रुहरूको विश्वास जित्न सफल पनि छ ।
नेपाल एअरलाइन्स भन्दा कतिपछि अर्थात् सन् १९९३ मा स्थापना भएको हाम्रै एशियाको अर्को कतार एअरवेयज आज विश्वभर पाँचतारे स्तरको हवाई सेवा दिइरहेको छ । उसले हाल विश्वका कैयौं देशका १५० भन्दा बढी अन्तरराष्ट्रिय गन्तव्यमा आˆनो हवाइ सेवा प्रदान गर्दै आएको छ । सन् २००३ मा स्थापना भएको एतिहाड, सन् १९८५ को इमिरेट्स तथा हामै्र छिमेकीका एअर इन्डिया, जेट एअरवेज, एअर चाइना, चाइना साउथन, चाइना इस्टन लागाएतका नेपाल एअरलाइन्सका दामली एअरलाइन्सहरूले विश्व भरका धेरै राज्यका धेरै गन्तव्यमा सेवा प्रदान गर्दै आएका छन् र त उनीहरूको देशको पर्यटन पनि दिनानु दिन बृद्धि भइरहेको छ ।
तर, नेपाल वायु सेवा निगमले हाल मुस्किलले विश्वका ६ वटा देशको ८ वटा गन्तव्यमा त्यही पनि एकदमै अभरप्रर्दो र गुणस्तरहीन सेवामा खुम्चिएको छ । त्यसमाथि पनि नेपालका मुख्य पर्यटक आगमन केन्द्र उसका गन्तव्य बनेको छैन, मात्र नेपाली कर्मशील शक्तिलाई मजदुरीको लागि लैजाने कार्यमा मात्र नेपाल एअरलाइन्सको योगदान छ । आन्तरिक उडानमा पनि निगमको लज्जास्पद स्थिति छ ।
निजी क्षेत्रका, बुद्ध, यति, सिमि्रक, सौर्य, गोमा, तारा, सीता, श्री एअरलाइन्सले देशका विभिन्न गन्तव्यमा भ्याई नभ्याई उडान भरिरहँदा, नेपाल वायुसेवा निगमका उडान कुनै पनि गन्तव्यमा नियमित छैनन् । आन्तरिक उडानमा एउटा सानो उदाहरण यसरी लिन सकिन्छ – सबैभन्दा बढी विदेशी यात्रु उड्ने काठमाण्डौंदेखि पोखराको उडानमा निजी क्षेत्रको बुद्ध एअरले ७२ सीट क्षमताको जहाजले उडान भरिरहँदा नेपाल एअरलाइन्सको ५६ सिटरको जहाज लाई धावन मार्ग पुग्दैन भनेर उडान नभर्नु के विश्वसनीय छ ?
यसमा पनि नेपाल वायुसेवाको व्यवस्थापनसँग निजी कम्पनीहरूको आर्थिक चलखेलमा छैन भनेर कसरी विश्वास गर्ने ? यस बारे कसैको चासो छैन, किनकि भन्ने गरिन्छ, नेपालमा नीतिगत नै भ्रष्टाचार हुन्छ । देशको आन्तरिक व्यवस्थापन मजबुत नभई गुणस्तरीय पर्यटनको संख्या वृद्धिको आश गर्नु बेकार छ । यसका लागि नेपालले आˆना मुख्य पर्यटक आगमनका गन्तव्यहरूको पहिचान गरी ती ठाउँहरूबाट नेपालसम्म सिधा तथा भरपर्दो उडानको व्यवस्थापन गर्नुपर्छ र नेपाललाई नेपाल भनेर विश्वका कुनाकुनामा चिनाउने अभियान नै चलाउनु पर्छ ।
नेपालको भ्रष्ट व्यवस्थापनको अन्त्य गरी विश्वले नै नपाएको नेपालको प्राकृतिक सम्पतिको भरपुर उपयोग गर्न सके नेपालले एक नेपाली एक पर्यटक पाउँछन् । व्यवस्थापनमा मात्र सरकाले दीर्घकालीन नीति ल्याउनु आवश्यक छ । सानातिना शुल्कमा छुटको चारो छरेर झोले पर्यटक भित्रयाउनुले नेपालको पर्यटनबाट राज्यको यथोचित आर्थिक प्रगति हुन नसक्ने नेपाली पर्यटनको झण्डै एक शतकको पर्यटन इतिहास साक्षी छ ।
(अधिकारी टान पश्चिमाञ्चल क्षेत्रीय संघ, पोखराका कार्यसमिति सदस्य हुन्)

