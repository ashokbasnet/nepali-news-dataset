‘भाषण गर्नुभन्दा राजनीतिक सहमति जुटाउन लाग्नुपर्छ’

काठमाडौं, जेठ ६ । नेपाली कांग्रेसका नेता प्रकाशमान सिंहले राजनीतिक सहमतिबिना स्थानीय निकायको निर्वाचन हुन नसक्ने बताएका छन् ।दक्ष जनशक्ति विकास केन्द्रले विहीबार बागबजारमा आयोजना गरेको दुईदिने प्रशिक्षण कार्यक्रमको उद्घाटन गर्दै नेता सिंहले सरकारलाई राजनीतिक सहमतिको वातावरण बनाउन आग्रह गरे ।उनले भने–‘सरकार भाषण गर्नुभन्दा राजनीतिक सहमति जुटाउन लाग्नुपर्छ तबमात्र सबै निर्वाचन गर्न सम्भव हुन्छ ।’पूर्वस्थानीय विकासमन्त्रीसमेत रहेका नेता सिंहले स्थानीय, प्रान्तीय र केन्द्रीय निर्वाचनका लागि आवश्यक कानुन निर्माण गरी चुनावको कार्यतालिका बनाएर अगाडि बढ्नुपर्छ भन्नेमा कांग्रेसको जोड रहेको स्पस्ट पारे ।उनले मधेसी दलहरु आन्दोलनमा गएकाले झन् जटिलतातर्फ मुलुक गएको भन्दै वार्ताको वातावरण बनाउन सरकारलाई आग्रह गरे । रासस
