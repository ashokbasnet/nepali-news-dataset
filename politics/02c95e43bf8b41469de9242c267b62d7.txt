‘अहिलेकै अवस्थामा स्थानीय निर्वाचन हुन सक्दैन’

काठमाडौं, असार ७ । व्यवस्थापिका–संसदको विकास समितिको मंगलबार बसेको बैठकमा स्थानीय निकायको पुनःसंचना र निर्वाचनको विषयमा छलफल भएको छ ।बैठकमा बोल्ने धेरैजसो सांसदले अहिलेको अवस्थामा स्थानीय निकायको निर्वाचन हुन नसक्ने धारणा राखेका छन् ।सरकारले तयारीबिनै निर्वाचनको हल्ला गरेको भन्दै पहिले निर्वाचनका लागि आवश्यक वातावरण बनाउन उनीहरुले माग गरे ।मधेस समस्या सामधान नभएसम्म कसरी निर्वाचन हुन सक्छ ? भन्दै सांसदहरुले गाउँ, जिल्ला र नगरस्तरमा सुझाव संकलन गर्न सुझाए ।सांसदहरु रामकृष्ण घिमिरे, रविन कोइराला, जीवनबहादुर शाहीलगायतले स्थानीय निकायको पुनःसंरचना गर्दा भूगोल विभाजन गर्न नहुने, तराई र सहरलाई जनसंख्याको आधारमा, हिमाल र पहाडलाई भूगोलको आधारमा गर्नुपर्नेमा जोड दिए ।उनीहरुले नयाँ संरचनामा जाँदा निर्वाचन गर्न कठिनाइ भए पुरानै संरचनामा भएपनि निर्वाचन गर्न सरकारलाई दबाब दिनुपर्ने बताएका हुन् ।
