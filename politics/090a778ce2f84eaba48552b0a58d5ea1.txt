प्रकाशचन्द्र लोहनीको नेतृत्वमा नयाँ पार्टी गठन

फाइल फोटोनवगठित पार्टीका वरिष्ठ नेतामा केशरबहादुर विष्ट तथा वरिष्ठ उपाध्यक्षमा गणेश शेरचन रहेका छन् । अन्य पदाधिकारीको मनोनयन पछि गरिने बताइएको छ ।

पार्टीका ७१ जना केन्द्रीय सदस्यसहितको नामावली बुधबार निर्वाचन आयोगमा पठाइएको छ ।

बुधबार राजधानीमा आयोजित पत्रकार सम्मेलनमा अध्यक्ष लोहनीले राप्रपासँग प्रतिस्पर्धा गर्न नभएर मुलुकमा देखापरेको राजनीतिक अन्योलताको अन्त्य र मुलुकको समृद्धिका लागि पार्टी स्थापना गरिएको स्पस्ट पारे ।

आफ्नो पार्टीले हिमाल, पहाड र तराईका जनताको भावनालाई सम्बोधन गर्ने दाबी गर्दै उनले समावेशी राष्ट्रियता, बहुलवादी प्रजातन्त्र र प्रगतिशील उदारवादको सिद्धान्तलाई पार्टीले अवलम्बन गर्ने बताए ।

धुम्बाराहीस्थित पार्टी कार्यालयमा अध्यक्ष लोहनीले बुधबारै पदबहालीसमेत गरे ।

यसअघि, अध्यक्ष लोहनी राप्रपाको शीर्ष नेतृत्वमा थिए । रासस
