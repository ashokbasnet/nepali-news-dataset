यही सरकारले बजेट ल्याउँछ : ज्ञवाली

काठमाडौं, वैशाख २३ । नेकपा एमालेका नेता प्रदीप ज्ञवालीले सरकार ढाल्ने खेल अहिलेलाई टरेको भन्दै यही सरकारले बजेट ल्याउने बताएका छन् ।विहीबार राजधानीमा भएको कार्यक्रममा उनले कांग्रेसलाई पनि यही सरकारमा ल्याउने र मिलेर मधेस समस्याको समाधान गर्नेगरी राष्ट्रिय सहमति बनाउने पक्षमा एमाले रहेको बताए ।तर, कांग्रेस नेता धनराज गुरुङले भने केपी शर्मा ओली नेतृत्वको वर्तमान सरकार असफल भएको भन्दै पुष्पकमल दाहालको नेतृत्वमा सरकार बनाउन कांग्रेस तयार भएको बताए ।त्यस्तै, तराई मधेस सद्भावना पार्टीका अध्यक्ष महेन्द्रराय यादवले आफूहरुका माग सम्बोधन नभएसम्म कुनैपनि सरकारमा नजाने दाबी गरे ।
