आफ्ना कार्यकर्ता राजेश सेनको हत्यारा पत्ता नलगाएको भन्दै तरुण दल आक्रोशित

काठमाडौं, जेठ ३१ । नेपाल तरुण दलले कपिलवस्तुका आफ्ना कार्यकर्ताको हत्यारा पत्ता लगाउन सरकारले उदासीनता देखाएको आरोप लगाएको छ ।तरुण दलले सोमबार राजधानीमा पत्रकार सम्मेलन गरी कपिलवस्तु क्षेत्र नम्बर–१ का कार्यकर्ता राजेश सेनको गत माघ २१ गते हत्या भएकोमा अझैसम्म हत्यारा पत्ता नलागेको भन्दै आक्रोश पोखेको हो ।तरुण दलका अध्यक्ष उदय शम्शेर राणाले हत्यारा पत्ता लगाइ कारबाही गर्न, मृतकलाई सहिद घोषणा गर्न र परिवारलाई उचित क्षतिपूर्तिको व्यवस्था गर्न माग गरे ।
