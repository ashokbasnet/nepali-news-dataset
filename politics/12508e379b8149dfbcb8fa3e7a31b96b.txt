संघीय जनमुक्ति पार्टी नयाँ शक्तिमा गाभियो, नयाँ शक्तिको आम्दानी १ करोड ७६ लाख 

काठमाडौं, जेठ २९ । नयाँ शक्ति नेपालसँग संघीय जनमुक्ति पार्टी गाभिएको छ ।शनिबार राजधानीमा संयुक्त पत्रकार सम्मेलन गर्दै दुबै पार्टीका नेताहरुले अब नयाँ शक्ति नेपालको सबैभन्दा ठूलो शक्ति बन्ने उद्घोषसमेत गरेका छन् ।नयाँ शक्तिले शनिबार राजधानीमा शक्ति प्रर्दशनसहित पार्टी घोषणासभा गर्दैछ ।पत्रकार सम्मेलनमा घोषणको सबै तयारी पूरा भएको र २५ देशका राजदूतहरुलाई निम्तो गरिएको जानकारी दिइयो ।हालसम्म पार्टीमा १ लाख १४ हजार ५ सय ४६ जनाको सदस्यता प्राप्त भएको जानकारी पनि दिइयो ।अहिलेसम्म सदस्यस्तालगायतका शुल्कबाट १ करोड ७६ लाख ६५ हजार तीन सय रुपैयाँ आम्दानी भएको देखाएको नयाँ शक्तिले पार्टी घोषणासभामा एक करोड पाँच लाख खर्च हुने प्रारम्भिक विवरण सार्वजनिक गरेको छ ।
