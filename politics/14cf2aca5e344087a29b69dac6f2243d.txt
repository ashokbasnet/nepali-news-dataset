गिरिजाप्रसाद इतिहासलाई प्रभावित गर्नसक्ने क्षमताको व्यक्ति : प्रधानमन्त्री

काठमाडौं, असार १६ । प्रधानमन्त्री केपी शर्मा ओलीले स्वर्गीय गिरिजाप्रसाद कोइराला इतिहासलाई प्रभावित गर्नसक्ने क्षमताको व्यक्ति भएको बताएका छन् ।कोइरालाको ९३औं जन्मजयन्तीको अवसरमा विहीबार राजधानीमा आयोजित कार्यक्रममा प्रधानमन्त्री ओलीले ‘देशलाई अहिलेको अवस्थामा ल्याइपुर्‍याउन स्वर्गीय कोइरालाको योगदान अविस्मरणीय छ’–भने ।कार्यक्रममा कांग्रेस वरिष्ठ नेता रामचन्द्र पौडेलले गिरिजाप्रसाद कोइरालाले भन्ने गरेको ‘ग्रान्ड डिजाइन’लाई बुझेर त्यसविरुद्घ जुध्ने प्रयास गर्नुपर्ने बताए ।यस्तै, उपप्रधानमन्त्री एवं मधेसी जनअधिकार फोरम लोकतान्त्रिकका अध्यक्ष विजयकुमार गच्छदारले गिरिजाप्रसादको साहस र प्रेरणाबाट आफूले राजनीति सुरु गरेको बताए ।
