संविधान कार्यान्वयन गर्न सरकारले चासो देखाएन : पौडेल

हेटौंडा, असार १ । नेपाली कांग्रेसका वरिष्ठ नेता रामचन्द्र पौडेलले वर्तमान सरकारले संविधान कार्यान्वयन गर्न चासो नदेखाएको आरोप लगाएका छन् ।नेता पौडेलले बुधबार नेपाली कांग्रेस मकवानपुर क्षेत्र नम्बर–३ को एकदिने क्षेत्रीय प्रशिक्षण कार्यक्रमलाई हेटौंडामा सम्बोधन गर्दै उक्त कुरा बताएका हुन् ।उनले अब संविधान कार्यान्वयनको नेतृत्व कांग्रेसले गर्नुपर्ने बताउँदै ‘संविधान कार्यान्वयनका लागि स्थानीय निकाय निर्वाचन गर्न आवश्यक छ’–भने ।सो कार्यक्रममा क्षेत्र नम्बर–१ का सांसद ईन्द्रबहादुर बानियाँ, रघुरमण न्यौपाने, बुद्ध लामा र तारानाथ चौलागाइँलगायतका वक्ताले कांग्रेस संगठन विस्तार र नेतृत्व विकाससम्बन्धी विचार व्यक्त गरेका थिए । रासस  फाइल फोटो
