जेठभित्रै पार्टी पदाधिकारीसहित केन्द्रीय समितिलाई पूर्णता दिने देउवाको तयारी (भिडियो रिपोर्ट)

सरोज अधिकारी/दिलिप पोखरेल (इमेज)काठमाडौं, जेठ ८ । नेपाली कांग्रेसको अघिल्लो कार्यसमितिले विधान उल्लंघन गरेको र संस्थागत् पद्दतिको विकास गर्न नसकेको कमजोरी देखाएर १३औं महाधिवेशनमा सभापति हात पार्न सफल भएका शेरबहादुर देउवाले पनि प्रारम्भमै विधान उल्लंघन गरेका छन् ।त्यसपछि कार्यकर्ताहरुमा सभापति देउवा पनि पुरानै बाटोमा हिँड्ने हुन् कि भन्ने आशंका बढेको छ ।स्थापनादेखि नै एक झन्डाभित्रका दुई पार्टी जस्ता देखिने नेताहरु पनि विधान उल्लंघनलाई खासै ठूलो समस्या नभएकोमा भने एक देखिएका छन् ।तत्कालीन सभापति सुशील कोइरालाले पार्टीका विभिन्न निकायको गठन गर्न र तिनलाई पूर्णता दिन ढिलाइ गरेर पार्टीको विधान मिचेको भन्दै आरोप लगाउने शेरबहादुर देउवा आफैं सभापति भएपछि भने फेरि त्यही पथमा लम्किएका छन् ।अझ संस्थागत् निर्णय नरेर पार्टीलाई केही व्यक्तिको कोटरी बनाएको आरोप त देउवाले सुशीलमाथि पटक–पटक लगाए ।तर, जब देउवाले पार्टीको नेतृत्व लिए, आफूलाई त्यही कित्तामा उभ्याएको टिप्पणी अहिले सुनिन थालेको छ ।बिना योजना केपी ओलीलाई हटाएर पुष्पकमल दाहाललाई प्रधानमन्त्री बनाउने निर्णय गर्दा पार्टीको कुनै निकायबाट आधिकारीक निर्णय नगरेको र सबैलाई जानकारीसमेत नदिएको भन्दै पार्टीभित्रकै एक समूहले असन्तुष्टि जनायो । एक रिपोर्ट (भिडियो हेर्नुहोस्) ।
