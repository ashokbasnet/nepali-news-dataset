कुनै हालतमा चुनाव रोकिँदैन : प्रमुख आयुक्त यादव

फाइल फोटो

सोमबार काठमाडौंमा गरिएको साक्षात्कारमा प्रमुख आयुक्त यादवले वैशाख ३१ गते नै निर्वाचन सम्पन्न गर्नेगरी आयोगले कामलाई तीव्रता दिएको भन्दै चुनावी वातावरण बनाउन सबै राजनीतिक दलहरुलाई आह्वान गरे ।

दलहरुबीचका सबैखाले विमति र असन्तुष्टि समाधान गर्न उनले सरकार र प्रमुख दलहरुलाई आग्रह पनि गरे ।

दुई दशकपछि हुन लागेको स्थानीय तहको निर्वाचनलाई उत्सवकोरुपमा लिनुपर्ने यादवको भनाइ थियो ।

आन्दोलनरत् मधेसी मोर्चाले पनि स्थानीय तहको निर्वाचनमा भाग लिने विश्वास उनले व्यक्त गरे ।

मतदाता नामावली प्रकाशन अन्तिम चरणमा पुगेको, मतदाता केन्द्र पुनरावलोकनको काम भइरहेको, मतपत्र व्यवस्थापनको काम भइरहेको जानकारी उनले दिए ।

आगामी चैत ३ गतेभित्रै कर्मचारी खटाउने काम गरिसक्न सरकारलाई भनिसकिएको उनले बताए ।
