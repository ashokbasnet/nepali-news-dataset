मधेसी मोर्चाको माग सम्बोधनका लागि नयाँ समिति बनाउन सरकार तयार : उपप्रम थापा

विराटनगर, वैशाख ३१ । उपप्रधान एवं स्थानीय विकासमन्त्री कमल थापाले मधेसी मोर्चाले उठाएको मागलाई सम्बोधन गर्न नयाँ राजनीतिक समिति बनाउन सरकार तयार रहेको बताएका छन् ।शुक्रबार विराटनगरमा सन्चारकर्मीहरुसँग थापाले मधेसी मोर्चा वार्ताका लागि सहमतिमा आउने भए आफू समितिको संयोजक छाड्न तयार रहेको पनि बताए ।उनले सीमांकनसम्बन्धी विवादलाई राजनीतिक समिति बनाएर तीन महिनाभित्र टुंग्याउन सरकार तयार रहेपनि मधेसी मोर्चाका कारण समितिलाई पूर्णता दिन नस्कदा वार्ता प्रक्रियामा ढिलाइ भइरहेको जानकारी दिए ।स्थानीय निकाय निर्वाचनको विरोध गर्नु उपयुक्त नहुने भन्दै उनले निर्वाचनबारे राजनीतिक दलहरुसँग छलफल गर्न भने सरकार तयार रहेको जानकारी दिए ।सरकार परिवर्तन बेमौसमको हल्लामात्र भएको भन्दै उनले आगामी संसदको निर्वाचन पनि यही सरकारले नै गराउने प्रस्ट गरे ।
