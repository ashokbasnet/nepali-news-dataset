कांग्रेस सरकार परिवर्तनको पक्षमा : कोइराला

भक्तपुर, जेठ २८ । नेपाली कांग्रेसका केन्द्रीय सदस्य डा. शेखर कोइरालाले कांग्रेस सरकार परिवर्तनको पक्षमा भएको बताएका छन् ।नेपाल स्वास्थ्यकर्मी संघको राष्ट्रिय भेलाको शुक्रबार भक्तपुरमा उद्घाटन गर्दै उनले कांग्रेस सधैं प्रतिपक्षमा नबस्ने स्पस्ट गरे ।उनले उग्रराष्ट्रवादले मुलुकमा विदेशी हस्तक्षेप बढेको र त्यसले नेपालको राष्ट्रियता र सार्वभौमसत्ता कमजोर बनाएको विचार व्यक्त गरे ।उनले आम्दानीको तुलनामा निकै बढी खर्च गर्ने लक्ष्य राखेको बजेटको कार्यान्वयन पक्ष कमजोर भए मुलुक धरासायी बन्ने आशंका व्यक्त गरे ।दुई दिनसम्म चल्ने भेलामा ७५ जिल्लाका करिब २०० स्वास्थ्यकर्मीको सहभागिता छ । रासस  फाइल फोटो
