सांसद यादवले लिए शपथ

प्रतिनिधिसभाको सभाहलमा आइतबार भएको शपथग्रहण कार्यक्रममा अनुपस्थित सांसदमध्ये यादवले सोमबार ज्येष्ठ सदस्य महन्थ ठाकुरबाट शपथ लिएका हुन् ।

कुल २७५ सदस्यीय प्रतिनिधिसभाका सदस्यको आइतबार भएको शपथ कार्यक्रममा २७१ सांसद उपस्थित थिए भने सांसद यादवसँगै टोपबहादुर रायमाझी, धर्मशीला चापागाइँ र रेशम चौधरी अनुपस्थित थिए ।

राष्ट्रपति विद्यादेवी भण्डारीले आह्वान गरेअनुसार प्रतिनिधिसभाको पहिलो बैठक सोमबारै बस्दैछ ।

नेपालको संविधानअनुसार प्रतिनिधिसभाको निर्वाचन गत मंसिर १० र २१ गते दुई चरणमा सम्पन्न भएको थियो । रासस
