राष्ट्र विखण्डन गराउन सरकार उद्यत रहेको ओलीको आरोप

स्थानीय तहको चुनावलाई लक्षित गरी नेकपा एमाले केन्द्रीय प्रचार विभागले बिहीबार राजधानीमा गरेको राष्ट्रिय प्रचार भेलामा अध्यक्ष ओलीले सरकार नै राष्ट्रलाई विखण्डनतिर लैजाने षड्यन्त्रमा लागिरहेको आरोप लगाए ।

उनले चुनावको मुखमै आएर सरकारले विभिन्न बहाना गरी निर्वाचन भाँड्ने षड्यन्त्र गरिरहेको दाबी गरे ।

ओलीले चुनावको आवरणमा सरकारले तराई र पहाडलाई छुट्याउन खोजिरहेको जिकिर गर्दै सरकार र केही बद्नियत भएका शक्तिको षड्यन्त्रलाई सफल हुन नदिने बताए ।

प्रहरी नायव महानिरीक्षक नवराज सिलवाललाई पक्राउ गरिएको सन्दर्भमा अध्यक्ष ओलीले वर्तमान सरकार धाँधलीपूर्ण र किर्ते काममा लागेको आरोपसमेत लगाए । सबै षड्यन्त्रलाई छिचोल्दै चुनाव गराएरै छाड्ने उनको भनाइ थियो ।
