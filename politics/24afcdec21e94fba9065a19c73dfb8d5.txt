उपप्रधानमन्त्रीद्धय कमल थापा र चित्रबहादुर केसीविरुद्ध संसदमै ‘हंगामा’ (भिडियोसहित)

सन्जीब बगाले/दिलिप पोखरेल (इमेज)काठमाडौं, असार ७ । अहिलेको सरकारको प्रमुख काम हो, नयाँ संविधानको कार्यान्वयन । तर, केही मन्त्रीले नै संविधानको मर्मविपरीत गतिविधि गरिरहेका छन् ।संविधानको उपलब्धिकारुपमा रहेको संघीयता, धर्मनिरपेक्षता र गणतन्त्रकाविरुद्धमा मन्त्रीहरु नै उत्रेपछि प्रमुख विपक्षी नेपाली कांग्रेसले त्यसको विरोध गरेको छ ।उपप्रधानमन्त्री एवं परराष्ट्रमन्त्री कमल थापा गणतन्त्र र धर्मनिरपेक्षताविरुद्धको अभियानमा छन् । त्यस्तै, अर्का उपप्रधानमन्त्री चित्रबहादुर केसी संघीयताकोविरुद्धमा ।संविधानको कार्यान्वयन गर्ने जिम्मेवारीमा रहेका मन्त्रीहरु नै संविधानको विरोधमा रहेपछि संसदमा यसविरुद्ध आवाज उठेको छ ।नेपाली कांग्रसका सांसदहरुले सरकार टिकाउने नाउमा प्रधानमन्त्री केपी ओलीले संविधानकाविरुद्धमा मन्त्रीहरु नै लाग्दा पनि उनीहरुलाई सचेतसम्म नगराएको आरोप लगाएका छन् ।संसदको बैठकमा बोल्दै नेपाली कांग्रेसका सांसद अर्जुनप्रसाद जोशीले विभिन्न अभियानका नाममा सरकारका मन्त्रीहरु नै संविधानको विरोधमा लागेको बताए ।उनले यही व्यवस्थाका लागि सशस्त्र संघर्ष गरेकी सभामुखकोसमेत यसमा ध्यान जानुपर्ने भन्दै ध्यानाकर्षण गराए ।कांग्रेसकै अर्का सांसद रामहरि खतीवडाले सरकारका मन्त्रीहरुका कारण नै संविधान कार्यान्वयनमा समस्या आउनसक्ने खतरा रहेको दाबी गरे ।तर, संघीयताकोविरुद्धमा आफूहरुको गतिविधि स्वभाविक भएको उपप्रधानमन्त्री चित्रबहादुर केसीको भनाइ छ । एक रिपोर्ट (भिडियो हेर्नुहोस्) ।
