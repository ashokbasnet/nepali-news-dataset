कांग्रेस सांसदहरुबाट सरकारको कडा आलोचना (भिडियोसहित)

सन्जीब बगाले/दिलिप पोखरेल (इमेज)काठमाडौं, असार ६ । भूकम्पपीडितको पुनःस्थापना र भूकम्पबाट भत्किएका संरचनाको पुनःनिर्माण नभएको भन्दै प्रमुख प्रतिपक्षी नेपाली कांग्रेसका सांसदहरुले सोमबार व्यवस्थापिका–संसदमा सरकारको कडा अलोचना गरेका छन् ।पूर्वाग्रह राखेर काम भएको भन्दै उनीहरुले प्रधानमन्त्रीले संसदमा जवाफ दिन माग गरेका छन् भने राष्ट्रिय पुनःनिर्माण प्राधिकरण खारेज हुनुपर्ने बताएका छन् ।संसदको बैठकमा प्रमुख प्रतिपक्षी कांग्रेसका सांसदले भूकम्पपीडितले एक हिउँद र एक बर्खा खुला आकाशमा नै बिताउन बाध्य भएको र अर्को बर्खा पनि खुला आकाशमुनि बिताउन बाध्य पारिएको आरोप लगाए ।उनीहरुले यो अवधिमा सरकारले न त भूकम्पपीडितका लागि राहत दिन सक्यो न त पुनःनिर्माण नै थालेको भन्दै आपत्ति जनाए ।बैठकमा कांग्रेस सांसद महेश आचार्यले हिमाली भेगका जिल्लाहरु समस्या र त्रासमा परेपनि सरकार बेखबर रहेको बताए ।सामूहिक शिविरमा राख्ने, स्वयंसेवक खटाउने, अनुदान दिने केही काम पनि हुन नसकेको उनको आरोप छ । एक रिपोर्ट (विस्तृत भिडियोमा हेर्नुहोस्) ।
