सरकार असफल गराउन धेरै पासा फालियो : पोखरेल

काठमाडौं, जेठ ६ । नेकपा एमालेका महासचिव ईश्वर पोखरेलले वर्तमान सरकारको समीकरण बलियो भएकाले कसैले भत्काउन नसक्ने बताएका छन् ।प्रेस चौतारी नेपालको आठौं राष्ट्रिय अधिवेशनको बन्दसत्रलाई विहीबार सम्बोधन गर्दै उनले विभिन्न शक्तिले वर्तमान सरकारको समीकरण भत्काउने प्रयास सफल नभएको बताए ।‘वर्तमान सरकार असफल गराउन धेरै पासा फालियो’–उनले भने–‘पटक पटक फालिएको पासाकोविरुद्ध हामी उभियौं र त्यसलाई सफल हुन दिएनौं ।’चौतारीको पुरानो कार्यसमिति भंग गरी नयाँ अध्यक्षमन्डल र निर्वाचन मन्डल गठन गरिएको छ ।एमाले सचिव गोकर्ण विष्टको अध्यक्षतामा १३ सदस्यीय अध्यक्षमन्डल र तीर्थ कोइलाको संयोजकत्वमा पाँच सदस्यीय निर्वाचनमन्डल गठन गरिएको छ ।बन्दसत्रले महासचिवको सांगठनिक र कोषाध्यक्षको आर्थिक प्रतिवेदन पारित गर्नेछ । रासस

फाइल फोटो
