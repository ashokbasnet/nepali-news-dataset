मतदान गरेपछि मन्त्री शर्माले भने: चुनाव नै जनताको जित हो 

आईतबार विहान आफ्नो गृह जिल्ला रुकुममा मतदान गरिसकेपछि सञ्चारकर्मीहरुसँग संक्षिप्त बोल्दै यस्तो बताए ।

केही देशी विदेशी तत्वहरुले निर्वाचन भाँड्न खोजेको भन्दै अब कसैले पनि चुनावलाई तलमाथि गराउन नसक्ने बताए ।

जनताको उत्साहपूर्ण सहभागिताले पनि चुनाव हुन सफल भएको बताए ।

अहिलेको परिस्थितिमा चुनाव हुनु नै जनताको जीत हो, अब छिटै नेपाल समृद्धिको बाटोमा अगाढी बढ्छ प्रभाकरले भने ।

यसैवीच पहिलो चरणमा हुने प्रदेश सभा र प्रतिनीधि सभा निर्वाचनका लागि आज रुकुममा पनि मतदान सुरु भएको छ ।

रुकुम पश्चिमको सेरीगाउँ मतदान स्थल क केन्द्रबाट पूर्व गृह मन्त्री एवं विनाविभागीय मन्त्री जनाद्र्धशन शर्मा प्रभाकरले सुरुमा मतदान गरेर शुरुवात गरे ।

उनले यमुनानन्द नमुना उमावि सेरीगाउँ मतदान केन्द्र ‘क’ बाट मतदान विहान ७ बजेर १५ मिनेटमा गरेका हुन् ।

ठीक सात बजे मतदान गर्ने भनिएता पनि स्थानीय प्रतिनीधिहरु ढिलो आएका कारण १५ मिनेट ढिलो गरी सुरु भएको थियो । अन्य मतदाताहरुले पनि त्यसलगत्तै मतदानमा भाग लिएका छन् ।
