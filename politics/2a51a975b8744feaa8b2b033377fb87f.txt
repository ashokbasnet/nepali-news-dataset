नेवि संघको निर्वाचन तत्काल गर्न नेतृत्वलाई दबाब दिन सुझाव

काठमाडौं, बैशाख ९ । नेपाली कांग्रेसका नेता प्रकाशमान सिंहले नेपाल विद्यार्थी संघको निर्वाचनको मिति चाँडै घोषणा गरिने बताएका छन् ।

नेपाल विद्यार्थी संघ रामेछाप–काठमाडौं सम्पर्क मञ्चले आज राजधानीमा गरेको कार्यक्रममा कांग्रेस नेता सिंहले विद्यार्थी संगठनलगायत सबै भ्रातृ संगनठको निर्वाचनको मिति चाँडै तय गरिने बताएका हुन् ।

उनले भ्रातृ संगठनको निर्वाचन हुन नसक्दा पार्टीले गति लिन नसकेको भन्दै निर्वाचनको लागि नेतृत्वलाई दवाव दिन आग्रह गरे ।

नेपाल बिद्यार्थी संघका नेताहरुले भने निर्वाचन गर्न नेतृत्वले चासो नराखेको भन्दै एक वर्षभित्रमा सबै भ्रातृ संगठनको निर्वाचन गर्न माग गरेका थिए ।

उनीहरुले भ्रातृ संगठनको निर्वाचन नहुँदा संगठनभित्र बेतिथि बढेको गुनासो गर्दै चाँडै मिति तोकिनु पर्नेमा जोड दिएका थिए ।
