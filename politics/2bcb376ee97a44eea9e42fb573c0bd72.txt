भारतले बनाएका बाँध भत्काउन पनि पछि पर्दैनौं : गगन थापा

बिहीबार बागलुङमा आयोजित एक कार्यक्रममा थापाले भारतले बनाएका बाँधका कारण नेपालीहरुले समस्या झेल्दै जाने हो भने भत्काउन पनि पछि नपर्ने बताए ।

नेता थापाले भारतले नेपाली सिमानामा बनाएको बाँधले तराई डुबानमा परेको जिकिर गरे ।

उनले सबै एकजुट भएर भारतसँग बाँध भत्काउन माग र पहल गर्नुपर्ने आवश्यकता औंल्याए ।

संसदबाटै सिमानामा बनाइएको बाँध भत्काउन भारतसँग कुरा राख्न सक्नुपर्नेमा जोड दिँदै थापाले यो सवालमा एक हुन नसके प्रत्येक वर्ष नेपाली भूभाग डुबानमा परिरहने बताए ।
