‘क्यानेडियन दूतावासको असावधानीका कारण नेपालीहरुले ज्यान गुमाउनुपर्‍यो’

काठमाडौं, असार ७ । अफगानिस्तानको काबुलमा आतंककारी आक्रमणमा मारिएका नेपालीहरुको परिवारलाई राहत दिन र अवैधानिक तरिकाले श्रमका लागि विदेश पठाउने काम रोक्न सांसदहरुले माग गरेका छन् ।व्यवस्थापिका–संसदको बैठकमा बोल्दै सांसदहरुले असुरक्षित देशहरुमा वैधानिकरुपमासमेत कामदार पठाउन नहुने बताएका हुन् ।संसदको बैठकमा नेपाल मजदुर किसान पार्टीका सांसद प्रेम सुवालले युवाहरुलाई स्वदेशमा नै रोजगारी दिनुपर्ने बताए ।नेकपा एमालेका सांसद चुडामणि जंगलीले क्यानेडियन दूतावासको असावधानीका कारण नेपालीहरुले ज्यान गुमाउनुपरेको बताए ।उनले अफगानिस्तानमा ५ हजारभन्दा वढी नेपालीले श्रम स्वीकृति लिएर र १५ हजारभन्दा बढीले अवैधानिकरुपमा काम गरिरहेको जिकिर गरे ।सांसद जंगलीले मृतकका परिवारलाई सरकारले तत्काद राहत दिनुपर्ने माग पनि गरे ।यस्तै, नेपाली कांग्रेसका सांसद दीपक कुइँकेलले काबुल घटनाको विरोधमा संसदले हत्या–हिंसाको अन्त्य गर्ने संकल्प गरेर विश्वलाई सन्देश दिनुपर्ने बताए ।सभामुख ओनसरी घर्तीले घटनाको विरोध गर्दे शोकसन्तप्त परिवारजनप्रति श्रद्धाञ्जलि व्यक्त गरिन् ।फाइल फोटो
