 गठबन्धनको अनसनस्थलमा पुगेर सरकारलाई बाबुरामको गम्भीर आरोप (भिडियोसहित)

काठमाडौं, जेठ २७ । नयाँ शक्ति नेपालका संयोजक डा. बाबुराम भट्टराईले सरकारले नै नेपाललाई अन्तराष्ट्रिय द्वन्द्वको केन्द्र बनाउन खोजेको गम्भीर आरोप लगाएका छन् ।विहीबार काठमाडौंको खुल्लामञ्चमा संघीय गठबन्धनको रिले अनसनलाई समर्थन जनाउँदै डा. भट्टराईले सरकारमा रहेका केही मान्छेहरुको स्वार्थ र संकीर्ण सोचका कारण नेपाल द्वन्द्वको केन्द्र बन्ने खतरा बढेको बताए ।उनले राज्य पुनःसंरचना समिति र आयोगले दिएको प्रतिवेदनको आधारमा संविधान संसोधन गरी सबैको माग सम्बोधन हुने गरी संघीय प्रदेशहरुको निर्धारण गरिनुपर्ने बताए ।
