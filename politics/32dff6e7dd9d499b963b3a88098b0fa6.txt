वैद्य माओवादी तत्कालका लागि फुट्नबाट जोगियो

काठमाडौं, वैशाख २८ । नेकपा क्रान्तिकारी माओवादीका महासचिव रामबहादुर थापाले मंगलबार डाकेको केन्द्रीय समितिको बैठक औपचारिकतामा प्रवेश नगरी टुंगिएको छ ।अध्यक्ष मोहन वैद्य बैठकमा नआउने भएपछि थापा समूहले वैद्यलाई पनि एमाओवादीसँगको एकताका लागि मनाउने निर्णय गरेको प्रवक्ता पम्फा भुसालले बताइन् ।थापा समूहले वैद्यसँग पनि वार्ता गर्ने निर्णय गरेसँगै सो पार्टी तत्कालका लागि फुटबाट जोगिएको छ ।एमाओवादीसँगको एकता विवादले वैद्य नेतृत्वको माओवादीभित्र चरम मतभेद बढेको छ ।
