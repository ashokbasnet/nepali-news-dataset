श्रम आयोग गठन गरेर मजदुरहरुको अधिकार सुनिश्चित गर्ने देउवाको प्रतिबद्धता

काठमाडौं, वैशाख १९ । १ सय २७औं अन्तर्राष्ट्रिय श्रमिक दिवसको अवसरमा नेपाली कांगेस निकट ट्रेड युनियन कांग्रेसले पनि आइतबार राजधानीमा कार्यक्रम आयोजना गर्‍यो ।कार्यक्रममा सहभागी मजदुर क्षेत्रका प्रतिनिधिहरुले नेपालका श्रमिकहरु अझैपनि आधारभूत अधिकारबाट बन्चित भएको भन्दै यसको रक्षाका लागि कांग्रेसले विशेष अभियान सन्चालन गर्नुपर्नेमा जोड दिए ।कार्यक्रममा कांग्रेस सभापति शेरबहादुर देउवाले श्रम आयोग गठन गरेर समग्र मजदुरहरुको हक, अधिकार सुनिश्चित गर्ने प्रतिबद्धता जनाए ।यस्तै, कांग्रेस नेता विमलेन्द्र निधि, शेखर कोइरालालगायतले मजदुरहरुको हक, अधिकार सुनिश्चित गर्न कांग्रेसबाट प्रभावकारी पहल हुन नसक्नु दुःखद भएको  बताए ।सो संगठनको आह्वानमा भद्रकालीबाट निकालिएको र्‍याली सुन्धारा, न्युरोड, रत्नपार्क हुँदै प्रज्ञा भवनमा पुगेर सभामा परिणत भएको थियो ।
