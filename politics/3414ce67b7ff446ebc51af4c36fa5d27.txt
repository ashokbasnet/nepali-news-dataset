‘संविधानले अहिलेको संक्रमणकालमा एकभन्दा बढी सरकारको परिकल्पना नै गरेको छैन’ (भिडियो)

प्रतीक लामिछाने/उत्तम मानन्धर (इमेज)काठमाडौं, वैशाख २३ । गठन भएको सात महिनामै केपी ओली नेतृत्वको सरकार परिवर्तनको खेल सुरु भएको छ ।दुई दिनसम्मको घटनाक्रममले ओली सरकारको अवशान निश्चित जस्तै देखिएपनि बिहीबारबाट घटनाक्रमले फरक रुप लिएको छ ।यसका पछाडि आन्तरिकभन्दा पनि बाह्य शक्ति हावी बनेको संपैधानिक कानुनका ज्ञाताहरुको ठम्याइ छ ।मंगलबार साँझ एकीकृत माओवादीका अध्यक्ष पुष्पकमल दाहाल एक्कासि प्रधानमन्त्री निवास बालुवाटारमा पुगेर प्रधानमन्त्री केपी ओलीलाई नयाँ सरकार गठनका लागि आफूलाई कांग्रेसले साथ दिने बताए । योसँगै नेपालको राजनीति एकाएक तरंगित बन्न पुग्यो ।कांग्रेस र एकीकृत माओवादीलगायतका शक्तिहरु कसरी ओली नेतृत्वको सरकार गिराउन सकिन्छ भन्ने हिसाव–किताव गर्न थाले भने एमालेलगायत केही सत्तारुढ दलहरु सरकार जोगाउनेतर्फ नै केन्द्रित रहे ।तर, बिहीबार मध्याह्न हुँदा–नहुँदै राजनीति केही स्थिर अवस्थामा पुग्यो । नयाँ संविधान जारी भइ यसको कार्यान्वयन गर्नुपर्ने अभिभारा बोकेका राजनीतिक दलहरुले दुई दिनकोबीचमा सत्ता परिवर्तनका लागि जुनखाले राजनीतिक जोड–घटाउ गरे यसलाई संविधानका जानकार कानुनविद्हरुले दुर्भाग्यपूर्ण कदमको संज्ञा दिएका छन् । एक रिपोर्ट (भिडियो हेर्नुहोस्) ।
