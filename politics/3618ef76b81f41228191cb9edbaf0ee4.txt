साँस्कृतिक फाँटमा नयाँ बहस आवश्यक : वैद्य

काठमाडौं, जेठ १३ । नेकपा क्रान्तिकारी माओवादीका अध्यक्ष मोहन वैद्यले नेपालको साँस्कृतिक फाँटमा नयाँ बहस आवश्यक रहेको बताएका छन् ।इच्छुक स्मृति दिवसको अवसरमा विहीबार राजधानीमा आयोजित कार्यक्रममा वैद्यले संस्कृतिले राजनीतिका लागि वैचारिक आधार तयारपार्ने भन्दै साहित्य र कलाको भूमिका के हो ? भन्ने विषयमा बहस गर्नुपर्ने बताए ।उनले कृष्णसेन ‘इच्छुक’ले सपना एवं सुन्दर भविष्यको निम्ति जीवनको बलिदान दिएको चर्चा पनि गरे ।इच्छुक साँस्कृतिक प्रतिष्ठानले आयोजना गरेको कार्यक्रममा प्रगतिवादी धारमा क्रियाशील श्रष्टालाई पुरस्कृत गरिएको थियो ।कार्यक्रममा १ लाख राशिको इच्छुक स्मृति पुरस्कारबाट राजबहादुर कुँवर एवं चन्द्रा थानीलाई पुरस्कृत गरियो ।साथै, २५ हजार राशिको इच्छुक प्रतिभा पुरस्कारबाट अक्कलबहादुर पाख्रिन र भारतकी भीमा राइलाई पुरस्कृत गरिएको थियो ।
