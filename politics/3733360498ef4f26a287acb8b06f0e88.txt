राष्ट्रिय सहमति नबनेसम्म अहिलेकै सरकारले निरन्तरता पाउँछ : दाहाल

मानबहादुर वली (इमेज)सुर्खेत, जेठ २८ । नेकपा माओवादी केन्द्रका अध्यक्ष पुष्पकमल दाहालले मधेसी, थारु र आदिबासी–जनजातिको मुद्दालाई राजनीतिक सहमतिबाट समाधान गर्न राष्ट्रिय सरकारको आवश्यकता रहेको बताएका छन् ।उनले राष्ट्रिय सहमति नबनेसम्म अहिलेकै सरकारले निरन्तरता पाउनेसमेत स्पस्ट पारेका छन् ।शुक्रबार प्रेस सेन्टर नेपालले सुर्खेतमा गरेको पत्रकार सम्मेलनमा उनले एमालेसँग भएको भनिएको भद्र सहमतिबारे धेरै चर्चा आवश्यक नभएको र समय आएपछि सबै कुरा खुल्ने पनि बताए ।राष्ट्रिय सहमति निर्माण गरी संविधान कार्यान्वयनलाई तीव्रता दिन कम्तिमा प्रमुख दलहरु एक ठाउँमा उभिनुपर्ने उनको भनाइ थियो ।
