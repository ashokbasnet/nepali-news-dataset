‘सर्वदलीय’ बैठकमा के भयो ? मधेसी मोर्चा किन आएन ? (भिडियोसहित)

काठमाडौं, जेठ ११ । सरकारले बोलाएको सर्वदलीय बैठकमा मधेसी मोर्चा नआएका कारण बैठक मुख्य एजेन्डामा प्रवेश गर्न सकेन ।मोर्चाले अन्तिम समयमा आएर आन्तरिक कारणले आउन नसकेको जवाफ दिएको सरकारको भनाइ छ ।प्रमुख प्रतिपक्षी दल नेपाली कांग्रेसले मोर्चासँग औपचारिक र अनौपचारिक दुबै छलफल गर्न सुझाव दिएको छ ।मंगलबार बिहान ९ बजेका लागि बोलाइएको सर्वदलीय बैठक आन्दोलनरत् मधेसी मोर्चाका कारण नै साढे १० बजेका लागि सारिएको थियो ।तर, अन्तिम समयमा आएर मोर्चाले आफुहरुले आन्तरिक छलफल गर्नुपर्ने भन्दै बैठकमा नआउने जानकारी दियो ।मधेसी मोर्चा नाआएपछि सरकारमा रहेका दलहरु र प्रमुख विपक्षी कांग्रेससहितको बैठक बसेको थियो ।बैठकमा कांग्रेस नेताहरुले मोर्चालाई वार्तामा ल्याउनका लागि सहयोग गर्न तयार रहेको बताएका थिए ।उनीहरुले मोर्चाका विषयमा मिमियाबाजी गर्नभन्दा पनि उनीहरुसँग छलफल गर्न सुझाव दिएका थिए ।अहिलेसम्म भएका वार्ताबाट परिणाम आउन नसकेको भन्दै मोर्चासँग औपचारिकरुपमा हुन नसके अनौपचारिक तवरमा भएपनि वार्ता गर्न सरकारलाई भनेको नेपाली कांग्रेसका नेता महेश आचार्यले जानकारी दिए । एक रिपोर्ट (विस्तृत भिडियोमा हेर्नुहोस्) ।
