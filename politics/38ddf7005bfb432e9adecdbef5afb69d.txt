दौरा सुरुवाल लगाएर सपथ लिने माओवादीका एकमात्र मन्त्री !

काठमाडौं, साउन ३० । नवनियुक्त सञ्चारमन्त्री सुरेन्द्र कार्कीले आइतबार पदभार ग्रहण गरेका छन् ।

शीतलनिवासमा सपथ ग्रहण लगत्तै सिंहदरबास्थित संचार मन्त्रालय पुगेर उनले पदवहाली गरेका हुन् ।

पदवहालीपछि संचारकर्मीहरुसँग कुरा गर्दै मन्त्री कार्कीले पदमा रहँदासम्म आफूले निष्पक्ष ढंगले काम गर्ने बताए ।

माओवादीबाट मन्त्री बनेकाहरुमध्ये संचारमन्त्री कार्कीले मात्रै सपथ ग्रहणका क्रममा राष्ट्रिय पोशाक दौरा सुरुवाल लगाएका थिए ।
