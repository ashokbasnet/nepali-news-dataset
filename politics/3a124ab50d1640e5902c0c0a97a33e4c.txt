दाहालले ६ महिनामै ‘यस कारण’ छाडे ओलीको साथ, सरकार ढाल्ने खेलमा कसको हात ? (भिडियो)

सन्जीब बगाले/दिलिप पोखरेल (इमेज)

काठमाडौं, वैशाख २२ । व्यवस्थापिका–संसदको दोस्रो अधिवेशन सुरु भएसँगै सरकार परिवर्तनको मुद्दा जोडतोडकासाथ उठ्न थालेको छ ।एकीकृत माओवादीले आफ्नो नेतृत्वमा सरकार गठनका लागि अपिल गरिसकेको छ भने एकीकृत माओवादीका नेताहरुले संसद बैठकमै सरकारको चर्को आलोचना गरेका छन् ।सत्ता सहयात्री दल एकीकृत नेकपा माओवादीले प्रमुख विपक्षीसँग मिलेर सरकारको नेतृत्व गर्ने प्रयास अघि बढाएपछि ६ महिनाअघि गठित केपी ओली नेतृत्वको वर्तमान सरकार संकटमा परेको छ ।ओलीसँगै चुनावी प्रतिस्पर्धामा रहेर प्रमुख विपक्षी बेन्चमा पुगेको नेपाली कांग्रेसले सरकार परिवर्तनको एजेन्डा सुरुदेखि नै उठाए पनि अंकगणित नपुगेका कारण अर्थहीन बनेको थियो ।तर, पछिल्ला दिनमा आएर एकीकृत माओवादीलाई सरकारको नेतृत्व दिने संकेत दिएर उसले गठबन्धन भत्काइदिएको छ ।अहिले एमाओवादी एमालेको साथ छोडेर कांग्रेसको साथमा पुगेको छ भने एमाओवादी अध्यक्ष पुष्पकमल दाहाल दोस्रोपटक प्रधानमन्त्री बन्ने तयारीमा जुटेका छन् ।माओवादी स्थायी कमिटीको बैठकले आफ्नो पार्टीको नेतृत्वमा सरकार गठनका लागि सहयोग गर्न अपिलसमेत गरिसकेको छ ।वर्तमान सरकार माथि खतराको घन्टी भने शान्तिप्रक्रियाको विषयले बजाएको प्रस्ट हुन्छ । एक रिपोर्ट (विस्तृत भिडियोमा हेर्नुहोस्) ।
