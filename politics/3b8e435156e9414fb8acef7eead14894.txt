काबुल आक्रमणः मृतकका शव उनीहरुकै घरमै पुर्‍याउन माग

काठमाडौं, असार ८ । व्यवस्थापिका–संसदको बुधबारको बैठकको शून्य समयमा सांसदहरुले अफगानिस्तानमा आतंककारीको बर्बर आक्रमणबाट ज्यान गुमाएका नेपाली नागरिकप्रति भावपूर्ण श्रद्धाञ्जलि व्यक्त गर्दै मृतकका शव सम्बन्धित परिवारजनलाई उनीहरुकै घरमा पुर्‍याउन सरकारको ध्यानकर्षण गराएका छन् ।उनीहरुले मृतकले पाउने बिमालगायतका अन्य सुविधाका लागि पहल गर्न सरकारलाई सुझाव दिए ।उनीहरुले भूकम्पपीडित जनतालाई आवास निर्माण रकम द्रुतगतिमा वितरण गर्नसमेत माग गरे ।यसरी आफ्नो धारणा राख्ने सांसदहरुमा शिवचन्द्र चौधरी, शेषनाथ अधिकारी, सरस्वती वजिमिया, सरुवाखान हलुवाई, हितराज पाण्डे, सिद्धिलाल सिंह, सूर्यप्रकाशवाला राई, सञ्जयकुमार गौतम, हरिबहादुर राजवंशी, ज्ञानकुमारी छन्तेल हुन् । राससफाइल फोटो
