राजपाका कार्यकर्ता साधारण तारेखमा छुटे

जिल्ला प्रहरी कार्यालय मोरङका प्रहरी नायव उपरीक्षक योगेन्द्रसिंह थापाले नियन्त्रणमा राखिएका राजपाका कार्यकर्तालाई हाजिर हुने शर्तमा बुधबार रिहा गरिएको जानकारी दिए ।

गत शक्रबार क्षेत्रीय निर्वाचन कार्यालय विराटनगरमा ताला लगाउन पुगेकाबेला उनीहरु पक्राउ परेका थिए । प्रहरीले उनीहरुलाई सार्वजनिक मुद्दा लगाएको थियो ।

क्षेत्रीय निर्वाचन कार्यालयमा ताला लगाउन पुगेका राजपाका मोरङ संयोजक मोहम्मद कादिर, राधे कामत, रमानन्द साह, लक्ष्मीरमण झा र महिला नेत्री मुन्नी कर्णसहित १४ जना स्थानीय नेता–कार्यकर्तालाई प्रहरीले नियन्त्रणमा लिएको थियो ।
