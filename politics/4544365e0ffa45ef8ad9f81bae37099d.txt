तमलोपाको पदाधिकारी चयनमा विवाद, केन्द्रीय समिति टुंगो नलगाइ महाधिवेशन सकियो

हरि शर्मा (इमेज)नवलपरासी, असार ९ । पदाधिकारी र सदस्य चयनमा विवाद भएपछि तराई मधेस लोकतान्त्रिक पार्टी (तमलोपा)को प्रथम महाधिवेशन केन्द्रीय समितिको टुंगो नै नलगाइ विहीबार सकिएको छ ।विवादित पदको टुंगो लगाउन नवनिर्वाचित अध्यक्ष महन्थ ठाकुरसहित तीनजनालाई जिम्मेवारी दिइएको छ । जसमा वरिष्ठ उपाध्यक्ष हृदयेश त्रिपाठी र उपाध्यक्ष बृजेशलाल दास छन् । उनीहरु अध्यक्षसँगै निर्विरोध भएका हुन् ।त्यस्तै, कोषाध्यक्षमा अनिता यादव निर्विरोध निर्वाचित भएकी छन् ।केन्द्रीय समिति चयन हुन नसके पनि विधान संशोधन मस्यौदा, राजनीतिक प्रतिवदेन र नीति तथा कार्यक्रम भने बन्दसत्रले पारित भएको छ ।निर्विरोध नेतृत्व चयनका लागि नेताहरु बुधबार रातिसम्म कसरतमा लागे पनि उम्मेदवारहरुले आफ्ना अडान नछाडेपछि सहमति हुन नसकेको हो ।निर्वाचनमा दुई महामन्त्रीका लागि चार र दुई सहमहामन्त्रीका लागि १० जनाको उम्मेदवारी परेको थियो ।त्यस्तै, आरक्षिततर्फ चार मुस्लिममा १३, पाँचजना महिलामा २२, तीन दलितमा १२ जनाको उम्मेदवारी परेको थियो ।३१ जना खुलातर्फको केन्द्रीय सदस्यका लागि ४७ जनाको उम्मेदवारी परेको थियो ।
