मंसिरमा स्थानीय निर्वाचन गराउन सम्भव : उपप्रम थापा

पोखरा, असार १० । उपप्रधानमन्त्री तथा स्थानीय विकासमन्त्री कमल थापाले स्थानीय निकायको निर्वाचन गराउन सरकार तयार रहेको बताएका छन् ।राप्रपा नेपाल कास्कीको तेस्रो जिल्ला अधिवेशनको शुक्रबार पोखरामा उद्घाटन गर्दै उनले स्थानीय निकाय पुनःसंरचना आयोगले भदौभित्रै प्रतिवेदन दिने भएकाले मंसिरमा निर्वाचन गराउन सम्भव हुने बताए ।बहुदलीय प्रजातन्त्र आगमनपछिका २५ वर्षमा २३ ओटा सरकार बनेको भन्दै उनले ‘एक–एक वर्षमा प्रधानमन्त्री फेर्दै जाने हो भने नेपालकोबारेमा विश्वमा कस्तो सन्देश जान्छ ?’ भन्ने प्रश्नसमेत गरे ।
