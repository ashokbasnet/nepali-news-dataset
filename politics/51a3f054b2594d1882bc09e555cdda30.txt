०७४ सालमा आमचुनाव गराएपछिमात्रै सरकार परिवर्तन हुन्छ : प्रधानमन्त्री

राजाराम गौतम (इमेज)काभ्रे, जेठ २४ । प्रधानमन्त्री केपी शर्मा ओलीले अर्को आमचुनाव गराएपछिमात्रै वर्तमान सरकार परिवर्तन हुने दाबी गरेका छन् ।काठमाडौं विश्वविद्यालयको ७२औं सिनेट बैठकमा सहभागी भएपछि सोमबार काभ्रेको धुलिखेलमा सन्चारकर्मीहरुसँग कुरा गर्दै उनले २०७४ सालको माघमा चुनाव गराएपछिमात्र यो सरकार परिर्वतन हुने जिकिर गरे ।त्यसअघि, विश्वविद्यालयको बैठकमा प्रधानमन्त्री ओलीले काठमाडौं विश्व विद्यालयबाट अन्य विश्व विद्यालयहरुले पनि सिक्नुपर्ने बताए ।प्रधानमन्त्रीको अध्यक्षतामा बसेको बैठकले आर्थिक वर्ष २०७१/७२ को लेखापरीक्षण प्रतिवेदन, २०७२/७३ को प्रगति विवरण स्वीकृत गर्नुका साथै आर्थिक वर्ष २०७३/७४ को कार्यक्रम तथा बजेट पारित गरेको विश्वविद्यालयका उपकुलपति रामभक्त माकाजूले जानकारी दिए ।
