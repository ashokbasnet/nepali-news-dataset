जसरी पनि सत्तामा पुग्ने संकीर्ण स्वार्थ त्याग्नोस् : उपप्रम मैनाली

पोखरा, असार ७ । उपप्रधान एवं महिला, बालबालिका र समाजकल्याणमन्त्री सीपी मैनालीले जसरी पनि सत्तामा पुग्ने संकीर्ण स्वार्थ त्याग्न सबै दल र नेताहरुलाई आग्रह गरेका छन् ।मंगलबार पोखरामा पश्चिमाञ्चल क्षेत्रीय अस्पतालको हातामा लायन्स मुटुरोग उपचार केन्दको शुभारम्भ गर्दै उनले सत्तामा पुग्न सधैं षडयन्त्र गरिरहने प्रवृत्तिले देशमा राजनीतिक अस्थिरता बढ्ने बताए ।लायन्स अन्तर्राष्ट्रिय फाउन्डेसनको आर्थिक सहयोग तथा पोखरा उद्योग वाणिज्य संघ र लायन्स डिष्ट्रिक्ट ३२५ बी १ को सहकार्यमा उपचार केन्द्रमा करिब एक करोड ५० लाख रुपैयाँ बराबरको अत्याधुनिक मेसिन जडान गरिएको छ ।
