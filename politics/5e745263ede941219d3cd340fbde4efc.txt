जमिन दिँदैमा सुकुम्बासी–भूमिहीनका समस्या समाधान हुँदैन : गौतम

काठमाडौं, जेठ ११ । नेकपा एमालेका उपाध्यक्ष बामदेव गौतमले जमिन वितरण गर्दैमा सुकुम्बासी तथा भूमिहीनका समस्या समाधान नहुने बताएका छन् ।राष्ट्रिय भूमि अधिकार मन्चले मंगलबार एमाले मुख्यालय धुम्बाराहीमा गरेको कार्यक्रममा उनले जमिनमा व्यक्तिको स्वामित्व कायम रहँदासम्म समस्या यथावत् रहने जिकिर गरे ।कार्यक्रममा राष्ट्रिय भूमि अधिकार मन्चले भूमि अधिकारबाट बन्चित हलिया, गोठाला, बालीघरे,  हरुवा, चरुवा र कमलरीलगायतका परिवारलाई आवास, रोजगारी र जमिनसहित पुनःस्थापना गर्नुपर्नेलगायतका १६ बुँदे माग पेश गरेको थियो ।
