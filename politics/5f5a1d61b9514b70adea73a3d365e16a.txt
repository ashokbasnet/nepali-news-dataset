कम्युनिष्टहरुले मधेसी, मुस्लिम, जनजातिको अधिकार सखाप पार्छन् : देउवा

आसन्न निर्वाचनमा कम्युनिष्टहरुलाई भोट नदिन आग्रह गर्दै देउवाले मधेसी, मुस्लिम तथा दलित जनजातिहरुको अधिकार कम्युनिष्टहरुले सखाप पार्ने आरोप पनि लगाए ।

मंगलबार कपिलवस्तुको सदरमुकाम तौलिहवामा कांग्रेसको चुनावीसभालाई सम्बोधन गर्दै उनले ‘कम्युनिष्टहरुको सरकार बन्नै हुँदैन’–भने ।

कम्युनिस्ट शासन संसारबाटै समाप्त भइसकेकाले आफूहरुको सरकार आएमा विदेशी लगानी भित्रिनेसमेत उनको भनाइ थियो ।

सभालाई सम्बोधन गर्दै नेपाली कांग्रेसका वरिष्ठ नेता रामचन्द्र पौडेलले कम्युनिष्टहरुको भुलभुलैयामा नपर्न जनतालाई आग्रह गर्दै अधिकनायकवादको अन्त्य कांग्रेसले गर्ने जिकिर गरे ।

सभामा कांगे्रस महामन्त्री डा. शशांक कोइराला, कांग्रेस नेता बालकृष्ण खाँणलगायत सहभागी थिए ।
