राजपाले मधेसी जनताको भावनामाथि खेलबाड गर्‍यो : खनाल

फाइल फोटोइलाम नगरपालिका–५ स्थित सुम्वेकमा बुधबार आयोजित चुनावीसभामा उनले भने–‘प्रदेश नम्बर–२ का मधेसी जनताको भावनाविपरीत राजपाले चुनावको मिति सार्न लगाएको हो । राजपाले मधेसी जनताको भावनामाथि खेलबाड गर्‍यो, जनताको निर्वाचनको अधिकार कुन्ठित गर्‍यो ।’

निर्वाचनपछि एमाले मुलुककै पहिलो पार्टी हुने दाबी गर्दै उनले ‘एमालेको पहलमा संविधान जारी भएकाले लोकतन्त्रको सुदृढीकरण र आर्थिक समृद्धिका लागि पनि एमालेको नेतृत्व आवश्यक छ’–भने ।

वरिष्ठ नेता खनालले हत्या, हिंसा र आन्दोलनको युग समाप्त भएर अब मुलुक नयाँ चरणमा प्रवेश गरेको उल्लेख गर्दै आर्थिक समृद्धितर्फ अघि बढ्न इलामबाटै सुरूआत गर्नुपर्नेमा जोड दिए । रासस
