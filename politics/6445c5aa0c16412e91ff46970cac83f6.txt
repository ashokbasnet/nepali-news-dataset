माओवादी केन्द्रद्धारा ९ सदस्यीय पार्टी हेडक्वाटर घोषणा, को–को परे ?

काठमाडौं, जेठ १० । नेकपा माओवादी केन्द्रले ९ सदस्यीय पार्टी हेडक्वाटर घोषणा गरेको छ ।सोमबार काठमाडौंमा सम्पन्न केन्द्रीय समितिको बैठकले पार्टीलाई तत्काल बहुपदीय प्रणालीमा नलगी हेडक्वाटर बनाउने निर्णय गरेको हो ।हेडक्वाटरमा अध्यक्ष पुष्पकमल दाहाल, नारायणकाजी श्रेष्ठ, कृष्णबहादुर महरा, रामबहादुर थापा, तिलक परियार, मातृका यादव, देव गुरुङ, जयपुरी घर्ती र मणि थापा रहेका छन् ।बैठकले जेठ महिनाभर जिल्लाहरुमा एकता भेला र काठमाडौंमा शक्ति प्रदर्शन गर्ने निर्णय गरेको छ । त्यसपछि मात्रै पार्टीलाई बहुपदमा जाने सहमति भएको छ ।केन्द्रीय समितिको बैठकले अध्यक्ष पुष्पकमल दाहालले प्रस्तुत गरेको पाँच उपाध्यक्ष, एक महासचिव र तीन सचिव बनाउने प्रस्ताव पारित गरेको छ ।

फाइल फोटो
