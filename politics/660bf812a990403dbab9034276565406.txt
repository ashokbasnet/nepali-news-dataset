सहमतिको सकस, संसद बैठक बस्न सकेन, के भन्छन् नेता ?

काठमाडौं, असार १४ । सहमतिका लागि भन्दै व्यवस्थापिका–संसदको बैठक मंगलबार पनि सूचना टाँसेर स्थगित गरिएको छ ।मंगलबार अपराह्न साढे ३ बजेका लागि बोलाइएको बैठक सूचना टाँसेर बुधबार ११ बजेसम्मका लागि स्थगित गरिएको हो ।प्रमुख प्रतिपक्षी नेपाली कांग्रेसले राखेका मागहरुको सम्बोधन गर्ने प्रयासका लागि भन्दै प्रमुख दलका शीर्ष नेताहरुबीच भएको बैठक पनि सहमतिमा पुग्न सकेन ।शीर्ष नेताहरु र कार्यदलमा रहेका नेताहरुबीच छलफल भएपनि सहमति जुट्न सकेन । यद्यपि, नेताहरुले बुधबार बिहानसम्म पनि कोसिस गर्ने जनाएका छन् ।भूकम्पपीडितका लागि २ लाख रुपैयाँ एकैचोटी दिन नसक्ने भए कसरी व्यवस्थापन गर्ने भन्ने खाका ल्याउन सरकारलाई भनिएको तर सरकारले खाका पेस गर्न नसकेको कांग्रेस नेता प्रकाशशरण महतले बताए ।नेकपा एमालेका प्रमुख सचेत भानुभक्त ढकालले सहमतिका लागि प्रयास भइरहेको र सहमतिकोनजिक पुगेको दाबी गरे ।सभामुख ओनसरी घर्तीले नेताहरुले सहमतिका लागि प्रयास गरिरहेकाले बैठक स्थगित गर्नुपरेको बताइन् ।संसद बैठक बुधबार बिहान ११ बजेका लागि बोलाइएको छ ।

फाइल फोटो
