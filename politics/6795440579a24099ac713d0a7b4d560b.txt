कम्युनिष्ट पार्टी फुटेर होइन, जुटेर राष्ट्रियताका पक्षमा लाग्नुपर्छ : दाहाल

पार्टीको भ्रातृसंगठन योङ कम्युनिष्ट लिगको दोस्रो राष्ट्रिय सम्मेलनको बिहीबार राजधानीमा उद्घाटन गर्दै उनले ‘कम्युनिष्टबीच एकता गर्नुको विकल्प छैन’–भने ।

सबै कम्युनिष्ट पार्टी फुटेर होइन, जुटेर राष्ट्रियताका पक्षमा लाग्नुपर्ने उनको भनाइ थियो ।

आफ्नो पार्टीको सम्पूर्ण शक्ति प्रदेश नम्बर–२ को स्थानीय तह निर्वाचनमा केन्द्रित भएको भन्दै दाहालले आफ्नो ठाउँबाट भूमिका खेल्न वाइसीएललाई आग्रह गरे ।

कार्यक्रममा पार्टी उपाध्यक्ष नारायणकाजी श्रेष्ठले पार्टीलाई वैचारिक शक्ति केन्द्र बनाउनुपर्ने बताए ।

पछिल्ला दिनमा पाटीमा वैचारिक विचलन आएको भन्दै उनले संगठन निर्माणमा लाग्न आग्रह गरे ।

शनिबारसम्म चल्ने सम्मेलनले नयाँ नेतृत्व चुन्नेछ ।

नेतृत्वका लागि रामप्रसाद सापकोटा, लक्ष्मी चौलागाइँ र दीपक देवकोटाबीच प्रतिस्पर्धा हुने जनाइएको छ ।
