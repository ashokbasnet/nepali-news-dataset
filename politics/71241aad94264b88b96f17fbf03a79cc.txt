सशस्त्रद्वन्द्वबारे जान्न चाहनेहरुको लागि ‘अंश’ महत्वपूर्ण सामग्री : दाहाल

पूर्वप्रधानमन्त्री एवं माओवादी केन्द्रका अध्यक्ष पुष्पकमल दाहाल र पत्रकार महासंघका अध्यक्ष डा. महेन्द्र विष्टलगायतले पुस्तकको विमोचन गरेका हुन् ।

‘अंश’मा पत्रकार मगरले समाचार संकलनकोक्रममा देखे–भोगेका विविध घटना र अनुभवलाई समेटेका छन् ।

लामो समयसम्म वामपन्थी राजनीति र विशेषगरी माओवादी सशस्त्रद्वन्द्वबारे रिपोर्टिङ गरेका मगरको पुस्तकले नेपालको राजनीति, सशस्त्रद्वन्द्व र शान्ति–प्रक्रियाका विविध पक्षबारे बुझ्न सहयोग पुग्ने अपेक्षा गरिएको छ ।

पुस्तक विमोचनमा माओवादी केन्द्रका अध्यक्ष दाहालले सशस्त्र संघर्षकोबारेमा जान्न चाहनेहरुको लागि ‘अंश’ महत्वपूर्ण सामग्री भएको बताए ।

उनले सशस्त्रद्वन्द्वबारे यर्थाथपरक विश्लेषण आवश्यक भएकोमासमेत जोड दिए ।

कार्यक्रममा पत्रकार महासंघका अध्यक्ष विष्टले पत्रकारिता र राजनीतिमा चासो हुनेहरुका लागि पुस्तक उपयोगी हुने विश्वास व्यक्त गरे ।

पुस्तकको पत्रकारहरु युवराज घिमिरे, नारायण वाग्ले, सूर्य थापा, गुणराज लुइँटेल र गोविन्द आचार्यलगायतले समीक्षा गरेका थिए ।
