उपप्रधानमन्त्री निधिलाई एमाले सचिवको सुझाव– ‘मोर्चातिर स्थायी सरुवा हुनुस्’

उपप्रधानमन्त्री तथा गृहमन्त्री निधिले राज्य व्यवस्था समितिको आइतबारको बैठकमा व्यक्त गरेको धारणालाई आधार बनाएर एमाले सचिव भट्टराईले उनलाई यस्तो सुझाव दिएका हुन् ।

निधिले समितिको बैठकमा मधेसी मोर्चालाई सहमतिमा ल्याएर दुई चरणमा स्थानीय तहको निर्वाचन गर्न सकिने बताएका थिए । सोमबार ट्वीट गर्दै उनले निधिलाई नेपाली कांग्रेसबाट मोर्चातिर काजमा जानुभन्दा स्थायी सरुवा हुनु नै राम्रो हुने बताएका हुन् ।

एमाले सचिव भट्टराईले ट्वीट गरेका छन्, ‘निधिजी, नेकाबाट मोर्चातिर काजमा जानुभन्दा स्थायी सरुवा हुनु नै राम्रो होइन र ? कथनी र करनी छुट्याउन दर्शकलाई सकस त हुने थिएन नि !’
