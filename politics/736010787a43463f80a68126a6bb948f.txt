कांग्रेस संसदीय दलको निर्वाचनः पौडेलले डाके भेला

काठमाडौं, चैत १५ । नेपाली कांग्रेसको संसदीय दलको नेता छनोटकोक्रम अघि बढेपछि नेता रामचन्द्र पौडेलले आफूनिकट केन्द्रीय सदस्य तथा सांसदहरुको भेला आयोजना गरेका छन् ।सोमबार बोहोराटारस्थित आफ्नै निवासमा डाकिएको भेलाका सहभागीहरुले पौडेललाई संसदीय दलको नेतृत्व लिन आग्रह गरेका थिए ।भेलामा बोल्ने अधिकांश सांसदहरुले उचितरुपमा जिम्मेवारी बाँडफाँड नभएसम्म पार्टीभित्र एकता कायम हुन नसक्ने भन्दै सर्वसम्मत्रुपमा दलको नेतृत्वका लागि सभापति शेरबहादुर देउवासँग छलफल गर्नपनि पौडेललाई आग्रह गरेका छन् ।पौडेलले सभापति देउवालाई भेटेर सहयोगका लागि आग्रह गरेपनि ठोस जवाफ नदिएको बताए ।बैठकमा सहभागी नेता दिलेन्द्रप्रसाद वडूले पार्टीलाई एकजुट बनाउन पौडेललाई संसदीय दलको नेता बनाउनुको विकल्प नभएको जिकिर गरे ।पौडेलसँगै सभापति देउवा पनि संसदीय दलको नेता बन्ने तयारीमा लागेका छन् ।देउवाले पौडेललाई दुईपटक भेटेर संसदीय दलमा आफूलाई सहयोग गर्न आग्रह गरिसकेका छन् ।कांग्रेस संसदीय दलको निर्वाचन यही चैत २४ गते हुँदैछ ।
