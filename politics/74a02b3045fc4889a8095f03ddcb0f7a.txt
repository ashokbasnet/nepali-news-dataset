दुई वर्षभित्र नेपालमै पेट्रोल उत्पादन, केही बुद्धिजीवीहरुबाट हैरान भइसकें : प्रधानमन्त्री (भिडियोसहित)

काठमाडौं, जेठ ६ । प्रधानमन्त्री केपी शर्मा ओलीले आगामी दुई वर्षभित्र देशभित्रै पेट्रोल उत्पादन हुने दाबी गरेका छन् ।विहीबार राजधानीमा प्रेस चौतारीको महाधिवेशनको उद्घाटन गर्दै उनले अब पेट्रोलका लागि दक्षिण र उत्तरको भरपर्नु नपर्ने जिकिर गरे ।नवलपरासीमा फलामखानी उत्खनन् भइरहेको प्रसंग जोड्दै प्रधानमन्त्री ओलीले एउटा फलामखानीबाट १० खर्ब रुपैयाँभन्दा बढी आम्दानी हुने भन्दै आगामी आर्थिक वर्षमा आर्थिक बृद्धिदर ६ दशमलव ५ पुर्‍याउने प्रधानमन्त्रीको घोषणा थियो ।आफ्नो विकासको अभियानबाट बुद्धिजीबीहरु छट्पटाएको टिप्पणी गर्दै उनले आफू जनताबाट नभइ केही बुद्धिजीवीहरुबाट हैरान भएको गुनासो गरे ।कार्यक्रममा यस वर्षको ह्रदयचन्द्र सिंह पत्रकारिता पुरस्कार पत्रकार शिव गाउँले र अग्निशिखा पत्रकारिता पुरस्कार मकवानपुरका पत्रकार देवराज रिमाललाई प्रदान गरिएको थियो ।दुई दिनसम्म चल्ने महाधिवेशनले सो संगठनको नयाँ नेतृत्वसमेत चयन गर्नेछ ।

भिडियो हेर्नुहोस्
