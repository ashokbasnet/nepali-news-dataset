२८ वर्षे उमेर हदबन्दी सच्याएर स्ववियु निर्वाचन गर्न नेविसंघको माग

नेविसंघ केन्द्रीय समितिको निर्णय सार्वजनिक गर्न बुधबार राजधानीमा आयोजित पत्रकार सम्मेलनमा सो संगठनका अध्यक्ष नैनसिंह महरले २८ वर्षे उमेर हदबन्दी सच्याएर आगामी फागुन १४ गते निर्वाचन गर्न माग गरे ।

उनले समानुपातिकतर्फको पदाधिकारी समानुपातिक सूचीबाटमात्रै गर्नुपर्ने प्रावधान अवैज्ञानिक भएको भन्दै त्यसलाई पनि सच्याउनुपर्ने बताए ।

नेविसंघले स्ववियु निर्वाचन सम्पन्न गर्नका लागि सात हजार एक सदस्यीय समिति गठन गरेको पनि सो अवसरमा जानकारी दिइयो ।
