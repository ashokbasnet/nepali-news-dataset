‘महेन्द्रको राष्ट्रवाद र बीपीको मेलमिलापको नीति नै राप्रपा नेपालको मार्गदर्शक सिद्धान्त’

काठमाडौं, असार ९ । राष्ट्रिय प्रजातन्त्र पार्टी नेपालका अध्यक्ष कमल थापाले संविधानका कतिपय विषयमा विमति हुँदाहुँदै पनि यसलाई स्वीकार गरेर अघि बढ्नुनको विकल्प नभएको बताएका छन् ।विहीबार राजधानीमा राष्ट्रिय प्रजातान्त्रिक युवक संगठन नेपालको तेस्रो महाधिवेशनको उद्घाटन गर्दै थापाले विमतिका बाबजुद् संविधानलाई स्वीकार्दै सरकारमा सहभागी भएको बताए ।उनले राजा महेन्द्रको राष्ट्रवाद र बीपी कोइरालाको राष्ट्रिय मेलमिलापको नीति नै आफ्नो पार्टीको मार्गदर्शक सिद्धान्त भएको पनि बताए ।उपप्रधानमन्त्रीसमेत रहेका अध्यक्ष कमल थापाले यो संविधान काम लाग्दैन भन्नेहरुलाई बल पुग्नेखालको गतिविधि नगर्न पनि पार्टी कार्यकर्तालाई आग्रह गरे ।
