फोरम लोकतान्त्रिकको ४२ सदस्यीय केन्द्रीय कार्यसमिति सर्वसम्मत चयन

विराटनगर, वैशाख २३ । मधेसी जनअधिकार फोरम लोकतान्त्रिकको विराटनगरमा आयोजित प्रथम महाधिवेशनले ४२ सदस्यीय केन्द्रीय कार्यसमिति सर्वसम्मत ढंगले चयन गरेको छ ।पार्टी महाधिवेशनको तेस्रो दिन विहीबार खुलातर्फ २१ र आरक्षिततर्फ २१ गरी ४२ स्थानका लागि ९७ जना आ–आफ्ना उम्मेदवारी दर्ता गराएका थिए ।केन्द्रीय समितिको बैठकले विजयकुमार गच्छदारलाई सदस्यहरु चयन गर्न सर्वसम्मत अधिकार दिएपछि ४२ सदस्य छनोट गरिएको पार्टी प्रवक्ता सुनील रञ्जन सिँहले जानकारी दिए ।यसअघि, पार्टीको अध्यक्ष पदमा बुधबार पार्टी अध्यक्ष विजयकुमार गच्छदारको एकमात्र उम्मेदवारी परेपछि गच्छदार निर्विरोध निर्वाचित भएका थिए ।निर्वाचित सदस्यले विहीबार अपराह्न सपथग्रहणसमेत गरेका छन् ।
