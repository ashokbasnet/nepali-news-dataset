कांग्रेसको संसद अवरुद्ध अनुचित : सन्चारमन्त्री

काठमाडौं, असार ११ । सन्चारमन्त्री शेरधन राईले राष्ट्रिय सहमतिको सरकार गठनका लागि वर्तमान सरकार बाधक नबन्ने बताएका छन् ।शनिबार राजधानीमा भएको साक्षात्कारमा उनले राष्ट्रिय सहमतिको सरकारको नेतृत्वबारे हुने सहमति पनि आफूहरुलाई मान्य हुने बताए ।मन्त्री राईले सरकार फेरबदल गर्न आधार चाहिने भन्दै संविधानको कार्यान्वयन, भूकम्पपछिको पुनःनिर्माण र निर्वाचनका लागि सबै पार्टीहरु एकठाउँमा उभिनुपर्ने पनि बताए ।राष्ट्रिय समस्या समाधान गरेर चुनाव गर्नुपर्ने बेला नेपाली कांग्रेसले आफ्नै नेतृत्वको सरकारले बनाएको कार्यविधिअनुसार भएको कामको विरोध गरेर संसद अवरुद्ध गर्नु उचित नभएको उनको भनाइ थियो ।
