राजदूत फिर्ता गर्ने निर्णय जघन्य भूल : कोइराला

काभ्रे, वैशाख २५ । नेपाली कांग्रेसका नेता डा. शेखर कोइरालाले भारतका लागि नेपालका राजदूत दीपकुमार उपाध्यायलाई फिर्ता बोलाएर सरकारले ‘जघन्य भूल गरेको’ बताएका छन् ।सरकार कांग्रेससँग प्रत्यक्ष मूठभेडमा उत्रेको भन्दै उनले राजदूत फिर्ता गर्ने निर्णयको विषयमा निकै महँगो मूल्य चुकाउनुपर्ने चेतावनीसमेत दिए ।नेपाली कांग्रेस धुलिखेलले शनिबार धुलिखेलमा गरेको शुभकामना आदान–प्रदान तथा कार्यकर्ता प्रशिक्षण कार्यक्रमलाई सम्बोधन गर्दै उनले राजदूत फिर्ता बोलाएर सरकारले अराजकताको पराकास्ठ प्रस्तुत् गरेको आरोप पनि लगाए ।अपवित्र गठबन्धनको वर्तमान सरकार इतिहासकै असफल र कमजोर बनेको उनको भनाइ थियो ।कोइरालाले सरकार परिवर्तनको खेलमा लागेर कांग्रेसले कुनै गल्ती नगरेको पनि स्पस्ट पारे ।
