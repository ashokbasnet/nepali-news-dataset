पोखराको पिएन क्याम्पसबाहेक अन्य पाँच क्याम्पसमा आज निर्बाचन

उम्मेद्वारको मनोनयन दर्ता भएर फागुन १४ गते नामावली प्रकाशित हुँदा अज्ञात समूहले क्याम्पसको विज्ञान संकायको प्रशासनिक भवन तोडफोड गरी विद्यार्थी परिचय पत्र चोरिएपछि निर्वाचन बिथोलिएको हो ।

पोखराका अरु पाँच क्याम्पसमा भने मतदान हुँदैछ । पश्चिमाञ्चल ईन्जिनियरिङ क्याम्पस, नर्सिङ क्याम्पस, वनविज्ञान अध्ययन संस्थान, जनप्रिय क्याम्पस र विध्यवासिनी संस्कृत विद्यापीठमा विवादकै बीच निर्वाचन गर्न लागिएको हो ।

सबै क्याम्पसमा बिहान ८ देखि साँझ ५ बजेसम्म मतदान हुने छ । चुनावलाई हेरेर सुरक्षा व्यवस्था पनि कडा बनाइएको छ ।

त्रिवि कार्यकारी परिषद्का अनुसार ३ हजारदेखि माथि मतदाता रहेका क्याम्पसमा २१ जना, १ हजारदेखि ३ हजारसम्म मतदाता रहेको क्याम्पसमा १९ सदस्यीय, २०१ देखि हजारसम्म विद्यार्थी मतदाता रहेका क्याम्पसमा १५ सदस्यीय र २०० कम विद्यार्थी मतदाता रहेका क्याम्पसमा ११ सदस्यीय स्ववियु गठन हुनेछ ।
