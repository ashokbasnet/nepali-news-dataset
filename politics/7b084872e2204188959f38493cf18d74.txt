बानेश्वरमा गठबन्धनको विरोधसभा

काठमाडौं, जेठ ७ । मधेसी मोर्चासहितको संघीय गठबन्धनले शुक्रबार काठमाडौंको नयाँ बानेश्वरमा विरोधसभा गरेको छ ।बानेश्वरबाट सुरु भएको विरोधजुलुस बिजुलीबजार, बबरमहल र माइतीघर हुँदै फेरि बानेश्वर पुगी विरोधसभामा परिणत भएको थियो ।जुलुसमा सहभागी प्रदर्शनकारीहरुले सरकारविरोधी नाराबाजीसमेत गरेका थिए ।सहभागी नेताहरुले माग पूरा नभएसम्म देशव्यापी आन्दोलन जारी राख्ने बताए ।राजधानीकेन्द्रित आन्दोलन गर्ने भन्दै सुरु गरिएको आन्दोलन फेरि १० दिन थपिएको हो ।
