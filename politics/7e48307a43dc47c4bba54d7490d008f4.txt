९ बुँदे सहमतिलाई नीति तथा कार्यक्रममा समेटिएन : पुन, रातारात ल्याइयो : श्रेष्ठ

काठमाडौं, वैशाख २७ । सरकारको नीति तथा कार्यक्रम सस्तो लोकप्रियताबाट प्रेरित भएको आरोप सत्ता साझेदार तथा प्रतिपक्षी दलका नेताहरुले लगाएका छन् ।सोमबार राजधानीमा आयोजित कार्यक्रममा पूर्वअर्थमन्त्री वर्षमान पुनले एमालेले एमाओवादीसँग गरेको ९ बुँदे सहमतिलाई सरकारको नीति तथा कार्यक्रममा नसमेटिएको गुनासो गरे ।यस्तै, कांग्रेस नेता चिनकाजी श्रेष्ठले नीति तथा कार्यक्रम सरकारले कसैसँग सल्लाह नगरी रातारात ल्याएको आरोप लगाए ।कार्यक्रममा सद्भावनाका नेता लक्ष्मणलाल कर्णले संविधानबमोजिमको संरचना नै खडा नभइ नीति तथा कार्यक्रम कार्यान्वयन नहुने धारणा राखे ।सरकारका प्रवक्ता एवं सन्चारमन्त्री शेरधन राईले भने यो नीति तथा कार्यक्रम जनमुखी रहेको र सन्तुलित विकासको अवधारणालाई ध्यानमा राखेर ल्याइएको दाबी गरे ।
