‘भाइ’सँग शपथ लिनुपर्ने भयो : ओली

शनिबार नयाँबानेश्वरस्थित संघीय संसद भवनमा बसेको एमाले र माओवादी केन्द्रका निर्वाचित सांसदहरुको संयुक्त बैठकमा उनले यस्तो बताएका हुन् ।

आइतबार हुने संघीय सांसदको शपथग्रहणमा आफूभन्दा कम उमेरका व्यक्तिले शपथ खुवाउन लागेको भन्दै प्रधानमन्त्री ओलीले ‘हिजोसम्म राजपा नेपालका महेन्द्रराय यादवलाई आफूले ‘भाइ’ भन्ने गरेको तर नागरिकताको आधारमा उहाँ ज्येष्ठ सदस्य भएर सबैलाई शपथ खुवाउँदै हुनुहुन्छ’–भने ।

यथार्थभन्दा नागरिकतामा बढी उमेर भएकाले त्यस्तो भएको उनले बताए ।

कान्छा व्यक्तिलाई बढी उमेरको भन्दै उनीबाट शपथ लिनुले नै देश कस्तो रहेको भन्ने संकेत गर्ने प्रधानमन्त्री ओलीको भनाइ थियो ।

नेता रायको वास्तविक उमेर ६३ वर्ष हो । तर, नागरिकतामा ८० वर्ष भएका कारण उनी प्रतिनिधिसभाका ज्येष्ठ सदस्य बन्न पुगेका छन् ।

प्रधानमन्त्री ओलीको जन्म वि.सं. २००८ साल फागुन ११ गते भएको थियो ।
