राष्ट्रिय सहमतिबिना निर्वाचन असम्भव : दाहाल 

ध्रुव भट्टराई (इमेज)विराटनगर, असार ४ । नेकपा माओवादी केन्द्रका अध्यक्ष पुष्पकमल दाहालले राष्ट्रिय सहमतिबिना चुनाव सम्भव नहुने बताएका छन् ।शनिबार विराटनगर विमानस्थलमा सन्चारकर्मीहरुसँग कुरा गदै दाहालले संविधान कार्यान्वयन गर्दै मुलुकलाई सहजमार्गमा पुर्‍याउन चुनाव अपरिहार्य भएपनि राष्ट्रिय सहमतिबिना सम्भव नहुने बताएका हुन् ।निर्वाचन गराउन सरकारले सबै पक्षलाई साथमा लिएर जानुपर्ने भन्दै उनले सामान्य छलफलबाटमात्र नहुने स्पस्ट पारे ।सत्तापक्ष, प्रतिपक्ष र मधेसी मोर्चासमेतको सहयोगबाटमात्र चुनाव गर्न सकिने उनको भनाइ थियो ।अध्यक्ष दाहालले एक महिनाभित्र राष्ट्रिय सहमति बन्ने सम्भावना रहेको पनि बताए ।उनले राष्ट्रिय सहमतिको सरकार र निर्वाचनको विषय एकैसाथ टुंगिनसक्ने बताए ।अर्को एक प्रसंगमा अध्यक्ष दाहालले संविधान पुनर्लेखनको सम्भावना नरहेकोसमेत बताए ।संविधानमा आवश्यक संशोधन गर्न सकिने भएपनि पुनर्लेखनमा जानेबित्तिकै संविधान खारेजीमा जाने उनको भनाइ थियो ।
