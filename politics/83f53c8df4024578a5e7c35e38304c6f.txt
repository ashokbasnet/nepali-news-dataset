प्रधानमन्त्रीले दिए चुनौती–‘सहमतिको कागज भए देखाऊ’ (भिडियोसहित)

काठमाडौं, जेठ २१ । प्रधानमन्त्री केपी शमौ ओलीले सरकार परिवर्तनको विषयमा कुनै सम्झौता नभएको दोहोर्‍याएका छन् ।सार्वजनिक संस्थान कर्मचारी संगठनको नवौं महाधिवेशनलाई शुक्रबार सम्बोधन गर्दै प्रधानमन्त्री ओलीले सरकार परिवर्तनको विषयमा कुनै सहमति नभएको भन्दै त्यस्तो सहमति भएको कागज कसैसँग भए देखाउन चुनौती दिए ।आफ्नै पार्टीका नेताहरु झलनाथ खनाल र माधव नेपालप्रति लक्षित गर्दै प्रधानमन्त्री ओलीले ‘सरकारको लोकप्रियताका कारण मेरैले कुरा बुझ्न छाडिसके अरुले के ?’ भनेर प्रश्न गरे ।प्रधानमन्त्री ओलीले आफ्नै कार्यकालमा महासागरहरुमा पानीजहाज चल्ने योजना फेरि सुनाए ।कर्मचारी ट्रेड युनियनको निर्वाचनमा एमाले समर्थित ट्रेड युनियनले अत्याधिक बहुमत ल्याएको भन्दै अबको निर्वाचनहरुमा एमालेको मत त्योभन्दा बढी आउने दाबी गरे ।उनले आफ्नो सरकार ढाल्ने प्रयास भइरहे पनि त्यो सम्भव नभएको भन्दै त्यस बाटोमा नलाग्न सचेत गराए ।

भिडियो हेर्नुहोस्
