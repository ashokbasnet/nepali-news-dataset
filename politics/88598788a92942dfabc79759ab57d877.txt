चार पेसागत संगठनद्वारा वाम गठबन्धनलाई सहयोग गर्ने घोषणा

जनताले गाँस काटेर निष्पक्षरुपमा नागरिकको काम गर्न पालिएका कर्मचारीहरुले खुलेआमरुपमा दलका उम्मेदवारलाई समर्थन गर्ने घोषणा गरेका हुन् ।

बुधबार राजधानीमा संयुक्त कार्यक्रम गरी विभिन्न चारओटा पेसागत संगठनले आगामी निर्वाचनमा वाम गठबन्धनलाई सहयोग गर्ने घोषणा गरेका हुन् ।

यसरी घोषणा गर्नेमा नेपाल राष्ट्रिय कर्मचारी महासंघ, अखिल नेपाल ट्रेड युनियन महासंघ, नेपाल ट्रेड युनियन फेडेरेसन र पेसागत महासंघ नेपाल रहेका छन् ।

आगामी मंसिरमा हुने प्रदेशसभा र प्रतिनिधिसभा सदस्य निर्वाचनमा वाम गठबन्धनका उम्मेदवारलाई जिताउन इमान्दारीपूर्वक लाग्ने उनीहरुको भनाइ छ ।

मुलुकको समृद्धि र पेसाकर्मीको हक–अधिकारका लागि मुलुकमा वाम सरकार आवश्यक रहेको निचोड पनि उनीहरुको छ ।
