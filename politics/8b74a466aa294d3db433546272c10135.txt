मधेसकेन्द्रित दलद्वारा सदन बहिस्कार

फाइल फोटोसंसदको बैठक सुरु हुनेबित्तिकै सांसद अकवाल अमशद साहले मधेसी जनताको माग र भावनालाई सरकारले सम्बोधन गर्न नचाहेको र अधिकार दिन नचाहेको भन्दै गुनासो गरे ।

संविधान निर्माणको क्रमदेखि नै आफूहरुले उठाउँदै आएका मागमाथि पटक–पटक धोका भएको र सरकारले संसदमा प्रस्तुत् गरेको संविधान संशोधन प्रस्ताव अपूर्ण रहेको उनले बताए ।

उनको सो धारणालगत्तै मधेसकेन्द्रित दलका सांसदहरुले बैठक बहिस्कार गरेका थिए ।

निर्वाचनको वातावरण बनाउन आग्रह व्यवस्थापिका–संसदको बिहीबारको शून्य समयमा सांसदहरुले स्थानीय तथा राष्ट्रिय समस्याका विषयमा सदन र सरकारको ध्यानाकर्षण गराए ।

उनीहरुले सरकारबाट यही वैशाख ३१ गते स्थानीय तहको निर्वाचनको मिति घोषणा भइसकेको अवस्थामा राजनीतिक समस्या समाधान गरी निर्वाचनको वातावरण बनाउन आग्रह सबैसँग गरे ।

यसरी आग्रह गर्नेमा शिवचन्द्र चौधरी, सकलदेव सुतियार थिए । रासस
