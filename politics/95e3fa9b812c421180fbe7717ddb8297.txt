तराई–मधेसको खानेपानी समस्या समाधान हुन्छ : मन्त्री यादव

शनिबार नेपाली कांग्रेस बर्दिवासनगर कमिटीले आयोजना गरेको बधाइ तथा अभिनन्दन कार्यक्रमलाई सम्बोधन गर्दै मन्त्री यादवले तराई–मधेसमा वर्षेनि हुँदै आएको खानेपानीको समस्या निराकरण गर्नका लागि आफू तत्पर रहने स्थानीयवासीलाई विश्वास दिलाए ।

मन्त्री भएर पहिलोपटक गृहजिल्ला धनुषा जानेक्रममा बर्दिवासमा आयोजित सो कार्यक्रमलाई सम्बोधन गर्दै मन्त्री यादवले सरकारको नजर प्रदेश नम्बर–२ को स्थानीय तहको तेस्रो चरणको चुनावमा केन्द्रित रहेको बताए ।

उनले आगामी असोज २ गते हुने तेस्रो चरणको चुनावमा नेपाली कांग्रेस २ नम्बर प्रदेशमा प्रथम स्थान हासिल गरेर देशकै पहिलो पार्टी बन्ने दाबी गरे । रासस
