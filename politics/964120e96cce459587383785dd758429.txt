विरोधकैबीच एमालेको आमसभा, दुई/चारजनाले कालोझन्डा देखाउँदैमा भाग्दैनौं : ओली

सभालाई सम्बोधन गर्दै एमाले अध्यक्ष केपी शर्मा ओलीले आफूहरू मधेसविरोधी नभएको भन्दै दुई/चारजनाले कालोझन्डा देखाउँदैमा डराएर नभाग्ने बताए ।

‘एमाले पाहुना पार्टी नभइ मधेसको रैथाने हो’ भन्दै ओलीले मधेसी जनतालाई साथ लिएर एमाले अघि बढ्ने बताए ।

एमाले सरकारले सुरु गरेको विकासको लहरले अझ गति लिने भन्दै उनले ‘मधेसलाई छुटाएर कुनैपनि कार्यक्रम गर्न सकिँदैन’–भने ।

अबको निर्वाचनमा एमालेले स्पस्ट बहुमत ल्याउने उनको दाबी थियो ।

सभालाई एमाले वरिष्ठ नेता माधवकुमार नेपालले पनि सम्बोधन गरेका थिए ।

एमालेको आमसभा चलिरहँदा कार्यक्रमस्थलबाहिर भने मधेसी मोर्चाका कार्यकर्ताले प्रदर्शन गरेका थिए । सोक्रममा मोर्चाका कार्यकर्ता र प्रहरीबीच झडपसमेत भएको थियो ।

स्थिति नियन्त्रणमा लिन प्रहरीले लाठीचार्ज, अश्रुग्यास र गोलीसमेत चलाएको थियो ।

यो पनि पढ्नुहोस्
