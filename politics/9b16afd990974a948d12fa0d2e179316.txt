राष्ट्रिय सहमतिको सरकारमात्र अहिलेको सरकारको विकल्प : गच्छदार

काठमाडौं, असार ५ । मधेशी जनअधिकार फोरम लोकतान्त्रिकले वर्तमान सरकारको निरन्तरतामा जोड दिएको छ ।

पार्टी केन्द्रीय समितिको निर्णय सार्वजनिक गर्दै फोरम लोकतान्त्रिकले राष्ट्रिय सहमतिको सरकारमात्रै अहिलेको सरकारको विकल्प हुनसक्ने निश्कर्ष निकालेको हो ।

बैठकका निर्णय सार्वजनिक गर्न आइतबार राजधानीमा भएको पत्रकार सम्मेलनमा फोरम लोकतान्त्रिकका अध्यक्ष विजयकुमार गच्छदारले राष्ट्रिय सहमतिको सरकारमात्रै अहिलेको सरकारको विकल्प हुनसक्ने बताए ।उनले राष्ट्रिय सहमतिको सरकार निर्माणमा आफ्नो पार्टीले भूमिका खेल्ने पनि बताए ।

अध्यक्ष गच्छदारले आठ प्रदेश बनाउनुपर्ने पार्टीको मान्यता कायमै रहेको जानकारी दिए ।
