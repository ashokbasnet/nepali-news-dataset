 संसदबाट खुला विश्वविद्यालय विधेयक पारित

काठमाडौं, असार १६ । संसदबाट नेपाल खुला विश्वविद्यालय विधेयक २०७२ पारित भएको छ ।व्यवस्थापिका–संसदको विहीबारको बैठकले विधेयक पारित गरेसँगै नेपाल खुला विश्वविद्यालय स्थापनाको बाटो खुलेको छ ।शिक्षामन्त्री गिरिराजमणि पोखरेलले ‘नेपाल खुला विश्वविद्यालय विधेयक पारित गरियोस्’ भनेर राखेको प्रस्ताव बहुमतले पारित भएको सभामुख ओनसरी घर्तीमगरले घोषणा गरिन् ।मन्त्री पोखरेलले खुला विश्वविद्यालय विधेयक पारित भएपछि १० ओटा विश्वविद्यालय हुने र थप ७ ओटा विश्व विद्यालय स्थापनाको प्रक्रियामा रहेको बताए ।विधेयकमाथिको छलफलमा सांसदहरुले उठाएको प्रश्नको जवाफ दिँदै मन्त्री पोखरेलले विदेशीको सिको गरेर नभइ आवश्यकताकै कारण खुला विश्वविद्यालय स्थापना गर्नुपरेको बताए ।संसदबाट पारित यो विधेयक राष्ट्रपतिले प्रमाणीकरण गरेको ९१ दिनपछि कार्यान्वयनमा आउनेछ ।यसबाट निजामती कर्मचारी, प्रहरी, सेना, गृहिणीसहित विश्वविद्यालय जान नपाउनेहरुले घरमै बसेर पनि अध्ययन गर्न सक्नेछन् ।फाइल फोटो
