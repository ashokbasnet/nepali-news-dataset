माओवादी केन्द्रको केन्द्रीय सदस्य १००० जना ! 

काठमाडौं, जेठ १७ । ६९९ सदस्यीय केन्द्रीय समिति बनाएको नेकपा (माओवादी केन्द्र)ले अझै ३ सय थपेर हजार सदस्यीय बनाउने भएको छ । केन्द्रको सोमबार बस्ने बैठकले त्यस्तो निर्णय लिनेछ ।माओवादी केन्द्रको संगठनात्मक विधि र नेतृत्व प्रणालीबारे टुंगो लगाउन वर्षमान पुनको नेतृत्वमा गठित उच्चस्तरीय कार्यदलले यसको तयारी गरेको हो । जेठ ६ गते १० माओवादी समूह मिलेर बनेको माओवादी केन्द्रको केन्द्रीय समितिमा पर्नेमा अधिकांश कनिष्ट नेता रहेको भन्दै एकीकृत माओवादीबाट आएको पक्षले आक्रोस पोखेपछि पुनको कार्यदल दबाबमा परेको हो ।स्रोतका अनुसार पुन स्वयंले एकता प्रक्रियामा आउँदा अरु दलले केन्द्रीय समिति बढाएको तर एमाओवादीले नबढाएकोमा अध्यक्ष पुष्पकमल दाहालसँग असन्तुष्टि जनाएका छन् ।अहिल्यै सदस्य नथपिए दीर्घकालिन रुपमा आफ्नो पक्षको शक्ति कमजोर हुन जाने माओवादी केन्द्रको बुझाई छ । –कान्तिपुर दैनिकबाट
