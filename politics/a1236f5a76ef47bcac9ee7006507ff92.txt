ट्रकमा पेट्रोलबम हानियो, सहचालक गम्भीर घाइते

इमेज जिल्ला ब्यूरोकाठमाडौं, जेठ २७ । नेत्रविक्रम चन्द्र नेतृत्वको नेकपा माओवादीले गरेको नेपाल बन्दको प्रभाव देशका विभिन्न जिल्लाहरुमासमेत परेको छ ।बन्दका कारण धादिङ, चितवन, पोखरा, बुटवल, नवलपरासीलगायतका जिल्लाहरुमासमेत विहीबार बिहानैदेखि सार्वजनिक यातायातहरु सन्चालन हुन सकेका छैनन् ।ट्रकमा पेट्रोलबम प्रहार, सहचालक गम्भीर घाइतेबन्दको अवज्ञा गरेको भन्दै बन्दकर्ताले रौतहटको चाँदीखोला र पौराहीबीचको जंगलमा ट्रकमाथि पेट्रोलबम प्रहार गरेका छन् ।बम प्रहारबाट सहचालक बसन्त मगर गम्भीर घाइते भएका छन् । उनको अनुहार र हात जलेको छ ।चालक बलराम भण्डारीको हात र कपाल जलेको प्रहरीले जनाएको छ ।पाँचजनाको समूहद्धारा बम प्रहारसिरहाको मिर्चैयाबाट आँप बोकेर काठमाडौं आइरहेकोे ना६ख ४६१५ नम्बरको ट्रकमा पाँचजनाको समूहले बम प्रहार गरेको प्रहरीले जनाएको छ ।पोखराबाट ४२ जना पक्राउबजार बन्द गराउँदै हिँडेका ४२ जनालाई प्रहरीले पोखरा र लेखनाथबाट पक्राउ गरेको छ ।बन्द आह्वानकर्ता सडकमा नदेखिए पनि सवारी–साधन सन्चालन नहुँदा पोखराको बजार सुनसान जस्तै देखिएको छ । अत्यावश्यकीय सवारी–साधन भने सन्चालनमा छन् ।नवलपरासीमा आंशिक प्रभावनवलपरासीमा बन्दको प्रभाव आंशिकरुपमा परेको छ । बन्दका कारण बजार क्षेत्रका पसल व्यवसायहरु छिट्टफुट्टरुपमामात्र खुलेका छन् ।भारतीय मालबहाक ट्रक र यात्रुबहाक बसलाई प्रहरीले स्कर्टिङ गरेर गन्तव्यमा पुर्‍याएको छ ।पाँचथरमा दुईजना पक्राउपूर्वका मोरङ, झापा, पाँचथर, इलाम, ताप्लेजुङलगायतका जिल्लाहरुमा पनि बन्दको प्रभाव परेको छ ।पाँचथरमा जबर्जस्ती बजार बन्द गराउँदै हिड्ने नेकपा माओवादीको संगठन विभाग प्रमुखसहित दुईजनालाई प्रहरीले पक्राउ गरेको छ ।
