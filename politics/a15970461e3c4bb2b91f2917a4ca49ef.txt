राजपाकै समझदारीमा निर्वाचन सारिएको हो : निधि

फाइल फोटोमंगलबार बिहान चितवनमा पत्रकारसँग कुराकानी गर्दै उनले राजपाले २ र ५ नम्बर प्रदेशको निर्वाचन सार्न माग गरेको भएपनि कानुनी समस्याका कारण २ नम्बर प्रदेशकोमात्रै स्थानीय तहको निर्वाचन असोजमा सारिएको बताए ।

दोस्रो र तेस्रो चरणको स्थानीय तहको निर्वाचनमा कांग्रेस पहिलो शक्ति हुने दाबी गर्दै नेता निधिले असार १४ गतेको निर्वाचन प्रारम्भ भइसकेकाले कसैको तागतले रोक्न नसक्नेसमेत बताए ।

एक फरक प्रसंगमा बोल्दै नेता निधिले भरतपुर महानगरपालिका–१९ को पुनः मतदान गर्न सर्वोच्चले रोक्न नहुने बताए ।

निर्वाचन आयोगले पुनः मतदान गर्ने भनिसकेकाले अब सर्वोच्च अदालत संवैधानिक आयोगको निर्णयविरुद्ध जान नसक्ने उनले बताए ।

सर्वोच्चको निर्णय आइसकेपछि कुनैपनि समयमा वडा नम्बर–१९ को मतदान हुने भन्दै उनले निर्वाचनमा जुट्न सबैलाई आग्रहसमेत गरे । रासस
