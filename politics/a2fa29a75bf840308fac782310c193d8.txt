कांग्रेसले मधेसी मोर्चासँग सहयोग माग्यो, ‘ओली दिनप्रतिदिन गैरजिम्मेवार’

काठमाडौं, जेठ ७ । नेपाली कांग्रेसले व्यवस्थापिका–संसदको नियमावली मस्यौदा निर्माणमा आफूलाई सहयोग गर्न मधेसी मोर्चा र साना दलहरुलाई आग्रह गरेको छ ।नियमावली मस्यौदामा सत्तारुढ दलहरुसँग कुरा नमिलेपछि कांग्रेसले शुक्रबार मधेसी र साना दलहरुसँग सहयोग मागेको हो ।कांग्रेसले संसदीय सुनुवाइ समिति पुरानै संख्यामा हुनुपर्ने अडान राखेको छ भने सत्तारुढ दलहरुले घटाउने प्रस्ताव गरेका छन् ।मधेसी दलहरुले मस्यौदामा कांग्रेसलाई सहयोग गर्न आफूहरु तयार भएपनि मधेसी दलहरुका मागमा पनि गम्भीर भइदिन कांग्रेसलाई आग्रह गरेका नेता विमलेन्द्र निधिले जानकारी दिए ।मधेसी दलहरुले प्रधानमन्त्री केपी ओली दिन प्रतिदिन गैरजिम्मेवार बनेको आरोप लगाउँदै त्यसबारे गम्भीर हुन कांग्रेसलाई आग्रह गरेका पनि उनले बताए ।

फाइल फोटो
