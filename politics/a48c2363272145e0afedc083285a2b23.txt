उपप्रधानमन्त्री थापा भारत प्रस्थान, राजनीतिक भेटवार्ता गर्ने

काठमाडौं, जेठ २९ । उपप्रधानमन्त्री तथा परराष्ट्रमन्त्री कमल थापा सार्क विश्वविद्यालयको दीक्षान्त समारोहमा सहभागी हुन आज भारततर्फ प्रस्थान गरेका छन् ।

दीक्षान्त समारोहमा सहभागी हुन जाने भनिए पनि थापाले त्यहाँ राजनीतिक भेटवार्तासमेत गर्ने बताइएको छ । तीन दिने भारत भ्रमणका क्रममा परराष्ट्रमन्त्री थापाले दुई देशबीचको सम्बन्ध मजबुत बनाउनेलगायतका विषयमा राजनीतिक भेटवार्ता गर्ने बताइएको छ ।

राप्रपा नेपालका सहप्रवक्ता मोहन श्रेष्ठका अनुसार थापाले भारतीय विदेशमन्त्री सुष्मा स्वराजसँग भेटवार्ता गर्ने कार्यक्रम तय भइसकेको छ । भ्रमणका क्रममा उच्च राजनीतिक भेटवार्ताको समेत सम्भावना रहेको उनले बताए ।

भ्रमणमा परराष्ट्रका उच्च पदस्थ अधिकारीहरु सामेल छन् । उपप्रधानमन्त्री थापा आइतबार स्वदेश फर्किनेछन् ।
