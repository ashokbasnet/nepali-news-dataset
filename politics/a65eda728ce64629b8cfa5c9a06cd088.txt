कांग्रेस पार्टी विधान अनुसार चल्न नसक्नु कमजोरी: नेता सिंह 

शंखमुलमा रहेका पाँचवटा टोल सुधार समितिले आज हनुमानमार्गमा संयुक्त रुपमा आयोजना गरेको ‘बधाई तथा सम्मान कार्यक्रम’मा उनले प्रजातन्त्रको लागि लडेको पार्टी प्रजातान्त्रिक पद्दती अनुसार चल्न नसक्दा कमजोर भएको बताए ।

‘अब पार्टीलाई जनताको लोकप्रिय पार्टी बनाउनुपर्छ, त्यसका लागि म लड्नेछु,’ उनले भने ।

पूर्व महामन्त्री सिंहले महाधिवेशन भएको दुई वर्ष वित्दापनि पार्टीको केन्द्रीय समिति, पदाधिकारी र विभागले पूर्णता नपाउनु दुःखद कुरा भएको बताए ।

उनले जनताको जनादेशअनुसार काँग्रेस जिम्मेवार प्रतिपक्षमा बस्ने स्पष्ट पारे । ‘हामी संसदमा राम्रो काम गर्नेलाई सहयोग र नराम्रो काम गर्नेलाई खबरदारी गर्छौ’, नेता सिंहले भने ।

काठमाडौं क्षेत्र नं १ का सांसद सिंहले आफ्नो क्षेत्रका समस्यालाई संसदमा राख्नका लागि मतदाताले बेलाबेलामा जनप्रतिनिधीको खबरदारी गर्नुपर्ने उल्लेख गरे ।

उनले राष्ट्रिय गौरवका योजनालाई सरकारले निर्माणमा प्राथमिकता दिनुपर्नेमा जोड दिए ।
