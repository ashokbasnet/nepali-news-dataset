बजेटपछि मेरो नेतृत्वमा सरकार : दाहाल

चितवन, जेठ १३ । नेकपा माओवादी केन्द्रका अध्यक्ष पुष्पकमल दाहालले बजेटपछि आफ्नो नेतृत्वमा सरकार बन्ने सहमति नेकपा एमालेसँग भएको बताएका छन् ।क्रान्तिकारी पत्रकार संघ चितवनले विहीबार चितवनमा आयोजना गरेको पत्रकार सम्मेलनमा बोल्दै उनले लिखितरुपमा नभइ दुई पार्टीकाबीचमा ९ बुँदे सहमति हुँदा समझदारी भएको स्पस्ट पारे ।यसअघि नै आफूले राष्ट्रिय सहमतिको सरकारमा जोड दिँदै आएको भन्दै उनले अब बन्ने सरकार पनि राष्ट्रिय सहमतिको सरकार हुनेमा आफू विश्वस्त रहेको बताए ।संविधान कार्यान्वयन, भूकम्पपछिको पुनःनिर्माण, मधेस समस्या समाधान र विकास निर्माणका लागि राष्ट्रिय सहमति जरुरी रहेको धारणा उनले राखे ।अध्यक्ष दाहालले भूकम्प गएलगत्तै राष्ट्रिय सहमतिको सरकार आवश्यक रहेकाले दह्रोसँग उभिन तत्कालीन प्रधानमन्त्री सुशील कोइरालालाई आफूले आग्रह गरेको भन्दै संविधान जारी हुँदासमेत आफूले राष्ट्रिय सहमतिमै जोड दिएको चर्चा गरे ।एक प्रश्नमा उनले अहिले राष्ट्रिय सहमति आफ्नो पक्षमा जुट्न सहज भएको पनि बताए ।माफी–मिनाहासम्बन्धी ऐन अन्तिम चरणमा पुगेको बताउँदै उनले द्वन्द्वकालीन मुद्दाहरु शान्ति प्रक्रियाअनुरुप टुंग्याउनुपर्ने बताए ।सहमतिमै बजेट आउने बताउँदै उनले कार्यान्वयनपक्ष जटिल हुने गरी बजेट नआउने उल्लेख गरे ।अदालतमा लिखित जवाफ पठाइने अध्यक्ष दाहालले सर्वाेच्च अदालतमा शुक्रबार लिखित जवाफ पठाइने बताएका छन् ।अदालतको मानहानिसम्बन्धी मुद्दामा उनलाई सर्वाेच्चले शुक्रबार (भोलि)सम्म जवाफ दिन आदेश गरेको विषयमा कुरा गर्दै अध्यक्ष दाहालले अदालतको आफूले सम्मान गर्ने बताउँदै आफैं जानुपर्ने नदेखिएकाले लिखित जवाफ लिएर वारेस पठाउने बताए ।स्थानीय निर्वाचन सहमतिमा अध्यक्ष दाहालले स्थानीय निकायको निर्वाचन दलहरुको बीचमा सहमति गरेर समयको टुंगो लगाइने बताए ।उनले फागुनको अन्त्यसम्ममा स्थानीय पुनःसंरचनाको आयोगको प्रतिवेदन आउने हुँदा त्यसअघि निर्वाचन नगर्न कांग्रेसले सुझाएको भन्दै सबैको सहमतिमा मिति तय हुने बताए ।आयोगको प्रतिवेदनपछि गाउँपालिका, नगरपालिकालगायतका स्थानीय निकायहरुको निर्वाचन हुने हुँदा संविधान कार्यान्वयनलाई सहज हुने भन्दै उनले सबै दलको सहमतिमा चैत–वैशाखमा निर्वाचन हुँदा राम्रो हुने बताए ।मंसिरमा निर्वाचन गरेर फेरि छिट्टै निर्वाचन हुने हुँदा कांग्रेसले उठाएको विषयलाई पनि दलहरुले गम्भीररुपमा लिएको उनले उल्लेख गरे । राससफाइल फोटो
