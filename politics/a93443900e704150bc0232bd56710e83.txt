डा.भट्टराई र यादवको संयुक्त विज्ञप्तीः २४० निर्वाचन क्षेत्र मान्य नहुने

यादव र भट्टराईले पुरानै संसदीय निर्वाचन क्षेत्र २४० कायम राख्ने प्रयास मान्य नहुने बताएका छन् ।

संविधानको प्रवन्धलाई उल्लंघन गर्दै पुरानै २४० क्षेत्र राख्दा संघीयता र समावेशितासहितको लोकतान्त्रिक गणतन्त्रात्मक प्रणालीलाई प्रतिकुल असर गर्ने उनीहरुको दलील छ ।

तत्कालै निर्वाचन क्षेत्र निर्धारण आयोग गठन गरी संसद र प्रादेशिक निर्वाचन क्षेत्र निर्धारणको काम सुरु गर्न पनि दुई नेताले आग्रह गरेका छन् ।

दुबै पार्टीले संघीय संसदभन्दा पहिला प्रदेशको चुनाव गराउन पनि माग गरेका छन् ।

संघीय फोरम अध्यक्ष उपेन्द्र यादव र नयाँ शक्ति पार्टीका संयोजक डा. बाबुराम भट्टराईले संयुक्त विज्ञप्ति निकाली संविधान संशोधन प्रक्रिया तत्काल टुंगो लगाउन पनि आग्रह गरेका छन् ।

संविधान संशोधनले मात्र आगामी निर्वाचनलाई सहज वातावरण बनाउने भन्दै उनीहरुले अन्यथा, गम्भीर राजनीतिक संकट ल्याउने उल्लेख गरेका छन् ।
