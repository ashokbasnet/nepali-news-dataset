प्रधानमन्त्रीले नैतिकता भए राजीनामा दिनुपर्छः अध्यक्ष ओली

प्रेस चौतारी चितवन शाखाले आज भरतपुर विमानस्थलमा आयोजना गरेको पत्रकार सम्मेलनमा बोल्दै ओलीले संसदको दुई दिन अघिको निर्णयलाई विदेशमा गएर सच्याउछु भन्ने प्रधानमन्त्रीले नैतिकता भए राजीनामा दिनुपर्ने बताए ।

सरकारलाई अरुको झुम्का जोडेर बनाएको पुतलीको सज्ञा दिँदै ओलीले धेरै फूर्ति नगर्न आग्रह गरे । उनले २ महिनापछि एमाले सरकारमा जाने दावी गरे ।

नेता ओलीले राज्यको हैसियत प्रयोग गरेर सरकारले भष्ट्रचार गरेको आरोप लगाए । राज्यशक्तीको दुरुपयोग र संरक्षणमा भ्रष्टचारीको संरक्षण भैरहेको बताए ।

भ्रष्टाचारकोविरुद्धमा एमालेले पटक–पटक संसदमा आवाज उठाँउदै आएको भन्दै ओलीले एमाले एक्लैको प्रयासले भ्रष्टचार नियन्त्रण सम्भव नरहेको बताए ।

उनले भने, “भ्रष्टचार रोक्ने राज्यले हो, नागरिकले होइन, एमाले सबै ठाउँमा लडेकाले एकै ठाँउमा केन्द्रित नभएजस्तो देखिएको हो ।”

ओलीले प्रदेश नम्वर २ को निर्वाचनमा पनि एमाले पहिलो पार्टी वन्ने दावी गरे । यसअघिका निर्वाचनले एमाले पहिलो पार्टी बन्छ, भन्नेकुरा भनिरहनु नपर्ने ओलीको भनाई छ ।
