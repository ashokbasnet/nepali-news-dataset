विनीताको स्मृतिमा अक्षयकोष स्थापनाको घोषणा

संसदको विशेष समयमा भाग लिँदै उनले आफ्नो निर्वाचन क्षेत्रमा ढलमा बगेर ज्यान गुमाएकी विनीता फुयाँलको स्मृतिमा अक्षयकोष स्थापनार्थ आफ्नो एक महिनाको पारिश्रमिक त्यसनिम्ति प्रदान गर्ने घोषणा गरे ।

सांसद भीम रावलले निर्वाचन क्षेत्र निर्धारण आयोग अविलम्ब गठनको माग गरे । प्रदेश र संघको निर्वाचनका लागि क्षेत्र निर्धारण जरुरी भएकाले आयोग गठनको आवश्यकता जरुरी उनको भनाइ थियो ।

सांसद अभिषेकप्रताप साहले भैरहवा भन्सार कार्यालयका केही पदाधिकारी आर्थिक अनियमिततामा लिप्त रहेका र राजस्व छली भएकाले त्यसको अन्त्यका लागि आवश्यक कारबाही गर्न सदन र सरकारको ध्यानाकर्षण गरे । साथै, उनले संसदीय छानबिन टोली गठनको माग पनि गरे ।

सांसद शिवचन्द्र चौधरीले एक हजार २०० मेगावाट क्षमताको जलाशययुक्त बूढीगन्डकी जलविद्युत् आयोजना निर्माणको जिम्मा बिनाप्रतिस्पर्धा चिनियाँ कम्पनीलाई दिइएकामा आपत्ति जनाए ।

सांसद अनुराधा थापामगरले ढलमा बगेर ज्यान गुमाएकी विनीता फुयाँलका अभिभावकलाई सम्बन्धित अधिकारी र ठेकेदारबाट क्षतिपूर्तिको व्यवस्था हुनुपर्ने माग गरे ।

सांसद जनकराज जोशीले कार्यकारी आदेशबाट राज्य सन्चालन गर्न खोजेको आरोप सरकारमाथि लगाउँदै संसदको विशेषाधिकारमासमेत त्यसले प्रतिकूल असर पर्ने विचार व्यक्त गरे । सरकारका कार्यकारी आदेश सदनबाट अनुमोदन हुनुपर्ने उनको तर्क थियो ।

सांसद आङ्दावा शेर्पाले रामेछापको हालैको बाढी–पहिरोबाट भएको जनधनको क्षतिको विवरण प्रस्तुत् गर्दै पीडित परिवारलाई क्षतिपूर्तिको व्यवस्थाका लागि सदन र सरकारको ध्यानाकर्षण गराए ।

नेकपा एमालेका यज्ञराज सुनुवार, दिलमान पाख्रिन, कमलाकुमारी घिमिरे, गुरुप्रसाद बुर्लाकोटीले धादिङ र रामेछापलगायत मुलुकका विभिन्न स्थानमा गएको बाढी पहिरोका कारण जनजीवन प्रभावित भएको भन्दै तत्काल राहत र पुनःस्थापनाको माग गरे । रासस
