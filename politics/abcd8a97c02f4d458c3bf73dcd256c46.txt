प्रधानमन्त्रीको सचिवालय विस्तार कहिले ?

अर्थमन्त्री एवं सरकारका प्रवक्ता ज्ञानेन्द्रबहादुर कार्कीले तत्काल सचिवालय विस्तार नहुने जानकारी दिएका हुन् ।

उनले सचिवालय नहुँदा काम गर्न अप्ठ्यारो नभएको भन्दै सम्भवतः स्थानीय तह निर्वाचनपछि सचिवालय विस्तार हुने हामीलाई जानकारी दिए ।

प्रधानमन्त्री देउवाले कार्यभार सम्हालेको १८ दिन बितिसक्दा पनि आफ्नो सहयोगी टिम बनाएका छैनन् ।

सचिवालय नहुँदा सरकारले र स्वंय प्रधानमन्त्रीले गर्ने महत्वपूर्ण सूचना र निर्णयहरु लिन र दिनसमेत कठिनाइ भएको छ ।

उनको सहयोगीकोरुपमा पहिलेदेखि उनीसँगै रहेका भतिजा भानु देउवालेमात्र काम गरिरहेका छन् ।

अर्थमन्त्री कार्कीले निर्वाचनपछि अर्थ, परराष्ट्र, प्रेस, राजनीतिक सल्लाहकार तथा अन्य आवश्यक टिम बनाइने जानकारी दिए ।
