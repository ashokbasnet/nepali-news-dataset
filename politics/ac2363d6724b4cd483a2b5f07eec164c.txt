विखन्डन र विभेदको बीउ रोप्नेलाई परास्त गर्नोस् : दाहाल

प्रेस सेन्टर नेपाल धनुषाद्वारा मंगलबार जनकपुरमा आयोजित पत्रकार सम्मेलनमा उनले राष्ट्रवादका नाममा देशलाई विखन्डन, अपमान र विभेदको बीउ रोप्नेलाई परास्त गरी राष्ट्रको एकता, स्वाधीनता र स्वाभिमानको रक्षा गर्ने दायित्वको बोध सबैले गर्नुपर्नेमा जोड दिए ।

मधेसको मागलाई सम्बोधनका गर्न अघि सारिएको संविधान संशोधन विधेयकलाई पारित गराउन प्रयास जारी रहेको पनि पूर्वप्रधानमन्त्री दाहालले बताए ।

एक प्रश्नका जवाफमा उनले ‘एक मधेस, एक प्रदेश’को माग आफ्नो दलको लाइन नभएको स्पस्ट गरे ।

२ नम्बर प्रदेशको मुख्य केन्द्र जनकपुरधामलाई महानगरपालिका घोषणा गरी विकासका योजना कार्यान्वयनका लागि आफ्नो दलले पहल गरिरहेको जानकारी पनि उनले दिए । रासस
