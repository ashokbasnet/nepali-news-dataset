नयाँ सरकार गठनको जोडघटाउ सुरु, कसको पक्षमा कति मत ?

काठमाडौं, असार २९ । प्रधानमन्त्री केपी शर्मा ओली नेतृत्वको सरकारबाट नेकपा माओवादी केन्द्रले समर्थन फिर्ता लिएपछि नयाँ सरकार निर्माणको दौड सुरु भएको छ । नयाँ सरकार निर्माणका लागि समिकरण मिलाउन सांसदहरुको जोडघटाउ पनि सुरु भइसकेको छ ।

कांग्रेस र माओवादी केन्द्रले प्रधानमन्त्री ओलीले तत्काल राजीनामा नदिए अविश्वासको प्रस्ताव दर्ता गर्ने निर्णय गरेका छन् । उनीहरुले तत्काल राजीनामा दिन प्रधानमन्त्रीलाई आग्रहसमेत गरेका छन् । यद्यपी, ओली राजीनामा नदिने अड्डी कसिरहेका छन् ।

तर उनको अड्डी यही रुपमा टिकिरहने अवस्था देखिदैन् । माओवादी केन्द्रले समर्थन फिर्ता लिइसकेकाले ओली सरकार अल्पमतमा परिसकेको छ । २०७२ असोज २५ गते ओलीले व्यवस्थापिका संसदको बहुमत अर्थात ३ सय ३८ मत पाएर प्रधानमन्त्री बनेका उनी ८२ सिट रहेको माओवादी केन्द्रले समर्थन फिर्तापछि लिए पछि सरकार संकटमा परेको हो ।

यो समाचार तयार पार्दासम्म प्रधानमन्त्रीलाई २ सय ५३ सांसदको समर्थन भने कायमै छ । ओली प्रधानमन्त्री निर्वाचित हुँदा एमालेका १ सय ८३, एमाओवादीका ८३, राप्रपा नेपालका २५, फोरम लोकतान्त्रिकको १४, राप्रपाको १२, मालेको ५ र नेमकिपाको ४ मत पाएका थिए । ५ सय ९५ संसद सदस्य कायम रहेको संसदको बहुमतमा रहन २ सय ९८ जनाको समर्थन आवश्यक छ । यता ओलीको विपक्षमा रहेका मधेसीहरूसँग ३७ मत छ ।

ओली सरकारको पक्षमा–२५३एमाले १ सय ८२राप्रपा नेपाल २५मधेसी जनअधिकार फोरम लोकतान्त्रिक १४राप्रपाः १२नेकपा माले ५नेमकिपा ४राष्ट्रिय जनमोर्चा ३राष्ट्रिय जनमुक्ति पार्टी लोकतान्त्रिक २नेपाल परिवार दल २मधेस समता पार्टी १नेपाः राष्ट्रिय पार्टी १बहुजन शक्ति पार्टी १अखण्ड नेपाल पार्टी १

विपक्षमा– ३ सय ४१ कांग्रेस २ सय ७एमाओवादी ८२संघीय समाजवादी फोरम नेपाल १५तमलोपा ११सद्भावना पार्टी ५तराई मधेस सद्भावना पार्टी ३राष्ट्रिय मधेस समाजवादी पार्टी ३नेकपा संयुक्त ३थरुहट तराई पार्टी २संघीय लोकतान्त्रिक राष्ट्रिय मञ्च थरुहट १खम्बुवान राष्ट्रिय पार्टी १नेपाली जनता दल १फोरम गणतान्त्रिक १संघीय सद्भावना पार्टी १जनजागरण पार्टी १नेपाल सद्भावना पार्टी १दलित जनजाति पार्टी १मधेसी जनअधिकार फोरम (गणतान्त्रिक) १स्वतन्त्र १
