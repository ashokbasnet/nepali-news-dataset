‘वाम गठबन्धनलाई फुटाएर सरकार निर्माण गर्नु जनचाहनामाथि कुठराघात हुन्छ’

रिपोर्टर्स् क्लबले बुधबार राजधानीमा आयोजना गरेको अन्तरक्रियामा उनले वाम गठबन्धनको पक्षमा जनमत देखिएको अवस्थामा उनीहरुलाई फुटाएर सरकार निर्माण गर्नु जनचाहनामाथि कुठराघात हुने बताए ।

संविधान निर्माणकाक्रममा रहेका केही कानुनी अस्पस्टताले नयाँ सरकार गठनमा ढिलाइ भएको स्वीकार्दै उनले भने‘राष्ट्रियसभाको निर्वाचनपछि संघीय संसदले पूर्णता पाउँछ । त्यसपछिको साता दिनभित्र सरकार निर्माण हुन्छ ।’

प्रदेशको अस्थायी राजधानी तोक्ने र संयोजक नियुक्त गर्ने विषय संवेदनशील भएको र त्यसमा वाम गठबन्धनको सहमतिको खाँचो रहेको उनले औंल्याए ।

उनले राष्ट्रनिर्माता पृथ्वीनारायण शाहको स्मरणमा पुस २७ गते पृथ्वीजयन्ती तथा राष्ट्रिय एकता दिवस मनाउन आफ्नो पार्टीले सार्वजनिक बिदा माग गर्दै आएकामा सरकारले यसपटक बिदा दिएको र त्यसमा सबै दलको सहमति रहेको प्रस्ट पारे । रासस
