नारायणघाटमा झडप र अश्रुग्याँस

चितवन, साउन ३२ - नेकपा एमाले निकटका युवा तथा विद्यार्थीले  गरेको प्रदर्शनका कारण चितवनको नारायणघाट तनाब ग्रस्त बनेको छ । प्रधानमन्त्रीलाई कालो झण्डा देखाउन भरतपुर बिमानस्थल अगाडी जम्मा भएका युवा तथा विद्यार्थीहरुमाथी प्रहरीले दमन गरेको भन्दै उनीहरुले १२ बजेपछि चितवन बन्द आह्वान गरेका छन् । पूर्वपश्चिम राजमार्गमा गाडी बन्द गर्नुका साथै उनीहरुले बजार र पसल बन्द गराउँदै हिडेका थिए ।

 

बन्द गराउँदै हिड्ने समूह र प्रहरीबीच नारायणघाटमा झडप भएको छ । युवा तथा विद्यार्थीहरुले नारायणगढको शहिदचोकमा  ना ४ ख ४८ नम्बरको बसमा तोडफोड गरेपछि प्रहरीले विद्यार्थीहरुलाई सडकबाट लखेटेको थियो । प्रहरी र प्रदर्शनकारी बीच ढुड्डा हानाहान भएपछि प्रहरीले स्थितिलाई नियन्त्रणमा लिन चार राउण्ड अंश्रु ग्यास प्रहार गरेको अनेरास्वबियु चितवनका निबर्तमान अध्यक्ष निरज भटटले जानकारी दिनुभयो ।
वुधवार चितवन आएका  प्रधानमन्त्री बाबुराम भटटराई विहीवार काठमाडौं फर्कि सक्नु भएको छ ।
