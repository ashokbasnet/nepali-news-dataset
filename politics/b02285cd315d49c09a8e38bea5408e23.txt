‘सरकारको नेतृत्व देउवालाई दिनुपर्छ’, माओवादी केन्द्रकै नेताले भने–‘सरकार असफल’

काठमाडौं, जेठ २४ । नेपाली कांग्रेसका नेता महेन्द्र यादवले राष्ट्रिय सहमतिको सरकारको नेतृत्व कांग्रेस सभापति शेरबहादुर देउवालाई दिनुपर्ने बताएका छन् ।सोमबार राजधानीमा आयोजित साक्षात्कारमा उनले संविधान कार्यान्वयन गर्ने विषयमा सरकार पूरै असफल भएको भन्दै अब देउवालाई नेतृत्व दिनुपर्ने बताए ।यस्तै, नेकपा माओवादी केन्द्रका नेता दीनानाथ शर्माले पनि संविधान कार्यान्वयन, मधेस मुद्दा, पुनःनिमाणलगायतका काम सम्पन्न गर्न सरकार असफल भएको भन्दै जसको नेतृत्वमा सहमति बन्छ, उसैलाई सरकारको नेतृत्व दिनुपर्ने बताए ।कार्यक्रममा एमाले नेता केशव बडालले भने संविधानको कार्यान्वयनका लागि पनि प्रधानमन्त्री ओलीकै नेतृत्वमा राष्ट्रिय सरकार गठन हुनुपर्ने तर्क गरे ।
