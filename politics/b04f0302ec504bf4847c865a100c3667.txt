संविधान कार्यान्वयन गर्न गाह्रो छ : भट्टराई

कपिलवस्तु, वैशाख १० - पूर्व प्रधानमन्त्री तथा नयाँ शक्ति नेपालका संयोजक बाबुराम भट्टराईले संबिधान जारी हुनु उपलब्धीमुलक भए पनि कार्यान्वयन गर्न गाह्रो रहेको बताउनुभएको छ ।
नयाँ शक्ति नेपाल अन्तरिम जिल्ला परिषद कपिलवस्तुले तौलिहवामा गरेको कार्यक्रममा भट्टराईले संघीयताको बिषय सँगसँगै अहिलेको निर्वाचन प्रणाली र शासकीय प्रणालीकै कारण संविधान कार्यान्वयनमा समस्या आउने बताउनुभयो । 
हालको निर्वाचन प्रणाली र शासकीय प्रणाली अपनाउँदासम्म मुलुकमा राजननीतिक स्थायित्व नआउने उहाँको भनाई थियो । २४ बर्षमा २२ वटा सरकार फेरिएको जनाउँदै उहाँले यही प्रणाली अन्र्तगत अघि बढे कसैको पनि बहुमत नआउने र सरकार बनाउने र गिराउने कार्यमै ध्यान जाने हुँदा देशको विकास र संबिधान कार्यान्वयनको पक्षमा समस्या आउने तर्क गर्नुभयो । 
गणतन्त्रको मुद्दा उठाएकाले दरवारिया कम्युनिष्टले आफूलाई भारतभक्तको आरोप लगाउने गरेको भन्दै उहाँले त्यो आरोपमा कुनै तुक नभएको बतानुभयो ।
