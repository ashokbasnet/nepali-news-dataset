नेकपा माओवादीको केन्द्रीय समिति १ सय ५१ सदस्यीय

काठमाडौ, बैशाख २ – नेकपा–माओवादीको केन्द्रीय सदस्य संख्या १ सय ५१ सदस्यीय हुने भएको छ ।

जारी केन्द्रीय समिति बैठकमा ५१ जना पूर्ण र १ सय जना बैकल्पिक राखेर १ सय ५१ सदस्यीय केन्द्रीय समिति सदस्य बनाउने तयारी भएको हो ।

केन्द्रीय सदस्य सन्तोष बुढा मगरले १ यसबारे बैठकमा एक मत रहेको बताउनुभयो । नाम टुंगो लगाउने जिम्मा महासचिव रामबहादुर थापा बादल तथा सचिव देव गुरुङ र नेत्रविक्रम चन्द विप्लबलाई दिइएको छ ।

तीन जनाले नाम टुंगो लगाएर केन्द्रीय समिति बैठकमा पेश गरेर निर्णय गर्ने केन्द्रीय सदस्य बुढामगरले जानकारी दिनुभयो । केन्द्रीय सदस्यका लागि झण्डै साढे २ सयको नाम सिफारिस भएको र  नाम सोमबार नै टुंगो लगाउने तयारी भएको बुढामगरको भनाई छ ।
