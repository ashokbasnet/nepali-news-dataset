दाङमा ६ स्थानीय तहको मतपरिणाम सार्वजनिक, ४ वटामा माओवादीको अग्रता

दाङ, असार १५ – दाङमा मतगणना भइरहेका नौ वटा स्थानीय तह मध्ये ६ वटाको प्रारम्भिक मत परिणाम सार्वजनिक भएको छ । मतपरिणम सार्वजनिक भएका स्थानीय तह मध्ये ४ वटामा माओवादी केन्द्रले अग्रता लिएको छ । 
गढवा गाउँपालिकामा माओवादी केन्द्रका माओवादी केन्द्रका अध्यक्षका उम्मेदवार नुमाकान्त न्यौपाने १ सय ७ मतसहित अगाडि हुनुहुन्छ । उहाँलाई एमालेका सहजराम यादवले ८७ मत ल्याएर पछ्यारहनुभएको छ । 
नेपाली कांग्रेसका श्रीपत चौधरीले भने ५० मत ल्याउनुभएको छ । उपाध्यक्षमा पनि माओवादी केन्द्रकी उम्मेदवार रमा चौधरीले १ सय ७ मत ल्याउनु भएको छ । उहाँलाई एमालेकी शान्ती चौधरीले ९४ मतले पछ्याई रहनुभएको छ । 
दंगीशरण गाउँपालिकामा एमालेका अध्यक्षका उम्मेदवार भागीराम चौधरीले १ सय ४४ मत सहित अग्रता लिनुभएको हो । उहाँलाई नेपाली कांग्रेसका यज्ञनारायण आचार्यले १ सय २४ मत ल्याएर पछ्याई रहनुभएको छ । माओवादी केन्द्रका उम्मेदवार हिरालाल चौधरीले ९३ मत ल्याउनुभएको छ । उपाध्यक्षमा पनि एमालेकी सीमा न्यौपानेले १ सय ४४ मतसहित अग्रता लिनुभएको छ । उहाँलाई नेपाली कांग्रेसका पीमा खड्काले १ सय ७ मतसहित पछ्याइरहनुभएको छ । माओवादी केन्द्रका उम्मेदवार सीता बस्नेतले भने ९७ मत ल्याउनुभएको छ । 
राप्ती गाउँपालिकामा १ सय ९७ मतसहित माओवादी केन्द्रका उम्मेदवार श्यामेश चौधरी अगाडि हुनुहुन्छ भने उहाँलाई नेपाली कांग्रेसका उम्मेदवार नुमानन्द सुवेदीले १ सय ५३ मत सहित पछ्याई रहनुभएको छ । एमालेका उम्मेदवार लोकराज अधिकारीले भने ६६ मत पाउनुभएको छ । उपाध्यक्षमा पनि माओवादी केन्द्रकी उम्मेदवार भगवता शर्माले २ सय १ मत ल्याएर अग्रता लिनुभउको छ । उहाँलाई नेपाली कांग्रेसकी जगदम्बा चौधरीले १ सय ५२ मत ल्याएर पछ्याई रहनुभएको छ । 
बंगलाचुली गाउँपालिकामा नेपाली कांग्रेसका भोजराज पाण्डेले १ सय ६३ मत ल्याएर अग्रता लिनुभएको छ । उहाँलाई एमालेका गिरबहादुर कवरले १ सय १४ मत ल्याएर पछ्याई रहनुभएको छ । 
राजपुर गाउँपालिकामा माओवादी केन्द्रले अग्रता लिएको छ । माओवादी केन्द्रका अध्यक्षका उम्मेदवार श्यामबहादुर झाँक्रीले ३ सय १९ मत ल्याउनुभएको छ भने उपाध्यक्षको उम्मेदवार पुष्पा यादवले ३ सय ३८ मत ल्याएर अग्रता कायम गरेको हो । उहाँहरुलाई नेपाली कांग्रेसका लोकराज केसीले २ सय ७९ र उपाध्यक्षमा धनपति यादव २ सय ३८ मत ल्याएर पछ्याई रहनुभएको छ । 
शान्तिनगर गाउँपालिकामा पनि माओवादी केन्द्रले अग्रता लिएको छ । माओवादीका सुशील खड्काले २ सय ३८ मत ल्याउनुभएको छ । उहाँलाई २०७ मतले नेपाली कांग्रेसका कुलबहादुर केसी पछ्याई रहनुभएको छ । उपाध्यक्षको उम्मेदवारमा माओवादी केन्द्रका उर्मिला वलीले ३ सय ९३ मत ल्याएर अगाडि हुनुहुन्छ । उहाँलाई नेपाली कांग्रेसकी  देवा बस्नेत २२३ मतले पछ्याई रहनुभएको छ ।
