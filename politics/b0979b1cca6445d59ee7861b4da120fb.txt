बुधबार विशेष : मोर्चाले समर्थन फिर्ता लिएकोदेखि माकुराले मान्छेले जस्तै मासु खानेसम्मको खबर

काठमाडौं, चैत २ - मधेसी मोर्चाले सरकारलाई दिएको समर्थन फिर्ता लिएको छ । एमालेको मेची महाकाली अभियान वर्दिया र कैलालीको थारु वस्तीमा पुगेको छ । बुधबार अरु पनि धेरै घटना भए । तीमध्ये मुख्य खबर पढ्नुहोस् ।
मोर्चाले समर्थन फिर्ता लियो
बुधबारदेखि संयुक्त लोकतान्त्रिक मधेसी मोर्चाले सरकारलाई दिएको समर्थन फिर्ता लिएको छ । विस्तृतमा पढ्नुहोस् ।
तर मोर्चाले समर्थन फिर्ता लिएपनि सरकालाई कुनै अप्ठ्यारो नपर्ने देखिएको छ । कसरी त ? यो पढ्नुहोस् ।
यसैसँग सम्बन्धित अर्को खबर यहाँ छ । 
एमालेको मेची महाकाली अभियान थारु वस्तीमा
मेची महाकाली राष्ट्रिय अभियान अन्तर्गत नेकपा एमालेले बुधबार बर्दिया र कैलालीमा सभा गरेको छ । बर्दियाको राजापुर र कैलालीको टिकापुरमा जनसभा भएका हुन् । थारुलगायतका जनसमुदायले आ–आफ्नो भेषभुषा र परम्परा अनुसारका सांस्कृतिक झाँकीहरुमार्फत स्वागत गरेका थिए ।  
राजापुरको सभालाई सम्बोधन गर्दै पार्टी उपाध्यक्ष वामदेव गौतमले विगतमा माओवादीले अघि सारेका गलत नीतिहरुको शिकार सिंगो राष्ट्र भएको चर्चा गर्दै त्यसलाई सच्याउनुपर्नेमा जोड दिनुभयो ।
कार्यक्रममा पोलिट्ब्युरो सदस्य नागेन्द्र चौधरीले प्रदेश नम्बर दुई निर्माण गर्दा पहाडी भूभाग नराखिएका कारण मधेसी जनता प्राकृतिक स्रोतहरुबाट विमुख हुन पुगेको चर्चा गर्दै आगामी दिनमा त्यस प्रदेशलाई पनि पहाडसँग जोड्न कोशिस हुने बताउनुभयो ।
टिकापुरमा आयोजित सभालाई सम्बोधन गर्दै बरिष्ठ नेता झलनाथ खनालले एकताबद्ध भएर राष्ट्रलाई एकताबद्ध बनाउनुपर्ने अवस्था आएको र त्यो एमालेले मात्र गर्न सक्ने दावी गर्नुभयो । पार्टीका उपाध्यक्ष तथा सात नम्बर प्रदेशका संयोजक भीम रावलले संविधानका प्रतिमा आगो लगाउनेहरुले करोडौँ नेपाली नागरिकको मनमा आगो लगाएको टिप्पणी गर्नुभयो ।
पार्टीको केन्द्रीय सल्लाहकार परिषद्का सदस्य तथा पूर्वसांसद हनुमान चौधरीले भूमिपुत्रहरुको पार्टी एमालेलाई थारुविरोधीका रुपमा चित्रित गर्न खोजिएकोमा आपत्ति प्रकट गर्दै थारुहरुको अधिकारका लागि एमालेले जति कुनै पनि पार्टी संवेदनशील नभएको दावी गर्नुभयो ।
उत्पीडित जातीय मुक्ति समाजका महासचिव गणेश विकले दलितहरुलाई संवैधानिक र व्यावहारिक अधिकार दिलाउनका लागि एमाले निर्णायक भूमिका निर्वाह गरेको र एमाले सरकारमा भएको बेला जातीय विभेद हटाउन उल्लेख्य काम भएको दावी गर्नुभयो ।
एमालेले बिहीबार कैलालीको धनगढी र कञ्चनपुरको महेन्द्रनगरमा सभा गर्नेछ ।    (तस्विर : योगेश भट्टराईको फेसबुक)
एमाले नेता अधिकारी अस्वस्थ, उपचारको लागि बैंकक लगियो
पूर्व उपप्रधानमन्त्री एवं एमाले नेता भरतमोहन अधिकारी स्वास्थ्य उपचारका लागि आज थाइल्यान्डको बैंकक जानुभएको छ । विस्तृतमा पढ्नुहोस् ।
ट्याक्टरले किचिएर तीन बालिकाको मृत्यु
धनुषाको गोठकोयलपुरमा ट्याक्टरले किचिएर ३ जना बालिकाको ज्यान गएको छ । आज विहान ईट्टा बोकेको ज १ त ३६ २२ नम्बरको ट्याक्रको स्टेरिङ फेल भएर पल्टिदाँ गोठकोयलपुरकी ३ वर्षकी सविता साफी, ५ वर्षकी संजिता साफी र ५ वर्षकी प्रिया साफीको ज्यान गएको हो ।
तीनै जनाबालिका शौच गर्न बसेका बेला ट्याक्टर पल्टिँदा उनीहरुको ज्यान गएको प्रहरी निरीक्षक पवन कान्त झाले जानकारी दिनुभयो ।
उद्यमी महिलाको कला र कथा
भूकम्प प्रभावित गृह श्रमिकहरुद्धारा उत्पादन गरिएको सामग्रीको प्रदर्शनी काठमाडौंमा सुरु भएको छ । प्रदर्शनीमा हातले बुनेका कपडा, ढाका, मखमल तथा छाला जुत्ता, कृषिजन्य उत्पादन, ढुंगाका मूर्ति लगायत हस्तकलासँग सम्बन्धित स्टलहरु राखिएका छन् । प्रदर्शनीमा भेटिएका उद्यमी महिलाहरुको सफलताको कथा पढ्नुहोस् ।
भूकम्पपछि उद्यमी बनेका तीन महिला, घरमै पनि छ आर्जनको बाटो
वैदेशिक रोजगार बचतपत्र खुल्ला
नेपाल राष्ट्र बैंकले आजदेखि वैदेशिक रोजगार बचतपत्र खुल्ला गरेको छ । वार्षिक १० प्रतिशत ब्याजमा २५ करोड रुपैयाँको बचत पत्र निष्कासन गरेकोे राष्ट्र बैकले जनाएको छ ।
वैदेशिक रोजगारीमा गएका तथा गैर–आवासीय नेपालीले आफू रहेको देशबाटै चैत २४ गतेसम्म बचतपत्र खरिदका लागि आवेदन दिन सक्नेछन् । त्यहाँ रहेका प्रतिनिधिबाट पाँच हजार रुपैयाँ भन्दामाथि जतिको पनि बचतपत्र खरिद गर्न सकिनेछ ।
यसको ब्याज ६÷६ महिनामा भुक्तानी हुनेछ भने, बचतपत्र धितो राखी बैंक तथा वित्तीय संस्थाबाट कर्जा लिन÷दिन समेत सकिनेछ । आवेदन कसरी दिने त ? पढ्नुहोस्
वैदेशिक रोजगार बचतपत्र खरिद गर्न यसरी आवेदन दिनुहाेस्
माकुराले एक वर्षमा मान्छेले जति मासु खान्छ
माकुराले एक वर्षमा ४० करोडदेखि ८० करोड टनसम्म किरा फट्याङ्गा खाने गरेको एक अध्ययनले देखाएको छ । साइन्स अफ नेचरमा प्रकाशित भएको अनुसन्धानका अनुसार विश्वभरका माकुराले एक वर्षमा विश्वभरकै मानिसले उपभोग गर्ने माछा मासु जतिनै किरा फट्याङ्गा खाने गरेको पाइएको छ । विस्तृतमा पढ्नुहोस् । 
एसीसी इमर्जिङ नेशन कप क्रिकेटको लागि नेपाली टोलीको घोषणा
बंगलादेशमा १० दिनपछि सुरु हुने एसीसी इमर्जिङ नेशन कप क्रिकेटको लागि नेपाली टोलीको घोषणा भएको छ । को को परे त ? विस्तृतमा पढ्नुहोस् ।
यी सामग्री पनि पढ्नुहोस्
वडाबाट के के पाइन्छ सेवा ? सिफारिस मात्र ३७ किसिमका
१ कक्षा पढ्न एक्लै ४ घण्टा जंगलमा हिँड्छन् ५ वर्षका सुन्दर
परीक्षामा चिट चोर्ने र चोराउनेलाई यस्तो छ सजाय
