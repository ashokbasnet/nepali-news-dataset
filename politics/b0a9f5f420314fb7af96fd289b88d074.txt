त्रिवर्षीय अन्तरिम योजनाको मस्यौदा तयार

काठमाडौं, असार १० - राष्ट्रिय योजना आयोगले त्रिवर्षीय अन्तरिम योजनाको मस्यौदा तयार गरेको छ ।
आयोगले बार्षिक ६ प्रतिशत आर्थिक वृद्धिदर गर्ने महत्वाकाक्षी लक्ष्यसहितको त्रिवर्षीय योजनाको मस्यौदा तयार गरेको हो ।
अहिले आर्थिक वृद्धिदर ३ दशमलव ६ प्रतिशत छ । त्रिवर्षीय योजनामा कृषि तर्फको बृद्धिदर ४ दशमलव ५ प्रतिशत, गैर कृषितर्फ ६ दशमलव ७ प्रतिशत, रोजगारी वृद्धिदर ३ दशमभलव २ पु¥याउने लक्ष्य राखिएको छ ।
आयोगले अवको एक दशक भित्र नेपाललाई विकासशील देशको सूचीमा सुचिकृत गर्ने लक्ष्य पनि राखेको छ । उर्जा संकट अन्त्यका लागि तीन बर्ष भित्र विद्युत उत्पादन १४ सय १९ मेगावाट पुर्याउने र व्यक्तिको औसत आयु ७१ बर्ष पुर्याउने योजनामा उल्लेख छ ।
योजना आयोगले मस्यौदामाथि राजनीतिक दल, नागरिक समाज, दातृ निकायसँग छलफल गरेर अन्तिम रुप दिइने जनाएको छ । योजना आयोगले तयार गरेको त्रिवर्षीय योजना आउँदो आर्थिक बर्षदेखि लागू हुनेछ ।
योजनामा तीन बर्ष भित्र ११ खर्व ३३ अर्व राजश्व संकलन गर्ने लक्ष्य राखिएको छ । अहिलेकै अवस्था कायम रहेमा त्रिवर्षीय योजनामा राखिएका लक्ष्य पूरा हुन कठिन हुने जानकारहरुले बताएका छन् ।
