मोरङमा कस्तो रह्यो मतदान ?

मोरङ, असार १४ – मोरङको विराटनगर महानगरपालिकामा मतपेटिका बुझ्ने विषयमा अन्यौल हुँदा कर्मचारी लाइनमा बसेका छन् । ११९ मतदान केन्द्र रहेको विराटनगर महानगरपालिकामा ७१ प्रतिशत मत खसेको बताइएको छ । 
कर्मचारीले ल्याएको मतपेटिका बुझ्न समय लाग्ने भएपछि अहिले कर्मचारीहरु लाइन लागेर मतपेटिका बुझाउने अभियानमा छन् । मतपेटिका बुझेपछि दलहरुबिच छलफल गरेर बिहीबार बिहानदेखि मत गणना सुरु गर्ने मुख्य निर्वाचन अधिकृत विनोद कुमार पोखरेलले जानकारी दिनुभयो ।
बेलवारी नगरपालिका 
त्यस्तै बेलवारी नगरपालिकामा ७५ प्रतिशत भन्दाबढी मत खसेको छ । यो नगपालिकामा अहिले दलहरु बिच छलफल भइरहेकोले दलहरुले जे भन्छन्  त्यही गर्नको लागि तयार रहेको निर्वाचन अधिकृतले जानकारी दिनुभएको छ । दलहरुले चाहे भने निर्वाचन कार्यालय अहिले मत गणना गर्ने तयारीमा देखिएको छ । 
पथरी नगरपालिका  
पथरी नगरपालिकामा ७० प्रतिशत मत खसेको छ । सबै क्षेत्रबाट मतपेटिका आइसकेकोले आजै सर्वदलीय बैठक बसेर मतगणना सुरु गर्ने तयारी भइरहेको छ । सम्भवत आज ११ बजेदेखि सुरु हुने तयारी रहेको निर्वाचन अधिकृतले जानकारी दिनुभयो । 
रंगेली नगरपालिका 
रंगेली नगरपालिकामा भोली बिहीबार मतगणना हुने सम्भावना छ । बिहीबार बिहानै सर्बदलीय बैठक बसेर मतगण गर्ने तयारी भइरहेको निर्वाचन कार्यालयले जनाएको छ  । यहाँ ७० देखि ७५ प्रतिशत मत खसेको  जनाइएको छ ।
रतुवामाई नगरपालिका 
मोरङको यो नगरपालिकामा ७३ प्रतिशत मत खसेको छ । आज बेलुकासम्म सबै मतपेटिका आउने र त्यो संकलन गर्दा राति हुने भएकोले बिहीबार १० बजेदेखि मतगणना सुरु हुने निर्वाचन अधिकृत दिपक कोइरालाले जानकारी दिनुभयो । 
उर्लावारी नगरपालिका 
झापासँग सीमा जोडिएको उर्लावारी नगरपालिकामा ७९ दशमलव १२ प्रतिशत मत खसेको छ । खान सर्बदलीय बैठक बसेपछि आजै मतगणना गर्ने नगर्ने भन्ने बिषय टुङ्गीने जनाइएको छ । अहिले मतपेटिका बुझ्ने काम भइरहेको छ । 
लेटाङ नगपालिका 
यो नगरपालिकामा ७० प्रतिशत मत खसेको छ ।  वारङ्गीदेखिको मतपेटिका आउन समय लाग्ने भएको कारण आज मतगणना हुन नसक्ने निर्वाचन कार्यालयले जनाएको छ ।  
सुन्दर  हरैचा नगरपालिका 
यो नगरपालिकामा ७१ प्रतिशत मत खसेको छ । अहिलेसम्म सबै क्षेत्रबाट मतपेटिकाहरु आइसकेको निर्वाचन अधिकृतको कार्यालयले जानकारी दिएको छ । कार्यालयका अनुसार बिहबिार बिहानदेखि मतगणना सुरु हुनेछ ।
