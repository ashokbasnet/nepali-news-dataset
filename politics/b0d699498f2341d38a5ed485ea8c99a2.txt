सर्लाहीको चक्रघट्टा गाउँपालिकामा ६८ मतले माओवादी विजयी, लालवन्दीमा एमाले

सर्लाही, असोज ७ - सर्लाहीको चक्रघट्टा गाउँपालिकामा माओवादी केन्द्रका अध्यक्ष पदका उम्मेदवार विक्रम यादव ३ हजार २१६ मत ल्याएर विजयी हुनुभएको छ। 
उहाँले राजपा नेपालका कृष्णकुमार यादवलाई ६८ मतको झिनो अन्तरले पछि पार्दै निर्वाचित हुनुभएको हो। राजपाका कृष्णकुमार यादवले ३ हजार १४८ मत ल्याउनुभएको छ। उपाध्यक्षमा पनि माओवादी केन्द्रकै बसोधादेवी यादव ३ हजार ५० मत ल्याएर विजयी हुनुभएको छ। उहाँले राजपाका फुलमन्ती देवी साहालाइ २६० मतले पछि पार्नु भएको हो। राजपाका उपाध्यक्षका उम्मेदवर फुलमन्ती देवी साहाले ३ हजार ५० मत ल्याउनुभएको छ।
त्यसैगरी सर्लाहीको लालवन्दी नगरपालिकामा नेकपा एमालेका मेयर पदका उम्मेदवर मानबहादुर खड्का ८ हजार ९४९ मत ल्याएर मेयर पदमा निर्वाचित हुनुभएको छ। उहाँले माओवादी केन्द्रका मेयर पदका उम्मेदवर इन्द्रबहादुर योञ्जनलाइ ३ हजार ३१५ मतले पछि पार्दै विजयी हुनुभएको हो। माओवादीका मेयर पदका उम्मेदवार इन्द्रबहादुर योञ्जनले ५ हजार ६३४ मत ल्याउनुभएको छ। त्यसैगरी उपमेयरमा पनि एमालेकै शान्ति लामा ८ हजार ९३४ मत ल्याएर निर्वाचित हुनुभएको छ। उहाँले माओवादीका शान्ता राणालाई पछि पार्नु भएको हो। माओवादीका शान्ता राणाले ५ हजार ६३४ मत ल्याउनु भएको छ।
