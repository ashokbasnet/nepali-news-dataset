चुनावका लागि नेकपा माओवादीलगायतका दल चुनौती

काठमाडौं, जेठ १६ - चार दलको उच्चस्तरीय राजनीतिक समितिका संयोजक झलनाथ खनालले नेकपा माओवादी लगायतका दल चुनावका लागि चुनौती बनेको बताउनुभएको छ ।
काठमाडौंमा भएको कार्यक्रममा संयोजक खनालले सरकार विरोधी दललाई चुनौतीका रुपमा स्वीकार गर्नुभएको हो ।
सरकार विरोधी दलका मुद्दा सम्बोधन गरेर सहमतिमा ल्याउनु सबैभन्दा ठूलो चुनौती रहेको खनालले बताउनुभयो ।
समितिमै रहेका अरु दलले नेकपा माओवादी लगायतका दल जसरी पनि चुनावमा आउने र उनीहरुसँग कुनै विकल्प नभएको बताइरहेका बेला एमाले अध्यक्ष समेत रहेका समिति संयोजन खनालको यस्तो प्रतिक्रिया आएको हो ।
