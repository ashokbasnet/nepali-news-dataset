कोइरालाप्रति प्रधानमन्त्री ओलीद्वारा श्रद्धाञ्जली व्यक्त

काठमाडौं, माघ २६ – प्रधानमन्त्री केपी शर्मा ओलीले कोइरालाप्रति श्रद्धाञ्जली व्यक्त गुर्नभएको छ । कोइराला निवासमा पुगेर प्रधानमन्त्री ओलीले कोइरालाले लोकतान्त्रिक आन्दोलनमा अतुलनीय योगदान पुर्‍याएको भन्दै उहाँले अनवरत रुपमा पुर्‍याउनु भएको आन्दोलनप्रति सरकार, एमाले र व्यक्तिगत रुपमा सम्मान र श्रद्धाञ्जलि व्यक्त गर्नुभयो ।
उहाँले कोइराला सधैँ सहकार्य र एकताको पक्षमा रहेका र अब उहाँले देखाएको एकताको बाटोमा हिँड्न आवश्यक रहेको बताउनुभयो ।
नयाँ संविधान कार्यान्वयनको महवपूर्ण घडीमा रहेकाले कोइरालाले देखाएको पथमा सबै दल एकताबद्ध भएर लाग्नुपर्नेमा प्रधानमन्त्री ओलीले जोड दिनुभयो । यस्तै कोइरालाको पार्थिव शरीरमा विभिन्न राजनीतिक दलका शीर्ष नेताले श्रद्धाञ्जली व्यक्त गरेका छन् ।
