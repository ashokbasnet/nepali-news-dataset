प्रधानमन्त्री र प्रचण्डबीच वार्ताको समय निर्धारण

काठमाडौं, फागुन १– प्रधानमन्त्री सुशील कोइराला र एकीकृत नेकपा माओवादीका अध्यक्ष पुष्पकमल दाहाल प्रचण्डबीच शुक्रबार साँझ ६ बजे वार्ता हुने भएको छ । विहान सिंहदरबारमा बसेको संवैधानिक परिषद्को बैठकका क्रममा प्रधानमन्त्री कोइराला र प्रचण्डको वार्ताको समय निर्धारण भएको हो ।
कोइराला र दाहालबीच प्रधानमन्त्री निवास बालुवाटारमा वार्ता हुनेसंवैधानिक परिषद्को बैठकमा सहभागी संविधानसभाका अध्यक्ष सुवासचन्द्र नेम्वाङले जानकारी दिनुभयो ।
बैठक सुरु हुनु पहिले सभाध्यक्ष नेम्वाङले प्रधानमन्त्री कोइराला, एमाओवादी अध्यक्ष प्रचण्डल र नेकपा एमालेका उपाध्यक्ष रहेका उपप्रधानमन्त्री वामदेव गौतमलाई दलहरुबीच वार्ता र सहमति होस् भन्ने उद्देष्यले आफूले संविधानसभाको बैठक अर्को सूचना नभएसम्मका लागि स्थगित गरेको भन्दै अब दलहरुले परिणाम दिनुपर्ने बताउनुभयो । 
जवाफमा प्रधानमन्त्री कोइराला र प्रचण्डले आफूहरुबीच सम्वाद सुरु भइसकेको भन्दै साँझ वार्ताको समय तोकिएको बताएको सभाध्यक्ष नेम्वाङले संचारकर्मीहरुलाई जानकारी दिनुभयो ।
