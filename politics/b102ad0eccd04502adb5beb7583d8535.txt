विदेशीको दवावमा प्रधानन्यायाधीस प्रधानमन्त्रीको उम्मेदवार : गुरुङ

भक्तपुर,  फागुन १३ - नेकपा माओवादीका सचिव देव गुरुडले विदेशीको दबाबमा प्रधानन्याधीसलाई प्रधानमन्त्रीको उम्मेदवार बनाएको आरोप लगाउनु भएको छ ।

रफत संचार क्लब भक्तपुरले आज आयोजना गरेको अन्तरक्र्रिया कार्यक्रममा सचिव देव गुरुडले दलहरुलाई अल्मालाउनु र आफ्नो सरकार लम्ब्याउनका लागि एकीकृत नेकपा माओवादीले प्रधानन्यायाधीशलाई प्रधानमन्त्री बनाउने प्रस्ताव राखेको बताउनुभयो ।

उहाँले भन्नुभयो ‘एमाओवादीले विगतमा सुशिल कोईरालालाई सर्वसम्मत भए मान्छौ भनेर अल्मालए जस्तै अहिले प्रधानन्याधिसको कुरा उठाएर आफ्नो सत्ता लम्बाउन खोजेको हो ।’

राष्ट्रपतिको संरक्षणमा नै दलहरुले प्रधानन्यायाधिसलाई प्रधानमन्त्री बनाउन लागेको आरोप लगाउदै सचिव गुरुडले भोली यदि केही ठुलो दुर्घटना भई देशलाई गम्भिर समस्या भएको यस्को जिम्मेवारी पनि राष्ट्रपतिने नै लिनु पर्र्ने बताउनुभयो ।

असंवैधानिक प्रधानन्यायाधिसको नेतृत्वमा बन्ने सरकारमा आफू सहभागी नहुने बताउँदै उहाँले भन्नुभयो ‘कानुनुको कुनै पनि धाराले वाहालवाला तथा पुर्व न्यायाधिसलाई देशको प्रधानमन्त्री बनाउन मिल्दैन, एकीकृत माओवादीका अध्यक्ष प्रचण्डसंग आफुहरुले लामो समयसगै काम गरेको अनुभवका आधारम म भन्दैछु यो प्रधानन्यायधीशको चाल पनि सुशील कोइरालाको चाल जस्तै नै हो ।’

एकीकृत नेकपा माओवादीले जसरी पनि आफ्नो सत्ता लम्बाउने खोजेको आरोप लगाउँदै उहाँले जबसम्म वर्तमान सरकारले राजिनामा दिएर सरकारको नेत्तृवको लागि आव्हान गर्दैन तबसम्म वर्तमान सरकारको कुनै कुराको विश्वास नहुने जिकिर गर्नुभयो ।
