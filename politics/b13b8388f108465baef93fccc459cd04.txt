​प्रधानमन्त्रीको सल्लाहकार भन्छन्ः चिनसँगका सम्झौता कार्यान्वयन हुन नदिन सरकार परिवर्तन

काठमाडौं, वैशाख २२ - प्रधानमन्त्री केपी शर्मा ओलीका प्रेस सल्लाहाकार प्रमोद दाहालले सरकारले चिनसँग गरेको सम्झौता कार्यान्वयन हुन नदिन सरकार परिवर्तनको खेल सुरु भएको आरोप लगाउनुभएको छ ।
एकीकृत नेकपा माओवादीका अध्यक्ष पुष्पकमल दाहाल प्रचण्डले अहिलेको सरकारले काम गर्न नसकेको भन्दै आफ्नै नेतृत्वमा सरकार बनाउने घोषणा गरेलगत्तै ट्वीट गर्दै दाहालले भन्नुभएको छ ‘सरकारले राष्ट्रिय स्वाभिमानलाई दह्रिलो बनाउँदै उत्तरी छिमेकी चीनसँग गरेको व्यापारिक सम्झौताको कार्यान्वयन हुन नदिन सरकार ढाल्ने खेल भएको हो  ।’


सरकारले राष्ट्रिय स्वाभिमानलाई दह्रिलो बनाउँदै उत्तरी छिमेकी चीनसँग गरेको व्यापारिक सम्झौताको कार्यान्वयन हुन नदिन सरकार ढाल्ने खेल भएको हो
— Pramod Dahal (@dahalpramod) May 4, 2016

प्रचण्डले आफ्नो नेतृत्वमा सरकार बनाउने बताएपछि दलहरु नयाँ सरकार गठनबारे धारणा बनाउन आन्तरिक छलफलमा व्यस्त छन् ।
