देशभरको सुरक्षा व्यवस्था कडा

काठमाडौं, असोज ३ – सरकारले देशभरको सुरक्षा व्यवस्था कडा पारेको छ । काठमाडौं उपत्यका भित्रिने नाका र सीमा क्षेत्रमा विशेष सुरक्षा सतर्कता अपनाइएको छ ।
बिहानैदेखि काठमाडौं उपत्यकाका चोकचोकमा प्रहरी खटिएका छन् । संविधानसभा परिसरमा सुरक्षा व्यवस्था कडा पारिएको गृह मन्त्रालयले जनाएको छ ।
एकीकृत सुरक्षा योजना अन्तर्गत नेपाल प्रहरी, सशस्त्र प्रहरी र राष्ट्रिय अनुसन्धान विभागलाई परिचालन गरिएको छ ।  देशभर ५० हजार भन्दा बढी सुरक्षाकर्मी खटिएका गृह मन्त्रालयले जनाएको छ ।
