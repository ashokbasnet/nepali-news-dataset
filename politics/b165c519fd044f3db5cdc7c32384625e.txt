राष्ट्रपतिको कदम बिरुद्ध प्रदर्शन गर्दै एमाओवादीका भ्रातृसंगठन

काठमाडौं, मंसिर १० – राष्ट्रपति डा. रामवरण यादवले असंवैधानिक कदम चालेको भन्दै एकीकृत नेकपा माओवादीका भ्रातृसंगठनले आज विरोध प्रदर्शन गर्ने भएका छन । आइतबार दिउसो दुईबजे शान्तिबाटिकाबाट अखिल क्रान्तिकारीको संयोजनमा एकीकृत माओवादीका भ्रातृसंगठनले विरोध प्रदर्शन गर्न लागेका हुन् ।

 

अखिल क्रान्तिकारीका अध्यक्ष हिमाल शर्माले शान्तिबाटिबाट प्रदर्शन गरिने जानकारी दिनुभयो ।

अन्तरिम संविधानले संसद नभएको अवस्थामा सहमतीय प्रधानमन्त्रीको लागि आह्वान गर्ने अधिकार राष्ट्रपतिलाई नदिएको भन्दै सत्तारुढ एकीकृत नेकपा माओवादीले राष्ट्रपति कदमलाई असंवैधानिक ठहर गर्दै भण्डाफोर गर्ने निर्णय गरेको थियो ।
