प्रचण्डको गलामा ४९ किलोको माला

मकवानपुर, माघ ९ - मकवानपुरमा एकीकृत नेकपा माओवादीका अध्यक्ष पुष्पकमल दाहाल प्रचण्डलाई ४९ किलोको माला लगाएर सम्मान गरिएको छ । मकवानपुर उद्योग वाणिज्य संघले आफ्नो ४९ औँ वार्षिक उत्सवको अवसरमा प्रचण्डलाई ४९ किलोको फूलको माला लगाइदिएर सम्मान गरेको हो । तीन जनाले उचालेर लगाइदिएको माला धेरैबेर भने प्रचण्डको गलामा बसेन ।उद्योग वाणिज्य संघका केही कर्मचारीको आर्थिक सहयोगमा माला तयार पारिएको थियो । संघको वार्षिक साधारणसभाको उदघाटन गर्दै प्रचण्डले नाकाबन्दी खुलाउने बिषयमा भारतसँग पनि कुटनीतिक परामर्श भइरहेकाले अबको केही दिनमै भारतसँगका सबै नाका सुचारु हुने दावी गर्नुभयो ।
