राप्रपा कार्यकर्ता र प्रहरीबिचको झडपमा कोमल वली घाइते, मोडल अस्पतालमा उपचार हुँदै

काठमाडौं, चैत ७ – निर्वाचन आयोगले पार्टीको विधान परिवर्तन गरेपछि विरोधमा आयोग घेराउका लागि पुगेकी राप्रपा नेतृ कोमल वली प्रहरीको लाठि चार्जबाट घाइते हुनुभएको छ । 
आयोगको कान्तिपथस्थित कार्यालय अगाडि भएको झडपमा गायिका तथा राप्रपा नेतृ वलीलाई चोट लागेको हो । वलीको अहिले बागबजारको मोडल अस्पतालमा उपचार भइरहेको छ । वलीलाई भेट्न राप्रपा अध्यक्ष कमल थापा अस्पताल पुग्नुभएको छ । 
आयोगले राप्रपाको विधानबाट हिन्दु धर्म र राजतन्त्र हटाउने निर्णय गरेपछि विरोधमा सोमबार आयोगको कार्यालय घेराउ गरिएको हो ।
