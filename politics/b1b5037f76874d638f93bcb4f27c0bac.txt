बन्दमा काठमाडौं (फोटो फिचर)

अर्जुन पोख्रेल/उज्यालो ।
काठमाडौं, साउन ३१ – संविधान घोषणा हुने दिन नजिकिंदै गर्दा बन्द र बिरोधका स्वर पनि बढ्दैछन् । सुदूरपश्चिम, मध्यपश्चिम र पूर्वका विभिन्न ठाउँमा केही दिनदेखि नै बन्द र प्रदर्शन भैरहेका छन् । आइतबार चाहिँ देशभर बन्द गरिएको छ । संविधानसभा बाहिर रहेको नेकपा–माओवादी र संविधानसभाभित्र रहेका मधेसवादी र जनजाति दलले गरेको बन्दले जनजीवन कष्टकर बनेको छ । बन्दका कारण काठमाडौं उपत्यकाको सडकमा गाडी चलेका छैनन । काठमाडौंका मुख्य चोकका  पसल पनि खुलेका छैनन । गाडी नचल्दा अत्यावश्यक काममा जानुपर्ने नागरिक हिँडेरै गन्तब्यमा जान बाध्य छन् । सडकमा बन्दकर्ताको खासै उपस्थिति नदेखिएपनि बन्दले प्रभाव सडक, बजार, स्कुल, कलकारखाना ठप्प छन् । एम्बुलेन्स, दमकल, पानी, दुध र फोहोर बोकेका अत्यावश्यक सेवाका गाडी भने चलेका छन् ।
