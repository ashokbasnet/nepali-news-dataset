विवादित विषयमा सहमति नगर्न प्रधानमन्त्रीलाई माओवादीको निर्देशन

काठमाण्डौं, कात्तिक १ -एकीकृत नेकपा माओवादीले भारत भ्रमणका बेला कुनैपनि विवादित विषयमा सहमति नगर्न प्रधानमन्त्री डाक्टर बावुराम भट्टर्राईलाई दिर्नेशन दिएको छ । पार्टी अध्यक्ष पुष्पकमल दाहाल प्रचण्डको निवास नयाँ बजारमा विहान बसेको माओवादीको स्थायी समिति बैठकले सन्धि सम्झौता लगायत विवादित विषयमा सहमति नगर्न प्रधानमन्त्रीलाई भनेको माओवादी प्रवक्ता दिनानाथ शर्माले जानकारी दिनुभयो ।

 

शर्माले भन्नुभयो 'विवादित सन्धि सम्झौतालगायतका विषयमा छलफलमै प्रवेश नगर्ने निर्णय भएको छ ।’ पार्टी उपाध्यक्ष समेत रहेका प्रधानमन्त्री भट्टराईलाई भ्रमण सद्भावमा मात्रै सिमित गर्न भनिएको माओवादी प्रवक्ता शर्मा जानकारी दिनुभयो । प्रधानमन्त्री भट्टराईले  ३ गतेदेखि भारतको चार दिने औपचारिक भ्रमण गर्नु हुनेछ ।
