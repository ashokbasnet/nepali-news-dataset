प्रहरी भित्रको भ्रष्टचार रोक्न श्वेत पत्र जारी हुन्छः गृह मन्त्री गच्छदार

सुनसरी, कात्तिक २१ — गृह मन्त्री विजयकुमार गच्छदारले प्रहरी भित्रको भ्रष्टचार रोक्न गृह मन्त्रालयले श्वेत पत्र जारी गर्न लागेको बताउनु भएको छ । तत्कालीन राहत कार्यक्रम तथा पुर्वाञ्चल स्तरीय सुरक्षा भेलाको उद्घाटन गर्न सोमबार सुनसरी पुगेका मन्त्री गच्छदारले पत्रकारसित एक हप्ता भित्रमा श्वेत पत्र जारी हुने बताउनुभयो । 

 

स्वेत पत्र जारी गर्नकै लागि भनेर सवै क्षेत्रमा सुरक्षा सम्बन्धी अन्तरक्रिया गरेको समेत गृहमन्त्री गच्छदारले जानकारी दिनुभयो । उहाँले प्रहरी प्रशासन चूस्त दुरुस्त बनाउन राजनीतिक हस्तक्षेप, प्रहरी भित्रको भ्रष्टचार र जनशक्तिको अभाव गरी तीन वटा चुनौती रहेको बताउनुभयो । 

 

मन्त्री गच्छदारले प्रहरी भित्र झण्डै ४२ हजार जनशक्ति अपुग रहेको बताउनु भयो । उहाँले प्रहरी प्रशासनलाइ चुस्त दुरुस्त बनाएर ट्र्याकमा हिडाएरै छोड्ने बताउनु भयो । आफू गृह मन्त्री भएपछि सुरक्षा अवस्था मजवुत भएको उहाँले दावी गर्नु भयो । 

 

तराइ र पुर्वी पहाडी जिल्लामा सशस्त्र सङ्घर्षरत समुह राजनीतिक भए राजनीतिक आधारमा र आपराधीक भए कारवाही गरेर मस्या समाधान गर्ने गृह मन्त्रीले बताउनु भयो ।
