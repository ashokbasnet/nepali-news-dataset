नेपाल र भारतले सुरक्षाको विषयमा सहकार्य गर्ने

काठमाडौ, बैशाख १७ –नेपाल र भारतवीच सुरक्षा सम्बन्धि विभिन्न विषयमा सहकार्य गर्ने सहमति भएको छ । पोखरामा भएको सुरक्षासम्बन्धि द्विपक्षीय बैठकमा भारतले नेपाली सुरक्षाफौजलाई नेपाल सरकारले आवश्यक ठाने अनुसार भौतिक र प्राविधिक सहायता गर्ने प्रतिवद्धता जनाएको हो ।

 

भारतीय दुतावासले आइतबार विज्ञप्ति निकालेर नेपाली सेनालाई भारतमा विभिन्न तालिम प्रदान गर्न तथा प्रशिक्षक सहयोग गर्न भारत सहमत भएको जनाएको छ । त्यस्तै नेपाल र भारतका २ सुरक्षाफौजवीच संयुक्त तालिम तथा खेलकुद गतिविधि गर्ने सहमति पनि भएको भारतीय दुतावासले जनाएको  छ ।
छलफलमा  तस्करी, हतियार ओसारप्रसार मानव बेचविखन अवैध शिकारी लगायत सीमा क्षेत्रमा हुने अपराधमा सुचना आदान प्रदान गर्ने सहमति पनि भएको छ ।
