चिकित्सा विधेयकमा सहमति जुटेन

काठमाडौं, असोज २७ – संसदमा विचाराधीन राष्ट्रिय चिकित्सा शिक्षा विधेयक पारित गराउन सभामुख र प्रमुख दलका शीर्ष नेताबिचको छलफलमा सहमति जुट्न सकेन । 
व्यवस्थापिका–संसद्को शुक्रबारको बैठकअघि सभामुख ओनसरी घर्तीले दलबिच सहमतिका लागि प्रयास गरे पनि सहमति नभएपछि सो विधेयक कार्यसूचीमा आउन आउन सकेन । संसद्को कार्यकाल सकिन दुई दिन मात्र बाँकी भएको र कार्यसूचीसहितको औपचारिक बैठक सम्भवतः आजै सकिने भएकाले उक्त विधेयक थन्किने देखिएको छ । 
प्रा डा गोविन्द केसी माथेमा आयोगको प्रतिवेदनअनुसार विधेयक पारित हुनुपर्ने माग राखी १३औँ पटक अनशनमा रहनुभएको छ । – रासस
