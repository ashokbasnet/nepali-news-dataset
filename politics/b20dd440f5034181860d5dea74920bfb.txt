फोरम लोकतान्त्रिक र थरुहट तराई पार्टीबीच एकीकरण

फाइल फोटोविजयकुमार गच्छदारले नेतृत्व गरेको पार्टी फोरम नेपाल (लोकतान्त्रिक) र भानुराम थारुले नेतृत्व गरेको थरुहट तराई पार्टी एकीकरण भएको हो ।

एकीकरणपछि पार्टीको नाम ‘नेपाल लोकतान्त्रिक फोरम’ राख्ने भनिएपनि महाधिवेशनपछिमात्र नेपाल लोकतान्त्रिक पार्टी राख्ने सहमति भएको सांसद रामजनम चौधरीले जानकारी दिए ।

जनताको हितका लागि फुटेरभन्दा पनि जुटेर काम गर्नुपर्ने मनसायका साथ पार्टी एकीकरण भएको थरुहट तराई पार्टी नेपालका महासचिव मीनराज चौधरीले जानकारी दिए । रासस
