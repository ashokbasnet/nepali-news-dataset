सहायकमन्त्रीमा रेशम लामा सिफारिस

काठमाडौं, वैशाख ८ । राष्ट्रिय प्रजातन्त्र पार्टी नेपालले संघीय मामिला तथा स्थानीय विकास सहायकमन्त्री पदमा रेशम लामालाई सिफारिस गरेको छ ।पार्टीका नेता देवेन्द्र प्रधानकाअनुसार पार्टी संगठन सुदृढीकरणमा पुर्‍याएको योगदानको कदरस्वरुप लामालाई उक्त पदमा सिफारिस गरिएको हो ।काभ्रे स्थायी बसोबास भएका लामा पछिल्लो संविधानसभामा समानुपातिक सभासद रहेको हैसियतले अहिले व्यवस्थापिका–संसदमा प्रतिनिधित्व गरिरहेका छन् ।यसअघि उक्त जिम्मेवारी विराज विष्टलाई दिइएको भएपनि पार्टी नीतिविपरीत कार्य गरेकाले पार्टीले उनलाई फिर्ता बोलाएको थियो । रासस
