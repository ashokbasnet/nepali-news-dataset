हरेक विषयमा अन्तिम निर्णय गरेर अगाडी बढ्ने निर्णय

काठमाडौं, फागुन ४ – संवैधानिक समिति अन्तर्गतको विवाद समाधान उपसमितिले एउटा विषय टुङ्ग्याएर मात्रै अर्को विषयमा प्रवेश गर्ने निर्णय गरेको छ । भएका सहमति पनि उल्टिन थालेपछि बिहीबार बसेको उपसमितिको बैठकले हरेक विषयमा अन्तिम निर्णय गरेर मात्रै अगाडी बढ्ने सहमति भएको समिति सदस्य लक्ष्मणलाल कर्णले जानकारी दिनुभयो । 

 

उपसमितिले आफ्नो आन्तरिक कार्यतालिका बनाउँदै शनिबारदेखि शासकीय स्वरुपमा छलफल गर्ने निर्णय गरेको छ । उपसमितिले राज्य पुनर्संरचना,  शासकीय स्वरुप, निर्वाचन प्रणाली, न्याय प्रणाली लगायतका विवादित विषय एकपछि अर्को टुङ्ग्याएर जाने छ  ।

 

विवादीत विषयमा माघ मसान्तभित्र सहमति जुटाउने कार्यतालिका भएपनि दलहरुका आआफ्नै अडानले सहमति जुट्न सकेको छैन । अब विवादीत विषयमा संवैधानिक समितिले आउँदो १० गते भित्र सहमति गरिसक्नुपर्छ ।
