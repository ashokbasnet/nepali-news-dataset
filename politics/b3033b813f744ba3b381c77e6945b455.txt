एमाले अध्यक्ष ओली र मन्त्रीहरु बिच छलफल

भक्तपुर, साउन ३० - नेकपा एमालेका अध्यक्ष केपी ओलीलाई एमालेका तर्फबाट सरकारमा सहभागी मन्त्रीहरुले सरकार संचालनमा भएका गतिबिधीका बारेमा जानकारी गराएका छन् ।
भक्तपुरको बालकोटस्थित ओली निवासमा ओली र मन्त्रीहरुबिच करिव ३ घण्टासम्म भएको छलफलमा सहभागी मन्त्रीहरुले सरकार सञ्चालनका बारेमा जानकारी गराएको ओली निवासमा संचारकर्मीलाई सामान्य प्रशासन मन्त्री लालबाबु पण्डितले जानकारी दिनुभयो ।
सरकार संचालनमा भएका गतिबिधीहरु बारेमा अध्यक्ष ओली समक्ष ब्रिफिङ् गरेको उहाँले बताउनुभयो ।
छलफलमा सामान्य प्रशासन मन्त्री पण्डित सहित परराष्ट्र मन्त्री महेन्द्र पाण्डे, स्वास्थ्य मन्त्री खगराज अधिकारी, भूमी सुधार मन्त्री दलबहादुर गुरुङ्ग, युवा तथा खेलकुल मन्त्री पुरुषोत्तम पौडेल, पर्यटन मन्त्री भीम आचार्य सहितका मन्त्रीले आ–आफ्ना मन्त्रालयका गतिबिधि र सरकार सञ्चालनमा भएका समस्या एवंम् समग्र गतिबिधिका बारेमा अध्यक्ष ओली समक्ष ब्रिफिङ् गरेको उहाँको भनाई थियो ।
छलफलमा उपप्रधान तथा गृहमन्त्री वामदेव गौतम, उर्जा मन्त्री राधा ज्ञवाली र उद्योग मन्त्री कर्णबहादुर थापाले भने सहभागी थिएनन् । मन्त्री पण्डितका अनुसार भेटमा नेपाल सरकारका सचिवको बिहीबार भएको पदस्थापन तथा सरुवा, एआइजी बढुवा लगायत बिभिन्न मन्त्रालयसँग जोडिएका काम कारवाहीका बारेमा पार्टी अध्यक्षलाई जानकारी गराएको हो । पार्टी र सरकारको गतिबिधिलाई कसरी प्रभावकारी बनाउने भन्नेबारेमा समेत छलफल भएको बताईएको छ ।
छलफलबारे प्रतिक्रिया दिदै स्वास्थ्य मन्त्री खगराज अधिकारीले सरकारमा भएका कामको  अध्यक्षलाई ब्रिफ्रीङ गरेको बताउनुभयो ।
अध्यक्ष ओलीसँगको सामुहिक भेटमा सरकारका गतिबिधि र सरकार बन्नुअघि नेपाली काँग्रेस र एमाले बिच भएको सहमतीलाई कार्यान्वयन गर्ने विषयमा छलफल भएको बताउनुभयो । उहाँले भन्नुभयो ‘सरकारको कामलाई कसरी प्रभावकारी बनाउने र कांग्रेस, एमालेबिच सरकार सञ्चालनमा देखा परेका असन्तुष्टीलाई कसरी मेटाउने भन्नेबारेमा छलफल भएको हो ।’ बैठकमा सरकारको काम कारबाहीलाई चुस्त र जनतालाई फाइदा हुनेगरि अगाडि बढाउने तर तत्काल कांग्रेससँगको गठबन्धन तोड्न नहुने विषयमा सबै एक मत रहेको बताईएको छ ।
