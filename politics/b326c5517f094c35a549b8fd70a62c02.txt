उपप्रधानमन्त्री थापा भारत जाँदै, सुष्मा स्वराजलगायतसँग भेटवार्ता

काठमाडौं, जेठ २७ । उपप्रधानमन्त्री एवं परराष्ट्रमन्त्री कमल थापा दक्षिण एसियाली विश्वविद्यालयको प्रथम दीक्षान्त समारोहमा भाग लिन शुक्रबार भारतको राजधानी नयाँदिल्ली प्रस्थान गर्ने भएका छन् ।भ्रमणकाक्रममा परराष्ट्रमन्त्री थापाले आफ्ना समकक्षी सुष्मा स्वराजसहित केही उच्चपदस्थ सरकारी अधिकारी र राजनीतिक नेतृत्वसँग पनि भेटवार्ता गर्ने कार्यक्रम रहेको परराष्ट्र मन्त्रालयका निमित्त सचिव भरतराज पौड्यालले राससलाई बताए ।उपप्रधानमन्त्री थापा आगामी आइतबार स्वदेश फर्कनेछन् । रासस

फाइल फोटो
