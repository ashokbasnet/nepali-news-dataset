नेपाली कांग्रेसको प्रवास संगठन युएईकाे नयाँ नेतृत्व निर्विरोध

युएई, चैत १९– नेपाली कांग्रेसको प्रवास संगठन जनसंपर्क समिति युएईमा निर्विरोध नयाँ नेतृत्व चयन भएको छ । नेपाली जनसम्पर्क समिति युएईको शुक्रबार दुबईमा भएको तेस्रो अधिवेसनले खेमराज बस्नेतको सभापतित्वमा कार्यसमिति चयन गरेको हो । 
वरिष्ठ उपसभापतिमा भुवानीप्रसाद तिमल्सिना, उपसभापतिहरु चन्द्रबहादुर सारु मगर, राजेन्द्र अधिकारी र सूर्यबहादुर बस्नेत चयन हुनुभएको छ । यस्तै महामन्त्रीमा कृष्णप्रसाद गौतम र सह महामन्त्रीहरु भूमिराज चालिसे, डिकबहादुर तामाङ र दामोदर पाण्डे, कोषाध्यक्षमा मनि कुमार लामा र प्रवक्तामा हरि खड्का चयन हुनुभएको हो ।
नेपाली कांग्रेसका महामन्त्री तथा सांसद डा.शशांक कोईराला, केन्द्रीय सदस्य सुरेन्द्रराज पाण्डे र गुरुराज घिमिरेको उपस्थितिमा ३१ सदस्यिय कार्यसमिति गठन भएको हो ।
