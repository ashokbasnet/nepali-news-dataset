​उत्तर प्रदेशका मुख्यमन्त्रीलाई पूर्व राजा ज्ञानेन्द्रले भेटे

काठमाडौं, पुस २४ –उत्तर प्रदेशका मुख्यमन्त्री योगी आदित्यनाथ र नेपालका पूर्व राजा ज्ञानेन्द्र शाहबीच भेटवार्ता भएको छ । सोमबार उत्तर प्रदेशको प्रान्तीय राजधानी लखनउस्थित मुख्यमन्त्री आवासमा शाह र योगीबीच भेट भएको हो । मध्यपश्चिम र सुदूरपश्चिमको भ्रमणमा रहेका पूर्व राजा ज्ञानेन्द्र शाह आइतबार नेपालगञ्जबाट लखनउ जानुभएको थियो । उहाँ उत्तर प्रदेश प्रहरीको स्र्कटिङमा लखनउ जानुभएको थियो । 
राजासँगको भेटलाई योगी आदित्यनाथले ट्वीटरमार्फत सार्वजनिक गर्नुभएको छ ।
उहाँले भेटवार्ताको तस्बिर सार्वजनिक गर्दै लेख्नुभएको छ, ‘आज लखनउस्थित सरकारी आवासमा नेपालका पूर्व नरेश श्री ज्ञानेन्द्र वीर विक्रम शाहसँग भेटवार्ता भयो । उहाँलाई अंग वस्त्र तथा कुम्भको चिन्ह उपहार दिइयो ।’


आज लखनऊ स्थित सरकारी आवास पर नेपाल के पूर्व नरेश श्री ज्ञानेंद्र वीर विक्रम शाह जी ने भेंट की, उन्हें अंग वस्त्र व कुम्भ का लोगो भेंट किया। pic.twitter.com/v8KPCMpatB
— Yogi Adityanath (@myogiadityanath) 8 January 2018
