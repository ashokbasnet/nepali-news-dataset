वृहत मधेसी मोर्चामा विवाद

काठमाडौं, जेठ १६ - नयाँ चुनाव घोषणा गर्ने प्रधानमन्त्री बाबुराम भट्टराईको कदमको समर्थन गर्ने नगर्ने विषयमा वृहत मधेशी मोर्चामा विवाद भएको छ । मोर्चाका संयोजक उपेन्द्र यादव र सदस्य शरतसिंह भण्डारीले प्रधानमन्त्रीको कदमको विरोध गरेपछि मोर्चाका ६ जना सदस्य कदमको समर्थनमा देखिएका हुन् । काठमाडौंमा पत्रकार सम्मेलन गरि असन्तुष्ट सदस्यहरुले यादव र भण्डारीले मधेश र संघीयता विरोधी तत्वसंग साठगाठ गरेको र दोहोरो चरित्र देखाएको भन्दै आपत्ति जनाएका हुन् ।

 

आफुहरुसंग सल्लाह नै नगरि प्रधानमन्त्रीको कदम गलत भएको निष्कर्ष निकालेर राष्ट्रपतिलाई भेट्न गएको मोर्चाका असन्तुष्ट सदस्यले आरोप लगाएका छन् । असहमति जनाउनेमा माओवादीका प्रभु शाह, रामरिझन यादव, रामप्रसाद शर्मा, फोरम गणतान्त्रिकका आत्माराम प्रसाद शाह र सद्भावनाका रामआशिष शाह हुनुहुन्छ ।
