गणेशमान सिंहका उत्तराधिकारी उपप्रधानमन्त्री

काठमाडौं, फागुन १३ - सुशील कोइराला नेतृत्वको सरकारमा उपप्रधानमन्त्री तथा स्थानीय विकास मन्त्री नियुक्त भएका प्रकाशमान सिंहको जन्म बि.सं.२०१२ साल चैत्र २१ गते काठमाडौ १६, क्षेत्रपाटीमा भएको हो ।
२०७० साल मंसिर ४ गते भएको संविधानसभा चुनावमा उहाँ काठमाडौं क्षेत्र नम्बर एकबाट १५ हजार १ सय ३८ मत ल्याउँदै विजयी हुनु भएको हो ।  उहाँको परिवार नै नेपालको राजनीतिमा संलग्न भएका कारण उहाँ नेपाली कांग्रेसमार्फत राजनीतिमा लाग्नुभएको हो ।
उहाँका बुबा जननेता गणेशमान सिंह र आमा मंगलादेवी हो । उहाँहरु दुवैजनाको नेपाली राजनीतिमा आ–आफ्नै इतिहास छ । प्रकाशमान सिंहका दुई छोरा छन् । सिंहले तथ्याङशास्त्रमा स्नातकोत्तर तह उत्तीर्ण गर्नुभएको छ ।
२०३४ सालदेखि राजनीतिक यात्राको शुरुवात गरेका सिंह २०६४ सालको संविधानसभा चुनावमा काठमाडौं जिल्ला क्षेत्र नम्बर १ बाट नेकपा एमालेका प्रदिप नेपाललाई पराजित गदै विजयी बन्नु भएको थियो । सिंह राजनीतिक गर्ने क्रममा झण्डै २ वर्ष बन्दी जीवन बिताउनु भएको थियो । उहाँ नेपाली कांग्रेसका केन्द्रिय महामन्त्री हुनुहुन्छ ।
