गिरिजाका विरोधी हावी भएका कारण संविधान अन्यौलमा : प्रचण्ड

सर्लाही, चैत ७ - एकीकृत नेकपा माओवादीका अध्यक्ष पुष्पकमल दाहालले गिरिजाप्रसाद कोइरालाका विरोधीहरू राजनीतिमा हावी भएका कारण संविधान अन्यौलमा परेको बतानुभएको छ ।
सर्लाहीको हरकठवामा पार्टीले आयोजना गरेको आमसभामा बोल्दै उहाँले शान्ति सम्झौता, मधेस आन्दोलन र अन्य सम्झौतामा कोइरालाले हस्ताक्षर गर्दा कांग्रेस र एमालेबाट बिरोध गर्ने नेता बलियो भएको तर्क गर्नुभयो ।
शान्ति सम्झौत र संघीयता विरोधी एमाले अध्यक्ष केपी ओली शक्तिमा रहेको र सम्झौताका सहयोगी एमाले नेता नेपाल कमजोर भएका कारण संविधान यात्रा जटिल बनेको उहाँले टिप्णी गर्नुभयो । सरकारमा रहेका दलहरूले आ-अफ्नो अडान नछोडे अन्दोलनको बिकल्प नरहेको उहाँले बताउनुभयो ।
