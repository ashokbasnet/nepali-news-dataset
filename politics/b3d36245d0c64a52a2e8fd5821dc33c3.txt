संविधानसभा बैठक कक्षमा खुर्सानीको धुलो भेटियो

काठमाडौं, माघ ८–  संविधानसभाको बैठक कक्षमा खुर्सानीको धुलो राखिएको पोको भेटिएको छ । सुरक्षा जाँचको क्रममा खुर्सानीको धुलो राखिएको १० वटा पोका भेटिएको संविधानसभा सचिवालयले जनाएको छ । खुर्सानीको धुलो कसले किन राख्यो भन्नेबारे अनुसन्धान भैरहेको छ ।
यसैबीच खुर्सानीको धुलो भेटिएपछि संविधानसभा भवनभित्र सुरक्षाव्यवस्था निकै कडा बनाइएको छ । सभासदलाई समेत खानतलासी गरिएको छ । मोबाइल र झोला जाँच गरिएको छ । एमाओवादी नेता अग्नीप्रसाद सापकोटाले अनावश्यक खानतलासी गरेर संविधानभालाई जेल जस्तो बनाइएको प्रतिक्रिया दिनुभयो ।
