प्रधानमन्त्रीको जिब्रोको अवस्था सामान्य

काठमाडौं, असार ६ – प्रधानमन्त्री सुशील कोइरालाको जिब्रोको अवस्था सामान्य देखिएको छ ।
प्रधानमन्त्री कोइरालाले अमेरिकाको न्यूयोकमा रहेको मेमोरियल सोलान केटरिङ क्यान्सर सेन्टरमा विहीबार जिब्रोको परीक्षण गराउनु भएको थियो ।
प्रधानमन्त्रीको साथमा रहेका प्रमुख सेनानी प्रकाश देउजाका अनुसार कोइरालाको जिब्रोको परीक्षणबाट सामान्य देखिएको जानकारी दिनुभयो । फोक्सोमा देखिएको दागबारे आवश्यक परीक्षण गरिएको र त्यसको नतिजा आउन केही समय लाग्ने प्रमुख सेनानीबाट जानकारी प्राप्त भएको कार्यवाहक प्रधानमन्त्री बामदेव गौतमले जानकारी दिनुभयो ।
गौतमले प्रधानमन्त्रीका साथमा रहेका प्रमुख सेनानी प्रकाश देउजासँग शुक्रबार बिहान टेलिफोनमा कुराकानी गर्नुभएको थियो ।
