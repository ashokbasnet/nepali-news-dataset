कांग्रेस र एमालेका कारण सरकार गठनमा ढिलाई : प्रचण्ड

धादिङ, फागुन २१ – एकीकृत नेकपा माओवादीका अध्यक्ष पुष्पकमल दाहाल प्रचण्डले कांग्रेस र एमालेका कारण नया सरकार गठनमा केही ढिलाई भएको बताउनुभएको छ । 

धादिङमा सोमबार भएको कार्यक्रममा बोल्दै अध्यक्ष प्रचण्डले नेकपा एमालेले निर्णय दिन ढिला गरेको र कांग्रेसका नेताहरु काठमाडौ बाहिर गएको कारण नयां सरकार गठन प्रकृयामा केही ढिला हुन पुगेको बताउनुभएको हो । दलहरुले चाहेमा जेठमा संविधानसभाको निर्वाचन सम्भव भएको अध्यक्ष प्रचण्डको भनाई छ ।

सहिद सप्ताहको समापन कार्यक्रममा जिल्लाका सहिद तथा बेपत्ता परिवारलाई अभिनन्दन गर्न आयोजित कार्यक्रमका सोमबार धादिङको महादेववेंशीमा पुगेका प्रचण्डले जेठ भित्र निर्वाचन गर्नुनै अहिलको अवश्यकता भएकोले प्रधानन्यायधीशको नेतृत्वमा भएपनि निर्वाचन गराउन आफुहरु लागि परेको दाबी गर्नुभयो ।
