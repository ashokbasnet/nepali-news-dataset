फागुन भित्र महत्वपूर्ण सहमति हुन्छ : प्रधानमन्त्री

ललितपुर, फागुन १५ - प्रधानमन्त्री डाकटर बाबुराम भट्टराईले फागुन महिना भित्र शान्ति र संविधानका बाँकी सबै महत्वपूर्ण विषयमा सहमती हुने दावी गर्नु भएको छ । २१ औं ललितपुर जिल्ला परिषद्को बैठकमा प्रधानमन्त्री भट्टराईले त्यसपछि महत्वपूर्ण उपलब्धी हासिल गर्ने र जेठ १४ मै शान्ति प्रकृया रसंविधान निर्माणको काम पूरा गर्ने दावी गर्नुभयो ।

 

उहाँले सरकारको मुख्य कार्यभार नै शान्ति र संविधान भएको भन्दै अनावस्यक ढंगले शान्ति र संविधानलाई ओझेलमा पार्ने गरी सरकार बनाउने र गिराउने काममा लागिए सबैका लागि दुर्भाग्य हुने चेतावनी दिनुभयो । प्रधानमन्त्री भट्टराईले स्थानीय निकायका प्रतिनिधिको अभावमा लोकतन्त्र संस्थागत हुन नसके पनि तत्काल स्थानीय निकायको चुनाव गर्न सकिने अवस्था नभएको बताउनुभयो । त्यसका लागि अन्तरिम व्यवस्थाको तयारी भइरहेको प्रधानमन्त्रीको भनाई छ ।
