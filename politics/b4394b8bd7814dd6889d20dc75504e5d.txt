शीर्ष नेता जिम्मेवार भएनन् : उपराष्ट्रपति झा

काठमाडौं, कात्तिक ६ – उपराष्ट्रपति परमानन्द झाले प्रमुख दलका शीर्ष नेताहरु जिम्मेवार हुन नसकेकोले संविधानका विवादित विषयहरुमा सहमति हुन नसकेको आरोप लगाउनु भएको छ ।
रिपोर्टर्स क्लबले तोकिएकै समयमा संविधान निर्माण गर्न दवाव दिने उद्देश्यले सुरु गरेको देउसी भैलो कार्यक्रमपछिको साक्षात्कारमा उहाँले दलहरुले सहमतिको नाममा समय फालेको बताउँदै सहमति कुरा गर्नेले सहमति कार्यान्वयन नगर्दा समस्या उत्पन्न भएको बताउनुभयो ।
उपराष्ट्रपति झाले जनताले आफूहरुको ठाँउमा नयाँ अनुहार हेर्न चाहेकोले आफूहरु माघ ८ पछि आफुहरु बर्हिगमित हुने बताउनुभयो । नेताहरुको ताल देख्दा माघ ८ गतेभित्र संविधान देलान भन्नमा आशंका उत्पन्न भएको भन्दै उहाँले संघीयताको मामिलामा संख्यालाई बटमलाईन बनाएर प्रस्तुत हुनु नै गलत भएको टिप्पणी गर्नुभयो ।
