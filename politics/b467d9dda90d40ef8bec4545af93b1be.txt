अबकाश रोजेका लडाकुले दोश्रो किस्ता आजदेखि पाउने

काठमाडौ, कात्तिक १५ – अवकाशमा गएका लडाकुको दोस्रो किस्ता बापत पाउने रकम बुधबारदेखि वितरण हुने भएको छ । 

पहिलो शिविरको जिल्ला प्रशासन कार्यालय झापा, दोस्रोको सिन्धुली, तेस्रोको चितवन, चौथोको नवलपरासी, पाँचौंको दाङ, छैटौंको सुर्खेत र सातौंको कैलालीबाट रकम वितरण गर्न लागिएको हो ।

 

रकम वितरणका लागि कर्मचारी सहितको टोली सम्बन्धित ठाउँमा पुगिसकेको सेना समायोजन सचिवालयका सदस्य गोपालसिंह बोहोराले उज्यालोलाई जानकारी दिनुभयो । रकम वितरणका लागि बुधबारदेखि २५ गतेसम्मको समय तोकिएको छ ।

सचिवायलका अनुसार सातै शिविरका १३ हजार ९ सय २२ लडाकुले दोस्रो किस्ता बापत रकम पाउनेछन् । यो रकम वितरणसँगै शान्ति प्रकृयाका सबै काम पूर्ण रुपमा सकिने सचिवालयको भनाई छ ।
