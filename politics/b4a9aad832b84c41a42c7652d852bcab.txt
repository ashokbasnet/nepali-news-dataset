जनसत्ताले गरेका कामलाई वैधानिकता नदेऊ : सर्वोच्च

काठमाण्डौं, माघ ५ - सर्वोच्च अदालतले सशस्त्र युद्धका बेला माओवादी जनसत्ताले गरेका जग्गा किनबेचका कामलाई वैधानिकता दिने सरकारी निर्णय कार्यान्वयन नगर्न सरकारलाई आदेश दिएको छ । प्रधानन्यायाधीश खिलराज रेग्मीको एकल ईजलाशले मुद्दाको अन्तिम टुंगो नलाग्दासम्म निर्णय कार्यान्वयन नगर्न नगराउन सरकारका नाममा अन्तरिम आदेश जारी गरेको हो ।

 

अदालतले छलफलका लागि रिट निवेदक डेमोक्रेटिक लयर्स एशोसियसन र विपक्षी प्रधानमन्त्री तथा मन्त्रिपरिषद कार्यालय र भूमिसुधार मन्त्रायलयाई माघ ११ गते अदालतमा बोलाएको सर्वोच्चका सहप्रवक्ता हेमन्त रावलले जानकारी दिनुभयो ।

यो गंभीर विषय भएकोले यसको न्यायिक निरुपण पूर्ण ईजलाशबाट हुने भएकोले यसलाई पूर्ण ईजलाशमा पेश गरिने पनि रावलले जानकारी दिनुभयो ।
