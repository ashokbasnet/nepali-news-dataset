बारा ४ मा आलमकी श्रीमती उम्मेद्वार बन्ने

काठमाडौं, असोज २५– नेकपा एमालेले बारा क्षेत्र नम्वर ४ मा महमुद आलमकी श्रीमतीलाई उम्मेद्वार बनाउने भएको छ । शुक्रबार बाराको परवानीपुरमा आलमको अन्त्येष्टी समारोहमा एमाले बरिष्ठ नेता माधवकुमार नेपाल र नेता केपी शर्मा ओलीले यस्तो घोषणा गर्नुभएको हो । आलमकी श्रीमती नज्मा खातुनलाई पार्टीले उम्मेद्वार बनाउने उहाँहरुले बताउनुभयो ।
एमाले केन्द्रीय सदस्य एवं बारा क्षेत्र नम्बर ४ का उम्मेद्वार आलमको अघिल्लो शुक्रबार नचिनेका मान्छेको समूहले गोली हानेको थियो । उहाँको उपचारको क्रममा बिहीबार शिक्षण अस्पताल महाराजगंजमा निधन भएको हो ।
