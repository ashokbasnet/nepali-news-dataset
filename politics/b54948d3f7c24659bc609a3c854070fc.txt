ताप्लेजुङमा नमुना मतदान, ३६ प्रतिशत मत बदर

ताप्लेजुङ, कात्तिक २६ – वरीपरी बाक्लो म्यादी तथा नेपाल प्रहरीबाट खटिएका सुरक्षाकर्मी । त्यसभित्र लाइनमा बसेका वृद्ध तथा युवा साथै अन्य व्यक्तिहरु । साच्चिकै चुनाव भएको जस्तो आवास हुन्थ्यो । प्रसंग हिमाली जिल्ला ताप्लेजुङको सदरमुका फुङलिङ नगरपालिकाको मुटु वीरेन्द्र चोकमा भएको नमुना मतदानको दृश्य हो । जहाँ साच्चै नै मतदान भइरहेको आभास हुन्थ्यो ।  
तर, विडम्बना निर्वाचन कार्यालयको लापरवाही तथा वेवस्थाका कारण नमुना मतदानमा ३६ प्रतिशत मतपत्र बदर भएको छ । निर्वाचन कार्यालयले सदरमुकाम तथा आसपासमा समेत मतदान शिक्षा प्रभावकारी नगरेका कारण मतपत्र बदरभएको बताएको छ । नमुना मतदानमा बदर मत धेरै देखिएपछि निर्वाचन कार्यालयलाई चुनौती थपिएको छ । 
जिल्लाको वीरेन्द्र चोकमा भएको प्रतिनिधिसभाको नमुना मतदानमा ३३ मत खसेकोमा १२ मत बदर भएको निर्वाचन अधिकारी महेश कुमार ठाकुरले बताउनुभयो । 
उता, प्रदेशसभामा भएको मतपत्रमा ३० प्रतिशत मत बदर भएको छ । ३३ वटा नमुना मत खसेकोमा ११ वटा बदर भएको ठाकुरको भनाइ रहेको छ । 
वास्तवमा भन्ने हो जिल्लामा निर्वाचन मतदानबारेमा जाकारी दिन कोही नआएको स्थानीय बासिन्दाले बताएका छन् । घर घरमा पुगेर मतदान बारे शिक्षा दिनु पर्नेमा कुनै नआएको फुङलिङ नगरपालिका–६ का पुन्यप्रसाद आचार्यले बताउनुभयो ।
