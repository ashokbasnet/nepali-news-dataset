प्रधानमन्त्रीको सुरक्षामा खटिएका सुरक्षाकर्मी र गाडीको संख्या कटौति

काठमाडौं, कात्तिक ९ - प्रधानमन्त्री केपी शर्मा ओलीले आफ्नो सुरक्षामा खटिएका सुरक्षाकर्मी तथा सचिवालयमा रहेका गाडीको संख्या कटौति गर्नुभएको छ । इन्धन अभावको अवस्थालाई ध्यानमा दिंदै उहाँले सुरक्षाकर्मी तथा गाडीको संख्या कटौति गर्न निर्देशन दिनुभएको हो ।
उहाँले सवारी साधनको परिचालनमा मितव्ययिता अपनाउन पनि निर्देशन दिनुभएको छ । उहाँको निर्देशन अनुसार आजैदेखि उहाँको स्कर्टिङमा रहेका सुरक्षाकर्मीको सवारी साधन तथा सचिवालयमा प्रयोग भईरहेका गाडीको संख्या घटाई सकिएको प्रधानमन्त्रीको निजी सचिवालयले जनाएको छ ।
