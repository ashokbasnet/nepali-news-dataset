चौतारीका ५ पत्रकार एमालेका उम्मेद्वार

काठमाडौं, भदौ १९ – नेकपा एमाले निकट पत्रकारहरुको संगठन प्रेस चौतारी नेपालले संविधानसभा चुनावका लागि समानुपातिक उम्मेद्वारको नाम सिफारिस गरेको छ ।
एमालेले माग गरेअनुरुप पाँच जनाको नाम सिफारिस गरिएको चौतारीका महासचिव माधव नेपालले जानकारी दिनुभएको छ ।
बुधवार बसेको सचिवालय बैठकले वर्तमान अध्यक्ष राजेन्द्र अर्याल, सल्लाहकार शम्भू श्रेष्ठ, निवर्तमान अध्यक्ष गगन विष्ट र पत्रकारहरु गोपाल थपलिया र कौशल चेम्जोङको नाम सिफारिस गरेको हो ।
