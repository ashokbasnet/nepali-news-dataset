​मन्त्री बस्नेतको शल्यक्रिया

रमेश गिरी/उज्यालो । भक्तपुर, साउन ३१ - विरामी भएर आइतबार बिहान ३ बजे अस्पताल भर्ना भएका उद्योग मन्त्री महेश बस्नेतको एपेण्डिक्सको शल्यक्रिया गरिएको छ । 
भक्तपुरको गठ्ठाघरस्थित नागरिक कम्युनिटी अस्पतालका प्रोफेसर डा. राकेश बर्मा, डा. रामभक्त कोजु लगायतका चिकित्सकको टोलीले शल्यक्रिया गर्नुभएको हो । पोष्ट अपरेटिभ वार्डमा राखिएका मन्त्री बस्नेतलाई पुर्ण रुपमा निको हुन कम्तिमा चार दिन लाग्ने उहाँले बताउनुभयो । शनिवार रातीबाट पेट दुख्न थालेपछि बस्नेतलाई आइतवार बिहान ३ बजे अस्पतालको आइसियुमा भर्ना गरिएको थियो । अस्पतालका निर्देशक नविन चन्द्र श्रेष्ठका अनुसार, चिकित्सकले मन्त्री बस्नेतलाई क्रोनिक एपेन्डिसाइड भएको प्रारम्भिक स्वास्थ्य परीक्षणमा पत्ता लगाएपछि बिहान १० वजेदेखि एक घण्टा लगाएर शल्यक्रिया गरिएको हो । 
शल्यक्रियामा संलग्न डा. वर्माले अस्ताल ल्याउन ढिला हुदाँ एपेन्डिसाईड बिग्रिसकेकाले केही सचेत हुनुपर्ने बताउदै शल्यक्रिया पछि मन्त्री बस्नेतको अबस्था भने सामान्य रहेको बताउनुभयो । एमाले अध्यक्ष केपी शर्मा ओली, स्वास्थ्यमन्त्री खगराज अधिकारी, युवा संघका अध्यक्ष निरु पाललगायतले अस्पतालमा पुगेर मन्त्री बस्नेतलाई भेट गरि स्वास्थ्य स्थितिका बारेमा जानकारी लिनुभएको थियो ।
