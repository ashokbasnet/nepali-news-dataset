दलहरुप्रति राष्ट्रपतिको असन्तुष्टि

ललितपुर, असोज २० - राष्ट्रपति डाक्टर रामबरण यादवले राजनीतिक परिवर्तनलाई संस्थागत गर्न नसेको भन्दै राजनीतिक दलहरुप्रति असन्तुष्टि ब्यक्त गर्नुभएको छ ।

ललितपुरको च्यासलमा ज्यापु प्रज्ञा भवनको उद्घाटन गर्दै राष्ट्रपतिले संविधान निर्माण र राजनीतिक स्थायीत्व हुन नसक्नु चिन्ताको विषय भएको बताउनुभयो ।

 

धार्मिक सहिष्णुता र जातीय विविधता भएको देशमा सवै नेपाली एक भएर बाँच्न सकेमात्रै उन्नतीको बाटोमा हिड्न सकिने राष्ट्रपति यादवले बताउनुभयो ।

राजनीतिक अस्थिरता नेपालको मुख्य समस्या रहेको उल्लेख गर्दै राष्ट्रपतिले त्यसका लागि राजनीतिक दल र नेतृत्वले पहल गर्नुपर्ने बताउनुभयो ।
