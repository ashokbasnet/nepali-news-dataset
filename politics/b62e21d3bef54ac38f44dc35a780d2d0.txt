पृथ्वीनारायण शाहको सम्मान गर्नुपर्छ : एमाले नेता नेपाल

काठमाडौ, पुस २७ – नेकपा एमालेका वरिष्ठ नेता माधवकुमार नेपालले पृथ्वीनारायण शाहलाई शाहवंशको रुपमा हेर्नु गलत हुने बताउनुभएको छ । 

पृथ्वीनारायण शाहको सम्झनामा राप्रपा नेपालले शुक्रबार काठमाडौमा गरेको कार्यक्रममा नेपालले नेपाललाई एकीकरण गर्ने व्यक्तिका रुपमा पृथ्वीनारायण शाहको सम्मान गर्नुपर्ने बताउनुभयो ।

पहिले पृथ्वीनारायण शाहले बाइसे र चौविसे राज्य एकीकरण गरी नेपाल बनाएकोले अहिले फेरि बाइसे चौबिसे राज्यको कुरा गर्ने हो भने त्यो प्रतिगामी कदम हुने नेपालले बताउनुभयो ।

राप्रपा नेपालका अध्यक्ष कमल थापाले पृथ्वी नारायण शाहको सम्मानमा पुष २७ गते सरकारी विदा दिनुपर्ने र पृथ्वी जयन्तीलाइ राष्ट्रिय महोत्सवका रुपमा मनाउनुपर्ने बताउनुभयो । राप्रपा नेपालले पुष २७ लाइ राष्ट्रिय एकता दिवसका रुपमा मनाउँदै आएको छ ।

महेन्द्र पुलिस क्लबमा भएको कार्यक्रममा विभिन्न दलका नेता, पूर्व प्रधानमन्त्रीहरु सुरक्षा निकायका प्रमुख सहभागी छन् ।
