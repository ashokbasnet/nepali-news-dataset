नेविसंघको महाधिवेशन स्थगित

काठमाडौं, भदौ २७ – शनिबारदेखि काठमाडौंमा हुने तय भएको नेपाल विद्यार्थी संघको ११ औं महाधिवेशन स्थगित भएको छ ।
संविधानसभा चुनावमा लाग्नुपर्ने भएकाले महाधिवेशन स्थगित गरिएको नेविसंघका प्रवक्ता युपी लामिछानेले बताउनुभयो । उहाँका अनुसार अब संविधानसभा चुनावपछि माउ पार्टी नेपाली काँग्रेससँगको परामर्शमा फेरि महाधिवेशनको मिति तय हुनेछ ।
यसअघि महाधिवेशन यहि भदौ २९ गतेदेखि ३१ गतेसम्म काठमाडौंमा हुने तय भएको थियो । नेविसंघको महाधिवेशन पटक पटक स्थगित हुँदै आएको छ ।
