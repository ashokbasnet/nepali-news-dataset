हैसियतमा नबसे पूर्व राजाको सुविधा खोसिन्छ : प्रधानमन्त्री

काठमाडौ, असार २५ – प्रधानमन्त्री डा. बाबुराम भट्टराईले पूर्व राजा ज्ञानेन्द्र शाहको सुविधा खोस्ने चेतावनी दिनुभएको छ । ग्लोबल आईएमई बैंकले सोमबार बिहान काठमाडौमा गरेको कार्यक्रममा प्रधानमन्त्री भट्टराईले पूर्व राजाले आफ्नो हैसियत बिर्सिएर जथाभावी बाहिर बोल्दै हिंडेको भन्दै असन्तुष्टी जनाउनुभयो ।

 

आफ्नो हैसियतमा नबसे सरकारले दिएको सबै सुबिधा खोसिदिने भट्टराईले बताउनुभयो । केहि दिन यता सार्वजनिक रुपमा अभिब्यक्ति दिँदै हिँडेका पूर्व राजा शाहप्रति आक्रोसित देखिएका भट्टराईले दलहरुको बीचमा रहेको असहमतिलाई देखाउँदै प्रतिगामी तत्वहरुले टाउको उठाउन खोजे पनि त्यो सफल नहुने बताउनुभयो ।  

उहाँले हल्लाको पछि नलाग्न र सहमतिको राजनीति अघि बढाउन दलहरुलाई आग्रह गर्नुभयो ।
