काँग्रेसले जातीय नारा बोक्दैन : कोइराला

धनकुटा, असार १२ – नेपाली काँग्रेसकी नेतृ सुजता कोइरालाले आगमी निर्वाचनमा काँग्रेसले जातीय नारा नबोक्ने बताउनुभएको छ ।
जातीय अधिकार र सहभागिताको विषयमा पार्टीको नीति स्पष्ट भएकाले जातीय नारा लगाएर सामाजिक विखण्डन गर्ने पक्षमा काँग्रेस नभएको उहाँले बताउनुभयो ।
बुधबार धनकुटामा नेपाल प्रेस युनियनले गरेको पत्रकार सम्मेलनमा बोल्दै नेतृ कोइरालाले काँग्रेस भित्रको अन्तरिक मेलमिलाप भए आगमी संविधानसभाको निर्वाचनमा नेपाली काँग्रेसले बहुमत ल्याउने दावी गर्नुभयो ।
कोइरालाले जनताले काँग्रेस चाहेको भन्दै पार्टीभित्रको एकतामा सबैले जोड दिनुपर्ने बताउनुभयो ।
