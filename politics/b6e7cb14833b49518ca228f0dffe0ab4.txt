कांग्रेसको विवाद मिल्ने संकेत

काठमाण्डौं, माघ १९ - नेपाली कांग्रेसको विवाद मिल्ने संकेत देखिएको छ । सभापति सुशील कोईराला र नेता शेरबहादुर देउवाबीच विहान भएको छलफल सकारात्मक भएपछि विवाद मिल्ने सँकेत देखिएको नेताहरुले दावी गरेका छन् । बैठकपछि सभापति कोईरालो सहमती नजिक पुगेको दावी गर्नु भयो । देउवाको कार्यब्यस्तताले छोटो छलफल भएपनि चाँडैनै विस्तृत छलफल गरी कुरा टुङ्याउन दुवै नेता सहमत भएका श्रोतले जनाएको छ । 

 

बैठकपछि नेता देउवाले प्रारम्भिक चरणको छलफल सकारात्मक भएको प्रतिकृया दिनुभयो । भ्रातृ संगठन र संसदीय बोर्डलगायतमा पदाधिकारी नियुक्तिका बारेमा संस्थापन पक्ष र देउवा पक्षबीच विवाद छ । वुधावार र मंगलवार  दुई दिन भएको देउवा पक्षका केन्द्रिय सदस्य र संविधान सभाका प्रतिनिधिहरुसँगको छलफलले सम्मानजनक सहभागितामा जोड दिएको थियो ।

छलफलका लागि काँग्रेस सभापति कोईरालाले नेता देउवालाई आफ्नै निवासमा बोलाउनु भएको थियो । धेरै जना हुँदा धेरै थरी कुरा हुने र सहमती हुन गाह्रो पर्ने निष्कर्ष सहित दुई जना मात्रै बसेर सहमतीको प्रयास गरेका थिए ।  दुई पक्षबीच सहमती हुन नसक्दा महाधिबेशन भएको डेढ बर्षसम्म पनि कांग्रेसमा विभाग सहित भंग भएका भातृ संगठन पुर्नगठन हुन सकेका छैनन् ।
