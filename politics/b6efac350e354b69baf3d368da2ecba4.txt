पार्टीले बहिष्कार भने पनि माओवादी कार्यकर्ताको स्वतन्त्रमा उम्मेद्वारी

काठमाडौं, असोज १८ – पार्टीले बहिष्कारको नीति लिएपनि नेकपा–माओवादीका कार्यकर्ताले भने भक्तपुरका दुवै क्षेत्रमा प्रत्यक्ष निर्वाचनका लागि स्वतन्त्र रुपमा उम्मेद्वारी दिएका छन् ।
दुई निर्वाचन क्षेत्र रहेको भक्तपुरमा माओवादीका नेवा रज्य समिति सदस्य श्रीकृष्ण सुलु र टेकप्रसाद उप्रेतीले उम्मेद्वारी दिनुभएको हो । सुलुले क्षेत्र नं १ र उप्रेतीले २ बाट उम्मेद्वारी दिनुभएको छ ।
उनीहरुले बहिष्कारको नीति गाउँमा सफल भएपनि सहरमा सम्भव नभएकाले उम्मेद्वारी दिएको बताएका छन् ।
