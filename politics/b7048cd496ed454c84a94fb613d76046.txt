माओवादी बैठकमा प्रचण्डले सम्बोधन गर्दै

काठमाडौं, भदौ १६ – एकीकृत नेकपा माओवादीको केन्द्रीय समिति बैठकमा आइतबार अध्यक्ष पुष्पकमल दाहाल प्रचण्डले सम्बोधन गर्ने कार्यक्रम छ ।
विहान ११ बजे पार्टी कार्यालय पेरिसडाँडा कोटेश्वरमा बस्ने बैठकमा सुरुमा पूर्व पदाधिकारीले आफ्नो धारणा राखेपछि अध्यक्ष प्रचण्डले बैठकलाई सम्बोधन गर्ने कार्यक्रम तय भएको माओवादी नेता शक्तिबहादुर बस्नेतले जानकारी दिनुभयो ।
त्यस्तै बैठकमा अध्यक्षले चुनाव केन्द्रीत कार्यक्रम पेश गर्ने कार्यक्रम समेत तय भएको छ । चुनावी अभियान थाल्ने निर्णयसँगै सकभर बैठक आइतबार नै सक्ने तयारी भएको माओवादीले जनाएको छ ।
