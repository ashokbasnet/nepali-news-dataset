प्रधानमन्त्रीलाई राष्ट्रपतिले हटाउन सक्ने यादवको भनाई

काठमाडौं, असार ३ - मधेसी जनअधिकार फोरम नेपालका अध्यक्ष उपेन्द्र यादवले संविधान विपरित काम गर्ने प्रधानमन्त्रीलाई राष्ट्र प्रमुख र संविधानको संरक्षकको हैसियतले राष्ट्रपतिले हटाउन सक्ने दावी गर्नुभएको छ । रिपोर्टर्स क्लवले काठमाडौंमा गरेको साक्षात्कारमा उहाँले सरकारले संविधानको उल्लघन गर्दा राष्ट्रपति अगाडि आउन सक्ने बताउनुभयो । सहमति र विधी टेकेर राष्ट्रपति अगाडि बढ्नु पर्ने उहाँको भनाई थियो ।

 

यादवले संविधान उल्लघन गरेर निर्वाचनको घोषणा गरेका प्रधानमन्त्री डा बाबुराम भट्टराईले प्रधानमन्त्रीको हैसियतमा काम गर्न नसक्ने दावी गर्दै संविधान निर्माणको बातावरण बनाउनै नसक्ने सरकारको हैसियत नै नभएको बताउनुभयो । उहाँले राष्ट्रपतिले संविधानको धारा १५८ बमोजिम अहिलेको बाधा अडकाउन फुकाएर मुलुकलाई निकास दिन अग्रसरता लिनु पर्नेमा समेत जोड दिनुभयो ।

तर प्रधानमन्त्रीका प्रमुख राजीतिक सल्लाहकार देवेन्द्र पौडेलको धारणा भने अर्कै छ । यसबारे पढ्न सँगैंको लिंक क्लिक गर्नुहोला : प्रधानमन्त्री भट्टराईलाई कसैले हटाउन नसक्ने : पौडेल
