आदिवासीलाई वार्तामा आउन सरकारको आह्वान

काठमाडौं, जेठ ७ - सरकारले नेपाल आदिवासी जनजाति महासंघलाई वार्ताका लागि आह्वान गरेको छ । वार्ताका माध्यमबाट समाधान खोज्न सकिने हुँदाहुँदै बन्द हड्ताल जस्ता क्रियाकलाप नगर्न सरकारले आन्दोलनरत सबैपक्षसंग आग्रह गरेको छ । शान्ति मन्त्री टोपबहादुर रायमाझीले पत्रकार सम्मेलन गरेर वार्तामा आउन सबै पक्षलाई आह्वान गर्नु भएको हो ।

 

आदिवासी जनजाति लगायतले आह्वान गरेको बन्दका कारण आइतवार देशभरको जनजीवन कष्टकर भएको छ ।
