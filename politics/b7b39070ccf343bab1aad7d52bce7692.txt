यो सरकार रहेसम्म देशले निकास पाउँदैन : भुसाल

अर्घाखाँची, मंसिर २३ – नेकपा माओवादीका प्रवक्ता पम्फा भुसालले अहिलेको सरकार रहुन्जेल देशले निकास नपाउने दावी गर्नुभएको छ । 

नेकपा माओवादी अर्घाखाँचीको अधिवेशनलाई सदरमुकाम सन्धिखर्कमा सम्वोधन गर्दै प्रवक्ता भुसालले यही अवस्था रहिरहे दशौ चोटी संविधानसभाको चुनाव गरिएपनि संविधान नलेखिने बताउनुभयो ।

 

दलहरुको सत्तालिप्साका कारण सहमति हुन नसकिरहेको आरोप लगाउदै प्रवक्ता भुसालले राष्ट्रपतिले पछिल्लो समयमा थप गरेको समयमा पनि सहमति हुन नसक्ने ठोकुवा गर्नुभयो ।
