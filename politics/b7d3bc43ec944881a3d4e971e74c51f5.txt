एमाले स्थायी कमिटीद्धारा घोषणापत्र पारित, चाँडै सार्वजनिक हुने

काठमाडौं, असोज २९ – नेकपा एमालेको स्थायी कमिटीको बैठकले आगामी संविधान सभा निर्वाचनका लागि घोषणापत्रको मस्यौदा पारित गरेको छ ।
मंगलबार बसेको बैठकले आगामी संविधानसभामा एमालेको नीति एमालेकै नेतृत्व भन्ने मूल नाराका साथ घोषणा पत्रको मस्यौदा स्वीकृत गरेको एमाले सचिव युवराज ज्ञवालीले जानकारी दिनुभयो ।
एमालेको घोषणापत्रमा नेकपा एमालेको बहुमत, लोकतान्त्रिक शक्तिहरुको दुई तिहाई बहुमत, संघीय लोकतान्त्रिक संविधत्रान निर्माण गरौं, आगामी निर्वाचनमा एमालेलाई मतदान गरौं जस्ता नारा समेटिएको ज्ञवालीले जानकारी दिनुभयो ।
एमालेको घोषणा पत्रमा लोकतन्त्रको सुदृढिकरण तथा समाजवाद उन्मुख लोकतान्त्रिक गणतन्त्रलाई संविधानसभामार्फत संस्थागत गर्ने जस्ता विषयहरु समावेश गरिएको छ ।
सामान्य व्याकरणीय शुद्धाशुद्धी हेरेर छाप्न पठाइने र चाँडै नै घोषणापत्र सार्वजनिक गरिने एमाले सचिव ज्ञवालीले जानकारी दिनुभयो ।
