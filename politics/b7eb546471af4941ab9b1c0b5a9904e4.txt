संसद बैठक आज बस्दै, निर्वाचन विधेयक पारित गर्ने तयारी

काठमाडौं, माघ १७ – व्यवस्थापिका संसदको बैठक सोमबार बस्दैछ । दिउँसो १ बजेका लागि बोलाइएको बैठकमा निर्वाचन (कसुर तथा सजाय) विधेयक पारित गर्ने तयारी छ ।
सोमबारको बैठकमा राज्य ब्यवस्था समितिको प्रतिवेदन सहितको निर्वाचन (कसुर तथा सजाय) विधेयक २०७३ माथि छलफल गरी पारित गर्ने तयारी रहेको संसदको सचिवालयले जनाएको छ ।
यस्तै सोमबारकै बैठकमा वातावरण संरक्षण समितिको प्रतिवेदनसहितको राष्ट्रिय निकुञ्ज तथा वन्यजन्तु संरक्षण पाँचौं संशोधन विधेयकपनि पारित गर्ने तयारी छ ।
त्यसअघि यो विधेयकमाथि सांसदले धारणा राख्नेछन् । सोमबारको बैठकमा  भाषा आयोग विधेयक पेश हुने कार्यसूचि रहेको संसद सचिवालयले जनाएको छ ।
