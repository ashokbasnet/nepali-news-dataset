पैसाका लागि केही नेताले निर्वाचन वहिष्कार गरेको मधेसी जनताको आरोप (भिडियो)

संविधान संशोधनका लागि संयुक्त संघर्ष गरेका मधेश केन्द्रीत दलहरु अहिले दुई कित्तामा विभक्त छन् । राजपाले निर्वाचन बहिष्कार गरेको छ भने नेपाल लोकतान्त्रिक फोरम र संघीय समाजवादी फोरम नेपाल चुनावी प्रतिष्पर्धामा होमिएका छन् । यी दुवै पक्ष मतदाताको घर दैलोमा पुगिरहेका छन् तर फरक–फरक मुद्दा लिएर ।

राजपा नेताहरु मतदानमा सहभागि नहुन मतदातासँग आग्रह गरिरहेका छन् भने अन्य दुई दलका नेता आफुलाई भोट माग्न ब्यस्त छन् । मधेशी जनतालाई अधिकार दिन भनेर राजनीति गरिरहेका नेताहरुले तिनै जनताको भावना बुझ्न सकेका छैनन् ।

चुनाव बहिस्कार गर्ने पार्टीको घोषणा राजपाका स्थानीय तहका कतिपय नेताहरुलाई चित्त बुझेको छैन । त्यसैले रुपन्देही र कपिलबस्तु लगायतका जिल्लामा उनीहरुले स्वतन्त्र उम्मेद्वारी दिएका छन् । उम्मेदवार मनोयनलाई प्रभावित पार्ने योजनाका साथ राजपाले असार ४ गते तराई मधेस बन्दको आह्वान गरेको थियो, तर बन्दको पर्वाह नगरी उल्लासका साथ उम्मेदवार मनोनयन प्रक्रिया सम्पन्न भयो ।

चुनाव प्रचारप्रसारमा रहेको सहभागिताले पनि मधेशी जनता के चाहन्छन् भन्ने सहजै अनुमान गर्न सकिन्छ । विकासका लागि चुनाव अपरिहार्य भएको ठहर छ मधेशी जनताको । चुनाव बहिस्कार गर्नु गलत भन्दै उनीहरुले आफुहरु आफ्ना जनप्रतिनिधि चुन्न आतुर रहेको प्रतिक्रिया दिएका छन् ।

मधेसका मतदाता के भन्छन् ? विस्तृत रिपोर्टका लागि भिडियो हेर्नुहोस्
