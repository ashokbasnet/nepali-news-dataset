बुबाको सम्झनामा कांग्रेसलाई १५ लाखको जग्गा दान

दाङ, चैत ६ - दाङ लक्ष्मीपुर गाविस वडा नम्बर ४ डाडाँगाउका गिरिराज देवकोटा र माधव देवकोटाले आफ्ना बुवाको सम्झनामा करिव १५ लाख रुपैयाँ पर्ने जग्गा नेपाली कांग्रेसलाई दिनु भएको छ ।
नेपाली कांग्रेस लक्ष्मीपुर इकाईको भवन निर्माणका लागि आफ्ना स्वर्गिय बुबा चेतनाथ देवकोटाको सम्झनामा जग्गा दान दिएको घोषणा गर्नु भएको हो ।
पार्टीको लक्ष्मीपुर इकाइ कार्यालय उदघाटनका लागि शनिवार आयोजित कार्यक्रममा देवकोटाद्वयले बुवाको सम्झनामा बिपी मार्गसँग जोडिएको डाडाँगाउमा रहेको एक कठ्ठा जग्गा कांग्रेसलाई दिएको घोषणा गर्नु भएको थियो । चेतनाथ कांग्रेसमा सक्रिय हुनुहुन्थ्यो भने जग्गा दान गर्ने देवकोटा दाजु भाइ पनि कांग्रेसका जिल्लास्तरका नेता हुनुहुन्छ ।
