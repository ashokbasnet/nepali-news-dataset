सुझाव संलकनको क्रममा धनकुटामा झडप

धनकुटा, साउन ५ – नयाँ संविधानको प्रारम्भिक मस्यौदामा सुझाव दिने दोस्रो दिन मंगलबार धनकुटामा संघीय लिम्बुवानका कार्यकर्ताले अबरोध पुर्‍याएपछि झडप भएको छ ।
मंगलबार धनकुटा क्षेत्र नम्बर १ मा सुझाव संकलन गर्नका लागि सामुदायीक हलमा भएको कार्यक्रममा संघीय लिम्बुवानका उपाध्यक्ष ज्ञानबहादुर गरुङले मस्यौदामा आफ्नो भनाई राखिसकेपछि नारावाजी सुरु गर्नुभएको थियो । गुरुङले नाराबाजी सुरु गरेपछि  उहाँका समर्थकले कुर्सी प्रहार गरेका थिए ।
लिम्बुवानका कार्यकर्ताले अबरोध गर्न थालेपछि सशस्त्र प्रहरी र नेपाल प्रहरीले हस्तक्षप गरेको थियो । त्यसपछि लिम्बुवानका कार्यकर्ता तितरवितर भएका थिए । झडपमा दुई जना  लिम्बुवान कार्यकर्ता घाइते भएका छन् ।
घाइते हुनेहरुमा पुर्ण खजुम र घनिन्द्र राई रहेको संघीय लिम्बुवानका केन्द्रीय सदस्य चन्द्रसिं नेम्वाङले बताउनुभयो । ६ जना लिम्बुवानका कार्यकर्तालाई प्रहरी पक्राउ गरेको छ । सुझाव संकलन केहीबेर अवरुद्ध भएपनि त्यसपछि सुचारु भएको थियो ।
सुझाव संकलनमा बाणिज्य तथा आपुर्ति मन्त्री सुनिलबहादुर थापा सहित धनकुटाका सात जना सभासद, क्षेत्रीय प्रशासक सुरेशप्रकाश आचार्य र सुरक्षा प्रमुखसँगै ठुलो सख्यामा नागरिकको उपस्थिती छ ।
