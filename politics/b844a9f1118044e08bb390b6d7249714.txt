​‘नेतामाथि कारबाही गर्न थालेपछि छापामार शैलीमा महाअभियोग’

बारा, कात्तिक ११ – नेपाली कांग्रेसका केन्द्रीय सदस्य दिलेन्द्रप्रसाद बडुले अख्तियार दुरुपयोग अनुसन्धान आयोगका प्रमुख आयुक्त लोकमान सिंह कार्की विरुद्ध छापामार शैलीमा महाअभियोगको प्रस्ताव दर्ता गराइएको आरोप लगाउनुभएको छ । 
बाराको कलैया स्थित नेपाली कांग्रेसको पार्टी कार्यालयमा आयोजित कार्यकर्ता भेटघाट कार्यक्रमलाई सम्बोधन गर्दै बडुले दलहरुले कार्कीलाई नियुक्त गर्ने बेलामै गम्भीर त्रुटी गरेको बताउनुभयो । उहाँले कार्की विरुद्ध महाअभियोग प्रस्ताव दर्ता गराएर राजनीतिक दलले कर्मचारी तन्त्रमाथि त्रास सिर्जना गरी आफ्नो नियन्त्रण जमाउन खोजेको आरोप लगाउनुभयो । 
केही राजनीतिक दलका नेताहरुमाथि कारबाहीको थालनी गरेकै कारण लोककमान सिंह कार्की विरुद्ध महाअभियोगको प्रस्ताव दर्ता गरीएको बडुको भनाई थियो ।
