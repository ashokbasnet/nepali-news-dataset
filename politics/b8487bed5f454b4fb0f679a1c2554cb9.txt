बागी उम्मेद्वारले पनि छोडे कांग्रेस

ओखलढुंगा, कात्तिक २ – आफ्नै पार्टीका आधिकारीक उम्मेदवार विरुद्ध बागी उम्मेदवारी दिएका नेपाली कांग्रेस ओखलढुंगाका पूर्व जिल्ला सचिव लक्ष्मी बास्कोटासहित तीन नेताले पार्टी परित्याग गरेका छन् ।
पार्टीले आफ्नो मूल्य र मान्यता विपरित काम गरेको आरोप लगाउँदै उनीहरुले पार्टी त्यागेको घोषणा गरेका हुन् ।
बास्कोटाले ओखलढुंगा क्षेत्र नं २ मा प्रत्यक्ष उम्मेदवार रामहरि खतिवडा विरुद्ध बागी उम्मेदवारी दिएका थिए ।
बागी उमेद्वारी दर्ता गराएर चुनाव चिन्ह समेत लिएका पूर्व जिल्ला सचिव लक्ष्मीप्रसाद बास्कोटा सहित उहाँका प्रस्तावक प्रसुरा अधिकारी र समर्थक ज्ञानेन्द्र भट्टराईले संयूक्त विज्ञप्ती निकालेर पार्टी परित्यागको घोषणा गरेका हुन् ।
बास्कोटा २०३५ सालदेखि कांग्रेसको जिल्ला नेतृत्वमा रहेका काम गरेका नेता हुनुहुन्छ ।
