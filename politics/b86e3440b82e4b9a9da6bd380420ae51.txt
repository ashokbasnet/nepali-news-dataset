कांग्रेसका मधेसबाट प्रतिनिधित्व गर्ने सांसदले भने – संविधान संशोधनमा भूमिका खेल्नुपर्छ

काठमाडौं, वैशाख २ – नेपाली कांग्रेसका मधेसबाट प्रतिनिधित्व गर्ने नेताहरुले संविधान संशोधन र चुनाव सँगसँगै चाहिएकाले पार्टीले संविधान संशोधनमा प्रभावकारी भूमिका निर्वाह गर्नुपर्ने बताएका छन् ।
कांग्रेसको निर्वाचन परिचालन समितिले दुई नम्बर प्रदेशबाट प्रतिनिधित्व गर्ने सांसद, केन्द्रिय सदस्य र पार्टीका जिल्ला सभापतिसँग गरेको छलफलका सहभागीहरुले मधेसको समस्या समाधान गरेर मात्र चुनाव गर्दा राम्रो हुने धारणा राखेका छन् । 
छलफलमा भाग लिने अधिकांश नेताहरुले दुई नम्बर प्रदेशमा दोश्रो चरणमा पनि चुनाव गर्न सकिने बताएका कांग्रेस सांसद फरमुल्लाह मन्सुरले जानकारी दिनुभयो ।
