एउटै नगरपालिकामा बाबु कांग्रेसबाट, छोरी एमालेबाट विजयी

खोटाङ, असार १८ – खोटाङमा एउटै नगरपालिकामा बाबुछोरी निर्वाचित भएका छन् । रुपाकोट मझुवा नगरपालिका–१ दिक्तेलबाट बाबु टंकप्रसाद आचार्य र रुपाकोट मझुवा नगरपालिका–१४ बुइपाबाट छोरी सुशीला घिमिरे निर्वाचित हुनुभएको हो ।बाबु टंक कांग्रेसका तर्फबाट वडाध्यक्षमा र उहाँकी छोरी सुशीला एमालेका तर्फबाट महिला सदस्यमा विजयी हुनुभएको हो । टंकले एमालेका उम्मेदवारलाई र सुशीलाले कांग्रेसका उम्मेदवारलाई हराउँदै विजयी हुनुभएको हो । निर्वाचित बाबुछोरीले आइतबार शपथ ग्रहण लिएका छन् ।
