माओवादी नेताले भने–‘राजपा चुनावबाट भाग्यो’

बुधबार राजधानीमा गरिएको साक्षात्कारमा एमाले नेता वंशीधर मिश्रले निर्वाचन सार्नु मधेसी जनताको भावनाविपरीत भएको भन्दै निर्वाचन सफल बनाउनु सबैको दायित्व भएको उल्लेख गरे ।

२ नम्बर प्रदेशको निर्वाचन सार्दा मधेसी जनतामा नकरात्मक सन्देश गएको उनको भनाइ थियो ।

यस्तै, माओवादी केन्द्रका नेता दिनानाथ शर्माले स्थानीय तहको निर्वाचन निष्पक्ष, धाँधलीरहित र स्वतन्त्ररुपमा सम्पन्न हुने दाबी गरे ।

राष्ट्रिय जनता पार्टी (राजपा) नेपाल चुनावबाट भागेको भन्दै उनले त्यस्ता दललाई जनताले चुनावबाटै सजाय दिने बताए ।

उनले चुनावका लागि जनता उत्साहित भएको भन्दै हार–जितकोरुपमामात्र चुनावलाई लिन नहुने बताए ।
