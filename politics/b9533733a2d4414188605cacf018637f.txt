जनआन्दोलनका घाइतेहरु आक्रोशित, नागरिक समाज पनि असन्तुष्ट (भिडियोसहित)

सरोज अधिकारी/सहदीप केसी (इमेज)काठमाडौं, वैशाख ११ । ऐतिहासिक जनआन्दोलन सफल भएर मुलुकमा लोकतन्त्र स्थापना भएको एक दशक पूरा भएको छ ।तर, त्यसबेलाका आन्दोलनका घाइते तथा नागरिक अगुवाहरु भने आन्दोलनबाट सत्तामा पुगेका दलहरुको क्रियाकलाप देखेर दिक्क हुन थालेका छन् ।२०६२ साल चैत २६ गतेबाट सुरु भइ १९ दिनसम्म चलेको निर्णायक आन्दोलनले लोकतन्त्र स्थापना गरेको थियो ।२०६१ माघ १९ गते तत्कालीन राजा ज्ञानेन्द्र शाहले निर्वाचित प्रधानमन्त्रीलाई बर्खास्त गरी सत्ता आफ्नो हातमा लिएपछि विघटित प्रतिनिधिसभा पुनःस्थापनासहितको माग बोकेर दलहरु सडकमा ओर्लिएका थिए ।दलहरुको आह्वान र नागरिक समुदायको सहभागितामा सिंगो मुलुक नै आन्दोलनमय बनेपछि अन्ततः २०६३ साल वैशाख ११ गते राति लोकतन्त्रको घोषणा गरिएको थियो ।२०६२/६३ मा भएको जनआन्दोलनमा २५ जना नेपाली सपूतले जीवनको बलिदानी दिए भने थुप्रै घाइते भए । आन्दोलनमा घाइते भएकाहरुमध्ये कतिपयले अझैपनि उपचार र सहयोग पाउन सकेका छैनन् ।अझ त्यही आन्दोलनको पृष्ठभूमिबाट बनेको वर्तमान सरकारले जनआन्दोलनका घाइतेलाई दिँदै आएको उपचारखर्च कटौती गरिदिएपछि उनीहरु आक्रोशित बनेका छन् । एक रिपोर्ट (विस्तृत भिडियोमा हेर्नुहोस्) ।
