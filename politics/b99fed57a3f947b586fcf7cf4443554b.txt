प्रधानमन्त्री ओली विरुद्ध संसदमा अविश्वासको प्रस्ताव दर्ता

काठमाडौं, असार २९ – नेकपा माओवादी केन्द्र र नेपाली कांग्रेसले प्रधानमन्त्री केपी शर्मा ओली विरुद्ध संसदमा अविश्वासको प्रस्ताव दर्ता गराएका छन् । 
नेकपा माओवादी केन्द्रले मंगलबार सरकारबाट बाहिरिने निर्णय गरेपनि प्रधानमन्त्री ओलीले राजीनामा नदिने अडान राखेपछि बुधबार अविश्वासको प्रस्ताव दर्ता गरिएको हो । माओवादी केन्द्रका अध्यक्ष पुष्पकमल दाहाल प्रचण्डको प्रस्ताव र नेपाली कांग्रेसको समर्थनमा अविश्वासको प्रस्ताव दर्ता भएको हो ।  
प्रस्तावमा नेपाली कांग्रेसका १ सय ६८,  नेकपा माओवादी केन्द्रका ८२ र नेकपा संयुक्तका ३ जना सांसदले हस्ताक्षर गरेका छन् ।
