को को जाँदैछन् राष्ट्रपतिसँग भारत ?

बोमलाल गिरी/ उज्यालो । काठमाडौं, पुस ६ – सरकारले राष्ट्रपतिको भारत भ्रमणलाई स्वीकृत गरेको छ । आउँदो ८ गते देखि गर्ने भारत भ्रमणलाई मन्त्रीपरिषद्को शुक्रबार बसेको बैठकले स्वीकृत गरेको सरकारका प्रवक्ता एवं सूचना तथा संचारमन्त्री राजकिशोर यादवले जानकारी दिनुभयो ।

टोलीमा सिंचाईमन्त्री महेन्द्र यादव सहित २२ जना रहनेछन् । भ्रमण टोलिमा राष्ट्रपतिकी छोरी  अनिता यादव, छोरा डा. चन्द्रमोहन यादव, बुहारी डा. रेश्मि प्रसाद यादव, नाती नमून यादव सहभागि हुनेछन् ।

त्यस्तै राष्ट्रपतिका सल्लाहकार राजेन्द्र दाहाल, स्वकीय सचिव ललित बहादुर बस्नेत, राष्ट्रपति कार्यालयका सचिव शितल बाबु रेग्मी, सहसचिव मणीराम ओझा, उपसचिव नारायण प्रसाद मैनाली, राष्ट्रपतिका नीजि चिकित्सक डाक्टर यादव देव भट्ट भ्रमणमा सहभागि हुने मन्त्री परिषद्को कार्यालयले जनाएको छ ।

परराष्ट्र मन्त्रालयका सचिव दुर्गा प्रसाद भट्टराई, उपसचिव कालिप्रसाद पोख्रेल,  परराष्ट्र मन्त्रालयका शीष्टाचार महापाल डाक्टर निरञ्जनमान सिंह बस्नेत, सहायक रथी प्रदिप बहादुर सिंह, सेनानीहरु सरोज प्रताप थापा र कुलचन्द्र श्रेष्ठ,  कर्मचारी सुरेन्द्र खाती, विश्वराज दाहाल र  सन्चुमान तामाङ पनि भ्रमण टोलिमा सहभागि हुने मन्त्री परिषद्को कार्यालयले जनाएको छ ।
राष्ट्रपति यादव भारतको हरिद्वारमा एक शैक्षिक प्रतिष्ठानले गर्ने कार्यक्रममा भाग लिने भारत जान लाग्नु भएको हो ।

यो राष्ट्रपतिको तेस्रो भारत भ्रमण हो ।
