बुधबार र बिहीबारको बन्द फिर्ता

काठमाडौं, चैत २४ - एकीकृत नेकपा माओवादीको ३० दलीय मोर्चाले बुधबार र बिहीबारका लागि तय गरेको आम हड्तालको कार्यक्रम स्थगित गरेको छ ।
३० दलीय मोर्चाको मंगलबार बेलुकी बसेको बैठकले बन्दका कार्यक्रम स्थगित गर्ने निर्णय गरेको हो । बन्द फिर्ता भएपनि आन्दोलनका अरु कार्यक्रम छिट्टै तय गर्ने मोर्चाले जनाएको छ । 
सहमतिमा संविधान जारी गर्नुपर्ने, बहुमतीय प्रक्रिया तत्काल रोक्नुपर्ने लगायतका माग राख्दै एकीकृत नेकपा माओवादी नेतृत्वको ३० दलीय मोर्चाले मंगलबारदेखि ३ दिने आम अड्तालको आह्वान गरेको थियो । आम हड्तालको पहिलो दिन मंगलबार नागरिकले बन्दको ब्यापक विरोध गरेका थिए ।
