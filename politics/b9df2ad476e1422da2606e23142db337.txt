सरकारको दिनगन्ती सुरुः कोइराला

काठमाडौं, माघ २६ – नेपाली काँग्रेसका सभापति सुशील कोइरालाले एकीकृत नेकपा माओवादी नेतृत्वमा रहेको सरकारको दिनगन्ती सुरु भईसकेको दाबी गर्नुभएको छ । माओवादीले लोकतन्त्र नमाने समाप्त हुने चेतावनी दिदै कोइरालाले सहमतिमा आउन आग्रह गर्नुभयो ।

काठमाडौंको खुल्ला मञ्चमा भएको बिरोध सभामा काँग्रेस सभापति कोईरालाले द्वन्द्वकालका घटनामा आम माफि नहुने भन्दै अन्तर्राष्ट्रिय कानुनले पनि त्यसलाई छुट नदिने बताउनुभयो ।

सत्य निरुपण तथा मेलमिलाप अयोग गठन गर्ने विषयमा धेरै छलफल भईसकेको र अन्तराष्ट्रिय समुदायलाई पनि विश्वासमा लिएर त्यसै अनुसार जानुपर्ने कोईरालाको भनाई छ ।

नेकपा एमालेका नेता केपी ओलीले एकीकृत नेकपा माओवादी नसप्रिए पतन भएर जाने चेतावनी दिनुभयो नेता ओलीले एकीकृत माओवादीसँग नेपाली नागरिकको अगाडि बेइमानी गरेर विनास चाहने या शान्तिपूर्ण लोकतान्त्रिक राजनीतिमा आउने बाहेक अरु विकल्प नभएको बताउनु भयो ।

नेपाली काँग्रेसका उपसभापति रामचन्द्र पौडेलले दललाई निषेध गरेर सहमति हुन नसक्ने बताउनुभयो । माओवादीले प्रधानमन्त्रीमा अनेक प्रस्ताव ल्याएको भन्दै प्रधानमन्त्रीमा दलीय नेतृत्वभन्दा बाहिर जान नसक्ने बताउनुयो ।
