कांग्रेसको सरकारनै संकट टार्ने उत्तम विकल्प : नेपाल

भक्तपुर, साउन १७ – नेकपा एमालेका वरिष्ठ नेता माधवकुमार नेपालले नेपाली कांग्रेसको नेतृत्वमा सहमतिको सरकार गठन गर्नु अहिलेको संकट समाधान गर्ने सवैभन्दा उत्तम विकल्प भएको बताउनुभएको छ । रफत संचार क्लबले बुधवार भक्तपुरमा गरेको कार्यक्रममा नेता नेपालले माओवादी र एमालेले २/२ पटक सरकारको नेतृत्व लिई सकेकाले अब कांग्रेसको नेतृत्वमा सरकार गठन हुनुपर्ने बताउनुभयो ।

 

कांग्रेसले सरकारको नेतृत्व लिन नचाहेमा मात्रै एमालेले सरकारको नेतृत्व लिने उहाँले बताउनभयो । नेपालले  एमाले नेता केपी शर्मा ओलीले सरकारको नेतृत्व गर्ने चाहना नराखेको दाबी गर्दै अहिले उहाँको बेला भइनसकेको टिप्पणी पनि गर्नुभयो । अहिलेको सरकारबाट सहमतिको आशा गर्नु बालुवा पेलेर तेल निकाल्नु जस्तै भएकाले आन्दोलन गर्नुको विकल्प नभएको नेपालको भनाई छ ।
