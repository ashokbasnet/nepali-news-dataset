एमाले अध्यक्ष अाेली र भारतीय विदेशमन्त्री स्वराजबीच भेटवार्ता सम्पन्न

काठमाडौं, माघ १८– नेकपा एमालेका अध्यक्ष केपी शर्मा ओली र भारतीय विदेशमन्त्री सुष्मा स्वराजबीच भेटवार्ता सम्पन्न भएको छ। राजधानीको सोल्टी होटलमा ओली र स्वराजबीच करिब पौने घन्टा भेटवार्ता भएका हाे । ओली र स्वराजबिच ‘एक्ला एक्लै भेटवाता’ भएपछि स्वराजले एमालेका अन्य नेतासँग सामूकिह भेट गर्नुभएको छ।  
दुई दिने नेपाल भ्रमणका लागि बिहीबार दिउँसो ४ बजे विशेष विमानबाट काठमाडौं अउनुभएकी स्वराजले पहिलो राजनीति भेट ओलीबाट सुरु गर्नुभएका हाे। ओली र स्वराजबीच के कुराकानी भयो भन्ने खुलाइको छैन।

एमालेले उहाँको सम्मानमा सोल्टी होटलमा रात्रीभोजको आयोजना गरेको छ । एमालेको रात्रीभोजपछि मधेसकेन्द्रीत दुई दल राजपा र फोरमका नेताहरु पनि स्वराजलाई भेट्न सोल्टी होटल जाँदैछन्। यसअघि त्रिभुवन विमानस्थलमा पत्रकारलाई संक्षिप्त प्रतिक्रिया दिँदै स्वराजले आफू कुनै एजेन्डा ल्याएर नेपाल नआएको बताउनुभएकाे थियाे।
उहाँले शुक्रबार राष्ट्रपति विद्यादेवी भण्डारी, प्रधानमन्त्री तथा नेपाली कांग्रेसका सभापति शेरबहादुर देउवा र माओवादी केन्द्रका अध्यक्ष पुष्पकमल दाहाललाई भेट्ने कार्यक्रम छ। स्वराज शुक्रबार नै स्वदेश फर्कने कार्यक्रम रहेका छ ।
