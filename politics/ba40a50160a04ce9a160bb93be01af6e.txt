संविधान बनाउन राप्रपा नेपालको फाष्ट ट्रयाक प्रस्ताव

काठमाडौ, फागुन १२ – २०७१ साल फागुन ७ गते संविधान जारी गर्ने प्रस्ताब सहित राप्रपा नेपालले फाष्ट ट्रयाक तालिका तयार पारेको छ ।
उसले संविधानसभा नियमावलीलाई परिमार्जन गरी फागुन तेश्रो हप्तासम्मको कार्यतालिका बनाउनुपर्ने लगायत ८ बुँदे प्रस्ताव सार्वजनिक गरेको हो ।
संविधान चाँडै जारी गर्न ५ वटा विषयगत, २ वटा प्रक्रियागत र एउटा संबैधानिक समिति राप्रपा नेपालले प्रस्ताब गरेको छ । जसमा अघिल्लो संविधानसभाको विषयगत समितिका निर्णय र सभासद्ले नयाँ प्रस्ताब पनि पेश गर्न सक्ने उसको प्रस्ताब छ ।
२०७१ बैशाखसम्म ती विषयमा निर्णय गरी संबैधानिक समितिमा पठाउने पनि प्रस्ताबमा उल्लेख छ । त्यसैगरी असार मशान्तसम्म संबैधानिक समितिले प्रारम्भिक मस्यौदा तयार गरी संविधानसभा बैठकमा पेश गर्ने, असोज मशान्तसम्म मस्यौदा छलफलका लागि लैजाने पनि राप्रपा नेपालले प्रस्ताब गरेको छ ।
कात्तिक मशान्तसम्म सहमति हुन नसकेका विषयमा जनमत संग्रह गर्ने, माघ ८ गते संविधानसभाको पूर्ण बैठकले संविधान पारित गर्ने र फागुन ७ गते जारी गर्ने उसले प्रस्ताब गरेको छ ।
हेर्नुहोस् राप्रपा नेपालको फाष्ट ट्रयाक प्रस्ताब:
