​कांग्रेस सभापतिमा सुजाताको उम्मेद्वारी घोषणा

काठमाडौं, फागुन १९ – कांग्रेस नेतृ सुजाता कोइरालाले सभापतिमा उम्मेद्वारी घोषणा गर्नुभएको हो । बुधबार आफ्नै निवास मण्डिखाटारमा पत्रकार सम्मेलन गरेर कोइरालाले सभापति लड्ने औपचारिक घोषणा गर्नुभएको हो । 
स्वर्गिय गिरिजाप्रसाद कोइरालाकी एक मात्र छोरी सुजाताको यो घोषणासँगै १३ औं महाधिवेशनमा कांग्रेसको भावी नेतृत्वका लागि चार जनाबीच प्रतिस्पर्धा हुने भएको छ । 
सभापतिमा रामचन्द्र पौडेल, शेरबहादुर देउवा र कृष्णप्रसाद सिटौलाले पनि उम्मेद्वारी दिने तयारी गर्नुभएको हो । अरु नेताले आफ्नो प्यानल खडा गरे पनि कोइरालाले एक्लै चुनावी मैदान उत्रन लाग्नुभएको हो । कांग्रेसको महाधिवेशन बिहीबार सुरु हुँदै छ ।
