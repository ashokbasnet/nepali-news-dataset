प्रचण्डले युद्ध रोकिएको घोषणा रोल्पाबाट गर्नुपर्छ

रोल्पा, जेठ २२ – नेपाली काँग्रेसका उपसभापति रामचन्द्र पौडेलले एमाओवादीका अध्यक्ष प्रचण्डले रोल्पाली जनतामाझ आएर युद्ध सकिएको घोषणा गर्नु पर्ने बताउनुभएको छ ।
प्रेस युनियन रोल्पाले लिवाङमा गरेको पत्रकार सम्मेलनमा पौडेलले प्रचण्डले रोल्पाली जनतासँग हिंसा गर्दैनौं भनेर माफी नमागेसम्म जनता माओवादीसँग जनता डराइरहने बताउनुभयो ।
उहाँले अबको निकास भनेको चुनाव मात्र भएकाले मन्त्रिपरिषदका अध्यक्ष खिलराज रेग्मीको विरोध गर्नु भन्दा पनि सम्पूर्ण दल तथा नागरिक समाज चुनावमा लाग्नु पर्ने बताउनुभयो ।
