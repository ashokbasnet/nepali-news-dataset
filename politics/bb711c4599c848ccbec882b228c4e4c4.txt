युवाको लागि काम गर्छु, अन द स्पट जानेछु : मन्त्री श्रीपाली

ठमाडौं, साउन २८ – युवा तथा खेलकुद मन्त्री दलजित श्रीपालीले देश विकासमा युवाको महत्वपूर्ण भूमिका रहने उल्लेख गर्दै आफूले युवालाई अघि बढाउने कुरामा नीतिगत कार्यक्रमहरु छिट्टै सार्वजनिक गर्ने बताउनुभएको छ । उहाँले भन्नुभयो, ‘म आफै कामको मूल्यांकन गर्ने कुरामा अन द स्पट जानेछु, त्यसपछि आवश्यक निर्णय लिनेछु ।’
शुक्रबार अन्र्तराष्ट्रिय युवा दिवस २०१६ को अवसरमा युवा गैरसरकारी संस्था महासंघ नेपालले काठमाडौंमा आयोजना गरेको दुईदिने राष्ट्रिय युवा नेतृत्व सम्मेलनबाट जारी घोषणापत्र ग्रहण गर्दै मन्त्री श्रीपालीले भन्नुभयो, ‘युवाको भूमिका महत्वपूर्ण हुन्छ, उहाँहरुको छलफलबाट आएका घोषणापत्रमा उल्लेखित सुझावहरुलाई म निश्चित रुपमा ग्रहण गर्नेछु, राम्रा कामहरुलाई अघि बढाउने कुरामा मेरो पूर्ण सहमति तथा सहयोग रहन्छ ।’ 
मन्त्री श्रीपालीले युवा आवाज नामक बुलेटिनको विमोचन गर्दै आफ्नो कार्यकालमा युवालाई उत्प्रेरणा दिलाउने कुरामा अभियानको रुपमा देशदौडाहामा निस्कने स्पष्ट पार्नुभयो ।
