गुटबन्दी अन्त्य गर्न एमाले अनुशासन आयोगको सुझाव

काठमाडौं, जेठ ५ - नेकपा एमालेको केन्द्रीय अनुशासन आयोगले गुटबन्दी अन्त्य गर्न संगठन शुद्धीकरण तथा सुदृढीकरण अभियान संचालन गर्न पार्टी नेतृत्वलाई आग्रह गरेको छ ।
गलत विचार एवं गुटबन्दीपूर्ण क्रियाकलाप विरुद्ध योजनावद्ध संघर्ष गर्नुपर्नेमा जोड दिँदै आयोगले अभियान थाल्न नेतृत्वलाई आग्रह गरेको हो ।
आयोगले पार्टीको भूमिका र पहल अग्रगामी बनाउन वैचारिक सैद्धान्तिक तथा संगठनात्मक रुपमा बलियो बनाउनुपर्नेमा पनि जोड दिएको छ ।  
अनुशासन आयोगको रिक्त सदस्यमा भक्तपुरका राजेन्द्रमान श्रेष्ठलाई नियुक्त गरिएको आयोगका अध्यक्ष अमृत बोहराले जानकारी दिनुभएको छ ।
