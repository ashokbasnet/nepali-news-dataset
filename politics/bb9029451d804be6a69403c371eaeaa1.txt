नेकपा–माओवादीका विद्यार्थीद्वारा कलेजमा तोडफोड र आगजनी

काठमाडौ, साउन १ –मोहन वैद्य नेतृत्वको नेकपा माओवादी निकट अखिल क्रान्तिकारीले सोमबार बिहान काठमाडौका तीनवटा कलेजमा तोडफोड र आगजनी गरेको छ । विदेशी नाम राखेको र विभेद गरेको भन्दै साउथ वेष्र्टन कलेज र एभरेष्ट फ्लोरिडामा तोडफोड भएको प्रहरीले जनाएको छ ।

 

त्यस्तै रातो बंगला स्कूल पाटनढोका ललितपुरको एउटा बसमा आगजनी भएको छ । आगजनीमा संलग्नलाई नियन्त्रणमा लिएर अनुसन्धान भैरहेको ललितपुर प्रहरीले जानकारी दिएको छ । विद्यार्थी र अभिभावकलाई चरम शोषण गरेको, शिक्षामा विभेदको थालनी गरेको र व्यापार मात्रै गरेको भन्दै क्रान्तिकारीले तोडफोड र आगजनी गरेको हो ।
