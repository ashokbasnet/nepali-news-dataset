प्रचण्डद्वारा सुविधाको प्राडो सरकारलाई फिर्ता

काठमाडौं, साउन ७ – एकीकृत नेकपा माओवादीका अध्यक्ष एवं पूर्व प्रधानमन्त्री पुष्पकमल दाहाल प्रचण्डले करोडौं मूल्य पर्ने सुविधाको गाडी आजदेखि प्रयोग गर्न छोड्नुभएको छ । शनिबार पार्टीको विस्तारित बैठकमा लाजिम्पाटको घरमा बस्न छोड्ने र सरकारले दिएको सुविधाको महंगो गाडी नचढ्ने घोषणा गरे लगत्तै प्रचण्डले सुविधाको प्राडो छोड्नुभएको छ ।

 

प्रचण्डले आजदेखि पार्टीको मे १ च १६७३ नम्बरको गाडी प्रयोग गरी सरकारले सुविधामा दिएको बा ६ च १०२९ नम्बरको प्राडो फिर्ता गर्न निर्देशन दिएको निजी सचिवालयका सदस्य शिव खकुरेलले जानकारी दिनुभयो । गाडी प्रधानमन्त्री कार्यालयमा बुझाउने खकुरेलले जानकारी दिनुभयो ।
यो पनि पढ्नुहोस् : लाजिम्पाटको घर छोड्ने प्रचण्डको घोषणा
