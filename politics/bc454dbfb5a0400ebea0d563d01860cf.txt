दलहरु ‘विकासे राजनीति’तिर उन्मुख, यसो भन्छन् डा. पोखरेल (भिडियो रिपोर्ट)

सन्जीब बगाले/दिलिप पोखरेल (इमेज)काठमाडौं, जेठ ३१ । नेपालमा योजनाबद्धरुपमा विकासको सुरुआत भएको आधा शताब्दीभन्दा धेरै भइसक्यो ।२००८ सालमा पहिलोपटक बजेट ल्याइएको थियो भने २०१३ सालदेखि योजनाबद्ध विकासका कार्यक्रम बनाइएका थिए । तर, यो अवधीमा पनि सधैं राजनीतिक एजेन्डा नै हावी भइरहे ।गणतान्त्रिक नयाँ संविधान जारी भएपछि पनि विकासले गति लिने छाँट देखिएको छैन । यद्यपि, विकासका एजेन्डामा बहस भने हुन थालेको छ ।नेपालमा राजनीतिसँगै विकासको बहस सुरु हुन थालको २००७ सालदेखि नै हो । योजनाबद्धरुपमा भने विकासका ठूला–ठूला योजनाहरु सुरु भएको पञ्चायतकालमा नै हो ।तर, त्यतिबेला दलीय स्वतन्त्रता नभएकोले विकासलेभन्दा राजनीतिले नै बढी चर्चा पायो ।२००७ सालदेखि २००६३ सालसम्म आइपुग्दा नेपालमा विकासका एजेन्डाभन्दा पनि राजनीतिक एजेन्डा सधैं चर्चामा रहे ।दुईपटकसम्मको संविधानसभाको निर्वाचनदेखि संविधान जारी नहुँदासम्म पनि राजनीतिक बहसले नै ठाउँ पायो ।तर, नेपालको संविधान २०७२ जारी भएपछि भने विकासको बहस जबर्जस्तरुपमा अगाडि आएको छ । एक रिपोर्ट (विस्तृत भिडियोमा हेर्नुहोस्) ।
