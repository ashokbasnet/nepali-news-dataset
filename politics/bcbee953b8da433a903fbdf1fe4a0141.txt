​मन्त्री पण्डित र बस्नेत सम्पदाको सरसफाइमा संलग्न

भक्तपुर, असार  ८ – भूकम्पमा भत्किएका सम्पदाको सरसफाई कार्यक्रम अन्तर्गत मंगलबार दुईमन्त्रीले साथ दिएका छन् । सामान्य प्रशासन मन्त्री लालबाबु पण्डित र उद्योग मन्त्री महेश बस्नेतले भक्तपुरकोे अरनिको सभाभवनसँगै रहेको फोहोर भग्नावशेष हटाउनु भएको हो । 
नेकपा एमाले भक्तपुर क्षेत्र नं. १ ले संचालन गरेको सम्पदा सरसफाई कार्यक्रममा स्वयंसेवकसँगै उहाँहरुले दुईघण्टासम्म सम्पदाको सरसफाई गर्नुभएको हो । मन्त्री पण्डित र बस्नेतले सरसफाईपछि दरबार स्क्वायर, तौमढी स्क्वायर, दत्तात्रय स्क्वायरको अवलोकन गर्नुभएको थियो ।
