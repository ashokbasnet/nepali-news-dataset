पार्टी भित्रको विवाद सकारात्मक कामका लागि : भट्टराई

काठमाडौं, असोज २४ — प्रधानमन्त्री डाक्टर बाबुराम भट्टराईले पार्टी भित्र देखिएको बिबाद सकारात्मक कामको लागि भएको दाबी गर्नु भएको छ । रिपोर्टस क्लबले आज काठमाण्डुमा गरेको चियापान कार्यक्रममा पत्रकाहरुसंग कुरागर्दै प्रधानमन्त्री भट्टराईले पार्टी भित्रको बिबादले शान्ति प्रकृया र सबिधान निर्माणको काममा कुनै असर नगर्ने बताउनुभयो ।

 

सरकारले नागरिकलाई राहत दिने कार्यक्रमको कार्यन्वयन जारी राखेको भन्दै उहाँले भन्नुभयो "त्यसको मुल्याङन जनताले नै गर्ने छन् ।"
प्रधानमन्त्री भट्टराईले अहिले सम्म दलहरु बिच भएको बार्ता सकारात्मक रहेको भन्दै अहिलेकै सरकार राष्ट्रिय सरकारमा परिणत हुने दाबी पनि गर्नुभ्यो । चियापान कार्यक्रममा नेपाली काग्रेसका सभापति शुशील कोईरालाले सरकार र माओबादीले गम्भिरता काममा देखाउनुपर्ने बताउनुभयो । उहाँले भन्नुभयो "मुखले मात्रै गम्भिरता देखाएर हुँदैन कामले पनि देखाउनु पर्छ ।" शान्ति प्रकृयाको बारेमा ठोस काम शुरु हुनुपर्ने र कब्जा सम्पति फिर्ता गर्ने कुरालाई माओबादीले छिटो लागु गर्नुपर्ने उहाँको माग छ । माओबादीले अहिले सम्म नागरिकलाई झुक्याउने काम मात्रै गरेको बताउनुभयो । कार्यक्रममा नेकपा एमालेका अध्यक्ष झलनाथ खनालले ४५ दिनमा सरकारले कुनैपनि काम गर्न नसकेको भन्दै त्यसको समिक्षा गर्न पनि आबश्यक नभएको बताउनभुयो । उहाँले भन्नुभयो "३ दल दृढ भएर लाग्ने हो भने मसिर १४ मा शान्ति र सबिधानबारे केहि सकारात्मक काम हुन सक्छ । त्यसका लागि माओबादी लचिलो हुनुपर्छ ।"
