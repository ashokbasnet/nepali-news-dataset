नेविसंघको महाधिवेशन फेरि स्थगित

काठमाडौं, कात्तिक २७– नेपाली कांग्रेसको विद्यार्थी संगठन नेविसंघको महाधिवेशन फेरि स्थगित भएको छ । यसअघि पटकपटक स्थगित हुँदै आएको महाधिवेशन आउँदो ३० गते काठमाडौंमा हुने तय भएको थियो ।
कांग्रेस पदाधिकारीको बिहीबार बसेको बैठकले सार्कको कारण देखाउँदै फेरि महाधिवेशन स्थगित गरेको हो । अर्को मिति तय नभएको नेविसंघका प्रवक्ता यूपी लामिछानेले जानकारी दिनुभयो ।
नेविसंघको महाधिवेशन अहिलेसम्म ५ पटक स्थगित भैसकेको छ । पटकपटक महाधिवेशन स्थगित गरिएको भन्दै नेविसंघका कार्यकर्ता रुष्ट भएका छन् ।
