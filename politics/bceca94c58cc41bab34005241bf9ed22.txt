सरकार र दलहरु चुनाबमा केन्द्रीत : प्रधानमन्त्री

काठमाडौ, फागुन ७ – प्रधानमन्त्री डा. बाबुराम भट्टराईले सरकार र दलहरु नयाँ संविधान निर्माणको अभियानमा जुटेको बताउनुभएको छ । 

प्रजातन्त्र दिवसको अवसरमा सोमबार काठमाडौमा भएको कार्यक्रममा उहाँले संविधानसभाको नयाँ चुनाव गरेर संविधान निर्माण गर्नुपर्ने अहिलेको आवश्यकता भएकाले सबैको ध्यान यसमै केन्द्रीत भएको बताउनुभयो ।

उहाँले अहिलेको जटिल अवस्थामा आग्रह/पूर्वाग्रह छाडेर देश विकासमा लाग्न सबैसित आग्रह गर्नुभयो । चुनावपछि आर्थिक विकासमा लाग्नुपर्नेमा प्रधानमन्त्रीले जोड दिनुभयो । प्रधानमन्त्री भट्टराईले २००७ साल लगायतका अहिलेसम्मका सबै आन्दोलनका उपलव्धि संस्थागत गर्न बाँकी रहेको भन्दै अनेकतामा एकताको विशेषता जोगाउनुपर्ने बताउनुभयो ।

कार्यक्रममा उपप्रधान एवं गृहमन्त्री विजयकुमार गच्छदारले संविधानसभा मार्फत नयाँ संविधान निर्माणको लागि सहकार्य र सहमतिको प्रयास चलिरहेकाले राजनीतिक गतिरोध छिटै टुंगिने विश्वास व्यक्त गर्नुभयो ।
