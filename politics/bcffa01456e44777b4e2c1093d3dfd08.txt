शीर्ष नेताको बैठक आज पनि

काठमाडौ, फागुन २६ – मुख्य दलका शीर्ष नेताहरुको बैठक शनिबार पनि बस्दैछ । शुक्रबार नै सहमति हुन्छ भनिएपनि हुन नसकेपछि शनिबार फेरि बैठक बस्न लागेको हो । 

सहमति भएका भनिएका नागरिकता, मतदाता नामावली, सत्य निरुपण तथा मेलमिलाप आयोगका विषयमा समेत विवाद भएपछि शुक्रबारको बैठक बिना निष्कर्ष टुंगिएको थियो । बिहान ११ बजे एकीकृत नेकपा माओवादी, नेपाली कांग्रेस, नेकपा एमाले र संयुक्त लोकतान्त्रिक मधेसी मोर्चाको बैठक बस्ने तयारी छ ।

नयाँ बानेश्वरमा रहेको सेना समायोजन विशेष समितिको कार्यालयमा बस्ने बैठकमा विवादीत विषयमा सहमति खोजिने नेताहरुले बताएका छन् । दलहरुबीचमा विवाद भएपछि प्रधानन्यायाधीश नेतृत्वमा सरकार गठन अन्यौलमा परेको छ ।
