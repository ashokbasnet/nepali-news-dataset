सस्तो लोकप्रियताका लागि प्रचण्डले असुरक्षित भएँ भनेको ज्ञवालीको आरोप

भक्तपुर, फागुन १० - नेकपा एमालेका सचिब प्रदिप ज्ञवालीले सस्तो लोकप्रियताका लागि एकीकृत नेकपा माओवादीका अध्यक्ष पुष्पकमल दाहाल प्रचण्डले आफू असुरक्षित रहेको बहाना बनाएको आरोप लगाउनुभएको छ ।
रफत सञ्चार क्लब भक्तपुरले गरेको साक्षात्कार कार्यक्रममा बोल्दै उहाँले नयाँ चर्चाका र सस्तो लोकप्रियता बनाउन प्रचण्डले आफू असुरक्षित रहेको बाहना बनाएको दावी गर्नुभयो ।
प्रचण्ड बिभिन्न बहानामा वार्ता र सहमतिबाट भाग्दै गएको आरोप लगाउँदै उहाँले आफू असुरक्षित रहेको बाहनाले पनि वार्ता र सहमतिलाई बिथोल्ने बताउनुभयो । सत्तापक्ष दल एवं सरकारलाई ईमोस्नल ब्ल्याकमेल गर्न खोजेको टिप्पणी गर्दै उहाँले प्रचण्डको यस्तो बहानालाई अब नागरिकले नपत्याउने दावी गर्नुभयो ।
एमाओवादी नेतृत्व मोर्चा वार्ता र सहमतिप्रति ईमान्दारी नभएको चर्चा गर्दै ज्ञवालीले भन्नुभयो ‘प्रधानमन्त्रीले दुई दुइ पटक वार्ताका लागि आह्वान गर्नुभयो, उनीहरुले भनेजस्तै गरि संविधानसभा निश्चित समयका लागि स्थगन पनि भयो तरपनि वार्ताका लागि एक पछि अर्को बहाना बनाउनुले उनीहरुको ईमान्दारिता र संविधान निर्माण प्रतिको बफादारिता झल्केको छ ।’
एमाओबादी नेतृत्व मोर्चाको अन्दोलन घोषणाले राजनीतिक संक्रमण लम्बिदै गएको चर्चा गर्दै उहाँले ओरालो लागेको एमाओबादी नेतृत्व गन्तब्य भुलेर दोवाटोमा रुमलिरहेको अवस्थामा अन्दोलनको कुनै सार्थकता नहुने जिकिर गर्नुभयो ।
संविधान निमार्णको समयमा गरिएको आन्दोलनले एमाओबादी र मधेशबादी दलहरुको अस्थित्व  संकटमा पर्ने औल्याउँदै ज्ञवालीले नागरिको साथ नहुने आन्दोलन बन्द गरेर वार्तामा आउन आग्रह गर्नुभयो ।
एमाले सचिव ज्ञवालीले देशमा एमाओबादी पार्टीको दबदबा भएका बेला गरिएको आमहड्ताल बिचैमा फिर्ता लिनु पर्ने बाध्यात्मक अबस्था आएको स्मरण गर्न एमाओवादीलाई सचेत गराउनुभयो । प्रतिपक्षलाई सहमतिका लागि अब धेरै नकुर्ने बताउँदै उहाँले वार्तामा नआए संविधानसभाको प्रक्रिया अगाडि बढ्ने उहाँले बताउनुभयो । ज्ञवालीले संघियताका नाममा हिमाल, पहाड र तराईलाई विभाजन गरेर सहमति गर्न नसकिने बताउनुभयो ।
एमाओवादी कै सिको गर्दै पूर्व राजा ज्ञानेन्द्रले पनि ईमोस्नल व्ल्याकमेल गर्न दलहरुसँगको सहमतिको प्रसङ्ग कोट्याएको बताउँदै उहाँले अनावश्यक अवसर नखोज्न पूर्व राजालाई आग्रह गर्नुभयो ।
