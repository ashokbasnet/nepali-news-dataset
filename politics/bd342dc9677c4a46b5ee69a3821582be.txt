नेकपा– माओवादीको आह्वानमा गोलमेच सम्मेलन शुरु

काठमाडौ, साउन २७ – राजनीतिक निकासको लागि भन्दै नेकपा–माओवादीले गोलमेच सम्मेलन गरेको छ । ललितपुरको एक होटलमा भैरहेको सम्मेलनमा बिघटित संविधानसभामा प्रतिनिधित्व गरेका र बाहिर रहेका दलका शीर्ष नेताहरु सहभागी छन् । यस्तै विघटित संविधानसभामा रहेका आदिवासी जनजाति, मधेसी, महिला, दलित सभासदको सञ्जाल र नागरिक समाजका अगुवाहरुको पनि सहभागिता छ ।

 

गोलमेच सम्मेलनबाट राजनीतिक गतिरोध अन्त्य र संविधान निर्माणको माग गर्दै आएको नेकपा माओवादीले शनिवार सबै दलका शीर्ष नेताहरुलाई एक ठाउँमा बोलाएको हो । आफ्नै नेतृत्वमा सहमतीय सरकार निर्माण गर्ने उदेश्य सहित माओवादीले शुक्रवार मात्र बिभिन्न दल र संगठनहरु सम्मिलित नेपाल संघीय जनगणतान्त्रिक मोर्चा गठन गरेको थियो ।
