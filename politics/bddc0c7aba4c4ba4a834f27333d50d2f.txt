संविधान सभाको म्याद चौथो पटक थपियो

बोमलाल गिरी/ उज्यालो । काठमाण्डौं, मंसिर १३ - संविधान सभाको म्याद चौथो पटक थपिएको छ । सरकारले संसदमा पेश गरेको संविधान संशोधन विधेयक दुई तिहाई बहुमतले पारित भएपछि संविधानसभाको म्याद ६ महिनाका लागि थपिएको छ ।

 

संशोधन विधेयकमाथि भएको मतदानमा ५ सय ८ जना उपस्थित भएकोमा संशोधनका पक्षमा ५ सय ५ मत परेको थियो । राप्रपा नेपालका ३ जना सदस्यले भने संशोधनको विपक्षमा मतदान गरेका छन् । विहान प्रमुख दलहरुबीच संविधान सभाको म्याद ६ महिना थप्ने सहमति भए अनुसार मुख्य दलले संविधान संशोधनको पक्षमा मतदान गरेका हुन् ।
