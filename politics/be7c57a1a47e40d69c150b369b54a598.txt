पूर्व राजा तराई भ्रमणमा

बारा, जेठ २४ – मध्य तथा पूर्वी तराईको भ्रमणमा निस्किएका पूर्वराजा ज्ञानेन्द्र शाह शुक्रबार विहान बाराको सिमरा पुग्नुभएको छ ।
सिमरा विमानस्थलमा उहाँलाई समर्थक र राजावादीहरुले भव्य स्वागत गरेका छन् ।
पूर्वराजा ज्ञानेन्द्रले पर्सा, बारा, मकवानपुर, रौतहट, सर्लाही, धनुषा, महोत्तरी, सिराहा, सप्तरी हुँदै पूर्वी नेपालको झापासम्मको भ्रमण गर्ने कार्यक्रम रहेको उहाँको निजी सचिवालयले जनाएको छ ।
गएको माघमा तराईको भ्रमणका लागि बारा पुगेका पूर्व राजा छोरा पारस गम्भीर बिरामी भएपछि भ्रमण छोट्याएर काठमाडौं फर्कनुभएको थियो ।
