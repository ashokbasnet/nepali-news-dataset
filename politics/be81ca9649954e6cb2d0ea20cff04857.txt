मन्त्रिपरिषद अध्यक्ष रेग्मी र भारतीय विदेश सचिव सिहंबीच भेटवार्ता

काठमाडौं, भदौ ३० – नेपाल भ्रमणमा रहेकी भारतीय विदेश सचिव सुजाता सिंहले विहान मन्त्रिपरिषद्का अध्यक्ष खिलराज रेग्मीसँग भेटवार्ता गर्नुभएको छ ।
मन्त्रिपरिषद्को कार्यालय सिंहदरबारमा भएको भेटमा सचिव सिंहले नेपालमा तोकिएकै मितिमा चुनाव होस भन्ने भारतको चाहना रहेको बताउनुभयो ।
उहाँले तोकिएको मितिमा चुनाव गराउन भारतले सक्दो सहयोग गर्ने बताउनुभएको मन्त्रिपरिषद् कार्यालयले जनाएको छ । विदेश सचिवको जिम्मेवारी सम्हालेको डेढ महिनापछि नेपाल आएकी सिंहले शनिबार काँग्रेस र एमालेका शीर्ष नेताहरुसँग छुट्टाछुट्टै भेट गर्नुभएको थियो ।
