राप्रपा भक्तपुरका अध्यक्ष शाहको निधन

भक्तपुर, पुस १४ – राष्ट्रिय प्रजातन्त्र पार्टी भक्तपुरका अध्यक्ष सुरेन्द्रप्रताप शाहको निधन भएको छ । भक्तपुरको नगरकोट नगरपालिक–११ का स्थायी बासिन्दा शाहको ७१ वर्षको उमेरमा सोमबार राति निधन भएको हो ।
राति अचानक दम देखिएर सुत्न गाह्रो भए लगत्तै भक्तपुरको सल्लाघारीमा रहेको डा. ईवामुरा मेमोरियल अस्पतालमा उपचारका लागि लगिएकोमा उहाँको उपचार कै क्रममा निधन भएको राप्रपा नगरकोट नगर अध्यक्ष धनबहादुर लामाले जानकारी दिनुभयो ।
राप्रपामा रहेरै भक्तपुरका जिल्ला विकास समितिको ३ पटकसम्म जिल्ला सभापति भएर जिल्लाको विकासमा योगदान दिनु भएका शाह राप्रपाको ७५ जिल्ला मध्येकै वरिष्ठ अध्यक्षका रुपमा चिनिदै आउनु भएको छ ।
