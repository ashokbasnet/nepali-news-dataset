उदयपुरका चारवटा नगरपालिकामा मतगणना जारी

उदयपुर असार १५ – उदयपुरकाका चारवटा नगरपालिकामा मतगणना जारी छ । ८ वटा स्थानीय तहमध्ये बेलका, त्रियुगा, कटारी र चौदण्डी नगरपालिकामा मतगणना भइरहेको छ । बिहीबार बिहान ३ बजेदेखि शुरु भएको बेलका र चौदण्डी नगरपालिकामा नेपाली काग्रेसको अग्रता कायमै छ । त्रियुगा र कटारी नगरपालिकाको भने मत परिणम सार्वजनिक भएको छैन । 
कटारी र त्रियुगामा विहान ११ बजेबाट मतगणना शुरु गरिएको थियो । उदयपुरगढी गाउपालिका र ताप्ली गाउँपालिकामा पनि मतगणना जारी रहेको निर्वाचन कार्यालयका सुचना अधिकारी अर्जुन खड्काले जानकारी दिनुभयो ।
ताप्ली गाउँपालिकामा ७०० मत गन्दा अध्यक्ष पदका स्वतन्त्र उमेदवार २७५ मत प्राप्त गरेका छन् । नेकपा एमालेको १८२ नेपाली काग्रेसको १३६ र माओवादी केन्द्रको १०४ मत प्राप्त गरेका छन् । जिल्लाको मुख्य निर्वाचन कार्यालका अधिकृत महेन्द्र बहादुर कार्कीका अनुसार सुनकोसी र रौतामाई गाउँपालिकामा सर्वदलिय बैठक सम्पन्न भए पनि मतगणना भने शुरु भएको छैन ।
