आन्दोलनकारीद्वारा सिरहामा दुई वटा मोटसाइकलमा आगजनी

सिरहा, कात्तिक ८ – संयुक्त लोकतान्त्रिक मधेसी मोर्चाका कार्यकर्ताले पूर्वपश्चिम राजमार्ग अन्तर्गत सिरहाको लहानमा दुई वटा मोटरसाइकलमा आगजनी गरेका छन् ।
बिहानैदेखि टायर बालेर प्रदर्शन गरेका आन्दोलनकारीले  मोटरसाइकल चालकलाई कुटपिट गरेर उनीहरुको मोटरसाइकल जलाएका हुन् । आन्दोलनकारीले लहानको अस्पताल चोकमा बा ३६ प ८५८२ र बा ४१ प ४६०० नम्बरको मोटरसाइकलमा आगजनी गरेका हुन् । दुवै मोटरसाइकल पूर्वबाट पश्चिमका लागि छुटेका थिए ।
