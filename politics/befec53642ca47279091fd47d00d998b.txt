उम्मेदवारलाई सदरमुकाम नछाड्न आग्रह

नवलपरासी, असोज २१ – जिल्ला सुरक्षा समितिले संविधान सभा निर्वाचनका उम्मेदवारलाई असोज २४ गतेसम्म सदरमुकाम नछोड्न अनुरोध गरेको छ ।
उम्मेदवारलाई प्रहरी युनिटको नजिकै रहन र कतै जानुपरे जानकारी गराएर जान पनि समितिले अनुरोध गरेको छ । उम्मेदवारलाई सुरक्षाको अनुभुति गराउनका लागि जिल्ला सुरक्षा समितिले सबै उम्मेदवारसंग उनीहरुको वस्तुस्थितिको जानकारी लिएको छ ।
प्रहरी प्रमुख विष्णुहरि गौतमले उम्मेदवारलाई धम्की आएमा अनुसन्धान गरी तत्कालै व्यक्तिगत सुरक्षागार्ड समेत उपलब्ध गराउने व्यवस्था मिलाइएको बताउनुभयो ।
निर्वाचनमा अवरोध पुर्‍याउने कुनै पनि समुह वा गिरोहलाई कडाभन्दा कडा कारबाही गर्ने उहाँले बतायनुभयो । ६ वटा निर्वाचन क्षेत्र रहेको नवलपरासीमा बिभिन्न दलका १ सय ८३ जना उम्मेदवार रहेका छन् ।
