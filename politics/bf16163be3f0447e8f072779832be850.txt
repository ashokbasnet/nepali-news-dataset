विवादीत अरु विषयमा आज छलफल

काठमाडौ, फागुन २८ – प्रधानन्यायाधीशको नेतृत्वमा चुनावी सरकार गठन गर्न बाधा अड्काउ फुकाउन सहमतिमा पुगेका मुख्य राजनीतिक दलले सोमबार विवादीत अरु विषयमा सहमति खोज्ने भएका छन् ।

विवादीत विषयमा मुख्यदलको कार्यदलमा छलफल गर्ने र दिउँसो एक बजे सेना समायोजन विशेष समितिको कार्यालय नयाँ बानेश्वरमा शीर्ष नेताको बैठक बसेर टुंगो लगाउने सहमति भएको नेताहरुले बताएका छन् ।

एकीकृत नेकपा माओवादीका तर्फबाट कार्यदलका सदस्य खिमलाल देवकोटका अनुसार विहान ११ बजे कार्यदलको बैठकमा विवादित विषयमा सहमति खोजिनेछ । दलहरुबीच सत्यनिरुपण तथा वेपत्ता खोजविन आयोग, लडाकुको दर्जा निर्धारण लगायतका विषयमा विवाद छ ।

आइतबार मुख्यदल बाधा अड्काउ फुकाउने मस्यौदामा सहमतिमा पुगेपछि प्रधानमन्त्री मार्फत प्रधानन्यायाधीशबाट  प्राधिविधिक  पक्षमा राय लिने प्रकृया पनि शुरु भएको छ ।
