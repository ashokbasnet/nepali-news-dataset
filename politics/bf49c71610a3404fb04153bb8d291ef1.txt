राजनाथ सिंहको अभिव्यक्ति बारे सरकारले जवाफ दिनु पर्छ : एमाओवादी

काठमाडौं, भदौ १५ – एकीकृत माओवादीले भारतीय गृह मन्त्री राजनाथ सिंहले ‘एक करोड भारतीय नेपालमा बस्छन्’ भनेर दिएको अभिव्यक्तिबारे संसदलाई जानकारी गराउन माग गरेको छ ।
संसदमा विशेष समय माग गर्दै माओवादीका प्रमुख सचेतक गिरीराजमणि पोखरेलले अभिव्यक्तिबारे सदनमा जानकारी गराउन माग गर्नुभएको हो । पोखरेलले संसदमा भन्नुभयो ‘भारतीय गृहमन्त्रीका अभिव्यक्तिबारे सरकारले प्रस्ट पार्नुपर्छ । यो गम्भीर विषय हो ।
सरकारले सदनलाई जानकारी गराउनु पर्छ ।’ पोखरेलले संविधान बन्न नदिन भैरहेका चलखेल हुन थालेको भन्दै त्यसलाई रोक्नु पर्ने  छ । बल प्रयोग गरेर समस्याको समाधान नहुने भन्दै पोखरेलले सेना परिचालनको निर्णय फिर्ता लिन आग्रह गर्नुभयो ।
उहाँले भन्नुभयो ‘सरकारले असन्तुष्टको माग सम्बोधन गर्न नयाँ शिराबाट वार्ता थाल्नु पर्छ । सरकारलाई संविधानसभाले पनि सहयोग गर्नुपर्छ । समस्याको समाधन हुँदैन ।’ राजनाथ सिंहको अभिव्यक्तिप्रति नेपाल मजदुर किसान पार्टीका सभासद अनुराधा थापाले पनि आपत्ति जनाउनुभयो ।
