गुल्मीको दुई गाउँपालिकामा एमालेको अग्रता

गुल्मी, असार १५ – गुल्मीको चन्द्रपुर, छत्रकोट, रुरु, गुल्मी दरबार गाउँपालिका तथा रेसुङगा नगरपालिकामा मत गणना सुरु भएको छ । प्रारम्भिक नतिजा अनुसार छत्रकोट गाउँपालिकामा एमालेले अग्रता लिएको छ । एमालेका अध्यक्षका उम्मेद्वार मधुकृष्ण पन्तले २ सय ३७ मत ल्याएका छन् भने नेपाली कांग्रेसका अनन्तराम पौडेलले १ सय ४२ मत ल्याउनुभएको छ । उपाध्यक्षमा पनि एमालेकी नर्मदा भण्डारीले २२९ मत ल्याएर अग्रता ल्याउनुभएको छ । यो गाउँपालिकामा नेपाली कांग्रेस र माओवादी केन्द्रबिच तालमेल भएको थियो । माओवादी केन्द्रका उपाध्यक्ष रामप्रसाद पाण्डेले १ सय १२ मत ल्याउनुभएको छ ।
रुरु गाउँपालिकामा पनि एमालेले अग्रता लिएको छ । एमालेका गाउँपालिका अध्यक्षका उम्मेदवार निलकण्ठ गौतमले ४ सय २६ मत ल्याउनुभएको छ भने माअाेवादी केन्द्रका यदु ज्ञवालीले १०६ मत ल्याउनुभएको छ । उपाध्यक्षमा एमालेकी लक्ष्मी देवी पन्तले ४ सय ३२ मत ल्याउनुभएको छ भने नेपाली कांग्रेसका देवेन्द्र मल्लले १ सय ११ मत ल्याउनुभएको छ ।
त्यस्तै चन्द्रकोट गाउँपालिकामा भने माओवादी केन्द्रले अग्रता लिएको छ । माओवादी केन्द्रका अध्यक्षका उम्मेदवार युवराज केसीले २०६ मत ल्याउनुभएको छ भने नेपाली कांग्रेसका दोर्णबहादुर खत्रीले १ सय ५१ मत ल्याउनुभएको छ । एमालेका मिनलाल श्रेष्ठले भने १ सय ४४ मत ल्याउनुभएको छ । उपाध्यक्षमा पनि माओवादी केन्द्रले अग्रता लिएको छ । उपाध्यक्षमा माओवादी केन्द्रको १ सय ५८, एमालेको १ सय ५७ र नेपाली कांग्रेसको १ सय ३६ मत आएको छ । 
रेसुंगा नरपालिकाको मत गणना केहीबेरअघि सुरु भएको छ ।
