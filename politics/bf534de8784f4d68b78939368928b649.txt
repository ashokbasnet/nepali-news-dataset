समलिंगी तेश्रोलिंगीको अधिकारबारे एमाले भित्र छलफल चल्ने

काठमाडौं, जेठ १७ - नेकपा एमालेका अध्यक्ष खनाल समलिंगी तेश्रोलिंगीको अधिकारबारे पार्टी भित्र छलफल चलाउने बताउनुभएको छ ।
पार्टी बिधानमै समलिंगी तेश्रोलिंगीको अधिकारबारे स्पष्ट व्यवस्था गर्ने भन्दै उहाँले संविधानसभामा प्रतिनिधीत्वका लागि शीर्ष नेतासंग छलफल गर्ने प्रतिबद्धता पनि जनाउनुभयो ।
एमालेका वरिष्ठ नेता माधवकुमार नेपालले समलिंगी तेश्रोलिंगीको हक अधिकारको संघर्षका लाई भाँजो हाल्ने काम गरेको भन्दै पार्टी नेतृत्वको स्पष्टीकरण मागेका समलिंगी तेश्रोलिंगीसंगको भेटमा अध्यक्ष खनालले उनीहरुलाई पार्टीमा उपयुक्त स्थान दिन तयार रहेको बताउनुभएको हो ।
उहाँले एमाले अभिभावक भएकाले समलिंगी तेश्रोलिंगीलाई पार्टी प्रवेश गराएको भन्दै जनवर्गीय संगठन पनि गठन गर्ने आश्वासन समेत दिनुभयो । पार्टी मिलाउनका लागि, एकताबद्ध गर्नका लागि तथा शीर्ष नेताका पकेटका मान्छे राख्नुपर्ने भएकाले संविधानसभाको चुनावमा समानुपातिकतर्फ समलिंगी तेश्रोलिंगीको नाम पार्न नसकिएको खनालले बताउनुभयो ।
नील हिरा  समाजका संस्थापक सुनिलबाबु पन्तले पार्टी प्रवेश गराउने, साधारण सदस्यता दिने तर कुनै भूमिका नदिए पार्टी सदस्य हुनुको कुनै औचित्य नहुने बताउनुभयो । उहाँले यस्तो अवस्था अन्त्यका लागि पार्टीभित्र छलफल हुनुपर्ने भन्दै अवसर पाए पार्टीका लागि एक ढिक्का भएर काम गर्ने प्रतिबद्धता जनाउनुभयो ।
