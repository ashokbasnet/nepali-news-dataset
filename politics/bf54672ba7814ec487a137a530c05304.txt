माओवादीले संगठन विस्तार गर्दै, बढुवा हुन नेताहरुको दौडधुप

काठमाडौं, असार १४ – एकीकृत नेकपा माओवादीले संगठन विस्तार र नेताहरुको जिम्मेवारी हेरफेर गर्ने भएको छ ।
शुक्रबार विहान ११ बजे पार्टी कार्यालय पेरिसडाँडा कोटेश्वरमा बोलाइएको केन्द्रीय समिति बैठकले पदाधिकारी, स्थायी समिति, पोलिटव्यूरो र केन्द्रीय समिति विस्तार गर्ने नेताहरुले बताएका छन ।
पदाधिकारी विस्तारमा कुरा मिल्न नसकेपछि बिहीबार बसेको बैठकले यसबारेमा टुंगो लगाउन सकेको थिएन ।
माओवादीले तीन सचिव र एक कोषाध्यक्ष थप्ने तयारी गरेको छ भने स्थायी समिति, पोलिटव्यूरो र केन्द्रीय समितिलाई पूर्ण र वैकल्पिक तरिकाले विस्तारको अन्तिम तयारी गरेको छ ।
यसैबीच संगठन विस्तार र नेताहरुको जिम्मेवारी हेरफेरका विषयमा अहिले माओवादी शीर्षनेताहरु आन्तरिक छलफलमा जुटेका छन ।
आफ्नो बढुवा र केन्द्रीय समितिमा पार्नका लागि माओवादी नेता कार्यकर्ता दौडधुपमा लागेका छन ।
