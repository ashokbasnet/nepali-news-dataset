प्रचण्ड र अमेरिकी राजदुतवीच भेटवार्ता

काठमाडौ, जेठ ३० – एकीकृत नेकपा माओवादीका अध्यक्ष पुष्पकमल दाहाल प्रचण्ड र नेपालका लागि अमेरिकी राजदूत स्कट एच डेलिसीबीच भेटवार्ता भएको छ । प्रचण्ड निवास लाजिम्पाटमा बिहान भएको भेटमा शान्ति, संविधान र नेपालको पछिल्लो राजनीतिक अवस्थाबारे राजदूत डेलिसीले चासो राख्नुभएको प्रचण्डको निजी सचिवालयले जनाएको छ ।

 

प्रचण्डले आफूहरु राजनीतिक सहमति बनाएर अघि बढ्ने बताउँदै दलहरुबीच छलफलको वातावरण बन्दै गएको जानकारी गराउनुभएको थियो । राजदूत डेलिसीले सहमतिको विकल्प नभएकोमा जोड दिनुभएको थियो ।

यस्तै हेटौंडामा माओवादीका पूर्व लडाकुले जागिर दिन उद्योगीलाई दबाब दिएको भन्ने खबरप्रति पनि उहाँले चासो राख्नुभएको थियो । जवाफमा प्रचण्डले लडाकु र अरु पार्टी कार्यकर्तालाई जागिर लगाउनेबारे पार्टीले कतै पनि दबाब नदिएको बताउनुभएको थियो ।
