सबैको चित्त बुझाएर मात्रै संविधान संशोधन भए राम्रो : नेता नेपाल

रौतहट, कात्तिक ३० – नेकपा एमालेका बरिष्ठ नेता माधवकुमार नेपालले सबैको चित्त बुझाएर मात्रै संविधान संशोधन गरिए मात्रै सफलता प्राप्त हुने बताउनुभएको छ ।       
एमाले वरिष्ठ नेता नेपाल निर्वाचन क्षेत्र पूर्वाधार विकास कार्यक्रमको योजना छनौट गर्न मंगलबार गृह जिल्ला आएको बेला गौर स्थित आफ्नै निवासमा संचारकर्मीलाई सम्बोधन गर्दै उहाँले उक्त कुरा बताउनु भएको हो । ‘मुलुकलाई एकताबद्ध राख्नका लागि सबैलाई मिलाएर मात्रै संविधान संशोधनको प्रस्ताव अगाडी बढाउनु पर्छ नत्र भने देश विखण्डन तर्फ धकेलिने छ’ उहाँले भन्नुभयो ।
केही व्यक्तिहरु आवश्यक्ता भन्दा बढी राजनिती गर्न खोजिरहेको र मधेसका भावना विपरित हावा दिइरहेको हुनाले कुरा मिल्न नसकेको उहाँले बताउनुभयो । आफ्ना कुरा पूरा गराउन मिल्दै नमिल्ने सर्तहरु अगाडी सारेर नचाहिँदो काम
गरिरहेको बताउँदै नेता नेपालले मधेसलाई माया गर्नुहुन्छ भने द्धन्द बन्द हड्ताल जस्ता कार्य गरेर जनतालाई कष्ट दिने कार्य तत्काल बन्द गरी राष्ट्र हितमा लाग्नु नितान्त जरुरी रहेको बताउनुभयो । 
लिम्बुवानमा समस्या नभएको, केही व्यक्तिमा मात्रै समस्या रहेको चर्चा गर्दै मधेसमा कुनै समस्या नरहेको उहाँले बताउनुभयो । उहाँले भन्नुभयो, ‘मधेसवादी नेतामा मात्रै समस्या छ ।’
