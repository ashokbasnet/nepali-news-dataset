संवाद समितिको बैठक मंगलबारसम्मका लागि स्थगित

काठमाडौं, कात्तिक १७ – संवैधानिक राजनीतिक संवाद तथा सहमति समितिको सोमबारको बैठकले पनि विवादित विषयमा सहमति जुटाउन सकेन । समितिको बैडक मंगलबार बस्ने गरि स्थगित भएको छ । अझै केही छलफल आवश्यक भएकाले छलफललाई निरन्तरता दिनका लागि मंगलबार फेरि बैठक बस्नेसंवाद समितिका सभापति डा. बाबुराम भट्टराईले जानकारी दिनुभयो ।
सभापति भट्टराईले संविधानका अन्तरबस्तुमा सहमति कायम हुन बाँकी रहेका विषयहरु र प्रतिवेदनबारे छलफल गरेर टुंग्याउने प्रक्रियामा नै रहेको र सोमबार केही दलले आफ्ना अवधारणा प्रस्तुत गरेको बताउनुभयो ।‘अलिकति छलफल आवश्यक भएकाले सोमबार पनि हामीले पूरा गर्न सकेनौं’ सभापति भट्टराईले भन्नुभयो ‘हाम्रो बैठक निरन्तर जारी छ र सहमति वा असहमतिको प्रतिवेदन तयार नबनेसम्म यो बैठक हामीले जारी राख्छौं ।’
