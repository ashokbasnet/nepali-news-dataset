नुवाकोटको लिखु गाउँपालिकाः अध्यक्ष–कांग्रेस, उपाध्यक्ष–एमाले

नुवाकोट, जेठ ४ – नुवाकोटको लिखु गाउँपालिकाको अध्यक्षमा नेपाली कांग्रेसका ध्रुव श्रेष्ठ विजयी हुनुभएको छ । उहाँले २४२५ मत ल्याएर विजयी हुनुभएको हो । उहाँका प्रतिद्वन्द्वी एमालेका प्रदिपप्रसाद पाठकले १८६२ मत ल्याउनुभएको छ । 
गाउँपालिकाको उपाध्यक्षमा भने एमालेकी रेजिना राई विजयी हुनुभएको छ । उहाँले २००० मत ल्याएर विजयी हुनुभएको हो । उहाँको निकटतम प्रतिद्वन्द्वी नेपाली कांग्रेसकी सुभद्रा अधिकारी उप्रेतीले १८६२ मत ल्याउनुभएको छ । 
लिखु गाउँपालिकाको २ वटा वडामा नेपाली कांग्रेस, ३ वटा वडामा नेकपा एमालेले र एउटा वडामा  राप्रपा विजयी भएको छ । दुईवटा नगरपालिका र ६ वटा गाउँपालिकामा भने मतगणना भईरहेको छ ।
