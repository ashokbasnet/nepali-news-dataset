महाधिवेशन कार्यक्रम सार्वजनिक गर्न नेतृत्वलाई दवाव

काठमाडौं, चैत १२ – नेपाल विद्यार्थी संघको संस्थापन पक्षका असन्तुष्ट विद्यार्थी नेताले तोकिएको समयमा महाधिवेशन गर्न पार्टी सभापति सुशील कोइरालालाई दवाव दिएका छन् । पुर्व केन्द्रीय समितिका पदाधिकारी, स्ववियु सभापतिहरु, जिल्ला तथा ईकाइका उपलब्ध सभापतिहरुले भेला गरेर दवाव दिएका हुन् ।

 

उनिहरुले मंगलबार काँग्रेसका सभापति सुशील कोईरालालाई भेटेर ज्ञापन पत्र बुझाउने तयारी समेत गरेका छन् । असन्तुष्ट विद्यार्थी नेताहरुले नवगठित तदर्थ समितिले कार्य सुचि सहित छ महिना भित्रमा चुनाव गर्नेगरि महाधिवेशनको कार्यक्रम सार्वजनिक नगरे दबाबमुलक कार्यक्रम गर्ने निर्णय भएको नेविसंघका पुर्वसदस्य युवराज पाण्डेले जानकारी दिनुभयो ।  

भेलाले निर्देशन समिति गठन गर्न पनि पार्टीलाई दबाब दिने जनाएको छ । यसअघि गएको माघ २१ गते काँग्रेसले रञ्जित कर्णलाई तदर्थ समितिको संयोजक तोकी छ महिनाभित्रमा महाधिबेशन सम्पन्न गर्ने म्याण्डेट दिएको थियो ।

तर महाधिबेशन उन्मुख वातावरण बनाउनुको साटो जम्बो कमिटि गठन गरेर महाधिबेशन गर्न नदिने खेल भएको आरोप लगाउँदै नेविसंघका बिद्यार्थी नेताहरु असन्तुष्ट बेनेका हुन् ।
