नयाँ शक्तिले महोत्तरीको ७ तहमा लगायो प्रमुख उम्मेदवारको टुंगो

धनुषा, भदौ १८ – नयाँ शक्ति पार्टी नेपालले महोत्तरीका १५ स्थानीय तह मध्ये ७ तहमा प्रमुख उम्मेदवार चयन गरेको छ । महोत्तरीको बर्दिबास नगरपालिकाको मेयरमा तेजप्रसाद अधिकारी, गौशाला नगरपालिकाको मेयरमा योगेन्द्र साह, भंगहा नगरपालिकाको मेयरमा तेजनारायण थारुलाई उम्मेदवार बनाउने निर्णय भएको छ ।
यस्तै महोत्तरी गाउँपालिका अध्यक्षमा लालबाबु महतो, सोनमा गाउँपालिकाको अध्यक्षमा सत्रुधन साह, सम्सी गाउँपालिका अध्यक्षमा लक्ष्मण यादवलाई उम्मेदवार बनाउने टुंगो लगाएको नयाँ शक्ति नेपाल प्रदेश नं. २ का संयोजक डा. सुरेन्द्र यादवले जानकारी दिनुभयो ।
उहाँका अनुसार प्रदेश नं. २ का सबै जिल्लाको स्थानीय तहबाट उम्मेदवार छनौटको अन्तिम छलफल र बैठक भएकाले भदौ १९ गतेसम्म सबै स्थानीय तहको उम्मेदवारको लागि सक्नेछ ।
