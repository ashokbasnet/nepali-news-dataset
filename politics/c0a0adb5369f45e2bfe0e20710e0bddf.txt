संसदीय नियम विपरित संसद चलाएको मोर्चाको आरोप

काठमाडौं, पुस १ – मधेसी मोर्चाका सांसदले संसदीय मर्यादा र नियम विपरित संसद चलाएको भन्दै कडा आपत्ति जनाएका छन् ।
व्यवस्थापिका संसदको बुधबारको बैठकमा मधेसी मोर्चाका सांसदले संसद ठूला दलको आवाज राख्ने ठाउँको रुपमा प्रयोग भएको र साना दलको आवाज दबाउने प्रयास भएको भन्दै कडा आपत्ति जनाएका हुन् ।
सद्भावना पार्टीका सहअध्यक्ष लक्ष्मणलाल कर्णले यसरी सांसदमा साना दलको आवाज दबाउँदै गए आफूहरु सदन छाडेर जान बाध्य हुने बताउनुभयो ।
सद्भावना पार्टीका सहअध्यक्ष कर्णले बोलेपछि मधेसी मोर्चाका सांसदले संसद बैठकबाट बाहिरिएका थिए । मधेसी मोर्चाका सांसदले बुधबारको संसद बैठक बहिस्कार गरेका छन् ।
