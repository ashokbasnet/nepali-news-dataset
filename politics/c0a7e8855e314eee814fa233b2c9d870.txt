भूपू सैनिकहरुको कदर गरिन्छ : देउवा, ‘कांग्रेसको सिद्धान्तले जित्ने तर पार्टीले हार्ने कारण के हो ?’

काठमाडौं, जेठ २१ । नेपाली कांग्रेसका सभापति शेरबहादुर देउवाले नेपालको प्रजातान्त्रिक आन्दोलनमा भूतपूर्व सैनिकहरुको ठूलो योगदान रहेको बताएका छन् ।नेपाल भूपू सैनिक संघको पाँचौं राष्ट्रिय महाधिवेशनको शुक्रबार काठमाडौंमा उदघाटन गदै देउवाले आगामी दिनमा भूपू सैनिकहरुको कदर गरिने पनि बताए ।कार्यक्रममा कांग्रेस वरिष्ठ नेता रामचन्द्र पौडेलले नेपालको आधुनिक विकासमा भूपू सैनिकहरुको महत्वपूर्ण योगदान रहेको बताए ।कांग्रेसको सिद्धान्तले जहिले पनि जित्ने तर पार्टीले हार्नुपर्ने कारण के हो ? भन्दै पौडेलले त्यसको निराकरण पनि भूपूहरुले गर्नसक्ने बताए ।कार्यक्रममा संघका पूर्वअध्यक्ष दीपकबहादुर गरुङ, दिलमान पाख्रिनलगायतलाई सम्मान गरिएको थियो ।
