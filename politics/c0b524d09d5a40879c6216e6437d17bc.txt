लडाकुलाई बन्धक बनाएर माओवादीले राज्यको ढुकुटी सक्योः एमाले नेता ओली

चितवन, कात्तिक ३ — नेकपा एमालेका प्रभावशाली नेता केपी ओलीले लडाकुलाई बन्धक बनाएर माओवादीले राज्यको ढुकुटी दुरुपयोग गरेको आरोप लगाउनु भएको छ । बिहीबार बिहान चितवनको भरतपुरमा प्रेस चौतारी चितवनले गरेको पत्रकार सम्मेलनमा ओलीले रकम दुरुपयोग गर्नकै लागी अहिलेको सरकारले माओवादी लडाकुको भत्ता बढाएको टिप्पणी समेत गर्नुभयो । 

 

 

माओवादी लडाकुलाई सुरक्षा निकायमा समायोजन गर्ने सवालमा एमाले उदार रहेको भन्दै नेता ओलीले माओवादीले छलछाम नगरी स्पष्ट संख्या तोकेर आए संख्यामा सहमति जुटाउन सकिने बताउनु भयो । प्रधानमन्त्रिको भ्रमणका विषयमा अनावश्यक टिका–टिप्पणी गर्न नहुनेमा जोड दिदै ओलीले देश चलाउने मान्छेले बिदेशी अनुभव बटुल्न आवश्यक हुने बताउनु भयो । 

 

अहिलेको सरकारले शान्ति र संबिधान निर्माणका बिषयमा भाका सार्दै समय बर्बाद गर्ने बाहेक केहि गर्ने संकेत नदेखिएको उहाँको भनाई छ ।
