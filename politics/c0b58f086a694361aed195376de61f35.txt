५ जनाको उम्मेदवारी रद्ध

काठमाडौं, असोज २० - मंसिर ४ गते हुने संविधान सभाको चुनावमा प्रत्यक्षतर्फ उम्मेदवारी दिएका ५ जनाको उम्मेदवारी रद्ध भएको छ ।
उमेर नपुगेको र पार्टीको आधिकारिक पत्र नभएका कारण ५ जनाको उम्मेदवारी रद्ध भएको हो ।
पर्सा क्षेत्र नम्बर ३ का स्वतन्त्र उम्मेदवार आलोक कुमार चौरसियाको उमेर नपुगेको, पर्सा क्षेत्र नम्बर ३ का सदभावना पार्टीका उम्मेदवार सत्य नारायण प्रसादको पार्टीको आधिकारिक पत्र नभएको, नुवाकोट क्षेत्र नम्बर २ का नेकपा एमालेका उम्मेदवार बद्री मैनालीको पनि पार्टीको आधिकारिक मनोनयन पत्र नमिलेकोले उम्मेदवारी रद्ध गरिएको निर्वाचन आयोगका प्रवक्ता वीरबहादुर राईले जानकारी दिनुभयो ।
त्यस्तै धादिङ्ग क्षेत्र नम्बर २ बाट उम्मेदवार बनेका सुदन खाँडको उमेर नपुगेको र कैलाली क्षेत्र नम्बर ४ बाट उम्मेदवार बनेका डिल्लीबहादुर विष्टका समर्थकको उमेर नपुगेकाले उनीहरुको पनि उम्मेदवारी रद्ध गरिएको प्रवक्ता राईले जानकारी निदुभयो ।
उम्मेदवारहरुको उजुरी र अन्य कागजातको छानबिन गरी सोमबार नामावली प्रकाशन गर्ने निर्वाचन आयोगको कार्यतालिका छ ।
