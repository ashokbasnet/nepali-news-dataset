देशले पाँच भन्दा बढी प्रदेश थेक्न सक्दैनः थापा

काठमाडौं, चैत १७ – राष्ट्रिय जनशक्ति पार्टीका अध्यक्ष सुर्यबहादुर थापाले नेपालले पाँच वटा भन्दा धेरै प्रदेश थेग्न नसक्ने बताउनु भएको छ । रिपोर्ट क्लबले शुक्रबार गरेको कार्यक्रममा थापाले त्यसमाथी जातीय आधारमा सघियता बनाईए त्यो देशका लागि अनिष्ट हुने बताउनुभयो ।

 

अध्यक्ष थापाले संघीयताको नाममा अनगिन्ती प्रदेश बनाएर देशलाई संकटमा धकेल्ने काम नगर्न आग्रह गर्नुभयो । उहाँले सर्वोच्च अदालतको फैसला अटेर गरेर फेरी संविधानसभाको म्याद थपिए पनि अनिष्ट हुने बताउनुभयो ।

जेठ १४ मा सबिधान नबने देश अन्धकारमा जाने भन्दै थापाले अन्तिम समयमा सहमति गर्ने राष्ट्रिय स्वभाव रहेकाले नेताहरुले यसपटक पनि त्यसैगरी सहमति गर्ने आशा व्यक्त गर्नुभयो ।
