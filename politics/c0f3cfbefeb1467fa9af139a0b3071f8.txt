हिमाल शर्माद्वारा स्ववियु सभापतिबाट राजिनामा

काठमाडौं, जेठ २३ - अखिल क्रान्तिकारीका अध्यक्ष हिमाल शर्माले त्रिभुवन विद्यालय स्वतन्त्र विद्यार्थी यूनियनको सभापतिबाट राजिनामा दिएको घोषणा गर्नुभएको छ ।
काठमाडौंमा विहीवार भएको कार्यक्रममा शर्माले पद छोडेको घोषणा गर्नुभयो ।
दलीय भागबण्डामा नियुक्त भएका विश्वविद्यालयका पदाधिकारीले चुनाव भाँडेको आरोप लगाउँदै शर्माले पदाधिकारीले तत्काल राजिनामा दिनुपर्ने माग गर्नुभयो ।
नयाँ निर्वाचित स्ववियु पदाधिकारीले काम गर्ने बेलामा चुनाव नै नभएका कारण आफूले नैतिक रुपमा पदमा बस्न नसकेको उहाँले बताउनुभयो ।
शर्माले तत्काल चुनावको मिति घोषणा गर्न पनि माग गर्नुभयो ।
