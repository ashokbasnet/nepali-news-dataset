मुख्य तीन दलको बैठक आज पनि बस्ने

काठमाडौं, कात्तिक १५ —  शान्ति र संविधान निर्माण प्रकृयाका विषयमा छलफल गर्न आज पनि मुख्य तीन दलको बैठक बस्दैछ । एकीकृत नेकपा माओवादी, नेपाली कांग्रेस र नेकपा एमालेको हिजो भएको शीर्ष बैठकका आधारमा आज फेरि छलफल हुन लागेको हो ।

 

दिउँसो चारबजे प्रधानमन्त्री निवास बालुवाटारमा शुरु हुने बैठकमा सेना समायोजन, संविधानका विवादित विषय र सत्ता साझेदारी छलफल हुनेछ । हिजोको छलफल सकारात्मक रहेको तीन दलका नेताहरुले बताएका थिए ।

अहिले मुख्य तीन दल बैठकको तयारीका लागि अनौपचारिक छलफललमा जुटेका छन । शान्ति प्रकृयामा माओवादी लडाकुको समायोजन तथा व्यवस्थापनका विषयमा दलहरु संख्या र राहत प्याकेज बाहेक अरु विषयमा सहमतिमा पुगेका छन ।

संख्या र राहत प्याकेजमा पनि अधिकतम लचकता अपनाउन सकिने उनीहरुले बताएका छन ।
