राजासहितको प्रजातन्त्र र हिन्दु राष्ट्रबारे कसैसँग सम्झौता हुँदैन : थापा

विराटनगर, कात्तिक २ –  राप्रपा नेपालका अध्यक्ष कमल थापाले राजासहितको प्रजातन्त्र र हिन्दुराष्टको बारेमा आफ्नो पार्टिले कसैसँग सम्झौता गर्न नसक्ने बताउनु भएको छ ।
बिराटनगर बिमानस्थलमा संचारकर्मीसँग कुरा गर्दै थापाले २०६३ सालकोभन्दा फरक खालको राजासहितको प्रजातन्त्रको अबधारणमा आफ्नो पार्टी रहेको बताउनुभयो ।
‘हामीले राजा सहितको पजातन्त्र र हिन्दु राष्टको कुरा गर्दा पुरानै शासन ब्यवस्थामा फर्किन्छन् भन्ने भ्रम अझै धेरैलाई परि रहेको छ’, थापाले भन्नुभयो ‘अबको राजा सहितको प्रजातन्त्र २०६३ सालको भन्दा अगाडी जस्तो होईन ।’
अध्यक्ष थापाले अबको शासन ब्यवस्थामा मौलिक प्रजातन्त्रको मोडेल नेपाली जनतामा प्रस्तुत गरि सकेको बताउनुभयो  । अबको प्रजातन्त्रमा राजालाई पनि केही ठाउँ दिईने र परिवर्तनकारी शक्तीहरुलाई पनि त्यहाँ ठाउँ दिईने गरि प्रस्ताव ल्याईएको उहाँले बताउनुभयो ।  
अबको प्रजातन्त्रमा संबैधानिक र सेरेमोनियल रुपमा  राजसंस्थालाई राख्न सकिने र जनताद्वारा निर्वाचित कार्यकारी मुलुकको प्रधानमन्त्रीको रुपमा आफुले प्रस्ताव गरेको बताउनुभयो । ‘राप्रपा नेपाल राष्टिय राजनीतिमा शसक्त बिकल्प हो’ उहाँले भन्नुभयो ‘सात बर्षदेखिको बैचारिक मार्गचित्रबाट देशलाई संकट मुक्त राख्ने विकल्प दिईरहेका छौं ।’
