बमको जवाफ स्वस्तिक छाप चिन्हले दिन नेता रन्जितको आग्रह

सोमबार आयोजित आमसभामा बोल्दै कांग्रेस नेता ध्यान गोविन्द रन्जितले बम आतंकबाट लोकतन्त्रलाई समाप्त गर्न नसक्ने भन्दै निर्बाचनमा बमको जवाफ मतपत्रमा स्वस्तिक चिन्ह प्रयोग गरेर परास्त गर्न आग्रह गरेका हुन् ।

काठमाडौं क्षेत्र नम्बर–९ का प्रतिनिधिसभा सदस्य उम्मेदवारसमेत रहेका नेता रन्जितले आगामी मंसिर २१ गते हुने निर्वाचनमा मतदातालाई मतपत्रमा स्वस्तिक चिन्ह प्रयोग गरेर निर्बाचनमार्फत लोकतन्त्रविरोधिहरुलाई समाप्त पार्नुपर्ने बताए ।

काठमाडौं क्षेत्र नम्बर–९ प्रदेशसभा ‘क’ का सदस्य ईन्द्रमान तुलाधरले संविधानलाई संस्थागत गर्न कांग्रेसलगायत लोकतान्त्रिक गठवन्धनलाई बहुमतसहित विजय गराउन आग्रह गरे ।

सभामा समानुपातिक सदस्यहरु समिता खड्गी श्रेष्ठ, श्रीमिला सुवाल र नानु बाँस्तोलाले बन्दुक र बमले तर्साएर अब राजनीति गर्न सम्भव नभएको बताउँदै विचारका आधारमा राजनीति गर्न सबैलाई आग्रह गरेका थिए ।
