चुनाब सुरक्षाबारे रेग्मी र राणाबीच छलफल

काठमाडौ, भदौ ३१ – संविधानसभा चुनावको सुरक्षाका विषयमा मन्त्रिपरिषद्का अध्यक्ष खिलराज रेग्मी र प्रधानसेनापति गौरबशम्शेर राणाबीच छलफल भएको छ ।
मन्त्रीपरिषद् अध्यक्ष रेग्मीले देशको सुरक्षा स्थितिकाबारेमा प्रधानसेनापति राणासँग छलफल गर्नु भएको हो ।
मंसिर ४ गतेका लागि निर्धारित संविधान सभा चुनावलाई सुनिश्चित गर्दै सफलतापूर्वक सम्पन्न गर्न लिइने सुरक्षा रणनीति र सुरक्षा प्रबन्धका बारेमा छलफल भएको रेग्मीको निजी सचिवालयले जनाएको छ ।
छलफलमा प्रधानसेनापति राणाले देशको पछिल्लो समग्र शान्ति सुरक्षाको अवस्थाबारे अध्यक्ष रेग्मीलाई जानकारी गराउनुभएको थियो । नेपाली सेनाले भने छलफल नियमित भएको बताएको छ ।
