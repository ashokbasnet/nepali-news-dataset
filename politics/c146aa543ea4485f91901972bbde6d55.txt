माओवादी कार्यकर्ताले मतदाता शिक्षा सामग्री लुटे

जाजरकोट, असोज १२ – नेकपा–माओवादीका कार्यकर्ताले जाजरकोटबाट शनिबार विहान मतदाता शिक्षा सामग्री लुटेका छन् ।
मतदाता शिक्षाका लागि जाजरकोटको दशेरा थल पुगेका निर्वाचन कार्यालयका प्रतिनिधिबाट नेकपा–माओवादीका कार्यकर्ताले निर्वाचन सामग्री लुटेको जिल्ला निर्वाचन कार्यालय जाजरकोटले जनाएको छ ।
थलबाट मतदाता शिक्षा सम्बन्धी पुस्तिका, मतपत्रको नमूना लगायतका सामग्री नेकपा–माओवादीका कार्यकर्ताले लुटेका हुन् । कार्यालयले शनिबारदेखि जाजरकोटका विभिन्न चार ठाउँमा मतदाता शिक्षा कार्यक्रम सुरु गर्ने तयारी गरेको थियो ।
