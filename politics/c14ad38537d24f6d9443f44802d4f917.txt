कोइराला अमेरिका जाँदै

काठमाडौं, असार १३ – नेपाली काँग्रेसका सभापति सुशील कोइराला स्वास्थ्य परीक्षणका लागि अमेरिका जाँदै हुनुहुन्छ ।
उहाँसहितको टोली बिहीबार बेलुकी त्यसतर्फ प्रस्थान गर्ने कार्यक्रम रहेको कोइरालाको निजी सचिवालयले जनाएको छ ।
न्यूयोर्कको योर्क एभिन्यूमा रहेको स्रोल्न केटरिङ क्यान्सर रिसर्च सेन्टरमा जिब्रोको परीक्षणपछि कोइराला नेपाल फर्किने कार्यक्रम छ । पार्टीका भ्रातृ संगठनहरुको कार्यक्रममा सहभागी भएर उहाँ १० दिनपछि मात्रै काठमाडौं फर्किने कार्यक्रम तय भएको छ ।
