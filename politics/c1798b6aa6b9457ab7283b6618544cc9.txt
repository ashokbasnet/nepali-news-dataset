दसैँ बिदामा पनि सहमतिको प्रयास जारी रहन्छ : उपप्रधानमन्त्री सिंह

काठमाडौं, असोज १५ – उपप्रधान एवं स्थानीय विपकासमन्त्री प्रकाशमान सिंहले दसैँको बिदामा पनि दलहरुबीच सहमतिको प्रयास जारी रहने बताउनुभएको छ ।
नेपाली कांग्रेस काठमाडौं क्षेत्र नम्बर १ ले बुधबार गरेको शुभकामना आदान प्रदान कार्यक्रममा मन्त्री सिंहले तोकिएको समयभित्र संविधान बनाउनका लागि बिदाको समयमा पनि दलहरुले सहमतिको प्रयास गर्ने बताउनुभएको हो ।
उहाँले संविधान लेखनका कार्य कार्यतालिका अनुसार नै अघि बढने पनि बताउनुभयो । राज्यको पुनर्संरचना तथा राज्यशक्तिको बाँडफाँड, शासकिय स्वरुप लगाएतका विषयमा दलहरुबीच विवाद देखिएपनि सहमति नजिक पुगिएको उहाँको भनाई छ ।
मन्त्री सिंहले लगातार सदन नचल्दा समयमै बजेट पास हुन नसेको र जनताको बोली समेत सदन पुग्न नसकेको बताउनुभयो । उहाँले सरकारले प्रतिपक्षी दलहरुसँगको छलफल चलिरहेकाले दसैँपछि सदन खुल्ने बताउनुभयो ।
