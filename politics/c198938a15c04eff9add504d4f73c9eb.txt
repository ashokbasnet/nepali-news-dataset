सरकारले भ्रष्टाचारलाई बढवा दिएको एमालेको ठहर

काठमाडौं, फागुन ३ – नेकपा एमालेले सरकारले भ्रष्टाचारलाई बढावा दिने काम गरेको भन्दै आपत्ति जनाएको छ । बुधबार बसेको एमाले केन्द्रीय कमिटीको बैठकले सरकारले गरेका भ्रटाचारलाई बढावा दिने खालका निर्णयको बिरुद्धमा उत्रेका जनतामाथी सरकारले दमन गरेको भन्दै आपत्ती जनाएको हो । 

 

‘प्रहरी प्रशासनकै मिलेमतोमा अपहरण र डकैती भैरहेको छ’, बैठकपछि सचिव शंकर पोखरेलले भन्नुभयो, ‘गैरकानुनी कदमको बिरोध गर्दा जनतामाथि दमन समेत भएको छ, यसको बिरोध गर्छौ ।’ एमालेले सिरहा, सर्लाही लगायतका ठाउँमा प्रहरीले आफ्ना कार्यकर्तामाथि दमन गरेको भन्दै आपत्ति जनाएको छ । 

 

बैठकमा राष्ट्रिय प्रतिनिधि परिषद् भेलामा अध्यक्ष झलनाथ खनालले पेश गर्ने ३४ पेज लामो प्रतिवेदन पेश भएको छ । खनालले विगतको समीक्षा, वर्तमान अवस्था र भावी रणनीति लगायत कुरा समेटेर प्रतिवेदन पेश गर्र्नु भएको छ । प्रतिवेदनमाथी बिहीबार देखि छलफल शुरु हुने छ । साथै बैठकले आउँदो २१ गतेदेखि काठमाडौंमा हुने राष्ट्रिय प्रतिनिधि परिषद् भेलाको लागि केन्द्रिय कमिटीले मनोनयन गर्नुपर्ने ५ प्रतिसत प्रतिनिधि समेत मनोनयन गर्ने भएको छ । 

 

बैठकमा पार्टीको संघीय विभागले मंगलबार सार्वजनिक गरेको राज्य पुर्नसंरचनाको खाका प्रस्तुत गरेको र त्यसबारे यसै बैठकमा छलफल हुने सचिव पोखरेलले बताउनभयो ।
