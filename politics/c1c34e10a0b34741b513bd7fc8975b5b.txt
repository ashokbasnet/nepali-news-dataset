पार्टी महाधिवेशनलाई मुख्य एजेण्डाबाट बराल्न खोजेको ओलीको आरोप

काठमाडौं, असार ६ – नेकपा एमाले संसदीय दलका नेता केपी शर्मा ओलीले पूर्वाग्रह र कटुतापूर्ण टिप्पणी गरेर पार्टी नवौ महाधिवेशनलाई मूख्य एजेण्डाबाट बराल्न खोजिएको भन्दै दु:ख व्यक्त गर्नु भएको छ ।
ओलीले आफू अस्वस्थ प्रतिष्पर्धा नगर्ने प्रतिबद्धता पनि जनाउनुभएको छ । काठमाडौंमा पत्रकार सम्मेलन गरेर अध्यक्षका दाबेदार नेता ओलीले आगामी दिनमा पार्टीलाई सामूहिक नेतृत्वका साथ अगाडि बढाउनुपर्नेमा जोड दिनुभयो ।
ओलीले आफ्नो अहिले आफ्नो निजी जीवनका बारेमा टिप्पणी गरिएपनि भोलि जिम्मेवारी दि“दा योग्यता, क्षमता र योगदानका आधारमा दिने बताउनुभयो । पार्टीमा योजनाबद्ध ढंगले नेतृत्व विकास गर्ने पद्धति स्थापित हुन नसकेको र पार्टी नेतृत्व फेरि पनि घुमाइफिराइ सीमित व्यक्तिकै वरिपरि रहने स्थितिको अन्त्य गर्न आफूले नेतृत्व हस्तान्तरणको कुरा उठाएको र आफू अध्यक्ष बन्न खोजेको प्रष्टिकरण दिनुभयो ।
