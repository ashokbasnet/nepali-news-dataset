बिवाद समाधान उपसमितिको बैठक बस्दै

काठमाडौं, फागुन ४ संवैधानिक समितिको विवाद समाधान उपसमितिको बैठक बस्दैछ । अहिले केहीबेरमा सिंहदरबारमा बस्ने बैठकमा संविधानसभाका बिभिन्न समितिमा देखिएका विवादीत विषयमा सहमतिको प्रयास हुने उपसमिति सदस्य लक्ष्मणलाल कर्णले जानकारी  दिनुभयो ।

 

उहाँका अनुसार राज्य पुनर्संरचना, शासकीय स्वरुप, निर्वाचन प्रणाली, न्याय प्रणाली लगायतका विवादित विषयमा छलफल केन्द्रीत हुनेछ । यसअघि सहमति भएका विषयमा समेत समितिमा विवाद आएपछि उपसमिति सकृय भएको हो ।  विवादीत विषयमा माघ मसान्तभित्र सहमति जुटाउने कार्यतालिका भएपनि दलहरुका आआफ्नै अडानले सहमति जुटेको छैन । अब विवादीत विषयमा संवैधानिक समितिले आगामी फागुन १० गते भित्र सहमति गरिसक्नुपर्छ ।
