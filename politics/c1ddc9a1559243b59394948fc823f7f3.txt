माओवादीले भनेझैं राष्ट्रपतिको चुनाब हुँदैन : खनाल

काठमाडौ, कात्तिक ४ – नेकपा एमालेका अध्यक्ष झलनाथ खनालले माओवादीले भने जस्तो राष्ट्रपतिको चुनाब हुन नसक्ने बताउनुभएको छ । 

रिपोर्टस क्लबले काठमाडौमा गरेको शुभकामना आदानप्रदान कार्यक्रममा अध्यक्ष खनालले अन्तरिम सबिधानमा राष्ट्रपतिको चुनाब हुनेबारे कुनै ब्यबस्था नभएकोले माओवादीले भने जस्तो राष्ट्रपतिको चुनाब हुन नसक्ने बताउनुभयो ।

 

उहाँले माओबादीले शान्ति र संबिधानको कामलाई पुर्णता दिने कुरालाई छाँयामा पार्न यो कुरा गरेको अरोप लगाउनुभयो । खनालले अहिलेको सरकारले त्यसै कुर्ची नछोड्ने संकेत देखिएकोले आन्दोलनबाट हटाउने चेतावनी दिनुभयो ।

कार्यक्रममा नेपाली काग्रेसका बरिष्ठ नेता शेरबहादुर देउवाले घोषणा सभाको रुपमा संबिधानसभाको पुनर्स्थापना गर्नुपर्ने बताउनुभयो । सभासदले भत्ता खानको लागि पुनर्स्थापना गर्ने नभइ सबै बिषयमा सहमति गरी संबिधान घोषणाको लागि मात्रै पुनर्स्थापना गर्नुपर्ने बताउनुभयो ।
