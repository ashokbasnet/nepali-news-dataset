तीन दलको बैठक बस्दै

काठमाडौं, माघ २२ शान्ति र संविधानका विषयमा छलफल गर्न आज मुख्य तीन राजनीतिक दलको बैठक बस्दैछ । एकीकृत नेकपा माओवादी, नेपाली काँग्रेस र नेकपा एमालेका शिर्ष नेताहरु बीचको बैठक बिहान ११ बजे सिंहदरबारमा बस्ने छ ।

 

छलफलमा राज्यको शासकीय स्वरुप, निर्वाचन प्रणाली र न्यायप्रणाली बारेमा सहमति खोजिने छ । संविधानसभामा प्रतिनिधित्व गर्ने साना ३० दलले शान्ति र संविधानमा मुख्य तीन दल गम्भीर नभएको भन्दै मुख्य भूमिका खेल्न सुझाव दिएपछि तीनदलका शिर्ष नेताले निर्णायक छलफल गर्ने तयारी गरेका छन । संविधान लेखनका क्रममा देखिएका विवादीत विषय आगामी माघ २९ गतेसम्म सहमति गर्नेगरी संविधान निर्माण कार्यतालिका संसोधन भएपछि त्यसअघिनै सहमति खोजिने नेताहरुले बताएका छन ।
