शान्ति प्रक्रिया अघि बढाउने प्रतिबद्धता पूरा गर्न राष्ट्रसंघ महासचिव मुनको आग्रह

काठमाडौं, मंसिर १४ — राष्ट्रसंघ महासचिव वान की मुनले शान्ति प्रक्रियालाई अघि बढाउने आफ्नो प्रतिबद्धता पूरा गर्न नेपालका राजनीतिक दलहरुसँग आग्रह गर्नुभएको छ । महासचिव मुनका प्रवक्ताले विज्ञप्ती जारी गरी शान्ति प्रक्रिया अघि बढाउने आफ्नो प्रतिबद्धता पूरा गर्न आग्रह गर्नुभएको हो । 

 

दलहरुबीच पछिल्लो समयमा बन्दै गएको सहमतिप्रति खुसी व्यक्त गर्दै वानले यस्तो आग्रह गर्नुभएको हो । संविधानभाको म्याद ६ महिना थपिएको सन्दर्भ उल्लेख गर्दै  वानले थपिएको समयभित्र शान्ति र संविधान लेखनको काम पूरा गर्न आग्रह गर्नुभएको उहाँका प्रवक्ताले निकालेको विज्ञप्तीमा उल्लेख छ ।
