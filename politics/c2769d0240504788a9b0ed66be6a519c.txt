कांग्रेसद्वारा संसद बैठक अवरुद्ध

काठमाडौं, मंसिर १० – प्रमुख प्रतिपक्षी दल नेपाली कांग्रेसले संसद बैठक अवरुद्ध गरेको छ । प्रमुख प्रतिपक्षीको हैसियतमा कांग्रेसले पहिला बोल्न पाउनुपर्ने माग गर्दै बैठक अवरुद्ध गरेको हो ।
सभामुख ओनसरी घर्ती मगरले संघीय समाजवादी फोरम नेपालका अध्यक्ष उपेन्द्र यादवलाइ बोल्न समय दिएपछि कांग्रेसले अवरोध गरेको हो । सभामुखले सत्तापक्षको मिलेमतोमा प्रतिपक्षलाईृ बोल्न नदिएको कांग्रेस प्रमुख सचेतक चिनकाजी श्रेष्ठले आरोप लगाउनुभयो ।
कांग्रेसले यसअघि जस्तै बिहीबार पनि संविधान संशोधन विधेयक अघि बढाउन दबाब दिने तयारी गरेको थियो । यसअघि आइतबार बसेको बैठक आन्दोलनरत मधेसी मोर्चामा आबद्ध सांसदहरुले नाराबाजी गरेपछि अवरुद्ध भएको थियो ।
