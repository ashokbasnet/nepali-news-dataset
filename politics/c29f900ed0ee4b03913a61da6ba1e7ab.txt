एमाले पोलिट्ब्यूरो बैठक आज पनि बस्दै

काठमाडौ, मंसिर १३ – नेकपा एमालेको पोलिटव्युरो बैठक बुधबार पनि बस्दैछ । 

बिहान ११ बजे पार्टी कार्यालय वल्खुमा बस्ने बैठकमा मंगलबार बोल्न बाँकी पोलिट्ब्यूरो सदस्यहरुले समसामयिक राजनीतिमा पार्टीको भुमिकाबारे आफ्नो धारणा राख्ने नेता रघु पन्तले जानकारी दिनुभयो ।

 

राजनीतिक निकासका लागि स्पष्ट दृष्टिकोण तय गर्दै बैठक बुधबार नै सकिने एमालेले जनाएको छ ।

मंगलबारको बैठकमा बोल्ने अधिकांश सदस्यले सत्तारुढ गठनबन्धनको नेतृत्वमा राष्ट्रिय सहमतिको सरकार बन्न नसक्ने बताएका थिए । एमालेले राष्ट्रिय सरकारको नेतृत्वका लागि कंग्रेसलाई समर्थन गर्ने बताउदै आएको छ ।
