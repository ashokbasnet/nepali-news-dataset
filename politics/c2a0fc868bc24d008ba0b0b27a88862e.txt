चुनाव जसरी पनि मंसिरमै हुन्छ : नेपाल

दाङ, साउन १८ - नेकपा एमालेका बरिष्ठ नेता माधवकुमार नेपालले तोकिएकै समयमा संविधानसभाको निर्वाचन हुने बताउनुभएको छ ।
प्रेस चौतारी नेपाल दाङले गरेको कार्यक्रममा बोल्दै नेपालले मुलुक निर्वाचनमा होमिईसकेकाले मंसिर ४ गते जसरी पनि संविधानसभाको निर्वाचन हुने बताउनुभयो ।
नेता नेपालले चुनाव विरोधी दलहरुलाई सहमतिमा ल्याउने नाममा चुनावको मिति सार्न नसकिने बताउनुभयो । उहाँले चुनावको विषयमा कसैसँग पनि सम्झौता नहुने बताउनुभयो ।
उहाँले चुनावको विरोध गर्दै हिँडेका दलहरुलाई वार्ताको माध्यमबाट सहमतिमा ल्याउनु पर्नेमा जोड दिनुभयो ।
