सहमतिका लागि भोलि सर्वदलीय बैठक

काठमाडौं, मंसिर १८ – राष्ट्रपति विद्यादेवी भण्डारीले आइतबार सर्वदलीय बैठक बोलाउनुभएको छ । संविधान संशोधन तथा कार्यान्वयन र स्थानीय तहको चुनावलगायत समसामयिक विषयमा छलफलका लागि राष्ट्रपति भण्डारीले संसदमा प्रतिनिधित्व गर्ने सबै राजनीतिक दललाई बोलाउनुभएको राष्ट्रपति कार्यालयले जानकारी दिएको छ। 
सरकारले संविधान संशोधन विधेयक संसदमा दर्ता गरेपछि एमालेले त्यसको विरोधमा संसद र सडकबाट संघर्ष थालेको छ । जसकाकारण सत्तारुढ र विपक्षी दलहरुबिचको दुरी बढ्दै गएको छ । दलहरुलाई सहमतिमा ल्याउनका लागि राष्ट्रपतिले सर्वदलीय बैठक बोलाउनुभएको हो ।
