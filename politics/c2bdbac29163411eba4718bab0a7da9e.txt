नयाँ सभामुखको चुनावी प्रक्रिया सुरु हुँदै

काठमाडौं, असोज २७ – नयाँ सभामुखको चुनावी प्रक्रिया बुधबारदेखि सुरु हुँदैछ । व्यवस्थापिका संसदको दिउँसो तीन बजे बस्ने बैठकले प्रक्रिया सुरु गर्न लागेको हो ।
संसद बैठक बस्नुअघि सभामुख सुवासचन्द्र नेम्वाङले उपसभामुख ओनसरी घर्तीलाई र उपसभामुख घर्तीले सभामुख नेम्वाङलाई राजीनामा पत्र बुझाउने तयारी छ । उहाँहरुको राजीनामा पत्र संसद्का जेष्ठ सदस्यले पढेर सुनाएपछि नयाँ सभामुख र उपसभामुखको चुनावी प्रक्रिया सुरु हुन्छ ।
नयाँ संविधान अनुसार संसद बैठक आह्वान भएको २० दिनभित्र नयाँ सभामुख र उपसभामुख निर्वाचन भैसक्नुपर्छ । यही महिनाभित्र सभामुख र उपसभामुन निर्वाचित गरिसक्ने संसद सचिवालयको तयारी छ ।
