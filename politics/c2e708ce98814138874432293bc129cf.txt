नेपाल भ्रमण उपलव्धीमुलक रहेको भारतीय विदेशमन्त्रीको भनाई

काठमाडौं, साउन ११ - भारतीय विदेशमन्त्री सुषमा स्वराजले आफ्नो नेपाल भ्रमण अपेक्षा गरेभन्दा धेरै उपलब्धिमूलक रहेको बताउनुभएको छ ।
नेपालको तीन दिने औपचारिक भ्रमण पूरा गरी स्वदेश फर्कनुअघि त्रिभुवन अन्तर्राष्ट्रिय विमानस्थलमा पत्रकार सम्मेलन गरी विदेशमन्त्री स्वराजले आफ्नो नेपाल यात्रा नेपाल-भारत सम्बन्धलाई अझ सुदृढ एवम् प्रगाढ बनाउन फलदायी भएको बताउनुभयो ।
उहाँले नेपाल–भारत संयुक्त आयोगको तेस्रो बैठकमा दुई मुलुकबीच २६ विषयमा सहमति हुनुले पारस्परिक सहयोगको नयाँ मार्गचित्र तयार भएको बताउनुभयो ।
भारतीय विदेशमन्त्री स्वराजले नेपाल बसाईंको अन्तिम दिन पशुपतिनाथको दर्शन गर्नुभएको थियो । भ्रमणका क्रममा उहाँले राष्ट्रपति, प्रधानमन्त्री, संविधानसभाका अध्यक्ष, विभिन्न राजनीतिक दलका नेता लगायतसँग  राजनीतिक भेटवार्ता गर्नुभएको थियो । उहाँ नेपाल भ्रमणमा रहँदा शनिबार दुई देशबीच मन्त्रीस्तरीय संयुक्त आयोगको वैठक बसेको थियो । वैठकमा १९५० को सन्धि पुनरावलोकन गर्ने लगायतका विषयमा सहमति भएको छ ।

तस्बिर साभार : भारतीय दुतावासको फेसबुक पेज
