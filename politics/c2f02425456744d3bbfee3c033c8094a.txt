ज्ञानेन्द्रसँग मिलेर पार्टी खोल्ने हल्लाको चंगा नउडाउन भट्टराईको आग्रह

काठमाडौं, असोज १२ - एकीकृत नेकपा माओवादीका नेता डा बाबुराम भट्टराईले पूर्व राजा ज्ञानेन्द्रसँग मिलेर नयाँ पार्टी खोल्ने लागेको हल्ला सही नभएको बताउनुभएको छ ।
आइतबार बेलुकी ट्वीट गर्दै भट्टराईले घुमाउरो शैलीमा त्यस्तो हल्लाको पछि नलाग्न आग्रह पनि गर्नुभएको छ ।
ठट्यौली ट्वीटमा उहाँले भन्नुभएको छ ‘मैंले पूर्व राजा ज्ञानेन्द्रसँग मिलेर नयाँ पार्टी खोल्ने हल्लाको चंगा उडाउनेहरुले दशैंमा साँच्चैको चंगा उडाएर मनोरञ्जन गर्नु राम्रो होला ।’ एमाओवादीका नेता भट्टराईले पूर्व राजा ज्ञानेन्द्रसँग मिलेर नयाँ शक्ति निर्माण गर्ने समाचार केही सञ्चार माध्यममा आएको थियो ।


मैले पूर्व राजा ज्ञानेन्द्रसंग मिलेर नयाँ पार्टी खोल्ने हल्लाको चंगा उडाउनेहरुले दशैंमा साँच्चैको चंगा उडाएर मनोरंजन गर्नु राम्रो होला!
— Baburam Bhattarai (@brb_laaldhwoj) September 28, 2014
