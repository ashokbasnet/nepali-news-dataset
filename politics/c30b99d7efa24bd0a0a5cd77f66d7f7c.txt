जातीय राज्यको विराधमा संविधानसभा भवन बाहिर धर्ना

काठमाडौं, बैशाख २० – जातीय राज्यको विराधमा क्षत्री, ब्राह्मण, ठकुरी, दशनामी, तथा मुश्लिम र दलितका विभिन्न संगठनले संविधानसभा भवन बाहिर धर्ना शुरु गरेका छन् ।  आफूहरुलाई अन्य समूहबाट हटाइनुपर्ने र जातिय राज्य हुनु नहुने भन्दै विभिन्न संगठनले संविधानसभा भवन बाहिर धर्ना शुरु गरेका हुन् ।

 

जातजातिका आधारमा राज्य पुनर्सरचना गरिए त्यसले समाज र देशमै विखण्डन ल्याउने भन्दै उनिहरुले जातीयताभन्दा सामथ्र्य र भौगोलिक सुगमताका आधारमा संघियतामा जानुपर्ने माग गरेका छन् । आफुहरुलाई अन्यको कोटीमा राखेर राज्यले विभेद गरेका कारण अन्यमा राखिएका सबै समुदाय आन्दोलित भएको क्षत्री समाजका अध्यक्ष प्राध्यापक दिलवहादुर क्षत्रीले जानकारी दिनुभयो ।

संविधान जारी हुने दिन नजिकिदै गर्दा आ आफ्ना मागको सुनुवाई हुनुपर्ने भन्दै धर्ना दिनेहरु बढ्दै गएका छन् ।
