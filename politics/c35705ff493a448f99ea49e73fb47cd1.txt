प्रचण्ड चढेको हेलिकप्टरको आकस्मिक अवतरण

पाल्पा, चैत २१ - एकीकृत नेकपा माओवादीका अध्यक्ष पुष्पकमल दाहाल प्रचण्ड चढेको हेलिकोप्टर पाल्पाको टुँडिखेल मैदानमा आकस्मिक अवतरण गरिएको छ । रोल्पाबाट काठमाडौं फर्किने क्रममा अन्तर्राष्ट्रिय विमानस्थल काठमाडौंको मौसम सफा नभएपछि प्रचण्ड चढेको हेलिकोप्टर पाल्पामा आकस्मिक अवतरण गरिएको हो ।

 

बिहान हेलिकोप्टर चढेर रोल्पाको थबाङको कार्यक्रममा सहभागी भएर प्रचण्ड काठमाडौं आउँदै हुनुहुन्थ्यो । पाल्पामा दिउँसो आधा घण्टासम्म रोकिए पनि प्रचण्ड चढेको हेलिप्कोटर साँझ काठमाडौंमा अवतरण भएको छ ।
