जिल्ला अधिवेशनको माग गर्दै सोलुखुम्बुका कांग्रेस नेता अनशन बस्दै

काठमाडौं, माघ ३ – नेपाली कांग्रेसको जिल्ला कार्य समिति सोलुखुम्बुले जिल्ला अधिवेशन तत्काल गर्न माग गर्दै सोमबारदेखि रिले अनशन गर्ने भएको छ ।
एक वर्षअघि अधिवेशन नै नगरी सभापति चयन गरेको भन्दै सोलुखुम्बुका कांग्रेस नेताहरुले सोमबारदेखि ललितपुरको सानेपामा रहेको कांग्रेस केन्द्रिय कार्यालयमा रिले अनशन सुरु गर्न लागेका हुन् ।
अधिवेशनका लागि गएका केन्द्रिय प्रतिनिधि र निर्वाचन अधिकृतले चुनावै नगरि फर्किएपनि केही नेताको प्रलोभनमा परि केन्द्रमा विनोद बस्नेतलाई आफूखुशी जिल्ला सभापति घोषणा गरिएकाले विधीसम्मत अधिवेशनको माग गर्दैै सोमबारदेखि अनशन सुरु गर्न लागिएको सोलुखुम्बु कांग्रेसका सचिव इन्द्र आचार्यले जानकारी दिनुभयो ।
अनशनमा पार्टीका जिल्ला पुर्व सभापति, भातृसंस्थाका केन्द्रिय सदस्य तथा जिल्लाका पूर्व सभापति, क्षेत्रीय प्रतिनिधि, कृयाशिल सदस्य लगायतको सहभागीता रहने उहाँले दावी गर्नुभयो । अनशन बिहान १२ बजेदेखि सुरु हुने उहाँले जानकारी दिनुभयो ।
