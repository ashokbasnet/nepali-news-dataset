‘कानुनको अभावमा चुनाव रोकिँदैन’

काठमाडौं, चैत ८ – सरकारले कानुनको अभावमा चुनाव नरोकिने बताएको छ । कानून न्याय तथा संसदीय मामिला मन्त्री अजयशंकर नायकले मंगलबार पत्रकार सम्मेलन गरि तीनै तहको चुनावका लागि आवश्यक पर्ने कानुन निर्माणलाई तीव्रता दिएकाले कानून नबनेरै चुनाव नरोकिने बताउनुभएको हो ।
संविधान कार्यान्वयन गर्न एक सय १० वटा संघीय कानुन, २२ वटा प्रदेश कानुन र ६ वटा स्थानीय कानुन बनाउनुपर्ने हुन्छ । ती कानुनसम्बन्धी विधेयक निर्माण अघि बढिसकेको मन्त्री नायकले जानकारी दिनुभयो । संविधान कार्यान्वयन गर्न निर्माण गर्नुपर्ने एक सय ३८ कानुनमध्ये ३९ वटा विधेयक पारित भइसकेका छन् भने ३७ वटा कानुन व्यस्थापिका–संसदमा विचाराधीन छन् ।
