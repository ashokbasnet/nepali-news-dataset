शान्ति र संविधान सुनिश्चित हुने संकेत : कोइराला

महोत्तरी, चैत २३ – नेपाली कांग्रेसका सभापति सुशील कोइरालाले लडाकु समायोजनको विषयमा दलहरुबीच भएको सहमतिले शान्ति र सँविधान सुनिश्चित हुने संकेत गरेको बताउनुभएको छ । तर एकीकृत माओवादी इमान्दार र जिम्मेवार नहुने हो भने सहमतिको मात्रै अर्थ नहुने उहाँको भनाई छ ।

 

महोत्तरीको बर्दिवासमा विहान सञ्चारकर्मीहरु सँगको कुराकानीमा सभापति कोइरालाले विगतमा माओवादीले आश्वासन बाड्ने काम मात्र गरेको आरोप लगाउँदै त्यसले आशंका भने बाँकी नै राखेको बताउनुभयो । उहाँले माओवादीले सेना समायोजनमा ठूलो पद दावी गरे पनि कांग्रेस र  एमालेले त्यसलाई नमान्ने पनि बताउनुभयो ।
