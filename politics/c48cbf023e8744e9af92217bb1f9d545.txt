मोर्चाको वन्दका कारण कपिलवस्तुको जनजीवन प्रभावित

कपिलवस्तु, फागुन २४ – सप्तरी घटनाको विरोध गर्दै संयुक्त लोकतान्त्रिक मधेसी मोर्चाले आह्वान गरेको बन्दका कारण कपिलवस्तुको जनजीवन प्रभावित भएको छ ।
बन्दका कारण जिल्ला सदरमुकाम तौलिहवा लगायत आसपासका क्षेत्र पूर्ण प्रभावित भएका छन् । बन्दका कारण यस क्षेत्रका विद्यालय, उद्योग, कलकारखाना सबै ठप्प भएका छन् ।
लामो तथा छोटो दूरीका सवारी साधनहरु चल्न सकेका छैनन् । जिल्लाका सबै क्षेत्रमा स्थानीय प्रशासनले उच्च सतर्कता अपनाउँदै चौतर्फी सुरक्षा व्यवस्था अपनाएका छन् ।
यसैबिच जिल्लामा राष्ट्रपति महिला उत्थान कार्यक्रमको घोषणाका लागि सदमुकाम तौलिहवामा राष्ट्रपति विद्यादेवी भण्डारीले सम्बोधन गर्ने कार्यक्रम समेत रहेको छ ।
कार्यक्रमलाई शान्तपूर्वक सम्पन्न गर्न कार्यक्रम स्थल बुद्धपद्म उच्च माविको खेलमैदान आसपासका क्षेत्रमा नेपाली सेनाको बाक्लो उपस्थितिमा उच्च सुरक्षा सतर्कता अपनाइएको छ ।
