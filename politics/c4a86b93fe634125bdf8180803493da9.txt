कोइरालाको निधनमा संसदद्वारा शोक प्रस्ताव पारित

काठमाडौं, माघ २८ – व्यवस्थापिका संसदले पुर्व प्रधानमन्त्री तथा संसदमा मुख्य विपक्षी दलको संसदीय दलका नेता सुशिल कोइरालाको निधनमा शोक प्रस्ताव पारित गरेको छ ।
बिहीबारको संसद बैठकले कोइरालाको निधनप्रति दुःख व्यक्त गर्दै शोक प्रस्ताव पारित गरेको हो । कोइराला २०७० मंसिर ४ गते भएको संविधानसभाको दोस्रो निर्वाचनमा बाँके क्षेत्र नम्बर ३ र चितवन क्षेत्र नम्बर ४ बाट संविधानसभा सदस्यमा निर्वाचित हुनुभएको थियो ।
शोक प्रस्तावमा सादा जीवन र स्वच्छ छवी भएका नेता कोइरालाको निधन प्रति दुःख व्यक्त गरिएको छ । कोइराला नेतृत्वको सरकारले गएको असोज ३ गते संविधानसभाबाट नेपालको संविधान जारी गरेको थियो ।
