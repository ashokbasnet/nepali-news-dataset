जनकपुरमा सरकारको विरोधमा भैँसी जुलुस

शैलेन्द्र महतो/उज्यालो । 
जनकपुर, पुस १२ - लामो मधेस आन्दोलन हुँदा पनि माग पूरा नगरेर वेवास्ता गरेकोले सरकारलाई भैँसीको सज्ञा दिदै संघीय समावेशी गठबन्धनले जनकपुरमा भैँसी जुलुस प्रदर्शन गरेका छन् । 
आइतबार प्रधानमन्त्री र गृहमन्त्री लगायत केही मन्त्रीको नाम र तस्बिर भैँसीको घाँटीमा झुण्ड्याएर भैँसी जुलुस प्रदर्शन गरिएको हो । जनकपुरको मिल्स एरियाबाट सुुरु भएको भैँसी जुलुस नगरको विभिन्न भागको परिक्रमा गर्दै जनकचोकमा पुगेको सकिएको छ । भैँसी जुलुसमा गठबन्धनमा आबद्ध संयौ नेता कार्यकर्ताको सहभागिता थियो ।
