कांग्रेस महामन्त्री कोइराला अस्वस्थ, आसियुमा भर्ना

काठमाडौं, असार २२ – नेपाली कांग्रेसका महामन्त्री शशांक कोइराला अस्वस्थ हुनुभएको छ । मंगलबार राति अचानक बिरामी भएपछि उहाँलाई ओम अस्पतालमा भर्ना गरिएको छ ।
उहाँलाई आइसियुमा राखेर उपचार भइरहेको अस्पतालले जनाएको छ । उहाँलाई निमोनिया भएको डाक्टरको आशंका छ । कांग्रेस सभापति शेरबहादुर देउवा लगायतका नेताहरु अहिले अस्पताल पुगेका छन् ।
