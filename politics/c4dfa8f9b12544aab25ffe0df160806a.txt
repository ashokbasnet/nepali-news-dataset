फेदीखोला गाउँपालिकामा एमालेले जित्यो

स्याङ्जा, जेष्ठ २ – स्याङ्जाको फेदीखोला गाउँपालिकामा अध्यक्ष, उपाध्यक्षसहित ४ वडा वडामा एमाले विजयी भएको छ । फेदीखोलाको एक वडामा अध्यक्ष कांग्रेस विजयी भएको छ । फेदीखोला गाउँपालिकाको प्रमुखमा एमालेका घनश्याम सुवेदीले ३८०६ मत ल्याएर विजयी हुनुभएको छ । उहाँका निकटतम प्रतिद्वन्द्वी कांग्रेसका उम्मेद्वार तारापति सुवेदीले १७६० मत प्राप्त गरेका थिए । 
यस्तै उपप्रमुखमा एमालेकी देविमाया थापा ३४२८ मत ल्याएर विजयी हुनुभएको छ भने उहाँका निकटतम प्रतिद्वन्द्वी कांग्रेसका उम्मेद्वार मायादेवी पनेरुले १८०६ मत प्राप्त गर्नभएको छ । फेदीखोला–३ मा कांग्रेसका कृष्णबहादुर रानाभाट विजयी हुनुभएको छ । गाउँपालिकाको अरु वडामा एमाले जितेको छ । जसमा क्रमश १ ,२, ४ र  ५ मा खिम बहादुर क्षेत्री, हिमालय जंग बानियाँ, माधव प्र सुवेदी, देउ कुमारी गुरुङ विजयी हनुभएको हो । 
१ लाख ९१ हजार मतदाता संख्या रहेको स्याङ्जामा ११ वटा स्थानीय तहको चुनावमा झण्डै ७० प्रतिशत मात्र मत खसेको निर्वाचन अधिकृतको कार्यालयले बताएको छ । मतपरिणाम सम्पन्न भएपछि विजयी ¥याली निकिालिएको छ । जेष्ठ १ गते बिहानदेखि सुरु भएको मतगणनाको अन्तिम परिणाम आउन अझै दुईदिन लाग्ने निर्वाचन अधिकृतको कार्यालयले जनाएको छ ।
