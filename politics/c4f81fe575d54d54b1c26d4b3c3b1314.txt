एमालेलाई सरकारको नेतृत्व दिने भद्र सहमति नगरेको कोइरालाको दावी

काठमाडौं, असोज २१ - नेपाली कांग्रेसका सभापति तथा प्रधामन्त्री सुशील कोइरालाले एमालेलाई सरकारको नेतृत्व दिने बारेमा कुनै सहमति नभएको स्पष्ट पार्नुभएको छ । 
कोइरालाले भद्र सहमति भएको भन्दै बाहिर आएको हल्लाको पछि नलागी छलफलमा सहभागी हुन र आफ्ना विचार राख्न केन्द्रिय सदस्यहरुलाई आग्रह गरेको बैठकमा सहभागी एक नेताले नाम उल्लेख नगर्ने सर्तमा जानकारी दिए । 
प्रधानमन्त्री निवास बालुवाटारमा बसेको केन्द्रिय कार्यसमितिको बैठकको सुरुमा नै कोइरालाले भन्नुभयो ‘मैंले कसैलाई प्रधानमन्त्री बनाउने सहमति गरेको छैन, बाहिर आएका हल्लाका पछि नलाग्नुस ।’ 
बैठकमा अहिलेसम्म बोल्ने अधिकांश केन्द्रिय सदस्यहरुले आफ्नै नेतृत्वमा सरकार गठन गर्नुपर्नेमा जोड दिएका छन् । सरकारको नेतृत्वबारे कांग्रेसभित्र विवाद छ । एकथरी नेताहरुले पहिले भएको सहमति अनुसार एमालेलाई समर्थन गर्नुपर्ने बताएका छन् ।
