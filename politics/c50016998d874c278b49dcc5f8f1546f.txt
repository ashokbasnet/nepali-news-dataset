कस्तो हुनुहुन्थ्यो गणेशमान ?

काठमाडौं, कात्तिक २४ - नेपाली प्रजातान्त्रिक आन्दोलनका शिखर पुरुष गणेशमान सिंहको ९९ औं जन्मजयन्ती आइतबार विभिन्न कार्यक्रम गरी मनाईंदैछ ।
गणेशमान सिंहको जन्म विसं १९७२ साल कात्तिक २४ गते काठमाडौंको यट्खामा हुनुभयोको थियो। गणेशमान, सुब्बा ज्ञानमान सिंह र सुभद्रा कुमारीका जेष्ठ सुपुत्र हुनुहुन्थ्यो ।
गणेशमान सिंह नाम राखिएको हुनुभयो पनि परिवारले पुलपुल्याएर उनलाई हीराकाजी भन्ने गर्थ्यो। टोल, छिमेकी र दौंतरीहरूबीच उनी दरबार स्कूलमा पाँच कक्षामा भर्ना हुनु अघिसम्म हीराकाजी कै नामले परिचित हुनुहुन्थ्यो। आफ्नो बाजे हरिमान र पिता ज्ञानमानको अल्पायुमा निधन हुनुभयोकाले गणेशमानको लालन(पालन जेठा बाजे सरदार रत्नमानबाट भएको हो ।
सरदार रत्नमान पदोन्नति हुँदै काजी र बडाकाजीसम्म हुनुभयो। रत्नमान राणाकालको नामी भारदार हुनाले गणेशमान सिंहको बाल्यकाल र यौवन सम्पन्नता र ठाँटबाँठमा बितेको थियो।
दरबार हाइस्कूलमा कक्षा ६ मा पढ्दा राणाका छोराछोरीलाई आदर नगरेका कारण विसं १९८४ मा विद्यालयबाट निस्कासित गणेशमान बहिदारको पदमा सरकारी सेवामा प्रवेश गर्नुभयो । राणाको दरबार अगाडि साइकल कुदाएका कारण पनि सिंहले सजाय भोग्नुपर्यो  ।
उहाँको आफ्नो स्वाभिमान गिराउन नचाहने प्रवृत्तिले बहिदारको सेवा त्याग गरी उहाँ कोलकाता जानुभयो र सन् १९३९ मा प्रथम श्रेणीमा मेट्रिक एसएलसी पास गर्नुभयो ।
त्यसपछि कोलकाता कै विद्यासागर कलेजमा विज्ञान विषयमा प्रवीणता प्रमाणपत्र तह आईएस्सीको अध्ययन सु्रु गर्नुभयो र सिंह राजनीतिमा प्रवेश गर्नुभयो ।
अध्ययनकै बेला भारतबाट नेपाल आएका बेला विसं १९९७ सालमा नेपालको जेठो राजनीतिक दल राष्ट्रिय प्रजापरिषदको सदस्यताबाट उहाँको नेपालमा राजनीतिक जीवनको सुरूवात भयो ।
तर प्रजापरिषद सदस्यता लिएको दुई हप्तापछि अर्थात् र विसं १९९७ असारमा नै उहाँको मंगलादेवीसँग विवाह भयो ।
यो विवाह गर्न जेठा बाजे र आमाले सिंहलाई आग्रह गर्नुभयो । सिंहलाई तत्कालीन राणा सरकारले सर्वश्वहरण सहित आजीवन कारावासको दण्ड दियो । सिंहसँगै जेल परेका गंगालाल श्रेष्ठ, धर्मभक्त माथेमा, दशरथ चन्द र शुक्रराज शास्त्रीलाई भने मृत्युदण्ड दिइयो ।
जन्मजात विद्रोही गणेशमान सिंहलाई राणाको पर्खालले धेरै दिन कैद गर्न सकेन । २००१ साल वैशाख ९सन् १९४४० का एक रात भद्रगोल जेलको पर्खाल नाघेर उहाँ कैदमुक्त हुनुभयो ।
जेलबाट भागेपछि गणेशमान कृष्णबहादुर प्रधानका नाममा राणाविरोधी अभियान चलाउँदै राणा शासकहरूद्वारा देश निकाला गरिएको नेपालीहरूको बसोबास क्षेत्र भारतको दार्जीलिङ, सिक्किम, कालिङपोङ, कोलकाता, बनारस र लाहौर पुग्नुभयो । यसक्रममा उहाँको कोलकातामा विपी कोइरालासँग २००१ सालमा सम्पर्क भयो ।
विश्वेश्वरसँग मिलेर उनले २००३ साल माघ १२ गते ९सन् १९४७ जनवरी २५ मा० नेपाली राष्ट्रिय कांग्रेसको स्थापना गर्नुभयो । जुन पार्टी सुवर्ण शमशेरको प्रजातान्त्रिक कांग्रेससँग मिलेर २००६ साल सन् १९५० अप्रिल मा नेपाली कांग्रेस बन्यो ।
उहाँ नेपाली कांग्रेसको संस्थापक नेता बन्नुभयो । २००७ सालामा क्रान्तिको तयारीका लागि भूमिगत रूपमा नेपाल आउँदा २००७ साल असोज २७ गते ठोरीको जंगलमा पक्राउ पर्नुभयो। उहाँलाई शारीरिक यातना दिइयो ।
२००७ सालमा प्रजातन्त्रको स्थापना हुनुभयोपछि रिहा हुनुभयो र मोहन शमशेरको नेतृत्वमा बनेको मन्त्रिमण्डलमा सिंहले उद्योग तथा वाणिज्यमन्त्रीको कार्यभार सम्हाल्नुभयो ।
२००८ सालमा नेपाली कांग्रेसका नेता मातृकाप्रसाद कोइरालाको मन्त्रिमण्डलमा कृषि, भूमि तथा खाद्यमन्त्री हुनुभएका सिंहले विश्वेश्वरप्रसादको निर्देशनमा मातृकाप्रसादको मन्त्रिमण्डल त्याग्नुभयो ।
२०१२ सालमा कांग्रेसको वीरगंज अधिवेशनमा सभापतिका लागि उम्मेदवारी दिनुहुनुभयोका सिंह सुवर्ण शमशेरद्वारा पराजित हुनुभयो। उहाँले २०१४ सालको भद अवज्ञा आन्दोलनलाई नेतृत्व दिनुभयो ।
२०१५ सालको प्रथम संसदीय निर्वाचनमा नेपाली कांग्रेसका तर्फबाट काठमाडौंको सांसद् पदमा विजयी हुनुभयो। विपी कोइरालाको नेतृत्वमा गठित सरकारमा निर्माण तथा यातायात मन्त्रीको कार्यभार सम्हाल्नुभयो ।
२०१७ साल पुस १ गते ९सन् १९६००को दुभाग्यपूर्ण घटनापछि सिंह लगातार आठ वर्ष २०२५ सालसम्म सुन्दरीजल जेलमा थुनिनुभयो । जेलमुक्त भएपछि सिंह निरंकुशता विरुद्धको आन्दोलनलाई नेतृत्व दिन भारत प्रवासमा जानुभयो ।
मेलमिलापको नीति लिएर विपी कोइरालासँग २०३३ साल ९सन् १९७६०मा स्वदेश फर्किएका सिंहलाई विमानस्थलमै गिरफ्तार गरियो । उहाँमाथि राजकाज मुद्दा चलाइयो र फाँसीको माग गरियो ।
२०३४ सालमा भारतको पटनामा भएको कांग्रेस सम्मेलनमा पार्टीको नेता निर्वाचित हुनुभयो। जनमत संग्रहमा निःशर्त सहभागी हुने कुरामा वि।पी। कोइरालासँग मतभेद पनि भएको थियो ।
२०३९ साल ९सन् १९८२०मा विपी कोइरालाको देहावसान पश्चात सिंह नेपाली कांग्रेसको सर्वोच्चनेता हुनुभयो । २०४२ साल सन् १९८५ मा मेलमिलाप नीतिको पुनर्परिभाषा गरियो र सिंहले सत्याग्रहको नेतृत्व गर्नुभयो । त्यसबखत पनि सिंहले जेल सजाय भोग्नुपरेको थियो ।
२०४६ साल माघ ५, ६ र ७ गते काठमाडौंको क्षेत्रपाटीस्थित आफ्नै निवासमा आयोजित नेपाली कांग्रेसको सम्मेलनद्वारा जनआन्दोलनको घोषणा गर्नुभयो ।
२०४६ फागुन ७ गते प्रारम्भ भएको ऐतिहासिक जनआन्दोलनको नेतृत्व सम्हालेका सर्वोच्च कमाण्डर सिंहलाई ६ वामपन्थी पार्टीहरूको संयुक्त मोर्चाले समेत साथ दिएको थियो। तर आन्दोलनको क्रममा उहाँलाई घरमै नजरबन्द गरियो । गम्भीररूपमा अस्वस्थ्य भएपछि अस्पताल भर्ना भएका सिंहलाई अस्पतालमा नै नजरबन्द गरियो ।
जनआन्दोलनको सफलतास्वरूप दलहरूमाथिको प्रतिबन्ध फुकुवा ९२०४५ साल चैत्र २६ गते० भएपछि चैत २७, २०४६ साल काठमाडौंको टुँडिखेलमा आयोजित विशाल जनसभामा ऐतिहासिक सम्बोधन गर्ने सिंहलाई फादर अफ डेमोक्रेसीको रूपमा सम्मानित गरियो ।
जनआन्दोलनपछिको अन्तरिम सरकारको ९२०४७ साल वैशाख० प्रधामन्त्री पद लिन राजा वीरेन्द्रबाट आग्रह हुँदा सिंहले अस्वीकार गर्नुभयो । २०४७ साल पुष ३ गते ९सन् १९९० डिसेम्बर १८०मा उहाँले तत्कालीन अमेरिकी राष्ट्रपति जर्ज बुसलाई अमेरिकामा भेट्नुभयो ।
उहाँलाई नेपाल तथा विश्वमै मानवाधिकार र शान्ति स्थापनाका निम्ति नेतृत्वदायी भूमिका निर्वाह गरेबापत सम्मानस्वरूप अमेरिकाबाट पिसरन पुरस्कार १९९० तथा मानवाधिकार पुरस्कार १९९३ एवम् संयुक्त राष्ट्र संघका पूर्व महासचिव ऊ थान्तको नाममा स्थापित ऊ थान्त शान्ति पुरस्कारुबाट सम्मानित हुनुभयो ।
२०४९ सालमा नेपाली कांग्रेसको झापा जिल्लाको कलबलगुडीमा सम्पन्न आठौं महाधिवेशनमा तत्कालीन प्रधामन्त्री गिरिजाप्रसाद कोइरालासँग उहाँको मतभेद हुन पुग्यो ।
२०५१ साल भदौमा उहाँले नेपाली कांग्रेस छाड्नुभयो । तर कांग्रेसले उहाँलाई कहिल्यै छाडेन । प्रजातन्त्रको संरक्षणका निम्ति जनजागरण अभियानको २०५१ साल नेपाली कांग्रेसको पोखरा महासमितिको बैठकमा उहाँलाई पार्टीको सर्वोच्च नेता कायमै रहेको घोषणा गरियो ।
२०५३ साल वैशाखको नेपाली कांग्रेसको नवौं अधिवेशनमा अनुपस्थित रहेपनि उहाँलाई महाधिवेशनले पार्टी सर्वोच्च नेताको उच्च सम्मान प्रदान गरिनै रह्यो । जनआन्दोलन पश्चात उहाँले राजा वीरेन्द्रको प्रधानमन्त्री बन्ने आग्रहलाई आश्विकार गरी आफ्ना मित्र कृष्णप्रसाद भट्टराईलाई प्रधानमन्त्री बनाउनुभयो । सिंहलाई लौहपुरुषको उपाधी पनि दिइएको थियो।
