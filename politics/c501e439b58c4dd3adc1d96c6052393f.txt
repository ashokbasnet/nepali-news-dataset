स्थानीय निकायको निर्वाचनमा भोट हाल्न तयार हुनुहोस् : उपप्रधानमन्त्री रावल

बाजुरा, वैशाख ११ – उपप्रधान तथा रक्षा मन्त्री भिम रावलले स्थानीय निकायका कर्मचारी तथा आफ्ना कार्यकर्ताहरुलाई स्थानीय निर्वाचनको तयारीमा लाग्न निर्देशन दिनुभएको छ ।  
शनिबार बाजुराको बडिमालिका नगरपालिकामा भएको एमालेको प्रथम नगरअधिवेशनको उदघाटन गर्दै उपप्रधानमन्त्री रावलले स्थानीय निकायको निर्वाचन गर्ने बताउनुभएको हो । ‘सरकारले गर्नुपर्ने सबै काम गरिसकेको छ, अब स्थानीय निर्वाचन कसैले रोकेर रोकिदैन’ उहाँले भन्नुभयो ।
अर्को प्रसंगमा उहाँले मधेसी मोर्चाले गर्न लागेको हड्तालका कार्यक्रमलाई बिना मौसमको बर्षादको संज्ञा दिनुभयो । ‘मितेरी पुलमा बसेर दुस्मनी साट्ने र सदभावना पार्टीको नाम दिएर देशभर दुव्र्यवहार फैल्याउने काम भइरहेको छ’ उहाँले भन्नुभयो । 
त्यस्तै मन्त्री रावलले कर्णलीका जिल्लामा भएको ४० वर्ष यताकै ठूलो खडेरीले धेरै क्षति पु¥याएको भन्दै सरकारले कार्णलीका बासिन्दाका लागि खाद्यान्न र रोजगारी दिने निर्णय गरिसकेको बताउनुभयो । 
मन्त्री रावलले बाजुराको कोल्टीमा रहेको नेपाली सेनाको ब्यारेकको लागि छनोट गरिएको जग्गाको अनुगमन पनि गर्नुभएको थियो । त्यस्तै उहाँले सदरमुकाम मार्तडीमा रहेको बाजुरा क्याम्पसको छात्रबास उदघाटन र बालमन्दिर प्राथमिक विद्यालयका विद्यार्थीलाई निःशुल्क पुस्तक वितरण गर्नुभएको थियो ।
