प्रधानमन्त्री कोइराला न्यूयोर्कमा

काठमाडाै, असाेज ६ - प्रधानमन्त्री सुशील कोइराला संयुक्त राष्ट्रसङ्घको ६९ औँ महासभामा भाग लिने क्रममा अमेरिकाको न्यूयोर्क पुग्नुभएको छ । प्रधानमन्त्री कोइरालाले राष्ट्रसङ्घको महासभालाई आउँदो १० गते सम्बोधन गर्ने कार्यक्रम छ ।
महासभाका क्रममा प्रधानमन्त्री कोइरालाले जलवायु परिवर्तनसम्बन्धी शिखर सम्मेलनलाई समेत सम्बोधन गर्नुहुनेछ । महासभाको उच्चस्तरीय छलफल पर्सि ८ गतेदेखि सुरु हुनेछ।
महासभामा नेपालका तर्फबाट जलवायु परिवर्तन, जनसङ्ख्या व्यवस्थापन र विकास, सुरक्षा परिषद्मा सदस्य सङ्ख्या विस्तार, गरिबी निवारणलगायत अल्पविकसित तथा भूपरिवेष्ठित मुलुकसँग जोडिएका जल्दाबल्दा विषयमा कुरा उठाउने तयारी छ । प्रधानमन्त्री न्यूयोर्कमा हुँदा त्यहाँँ बसोवास गर्ने नेपाली समुदायसँग भेटघाट गर्ने कार्यक्रम छ ।
