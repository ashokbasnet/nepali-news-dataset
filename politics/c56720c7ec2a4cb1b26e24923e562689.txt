देश टुक्र्याउने अभिव्यक्ती दिनेलाई सरकारले किन कारबाही गर्न सक्दैन ?

विराटनगर, माघ ९ – मधेसी जनअधिकार फोरम लोकतान्त्रिकका अध्यक्ष विजयकुमार गच्छदारले मधेसलाई अलग्गै देश बनाउँछु भनेर वक्तव्य दिइरहेका सिके राउतलाई कारवाही गर्न सरकारसँग आग्रह गर्नुभएको छ । 
फोरम लोकतान्त्रिकले बिराटगरमा गरेको पत्रकार सम्मेलनमा गच्छदारले देश नै टुक््रयाउँछु भन्ने अभिव्यक्ति दिनेलाई कारबाही नगरेर सरकार निरह भएको बताउनुभयो । उहाँले भन्नुभयो ‘सिके राउतको देश टुक्र्याउने अभिव्यक्ती संविधान र कानून अनुकूल छैन, संविधान विपरित जथाभावी बोल्नेलाई सरकारले किन कारबाही गर्न सक्दैन ?’
