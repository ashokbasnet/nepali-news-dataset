भोजपुरमा नेकपाका पाँचजना कार्यकर्ता पक्राउ

भोजपुर, मंसिर ३ – भोजपुरमा चुनाव विरोधी गतिविधि गरेको आरोपमा विप्लव नेतृत्वको नेपाल कम्युनिष्ट पार्टीका पाँचजना कार्यकर्तालाई प्रहरीले पक्राउ गरेको छ । 
जिल्लाका विभिन्न ठाउँबाट उनीहरुलाई पक्राउ गरिएको प्रहरीले जनाएको छ । प्रकाउ पर्नेमा ट्याम्केमैयुङ गाउँपालिका–२ छिनामखुका लोकबहादुर बस्नेत, षडानन्द नगरपालिका–२ कुदाककाउलेका दुर्गा भट्टराई, षडानन्द नगरपालिका–१० बोयाका जीवन राई र भोजपुर नगरपालिकाका गोपाल पराजुली रहेका छन् ।
पक्राउ परेका पराजुली नेपाल कम्युनिष्ट पार्टी निकट अखिल नेपाल शिक्षक संघका जिल्ला अध्यक्ष र विष्ट सचिव हुन् । यस्तै दुर्गा भट्टराई राष्ट्रिय युवा जन स्वयम् सेवकका जिल्ला सदस्य र राई स्थानीय स्वाथ्य चौकीका कर्मचारी हुन् ।
आफ्ना कार्यकर्ता गिरफ्तार गरिएको विरोधमा कम्युनिष्ट पार्टीले विज्ञाप्ति सार्वजानिक गर्दै भत्सर्ना गरेको छ । जिल्ला शेक्रेटरी मादेन किराँतीद्वारा जारी विज्ञाप्तीमा स्थानीय प्रशासनले निकृष्ट ढंगबाट आफ्ना शुवेच्छुकहरूमाथि धरपकट गरेको उल्लेख गरिएको छ ।
