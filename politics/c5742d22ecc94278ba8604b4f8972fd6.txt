​बाजुराको बडिमालिका नगरपालिकामा कांग्रेस विजयी

बाजुरा, असार १५ – बाजुराको बडिमालिका नगरपालिकाको मेयरमा नेपाली कांग्रेसका पदम बडुवाल विजयी हुनु भएको छ । उहाँले २९४० मत ल्याएर विजयी हुनु भएको हो । उहाँका प्रतिद्वन्द्वी नेकपा एमालेका गगन रावलले २९०२ मत ल्याउनुभयो ।
यस्तै उपमेयरमा नेपाली कांग्रेसकै कविता विष्टले २९४५ मत ल्याएर विजयी हुनुभयो । उहाँका प्रतिद्वन्द्वी एमालेकी गीता रावलले २८५२ मत ल्याउनुभयो । बडिमालिकाका नौ वडामध्ये नेपाली कांग्रेस नम्बर १, ५, ६ र ८ तथा एमाले २, ३, ४, ७ र ९ मा एमाले विजयी भएको छ ।
