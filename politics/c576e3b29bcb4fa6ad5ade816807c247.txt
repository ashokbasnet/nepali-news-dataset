अध्यादेश अस्वीकृत हुनु स्वभाविक : एमाले

काठमाडौ, भदौ ४ – नेकपा एमालेले निर्वाचन सम्वन्धी अध्यादेश राष्ट्रपतिबाट अस्वीकृत  हुनु स्वभाविक भन्दै प्रचारवाजीमा नउत्रिन अपिल गरेको छ । एमालेले कामचलाउ सरकारले सर्वसत्तावादी मनसायका साथ संविधानको व्यवस्था र आफ्नो हैसियत विपरित निर्वाचन सम्वन्धी अध्यादेश प्रस्तुत गरेको ठहर समेत गरेको छ ।

 

एमाले कार्यवाहक अध्यक्ष वामदेव गौतमले विज्ञप्ति निकालेर निर्वाचन सम्वन्धी अध्यादेश अस्वीकृत भएपछि सरकार र सत्तारुढ दलहरुमा छट्पटी शुरु भएको भन्दै यस्तो अलोकतान्त्रिक एवं सर्वसत्ताबादी कदमको निन्दा गर्नुभएको छ ।

एमालेले जनआन्दोलनको परिणामस्वरुप स्थापित र प्रथम निर्वाचित संस्थाको मर्यादा विरुद्ध दलीय स्वार्थ केन्द्रित प्रचारवाजीमा नउत्रिन सबैलाई अपिल गरेको हो ।
