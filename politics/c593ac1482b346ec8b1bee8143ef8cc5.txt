यूवा संघले थाल्यो ‘अँध्यारो बिरुद्धको यूवा अभियान’

खोटाङ, फागुन १७ – यूवा संघ खोटाङले ‘अँध्यारो बिरुद्धको यूवा अभियान’ थालेको छ । बढ्दो लोडसेडिङ, महंगी, भ्रष्टाचार र कालोबजारीलाई लक्षित गर्दै यूवा संघले ‘अँध्यारो बिरुद्धको यूवा अभियान’ थालेको हो ।
जिल्लामा बढ्दो लोडसेडिङ, महंगी, भ्रष्टाचार र कालोबजारीका बिरुद्धमा शनिबार बिहान सदरमुकाम दिक्तेलको हाटडाँडाबाट हस्ताक्षर संकलन गर्दै अभियान थालिएको यूवा संघका केन्द्रीय सचिव रमेश पौडेलले बताउनुभयो ।
लोडसेडिङ, महंगी, भ्रष्टाचार र कालोबजारीका बिरुद्धमा तीन दिनसम्म हस्ताक्षर संकलन गर्ने र आगामी सोमबार प्रधानमन्त्री कार्यालय समक्ष पठाइने यूवा संघका जिल्ला संयोजक प्रमोद श्रेष्ठले जानकारी दिनुभयो । लोडसेडिङ, महंगी, भ्रष्टाचार र कालोबजारीका बिरुद्धमा आगामी मंगलबार जिल्लामा अन्तरक्रिया कार्यक्रम गरिने यूवा संघले जनाएको छ । लोडसेडिङ, महंगी, भ्रष्टाचार र कालोबजारीलाई निरुत्साहित गर्नकालागि अभियान थालिएको सचिव पौडेलले बताउनुभयो ।
