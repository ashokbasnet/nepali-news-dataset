मुख्यमन्त्री भट्टलाई विश्वासको मत

नवराज पनेरु/उज्यालो । 
कैलाली, फागुन २२ – सात नम्बर प्रदेशका मुख्यमन्त्री त्रिलोचन भट्टले मंगलबार विश्वासको मत पाउनुभएको छ । प्रदेश नम्बर ७ को संसदमा भएको मतदानमा मुख्यमन्त्री भट्टले ३८ पक्षमा र १० मत विपक्षमा पाउनुभएको हो । 
५३ जना सांसद रहेको यो प्रदेशमा विश्वासको मत प्राप्त गर्न मुख्यमन्त्री भट्टलाई २७ मत आवश्यक पर्ने थियो । विश्वासको मतका लागि संसदमा भट्टलाई माओवादी सांसद वीरमान चौधरीले प्रस्ताव र एमाले सांसद तारा लामा तामाङले समर्थन गर्नुभएको थियो ।
मंगलबारको संसद बैठकमा कांग्रेसका चार जना सांसद आएका थिएनन् ।
