थारु कल्याणकारीणी सभा र मधेसी मोर्चाबीच एकता हुँदै

सुनसरी, कात्तिक १७ – थारु कल्याणकारीणी सभा र मधेसी मोर्चाबीच आन्दोलनका लागि एकता हुने थारु नेता राजकुमार लेखीले बताउनुभएको छ । 
सुनसरीको इटहरीमा मङ्गलबार पत्रकार सम्मेलन गरि लेखीले  मधेसी मोर्चा र थारु कल्याणकारीणी सभाको माग मिलेकाले आन्दोलनका लागि एकता हुने बताउनु भयो । 
उहाँले मोर्चाले पनि जनसङ्ख्याको आधारमा निर्वाचन क्षेत्र तोकिनु पर्ने, सीमाका विषयमा स्पष्ट खाका आउनुपर्ने र समावेशी सहभागितामा जोड दिनुपर्ने माग अघि सारेको र आफूहरुले पनि सोही विषयलाई बटम लाईन मानेकाले अब चाँडै नै मधेसी मोर्चा र थारु कल्याणकारीणी सभाबीच सहकार्य हुने र आन्दोलन निर्णायक बन्ने बताउनुभयो ।
वीरगन्जमा प्रहरीले चलाएको गोली लागेर मृत्यु भएका भारतीय नागरिक भनेर सरकारले अनावश्यक प्रचारबाजी गरेको  उहाँले आरोप लगाउनुभयो ।
