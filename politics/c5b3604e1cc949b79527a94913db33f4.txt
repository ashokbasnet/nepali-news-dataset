अस्पतालबाट नै गगनले भनेः विचलित र आतंकित नबनौं(हेर्नुहोस भिडियो)

कान र ढाडमा चोट लागेका घाइते थापाले उपचारपछि हामीसँग बम प्रहारको घटनाबाट कत्ति पनि विचलित नहुन आम मतदातालाई आग्रह गरेका हुन् ।

सोमबार काठमाडौंको पचलीमा आफूमाथि बम प्रहार भएर उपचारको लागउ शिक्षण अस्पतालमा रहेका थापाले सञ्चारकर्मीहरुसँग कुरा गर्दै यस्तो बताएका हुन् ।

उनले यस्ता मतदाता र उम्मेदवारलार्इ आतंकित पार्ने र उनीहरुको चुनावी अभियानलार्इ नै प्रभावित बनाउन गरिएका हिंसात्मक घटनाबाट विचलित नभर्इ मतदानमा सहभागी हुन उनले आग्रह गरेका हुन् ।

उनले आफूमाथि योजनाबद्ध रुपमा चुनावी प्रचारलार्इ समेत प्रभावित बनाउनको लागि बम आक्रमण गरिएको भन्दै यसमा मतदाता आतंकित बन्न नहुने बताएका हुन् ।

काठमाडौं क्षेत्र नम्बर ४ को बुढानीलकण्ठ चपलीस्थित भंगाल महादेव कोलनी छेउमा गराइएको बम विष्फोटमा थापासहित १० जना घाइते भएका छन् ।

उक्त क्षेत्रका उम्मेदवार रहेका थापा घरदैलोमा जाँदै गर्दा उनलाई नै लक्षित गरी बम प्रहार गरिएको थियो ।

घाइतेमध्ये दुई जनाको अवस्था गम्भीर छ । घाइते सबैको महाराजगञ्जस्थित शिक्षण अस्पतालमा उपचार हुँदैछ ।

घाइते हुनेमा प्रदेश सभाका कांग्रेस उम्मेदवार साधुराम खड्कासहित राजकाजी श्रेष्ठ, जयराम लामिछाने, ध्रुव खड्का, पूर्णबहादुर श्रेष्ठ, श्याम श्रेष्ठ, रबिन्द्र कार्की, सुमन खड्का र रेणु बरुवाल छन् ।

(भिडियो हेर्न यहाँ क्लिक गर्नुहोस)
