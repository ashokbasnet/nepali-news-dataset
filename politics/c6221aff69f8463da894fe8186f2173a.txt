एमालेको अभियान बिथोल्न मधेसी मोर्चाले गर्‍यो बन्दको आब्हान

एमालेले परासी हुँदै भैरहवा जाने कार्यक्रम तय गरेपछि मोर्चाले सदरमुकाम बन्दको आह्वान गरेको हो ।

सुरक्षा निकायले रुट परिवर्तन गरेको जानकारी पाएपछि मोर्चाले सदरमुकाम बन्दको कार्यक्रमलाई यथावत राख्दै बासाबसहीमा विरोध प्रदर्शन राखेको छ ।

बन्दका कारण परासी क्षेत्रका पसल व्यवसाय र सवारीसाधन बिहानैदेखि चलेका छैनन् ।

मोर्चाले विरोध प्रदर्शन गर्ने भएपछि त्यस क्षेत्रमा ठूलो संख्यामा सुरक्षाकर्मी परिचालन गरिएको छ ।

यसैबीच एमालेले भैरहवामा गर्न लागेको कार्यक्रम बिथोल्न मोर्चाले रुपन्देही पनि बन्दको आह्वान गरेको छ ।
