मधेसी मोर्चा संकट समाधानको उपायबारे छलफल गर्दै

काठमाडौ, पुस ७ – संयुक्त लोकतान्त्रिक मधेसी मोर्चाको बैठक शनिबार बस्दैछ । 

फोरम लोकतान्त्रिकको कार्यालय सानेपामा दिउँसो १२ बजे बस्ने बैठकले संकट समाधानको उपायका बारेमा छलफल गर्ने सद्भावना पार्टीका नेता लक्ष्मणलाल कर्णले बताउनुभयो ।

मोर्चाले वर्तमान सत्ता गठबन्धनबाटै सहमतीय सरकारको नेतृत्व हुनुपर्ने निर्णय गर्ने तयारी गरेको छ । शनिबारको बैठकमा सहमतिको एजेण्डाका बारेमा छलफल गर्ने तयारी पनि मोर्चाले गरेको छ ।

माओवादी र मोर्चाको बैठकपछि शनिबार नै संघीय लोकतान्त्रिक गणतान्त्रिक गठबन्धनको बैठक बस्ने भएको छ । बैठकले सहमतीय सरकार गठनका बारेमा ठोस निर्णय लिने गठबन्धनका नेता एवं उद्योगमन्त्री अनिलकुमार झाले जानकारी दिनुभयो ।
