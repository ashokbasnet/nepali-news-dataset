अनेरास्ववियुको अध्यक्षमा मल्ल विजयी

काठमाडौ, असोज ११ –  (अपडेट) एमालेको विद्यार्थी संगठन अनेरास्ववियुको अध्यक्षमा किशोरविक्रम मल्ल विजयी हुनुभएको छ ।
मल्लले ७ सय ५ मत पाउनु भयो भने उहाँका प्रतिस्पर्धी लक्ष्मण लम्सालले ६ सय ३७ मत मात्र पाउनुभयो ।
मल्ल नेता केपी ओली निकट मानिनुहुन्छ भने लम्साल अध्यक्ष झलनाथ खनाल निकट हुनुनहुन्छ ।
उपाध्यक्षमा ऐनबहादुर महर, दीपक गौतम र थोमस बास्तोला विजयी हुनुभयो भने महासचिवमा नविना लामाले जित हासिल गर्नुभएको छ ।
सचिवमा महेश वर्तौला, अब्दुल हुसेन खाँ, राधिका खतिवडा, सरोजकुमार यादव, भक्तकुमारी लामा तथा कोषाध्यक्षमा रश्मि आचार्य निर्वाचित हुनुभयो ।
निर्वाचित कार्यसमितिका सदस्य र उनीहरुले पाएको मत हेर्न यहाँ क्लिक गर्नुहोला ।
