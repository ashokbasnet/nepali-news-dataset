भारतको हस्तक्षेपका कारण संविधान बन्न सकेन : बिजुक्छे

रमेश गिरी/उज्यालो । भक्तपुर, माघ १३ – नेपाल मजदुर किसान पार्टीका अध्यक्ष नारायणमान बिजुक्छेले भारतीय हस्तक्षेपका कारण नेपालमा संविधान बन्न ढिलाई भएको आरोप लगाउनु भएको छ ।
रफत सञ्चार क्लब भक्तपुरले मंगलबार गरेको साक्षात्कार कार्यक्रममा बोल्दै उहाँले भारतको हस्तक्षेपलाई नेपाली नेताहरुले अटेर गरेर अगाडि बढे मात्रै छिटो संविधान आउने बताउनुभयो । ठूला दलका नेताको कमजोरीका कारण संविधान निर्माणमा एकपछि अर्को गर्दै विदेशी शक्तिको हस्तक्षेप बढ्दै गएको उहाँको टिप्पणी थियो ।
बिजुक्छेले संविधान निर्माणमा आप्mनो प्रभाव जमाउन विदेशी शक्ति सल्बलाउन थालेको बताउनुभयो । भारतले नेपालमा राम्रो संविधान बन्न नदिई आप्mनो अनुकुलमा बनाउन चाहेको बताउँदै उहाँले भारतले नेपाली नागरिकको चाहनाअनुसार संविधान बन्न नदिन हस्तक्षेप गरिरहेको दाबी गर्नुभयो ।
‘भारतले नेपाललाई कमजोर बनाएर आफ्नो पक्षमा सरकार बनाउने काम गर्दै आइरहेको छ’ बिजुक्छेले भन्न्भयो ‘नेताहरु आप्mनो खुट्टामा उभिनुपर्छ, विदेशीबाट सञ्चालिन हुने, सत्तामा पुगेका दलहरु विदेशीको इसारामा नलागेर नेपालको संविधान नेपाली नागरिकलाई बनाउन दिएमात्र देश र नागरिकको हितमा हुने उहाँको विश्वास छ ।
एमाओवादी र मधेसवादी दल भागबन्डाको लागि मात्र झगडा गरिरहेको बताउँदै उहाँले नेताहरु काठमाडौं सिंहदरबारमा मात्र केन्द्रीत रहेर सरकारमा जान मात्र ध्यान दिने नागरिकमा नजाने प्रवृत्तिले निरासा छाएको बताउनुभयो ।
