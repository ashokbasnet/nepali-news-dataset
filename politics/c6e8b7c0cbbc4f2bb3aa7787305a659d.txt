फोरम लोकतान्त्रिकले ओलीलाई भोट दिने

काठमाडौं, असोज २४ – मधेसी जनअधिकार फोरम लोकतान्त्रिकले प्रधानमन्त्रीको निर्वाचनमा केपी शर्मा ओलीको पक्षमा मतदान गर्ने भएको छ । एमाले र एकीकृत माओवादीसँग भएको छलफलमा ८ बुँदे सहमति भएपछि फोरम लोकतान्त्रिकले ओलीलाई समर्थन गर्ने निर्णय गरेको हो ।
फोरम लोकतान्त्रिकसँग मधेसी र थारु समुदायले राखेको माग सम्बोधन गर्ने लगायतका सहमति भएको एमाले उपाध्यक्ष भीम रावलले जानकारी दिनुभयो । फोरम लोकतान्त्रिकसँग १४ सांसद छन् ।
