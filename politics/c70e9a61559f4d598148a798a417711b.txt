​एमालेले ५ गते चिया खुवाउने

काठमाडौं, भदौ ३१ – संविधानसभाबाट संविधान घोषणा भएको खुशीयालीमा नेकपा एमालेले चियापान कार्यक्रम गर्ने भएको छ । आइतबार संविधान घोषणा भएपछि त्यसको पर्सिपल्ट मंगलबार एमालेले चियापान कार्यक्रम आयोजना गर्न लागेको हो । 
पार्टी महासचिव ईश्वर पोखरेलको अध्यक्षतामा बिहीबार बसेको केन्द्रीय सचिवालय बैठकले संविधान जारी भएको खुशीयालीमा चियापान कार्यक्रम आयोजना गर्ने निर्णय गरेको हो । 
दशरथ रंगशालामा हुने चियापान कार्यक्रममा सर्वसाधारण नागरिकदेखि पार्टी कार्यकर्ता, बिभिन्न दलका नेता कार्यकर्ता र विदेशी कुटनीतिज्ञ समेत सहभागी हुने पार्टीका प्रचार विभाग उपप्रमुख सूर्य थापाले जानकारी दिनुभयो ।
