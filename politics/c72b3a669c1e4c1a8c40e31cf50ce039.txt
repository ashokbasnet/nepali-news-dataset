अविश्वास प्रस्ताव पारित हुने निश्चित : यस्तो छ संसदको अंकगणित

काडमाडौं, साउन ९ – व्यवस्थापिका संसदमा प्रधानमन्त्री बिरुद्ध पेश भएको अविश्वास प्रस्तावको टुंगो आइतबार लाग्दैछ । अविश्वास प्रस्ताव पेश गर्ने कांग्रेस र माओवादीलाई अरु दलको पनि साथ रहेकाले प्रस्ताव पारित हुने निश्चित छ ।
अविश्वास प्रस्ताव पारित हुन २९८ मत आवश्यक पर्छ । प्रस्तावको पक्षमा मतदान गर्छौं भन्ने सांसदको संख्या झण्डै ३५० देखिन्छ । आन्दोलनरत मधेसी मोर्चाले यसअघि नै अविश्वास प्रस्तावको पक्षमा मतदान गर्ने निर्णय गरिसकेको छ ।
शनिबार सरकारको समर्थन फिर्ता लिएको फोरम लोकतान्त्रिकले पनि अविश्वास प्रस्तावमा मत दिनेछ । समर्थन फिर्ता लिएको राप्रपाभित्र भने विवाद छ ।
एमालेलाई राप्रपा नेपाल, राष्ट्रिय जनमोर्चा, नेकपा माले, नेपाल मजदूर किसान पार्टी र अरु केही साना दलले मात्र साथ दिने भएका छन् ।
संसदको अंक गणित
अविश्वास प्रस्तावको पक्षमा :

कांग्रेस : २०७
माओवादी केन्द्र : ८०
संघीय समाजवादी फोरम : १५
फोरम लोकतान्त्रिक : १४
तमलोपा : ११
सद्भावना : ६
तराई मधेस सदभावना पार्टी : ३
नेकपा संयुक्त : ३
राष्ट्रिय मधेस समता पार्टी : ३
तरुहट तराई पार्टी : ३
संघीय लोकतान्त्रिक राष्ट्रिय मञ्च थरुहट : १
नेपाली जनता दल : १
नेपाल सद्भावना पार्टी : १
खम्वुवान राष्ट्रिय मोर्चा : १
दलित जनजाति : १
फोरम गणतान्त्रिक : १
समाजवादी जनता पार्टी : १

जम्मा : ३५१
अविश्वास प्रस्तावको विपक्षमा

नेकपा एमाले : १८२
राप्रपा नेपाल : २५
नेकपा माले : ५
नेपाल मजदूर किसान पार्टी : ४
राष्ट्रिय जनमोर्चा : ३
नेपाल परिवार दल : २
राष्ट्रिय जनमुक्ति पार्टी लोकतान्त्रिक : २
बहुजन शक्ति पार्टी : १
मधेस समता पार्टी : १

जम्मा : २२५
११ सांसद रहेको राष्ट्रिय प्रजातन्त्र पार्टीले सरकारलाई दिएको समर्थन फिर्ता गरेपनि विवाद छ । राप्रपाले अविश्वास प्रस्तावको पक्षमा मतदान गर्ने निर्णय गरेपनि केही नेताहरुले यसको बिरोध गरेका छन् ।
यस हिसाबले राप्रपाको मत बाँडिन सक्ने देखिन्छ । १/१ सिट रहेका नेपा राष्ट्रिय पार्टी, अखण्ड नेपाल पार्टी, जनजागर पार्टी र स्वतन्त्रले कसलाई मत दिने भन्ने खुलेको छैन ।
