​सरकारमा ३ मन्त्री थपिए

काठमाडौं, साउन २४ - प्रधानमन्त्री पुष्पकमल दाहालले मन्त्रीपरिषद विस्तार गर्नुभएको छ । उहाँले राप्रपाका तर्फबाट विक्रम पाण्डे र दीपक बोहोरा तथा नेकपा संयुक्तका जयदेव जोशीलाई मन्त्रीको सपथ गराउनुभएको हो । ३ मन्त्री थपिएसँगै सरकार ९ सदस्यीय भएको छ । नवनियुक्त मन्त्रीहरुको कार्यविभाजन भने बाँकी छ ।
चितवनका पाण्डे र कञ्चनपुरका जोशी पहिलो पल्ट मन्त्री बन्नुभएको हो । बोहोरा यसअघि केपी ओली नेतृत्वको सरकारमा श्रम तथा रोजगार मन्त्री हुनुहुन्थ्यो । राप्रपाका बोहोर र पाण्डे मन्त्री बनेपछि राप्रपा र राप्रपा नेपालबिचको एकीकरण भाँडिएको छ ।


माननीय मन्त्रीहरु जयदेव जोशी, बिक्रम पाण्डे, दीपक बोहरा र महान्यायाधिवक्ता रमनकुमार श्रेष्ठलाई हार्दिक बधाई तथा सफल कार्यकालको शुभकामना ।
— PM Puspakamal Dahal (@PM_Nepal) August 8, 2016
