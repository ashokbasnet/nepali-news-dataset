षडयन्त्र र धोकाको जगमा राष्ट्रिय सहमति हुँदैन : प्रधानमन्त्री

काठमाडौं, वैशाख २३ – प्रधानमन्त्री केपी शर्मा ओलीले षडयन्त्र र धोकाको जगमा राष्ट्रिय सहमति कायम हुन नसक्ने बताउनुभएको छ । बिहीबार संसद बैठकलाई सम्बोधन गर्दै उहाँले अहिले सरकार फेर्ने बेला नभई राष्ट्रिय सहमतिको सरकार बनाउने बेला भएको बताउनुभयो ।
‘षडयन्त्र र धोकाको जगमा राष्ट्रिय सहमति हुँदैन । देशको आवश्यकता र त्यसलाई पूरा गर्ने आवश्यकताको जगमा सहमति बनाउनुपर्छ’ उहाँले भन्नुभयो ।  
उहाँले सरकार कतै डिजाइन गरिएको नभई संसदले बनाएकोले संसदले चाहेको दिन आफू पदबाट मुक्त हुने बताउनुभयो । सहमतिको सरकारका लागि विधिगत रुपमा छलफल गर्न सकिने भन्दै उहाँले भन्नुभयो, ‘राष्ट्रिय सहमति कायम गरौं र सही ढंगले देशलाई अघि बढाउँ, त्यसका लागि म र एमाले बाधक छैन ।’
