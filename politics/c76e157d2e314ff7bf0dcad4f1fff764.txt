प्रधानमन्त्री कोइराला र चिनियाँ राजदूतबीच भेटवार्ता

काठमाडौं, माघ २९ – प्रधानमन्त्री सुशील कोइरालासँग चिनियाँ राजदूत उ चुन्ताइले भेट गर्नुभएको छ ।
कोइराला निवास महाराजगंजमा बुधबार विहान भएको भेटमा नेपालको पछिल्लो राजनीतिक अवस्था र दुई देशबीचको सम्बन्धबारे छलफल भएको छ ।
प्रधानमन्त्री कोइरालालाई आफ्नो देशको तर्फबाट बधाई तथा शुभकामना सन्देश दिएको भेटपछि राजदूत उले बताउनुभयो ।
यस्तै नेपालमा तोकिएको समयमा संविधान निर्माणको काम पूरा हुने चीनको विश्वास रहेको बारे पनि आफूले बताएको उहाँको भनाइ छ ।
प्रधानमन्त्री कोइरालाले शान्ति, स्थायित्व र संविधान निर्माण आफ्नो प्राथमिकता रहेको भन्दै नेपाल एक चीन नीति प्रति प्रतिबद्ध रहेको बताउनुभएको थियो ।
