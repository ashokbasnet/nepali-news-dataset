कांग्रेसको घोषणापत्र आज आउने

काठमाडौं, कात्तिक ७ – नेपाली कांग्रेसले आफ्नो चुनावी घोषणापत्र आज सार्वजनिक गर्ने भएको छ ।
घोषणापत्रमा कांग्रेसले एक वर्षभित्र संविधान बनाउने, ६ महिनाभित्र स्थानीय निकायको चुनाव गर्ने प्रस्ताव गरेको छ । यसअघि जस्तै कार्यकारी प्रमुखको रुपमा संसदबाट निर्वाचित प्रधानमन्त्री र संसदबाटै निर्वाचित आलंकारीक राष्ट्रपति हुने र सामथ्र्यका आधारमा ७ प्रदेश हुनुपर्ने कांग्रेसको घोषणापत्रमा उल्लेख छ ।
संघीय संरचनामा जाँदा १३ प्रदेश पनि बनाउन सकिने विकल्प पनि घोषणापत्रमा उल्लेख भएको कांग्रेस महामन्त्री प्रकाशमान सिंहले जानकारी दिनुभयो । घोषणापत्र सार्वजनिक गर्न दिउँसो दुई बजे पार्टी कार्यालयमा पत्रकार सम्मेलन आयोजना गरिएको उहाँको भनाइ छ ।
यसअघिको आफ्नो घोषणापत्रका धेरै मुद्दालाई कांग्रेसले दोहोर्‍याएको छ ।  त्यस्तै नेकपा मालेले पनि चुनावी घोषणापत्र सार्वजनिक गर्दैछ । त्यसअघि साढे १२ बजे मिडिया इन्टरनेशनलमै जनजागरण पार्टीले पनि चुनावी घोषणापत्र सार्वजनिक गर्ने कार्यक्रम छ ।
राष्ट्रिय शिवसेना पार्टीले पनि दिउँसो साढे २ बजे मधेस मिडिया हाउस अनामगरमा घोषणापत्र सार्वजनिक गर्दैछ । त्यही ठाउँमा साढे १२ बजे मधेश तराई फोरमले घोषणापत्र सार्वजनिक गर्ने कार्यक्रम छ । त्यस्तै मिर्मिरे मिडिया क्लबमा तराई मधेस सद्भावना पार्टी नेपालले पनि दिउँसो एक बजे घोषणापत्र सार्वजनिक गर्दैछ ।
आजै संघीय समाजवादी पार्टीले एकल जातिय पहिचान सहितको संघीय रुवरुप सहितको घोषणापत्र सार्वजनिक गर्ने कार्यक्रम तय गरेको छ ।
