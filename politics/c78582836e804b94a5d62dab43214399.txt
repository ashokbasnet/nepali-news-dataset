पोखरामा मतगणना नभएकोे विरोधमा एमालेले गर्‍यो टायर बालेर प्रदर्शन

कास्की, जेठ ७ – पोखरा लेखनाथ महानगरपालिकामा मतगणना छिटो सुरु गर्न एमाले कार्यकर्ताले दवाव स्वरुप बाटोमा टायर वालेर विरोध जनाएका छन् । किर्ते मतलाई व्यवस्थापन गरी तुरुन्त मतगणना हुनुपर्ने मागसहित उनीहरु पोखराको नदीपुरमा टायर बाली प्रदर्शनमा उत्रिएका हुन् । 
मतगणना रोकिएको लामो समय भैसक्दा पनि सुरु गर्ने बिषयमा सम्बन्धित निकायले पहल गर्न नसकेको भन्दै नेकपा एमाले कार्यकर्ताले मतगणना स्थल बाहिर नाराबाजी पनि गरेका छन् ।
मतगणना स्थल वरीपरी पर्याप्त मात्रामा सुरक्षा ब्यवस्था मिलाइएको छ । शनिबार साँझदेखि पोखराको मतगणना रोकिएको छ । दलहरु बिचको सर्वपक्षीय बैठकमा मतगणना सुरु गर्ने बिषयमा सहमति नजुटेपछि अनिश्चित बनेको छ ।
