चुनाव प्रचारका लागि हिंडेको गाडी दुर्घटना

बागलुङ, कात्तिक ११ - चुनाव प्रचार प्रसारका लागि बागलुङ जिल्लाको धम्जा गाबिसमा पुगेको नेपाली कांग्रेसको जीप दुर्घटना हुँदा ७ जना कार्यकर्ता घाईते भएका छन् ।
नेपाली कांग्रेसका जिल्ला तहका नेता तथा कार्यकर्तासहित चुनाव प्रचारका लागि धम्जा जादै गरेको ध १ ज २४६६ नम्वरको जिप दिउँसो धम्जा–२ असौजेमा दुर्घटना भएको हो ।
दुर्घटनामा परि नेपाली कांग्रेस क्षेत्र नम्वर १ का क्षेत्रीय उप–सभापति चन्द्रप्रसाद सापकोटा, पुर्व क्षत्रीय अध्यक्ष फणिन्द्रप्रसाद गौतम, सल्लाहकार शिवलाल आर्चाय, क्षत्रीय सदस्य यमदत्त कंडेल, धम्जाका गाउ सचिव रामनारायण न्युरे, पशुपति सापकोटा र बिरेन्द्र भण्डारी घाईते भएको धम्जाबाट टेकबहादुर घर्तीले बताउनुभयो ।
घाईतेलाई प्राथमिक उपचार पश्चात उपचारका लागि धौलागिरी अंचल अस्पताल बागलुङ ल्याइएको थियो । अञ्चल अस्पतालमा पनि घाइतेहरु स्वास्थ्य परिक्षणपछि थप उपचारका लागी पोखरा गएको अञ्चल अस्पताल बागलुङले जनाएको छ ।
नेपाली कांग्रेस गाउँ कार्य समिति धम्जाले प्रचारका क्रममा जिप दुर्घटनामा परी घाइते भएकाहरुको शिघ्र स्वास्थ्य लाभको कामना गरेको छ ।
