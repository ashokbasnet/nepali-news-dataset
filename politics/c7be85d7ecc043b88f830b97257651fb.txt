सभासदलाई ऐना उपहार

विमल विष्ट/उज्यालो । डोटी, मंसिर २० – नेपाल पत्रकार महासघ डोटीले जिल्लाबाट संविधानसभामा प्रतिनिधित्व गर्ने सभासदहरुलाई ऐना उपहार दिएका छन् ।
समयमै संविधान जारी गर्नका लागि दबाब दिन भन्दै पत्रकार महासंघले सभासदलाई जिल्ला प्रशासन कार्यालय मार्फत ऐना उपहार पठाएको हो । ‘नागरिकसँग गरेका बाचा पुरा गराैं, २०७१ माघ ८ मा सविधान जारी गरौं’ भन्ने नारा लेखिएको ऐना सभासदलाई पठाइएको महासंघ डोटीका अध्यक्ष मिन बमले जानकारी दिनुभयो ।
हरेक दिन बिहान बेलुका ऐना हेर्ने बेला लेखिएको नारा नार देखुन र माघ ८ भित्र संविधान जारी गर्न प्रतिबद्ध होउन् भन्ने उदेश्यले ऐना पठाइएको अध्यक्ष बमले बताउनुभयो । महासंघले नेकपा एमालेका प्रेमबहादुर आलेमगर, गौरी ओली, नेपाली कांग्रेसका विरबहादुर वलायर, कल्पना सोप, भरतबहादुर खड्कालाई ऐना उपहार पठाएको हो ।
