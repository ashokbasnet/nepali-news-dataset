​सांसदका पिए पनि संगठित

काठमाडौं, जेठ १२ - सांसदका स्वकीय सचिव अर्थात पिएहरु पनि संगठित हुन थालेका छन् । नेकपा एमालेका सांसदका स्वकीय सचिवको भेलाले भुवन खतिवडाको संयोजकत्वमा संयोजन समिति गठन गरेको छ । बुधबार भएको भेलाले भुवन खतिवडाको संयोजकत्वमा ७ सदस्यीय संयोजन समिति बनाएको हो । 
समितिमा हरि दाहाल, विष्णु सिग्देल, उर्मिला सुनुवार, आकाश घर्ती, हेमन्त रेग्मी, सोहनलाल यादव सदस्य हुनुहुन्छ । समितिले स्वकीय सचिवको क्षमता अभिबृद्धि गराउन विभिन्न तालिम सञ्चालन गर्ने तयारी गरेको छ । 
सांसद विकास कोषको प्रभावकारी खर्चलगायतका विषयमा सांसदलाई सहयोग हुने तरिकाले छलफल गर्ने संयोजक खतिवडाले बताउनुभयो । सांसदका पिएका लागि संसद सचिवालयले अधिकृत स्तरको सेवा सुविधा दिँदै आएको छ ।
