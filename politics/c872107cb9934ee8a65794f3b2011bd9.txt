माओवादीको बैठक बस्दै

काठमाडौं, फागुन ६ - राष्ट्रिय सहमतिको सरकार गठन, शान्ति तथा संविधान लेखन प्रकृयाका विषयमा  छलफल गर्न आज एकीकृत नेकपा माओवादीको स्थायी समिति बैठक बस्दैछ । दिउँसो ३ बजे पार्टी कार्यालय कोटेश्वरमा बैठक बस्ने माओवादी अध्यक्ष प्रचण्डको नीजि सचिवालयले जनाएको छ ।

 

आफ्नै नेतृत्वको सरकारको राजीनामा मागेको उपाध्यक्ष मोहन वैद्य किरण पक्षको दवावले माओवादीमा अहिलेको सरकारको विकल्पका विषयमा छलफल भैरहेको छ । बैठकमा सेना समायोजनको काम र माओवादीको अडानका विषयमा पनि छलफल गर्ने कार्यक्रम छ ।
