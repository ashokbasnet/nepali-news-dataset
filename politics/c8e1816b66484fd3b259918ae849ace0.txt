एमाओवादीका ३ वटा मोटरसाइकलमा आगजनी

कपिलवस्तु, कात्तिक १० - अपरिचित व्यक्तिहरुको एक समूहले कपिलवस्तुमा एकीकृत नेकपा माओवादीका कार्यकताहरुको चुनावी प्रचारप्रसारमा प्रयोग गरेका ३ वटा मोटरसाईकल जलाएका छन् ।
शिवगढी गाविस वडा नं. २ भगवानपुरमा मोटरसाईकल बनाउने क्रममा ६–७ जनाको समूहमा आएका अपरिचित व्यक्तिहरुले  मोटरसाईकल जलाएका हुन् ।
चुवानी प्रचार प्रसारको क्रममा कृष्णनगरबाट बहादुरगञ्ज शिवगढी हुदै कृष्णनगरसम्मको मोटरसाईकल र्‍यालीमा रहेका ३ वटा मोटरसाईकलहरुलाई विग्रेर बनाउन लागेको अवस्थामा जलाईएको प्रहरीले जनाएको छ ।
र्‍यालीलाई प्रहरीले अघि पछि स्कर्टिङ गर्दै लगेको भए पनि मोटरसाईकल विग्रेका कारण उनीहरु मोटरसाईकल बनाउन र्‍यालीबाट छुटेका थिए । मोटरसाईकल जलाउने व्यक्तिको खोजी भइरहेको प्रहरी उपरीक्षक रविन्द्र कुमार शर्माले बताउनुभयो ।
