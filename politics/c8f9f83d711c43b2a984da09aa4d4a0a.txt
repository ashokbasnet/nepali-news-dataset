अर्घाखाँची : कांग्रेस, एमाले र जनमोर्चा एक/एक स्थानमा अघि, एक नगरपालिकामा कांग्रेस एमालेको बराबरी

अर्घाखाँची, असार १५ – अर्घाखाँचीका ६ स्थानीय तहको मतगणना जारी रहेको छ । चार तहको प्रारम्भिक मत परिणाम अनुसार स्थानमा २ स्थानमा कांग्रेस, १ स्थानमा एमाले र १ स्थानमा राष्ट्रिय जनमोर्चा अगाडि छ । 
शितगंगा नगरपालिकामा एमाले र कांग्रेसको मेयर पदमा बराबर मत आएको छ । कांग्रेस माओवादी गठबन्धनका सूर्य अधिकारीले ३७६ र एमालेका  बसन्त श्रेष्ठले ३७६ बराबर मत प्राप्त गरेका छन् । उपमेयरमा एमालेका गीता भाटले ३९२ र माओवादीका टिका रेस्मीले २९५ मत प्राप्त गर्नुभएको छ । 
छत्रदेव गाँउपालिकामा प्रमुखमा कांग्रेसका लेखनाथ पोख्रेलले ३३० र उपप्रमुखमा तुलसादेवी श्रेष्ठले ३३९ मतका साथ अग्रता कायम गरेका छन् । जसमा एमालेका ऋिषि अधिकारीले ३०१ र उपप्रमुखमा  मनिषा पन्थीले २७१ मतका साथ पछयइरहनुभएको छ ।  
भूमिकास्थान नगरपालिकामा राष्ट्रिय जनमोर्चाले अग्रता कायम गरेको छ । राष्ट्रिय जनमोर्चाका मेयरका कबिराम खनालले ८८, उपमेयरमा सकुन्तला थापाको ७९ मत आएको छ । मेयरमा एमालेका पिताम्बर भुसालले ६६, उपमेयरमा सुनिता बेल्बासेले ६८, कांग्रेस माओवादी गठबन्धनका प्रमुखका उम्मेदवार रेशम थापाले ३७ र उपमेयरमा खडानन्द बेल्बासेले ४५ मत प्राप्त गर्नुभएको छ । 
मालारानी गाँउपालिकामा प्रमुखमा एमालेका बालकृष्ण अधिकारीले १५३ र का्रंगेस माओवादी गठबन्धनका पदम क्षेत्रीले ११५ मत प्राप्त गर्नुभएको छ । उपप्रमुखमा पनि एमालेको अग्रता छ । एमालेकी प्रमिला क्षेत्रीले १४८ र कांग्रेसका शान्ता खनालले १०८ मत प्राप्त गर्नुभएको छ ।
