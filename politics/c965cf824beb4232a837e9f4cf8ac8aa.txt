मोरङ : चुनावी आचारसंहिता उल्लंघन गरी राखिएका होर्डिङबोर्ड प्रहरीले हटायो

विराटनगर, कात्तिक १५ – आचार संहिता विपरित काम गरेको भन्दै नेपाली कांग्रेसलाई क्षेत्रीय निर्वाचन कार्यालय मोरङले स्पष्टिकरण सोधेका छ ।
सोमबार मात्र निवर्तमान सांसद तथा जिल्ला सभापति डिकबहादुर लिम्बुले आचार संहिता उल्लंघन गर्दै मिक्लाजुङ–१ मा सोलार बाँडेको समाचार सार्वजनिक भएपछि कारवाहीका लागि चेतावनी दिइएको क्षेत्रीय प्रमुख प्रेमप्रसाद सञ्जेलले जानकारी दिनुभयो ।
आचार संहिता उल्लंघन गर्ने अधिकार कसैलाई नभएको भन्दै आचार संहिता उल्लंघन गर्नेलाई चेतावनी दिइएको र पटक पटक उल्लंघन गरे कारवाही गरिने स्पष्ट पार्नुभयो ।  दलहरुले आचार संहिता उल्लंघनको क्रम नोमिनेशन दर्ता हुनु पहिलादेखि नै देखिन थालेपछि निर्वाचन कार्यालय कडा रुपमा प्रस्तुत भएको छ ।
विराटनगरको यएरपोर्ट मोडमा रहेको युुनिक होटेलमा अगाडि र कृषि सामग्री कम्पनी नजिकैबाट चुनावी अभियान अन्तर्गतका होर्डिङ बोर्ड प्रहरी लगाएर निर्वाचन कार्यालयले हटाएको छ ।
त्यस्तै घाँस चोकमा फ्लेक्समा गेट बनाएर राखिएको अवस्थामा हटाएको । उम्मेदवार र पार्टीले जानजान आचार संहिता उल्लंघन गरेमा निर्वाचन आयोग चुप लागेर नबस्ने चेतावनी आयोगले दोहो¥याएको छ ।
