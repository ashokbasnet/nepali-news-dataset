जेठ १४ मा संविधान नबने स्थिति भयावहः प्रचण्ड

काठमाडौं, चैत १९ – एकीकृत नेकपा माओवादीका अध्यक्ष पुष्पकमल दाहाल प्रचण्डले जेठ १४ मा संविधान नबने मुलुकमा भयावह अवस्था उत्पन्न हुने बताउनुभएको छ । भातृसंगठन वाईसीएलको केन्द्रीय समिति बैठकमा बोल्दै प्रचण्डले भयावह अवस्था रोक्न जेठ १४ भित्रै संविधान बनाउनु पर्ने बताउनुभयो ।

 

प्रचण्डले जेठ १४ भित्रै संविधान बन्ने वातावरण बनाउन र मुलुकमा भयावह अवस्था आउन नदिनकालाई सक्रिय भएर लाग्न वाईसीएलका कार्यकर्तालाई निर्देशन पनि दिनुभएको छ । वाईसीएलको केन्द्रीय समिति बैठकले पार्टीको निर्णय अनुसार शान्ति  र संविधानका लागि केन्द्रदेखि सेल कमिटी सबैलाइृ सक्रिय बनाउने निर्णय गरेको छ ।

बैठकपछि वाईसीएलका नेता चन्द्र बहादुर थापा सागरले वाईसीएल अब शान्ति र संविधानका लागि सक्रिय भएर लाग्ने र शान्ति र संविधानका विरुद्धमा कोही आए नछोड्ने बताउनुभयो ।
बैठकले बेरोजगार युवाका समस्या समाधान गर्न सागरकै नेतृत्वमा युवा स्वरोजगार संघ गठन गरेको छ ।
