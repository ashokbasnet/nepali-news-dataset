खुमबहादुर खड्काले जेलबाट श्रीमतीको उम्मेदवारी फिर्ता गराए

काठमाडौं, असोज १५ - भ्रष्टाचारको आरोपमा डिल्लिबजार कारागारमा रहेका नेपाली कांग्रेसका नेता खुमबहादुर खड्काले आफ्नी श्रीमती शीला गौतम खड्काको उम्मेदवारी फिर्ता गराएका छन् ।
पार्टीले शीलालाई दाङ क्षेत्र नं १ बाट प्रत्यक्षतर्फ उम्मेदवार बनाएको भन्दै खड्काले कारागारबाटै विज्ञप्ति निकालेर शीलाको उम्मेदवारी फिर्ता भएको जाकारी गराएका हुन ।
खड्काद्वारा जारी विज्ञप्तीमा भनिएको छ ‘विपी कोइरालाको विचारसंग बर्षौदेखि प्रतिवद्ध रहेका कार्यकर्ताहरुलाई पार्टीको तर्फबाट उम्मेदवारी बन्नबाट बञ्चित गरिएको हुँदा मेरी श्रीमती शिला गौतम (खड्का)लाई दाङ  क्षेत्र नं १ बाट प्रतयक्षतर्फ दिइएको उम्मेदवारी उनले फिर्ता गरिदिएको हुँदा उनी चुनाव नलड्ने व्यहोरा सबैको जानकारीका लागि अनुरोध गर्दछु ।’
खड्काले पार्टीको आदर्श सिद्धान्तप्रति प्रतिवद्ध, दुःख पाएका कार्यकर्ताको पक्षमा सदा रहने व्यहोरा पनि विज्ञप्तीमार्फत जानकारी गराएका छन् ।
