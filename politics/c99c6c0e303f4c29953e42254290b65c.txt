धनगढी उपमहानगरपालिकामा कांग्रेस र स्वतन्त्र उमेद्वारको मत बराबरी

कैलाली, असार २० – कैलालीको धनगढी उपमहानगरपालिकामा नेपाली कांग्रेस र स्वतन्त्र उमेद्वारको मत बराबरीमा आएको छ । बिहानसम्म मेयरमा कांग्रेसका उम्मेदवार नृप बहादुर वडले अग्रता लिएकामा अहिले स्वतन्त्र उम्मेद्वार गोपाल हमालको मत बराबर आएको हो । अहिलेसम्म वड र हमालले ५ हजार १४७ मत ल्याउनुभएको छ ।
उपमेयरमा भने कांग्रसको अग्रता कायमै छ । ६ हजार २ सय २२ मत सहित कांग्रेसकी सुशीला मिश्र भट्ट  अग्रस्थानमा रहँदा एमालेकी रुक्मणी देवकोटाले ५ हजार ११२ मत ल्याएर पछ्याइरहनुभएको छ । ५४ हजार ३ सय ६९ खसेको धनगढी उपमहानगरपालिकामा अहिलेसम्म २० हजार २९१ मत गणना भएको छ ।
