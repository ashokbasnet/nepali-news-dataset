मृतकका परिवारलाई १०/१० लाख रुपैयाँ दिने सरकारको निर्णय

काठमाडौं, असोज १ – तराईका बिभिन्न जिल्लामा भएको आन्दोलनमा ज्यान गुमाएकाका परिवारलाई सरकारले १०/१० लाख रुपैयाँ राहत दिने निर्णय गरेको छ । शुक्रबार बसेको मन्त्रिपरिषद बैठकले मृतकका परिवारलाई राहत दिने निर्णय गरेको हो । यस्तै घाइतेहरुको निःशुल्क उपचार गर्ने निर्णय पनि भएको सामान्य प्रशासनमन्त्री लालबाबु पण्डितले जानकारी दिनुभयो ।  
आन्दोलनरत दलले मृतकका परिवारलाई राहत र घाइतेको निःशुल्क उपचारको व्यवस्था गर्न सरकारसँग माग गर्दै आएका थिए ।
