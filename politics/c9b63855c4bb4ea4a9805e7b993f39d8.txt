​काठमाडौं महानगरको मेयरमा पूर्वसचिव किशोर थापाको उम्मेद्वारी

काठमाडौं, वैशाख १ – आगामी स्थानीय चुनावमा साझा पार्टीका तर्फबाट काठमाडौं महानगरपालिकाको मेयरमा नेपाल सरकारका पूर्वसचिव किशोर थापाले उम्मेद्वारी दिनुहुने भएको छ । रवीन्द्र मिश्रले गठन गरेको साझा पार्टीका केन्द्रीय संयोजन समिति सदस्य थापाले काठमाडौं महानगरपालिकाको मेयरका लागि स्वतन्त्र उमेद्वारी दिने निर्णय गरेको साझा पार्टीले जनाएको छ । 
साझा पार्टीले विज्ञप्ती निकालेर किशोर थापालाई काठमाडौं महानगरपालिकाको मेयर पदमा उठाउने निर्णय गरेको जनाएको हो । विज्ञप्तीमा थापा जस्तो क्षमतावान व्यक्ति देशकै राजधानीको मेयरका लागि साझा पार्टीको समर्थनमा स्वतन्त्र उमेदवारी दिन तयार भएकोले साझा पार्टी अत्यन्तै उत्साहित भएका छौं उल्लेख छ । 
आर्किटेक्ट इन्जिनियर थापाले शहरी विकास, शिक्षा र पर्यटन तथा नागरिक उड्डयन जस्ता मन्त्रालयहरूमा सचिवको जिम्मेवारी सम्हाल्नुभएको थियो ।
