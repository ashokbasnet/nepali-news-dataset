वाइसिएलको एक बुथ दुई सय युथ कार्यक्रम सुरु

काठमाडौं, साउन २७ – एकीकृत नेकपा माओवादीको सहायक संगठन योङ कम्युनिष्ट लिग वाइसिएलले एक बुथ दुई सय युथ अभियान सुरु गरेको छ ।
माओवादीको हेटौंडा महाधिवेसनको उत्पादनको कार्यदिशा अनुसार हरेक निर्वाचन क्षेत्रमा उत्पादन र प्रचारप्रसार अभियानलाई सँगसँगै लैजान थालिएको वाइसीएल अध्यक्ष गणेशमान पुनले जानकारी दिनुभयो ।
हरेक बुथमा परिचालन हुने वाइसिएलले जनसेवा, प्रचार, उत्पादन र सुरक्षागर्ने पुनले बताउनुभयो । काठमाडौंमा सञ्चारकर्मीहरुसँगको छलफलमा वाइसिएलले केन्द्रीय कार्यालयको प्रत्यक्ष निर्देशनमा रहेर काठमाडौं क्षेत्र नम्बर १० बाट उत्पादन अभियान थालेको जानकारी दिएको छ ।
किर्तिपुरमा च्याऊखेती गरिएको र हरेक दिन ६ सात सय किलो च्याऊ उत्पादन सुरु भएको वाइसिएलका काठमाडौं संयोजक रामप्रसाद सापकोटा दीपशिखाले जानकारी दिनुभयो ।
छिट्टै रोजगारी, खेलकुद्, जनसेवा र सीपका कार्यक्रम तय गरिने वाइसिएलले जनाएको छ । वाइसिएलले आउँदो भदौं १५ देखि काठमाडौंमा गर्ने अधिवेशनबाट शुद्धिकरण अभियान चलाउने जनाएको छ ।  
यसअघि शनिबार मात्रै एमालेको भातृ संगठन युवा संघले निर्वाचनकै लागि भन्दै महिला युवा संघ गठन गर्ने बताएको थियो ।
