राष्ट्रिय सहमतिको सरकार अत्यावश्यक रहेको एमालेको निष्कर्ष

काठमाडौं, जेठ १८ – नेकपा एमालेले संविधान निर्माण र विपद व्यवस्थापनका लागि राष्ट्रिय सहमतिय सरकार गठन अत्यावश्यक रहेको निष्कर्ष निकालेको छ ।
मुलुकको राजनीतिक वृतमा संविधानमा सहमति कि सरकार गठन पहिला भन्ने बहस चलिरहेका बेला सोमबार एमालेले बल्खु स्थित पार्टी कार्यालयमा पत्रकार सम्मेलन गरी राष्ट्रिय सहमतिय सरकारको औचित्य पुष्टि गर्ने प्रयास गरेको हो ।
संविधानकाव अन्तर्बस्तुमा सहमति जुट्न नसकिरहेका बेला संविधानको सुनिश्चितता र महाविपत्तिको सामना एक साथ गर्नका लागि राष्ट्रिय सहमतिय सरकार नै प्रभावकारी हतियार बन्न सक्ने एमालेको ठहर छ ।
नेतृत्व परिर्वतन सहितको राष्ट्रिय सरकार गठनमा फरक मत रहेपनि शीर्ष तीन नेताले एकसाथ मञ्चबाट राष्ट्रिय सहमतिय सरकार गठनको औचित्य पुष्टि गर्दै एकताबद्धको उदाहरण पनि दिने प्रयास गरे ।
वर्तमान सरकारलाई नै सहमतिय सरकारको स्वरुप दिने वा नेतृत्व परिर्वतन गर्ने सम्बन्धमा एमाले भित्रै स्पष्ट दुई धार देखिएको छ । आफ्नै दलका नेताले सम्हालेको गृहमन्त्रालयको कामकारबाहीप्रति एमाले नेताहरु नै रुष्ट बन्दै आएका छ्न् ।
