देउवाद्वारा मधेसी मोर्चालाई वार्तामा आउन आह्वान

काठमाडौं, वैशाख २ । नेपाली कांग्रेसका सभापति शेरबहादुर देउवाले आन्दोलनरत् मधेसी मोर्चालाई वार्ताद्वारा समस्याको समाधान खोज्न आह्वान गरेका छन् ।भारतको संविधान निर्माता डा. भीमराव अम्बेडकरको एक सय २५औं जन्मजयन्तीको अवसरमा भारतीय दूतावासले विहीबार राजधानीमा गरेको कार्यक्रममा देउवाले सबै पक्षलाई लचिलो भइ वार्ताबाट समस्या समाधान गर्न आग्रह गरे ।कार्यक्रममा भारतीय राजदूत रणजित रायले भर्खरै स्वतन्त्र भएको भारतका फरक–फरक स्वार्थ भएका समूह तथा जातीय, धार्मिक, साम्प्रदायिक समूहहरुलाई मिलाएर संविधान बनाउने काममा डा. अम्बेडकर सफल भएको धारणा राखे ।कार्यक्रममा डा. अम्बेडकरको जीवनीसम्बन्धी डकुमेन्ट्रीसमेत देखाइएको थियो ।
