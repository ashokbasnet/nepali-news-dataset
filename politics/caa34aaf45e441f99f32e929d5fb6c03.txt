निर्वाचनको विरोध गर्नेहरुको दम छैन : अर्थमन्त्री महरा

दाङ, फागुन १२ – उपप्रधान तथा अर्थमन्त्री कृष्णबहादुर महराले निर्वाचनको विरोध गर्नेहरुको दम नभएको बताउनुभएको छ । नेपाल पत्रकार महासंघ दाङको २४ औं साधारणसभा घोराहीमा उद्घाटन गर्दै उहाँले निर्वाचन विरोध गर्नुको कुनै औचित्य नभएको बताउनुभयो ।
निर्वाचनको विरोध गर्नेहरु अब कमजोर भइसकेको दाबी गर्दै सबैैलाई निर्वाचनमा सहभागी हुन पनि आग्रह गर्नुभयो । देश निर्वाचनमय भइसकेको भन्दै महराले तीन चरणको निर्वाचनपछि देशको विकासले तिव्र गति लिने बताउनुभयो ।
