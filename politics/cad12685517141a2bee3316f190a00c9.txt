भारतसँग हतारमा कुनै सन्धि नगर्ने ३ दलको सहमति

काठमाडौं, साउन ९ - मुख्य तीनदल बीच हतारमा भारतसँग कुनै पनि सन्धी सम्झौता नगर्ने सहमति भएको छ ।
सत्तारुढ नेपाली कांग्रेस र नेकपा एमाले तथा प्रमुख प्रतिपक्षी एकीकृत नेकपा माओवादीका शिर्ष नेताहरुबीच वालुवाटारमा भएको छलफलमा नेपाल भारत सम्वन्धलाई अझ प्रगाढ बनाउन हतारमा कुनै सन्धी सम्झौता नगर्ने सहमति भएको हो ।
भारतसँग आवश्यक गृहकार्य गरेर मात्रै प्रस्तुत हुन सरकारलाई मूख्य तीन दलले सुझाव दिएका छन् ।
भारत समक्ष मागको लामो सूची प्रस्तुत नगर्ने र नेपाललाई सहयोग आवश्यक हुने ठूला योजनाको माग मात्रै प्रस्तुत गर्न तीन दलले सरकारलाई सुझाव दिएका छन् ।  भारतीय विदेश मन्त्री सुष्मा स्वराज काठमाडौं आउनु अघि तीन दलबीच यस्तो सहमति भएको हो ।
