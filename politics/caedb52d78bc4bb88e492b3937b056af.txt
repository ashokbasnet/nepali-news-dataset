माघ ८ मा नै संविधानः प्रधानमन्त्री

काठमाडौ, साउन २१ – प्रधानमन्त्री सुशील कोइरालाले आउँदो माघ ८ गतेसम्ममा नेपालमा नयाँ संविधान जारी हुने बताउनुभएको छ ।
भारतीय पत्रिका दि हिन्दुलाई विशेष अन्तर्वार्ता दिंदै कोइरालाले आउँदो माघ ८ गतेसम्ममा नेपालमा संविधान जारी हुनेमा आफू शत प्रतिशत विश्वस्त रहेको बताउनुभएको हो ।
संविधान जारी भएपछि नयाँ नेपाल निर्माणका लागि लामो बाटो तय  हुने कोइरालाले बताउनुभयो । नेपाल र भारतबीच विवादित विषयमा छिट्टै सहमति हुने भन्दै उहाँले भारतीय प्रधानमन्त्री नरेन्द्र मोदी सार्क शिखर सम्मेलनमा काठमाडौ आउँदा सन् १९५० को शान्ति तथा मैत्री सन्धि, सीमा तथा जलस्रोतका विषयमा कुराकानी हुने बताउनुभयो ।
