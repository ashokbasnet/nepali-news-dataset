पैसा दिएर सभासद्को बिदाई

काठमाडौ, जेठ १८– निवर्तमान सभासद्हरुलाई बिहीबारदेखि केही रकम दिएर बिदाई गरिदैछ । संसद सचिवालयले ३४ हजार तलव, १५ दिनको घरभाडा ३ हजार २ सय र जहाज जाने ठाउँका लागि जहाज भाडा र अरुलाई गाडी भाड दिन लागिएको हो ।

 

बैंकमा खाता हुनेहरुलाई सिधै खातामा पठाइने र नहुनेहरुलाई फाराम भराई चेक दिइने सचिवालयले जनाएको छ । तर यसलाई बोनस भनेर ब्याख्या गरिएको भन्दै निवर्तमान सभामुख सुवासचन्द्र नेम्वाङ्गले त्यस्तो नभएको स्पष्ट पार्नुभएको छ ।

उज्यालोसंगको कुराकानीमा नेम्वाङ्गले निवर्तमान सभासद्लाई घर पठाउने खर्च मात्र दिइएको बताउनुभयो । यसअघि प्रतिनिधि सभामा पनि अन्तिममा सांसदहरुलाई आउने जाने खर्च दिइने गरिएको थियो ।
