प्रधानमन्त्रीलाई ब्राजिल जान नदिन विपक्षीले विमानस्थल घेर्ने

काठमाडौ, असार ४ – अन्तर्राष्ट्रिय वातावरण तथा दिगो विकास सम्मेलनमा सहभागी हुन प्रधानमनमन्त्री डा. बाबुराम भट्टराई सोमबार ब्राजिलको रियो दि जेनेरियो जाँदै हुनुहुन्छ । दिउँसो तीनबजे प्रधानमन्त्री सहितको सरकारी टोली त्यस तर्फ जाने कार्यक्रम रहेको उहाँको नीजि सचिवालयले जनाएको छ ।

 

विपक्षी दल र आफ्नै पार्टीको विरोध हुँदाहुँदै पनि भट्टराई ब्राजिल जान लागेको भन्दै तीव्र आलोचना भएको छ । विश्वमा देखिएको वातावरणीय समस्या  समाधान गर्नको लागि संयुक्त राष्ट्रसंघले सम्मेलन आयोजना गरेको हो ।

सम्मेलनमा विश्वका झण्डै १ सय ५० राष्ट्राध्यक्ष र सरकार प्रमुखले भाग लिनेछन् । नेपाल अति कम विकसित देशहरुको समूहको अध्यक्ष रहेको छ । बैठकको अध्यक्षता प्रधानमन्त्री भट्टराईले गर्ने उहाँको निजी सचिावलयले जनाएको छ । प्रधानमन्त्री सहितको टोली तीन दिनपछि स्वदेश फर्किनेछ ।

यसैबीच कांग्रेस–एमाले लगायतका दलहरुले पूर्व घोषित आन्दोलनका कार्यक्रम अनुसार प्रधानमन्त्रीलाई ब्राजिल जान नदिने भन्दै सोमबार विमानस्थल घेराउ गर्ने भएका छन् । कामचलाउ हैसियतका प्रधानमन्त्री बिदेश जान लागेकाले त्यसलाई रोक्न विमानस्थल घेराउ गरिने ती दलहरुले बताएका छन् ।
