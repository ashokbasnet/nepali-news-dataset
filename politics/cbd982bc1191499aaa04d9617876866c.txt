सञ्चारमन्त्री गुप्तालाई डेढवर्ष कैद, ८४ लाख जरिवाना

तारा ढकाल/ उज्यालो । काठमाडौं, फागुन ९ – सर्वोच्च अदातलले सुचना तथा सञ्चारमन्त्री जेपी गुप्तालाई भ्रष्टाचार गरी अकुत सम्पत्ति आर्जन गरेको मुद्दामा दोषी ठहर गर्दै डेढ वर्ष जेल सजायँ सुनाएको छ । न्यायाधीश सुशीला कार्की र तर्कराज भट्टको संयुक्त इजलाशले गुप्तालाई डेढ बर्ष कैद र ८४ लाख ९ हजार ९ सय २८ रुपैया ७ पैसा जरिवाना गर्ने फैसला गरेको हो ।
सर्वोच्च अदालतले जरिवाना बराबरको रकम बिगो भराउने आदेश पनि दिएको छ । जसअनुसार गुप्ताले जरिवाना र बिगो गरि १ करोड ६८ लाख भन्दा बढी जरिवाना तिर्नुपर्छ । गुप्तालाई नियमानुसार ६ महिनामात्रै कैद हुने देखिएपनि सरकारी पदमा वहाल रहेकाले कैद १ बर्ष थप्ने फैसला सर्वोच्चले गरेको हो ।
 
सर्वोच्चको फैसला लगत्तै गुप्ताले निवेदन दिएर अदातलमै आत्मसमर्पण गर्नुभएको छ । अदालतमै आत्मसमर्पण गरेमा २५ प्रतिशत जरिवाना रकम छुट हुने व्यवस्था छ । 
 
फैसलासंगै गुप्ताको मन्त्री पद स्व्त सकिएको छ । गुप्ताले २०४८ देखि २०५९ सालसम्म सञ्चार, कृषि मन्त्री, सांसद्, प्रधानमन्त्रीका प्रेस सल्लाहकार लगायत विभिन्न सार्वजनिक ओहोदामा रहँदा भ्रष्टाचार गरी अकुत सम्पत्ति कमाएको आरोपमा झण्डै एक दशकदेखि मुद्दा खेपीरहनु भएको थियो । 
 
गुप्ताविरुद्व २०६० सालमा अख्तियार दुरुपयोग अनुसन्धान आयोगले मुद्दा दायर गरेपनि विशेष अदालतले २०६३ सालमो गुप्ताका पक्षमा फैसला गरेको थियो । फैसला विरुद्ध अख्तियारले सर्वोच्च अदालतमा पाँच वर्षअघि मुद्दा दायर गरेको थियो । 
 
यो पनि पढ्नुहोस् ।
मन्त्री जयप्रकाश प्रसाद गुप्ताका ‘कसूरका झलकहरु’
अदालतको फैसलाको अंश पढ्न तलको फाइल डाउनलोड गर्नुहोला ।
