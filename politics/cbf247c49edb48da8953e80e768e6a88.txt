​पौने ६ बजेसम्म २४ सय मत खस्यो, बेलुकी पौन सातसम्म मतदान हुने

काठमाडौं, फागुन २४ – कांग्रेस सभापतिका लागि भएको दोस्रो चरणको मतदानमा बेलुकी पौने ६ बजेसम्म २४ सय मत खसेको छ । ३१ सय ६१ प्रतिनिधि मतदानमा सहभागी भइरहेका छन् । 
भृकुटीमण्डपमा ३ बजेदेखि सुरु भएको मतदान बेलुकी ६ः४५ बजेसम्म हुने निर्वाचन समितिले जनाएको छ । यसअघि बेलुकी ५ः४५ सम्म हुने भनिएपनि नभ्याइएकाले एक घण्टा समय थप गरिएको समितिले जनाएको छ  ।
पहिलो चरणमा सभापतिका लागि कसैको पनि ५० प्रतिशतभन्दा बढी मत नआएपछि विधान अनुसार दोस्रो चरणको मतदान सुरु भएको हो । मतदानका लागि एक बुथमा २७ स्टलको व्यवस्था गरिएको छ भने चारवटा मतपेटिका राखिएका छन् । 
पहिलो निर्वाचनमा शेरबहादुर देउवाले एक हजार ५ सय ६४ र रामचन्द्र पौडेलले एक हजार १ सय ६० मत प्राप्त गर्नुभएको थियो । अर्का प्रत्याशी कृष्णप्रसाद सिटौलाले ३ सय २४ मत प्राप्त गर्नुभएको थियो ।
