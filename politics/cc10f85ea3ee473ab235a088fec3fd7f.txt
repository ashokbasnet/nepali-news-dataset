नेकपा माओवादीसहितका दललाई चुनावमा सहभागि गराउन सकिँदैन : आयोग

काठमाडौं, असोज १४ - निर्वाचन अयोगले मंसिर ४ मा हुने संविधान सभा चुनावमा नेकपा माओवादीसहितका दलहरुलाई अव सहभागी गराउन सम्भव नहुने बताएको छ ।
उज्यालो अनलाइनसँग कुरा गर्दै कार्यवाहक प्रमुख निर्वाचन आयुक्त दोलखबहादुर गुरुङ्गले प्राविधिक हिसावले नेकपा माओवादी नेतृत्वको मोर्चालाई चुनावमा सहभागी गराउन सम्भव नहुने बताउनुभयो ।
सोमबारदेखि चुनावी कार्यक्रम सुरु भइसकेको भन्दै आयुक्त गुरुङ्गले अव चुनाव हुन्छ कि हुँदैन भनेर दोधारमा नपर्न आग्रह गर्नुभयो ।
जाजरकोटमा नेकपा माओवादीका कार्यकर्ताले निर्वाचन सामाग्री खोसेको घटना समाधान भइसकेको भन्दै गुरुङ्गले फाट्टफुट्ट घटनालाई सामान्य रुपमा लिने बताउनुभयो । केही दलका नेताहरुले नेकपा माओवादी नेतृत्वको मोर्चालाई सहमतिमा ल्याउन चुनाव सार्नु पर्ने बताए पनि आयुक्त गुरुङ्गले भने त्यो आयोगलाई थाहा नहुने बताउनुभयो ।
