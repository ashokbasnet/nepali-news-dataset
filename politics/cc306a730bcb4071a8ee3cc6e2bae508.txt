भोलिबाट मानवअधिकार आयोग रित्तै

काठमाडौं, भदौ ३० – भोलिबाट राष्ट्रिय मानव अधिकार आयोग पदाधिकारी विहीन हुने भएको छ ।
६ वर्षे कार्यकाल पाएका आयोगका चार पदाधिकारीले भदौ ३१ गते सोमबारबाट अवकाश पाउने भएका हुन् । आयोगका अध्यक्ष केदारप्रसाद उपाध्याय, सदस्यहरु रामनगिना सिंह, गौरी प्रधान, लीला पाठक र डा केबी रोकायाले सोमाबारबाट अवकाश पाउँदैछन् ।
अध्यक्ष तथा सदस्यहरुले अवकाश पाएपछि आयोग अव कर्मचारीको भरमा मात्रै चल्नेछ । निर्वाचन नजिकिँदै जाँदा मानवअधिकारका उल्लंघनका घटनाहरु बढ्न सक्ने भएपनि सरकारले बेलैमा नसोच्दा मानवअधिकार आयोग रित्तिने बेलासम्म पनि पदपुर्तिको कुनै पहल हुन सकेको छैन ।
