संशोधन प्रस्ताव पारित नभए चुनावमा भाग नलिने : राजपा

काठमाडौं, असार २८ – राष्ट्रिय प्रजातन्त्र पार्टीका नेता वृजेशकुमार गुप्ताले असोज २ गते हुने प्रदेश नम्बर २ को चुनाव अघि नै संशोधन प्रस्ताव पारित नभए आफूहरु चुनावमा भाग नलिने स्पष्ट पार्नुभएको छ । उहाँले भन्नुभयो ‘संविधान संशोधन भएन भने हामी कुनै पनि निर्वाचनमा भाग लिँदैनौं, राजपाले चुनावमा भाग लिँदैन् ।’
गुप्ताले संविधान जारी गर्दा तीन ठूला दलका नेताहरुले सदनमा सम्बोधन गरेर संविधानमा केही त्रुटीहरु भएका छन् र यसलाई सम्बोधन गर्ने भनेर बाचा गरेको स्मरण गराउँदै भन्नुभयो ‘उहाँहरुले सदनमा बोल्नुभएको थियो, हुन त संविधान जारी गरेको अर्थात मसी सुक्न नपाउँदै उहाँहरुले नै पहिलो संशोधन गर्नुभएको हो, त्यो पनि एमालेको सहमतिमा ।’
उनले दोस्रो चरणको चुनावमा राजपाले भाग नलिएको समेत जिकिर गर्नुभयो । उहाँले भन्नुभयो ‘५ नम्बर प्रदेशमा केही साथीहरुले स्वतन्त्र रुपमा चुनावमा भाग लिएका हुन्, तर राजपाले चुनावमा भाग लिएको होइन ।’
