काँग्रेस सभापति कोइराला बिरामी

काठमाडौं, बैशाख १८ – नेपाली काँग्रेसका सभापति सुशील कोइराला बिरामी हुनु भएको छ ।
कोइराला दुई दिनदेखि बिरामी हुनु भएको र घरमै नियमित चेकजाँच गराइरहनु भएको कोइरालाको निजी सचिवालयले जनाएको छ ।
उच्चस्तरीय राजनीतिक समितिका संयोजक समेत रहेका कोइराला अस्वस्थ भएकाले राजनीतिक भेटघाट पनि रोकिएको छ ।
कोइरालाको स्वास्थ्यमा मंगलबारभन्दा केही सुधार आएकाले बिहीबारदेखि राजनीतिक भेटघाट सुरु गर्ने कोइरालाको निजी सचिवालयले जनाएको छ ।
