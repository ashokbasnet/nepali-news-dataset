विराटनगर महानगरपालिका विवाद मिल्यो, मतगणना सुरु

विराटनगर, असार १५ – विवाद भएपछि सुरु हुन नसकेको विराटनगर महानगरपालिकाको मतगणना सुरु भएको छ । 
प्रतिनिधि राख्ने विषयमा कुरा बाझिएको थियो । प्रतिनिधि राख्ने विषयमा दलहरुले बढी राख्न खोजेको र निर्वाचन कार्यालयले कम राख्न खोज्दा कुरा मिलेको थिएन ।  निर्वाचन कार्यालयले मेयर र उपमेयरको लागि एक एक जना र अन्य दुई जना प्रतिनिधि मत गणना स्थलमा राख्ने विषयमा सहमति भएपछि गणना सुरु भएको हो ।
मतगणना ४ बजे नै सुरु गर्ने भनिए पनि मतपेटिकाको मुचुल्का नभेटिँदा समस्या भएको थियो । निर्वाचन अधिकृतको कार्यालयले मतगणनाको समयमा मुचुल्का खोज्ने सहमति बनेपछि दलहरुले मत गन्न सहमति जनाएका हुन् ।
