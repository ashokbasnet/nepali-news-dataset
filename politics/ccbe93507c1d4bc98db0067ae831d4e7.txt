यस्तो छ ​५ नम्बर प्रदेशको सम्भावित संसद भवन (भिडियोसहित)

हेमराज शर्मा/उज्यालो ।
दाङ, मंसिर २८ –शहरी विकास मन्त्रालयले ५ नम्बर प्रदेश प्रमुखको भवन तथा मन्त्रालय राख्नका लागि भौतिक पूर्वाधारको अवस्था माग गरेपछि भवन डिभिजन कार्यालय दाङले आवश्यक सुझावसहितको प्रतिवेदन मन्त्रालय पठाएको छ । 
नेपाल संस्कृत विश्व विद्यालयको आयुर्वेद बिएएमएसका लागि नवनिर्मित १ सय ८ कोठा रहेको ४ तले भवनमा प्रदेश प्रमुख तथा मन्त्रालय राख्न सकिने रायसहितको प्रतिवेदन मन्त्रालय पठाएको हो । भवन डिभिजन कार्यालय दाङले आयुर्वेद भवनमा प्रदेश प्रमुख, प्रदेश सचिवालय र केही मन्त्रालयको अफिस राख्न सकिने बताएको छ । 
यस्तै घोराहीमा रहेको उपमहानगरपालिका हलमा प्रदेशसभा, जिल्ला प्राविधिक कार्यालयमा प्रदेश प्रमुखको सचिवालय, जिल्ला वन कार्यालयमा मुख्यमन्त्रीको कार्यालय तथा आवास डिभिजन शहकारी कार्यालयमा मन्त्री निवास राख्न सकिने सुझाव पठाएको छ । 
भवन डिभिजनको तयारी तथा अब बस्ने मन्त्रीपरिषदको बैठकले दाङलाई प्रदेश राजधानी तोकिनेमा दाङबासी ढुक्क देखिएका छन् ।
