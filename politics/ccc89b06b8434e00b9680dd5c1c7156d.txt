विराटनगर महानगरको कुन वडामा को ? आज रातिसम्म गणना सकिने

सुमन तिमल्सिना/उज्यालो । 
विराटनगर, असार २४ – विराटनगर महानगरपालिकाको मत परिणाम अन्तिम चरणमा पुगेको छ । अहिलेसम्म ७६ हजार २ सय ४३ मत गणना सकिएको निर्वाचन अधिकृतको कार्यालयले जनाएको छ । 
अहिले वडा नम्बर १० को मत गणना सुरु भएको छ । वडा नम्बर १० मा ३ हजार ३ सय ४३ मत खसेको छ । १८ वडाको ७६ हजार ५ सय ३४ मत गणना सकिएको हो । 
विराटनगर महानगरपालिकाको मेयरमा कांग्रेसको अग्रता कायमै छ । अहिलेसम्म कांग्रेसका भिम पराजुली १६ हजार ५ सय २७ मतसहित अग्र स्थानमा हुनुहुन्छ । उहाँलाई १२ हजार ३ सय ७७ मतसहित एमालेका विनोद प्रसाद ढकालले पछ्याइरहनुभएको छ । उपमेयरमा पनि कांग्रेस नै अघि छ । कांग्रेसकी इन्दिरा कार्की (इन्दु) १४ हजार ४ सय ३१ मतसहित अघि रहँदा माओवादी केन्द्रकी नमिता न्यौपाने ८ हजार ८ सय ८७ मतसहित दोस्रो स्थानमा हुनुहुन्छ । 

कुन वडामा को ?
वडा नम्बर १  ः कांग्रेस 
वडा १ मा नेपाली कांग्रेसका  १ हजार पाँच सय ३१ मत प्राप्त गर्दै उद्धव अर्याल विजयी हुनु भएको हो । उहाँका निकटतम प्रतिस्पर्धी एमालेका काजीबहादुर बस्नेतले एक हजार ३ सय तिन मत प्राप्त गर्नुभयो । 
वडा नम्बर  २  ः एमाले
वडा नम्बर २ को अध्यक्षमा एमालेका कुमार पोख्रेल विजयी हुनुभएको छ । उहाँले ९ सय ९५ मत प्राप्त गर्नुभयो भने अध्यक्षमा स्वतन्त्रबाट उम्मेदवारी दिनु भएका पवन सुरानाले नौ सय मत प्राप्त गर्नुभयो । 
वडा नम्बर ३  ः कांग्रेस
बिराटनगर महानगरपालिका डा नम्बर ३ मा नेपाली कांग्रेसका बिनोद बस्नेत विजयी हुनु भएको छ । उहाँले एमालेका राम घिमिरेलाई पराजित गर्नु भएको हो । 
वडा नम्बर ४ ः कांग्रेस
बिराटनगर वडा नम्बर ४ बाट नेपाली कांग्रेस देबेन्द्रराज पोखरेल विजयी हुनु भएको  छ । उहाँसँगै सबै टिम नै विजयी भएको निर्वाचन अधिकृतको कार्यालयले जनाएको छ । 
वडा नम्बर ५  ः एमाले
नेकपा एमालेका मीन कुमार आचार्यले कांग्रेसका नेपाली कांग्रेसका उद्धवप्रसाद कोइरालालाई ४८ मत अन्तरले पराजित गर्नुभयो । आचार्यले १ हजार १ सय ६५ मत प्राप्त गरे भने कोइरालाले १ हजार १ सय १७ मत प्राप्त गरे । खुल्ला सदस्यमा कांग्रेसका सुदर्शन भट्टराईले वडाकै १ हजार २ सय ९४ मत प्राप्त गरे भने केवल राय अमातले १ हजार २ सय ३८ मत पाए । 
वडा नम्बर ६  ः माओवादी
विराटनगर ६ मा बिजय कामत विजयी हुनु भयो । 
वडा नम्बर ७, ८ र ९ मा कांग्रेस प्यानल नै विजयी भएको छ । वडा नम्बर ७ को वडा अध्यक्षमा मधुवावु तिवारी विजयी हुनु भएको छ । उहाँले १ हजार ७९ मत प्राप्त गर्नुभयो । उहाँका प्रतिस्पर्धी चन्द्रशेखर धाडेवाले ४ सय ९५ मत प्राप्त गर्नु भएको छ । 
त्यस्तै वडा नम्बर ८ मा कांग्रेसकै निश्चल अर्याल विजयी हुनु भएको छ । उहाँले १ हजार ४५ मत प्राप्त गर्नुभयो भने उहाँका निकटतम प्रतिस्पर्धी एमालेका शिव प्रसाद आचार्यले १ हजार ४५ मत प्राप्त गनुभयो ।  
यता वडा नम्बर ९ मा पनि कांग्रेस कै प्यानल विजयी भएको हो । विश्वनाथ प्रसाद भगत  अध्यक्षमा विजयी हुनु भयो । उहाँले ७ सय २३ मत प्राप्त गर्नुभयो उहाँका निकतटम प्रतिस्पर्धी नेकपा एमालेका राधेश्याम प्रसाद श्रेष्ठ ६ सय ५६ मत प्राप्त गर्दै पराजित हुनुभयो । 
वडा नम्बर ११ को परिणाम अनुसार नेकपा एमालेका तिर्थेन्द्र न्यौपाने विजयी हुनु भएको छ । अहिलेसम्म स्वतन्त्र १, माओवादी १, एमाले ३ संघीय समाजवादी ६ र कांग्रेसले ७ वडामा जित हात पारेका छन्  । 
वडा नम्बर १२  ः  संघीय समाजवादी
विराटनगर महानगरपालिकाको वडा नम्बर १२ मा संघीय समाजवादीका हिरालाल कामत विजयी हुनु भएको छ । 
वडा नम्बर १३  ः संघीय समाजवादी
विराटनगर १३ मा संघीय समाजवादी फोरम नेपालका झरिलाल महतो (नुनिया) पुरै प्यानल सहित विजयी हुनु भयो । 
वडा नम्बर १४  ः संघीय समाजवादी
विराटनगर महानगरपालिकाको वडा नम्बर १४ मा संघीय समाजवादी फोरमले जितेको छ । वडा नम्बर १४ को वडा अध्यक्षमा बलदेव यादव विजयी हुनु भयो । 
वडा नम्बर १५ः संघीय समाजवादी
संघीय समाजवादी फोरमले वडा नम्बर १५ मा प्यानलै जितेर तेश्रो जित दर्ता गराएको छ । वडाअध्यक्षमा असलम आलमले १ हजार २ सय ८२ मत प्राप्त गरेका छन् । प्रतिस्पर्धी कांग्रेसका अम्बर बहादुर श्रेष्ठले १ हजार मत पाए । वडा सदस्यमा संघीय समाजवादीकै खड्ग बहादुर राईले १ हजार २ सय ४५ मत प्राप्त गरे भने ओम प्रकाश कुमार साहले १ हजार १ सय २६ मत प्राप्त गरे ।
वडा नम्बर १६  ः नेपाली कांग्रेस
वडा नम्बर १६ मा नेपाली कांग्रेसका मनोज सुब्बा विजयी हुनु भएको छ । उहाँले एक हजार ९७ मत प्राप्त गर्नु भएको हो । त्यस्तै महिला सदस्य कमला सुब्बा, दलित महिला सदस्य सन्जुदेबी दास तत्मा, खुल्ला सदस्य अशो कुमार मण्डल, संघिय समाजवादीका श्याम कुमार मण्डल विजयी हुनु भएको छ । 
वडा नम्बर १७  ः संघीय समाजवादी
वडा नम्बर  १७ मा संघीय समाजवादी फोरम नेपालका रसित कुर्सित मियाँ वडा अध्यक्षमा विजयी हुनु भएको छ ।
वडा १८  ः संघीय समाजवादी
वडा नम्बर १८ को पनि मत गणना सकिएको छ । पछिल्लो मत परिणाम अनुसार वडा नम्बर १८ को वडा अध्यक्षमा संघीय समाजवादी फोरम नेपालका सञ्जय साह निर्वाचित हुनु भएको छ । 
वडा नम्बर १९ः स्वतन्त्र 
विराटनगर महानगरपालिका १९ मा स्वतन्त्रका बद्रीनारायण सरदारले ६४२ मत प्राप्त गरी प्राप्त गरि विजयी हुनुभयो ।
