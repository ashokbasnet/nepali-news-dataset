जलेश्वर नगरपालिका १० मा राप्रपा र २ मा स्वतन्त्र उम्मेदवार विजयी

गौशाला, असोज ५  – राष्ट्रिय प्रजातन्त्र पार्टी जलेश्वर नगरपालिका वडा नम्बर १० मा विजयी भएको छ । जलेश्वर नगरपालिका-१० को वडाध्यक्षमा राप्रपाका विकाउ दास २८५ मत प्राप्त गरी विजयी हुनुभएको हो । उहाँका निकटतम प्रतिद्वन्द्वी राजपाका रुदल ठाकुरले १७७ मत प्राप्त गर्नुभएको मुख्य निर्वाचन अधिकृत किरणकुमार पोखरेलले बताउनुभयो । 
जलेश्वर-२ मा स्वतन्त्र उम्मेदवार विजयी 
जलेश्वर नगरपालिका-२ मा स्वतन्त्र उम्मेदवार विजयी भएका छन् । स्वतन्त्र उम्मेदवार बरुण दाहाल २९२ मत प्राप्त गरी विजयी हुनुभएको हो। उहाँका निकटतम् प्रतिद्वन्द्वी लोकतान्त्रिक फोरम नेपालका शिवचन्द्र चौधरीले २४५ मत प्राप्त गर्नुभएको मुख्य निर्वाचन अधिकृत किरणकुमार पोखरेलले जानकारी दिनुभयो । रासस
