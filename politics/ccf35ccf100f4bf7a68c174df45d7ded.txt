संसदको बैठक ५ बजेका लागि सारियो

काठमाडौं, असार १४ । व्यवस्थापिका–संसदको बैठक साँझ ५ बजेका लागि सारिएको छ ।मंगलबार अपराह्न १५.३० बजेका लागि बोलाइएको बैठक विशेष कारणवश सारिएको हो ।व्यवस्थापिका–संसद सचिवालयका सहायक प्रवक्ता सुदर्शन कुइँकेलले बैठक सारिएको जानकारी दिए ।भूकम्पपीडितलाई एकमुष्ट राहत नदिइ सदनको कारबाही अगाडि बढ्न नसक्ने भन्दै प्रमुख प्रतिपक्षी दल नेपाली कांग्रेसले सदनको कारबाही अवरुद्ध पार्दै आएको छ ।विगत चार दिनदेखि अवरुद्ध हुँदै आएको सदनको कारबाही खुलाउने विषयमा सत्तारुढ दल र प्रमुख प्रतिपक्षी दलका प्रमुख नेता सम्मिलित कार्यदल गठन गरिएको थियो ।सोमबार गठित कार्यदलले सामान्य छलफल गरेको भएपनि ठोस निष्कर्ष निकाल्न सकेको छैन ।सत्तारुढ दल र प्रमुख प्रतिपक्षी दलले मध्यमार्गी उपाय खोज्ने तयारी रहेको बताइन्छ । रासस

राजनीति
