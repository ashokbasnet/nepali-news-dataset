जनजाति र मधेसीले उठाएको माग पुरा नगरे मुलुक दुर्घटनामाः संचारमन्त्री

काठमाडौं, जेठ ७ – सूचना तथा सन्चारमन्त्री राजकिशोर यादवले आन्दोलन मार्फत आदिवासी जनजाति र मधेसीले उठाएको माग पुरा नगरे मुलुकमा गंभिर दुर्घटना हुने चेतावनी दिनुभएको छ । रिपोर्टर्स क्लबले आइतबार गरेको कार्यक्रममा मन्त्री यादवले अहिले भइरहेका आन्दोलन र बन्द सही भएको बताउनुभयो ।

 

मन्त्री यादवले संविधानसभालाई पंगु बनाएर बाहिर अर्को शक्ति निर्माण गरेर संविधान जारी गर्ने षडयन्त्र भईरहेको भन्दै संविधानसभाबाटै संविधान जारी गर्नुपर्नेमा जोड दिनुभयो ।  मन्त्री यादवले समग्र मधेस एक बनाएर त्यहाँका मधेसी र थारुले मिलेर प्रदेश विभाजन गर्ने भन्दै संविधानमा आफ्ना मुद्दा स्थापित गर्न नदिए सरकार छाड्ने चेतावनी दिनुभयो ।

उहाँले आन्दोलनमा पत्रकारमाथि भएको आक्रमणको भत्र्सना गर्दै पत्रकारको सुरक्षाका लागि सरकार सजग भएको बताउनुभयो ।

कार्यक्रममा आदिवासी जनजाति संयूक्त संघर्ष समितिका सचिवालय संयोजक पर्शुराम तामाङले प्रमुख दलका शीर्ष नेता र प्रधानमन्त्रीसित मात्रै वार्ता गर्ने बताउनुभयो । साक्षात्कारमा माओवादी नेता प्रभु साहले आफ्ना माग नस्वीकारेसम्म आन्दोलन जारी रहने चेतावनी दिदै संविधान निर्माणको सैद्धान्तिक आधार बेवास्ता गरेकोले आन्दोलन गर्नु परेको दावी गर्नुभयो ।  

तराई थरुहट पार्टीका अध्यक्ष लक्ष्मण थारुले संविधान सभाले सबै माग पुरा गर्ने अवस्था नभए पनि संविधान संविधान सभाबाटै जारी हुनुपर्नेमा जोड दिनुभयो । थारु नेता उपेन्द्र गच्छदारले पनि आन्दोलन माग संबोधन नभएसम्म आन्दोलन जारी रहने बताउनुभयो ।
