नाकाबन्दीको बिरोधमा भारतीय दूताबास अगाडि प्रदर्शन

काठमाडौं, असोज ११ – भारतले गरेको अघोषित नाकाबन्दीको विरोधमा विभिन्न विद्यार्थी संगठनले सोमबार भारतीय राजदूताबास अगाडि प्रदर्शन गरेका छन् । विभिन्न राजनीतिक दल सम्बद्ध विद्यार्थी संगठनहरुले नाकाबन्दी फिर्ता लिन दबाब दिन दूतावास अगाडि प्रर्दशन गरेका हुन् । अनेरास्ववियु, अखिल क्रान्तिकारीलगायत विद्यार्थी संगठनले दिउँसो ३ बजेदेखि आधा घण्टा भारतीय दूतावास लैनचौर पुगेर प्रदर्शन गरेका हुन् । 
उनीहरुले अन्तर्राष्ट्रिय कानुन विपरित भारतले नाकाबन्दी लगाएको भन्दै दूतावासमा ज्ञापन पत्र बुझाउने बताएका छन् । विद्यार्थी संगठनहरुले भोलि नेपालस्थित संयुक्त राष्ट्रसंघको ध्यानाकर्षण गराउने तयारी गरेको अनेरास्ववियुका प्रवक्ता आरसी लामिछानेले जानकारी दिनुभयो । 
(तस्बिरः आर सी लामिछानेको फेसबुकबाट)
