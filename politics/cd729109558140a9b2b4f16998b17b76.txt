चीनले नेपाली सेनालाई साढे ७७ करोडको सहयोग गर्ने

काठमाडौं, साउन ७ - चीनले नेपाली सेनालाई ५ करोड युआन अर्थात ७७ करोड ७१ लाख रुपैयाँ बराबरको थप सहयोग दिने भएको छ ।
चीन भ्रमणमा रहेका प्रधानसेनापति गौरबशम्शेर जबरासँगको भेटमा चिनियाँ सैनिक अधिकारीहरुले ५ करोड युआन बराबरको थप सहयोग गर्ने प्रतिवद्धता जनाएका नेपाली सेनाले जनाएको छ ।
प्रधानसेनापति राणाले चिनियाँ सरकारका तर्फबाट नेपाली सेनालाई सहयोग स्वरुप दिन लागेको ५ करोड ९० लाख युआन अर्थात ९१ करोड ७० लाख रुपैयाँ बराबरका २ वटा मोवाइल अस्पतालको प्रोटोकलमा सोमवार हस्ताक्षर गर्नु भएको छ ।
सन् २०११ मा भएको सम्झौता बमोजिम १० करोड युआन बराबरको सहयोग अन्तर्गतको बाँकी सहयोग दिने सम्झौतामा हस्तक्षर भएको हो । यो सहयोग बाहेक चीनले थप ५ करोड युआन बराबरको सहयोग उपलब्धग गराउने प्रतिवद्धता जनाएको हो ।
प्रधानसेनापति जबराले चिनियाँ केन्द्रीय सैन्य आयोगका उपाध्यक्ष एव‌म् एयर चिफ मार्सल छ्यु खिलिआङ र चिनियाँ जनमुक्ति सेनाका प्रमुख फाङ फाङहुइलगायतका उच्च सैन्य अधिकारीहरुसँग भेट गरेको सैनिक जनसम्पर्क नेपालले जनाएको छ ।
