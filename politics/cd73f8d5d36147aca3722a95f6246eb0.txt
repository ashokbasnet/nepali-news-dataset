आन्तरिक बिवाद चर्किएपछि माओवादीको बैठक बस्दै

काठमाडौं, माघ २७ एकीकृत नेकपा माओवादी भित्र फेरि शुरु भएको विवाद समाधानका लागि स्थायी समिति बैठक बस्दैछ । अहिले केहीबेरमा पार्टी कार्यालय पेरिसडाँडा कोटेश्वरमा बस्ने बैठकमा जनसत्ताका लिखतलाई मान्यता दिने निर्णय सरकारले फिर्ता लिएपछि असन्तुष्ट भएको वैद्यपक्षको नयाँ माग र राष्ट्रिय राजनीतिमा खेल्नुपर्ने भूमिकाका विषयमा छलफल हुने माओवादीले जनाएको छ ।

 

माओवादीको वैद्य पक्षले प्रधानमन्त्री डाक्टर बाबुराम भट्टराईले जनपक्षीय काम गर्न नसकेको भन्दै राजीनामाको माग गरेको छ । आजको बैठकमा संयुक्त राष्ट्रिय सहमतिको सरकार गठन, लडाकुका चेक खोसिएको विषय र संविधान निर्माणमा खेल्नुपर्ने भूमिकाका विषयमा छलफल हुने पार्टी अध्यक्ष पुष्पकमल दाहाल प्रचण्डको नीजि सचिवालयले जनाएको छ ।
