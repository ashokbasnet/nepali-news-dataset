‘डेढ वर्षभित्र तीन तहको चुनाव गर्न निर्वाचन आयोग तयार’ (भिडियोसहित)

काठमाडौं, असार ३ । सरकारले डेढ वर्षभित्र तीन तहको निर्वाचन गर्ने गरी कार्ययोजना तयार पारेपछि त्यसअनुरुपको निर्वाचन गर्न आयोग तयार रहेको निर्वाचन आयोगले जनाएको छ ।निर्वाचनका लागि आवश्यक पर्ने कानुनहरु बनाउनुपर्ने र त्यसपछि १ सय २० दिनको समय चाहिने आयोगको भनाइ छ ।शुक्रबार हामीसँग कुरा गर्दै आयोगका प्रवक्ता बासुदेव गुरागाइँले निर्वाचन आयोगसम्बन्धी ऐन, मतदाता नामावलीसम्बन्धी ऐन, राजनीतिक दलसम्बन्धी ऐनलगायतका ऐन बन्न जरुरी रहेको बताए ।मंसिरमा गर्ने भनिएको स्थानीय निकायको निर्वाचनका लागि भने कानुन छिट्टै बन्नुपर्ने आयोगको भनाइ छ ।निर्वाचनका लागि राजनीतिक दलहरुबीच सहमति आवश्यक भएकोसमेत आयोगको भनाइ छ ।कुन मितिसम्म १८ वर्ष पुगेका नागरिकलाई मतदान गर्न दिने र त्यसअनुसारको मतदाता नामावली तयारपार्ने काम गर्नुपर्ने प्रवक्ता गुरागाइँले बताए ।आयोग जस्तोसुकै निर्वाचन गर्नसमेत सक्षम रहेको उनको भनाइ छ ।सरकारले निर्वाचन गर्ने भनेपनि अझैपनि आयोगले पूर्णता पाएको छैन ।सरकारले आगामी मंसिरभित्र स्थानीय तह २०७४ जेठमा प्रदेश र २०७४ कात्तिक–मंसिर महिनामा प्रतिनिधिसभा तथा राष्ट्रियसभाको निर्वाचन गरिसक्ने गरी कार्यतालिका बनाएको छ ।

भिडियो हेर्नुहोस्
