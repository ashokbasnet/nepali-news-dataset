पूर्वप्रधानमन्त्री सिंहलाई नागरिक श्रद्धाञ्जली दिइने

काठमाडौ, भदौ ८ – पूर्व प्रधानमन्त्री मरिचमान सिंह श्रेष्ठलाई नागरिक श्रद्धाञ्जली दिइने भएको छ ।
श्रेष्ठलाई नागरिक श्रद्धाञ्जली दिन यहि १३ गते काठमाडौंको बसन्तपुरमा श्रद्धाञ्जली सभाको आयोजना गरिने श्रद्धाञ्जली सभा मूल आयोजक समितिले जानकारी दिएको छ ।
रिपोटर्स क्लबमा पत्रकार सम्मेलन गर्दै आयोजक समितिका अध्यक्ष कमल चित्रकारले श्रेष्ठले निर्वाह गरेको भुमिकाको कदर गर्न नागरिक स्तरबाटै श्रद्धाञ्जली दिन कार्यक्रमको आयोजना गर्न लागेको बताउनुभयो । श्रेष्ठले नेपालको सावैभौमिकता जोगाउन निकै ठुलो योगदान गरेकाले सम्मान गर्न लागिएको चित्रकारको भनाइ छ । पूर्व प्रधानमन्त्री श्रेष्ठको साउन ३१ गते निधन भएको थियो ।
