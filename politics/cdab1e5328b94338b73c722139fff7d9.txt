सरकार अँध्यारोमा छामछुम गर्नेखालको होइन : प्रधानमन्त्री

काठमाडौं, असार ३ । प्रधानमन्त्री केपी शर्मा ओलीले २०७४ सालभित्रमा संक्रमणकाल टुंग्याएर देशलाई विकासको बाटोमा अगाडि बढाउने बताएका छन् ।पेशागत महासंघ नेपालको छैटौं राष्ट्रिय महाधिवेशनको शुक्रबार राजधानीमा उदघाट्न गर्दै उनले ‘जिम्मेवार श्रमशक्ति देशलाई खाँचो छ’–भने ।प्रधानमन्त्री ओलीले ‘आफ्नो सरकार अँध्यारोमा छामछुम गर्नेखालको होइन’ भन्दै आफू विचार र गन्तव्यमा स्पस्ट रहेको तर बुद्धिजीवीहरुले कुरा बुझ्न नसकेको बताए ।उनले जातीय पहिचान र क्षेत्रीयता जस्ता साम्प्रदायिक गतिविधिलाई स्वीकार गर्न नसकिने पनि स्पस्ट पारे ।
