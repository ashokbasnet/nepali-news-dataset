पर्साः जिराभवानी गाउँपालिकामा एमाले विजयी

पर्सा, असोज ७ – पर्साको जिराभवानी गाउँपालिकामा नेकपा एमाले अध्यक्ष र उपाध्यक्ष दुवैमा विजयी भएको छ । अध्यक्षमा एमालेका रामप्रित महतो २ हजार ९ सय ५९ मत ल्याएर विजयी हुनुभयो ।
उहाँका प्रतिस्पर्धी कांग्रेसका महावीरप्रसाद महतोले २ हजार २ सय ८७ मत ल्याउनुभयो । उपाध्यक्षमा एमालेकै उषा चौधरीले २ हजार ५ सय ३८ मत ल्याएर विजयी हुनु भएको छ । कांग्रेसका रेखा चौधरीले २ हजार ३३ मत प्राप्त गर्नुभयो ।
