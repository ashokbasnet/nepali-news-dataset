जाजरकोटको छेडगाडमा एमाले, त्रिवेणी नलगाडमा माओवादी विजयी

जाजरकोट, जेठ ४– जाजरकोटको छेडागाड नगरपालिकाको मेयरमा नेकपा एमालेका लालवहादुर महतारा विजयी हुनुभएको छ । उहाँले ५ हजार १ सय ३६  मत प्राप्त गर्नु भएको छ भने, उहाँका निकटतम प्रतिद्धन्द्धि नेपाली कांग्रेसका रत्न खड्काले ४हजार ३ सय ४७ मत प्राप्त गर्नु भयो । 
उपमेयरमा पनि नेकपा एमालेका सरिता वली विजयी हुनु भएको छ । उहाँहाले ५ हजार १ सय ४७ र  नेपाली कांग्रेसकी रेश्मी शाहीले ४ हजार २ सय ६० मत प्राप्त गर्नु भयो । 
त्रिवेणी नलगाड नगरपालिका
जाजरकोटकै त्रिवेणी नलगाड नगरपालिकाको मेयरमा नेकपा माओवादी केन्द्रका टेकबहादुर रावल र उपमेयरमा वालकुमारी बस्नेत विजयी हुनु भएको छ । टेकबहादुर रावलले  ३ हजार ४ सय १८ मत प्राप्त गर्नुभयो भने, उहाँका निकटतम प्रतिद्धन्द्धि नेपाली कांग्रेसका छवि पन्तले २ हजार ८ सय ९८ मत प्राप्त गर्नुभयो । 
उपमेयरमा माओवादी केन्द्रका वालकुमारी बस्नेत ३ हजार २ सय ४१ मत प्राप्त गरि विजयी हुनु भयो । पराजित नेपाली कांग्रेसकी धनमाया शाहीले  २ हजार ८ सय ९८ मत ल्याउनु भएको छ । 
जाजरकोटका दुई नगरपालिका र एक गाउँपालिकामा एमाले, दुई गाउँपालिकामा कांग्रेस र एक नगरपालिकामा माओवादी केन्द्र विजयी भएका छन् । मतगणना भैरहेको चादे गाउँपालिकामा माओवादी केन्द्रले अग्रता लिएको छ ।
जाजरकोटमा तीन नगरपालिका र चार गाउँपालिका छन् । यसअघि परिणाम आएका शिवालय र भेरीमा एमाले तथा कुशे र बारेकोट गाउँपालिकामा कांग्रेस विजयी भएका छन् ।
