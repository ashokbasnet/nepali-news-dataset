‘प्रत्यक्ष निर्वाचित कार्यकारीले नयाँ तानाशाह जन्माउँछ’

विद्रोही गिरी/ उज्यालो । नवलपरासी, चैत २५ – नेपाली काँग्रेसका सभापति सशील कोइरालाले प्रत्यक्ष निर्बाचित राष्ट्रपति कार्यकारी हुने व्यवस्था भए नयाँ तानाशाहाको जन्म हुने भएकाले काँग्रेसलाई  प्रत्यक्ष निर्बाचित प्रधानमन्त्री वा राष्ट्रपति कुनैपनि मान्य नहुने बताउनु भएको छ ।

 

काँग्रेसले नवलपरासीको  परासीमा गरेको सभामा कोइरालाले राज्यको पुनसंरचना हुँदा जातीय संघीयता भए मान्य नहुने बताउनु भयो । ‘जातीय संघीयताले लामो समय सम्म द्वन्द्व बढ्छ’, सभापति कोइरालाले भन्नुभयो, ‘काँग्रेस जातीय संघीयताको पक्षमा छैन ।’

नेपाल संसदीय ब्यबस्था नै उत्तम भएको भन्दै कोइरालाले संसदीय ब्यबस्थाबाट चुनिने कार्यकारी प्रमुख हुनुपर्ने पक्षमा काँग्रेस रहेको स्पष्ट पार्नु भयो । वर्तमान सरकार शान्ति सुरक्षा दिन असफल भएको आरोप लागाउँदै कोइरालाले चैत भित्र शान्ति प्रक्रिया नसके सम्पन्न नगरे वर्तमान सरकार बिरुद्ध अबिश्वास प्रस्ताब ल्याएर सरकार ढाल्ने चेतावनी दिनुभयो ।
