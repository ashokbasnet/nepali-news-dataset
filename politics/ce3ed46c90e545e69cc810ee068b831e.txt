प्रधानमन्त्रीले प्रमुख आयुक्त यादवलाई भने–‘निर्वाचनको तयारीमा रहनोस्’

प्रधानमन्त्री निवास बालुवाटारमा आइतबार भएको छलफलमा प्रधानमन्त्री दाहालले राजनीतिक सहमतिका आधारमा आगामी जेठको पहिलो साताभित्रै निर्वाचन गर्ने गरी मिति घोषणाको तयारीमा सरकार रहेको जानकारी प्रमुख आयुक्त यादवलाई गराएका थिए ।

प्रधानमन्त्री र आफूबीच स्थानीय तहको निर्वाचनबारेमै केन्द्रित रहेर छलफल भएको बताउँदै प्रमुख आयुक्त यादवले भने–‘निर्वाचन कानुन, मिति घोषणा हुँदा र नहुँदाको जटिलता, निर्वाचनका लागि गर्नुपर्ने प्राथमिकताका काम–कारबाहीबारे पनि हामीबीच विस्तृत र गहन कुराकानी भयो ।’

सो अवसरमा प्रधानमन्त्री दाहाललाई प्रमुख आयुक्त यादवले आयोगले आगामी फागुन ७ गतेलाई निर्वाचन दिवसकारुपमा मनाउन लागेकाबारेमा पनि जानकारी गराएका थिए । रासस
