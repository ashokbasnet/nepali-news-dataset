भुरीगाउँमा प्रहरी र गाउँलेबिच झडप

बर्दिया, कात्तिक २७ – बर्दियाको भुरीगाउँमा प्रहरी र स्थानीय बासिन्दाबिच झडप भएको छ । भुरीगाउँलाई नगरपालिका कायम गर्नु पर्ने माग गर्दै गएको बिहीबारदेखि आन्दोलनमा उत्रिएका स्थानीय बासिन्दा र प्रहरीबिच झडप भएको हो ।
उनीहरु शनिबार पनि आन्दोलनमा उत्रिन सक्ने भन्दै बिहानैदेखि जिल्ला प्रहरी कार्यालयका प्रहरी नायव उपरीक्षक नेत्रमणी गिरीको नेतृत्वमा दुई झण्डै डेढ सय प्रहरी परिचालन गरिएको छ ।
यस्तै नेपालगञ्ज प्रहरी गुल्मसहित छिमेकी ईलाका प्रहरी कार्यालय ढोढरी, बनियाभार, मगरागढि लयातका क्षेत्रबाट पनि प्रहरी आएको छ ।
स्थानीय विकास अधिकारी तेजप्रसाद शर्माले राजनीतिक सहमति गरी ९ वडा पठाउन भनेपछि आन्दोलनमा रहेका नगरबासिन्दा बिच स्थानीय राजनीतिक दलसहित दिउँसो १ बजे सर्वपक्षीय बैठक बस्ने तयारी भइरहेको छ ।
