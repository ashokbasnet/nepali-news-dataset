सद्भावना पार्टी र सरकारबीच वार्ता आज पनि

काठमाडौ, जेठ ६ – सद्भावना पाटीसंग सरकारले सोमबार पनि वार्ता गर्ने भएको छ ।
दिउँसो चारबजेपछि राजेन्द्र महतो नेतृत्वको सद्भावना पार्टीसंग वार्ताको तयारी भएको शान्ति मन्त्रालयले जनाएको छ ।
निर्वाचन क्षेत्र निर्धारण आयोग गठन लगायतका दश बुँदे माग राखेर सद्भावनाले विभिन्न ठाउँमा अनसन लगायतका आन्दोलन गर्दै आएको थियो ।
आइतबार सरकारसंग भएको वार्ता सकरात्मक भएको भन्दै सद्भावनाले विभिन्न ठाउँको अनसन फिर्ता लिइसकेको छ ।
