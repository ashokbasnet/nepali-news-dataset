अर्घाखाँचीका ६ स्थानीय तहको पछिल्लो परिणाम

अर्घाखाँची, असार १६ – अर्घाखाँचीका ६ वटा स्थानीय तहमध्ये ३ वटा तहमा नेपाली कांग्रेसले अग्रता लिएको छ । कांग्रेसले, शितगंगा नगरपालिका, पाणिनी गाउँपालिका, र छत्रदेव गाउँपालिकामा अग्रता लिइरहेको छ । 
सन्धीखर्क नगरपालिका भुमिकास्थान र मालारानीमा एमाले अघि छ । अर्घाखाँचीमा १३ वटा वडाको परिणाम घोषणा भएकोमा ५ वटा वडामा एमाले, ४ वटामा कांग्रेस, ३ माओवादी, १ वडामा जनमोर्चा विजयी भएका छन् । 
सन्धीखर्कमा एमालेका मेयरका उम्मेदवार कृष्ण प्रसाद श्रेष्ठले १७३६ मत पाउनुभएको छ भने नेपाली कांग्रेसका कमल प्रसाद भुषालले १५६८ मत पाउनुभएको छ । 
यस्तै शितगंगा नगरपालिकामा कांग्रेस र माओवादी गठबन्धनका सुर्य अधिकारीले ३१३१ मत ल्याउनुभएको छ भने एमालेका बसन्त श्रेष्ठले २५४३ मत ल्याउनुभएको छ । 
यस्तै भुमिकास्थानमा एमालेका मेयरले १४२८ मत ल्याएका छन् भने कांग्रेसका उम्मेद्वारले १३६९ मत ल्याएका छन् । 
यस्तै पाणिनी गाउँपालिकामा कांग्रेसका उम्मेदवारले ९६४, एमालेका उम्मेदवारले ७४१ र माआवादीका उम्मेदवारले ३१७ मत ल्याउनुभएको छ । 
यस्तै छत्रदेव गाउँपालिकामा कांग्रेसका २५१० मत ल्याउनुभएको छ भने एमालेका उम्मेदवारले २३२७ र माआवादीका उम्मेदवारले ४६५ मत ल्याउनुभएको छ । 
यस्तै मालारानीमा गाउँपालिका अध्यक्षमा एमालेका उम्मेदवारले १७४४ र माआवादी कांग्रेस गठबन्धनका उम्मेदवार पदम क्षेत्रीले १६ सय ६३ मत ल्याउनुभएको छ ।
