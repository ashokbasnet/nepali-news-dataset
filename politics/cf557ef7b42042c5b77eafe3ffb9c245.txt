कार्यदलको छलफल सहमतिमा पुगेन

काठमाडौं, माघ १ - मुख्य तीन दल र मधेसी मोर्चाका नेताहरु सम्मिलित कार्यदलबिच शुक्रबार पनि छलफल भएको छ । सिंहदरबारमा झण्डै अढाइ घण्टा छलफल भएपनि कुनै सहमतिमा भने नपुगेको नेताहरुले बताएका छन् ।
बैठकपछि मोर्चाको कार्यदलका नेताहरुले कुनै उपलब्धिमुलक छलफल नभएको बताएका छन् । तराई मधेश सदभावना पार्टीका नेता कार्यदलका सदस्य रामनरेश यादवले छलफल सकारात्मक नै भइरहेपनि सार्वजनिक गर्नेगरि कुनै सहमति नबनेको बतानुभयो ।
शनिबार शीर्ष तहमा फेरि छलफल गर्ने र कार्यदल तहमा फेरि छलफल अघि बढाउने समझदारी भएको नेताहरुले बताएका छन् । सरकार र ३ दलका तर्फबाट औपचारिक रुपमा कुनैपनि प्रस्ताव बैठकमा नआएको मोर्चाको कार्यदलका सदस्यहरुले बताएका छन् ।
