तराईमा दुई प्रदेश हुनुहुँदैन : मैनाली

काठमाडौं, वैशाख ३१ । नेकपा मालेका महासचिव सीपी मैनालीले तराईमा अलग एक वा दुई प्रदेश हुन नहुने बताएका छन् ।पार्टी केन्द्रीय कमिटीको बैठकले गरेका निर्णय सार्वजनिक गर्न शुक्रबार राजधानीमा आयोजित पत्रकार सम्मेलनमा वर्तमान सरकारका उपप्रधान एवं महिला, बालबालिका तथा समाजकल्याणमन्त्रीसमेत रहेका मैनालीले तराईलाई हिमाल र पहाडबाट टुक्र्याउने षडयन्त्र भैरहेको भन्दै मधेसीहरुको मागबमोजिम प्रदेश दिन नहुने बताए ।तराईमा एक वा दुई प्रदेश बनाउनु नेपालको हितमा नभएको भन्दै उनले विदेशी शक्ति र संकीर्ण मानसिकता भएकाहरुलेमात्र संविधान अपूरो भएको हावा फैलाइरहेको दाबी गरे ।
