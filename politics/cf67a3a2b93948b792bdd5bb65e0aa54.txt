सोमलाल सुवेदी फिलिपिन्स गएपछि मुख्य सचिवमा राजेन्द्रकिशोर क्षेत्री नियुक्त

काठमाडौं, असार २९ – सरकारले राजेन्द्रकिशोर क्षेत्रीलाई मुख्य सचिवमा नियुक्त गरेको छ । वरिष्ठ सचिवमध्येबाट क्षेत्रीलाई मुख्य सचिवमा नियुक्त गरिएको प्रधानमन्त्रीका प्रेस संयोजक गोविन्द परियारले जानकारी दिनुभयो । 
क्षेत्री उपराष्ट्रपति कार्यालय र उर्जा मन्त्रालयमा सचिव भइसक्नुभएको छ । आउँदो सोमबार निजामति सेवाबाट अवकास लिन लाग्नुभएका क्षेत्रीलाई बिहीबारको मन्त्रिपरिषद् बैठकले तीन वर्षका लागि मुख्यसचिवमा नियुक्त गरेको हो । 
मुख्य सचिव सोमलाल सुवेदी एडिबीको उपकार्यकारी निर्देशकको पद सम्हाल्न बुधबार फिलिपिन्सको मनिला गएपछि सरकारले बिहीबार मुख्य सचिव नियुक्त गरेको हो ।
