ओखलढुंगाका भूकम्प पीडितलाई एमाओवादीको सहयोग

महोत्तरी, जेठ १ – एकीकृत नेकपा माओवादी सुनसरीले ओखलढुंगाका भूकम्प पीडितलाई राहत वितरण गरेको छ । माओवादी सुनसरीका अध्यक्ष निर्मल बराल नेतृत्वको टोलीले ओखलढुंगाको पश्चिमी क्षेत्रमा पर्ने टारकेराबारी र पोकली गाविसका भूकम्प पीडितलाई प्रभावित क्षेत्रमै पुगेर राहत वितरण गरेको हो ।
सुनसरी पार्टीले उपलब्ध गराएको चामल, चिउरा, चाउचाउ, दाल, तेल, नुन, तरकारी, कापी, कलम, मेटे«स र औषधि गरी झण्डै अढाई लाख रुपैयाँ बराबरको राहत सामग्री भूकम्प अति प्रभावित ओखलढुंगाको पश्चिमी क्षेत्रका स्थानीय बासिन्दालाई वितरण गरिएको माओवादी ओखलढुंगाका अध्यक्ष बाबुराम गौतमले जानकारी दिनुभयो ।
राहत वितरण कार्यमा विभिन्न राजनीतिक दलका नेता, नेपाली सेना र नेपाल प्रहरीका प्रतिनिधीले सहयोग गरेका थिए । गएको वैशाख १२ गते आएको बिनासकारी भूकम्पको कारण ओलखढुंगामा २१ जनाको ज्यान गएको छ भने सयौं घाइते भएका छन् ।
भूकम्पले ओलखढुंगाका हजारौं घर भत्किएका छन् । ९५ प्रतिशत कच्चिघर बस्नै नहुँने गरी चर्किएका छन् । सदरमुकाम क्षेत्रका पक्की घरमा समेत भूकम्पले असर पु¥याएको छ । भूकम्पले ओखलढुंगाको पूर्वी क्षेत्रमा भन्दा पश्चिमी क्षेत्रमा बढी असर पुर्‍याएको छ ।
ओखलढुंगाको भूकम्प प्रभावित क्षेत्रमा नेपाली सेना र नेपाल प्रहरीको टोली, स्थानीय राजनीतिक दलका नेता कार्यकर्ताले उद्धार र राहत वितरणको काम गरिरहेका छन् ।
