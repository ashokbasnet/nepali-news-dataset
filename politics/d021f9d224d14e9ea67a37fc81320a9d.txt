सभासद ढुङ्गेललाई माफी दिने सहमति माधव नेपालकै सरकारको पालामा भएको हो : प्रचण्ड

काठमाडौं, कात्तिक २७ - एकीकृत नेकपा माओवादीका अध्यक्ष पुष्पकमल दाहाल प्रचण्डले सर्वेच्च अदालतले सर्वस्व सहित जन्म कैदको फैसला सुनाएका सभासद बालकृष्ण ढुङ्गेललाई माधव कुमार नेपाल नेतृत्वको सरकारकै बेला माफी दिने सहमती भएको बताउनु भएको छ ।

 

अमेरिका भ्रमण सकेर स्वदेश फर्केका अध्यक्ष प्रचण्डले अन्तराष्ट्रिय विमानस्थलमा पत्रकार सम्मेलन गरी भन्नुभयो “नेपाल नेतृत्वको सरकारका बेला माफीका लागि राष्ट्रपति समक्ष सिफारिस गर्ने सहमति भएको थियो । त्यही सहमति अनुसार अहिलेको सरकारले माफीका लागि राष्ट्रपतिलाई आग्रह गरेको हो ।” कांग्रेस एमाले लगायतका दलले विरोध गरेको बारे पत्रकारले सोधेको प्रश्नमा अध्यक्ष प्रचण्डले दलहरुसँग छलफल गरी उपयुक्त निर्णय लिइने बताउनुभयो ।
