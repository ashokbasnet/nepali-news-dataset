हत्याका आरोपीलाई सभासद बनाएको बारेमा बुझ्न सर्वोच्चको बोलावट

काठमाडौं, माघ १५ - सर्वोच्च अदालतले आरोपित व्यक्तिलाई सभासद बनाएको सम्बन्धी रिटमा छलफलका लागि सरकार, संविधानसभा सचिवालय, प्रहरी प्रधान कार्यालयलगायतलाई छलफलका लागि बोलाएको छ ।
अधिवक्ता दिनेश त्रिपाठीले दायर गरेको रिटमा सर्वोच्च अदालतले थप छलफलका लागि मन्त्रीपरिषदका अध्यक्ष, संविधानसभा सचिवालय, प्रहरी प्रधान कार्यालयलगायतलाई बोलाउने आदेश दिएको हो ।
ब्यक्ति हत्याको अभियोग लागेका महोत्तरीका लालेन्द्र यादवलाई एकीकृत नेकपा माओवादीले सभासद बनाएको दावीसहित पक्राउ गर्न माग गर्दै त्रिपाठीले माघ ६ गते रिट दायर गर्नुभएको थियो ।
२०६९ सालको भदौ १६ गते राति महोत्तरी सहसौला–६ का रामविलास मण्डलको हत्या गरेको अभियोगमा जिल्ला अदालत महोत्तरीले मण्डललाई पक्रन आदेश जारी गरेको थियो ।
