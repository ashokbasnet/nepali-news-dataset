कांग्रेस–माओवादी गठबन्धनलाई हराउँदै बुटवलमा एमाले विजयी

बुटवल, असार २१ – बुटवल उपमहानगरपालिकामा  मेयर र उपमेयर पदमा एमाले विजयी भएको छ । एमालेका मेयर उम्मेदवार शिव सुवेदीले २३२४९ मत ल्याएर विजयी हुनुभएको छ ।  उहाँका प्रतिष्पर्धी कांग्रेसका खेलराज पाण्डेले २०८५४ मत प्राप्त गर्नुभयो । त्यस्तै उपमेयरमा एमालेकी उम्मेदवार गोमा आचार्यले २५३०१ मत प्राप्त गरी विजयी हुनुभएको छ । उपमेयरमा माओवादी केन्द्रका उपमेयर पदका उम्मेदवार जगत पोख्रेलले १४७९२ मत प्राप्त गर्नुभयो ।  बुटवल उपमहानगरपालिकामा कांग्रेस र माओवादीले तालमेल गरेका थिए ।
