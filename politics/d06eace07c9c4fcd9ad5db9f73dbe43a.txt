प्रधानमन्त्री देउवाले सरकार सञ्चालनबारे प्रचण्डसँग कुरा गरे

काठमाडौं, जेठ २४ – प्रधानमन्त्री शेरबहादुर देउवाले नेकपा माओवादी केन्द्रका अध्यक्ष पुष्पकमल दाहाल प्रचण्डसँग समसामयिक राजनीतिक एवम् सरकार सञ्चालनका विषयमा छलफल गर्नुभएको छ । 
अध्यक्ष प्रचण्ड निवास लाजिम्पाटमा बुधबार बेलुका प्रधानमन्त्री देउवाले सरकार सञ्चालनका विषयमा कुराकानी गर्नुभएको प्रचण्डका प्रेस संयोजक मनहरि तिमिल्सिनाले जानकारी दिनुभयो । 
देउवाले प्रधानमन्त्रीको पद सम्हालेपछिको प्रमुख सत्तासाझेदार पार्टी माओवादी केन्द्रका अध्यक्षसँगको भेटवार्तामा आपसी सहमति र सहकार्यका आधारमा अघि बढ्ने विषयमा छलफल गर्नु भएको थियो । रासस
