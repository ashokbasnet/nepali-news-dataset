​मधेस आन्दोलन समाधानका लागि कार्यदलमा सहमति जुटयो

काठमाडौं, माघ ३ - मधेस आन्दोलन समाधानका लागि बनेको कार्यदलले सहमति जुटाएको छ । आइतबार बेलुकी सिंहदरबारमा बसेको दुई कार्यदलको बैठकले संयुक्त लोकतान्त्रिक मधेसी मोर्चाका माग बारेमा सहमति जुटाएको हो ।
बैठकपछि कार्यदलमा रहेका नेताहरुले सहमति भएको र त्यो सहमतिलाई सोमबार शीर्ष तहमा छलफल गरेर दिउँसो ३ बजे कार्य दलको बैठक बसेर अन्तिम रुप दिने जानकारी दिएका छन् ।
बैठकपछि एकीकृत माओवादीका महासचिव कृष्णबहादुर महराले भन्नुभयो, ‘हिजो अस्तिको भन्दा विषयवस्तु ठोस भएका छन् । भोलि पार्टीभित्र र बाहिर छलफल गरेर निचोडमा पुगिन्छ ।’ 
सद्भावना पार्टीका सहअध्यक्ष लक्ष्मणलाल कर्णले पनि सम्पूर्ण विषयमा सकारात्मक छलफल भएको बताउनुभयो । ‘सीमाङ्कन विवाद सुल्झाउने समितिको कार्यविधिबारे कुरा मिलेको छ । उहाँहरुले शीर्ष नेतासँग छलफल गर्र्नुपर्छ भनेकाले आज सबै कुरा टुंग्एिन,’ कर्णले भन्नुनभयो ।
