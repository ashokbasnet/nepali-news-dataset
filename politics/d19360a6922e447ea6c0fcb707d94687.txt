आत्मनिर्भरताका लागि साना उद्योग महत्वपूर्ण : प्रधानमन्त्री ओली

काठमाडौं, जेठ २४ – प्रधानमन्त्री केपी शर्मा ओलीले आफ्नै गाउँ घरमा पाइने कच्चा पदार्थ सदुपयोग गर्न सके विदेशी सामान प्रतिस्थापन गर्न सकिने बताउनुभएको छ ।
नेपाल घरेलु तथा साना उद्योग महासंघको २३ आैँ महाधिवेशन तथा २० आैँ महिला उद्यमी सम्मेलनको उद्घाटन गर्दै उहाँले घरेलु र साना उद्योगले गाउँका कच्चा पदार्थ सदुपयोग गरे महँगा र विदेशी सामनको प्रतिस्थापन गर्न सकिने बताउनुभएको हो ।
साना उद्योगले आत्मनिर्भरताका लागि ठूलो भूमिका निर्वाह गर्ने प्रधानमन्त्री ओलीको भनाई छ ।  घरेलु उद्योगको बिस्तार गरेमा युवा बिदेशीने क्रम घट्ने र त्यसका लागि जुनसुकै सहयोग गर्न तयार रहेको बताउनुभयो ।
घरेलु तथा साना उद्योग महासंघका अध्यक्ष सुरेश प्रधानले साना उद्योगका समस्या समाधान गर्न नयाँ कानुन र सरकारी शैली परिवर्तन गर्न जरुरी रहेको बताउनुभयो । महाधिवेशन नयाँ नेतृत्वको चयन गर्दै मंगलबार सकिनेछ ।
