पार्टी फुटे जनताले माफ दिँदैननः शेरचन

काठमाडौं, चैत २३ – एकीकृत नेकपा माओवादीका स्थायी समिति सदस्य अमिक शेरचनले पार्टी एकताको विकल्प नसोच्न संस्थापन र असन्तुष्ट पक्षलाई आग्रह गर्नुभएको छ । बिहीबार विज्ञप्ति निकालेर शेरचनले पार्टी फूटेमा नागरिकले माफी नदिने र त्यो शहीद र घाईते योद्धाको रगत माथिको कुठाराघात भन्दै एकता, संघर्ष र रुपान्तरण सहित पार्टी एक हुनुपर्नेमा जोड दिनुभएको छ ।

 

चैत २४ गते शुक्रबार संस्थापन र असन्तुष्ट मोहन वैद्य पक्षले छुट्टा–छुट्टै जनआन्दोलन दिवस मनाउन थालेकोमा चिन्ता व्यक्त गर्दै शेरचनले ‘पार्टी अब मिल्नै नसक्ने विन्दूमा पुगेको हो ?’ भनेर नेताहरुलाई प्रश्न गर्नुभएको छ ।

चैत २४ लाई एक भएर मनाउनु पर्नेमा जोड दिँदै शेरचनले पार्टी एक हुन नसके राष्ट्रिय स्वाधीनता र अखण्डता बचाउन नदिने आत्मघाती कदम हुने उल्लेख गर्नुभएको छ ।
