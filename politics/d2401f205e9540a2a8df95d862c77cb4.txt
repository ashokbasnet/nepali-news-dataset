भूटानी प्रधानमन्त्रीसँग मन्त्री खड्काको भेट

काठमाडाैं, साउन  १४ -  गरिबी निवारणसम्बन्धी दक्षिण एसियाली क्षेत्रीय सहयोग सङ्गठन ९सार्क०को चौथो मन्त्रिस्तरीय बैठकमा भाग लिने सिलसिलामा भूटान भ्रमणमा रहनुभएका सहरी विकास मन्त्री डा नारायण खड्काले बुधबार भूटानका प्रधानमन्त्री ल्योन्छेन छिरिङ तोब्गेसँग उहाँकै कार्यकक्षमा शिष्टाचार भेट गर्नुभयो । 
त्यस अवसरमा मन्त्री खड्काले भूकम्पको बेला प्रधानमन्त्री स्वयम् नेपाल पुगेर नेपाल र नेपालीप्रति ऐक्यबद्धता एवम् सहानुभूति दर्शाउनुभएकामा प्रधानमन्त्री सुशील कोइरालालको तर्फबाट हार्दिक आभार प्रकट गर्नुभयो । 
साथै मन्त्री खड्काले नेपालको पुनःनिर्माणका लागि आयोजित अन्तर्राष्ट्रिय सम्मेलनमा उच्चस्तरीय सहभागिताका निम्ति पनि भूटान सरकारप्रति हार्दिक कृतज्ञता ज्ञापन गर्नुभएको परराष्ट्र मन्त्रालयले जनाएको छ । 
त्यसैगरी मन्त्री खड्काले भूटानका अर्थमन्त्री ल्यान्पो नाम्गे दोर्जीसँग द्विपक्षीय भेटवार्ता गर्नुभएको उक्त मन्त्रालयले आज जारी गरेको प्रेस विज्ञप्तिमा उल्लेख छ । बिहीबार सम्पन्न मन्त्रिस्तरीय बैठकले सार्क विकास लक्ष्यप्राप्तिका निम्ति विगतमा भएका निर्णयको द्रुत कार्यान्वयनमा जोड दिएको छ । बैठकमा मालदिभ्सबाहेक सार्कका सबै सदस्यीय मुलुकका प्रतिनिधिले भाग लिएका थिए । रासस
