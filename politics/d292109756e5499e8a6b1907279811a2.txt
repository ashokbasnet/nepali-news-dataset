एक नम्बर प्रदेशका १४ जिल्लाको के छ अवस्था ?

काठमाडौं, असार १७ – एक नम्बर प्रदेशका १४ जिल्लाका १ सय ३७ स्थानीय तहमध्ये अहिलेसम्म ३४ स्थानीय तहको अन्तिम परिणाम सार्वजनिक भएको छ । ३४ तह मध्य एमालेले १८, कांग्रेसले ९ तथा ५ वटा तहमा माओवादी केन्द्रले जित हात पारेका छन् । 
पछिल्लो मत परिणाम अनुसार 
उदयपुर
उदयपुरको रौतामाई गाउँपालिकामा नेकपा एमाले विजयी भएको छ । अध्यक्षमा गजेन्द्र बहादुर खड्का २ हजार ७ सय ४२ मत ल्याएर विजयी हुनु भएको हो । उहाँका निटकतम प्रतिद्वन्दी
माओवादिका विरेन्द्र मगरले २ हजार ६ सय २४ मत पाउनुभयो । उपाध्यक्षमा एमालेकी कुमारी राणाज्यु ठकुरी २ हजार ७ सय ६९ मत सहित विजयी हुनुभयो । उहाँका निकटतम प्रतिद्वन्दी माओवादीकी हस्तशोभा राईले २ हजार २ सय ६८ मत पाउनुभयो । 
उदयपुरको सुनकोसी गाउँपालिकामा माओवादी केन्द्र विजयी भएको छ । अध्यक्षमा माओवादीका उम्मेदवार मेजरकुमार राईले १ हजार ३ सय ४७ मत पाउनुभयो । उहाँका निकटतम प्रतिद्वन्दि एमालेका भलराज राईले १ हजार २ सय ८१ मत ल्याउनुभयो । उपाध्यक्षमा कांग्रेसकी रमिला राई १ हजार ५ सय २७ मत ल्याएर विजयी हुनु भएको छ । उहाँका निकटतम प्रतिद्वन्दि माओवादिकी सुना राईले १ हजार २ सय ३९ मत ल्याउनुभयो । 
उदयपुरको उदयपुरगढी गाउँपालिकामा एमाले विजयी भएको छ । एमालेका मानबहादुर केप्छाकीले ४ हजार ४ सय २५ मत ल्याई विजयी हुनुभएको हो । उहाँका निकटतम प्रतिद्धन्दी नेपाली कांग्रेसका जितबहादुर खड्काले २ हजार ९ सय ८१ मत प्राप्त गर्नुभयो । त्यस्तै उपाध्यक्षमा पनि एमालेकी सानु कुमारी राउत ४ हजार २३ मत सहित विजयी हुनुभएको छ । उहाँका निकटतम प्रतिद्धन्दी नेपाली कांग्रेसकी विमा राईले ३ हजार ५५ मत पाउनु भएको छ । 
उदयपुरमा ८ स्थानीय तह मध्ये ताप्ली गाउँपालिकाको मात्र परिणाम आएको छ । यो गाउँपालिकामा एमालेका अध्यक्ष पदका उम्मेदवार उद्धवबहादुर थापा र उपाध्यक्षमा एमालेकै कमला माया राई  विजयी हुनु भएको छ । उदयपुरको सात तहको परिणाम आउन बाँकी छ । ३÷३ तहमा माओवादी र कांग्रेस तथा एक तहमा एमाले अगाडि छ । 
तेह्रथुम
तेह्रथुमको आठराई गाउँपालिकामा नेकपा एमाले विजयी भएको छ । अध्यक्षमा एमालेका मानबहादुर लिम्बू ३ हजार ८ सय ४७ मत ल्याएर विजयी हुनु भएको हो । उहाँका निकट्तम प्रतिदवन्दी कांग्रेसका नारायणकुमार इङनामले ३ हजार ७ सय ४४ मत पाउनु भयो । उपाध्यक्षमा एमालेकी रुपादेवी कन्दङवाले ३ हजार ९ सय ६३ मत पाउनुभयो । उपाध्यक्षमा माओवादीकी रमिला खनालले २ हजार ९ सय ७१ मत पाउनु भएको छ । तेह्रथुमका २ नगरपालिका र ४ गाउँपालिका मध्ये तीन गाउँपालिकाको मत परिणाम आइसकेको छ ।
परिणाम आएका तीनै गाउँपालिकामा एमाले वीजयी भएको छ । मेन्छ्यम यादवबहादुर खापुङ र छथर गाउँपालिकामा सन्तबिर लिम्बू विजयी हुनु भएको हो । मतगणना भैरहेका म्याङलुङ नगरपालिका र फेदाप गाउँपालिकामा एमाले र लालिगुराँस नगरपालिकामा कांग्रेस उम्मेदवारले अग्रता लिएका छन् । 
तेह्रथुमकै  छथर गाउँपालिकामा नेकपा एमाले विजयी भएको छ । नेकपा एमालेका सन्तोष तिगेलाले ३ हजार ४ सय २६ मत ल्याउनुभयो । उहाँका निकटतम प्रतिद्धन्द्धी नेपाली कांग्रेसका टेकराज तिगेलाले २ हजार ५ सय ५२ मत प्राप्त गर्नुभयो । यस्तै उपाध्यक्षमा पनि नेकपा एमालेकी तारादेवी ढकाल विजयी हुनुभएको छ । ढकालले ३ हजार ३ सय ६८ मत र निकटतम प्रतिद्धन्द्धी नेपाली कांग्रेसकी हिमादेवी पौडेलले २ हजार ४ सय ८७ मत प्राप्त गर्नुभएको छ ।
तेह्रथुमको मेन्छ्यायम गाउँपालिकाको अध्यक्षमा एमाले विजयी भएको छ । एमालेका यादवबहादुर खापुङ १६ सय ८३ मत ल्याएर विजयी हुनुभएको हो । ६ वटा स्थानीय तहमध्ये पाँच वटाको मत परिणाम आउन बाँकी छ । 
इलाम
इलामको सन्दकपुर गाउँपालिकामा एमाले विजयी भएको छ । एमालेका उदयबहादुर राई ४ हजार ५ सय २९ मत सहित विजयी हुन भएको हो । उहाँका निकटतम प्रतिद्वन्द्वी कांग्रेसका देवेन्द्रकुमार सुवेदीले २ हजार ३ सय ५४ मत पाउनुभयो । यस्तै उपाध्यक्षमा पनि एमालेकी शोभा पराजुली ३ हजार ९ सय ३० मतसहित विजयी हुनु भएको छ । उहाँका प्रतिद्वन्द्वी सविता गुरुङले २ हजार १ सय ७२ मत पाउनुभयो ।  
इलामका १० स्थानीय तह मध्ये सन्दकपुर गाउँपालिका र चुलाचुली गाउँपालिकामा नेकपा एमालेले जितेको छ । अहिले चार नगरपालिका र पाँच वटा गाउँपालिकाको मतगणना भइरहँदा नेकपा एमालेले अग्रता बढाएको छ । 
जिल्लाको इलाम, माइ, सुर्योदय र देउमाई नगरपालिकामा नै एमालेले अग्रता लिएको छ । माङ्गसेबुङ्ग , रोङ्ग र फाकफोकथुम गाउँपालिका कांग्रेसको अग्रता छ भने  चुलाचुली र माईजोगमाई  गाउँपालिकामा नेकपा एमालेले अग्रता कायमै राखेको छ ।
खोटाङ 
खोटाङको दिप्रुङ गाउँपालिकाको अध्यक्षमा नेपाली कांग्रेसका भूपेन्द्र राई विजयी हुनु भएको छ । उहाँले २ हजार ९ सय २ मत ल्याउनुभयो । उहाँका निकटतम प्रतिद्वन्द्वी नेकपा एमालेका अर्जुन रोकाले १ हजार ८ सय २ मत ल्याउनुभएको निर्वाचन अधिकृतको कार्यालयले जनाएको छ । उपप्रमुखमा २ हजार २ सय ५१ मत ल्याएर कांग्रेसकी सपना राई विजयी हुनुभएको छ । एमालेकी अम्बिका राईले १ हजार ९ सय ८१ मत ल्याउनुभयो । 
खोटाङकै केपीलासगढी गाउँपालिका अध्यक्षमा नेकपा एमालेका कृष्णकुमार राई बिजयी हुनुभएको छ । उहाँले १ हजार ८ सय ६ मत ल्याएर विजयी हुनुभएको हो । उहाँका निकटतम प्रतिद्धन्दी कांग्रेसका समिर राईले १ हजार ५ सय ११ मत ल्याउनुभयो । उपाध्यक्षमा एमालेकै हिरादेबी वन १ हजार ७ सय ७४ मत ल्याएर विजयी हुनुभएको छ । उहाँका प्रतिद्धन्दी माओबादी केन्द्रका रुद्रकुमार राइले १ हजार ३ सय ६६ मत ल्याउनुभयो ।
खोटाङका दुई नगरपालिका र ८ गाउँपालिकामध्ये ६ वटा गाउँपालिको अन्तिम परिणाम आइसकेको छ । साकेला, लामिडाँडा, जन्तेढुंगा, ऐंसेलुखर्क, केपीलासगढी र दिप्रुङ गाउँपालिकाको परिणाम आइसकेको हो । रुपाकोट मझुवागढी नगरपालिका, हलेसी तुवाचुङ नगरपालिका, खोटेहाङ गाउँपालिका र बराहापोखरी गाउँपालिकामा मतगणना भैरहेको छ । हलेसी तुवाचुङमा कांग्रेस र अन्य तीन ठाउँमा एमालेका उम्मेदवारको अग्रता छ । 
धनकुटा
धनकुटा नगरपालिकाको मेयरमा नेकपा एमालेका चिन्तन तामाङ विजयी हुनुभएको छ । उहाँले ४ हजार ९ सय ३३ मत पाउनुभयो भने उहाँका निकटतम प्रतिद्धन्द्धी कांग्रेसका दिनेश राईले ४ हजार ८ हसय १९ मत ल्याउनुभएको छ । यस्तै, उपमेयरमा पनि एमालेकै सकुन्तला बस्नेत ५ हजार १ सय १२ मत ल्याएर विजयी हुनुभयो । उहाँकी प्रतिद्धन्द्धी कांग्रेसकी रेणु श्रेष्ठले ३ हजार ३ सय ९२ मत ल्याउनुभयो ।  
धनकुटाको चौविसे गाउँपालिका नेकपा एमाले विजयी भएको छ । एमालेका खजिन्द्र राई ३ हजार ७ सय ८२ मत प्राप्त गरि अध्यक्षमा विजयी हुनुभएको हो । उहाँका निकटम प्रतिद्वन्द्वी नेपाली कांग्रेसका हर्क चेम्जोङले ३ हजार २ सय ७९ मत प्राप्त गर्नुभयो ।  यसैगरी उपाध्यक्षमा पनि नेकपा एमालेकी यज्ञकुमारी रुचालले ३ हजार ६ सय ९६ मत  प्राप्त गरी विजयी हुनुभयो । उहाँका निकटत प्रतिद्वन्द्वी संघीय समाजवादी  फोरमका उपेन्द्र लावतीले २ हजार ६ सय ९९ मत प्राप्त गर्नुभयो । 
एमालेले पाख्रीबास नगरपालिमा क्लिन स्वीप गरेको छ । मेयर, उपमेयर, वडाध्यक्षसहित सबै सदस्यमा एमालेका उम्मेदवार विजय भएका छन् । एमालेका विर्खबहादुर राईले ४ हजार ४३९ मतसहित मेयरमा विजयी हुनु भएको छ । उहाँका निकटम प्रतिद्वन्द्वी कांग्रेसकी ईन्दिरा थापाले एक हजार ६ सय २८ मत मात्रै प्राप्त पाउनुभयो ।
यसैगरी उपमेयरमा नेकपा एमालेकी  देवकला पौडेल(तिम्सिना)ले ४ हजार ४ सय २६ मत ल्याएर विजयी हुनुभयो  । धनकुटाकाकै छथर जोरपाटी गाउँपालिमामा एमालेका उम्मेदुवार विजयी भएका छन् । एमालेका शेरबहादुर लिम्बु ३ हजार ३ सय ४९ मतसहित विजयी हुनु भएको हो ।
उहाँका निकटम प्रतिद्वन्द्वी माओबादी केन्द्रका विष्णु पारघरीले १ हजार ५ सय ३१ मत प्राप्त गर्नुभयो । उपाध्यक्षमा एमालेकी भीमकला श्रेष्ठ ३ हजार २ सय ८९ मतसहित चुनिनु भएको छ । यो गाउँपालिकाको वडा नंं. १, ३, ४, ५ र ६ वडामा एमालेले वडाध्यक्ष सहित प्यानलै जितेको छ । वडा नं. २ मा वडाध्यक्ष माओबादी केन्द्रले जितेको छ । 
मोरङ 
मोरङको विराटनगर महानगरपालिकामा नेपाली कांग्रेसको अग्रता कायम छ । मेयरमा कांग्रेसका भीम पराजुलीले २ हजार ६७ मत र उपमेयरमा इन्दिरा कार्कीले १ हजार ७ सय ४७ मत पाउनु भएको छ । एमालेका उमेददवार विनोद ढकालले १ हजार ४ सय ६२ मत र उपमेयरमा फोरम लोकतान्त्रीकका शुची चौधरीले ८ सय ५० मत ल्याएर पछ्याईरहनु भएको छ । 
मोरङमा १७ स्थानीय तहमध्ये विराटनगर महानगरपालिका १० तहमा कांग्रेसले अग्रता लिएको छ भने ६ तहमा एमाले अघि छ । एक तहमा नेपाल लोकतान्त्रिक फोरम अगाडि छ । विराटनगर महानगरपालिकासहित बेलरी, रंगेली, रतुवामाईं, सुन्दरहरैचा नगरपालिकामा कांग्रेसले अग्रता लिएको छ । यस्तै कटहरी, कानेपोखरी, केराबारी र जहरा गाउँपालिका कांग्रेस अगाडि छ ।
यसैगरी एमाले लेटाङ, उर्लाबारी र पथरी शनिश्चरे नगरपालिका र मिक्लाजुङ गाउँपालिका, बुढीगंगा र धनपालथान गाउँपालिकामा अगाडि छ । यस्तै ग्रामथान गाउँपालिकामा नेपाल लोकतान्त्रिक फोरम अगडि छ । ताजा अवस्थामा विराटनगर महानगरपालिकामा कांग्रेसले मेयरमा  १ हजार ९ सय १७ मत पाएको छ । एमालेले १ हजार ३ सय ३६ र संघीय फोरमले १ हजार ४ मत पाएको छ । यस्तै उपमेयरमा कांग्रेसले १ हजार ६ सय २५,  संघीय फोरमले ७ सय ७८ र एमालेले ७ सय ५४ मत पाएको छ । 
सुनसरी 
सुनसरीको धरान र इटहरी उपमहानगरमा कांग्रेसको अग्रता कायमै छ । इनरुवा नगरपालिका, रामधुनी नगरपालिका, बराह नगरपालिका, बर्जु गाँउपालिका र गढी गाउँपालिका, हरिनगरा गाउँपालिकामा पनि कांग्रेसले अग्रता लिएको छ । कोशी गाउँपालिकामा स्वतन्त्र, भोक्राहा गाउँपालिकामा एमाले, देवानगञ्ज गाउँपालिकामा र दुहवी नगरपालिका लोकतान्त्रिक फोरम अग्रस्थानमा छन् ।
 
ताप्लेजुङ
ताप्लेजुङ जिल्लाका ९ स्थानीय तह मध्ये ४ वटा स्थानीय तहको नतिजा आएको छ । जसमा नेकपा एमाले र नेपाली काग्रेसले २/२ मा बिजय हासिल गरेका छन् ।
ताप्लेजुङको मिक्वाखोलामा नेकपा एमालेका रामकुमार साँवाले अध्यक्षमा विजय हुनुभयो । उपाध्यक्ष भने नेपाली कांग्रेसकी रुद्रकुमारी सावाँ चुनिनु भयो । यस्तै आठराई त्रिवेणी गाउँपालिका अध्यक्ष पदमा विश्वनाथ सिटौला २ हजार २ सय २७ मत ल्याएर विजयी भएका छन । त्यस्तै उपाध्यक्षमा एमालेकी मञ्जु भट्टराईले २ हजार १ सय ८१ मत ल्याएर विजयी हुनु भएको छ । 
त्यस्तै मैवाखोला गाउँपालिकामा एमालेका राजनकुमार थक्लुङ अध्यक्षसहित उहाँको प्यानल नै निर्वाचित भएका छन् । ताप्लेजुङको मेरिङदेन गाउँपालिकाको अध्यक्षमा कांग्रेसले जितेको छ । ताप्लेजुङको आठराई त्रिवेणी गाउँपालिकामा २ हजार २ सय २७ मत ल्याएर अध्यक्षमा नेपाली कांग्रेसका विश्व सिटौला विजयी हुनुभएको छ । 
यस्तै तेह्रथुमको मेन्छ्यायम गाउँपालिकाको अध्यक्षमा एमाले विजयी भएको छ । उपाध्यक्षमा भने नेपाली कांग्रेसकी गीतादेवी तिम्सिना विजयी हुनुभएको छ । 
भोजपुर
भोजपुरको आमचोक गाउँपालिकामा माओवादी केन्द्र विजयी भएको छ । भोजपुरको अरुण गाउँपालिकामा कांग्रेस विजयी भएको छ । यस्तै भोजपुरको पौवादुम्मा गाउँपालिकाको अध्यक्षमा एमालेका किरण राई विजयी हुनु भएको छ । उपाध्यक्षमा भने माओवादीकी सम्झना राई विजयी हुनु भएको छ । यस्तै भोजपुरको ट्याम्केमेयुङ गाउँपालिका एमाले विजयी भएको छ । भोजपुर नगरपालिकाको मेयरमा नेपाली कांग्रेस विजयी भएको छ । उपमेयरमा भने एमाले विजयी भएको छ । 
ओखलढुंगा
ओखलढुंगाको चिसंखुगढी गाउँपालिकामा नेकपा माओवादी केन्द्रका निशान्त शर्मा विजयी हुनुभएको छ । नेकपा एमालेको गढका रुपमा परिचित यो गाउँपालिकामा शर्माले तीन मतले एमालेका उम्मेदवारलाई पछि पार्नु भएको हो । शर्माले १ हजार ९ सय ६ र एमालेका भीमबहादुर थापाले १ हजार ९ सय ३ मत ल्याउनुभयो । उपप्रमुखमा भने एमालेकी सुष्मा राई बिजयी हुनुभएको छ ।
ओखलढुंगाका आठ स्थानीय तहमध्ये चिसंखुगढी गाउँपालिकाको मात्र मत परिणाम सार्वजनिक भएको छ भने अरु तहमा मतगणना भइरहेको छ । 
पाँचथर
पाँचथरको कुम्मायक गाउँपालिकामा एमालेले विजयी भएको छ । एमालेका जयबहादुर चेम्जोङले तीन हजार दुई सय २६ मत ल्याएर विजयी हुनुभएको छ । उपाध्यक्षमा एमालेकै सीता आर्चायले तीन हजार दुई सय ५८ मत ल्याएर विजयी हुनुभएको हो । 
संखुवासभा
संखुवासभाको भोटखोला गाउँपालिकामा कांग्रेस विजयी भएको छ । कांग्रेसका उम्मदवार टेम्बा भोटेले १ हजार ३ सय ७७ मत ल्याएर विजयी हुनु भएको छ ।  एमालेका वाङदाबी भोटेले  १ हजार २ सय ३७ मत पाउनुभयो । यस्तै उपाध्याक्षमा कांग्रेसकै तान्जम भोटेले १ हजार ३ सय २१ मतसहित जित्नुभयो । उहाँका प्रतिस्पर्धी एमालेलेका थुन्दुक भोटेले १ हजार २ सय २८ मत पाउनुभयो । 
यस्तै संखुवासभाको मादी नगरपालिकामा एमाले विजयी भएको छ । एमलेका विदुर लिङछेप २ हजार ७ सय ४१ मत सहित मेयरमा चुनिनु भएको छ । उहाँँका प्रतिद्वन्द्वी कँंग्रेसका रामकुमार जिमीले २ हजार १ सय २२ मत पाउनुभयो । यस्तै उपमेयरमा पनि एमालेका लिला नेपाल विजयी हुनु भएको छ । उहाँले २ हजार ९ सय १४ मत ल्याउनुभयो । उहाँका प्रतिद्वन्द्वी कांग्रेसकी कल्पणा खत्रीले २ हजार १ सय १२ मत मात्र पाउनुभयो ।
सभापोखरी गाउँपालिका एमालेका रत्न सुब्बा अध्यक्षमा निर्वाचित हुनु भएको छ । २ हजार ६० मत सहित उहाँ विजयी हुनु भएको हो । उहाँको प्रतिस्पर्धा कांग्रेसका भिमसिंखा लिम्बुले २ हजार ३ मत पाउनुभयो । उपाध्यक्षमा एमालेकी सीता दाहालले २ हजार १ सय ५० मत ल्याएर कांग्रेसकी राधा गौतमलाई हराउनुभयो । गौतमले १ हजार ९ सय ३४ मत पाउनुभयो । हिजो संखुवासभाको चिचिला गाउँपालिका र सिलिचुङ गाउँपालिकाको नतिजा आएको थियो । संखुवासभाको १० तहमध्ये पाँच वटा तहको परिणाम आउन बाँकी छ । 
सोलुखुम्बु
सोलुखुम्बुको सोताङ गाउँपालिकामा एमाले विजयी भएको छ । एमालेका वीरबहादुर राई १ हजार ३ मतसहित विजयी हुनु भएको छ । उहाँका प्रतिस्पर्धी स्वतन्त्र उम्मेदवार दीपक खड्काले ८ सय ७१ मत ल्याउनुभयो । राईले १ सय ३० मत अन्तरले खड्कालाई पराजित गर्नु भएको हो । यस्तै उपाध्यक्षमा एमालेकी लक्ष्मी बस्नेत विजयी हुनु भएको छ । उहाँले १ हजार ६ सय ७३ मत ल्याउनुभयो ।  
यस्तै सोलुखुम्बुको दूधकोशी गाउँपालिकामा नेकपा एमाले विजयी भएको छ । बुद्धिकिरण राई र उपप्रमुखमा जुनिता मगर एमालेवाट विजयी हुनु भएको छ । गाउँपालिका प्रमुख पदका उम्मेदवार राईले २ हजार १ सय ९१ मत र उप्रमुख पदकी मगरले २ हजार २ सय ६२ मत ल्याएर विजयी हुनुभएको हो ।
राईका निकटतम प्रतिद्धन्दी काग्रेसका भोजराज कार्कीले १ हजार ५ सय ९९ र उपप्रमुखमा कांग्रेसकै उम्रिता राईको १ हजार ६ सय  मत आयो । यो गाउँपालिकामा ५ हजार ४ सय ४१४१ मत खसेकोमा ३ सय ४५ मत बद्धर भएको छ ।
झापा
झापाको  १५ वटा स्थानिय तहमध्ये कुनै पनि तहको अन्तिम परिणाम आएको छैन । दमक नगरपालिका र मेचीनगर नगरपालिकामा एमालेले अग्रता लिएको छ । अरु तहमा पनि गणना भइरहेको  छ ।
