एमालेको कार्यालयमा भेटिएको वस्तु बम नभएको दावी

नवलपरासी, कात्तिक ११ - नवलपरासीको क्षेत्र नं ५  को तिलकपुरमा रहेको एमाले चुनाव प्रचार समितिको गाउँ सम्पर्क कार्यालय नजिक भेटिएको शंकास्पद बस्तु ‘बम’ नभएको  प्रमुख जिल्ला अधिकारी केशबराज घिमिरेले बताउनु भएको छ ।
चुनाव बिरोधी गतिबिधि गर्नेहरुले त्रसाउनका लागि काँटी र केही मात्रामा बिष्फोटक पदार्थ बनाउन प्रयोगमा आउने बस्तु भएको  जिल्ला सुरक्षा समितिले जनाएको छ ।
नेपाली सेनाको बम डिस्पोजल टोलीले बिहान नौ बजे त्यस्तो शंकास्पद बस्तु हटाएको थियो । ब्यापक रुपमा ‘बम’ भन्ने हल्ला भएपनि त्यो बम नभएको प्रमुख जिल्ला अधिकारी घिमिरेले प्रष्ट पार्नुभयो ।
जिल्लामा शान्ति सुरक्षाको अबस्था मजवुद पार्न  तीन बटै सुरक्षा निकाय परिचालन गरिएको छ । पार्टीका सम्पर्क कार्यालयहरु र सुरक्षाको अबस्था संबेदनशील मानिएका ठाउँहरुमा  सुरक्षा निगरानी बढाईएको छ ।
