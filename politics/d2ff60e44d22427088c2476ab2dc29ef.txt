पार्टी फुटाउन खोज्नेप्रति सचेत रहन प्रचण्डको आग्रह

रोल्पा, चैत २१ – एकीकृत नेकपा माओवादीका अध्यक्ष पुष्पकमल दाहाल प्रचण्डले नेतृत्वमाथी आरोप लगाउने र पार्टी फुटाउन खोज्नेहरु प्रति सचेत रहन पार्टी कार्यकर्ताहरुसँग आग्रह गर्नु भएको छ । त्रिभुवन विश्वविद्यालयले रोल्पाको थवाङमा शुरु गरेको टर्पल अनुसन्धान परियोजनाको उदघाटन गर्दै प्रचण्डले केहि ब्यक्तिहरु पार्टी फुटाउन लागि परेको भन्दै सचेत रहन आग्रह गर्नुभयो ।

 

उहाँले शान्ति र सबिधान निर्माणको काम जटिल मोडमा पुगेको भन्दै अब केहि दिनमै यसमा ठोस प्रगती हुने बताउनुभयो । कार्यक्रममा माओबादी नेता कृष्णबहादुर महराले प्रचण्ड बिनाको माओबादी सम्भब नरहेको बताउनुभयो ।

थवाङमा शुरु भएको टर्पल अनुसन्धान परियोजनाले फलफुल खेतीको अनुसन्धान गर्ने छ ।
