​देउवाले भोली प्यानल नै घोषणा गर्ने, ज्वाईंसँग चुनाव लड्न ससुरा तयार

काठमाडौं, फागुन १८ - कांग्रेस नेता अर्जुन नरसिंह केसीले बरिष्ठ नेता शेरबहादुर देउवा प्यानलबाट भोली उम्मेद्वारी घोषणा हुने जानकारी दिनुभएको छ ।
रिपोर्टर्स क्लबमा भएको कार्यक्रममा केसीले आफू देउवा प्यानलको महामन्त्रीको उम्मेद्वार बन्ने तय भइसकेको दावी गर्दै बुधबार औपचारिक रुपमा प्यानलकै घोषणा हुने बताउनुभयो । 
उहाँले आफू अब जो सुकैसँग भएपनि महामन्त्रीमा चुनाव लड्ने बताउनुभयो । महामन्त्रीमा अर्को कुनै प्यानलबाट कांग्रेस नेता  र साइनोमा आफ्ना ज्वाईं रहेका गगन थापा उम्मेदवार भएपनि चुनावमा लड्ने निर्णय गरेको केसीले बताउनुभयो ।
पार्टीभित्रको विरासतको राजनीति, सिण्डिकेट, विधिहिनता र सानो झुण्डको हालिमुहाली तोड्न आफू देउवाको प्यानलमा आएको भन्दै नेता केसीले संस्थापन पक्षको नाममा सानो गिरोहले सिंगो पार्टी कब्जा गर्न खोजेको आरोप पनि लगाउनुभयो ।
