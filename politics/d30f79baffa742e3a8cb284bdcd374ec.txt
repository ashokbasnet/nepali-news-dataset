भारतले पठाएको प्रस्ताव सार्वजनिक गर्न माओवादीको माग

काठमाडौं, साउन ३ – एकीकृत नेकपा माओवादीले ऊर्जा र जलस्रोत सम्बन्धी भारतले पठाएको प्रस्ताव सार्वजनिक गर्न सरकारसँग माग गरेको छ ।
पार्टी कार्यालय पेरिसडाँडा कोटेश्वरमा भएको नियमित पत्रकार सम्मेलनमा पार्टीका प्रवक्ता दीनानाथ शर्माले राष्ट्रिय महत्वका विषयलाई सरकारले लुकाउनु नहुने भन्दै सार्वजनिक गर्न माग गर्नुभएको हो ।
भारतले पठाएका प्रस्ताव नेपालको ऊर्जा क्षेत्रलाई नियन्त्रण गर्ने खालको भएकोे र सरकारले प्रस्तावमा सहमती जुटाउन प्रतिनिधि पठाउने कुरा समेत सुनिएको भन्दै प्रतिपक्षी दलहरुलाई जानकारी गराउनुपर्नेमा जोड दिनुभयो ।
