ग्यास आपूर्ति सहज बनाउन पहल गर्छु : प्रचण्ड

काठमाडौं, फागुन २९ – सत्तारुढ दल एकीकृत नेकपा माओवादीका अध्यक्ष पुष्पकमल दाहाल प्रचण्डले ग्यासको आपूर्ति सहज बनाउनको लागि आफूले पहल गर्ने बताउनुभएको छ ।
ग्यास बिक्रेता महासंघका प्रतिनिधिमण्डलसँगको भेटमा उहाँले आपूर्ति मन्त्रीसँग छलफल गरी समस्या समाधानको पहल गर्ने आवश्सान दिनुभएको हो । महासंघका अध्यक्ष ज्ञानेश्वर अर्यालको नेतृत्वमा गएको प्रतिनिधि मण्डलले ग्यासको आपूर्ति सहज बनाउन माग गर्दै ज्ञापन पत्र बुझाएको हो ।
ज्ञापनपत्रमा बजारमा ग्यासमा भएको कालोबजारी रोक्न पहल गर्न, प्रधानमन्त्रीको चीन भ्रमणमा चीनबाट पनि ग्यास आपूर्तिका लागि वातावरण मिलाउनुपर्ने लगायतका बुँदा समावेश छन् ।
