सुरक्षाको प्रत्याभूति दिन एकीकृत माओवादीको माग

काठमाडौं, कात्तिक ९ – एकीकृत नेकपा माओवादीले चुनावी सुरक्षा व्यवस्था कमजोर भएको भन्दै तत्काल सुरक्षाको प्रत्याभूति दिन सरकारसँग माग गरेको छ ।
काठमाडौंमा पार्टी प्रवक्ता अग्नि सापकोटाले पत्रकार सम्मेलन गरेर सरकारले सुरक्षाको प्रतिबद्धता जनाएपनि त्यस अनुसार काम हुन नसकेको बताउनुभयो ।
अहिले सुरक्षा व्यवस्थापनमा धेरै कमजोरी देखिएकाले तत्काल सुरक्षा अवस्था सुधार्न उहाँले आग्रह गर्नुभयो । नेकपा—माओवादीका गतिविधि र काँग्रेस एमालेका व्यवहारले एकीकृत माओवादीप्रति नियोजित आक्रमण भैरहेको उहाँले आरोप लगाउनुभयो ।
नेकपा माओवादीका अराजनीतिक गतिविधिले उसलाई नै राष्ट्रिय रंगमंचबाट बिस्थापित गर्ने एकीकृत माओवादीको तर्क छ ।  नेकपा—माओवादीले  आफ्ना व्यवहार नसच्चाए प्रतिकार गर्ने प्रवक्ता सापकोटाले चेतावनी दिनुभयो ।
