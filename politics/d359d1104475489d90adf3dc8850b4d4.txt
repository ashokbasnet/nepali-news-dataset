सरकार गठन प्रक्रियाको विरोधमा ४ दलले प्रदर्शन गर्दै

काठमाडौ, फागुन ५ – प्रधानन्यायाधीशको नेतृत्वमा सरकार गठन हुन नहुने भन्दै नेकपा–माओवादी सहितका साना चार दलले शनिबार बिरोध प्रदर्शन गर्दैछन् ।

उनीहरुले काठमाडौको रत्नपार्कमा दिउँसो ४ बजे प्रदर्शन गर्न लागेका हुन् । मोहन बैद्य नेतृत्वको नेकपा–माओवादी, मातृका यादव नेतृत्वको नेकपा माओवादी, नेकपा एकीकृत र क्रान्तिकारी कम्युनिष्ट पार्टीले प्रधानन्यायाधीशको नेतृत्वमा सरकार गठन गर्नु राष्ट्रिय सार्वभौमसत्ता, अन्तरिम संविधान र दलीय प्रतिस्पर्धा विपरित हुने बताएका छन् ।

उनीहरुले राजनीतिक दल भित्रैबाट राष्ट्रिय संयुक्त सरकार गठनको प्रकृया अघि बढाउन पनि आग्रह गरेका छन् ।
