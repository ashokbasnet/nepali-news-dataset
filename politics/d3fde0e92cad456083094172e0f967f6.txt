नयाँ चुनावमा जाने निर्णयले काँग्रेसमा किचलो

काठमाडौं, कात्तिक १६ – संविधानसभा पुनर्स्थापनाको पक्षमा रहेका नेपाली काँग्रेसका पुर्व सभासदहरुले नयाँ चुनावमा जाने पार्टीको निर्णयप्रति असन्तुष्टि जनाएका छन् । बिहीबार विज्ञप्ति निकालेर पुनर्स्थापनाका पक्षधर काँग्रेसका पुर्व सभासदले कार्यकारिणी मार्फत संविधान संशोधन गर्न सकिने निर्णयले आफुहरुलाई आश्चर्यचकित बनाएको बताएका छन् ।

 

उनीहरुले दलहरुबीच सहमति गरि तत्काल संविधान जारी गर्न सकिने वातावरण बनाउन पनि सबै दलसँग माग गरेका छन् ।

काँग्रेसका पुर्व सभासद रामकृष्ण चित्रकारले भने आफु नया चुनावकै पक्षमा रहेको बताउनुभएको छ । पार्टीको निर्णयप्रति असन्तुष्ट भएका सभासदको समुहमा आफुलाई पनि राखिएकोप्रति ध्यानाकर्षण भएको भन्दै चित्रकारले विज्ञप्ति निकालेर अहिलेको समस्याको निकास चुनावनै भएको बताउनुभएको छ ।
