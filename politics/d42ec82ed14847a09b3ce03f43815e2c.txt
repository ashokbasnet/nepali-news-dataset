​पार्टी एकतालाई अन्तिम रुप दिन एमालेले बोलायो पोलिटब्यूरो र केन्द्रीय कमिटीको बैठक

काठमाडौं, चैत २१ – नेकपा एमालेले वैशाख ७ गते पार्टी केन्द्रीय कमिटीको बैठक बोलाएको छ । 
यस्तै वैशाख ६ गते पोलिटब्यूरो बैठक बस्ने छ । बुधबार बसेको स्थायी समिति बैठकले ६ गते पोलिटब्यूरो बैठक र ७ गते केन्द्रीय कमिटी बैठक बोलाउने निर्णय गरेको प्रचार विभाग प्रमुख योगेश भट्टराईले जानकारी दिनुभयो । 


आज बसेको नेकपा एमाले स्थायी समितिको बैठकले २०७५ बैशाख ६ गते पोलिटब्युरो र ७ गते पार्टी केन्द्रिय कमिटिको बैठक आयोजना गर्ने निर्णय गरेको छ । बैठकले कमरेड जेपी भेटवालको निधनमा शोक प्रस्ताब पारित् गरेको छ ।
— Yogesh bhattarai (@yogeshuml55) 4 April 2018


९ गते माओवादीसँग पार्टी एकताको घोषणा गर्ने तयारीमा रहेको एमालेले त्यसअघि केन्द्रीय कमिटी बैठक बोलाएको हो । वैठकमा अध्यक्ष केपी शर्मा ओलीले माओवादीसँग एकताका लागि संयोजन समितिको कार्यदलले मंगलबार बुझाएको प्रतिवेदनबारे जानकारी गराउनुभयो । 
बैठकमा प्रधानमन्त्री केपी शर्मा ओलीको आसन्न भारत भ्रमणका बारेमा पनि छलफल भएको हो । बुधबार बसेको स्थायी कमिटी बैठकले नेता जागृतप्रसाद भेटवालको निधनमा शोक प्रस्ताव पनि पारित गरेको छ ।
