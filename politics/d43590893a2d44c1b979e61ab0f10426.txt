समयमा संविधान निर्माणको माग गर्दै प्रदर्शनमा उत्रिएका कानुन व्यवसायी पक्राउ

काठमाडौं, फागुन १२ – तोकिएको समयमा शान्ति र संविधान निर्माणको माग गर्दै प्रदर्शनमा उत्रिएका कानुन व्यवसायीलाई प्रहरीले पक्रेको छ । ‘तलव भत्ता खाउ, संविधान नबनाउ, ‘बैठक बसाउ निष्कर्ष ननिकाल, निर्वाचन किन चाहियो, संविधानसभाको म्याद थप्न पाइयो' लगायतका नारा  लेखिएका प्ले कार्ड बोकेर जुलुश सहित निस्कदै गरेका कानुन व्यवसायीले प्रहरीले तितर वितर पारेर पक्रेको हो ।

 

प्रहरीले पक्राउ परेका कानुन व्यवसायीलाई एकत्रित हुँनै नदिइ बल प्रयोग गरी पक्रेको कानुन व्यवसायी रमेश हुमागाईँले जानकारी दिनुभयो । बार एसोसिएसनले पाँच सय कानुन व्यवसायीलाई गिरफ्तार गरेको जनाएको छ । बारले गिरफ्तार गर्ने क्रममा लाठीचार्ज लगायतका बल प्रयोग गरिएको भन्दै नागरिकको मौलिक एवं राजनैतिक अधिकार उलंघन भएको जनाएको छ । 

पक्राउ परेका कानुन व्यवसायी केहीलाई तिनकुने, बानेश्वर लगायतका ठाउँमा लगेर राखेको छ । केहीलाई भक्तपुर समेत पुर्याएको जानकारी आएको हुँमागाईले जानकारी दिनुभयो । 

 

कानुन व्यवसायीले आफूहरुको शान्ति पूर्ण प्रदर्शनमा हस्तक्षेप गर्ने सरकार विरुद्ध नारावाजी गरेका छन् । पक्राउ परेका सबैलाई रिहा गरेर शान्ति पूर्ण प्रदर्शन गर्न पाउने कानुनी अधिकारको सम्मान गर्न कानुन व्यवसायीले सरकारसँग माग गरेका छन् ।
