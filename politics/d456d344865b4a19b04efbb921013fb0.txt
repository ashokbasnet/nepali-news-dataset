संविधान बनाउ भन्दै सभासदलाई एसएमएस

काठमाडौं, चैत २४ - गते संविधान निर्माणमा दवाव दिन भन्दै सभासद्लाई एसएमएस पठाइएको छ । सचेत नागरिकको हैसियतले देशका विभिन्न ठाउँबाट सभासदलाई एसएमएस पठाइएको हो ।
संविधानसभाले पुर्णता नपाएको र संविधान सभाका पाँच वटा समितिका सभापति समेत चयन हुन नसकेको बेला २०७१ साल माघ ८ गते भित्र संविधान जारी गर्ने प्रतिवद्धता कसरी पुरा होला र  ? भन्ने एसएमएसमार्फत सभासदलाई खवरदारी गरिएको हो ।
रुपन्देही, पाल्पा, कपिलवस्तु, कैलाली, वर्दिया, मकवानपुर, कास्की, बाग्लुङ्ग, पर्सा, अछाम, वाँके, झापा, मोरङ्ग, सप्तरी, डडेलधुरा  लगायतका जिल्लामा कृयासिल नागरिक अगुवाहरुले संविधानसभातर्फ प्रत्यक्ष निर्वाचित सभासद र दलका मुख्य मुख्य नेताहरुलाई एसएमएस पठाएका हुन ।
केहि सभासदले एसएमएस प्राप्त गर्ना साथ प्रतिकृया दिदै संविधानसभाले कार्य योजना अनुसार काम अघि वढाएकाले आशावादी हुन अनुरोध गरेका थिए । कपिलवस्तुका सभासद वृजेशकुमार गुप्ता र नवलपरासीका सभासद् विक्रम खनालले अहिलेको संविधान सभाले संविधान जारी गर्नेमा आशावादी हुन आग्रह गरेको चाँदनी नेपाल रुपन्देहीका अध्यक्ष भवानीप्रसाद पाण्डेले जानकारी दिनुभयो ।
