सडक निर्माणमा अनियमितता भएको भन्दै दलहरुको उजुरी

भोजपुर, साउन २६ - भोजपुरका राजनीतिक दलले जिल्लामा सडक निर्माणका क्रममा भ्रष्टाचार भएको दावी सहित हिले भोजपुर सडक आयोजना र सडक डिभिजन कार्यालय धनकुटा विरुद्ध अख्तियारमा उजुरी गरेका छन् ।
भोजपुरका ७ राजनीतिक दलले झण्डै २ करोड रुपैया खर्च भएको श्यामशिला भोजपुर सडकको ग्राभेल तथा, हसनपुर मैनामैनी, चखेवा रानीटार, भोजपुर–घोरेटार–मुगा सडक निर्माणमा भ्रष्टाचार भएको दावी सहित अख्तियार दुरुपयोग अनुसन्धान आयोग क्षेत्रीय कार्यालय धनकुटामा उजुरी गरेका हुन् ।
हिले भोजपुर सडक आयोजना र सडक डिभिजन कार्यालय धनकुटाका प्रमुख, इन्जिनियर लगायतले काम नगरि ठेकेदारसंग मिलेर पैसा खाएको दाबीसहित उजुरी गरिएको नेकपा एमाले भोजपुरका सचिव शरणकुमार राईले जानकारी दिनुभयो ।
