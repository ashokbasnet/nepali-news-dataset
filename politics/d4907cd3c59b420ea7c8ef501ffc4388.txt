पाल्पाको रैनादेवी छहरा गाउँपालिकामा कांग्रेस विजयी

पाल्पा, असार  पाल्पाको रैनादेवीछहरा गाउँपालिकामा नेपाली कांग्रेस विजयी भएको छ । कांग्रेसबाट अध्यक्षका उम्मेदवार रामबहादुर कार्की विजयी हुनुभएको हो । उपाध्यक्षमा कांग्रेसकै चित्र कुमारी थापा (चेतना) विजयी हुनुभएको छ । कार्कीले ५,१४६ मत प्राप्त गर्नुभएको छ भने उपाध्यक्ष ५,३२० मत प्राप्त गर्नुभएको छ ।
अध्यक्षका प्रतिस्पर्धी नेकपा एमालेका रामबहादुर राउतले ४,९४३ मत प्राप्त गर्नुभयो । उपाध्यक्षका प्रतिस्पर्धी एमालेकी गोमा बगालेले ४,७७२ मत प्राप्त गर्नुभएको छ ।
