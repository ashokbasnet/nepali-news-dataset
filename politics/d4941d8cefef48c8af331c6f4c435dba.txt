समानुपातिक तर्फका उम्मेदवारको बन्द सूचि संसोधन गर्ने आज अन्तिम दिन

काठमाडौं, कात्तिक ५ – मंसिर ४ गते हुने संविधानसभा चुनावका लागि समानुपातिक तर्फका उम्मेदवारहरुको बन्दसूचि संसोधन गर्ने आज अन्तिम दिन हो ।
गएको असोज १८ गते निर्वाचन आयोगमा पेश गरेको बन्दसूचिमा दलहरुले संसोधन गर्न चाहेमा आज विहान १० बजेदेखि बेलुकी ५ बजेसम्मको समय निर्धारण गरिएको छ ।
भोलि समानुपातिक तर्फका उम्मेदवारको अन्तिम नामावली सार्वजनिक गर्ने निर्वाचन आयोगको कार्यतालिका छ ।
