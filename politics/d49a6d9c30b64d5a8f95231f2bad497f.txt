​प्रधानमन्त्री प्रचण्डसँग इयुका राजदूतको भेट

काठमाडौं, मंसिर २१ – प्रधानमन्त्री पुष्पकमल दाहाल र युरोपेली युनियनका राजदूत रिन्चे टीरिन्कबिच भेटवार्ता भएको छ । बिहान प्रधानमन्त्री निवास बालुवाटारमा भएको भेटमा प्रधानमन्त्री र टीरिन्कबिच नेपालको संविधान कार्यान्वयन र शान्ति प्रक्रिया लगायतका विषयमा छलफल भएको प्रधानमन्त्रीको निजी सचिवालयले जनाएको छ । 
भेटमा प्रधानमन्त्रीले नेपालको शान्ति प्रक्रियाको सफलताका लागि युरोपेली युनियनले खेलेको भूमिका लागि धन्यवाद दिँदै भूकम्पपछिको पुनर्निर्माण एवं विकासका क्षेत्रमा गरेको सहयोगको प्रशंसा गर्नुभयो । 
भेटमा राजदूत टीरिन्काले नेपालको शान्ति प्रक्रिया विश्वमै मौलिक भएको भन्दै यसबाट विश्व समुदायले सकारात्मक शिक्षा लिनसक्ने बताउनुभयो । नेपालको संविधान कार्यान्वयन सफलतापूर्वक अगाडि बढ्नेमा युरोपेली युनियन विश्वस्त रहेको उहाँले बताउनुभयो ।
