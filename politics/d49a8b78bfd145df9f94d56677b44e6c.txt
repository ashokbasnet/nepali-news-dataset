महानगर र उपमहानगरः कहाँ को अघि ?

काठमाडौं, असार २० – दोस्रो चरणमा चुनाव भएका सात उपमहानगरपालिका मध्ये एउटाको मत परिणाम सार्वजनिक भएको छ । बाँकेको नेपालगन्ज उपमहानगरपालिकाको मेयरमा राप्रपाका महामन्त्री डा. धवल शम्शेर राणा विजयी हुनुभएको छ ।  
राणा १२ हजार ५१५ मत प्राप्त गरी मेयरमा विजयी हुनुभएको हो । यसैगरी उपमेयरमा नेपाली कांग्रेसका उमा थापा मगर १० हजार ७३१ मत प्राप्त गरी बिजयी हुनुभएको छ । 
यस्तै सुनसरीको दुई उपमहानगरपालिका इटहरी र धरानमा एमालेको अग्रता कायमै छ । इटहरीमा ताजा अवस्थामा एमालेका मेयर उम्मेदवार द्वारिकलाल चौधरीले ११ हजार २ सय १३ मतसहित अग्रता लिइरहनु भएको छ ।
उपमयेरमा पनि एमालेकी लक्ष्मी गौतम १० हजार ५ सय ९ मत सहित अग्रस्थानमा हुनुहुन्छ । नेपाली कांग्रेसका मेयरका उम्मेदवार रोहित प्रसाईंको १० हजार ५ सय ७८ मत आएको छ । यस्तै उपमेयरमा कांग्रेसकी उम्मेदवार बिमला शिवाकोटीको ९ हजार ९ सय ७६ मत आएको छ । 
धरान उपमहानगरपालिकामा पनि एमालेको तारा सुब्बा ७ हजार ३ सय ६६ मत सहित अघि हुनुहुन्छ । उपमेयरमा एमालेकी मन्जु भण्डारी ७ हजार ५ सय ५६ मत सहित अ्रगस्थानमा हुनुहुन्छ । यस्तै कांग्रेसका मेयर उम्मेदवार तिलक राई ७ हजार १ सय ४२ र उपमेयरका उम्मेदवार श्यामा रोग्मीले ६ हजार २२ मत पाउनुभयो ।  
दाङको तुल्सीपुर उपमहानगरालिकामा एमालेको अग्रता कायमै छ । मेयरमा एमालेका घनश्याम पाण्डेले १२ हजार ३५ मत ल्याएर अग्रता लिनु भएको हो । यस्तै उपमेयमार पनि एमालेकै माया आचार्यले १० हजार ५ सय १६ मत ल्याउनु भएकोछ छ । मेयरमा नेपाली कांग्रेसका गेहेन्द्र गिरीले ९ हजार ४ सय ८ मत ल्याउनु भएको छ ।
उपमेयरमा कांग्रेसकै देवका नेपालीले १० हजार ४ सय ८६ मत ल्याउनु भएको छ । दाङको लमही नगरपालिकामा भने नेपाली कांग्रेसको अग्रता छ । 
यस्तै रुपन्द्रेहीको बुटवल उपमहानगरपालिकामा एमालेको अग्रता छ । एमालेका मेयर उम्म्ेदवार शिवराज सुवेदी १७ हजार १ सय ७७  मत छ भने कांग्रेसका उम्मेवार खेलराज पाण्डेको १४ हजार ५ सय ८२ । उपमेयरमा एमालेकी गोमा आचार्य १८ हजार ८ सय ३ मत सहित खघि हुनुहुन्छ । कांग्रेस माओवादी गठबन्धनका माओवादी उम्मेददवार जगत पोखरेलले १० हजार २ सय ४४ मत ल्याउनु भएको छ ।
यस्तै कैलालीको धनगढी उपमहानगरपालिकामा नेपाली कांग्रेसको अग्रता कायमै छ । मेयरमा कांग्रेसका उम्मेदवार नृप बहादुर वडले ४ हजार २११, स्वतन्त्र उम्मेद्वार गोपाल हमालले  ३ हजार ९९०, एमालेका दुर्गा जोशीले ३ हजार ३०९ र माओवादी केन्द्रका रामसमज रानाले २ हजार १८ मत ल्याउनु भएको छ ।
यस्तै उपमेयरमा कांग्रेसकी शुशिला मिश्र भट्टले ४ हजार ९७३, एमालेकी रुक्मणी देवकोटाले ४ हजार २१६, माओवादी केन्द्रकी   शान्ति अधिकारी क्षेत्रीले २ हजार ७३० मत ल्याउनु भएको छ ।
यसैबिच एक मात्र महानगरपालि विराटनगरमा पनि कांग्रेसको अग्रता कायमै छ ।
