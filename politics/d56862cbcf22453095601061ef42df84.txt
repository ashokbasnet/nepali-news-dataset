विद्यार्थीलाई बिना ब्याज ऋण दिने व्यवस्था मिलाउन अनेरास्ववियुको माग

काठमाडौं, वैशाख ३० – नेकपा एमाले निकटको विद्यार्थी संगठन अनेरास्ववियुले विद्यार्थीलाई प्रमाणपत्र धितोमा राखेर बिना ब्याज ऋण दिने व्यवस्था मिलाउन सरकारसँग माग गरेको छ ।
काठमाडौंमा पत्रकार सम्मेलन गरेर अनेरास्ववियुले प्लस टु पास गरेका विद्यार्थीलाई ५ लाख, स्नातक गरेका विद्यार्थीलाई ७ लाख र स्नातकोत्तर गरेका विद्यार्थीलाई १० लाख रुपैयाँ शैक्षिक कर्जा उपलब्ध गराउन सरकारसँग माग गरेको हो ।
विद्यार्थीको उच्च शिक्षा हासिल गर्ने लक्ष्यलाई सहज पार्न बिना ब्याज ऋण उपलब्ध गराउन माग गरिएको अनेरास्ववियुका प्रवक्ता आरसी लामिछानेले जानकारी दिनुभयो ।
