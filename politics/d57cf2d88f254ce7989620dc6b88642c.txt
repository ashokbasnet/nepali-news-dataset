नेकपा–माओवादीका ६ कार्यकर्ता पक्राउ

खोटाङ, कात्तिक २८ – खोटाङमा नेकपा–माओवादीका किराँत राज्य समिति सदस्य सहित ६ जना कार्यकर्तालाई प्रहरीले गिरफ्तार गरेको छ ।
प्रहरीले किराँत राज्य समितिका सदस्य तथा जिल्ला सह–सेक्रेटरी देवी रिजाल, जिल्ला सचिवालय सदस्य तथा इलाका नम्बर–६ का इन्चार्ज सूर्यधन तामाङ, जिल्ला कमिटि सदस्य तथा खाल्ले गाउँ कमिटिका इन्चार्ज प्रवचन राई, जिल्ला सदस्य तथा लफ्याङ गाउँ कमिटिका सेक्रेटरी प्रेम कटवाल, जिल्ला सचिवालय सदस्य टीकाराम राई र युवा संगठनका जिल्ला अध्यक्ष राजेन्द्र राईलाई पक्राउ गरेको हो ।
