धरानमा एमालेले अग्रता लियो, इटहरीमा कांग्रेसको अग्रता कायमै

सुनसरी, असार १७ – सुनसरीको धरान उपमहानगरपालिकामा एमालले अग्रता लिएको छ । सुरुदेखि नै अग्रता लिएको कांग्रेसलाई तेश्रोदिन पछि पार्दै एमालेले मेयर र उपमेयर दुबैमा  एमालेले अग्रता लिएको हो ।
पछिल्लो मत परिणाम अनुसार एमालेका मेयर उम्मेदवार तारा सुब्बाले २ हजार ६ सय १८ मत प्राप्त गर्नुभएको छ, भने उपमेयरमा एमालेकी मञ्जु भण्डारीले २ हजार ६ सय १२ मत प्राप्त गर्नुभएको छ । मेयरमा कांग्रेसका तिलक राईले २ हजार ५ सय २१ मत र उपमेयरमा कांग्रेसकै श्याम रेग्मी २ हजार ४ सय ८७ मतसहित पछ्याइरहनु भएको छ ।
इटहरी उपमहानगर पालिकामा भने कांग्रेसको अग्रता कायम छ । पछिल्लो मत परिणाम अनुसार मेयरमा कांग्रेसका रोहित प्रसाईको ४ हजार ३५ र उपमेयरमा बिमला शिवाकोटीले ४ हजार ३० मत प्राप्त गर्नुभएको छ । 
मेयरमा एमालेका  द्धवारीकलाल चौधरीले  ३ हजार ८ सय ६३ र उपमेयरमा लक्ष्मी गौतमले ३ हजार ७ सय ६९ मतसहित पछ्याइरहनु भएको छ । सुनसरीकै इनरुवा नगरपालिकामा पनि नेपाली कांग्रेसका राजन मेहताले अग्रता कायम राख्नु भएको छ । 
पछिल्लो मत परिणाम अनुसार उहाँको ४ हजार १ सय ६३ मत र उपमेयरमा जमुना देवी गौतमले ३ हजार ९ सय ३३ मत पाउनु भएको छ । मेयरमा नेकपा एमालेका पोष्टकुमार नेपालले २ हजार ८ सय ४१ मत र उपमेयरमा कविता यादवले  २ हजार ६ सय २४ मतसहित पछ्याई रहनु भएको छ । 
बराह नगरपालिकामा पनि कांगेसको अग्रता कायम छ । मेयरमा नेपाली कांग्रेसका बावुराम बिष्ट २ हजार ५ सय ५१ मतसहित अगाडि हुनुहुन्छ भने उपमेयरमा पनि कांग्रेसकी पूजा धामी २ हजार ६ सय २७ मत सहित अगाडि हुनुहुन्छ । मेयरमा एमालेका निलम खनालको २ हजार ५ सय ३५ र उपमेयरमा कमला मगरले २ हजार ४ सय ९५ मतसहित पछ्याइरहनु भएको छ ।
