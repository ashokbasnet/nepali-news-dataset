कार्यदल सदस्यलाई कांग्रेसको यस्तो निर्देशन

काठमाडौं, फागुन ६ – नेपाली कांग्रेसले तोकिएकै मितिमा संविधानसभा चुनाव सुनिश्चित हुने गरी प्रतिवेदन तयार पार्न मुख्य दलको कार्यदलमा रहेका आफ्ना सदस्यलाई निर्देशन दिएको छ । सभापति सुशील कोइरालाको निवास महाराजगञ्जमा बसेको कांग्रेस पदाधिकारी बैठकले संविधानसभाको चुनाव सुनिश्चित भएमात्रै अघि बढ्न सकिने भएकाले त्यसमा बढी ध्यान दिन कांग्रेसबाट कार्यदलमा प्रतिनिधित्व गर्ने सदस्यलाई निर्देशन दिएको हो । 

 

कांग्रेसले प्रधानन्यायाधीशको नेतृत्वमा चुनावी सरकार गठन हुँदा सरकार र न्यायालयबीच टक्राव उत्पन्न हुनसक्ने सम्भावनालाई पनि ख्याल गर्न भनेको छ ।

 

चुनावी सरकार गठन हुँदा त्यसले न्यायालयमा पार्ने प्रभावका बारेमा चनाखो भै प्रतिवेदन तयार पार्न निर्देशन दिएको कांग्रेस प्रवक्ता दिलेन्द्र प्रसाद बडुले जानकारी दिनुभयो ।
