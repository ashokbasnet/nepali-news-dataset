चुनाव सम्बन्धी अध्यादेश अघि बढाउने सहमति

काठमाडौं, बैशाख ३० मुख्य ४ राजनीतिक दलले चुनावको विरोधमा रहेका दललाई छलफलका लागि फेरि बोलाउने र सहमति नभए चुनाव सम्बन्धी अध्यादेश अघि बढाउने सहमति गरेका छन् ।
नयाँ बानेश्वरमा बसेको उच्चस्तरीय राजनीतिक समितिको बैठकले २/३ दिनभित्रै विरोधमा रहेका दललाई बार्ताका लागि बोलाउने निर्णय गरेको कांग्रेस नेता डाक्टर रामशरण महतले जानकारी दिनुभयो ।
यसअघिको बार्ता अस्विकार गरेका नेकपा माओवादी लगायतका दलले फेरि वार्ता वहिष्कार गरे वा वार्तामा सहमति नभए चुनावसम्बन्धि अध्यादेश राष्ट्रपति समक्ष पठाउने सहमति भएको महतले बताउनुभयो ।
समितिले तत्काल क्षेत्र निर्धारण आयोगको काम अघि बढाउन सरकारलाइ सुझाव दिएको छ ।
सोमवारको बैठकमा नेपाली कांग्रेस र एमालेले यसअघिको सरकारले गरेका नियुक्ति खारेज गर्नुपर्ने माग गरेपछि यसबारे आगामी जेठ २ गतेको बैकठमा थप छलफल गर्ने सहमति भएको छ ।
