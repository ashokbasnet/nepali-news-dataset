उपत्यकाका केही ठाउँमा वर्षा

काठमाडौं, जेठ १५ – काठमाडौं उपत्यकाका केही ठाउँमा अहिले पानी परिरहेको छ । जल तथा मौसम पूर्वानुमान महाशाखाका अनुसार अहिले केहिबेरमा पानी पर्न रोकिएपनि फेरि पानी पर्नेछ ।
मौसमविद शान्ति कँडेलले केही बेरपछि देशको पूर्वी र मध्य पहाडी क्षेत्रमा पनि बदली हुने जानकारी दिनुभयो । उहाँका अनुसार आज दिनभरी नै बादल लागे पनि केहीबेर पानी पर्दै रोकिनेछ ।स्थानीय वायुलाई बंगालको खाडीबाट  आएको जलवाष्पयुक्त हावाले साथ दिएपछि मौसम बदलीएको उहाँले बताउनुभयो । मौसमविद कँडेलका अनुसार भोली पनि मौसम बदली हुनेछ ।
