६५ वर्षको प्रयासमा आयो संविधान

काठमाडौं, असोज ३ – नेपालमा संविधानसभाबाट संविधान बनाउने कुरा ६५ वर्ष अघिदेखिको चर्चा हुँदै आएको हो । विक्रम सम्वत २००७ मा प्रजातन्त्र स्थापना भएसँगै संविधानसभाबाट नागरिकले आफ्नो संविधान आफै बनाउने सपना देखिएको थियो । तर यो सपना पुरा हुन ६५ वर्ष लाग्यो ।
६५ वर्षको यो यात्रा कस्तो रह्यो त ?

नेपाली कांग्रेसको पहिलो घोषणा पत्रः (वि.सं.२००६)  क्रान्ति पश्चात जनताका प्रतिनिधिहरूद्वारा निर्मित विधान अनुसार । शासनको सम्पूर्ण वाग्डोर जनताद्वारा निर्वाचित प्रतिनिधिहरूको हातमा रहने छ । जनताप्रति उत्तरदायी शासन नै उत्तरदायी शासन हो।
वर्तमान शासनको अन्त्य भइसकेपछि नेपाली कांग्रेसले बालिक मताधिकारका आधारमा चुनिएका जनप्रतिनिधिहरूको एउटा परिषद् वा सभा बोलाउने छ। यसै परिषद् वा सभालाई नेपाल जनराज्यको संविधान वा राज्य सञ्चालन सम्बन्धी नियम कानून बनाउने सम्पूर्णजिम्मेवारी सुम्पने छ।
२०१७ साल पुसमा तत्कालिन राजा महेन्द्रले नेपाली कांग्रेसको सरकारलाई बर्खास्त गरेर पंचायती व्यवस्थाको सुत्रपात गरे ।
२०१९ मा संविधान : निर्दलीय पञ्चायती व्यवस्थाको आधार समेत मानिएको यो संविधान २०१९मा राजा महेन्द्रले जारी गरेका थिए। पञ्चायतकाल भरी चलेको यो संविधानमा ३ पटक सम्म संशोधन गरिए। तत्कालिन अर्थ, आर्थिक कार्य विषेश मन्त्री ऋषिकेश शाह अध्यक्ष तथा कुलशेखर राना सदस्य सचिव तथा एक मात्र महिला सदस्य श्रीमती अंगुरबाबा जोशी रहेको संविधान मस्यौदा आयोगको गठन २०१९/०१/२६ गते भएको हो । त्यो आयोगलाई २०१९/०२/१९ गते सम्म २३ दिनको समयमा संविधान मस्यौदा राजा समक्ष पेश गर्न तोकिएको थियो । पहिलो सक्रिय राजतन्त्रात्मक संविधान २०१९/०९/०१ गते राजा महेन्द्रबाट घोषित भएको हो । २० भाग ९७ धारा र ६ अनुसूची रहेको विधानमा १ सदनात्मक व्यवस्था थियो । व्यवस्थापिकाको नाम राष्ट्रिय पञ्चायत थियो । सार्वभौम सत्ता तथा अवशिष्ट अधिकार धारा ९० को आधारमा राजामा थियो ।
विक्रम संवत २०३६ जेठ १० बाट ूबहुदलीय व्यवस्था वा सुधारिएको पंचायतू विषयमा जनमत लिने घोषणा भयो। त्यस अनुरूप २०३६ चैत्र २० गते राष्ट्रिय चुनाव आयोगले वि. स. २०३७ वैशाख २० गते जनमत संग्रह गरिने घोषणा भयो। जनमत संग्रहको परिणाम २०३७ साल जेठ १ गते भएको थियो।

जम्मा मतदाता : ७१,९२,४५१
मतदान :( ४८,१३,४८६) ६६.९२ प्रतिशत)
सदर मत : ( ४४,४१,४१७) ९२.२७ प्रतिशत)
बदर मत ( ३,७२,०६९) ७.७३ प्रतिशत)
पंचायतको पक्षमा ( २४,३३,४५२) ५४.७९ प्रतिशत)
बहुदलको पक्षमा ( २०,०७,९६५) ४५.२१ प्रतिशत)
यस जनमत संग्रहमा नेपालमा १० हजार ६ र विदेशमा १९ वटा मतदान केंद्र राखिएका थिए। पंचायातले ५५ जिल्लामा र बहुदलले २० जिल्लामा विजय प्राप्त गरेको थियो।

२०४५ सालमा १९५०को व्यापार तथा पारवाहन सन्धि नविकरण नभएको भन्दै भारतले नेपालका २ वटा बाहेक सबै नाका बन्द गरिदियो। देशभर खाद्यान्न र पेट्रोलियम लगायत दैनिक उपभोग्य सामग्रीको व्यापक अभाव भयो। यसैबीच २०४६ माघ ५ देखि ७ गते सम्म नेपाली कांग्रेसले आफ्नो अधिवेशन सञ्चालन गर्यो। जसमा भारतीय पूर्व प्रधानमन्त्री चन्द्रशेखर पनि उपस्थित भै नेपालको प्रजातान्त्रिक आन्दोलनमा नैतिक समर्थन व्यक्त गरे। दलहरू प्रतिवन्धित रहेको अवस्थामा कांग्रेसले खुल्लेआम रूपमा अधिवेशन गर्दा पनि चन्द्रशेखरको उपस्थितिका कारण प्रहरीले धरपकड गर्न सकेन। त्यही अधिवेशनले फागुन ७ गते देखि शान्तिपूर्ण रूपमा जनआन्दोलन सुरू गर्ने निर्णय गर्योउ। जनआन्दोलन २०४६ नेपालमा बहुदलीय व्यवस्थाको लागि भएको शान्तिपूर्ण आन्दोलन थियो जसले नेपालमा निर्दलीय पञ्चायती व्यवस्थाको अन्त्य गरी संवैधानिक राजतन्त्रात्मक बहुदलीय व्यवस्थाको सुरुवात गर्यो।
नयाँ सरकारले संविधान निर्माण गर्नका लागि तत्कालिन प्रधान न्यायाधीश विश्वनाथ उपाध्यायको अध्यक्षतामा संविधान सुझाव आयोग गठन गर्यो जसले तयार गरेको नयाँ संविधान २०४७ कार्तिक २३ गते नेपाल अधिराज्यको संविधान २०४७को रूपमा जारी भयो। जुन संविधानमा मौलिक हक, बालिग मताधिकार, संसदीय प्रजातन्त्र र संवैधानिक राजतन्त्र, स्वतन्त्र न्यायपालिका आदिको ग्यारेन्टी गरिएको थियो। यसले नेपालमा दुई सदनात्मक संसद प्रतिनिधि सभा र राष्ट्रिय सभाको व्यवस्था गरेको थियो।
नयाँ संविधान अनुसार २०४८ वैशाख २९ गते संसदको निर्वाचन भयो। जसमा नेपाली कांग्रेस बहुमतका साथ सत्तामा पुग्यो भनें उल्लेख्य सिटसहित नेकपा एमाले प्रमुख प्रतिपक्ष बन्न पुग्यो।
माओवादी जनयुद्ध सरकार र संसदीय दलहरू तथा माओवादी विद्रोही बिचको संघर्ष हो । नेकपा माओवादी द्वारा १ फागुन २०५२ देखि थालिएको यो युद्ध नेपालको राजतन्त्रको अन्त्य र संघीय गणतन्त्रको स्थापनाको लागि लछ्यित थियो ।
नारायणहिटी हत्याकाण्ड  विसं २०५८ जेठ १९ गते राती नारायणहिटी दरवारभित्र भएको रक्तपातपूर्ण गोलीकाण्डमा राजा वीरेन्द्रको परिवारका सबैजनाको हत्या भयो। तत्कालिन युवराज दीपेन्द्रले गरेको भनिएको सो हत्याकाण्डमा राजा बीरेन्द्र, रानी ऐश्वर्य, युवराज दीपेन्द्र ९एक दिन पछि मृत्यु भएको भनिएको०, राजकुमारी श्रुती, राजकुमार निराजन लगायत राजपरिवारका धेरैजनाको मृत्यु भएको थियो।
२०६१ माघ १९ का दिन एउटा घोषणा मार्फत सम्पूर्ण राज्यसत्ता आफ्नो हातमा लिएर आफ्नै अध्यक्षतामा नयाँ मन्त्रीमण्डल गठन गरे। त्यसपछि देशभरका टेलिफोन तथा मोवाइलहरूका लाईन काटिए। रेडियो, टिभी, पत्रपत्रिका लगायतका सञ्चारमाध्यमहरूमा सेन्सरसिप लागू भयो। मौलिक हकमा समेत प्रतिबन्ध लाग्यो जनताले धेरै दुःख पाए।
२०६२ मंसिर ७ –सात दल र नेकपा माओवादीबीच १२ बुँझे समझदारी
२०६२ चैत २४ देखि : दोस्रो जनआन्दोलन सुरु
राजाले वैशाख ८ गते एक घोषणा गरी नागरिकको नासो नागरिकमा नै फिर्ता गरेको घोषणा गरे। तर आन्दोलन मत्थर भएन ।
२०६३ वैशाख ११ गतेको सम्बोधनमा राजाले ७ राजनीतिक दलको मार्गचित्र बमोजिम विघटित संसद पुनर्स्थापित गरेको घोषणा गरेपछि लोकतन्त्रको स्थापना भयो। विघटित प्रतिनिधिसभा पुनर्स्थापना

२०६३ वैशाख १३ :    माओवादीद्वारा तीन महिनाका लागि युद्धविराम घोषणा ।
२०६३ वैशाख २० :   सरकारबाट पनि युद्धविराम घोषणा, माओवादीलाई वार्तामा आउन औपचारिक आह्वान ।
२०६३ जेठ १२ :     सरकार र माओवादीबीच वार्तापछि २५ बुँदे युद्धविराम आचारसंहिता जारी ।
२०६३ असार २ :    माओवादी अध्यक्ष पुष्पकमल दाहाल बालुवाटारमा सार्वजनिक, सात दल र माओवादीबीच ८ बुँदे समझदारी ।
२०६३ साउन २४ :   सरकार र माओवादीबीच पाँच बुँदे सम्झौता, शान्ति प्रक्रियामा राष्ट्रसंघलाई सहभागी गराउने निर्णय ।
२०६३ भदौ १२ :    राष्ट्रसंघीय महासचिवका विशेष प्रतिनिधि इयान मार्टिनद्वारा काम सुरु ।
२०६३ कात्तिक २१ :    सात दल र माओवादीबीच हतियार व्यवस्थापन, अन्तरिम संविधान र अन्तरिम व्यवस्थापिकाबारे सहमति
२०६३ कात्तिक २२ :    सशस्त्र युद्धको समाप्ति र चालू युद्धविराम स्थायी अन्त्यको घोषणा ।
२०६३ मंसिर ५ :    विस्तृत शान्ति सम्झौता । विस्तृत शान्ति सम्झौताको बुँदा ४/४ मा माओवादी सेनाका लडाकुहरूको रेखदेख, समायोजन र पुनःस्थापना निम्ति अन्तरिम मन्त्रिपरिषद्ले विशेष कमिटी बनाएर काम गर्नेु उल्लेख ।
२०६३ मंसिर २२ :    हतियार र सेना व्यवस्थापनको अनुगमनसम्बन्धी सम्झौता ।
२०६३ माघ १ :     अन्तरिम संविधान जारी । अन्तरिम संविधानको धारा १४६ मा ुलडाकुहरूको संक्रमणकालीन व्यवस्थास् माओवादी सेनाका लडाकुहरूको रेखदेख, समायोजन र पुनःस्थापनाका निम्ति मन्त्रिपरिषद्ले विशेष समिति बनाउनेछ र त्यस्तो समितिको काम, कर्तव्य र अधिकार मन्त्रिपरिषद्ले निर्धारण गरेबमोजिम हुनेछ, उल्लेख ।
२०६३ माघ ९ :     राष्ट्रसंघीय सुरक्षापरिषद्को प्रस्ताव नम्बर १७४० का आधारमा राष्ट्रसंघीय मिसन अनमिनको स्थापना ।
२०६३  चैत १८ :     माओवादी सम्मिलित अन्तरिम सरकार गठन ।
२०६४ चैत २८ :    संविधानसभा निर्वाचन सम्पन्न ।
२०६५ जेठ १५ :     गणतन्त्र नेपालको घोषणा ।
२०६५ साउन ८ गते नेपालको प्रथम राष्ट्रपतिको रूपमा डा. रामवरण यादवको शपथ ग्रहण गरे । प्रधान न्यायाधीश केदारप्रसाद गिरीले उहाँलाई राष्ट्रपति भवन शितल निवासमा पद र गोपनीयताको शपथ गराएको । राष्ट्रपतिले पनि उपराष्ट्रपति परमानन्द झालाई शपथ गराएको
२०६५ साउन २१ :    माओवादी अध्यक्ष पुष्पकमल दाहाल प्रधानमन्त्री निर्वाचित ।
२०६५ :    प्रधानमन्त्रीको अध्यक्षतामा माओवादी, कांग्रेस र एमालेबाट दुईरदुई तथा मधेसवादी दलबाट एकरएक गरी ८ सदस्यीय विशेष समिति गठन । यसमा शान्तिमन्त्री पदेन सदस्य र मुख्यसचिव सदस्यसचिव रहने छन् ।
२०६६ माघ २८ :    माओवादीका अप्रमाणित ४ हजार ८ जना लडाकुको बहिर्गमन ।
२०६७ भदौ ३१ :    विशेष समितिबाट ुमाओवादी सेनाका लडाकुहरूको रेखदेख, नियन्त्रण, निर्देशन प्रक्रिया र आचारसंहिता निर्देशिका २०६७ पारित ।
२०६७ माघ १ :   अनमिनको बिदाइ । झण्डै ४ वर्षको अवधिमा अनमिनको समयावधि पटक(पटक गरी ७ पटक थपियो । यसक्रममा अनमिनले लडाकुको प्रमाणीकरण, अनुगमन र विवाद सहजीकरणको काम गर्यो । सुरुमा अनमिनले ३२ हजार २ सय ५० लडाकु र ३ हजार ४ सय ७५ हतियार दर्ता गरेको थियो । प्रमाणीकरणका क्रममा अनावश्यक प्रश्न सोधेर लडाकुको संख्या घटाउन लागेको भन्दै माओवादीले विरोध गरेपछि केही समय प्रक्रिया अवरुद्ध भयो ।
अन्ततः १९ हजार ६ सय २ जनालाई वास्तविक लडाकु घोषणा गरियो । माओवादी दबाबमा ठूलो संख्या निकालेको भन्दै कांग्रेस, एमालेलगायतका दलको विरोध रह्यो । माओवादी अध्यक्ष दाहालले शक्तिखोरमा दिएको प्रशिक्षणमा आफ्ना वास्तविक लडाकु ६ र ७ हजारमात्रै भएको अभिव्यक्ति दिएको भिडियो टेप सार्वजनिक भएपछि त अनमिनको हदैसम्मको आलोचना भयो । प्रमाणित १९ हजार ६ सय २ मध्ये ३ हजार ८ सय ४६ महिला छन् ।
कुल दर्तामध्ये ८ हजार ६ सय ४० जना दोस्रो चरणको प्रमाणीकरणमा उपस्थित नै भएनन् र स्वतः अयोग्य ठहरिए । दोस्रो चरणको प्रमाणीकरणमा ४ हजार ८ जना अयोग्य घोषति गरिए । यीमध्ये २ हजार ९ सय ७३ जना १८ वर्षमुनिका थिए । अनमिन जानुअघिसम्मको तथ्यांकअनुसार मातृका यादव समूहमा गएका र भागेकालाई घटाउँदा शिविरमा १९ हजार ५ सय ७५ लडाकुमात्र बाँकी छन् ।
२०६७ माघ १ :    अनमिन फर्केसँगै विशेष समिति मातहतको सचिवालयबाट शिविरको अनुगमन सुरु । सात मुख्य शिविर, त्यहाँ रहेको हतियारका सात कन्टेनर र छाउनी ब्यारेकमा रहेको हतियारको एक कन्टेनर अनुगमनका लागि प्रत्येकमा नेपाली सेना, प्रहरी, सशस्त्र प्रहरी र लडाकुका दुईरदुई गरी ८ सदस्यीय अनुगमन संयन्त्र र व्यवस्थापकीय कार्यमा सघाउन प्रत्येक शिविरमा विभिन्न तहका सात कर्मचारी परिचालित । त्यसैगरी २१ सहायक शिविरमा नेपाली सेना र माओवादीका दुईरदुई तथा प्रहरी र सशस्त्र प्रहरीका एकरएक गरी ६ सदस्यीय अनुगनम संयन्त्र र पाँच कर्मचारी खटिएका छन् ।
२०६७ माघ ८ :     माओवादी लडाकुका शिविर र हतियारका कन्टेनर विशेष समिति मातहत ल्याउने घोषणा । यसका साथै शिविर इलाकामा रहेका अनुगमन संयन्त्रको रिर्पोटिङ लिन र आवश्यक निर्देशन दिन विशेष समिति र सचिवालयको कार्यालय रहेको नयाँबानेश्वरस्थित भवनमै एक सिचुएसन सेन्टर निर्माण ।
सिचुएसन सेन्टरका लागि नेपाली सेना, प्रहरी, सशस्त्र प्रहरी र लडाकुका चाररचार गरी १६ जनशक्ति नियुक्त छन्, यिनलाई चारवटा टोलीमा बाँडिएको छ । सिचुएसन सेन्टर २४ घन्टा सञ्चालन रहन्छ । एक पटकमा सेना, प्रहरी, सशस्त्र प्रहरी र लडाकुका एकरएक गरी चार सदस्यीय एक टोली कार्यरत रहन्छ, जसको कार्यअवधि आठ घन्टा तोकिएको छ ।
०६८ जेठ १४ : संविधानसभाको म्याद तीन महिना थप
भदौ ११ : बाबुराम भट्टराई प्रधानमन्त्रीमा निर्वाचित
२०६९ जेठ १४ : संविधान नबनाईकन पहिलो संविधानसभाको विघटन
०६९ साल फागुन ३१ गते दलहरुबीच सहमति भई पुनः संविधानसभाको निर्वाचनको वातावरण तयार – संविधानको बाधा अड्काउ फुकाउ आदेशअन्तर्गत एघारबुँदे राजनीतिक सहमति र २५ बुँदे बाधा अड्काउ फुकाउ जारी गरी प्रधानान्यायाधीश खिलराज रेग्मीको नेतृत्वमा अन्तरिम मन्त्रिपरिषद् गठन गरियो । रेग्मी सरकारले २०७० साल मङ्सिर ४ गते संविधानसभाको दोस्रो निर्वाचन सम्पन्न गर्‍यो ।
दोस्रो संविधानसभाको निर्वाचनपछि कांग्रेस सबैभन्दा ठूलो दलको रुपमा निर्वाचित भयो भने एमाले दोस्रो शक्ति र एमाओवादी पहिलो दलबाट तेस्रो दलमा खुम्चन पुग्यो । संविधानसभाको निर्वाचनको मतगणना सकिँदा नसकिँदै एमाओवादीले निर्वाचनमा धाँधली भएको भन्दै संविधानसभामा भाग नलिने बतायो । दलहरुबीच पुनः वार्ता र संवादका माध्यमबाट २०७० साल पुस ४ गते चारबुँदे सहमति भयो । सो सहमतिपछि माघ ८ गते संविधानसभाको पहिलो बैठक बस्यो ।

दलहरुले एक वर्षभित्र संविधान दिने वाचासहित २०७१ साल माघ ८ गते संविधान जारी गर्ने सहमति गरे । संविधानसभाले कार्यतालिका बनायो । अघिल्लो संविधानसभाले गरेका कामको स्वामित्व लिने उद्देश्यसहित पाँच समिति बनाई संविधान लेखनको कामलाई अगाडि बढाइयो ।
विवादित विषयमा सहमति जुटाउनका लागि संवैधानिक राजनीतिक संवाद तथा सहमति समितिले सहमति जुटाउने अधिकतम प्रयास गरे पनि सफल हुन सकेन । कांग्रेस, एमालेलगायत सात राजनीतिक दलले सहमति हुन नसकेको भन्दै बहुमतीय आधारमा संविधान लेखन प्रक्रियालाई अगाडि बढाउने जनाई दशबुँदे प्रस्ताव प्रस्तुत गरे ।
दलहरुबीच धु्रवीकरण बढ्दै जाँदा यति तिक्तता बढ्यो कि संविधान जारी गर्नै नसकिने स्थितिमा मुलुक पुग्यो । असहमतिको शृङ्खला लम्बदै जाँदा २०७० साल माघ ५ गते मध्यरात संविधानसभामा तोडफोडसमेत भयो । संविधानसभामा चर्को विवाद भएपछि सभाध्यक्ष सुवास नेम्वाङले माघ ११ गते ७३ सदस्यीय प्रस्ताव समिति गठन गरे । सो समितिले संविधानका विवादित विषयमा प्रश्नावली तयार पा¥यो । फागुन ३१ गतेपछि संविधानसभाका बैठक शोक प्रस्ताव पारित गर्ने र सूचना टाँसेर स्थगन गर्ने कार्यसूचीमा नै सीमित भयो ।
२०७१ असार ३१ गते नेकपा एमालेको अध्यक्षमा केपी शर्मा ओली निर्वाचित
साउन १८ गते भारतीय प्रधानमन्त्री नरेन्द्र मोदीको पहिलोपटक नेपाल भ्रमण । झण्डै दुई दशकपछि भारतीय प्रधानमन्त्रीको तर्फबाट भएको उच्चस्तरीय भ्रमण, नेपालको संसदमा सम्बोधन गर्दै दुई देशबीचको सम्बन्ध नया उचाइमा पुगेको उद्घोष ।
असोज ७ गते एमाले नेतृ साहना प्रधानको मष्तिक घातका कारण निधन । उहाँ २००७ सालदेखि नेपालको प्रजातान्त्रिक आन्दोलामा लाग्दै आउनुभएको थियो । २०४६ सालको पहिलो जनआन्दोलनको वामपन्थीका तर्फबाट उहाँले नेतृत्व गनुएभएको थियो ।
मंसिर १०–११ मा १८ औं सार्क शिखर सम्मेलन भयो ।  ३६ बुँदे काठमाडौं घोषणापत्र जारी गर्दै आतंकवाद शून्य पार्ने प्रतिबद्धता व्यक्त गरियो ।
माघ ५ गते बिहान संविधानका विवादित विषयमा सहमति नजिक, बेलुका संविधानसभामा विपक्षी मोर्चाद्धारा तोडफोड, संविधानसभा कोलाहालमा परिणत ।
दलहरुले माघ ८ गते संविधान जारी गर्ने प्रतिवद्धता जनाएपनि संविधान जारी भएन, विपक्षीको चर्को नाराबाजीका कारण संविधानसभाको बैठक अवरुद्ध ।
११ गते विपक्षीको विरोधका बाबजुद प्रश्नावली प्रस्ताव निर्माण समिति गठन
२९ गते प्रस्ताव निर्माण समितिको प्रतिवेदन पारित गर्दै अनिश्तिल कालसम्म संविधानसभाको बैठक स्थगित
फागुन १६ गते सत्ता पक्षले बहुमतीय प्रक्रिया सुरुगरेको विरोधमा काठमाडौंको टँुडिखेलमा शक्ति प्रर्दशन विक्षपीद्धारा आन्दोलन घोषणा गर्दै सडकमा
चैत १ गते एकीकृत माओवादीद्वारा आमहड्तलासहितका कार्यक्रम सार्वजनिक
२३ गते ५३ दिनपछि संविधानसभामा दुईवटा शोक प्रस्ताव पारित गर्दै ३० गतेका लागि आह्वान ।
२४ गते ३० दलीय मोर्चाद्धारा एक दिनमै आमहड्ताल फिर्ता ।
२९ गते – बागलुङ क्षेत्र नं. १ मा भएको उपनिर्वाचनमा कांग्रेसको जित । एकीकृत माओवादी उम्मेदवारको जमानत जफत ।
३० गते– संविधानसभा बैठक केहीबेर बसेर फेरि स्थगित ।

२०७२ वैशाख १२ : विनासकारी भूकम्प
जेठ २१ : एमाले र एकिकृत माओवादीबीच ६ प्रदेश बनाउने सहमति कांग्रेससहितका अरु दलसँग छलफल गेर मात्रै टुंगो लगाईने
जेठ २५ : ४ दलबिच ८ प्रदेश बनाउने सैद्धान्तिक सहमति, १६ बुँदे सहमति
असार १५: संविधानको पहिलो मस्यौदा संविधानसभामा पेश
असार २४ : मा संविधानको पहिलो मस्यौदामाथि नागरिकको अभिमत लिने प्रक्रिया सुरु
साउन ४ र ५ संविधानको प्रारम्भिक मस्यौदामा नागरिकको प्रत्यक्ष सुझाव संकलन
साउन २३: प्रमुख चार दलका शीर्ष नेताले ६ प्रदेशको सीमांकनमा सहमति
भदौ ४: मुख्य दलहरुबीच ७ प्रदेश बनाउने नयाँ सहमति, मस्यौदा समितिको प्रतिवेदन पेश
भदौ ७: प्रस्ताविक सीमांकनमा असन्तुष्टहरुको प्रदर्शनको क्रममा कैलालीको टिकापुरमा वरिष्ठ प्रहरी अधिकृत सहित ८ जनाको मृत्यु
भदौ १३: संविधानको परिमार्जित विधेयक संविधानसभामा पेश
असोज १: नयाँ संविधानका सबै धारा संविधानसभाबाट बहुमतले पारित
असोज १: संविधानको परिमार्जित विधेयक संविधानसभाबाट बहुमतले पारित
असोज ३ : नेपालकाे संविधान २०७२ जारी ।
