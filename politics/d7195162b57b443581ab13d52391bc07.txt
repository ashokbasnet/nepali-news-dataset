माओवादीले राष्ट्रियताको बर्को फाल्यो : ओली

मोहन बस्याल/उज्यालो । चितवन, असोज २३ - नेकपा एमालेका नेता केपी शर्मा ओलीले एकीकृत नेकपा माओवादी र मधेसवादी बिच भएको चारवुँदे सम्झौता कुनै पनि हालतमा स्वीकार्य नहुने भन्दै माओवादीले ओड्दै आएको राष्ट्रियताको बर्को चार बुदे सहमति गर्दा फालेको  बताउनु भएको छ ।

 

प्रेस चौतारी नेपाल चितवन शाखाले चितवनको पसा्रमा गरेको पत्रकार सम्मेलनमा नेता ओलीले यसअघिका सरकारलाई माओबादीले शान्ति प्रकृया अघि बढाउन नदिएको  र अहिले आफ्नै नेतृत्वमा सरकार बनेपछि पनि शान्ति प्रकृया अघि बढाउने ईमान्दारिता माओवादीले नदेखाएको आरोप लगाउनुभयो । अहिलेको सरकारले शान्ति प्रकि्रया र संबिधान निमार्णको काम पुरा गर्ने कुनै लक्षण नै नदेखाएको उहाँले बताउनुभयो ।
सरकारको मुख्य जिम्मेवारी शान्ति र संबिधान निमाणलाई निष्कर्षमा पुर् याउनु रहेको भन्दै ओलीले अरु चटक देखाएर कमाएको चर्चाको कुनै मुल्यनभएको  बताउनुभयो ।
एमाले नेता ओलीले गएको भदौमा खुकुरी प्रहारबाट गम्भिर घाइते भएका युवासंघ नेपालका केन्द्रिय सचिवालय सदस्य कमलराज पाठकलाई खैरहनी पसा्रमा रहेको  उहांकै निबासमा पुगेर भेट गर्नुभएको छ । भारतको नयाँ दिल्लीमा रहेको एपोले अस्पतालका चिकित्सकसंग निजी भ्रमणमा चितवन आएका ओली आजै काठमाण्डौ फर्कनु भएको छ ।
