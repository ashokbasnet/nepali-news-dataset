‘राष्ट्रपति पनि प्रतिगमनतर्फ उन्मुख’

काठमाडौं मंसिर ३० – नेपाल आदिवासी जनजाति महासंघका अध्यक्ष राजकुमार लेखिले राष्ट्रपति डा. रामवरण यादव पनि प्रतिगमनकारीतिर उन्मुख हुन थालेको आरोप लगाउनुभएको छ । प्रथम शहीद  लखन थापा मगर स्मृति प्रतिष्ठानको दोस्रो साधारण सभालाई शनिबार काठमाडौंमा सम्बोधन गर्दै अध्यक्ष लेखीले राष्ट्रपतिले पनि मुलुकलाई बन्धक बनाउन लागेको बताउनुभयो ।

 

नागरिकले ठूलो आशा गरेका राष्ट्रपतिले सरकार बनाउनका लागि म्याद थप्दै जाने कदमले आप्mनो कुर्सिको आयु पनि ४–५ वर्ष लम्ब्याउँदै जाने खेलमा लागेको हो की भन्ने आशंका उब्जिएको लेखिले बताउनुभयो ।

‘राष्ट्रपतिसँग आम नेपालीहरुले ठूलो आशा गरेका थिए तर आज राष्ट्रपतिको कदम संविधानसभाको म्याद थपे जस्तै सरकार बनाउनका लागि म्याद थप्दै जाने र आफ्नो कुर्सिको आयु पनि ४–५ वर्ष लम्ब्याउँदै जाने प्रतिगमनकारी खेलमा लागेको छ’, लेखीले भन्नुभयो, ‘प्रधानमन्त्री पनि चुनावको पक्षमा छैन्, राष्ट्रपति चुनाव पनि चुनावको पक्षमा छैनन् । यि सबै प्रतिगमनकारीहरुप्रति सबै नेपाली मिलेर सही निर्णय गर्ने बेला आएको छ ।’
