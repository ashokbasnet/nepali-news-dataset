कोहलपुर नगरपालिकामा एमालेको अग्रता कायमै

बाँके, असार २० – बाँकेको कोहलपुर नगरपालिकामा नेकपा एमालेले अग्रता कायमै राखेको छ । मेयरमा एमालेका लुट बहादुर रावतले ६ हजार ५ सय ४ मत ल्याउनुएको छ भने उपमेयरमा कृष्ण चौधरीले ६ हजार ८ सय ७३ मत ल्याउनु भएको छ ।
यस्तै मेयरमा नेपाली कांग्रेसका भानुभक्त भट्टराई ६ हजार २ सय ६ मतसहित एमालेका रावतलाई पछ्याइरहनु भएको छ । उपमेयरमा कांग्रेसकै सन्जु थारुले ६ हजार ७५८ मत ल्याउनु भएको छ ।
नेकपा माओवादी केन्द्रका नरेन्द्र न्यौपानेले मेयरमा ५ हजार १२९ र उपमेयरमा माओवादीका देबी थारुले ४ हजार २१५ मत ल्याउनु भएको छ । घोषणा हुन बाँकी बाँकेको खजुरा र जानकी गाउँपालिकामा एमालेको अग्रता छ ।
बाँकेमा ८ तह मध्ये मतपरिणाम सार्वजनिक भएका डुडुवा र राप्ती सोनारीमा नेपाली कांग्रेस र नररैनापुरमा फोरम नेपाल, तथा बैजनाथमा नेकपा एमाले विजयी भएको छ ।
