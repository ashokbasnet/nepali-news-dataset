एमाले स्थायी कमिटि बैठकमा नेता नेपालको बर्थ डे केक काटियो

काठमाडौं, फागुन २३ - नेकपा एमालेको स्थायी कमिटि बैठकमा आइतबार नेता माधवकुमार नेपालको जन्मदिन मनाइएको छ ।
प्रधानमन्त्री निवास बालुवाटारमा बसेको एमालेको स्थायी कमिछि बैठकमा नेता नेपाललाई उहाँको ६४ औं जन्मोत्सवका अवसरमा केक काटेर शुभकामना दिइएको छ । उहाँलाई प्रधानमन्त्री एवम् एमालेका अध्यक्ष केपी शर्मा ओलीलगायत कमिटीका सदस्यहरुले केक खुवाउँदै शुभकामना दिनुभयो । पूर्वप्रधानमन्त्री नेपालको जन्म विसं २००९ मा आजकै दिन रौतहटमा भएको हो । बैठकमा जन्मदिनको शुभकामना भन्दै केक काट्ने तयारी भएपछि नेता नेपाल अचम्ममा पर्नुभएको थियो । 
बैठकमा संविधान कार्यान्वयनमा एमालेले गरिएको अगुवाइ र प्रधानमन्त्रीको भारत भ्रमणको समीक्षा गर्नुका साथै चीन भ्रमणको तयारीबारे पनि छलफल भएको पार्टी सचिव प्रदीपकुमार ज्ञवालीले जानकारी दिनुभयो ।
