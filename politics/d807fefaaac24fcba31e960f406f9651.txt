मतदाता नामावली संकलन गर्न दुई हप्ता समय दिन सकिँदैन : आयोग

काठमाडौं, साउन ३२ – निर्वाचन आयोगले मतदाता नामावली संकलनका लागि दुई हप्ता थप गर्न नसकिने जनाएको छ ।
विहीबार राती उच्चस्तरीय राजनीतिक समिति र  संघीय लोकतान्त्रिक मोर्चाबीचको सहमति अनुसार आयोगलाई दुईहप्ताको समय थप्न आग्रह गरिएको थियो ।
तर निर्वाचन आयोगले शनिबारदेखि लागुहुनेगरी फोटोसहितको मतदाता नामावलीमा नाम दर्ताका लागि एक हप्ता थपेको छ । निर्वाचन आयोगका प्रवक्त वीरबहादुर राईले मंसीर चारमा चुनाव गर्नका लागि एकहप्ता भन्दा बढी समय थप्न नसकिने बताउनुभयो ।
उहाँले अहिलेको समयनै प्रयाप्त रहेकाले थप समयको आवश्यकता नभएको बताउनुभयो । फेरि समय थप्नेहो भने निर्वाचन तालिकामा असर पर्ने प्रवक्ता राईको भनाइ छ ।
यसैबीच मतदाता नामावलीमा नाम दर्ता गराउन छुटेका मतदाताले भोलीदेखि जिल्ला निर्वाचन कार्यालयमा पुगेर आफ्नो नाम दर्ता गराउन आयोगले आग्रह गरेको छ । उच्चस्तरीय राजनीतिक समितिको आग्रहमा आयोगले एकहप्ताका लागि नाम दर्तागर्ने समय थपेको हो ।
