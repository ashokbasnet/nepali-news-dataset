बन्दुक उठाउने वैद्यको चेतावनी

काठमाडौं, पुस १६ - नेकपा—माओवादीका अध्यक्ष मोहन बैद्य किरणले सहजरुपमा निकाश ननिस्के वन्दुक उठाउने चेतावनी दिनुभएको छ ।

काठमाडौंको वसन्तपुरमा नेवाःराज्य संगठन समितिको पहिलो अधिवेशन उद्घाटन गर्दै अध्यक्ष बैद्यले गोलमेल सम्मेलनबाट सहज रुपमा निकास निस्कियोस भन्ने पक्षमा आफूहरु रहेको भन्दै दलहरुले लिंढे ढिपी नछोडे वन्दुक उठाउने चेतावनी दिनुभयो ।

वन्दुक रहर भन्दा पनि बाध्यता भन्दै अध्यक्ष बैद्यले सहमतिका लागि आफूहरु अन्तिम प्रयासको लागि तयार रहेको बताउनुभयो । उहाँले भन्नुभयो ‘सहमतिका लागि अन्तिम प्रयास गर्न हामी तयार छौं । गोलमेल सम्मेलनबाट सहज निकास निस्किए ठिक छ नत्र हाम्रो वाटोमा अगाडी बढ्छौं ।’

अध्यक्ष बैद्यले क्रान्तिकारी र देशभक्तहरुको संयुक्त मोर्चा आवश्यक रहेको भन्दै अबको लडाई दक्षीणपन्थी विरुद्ध केन्द्रीत हुने बताउनुभयो । नेकपा—माओवादीका मध्य कमाण्ड ईन्चार्ज हितमान शाक्यले एकीकृत नेकपा माओवादीका अध्यक्ष पुष्पकमल दाहाल प्रचण्ड र उपाध्यक्ष डाक्टर बावुराम भट्टराईले संघीयतामा धोका दिएको आरोप लगाउनुभयो ।
