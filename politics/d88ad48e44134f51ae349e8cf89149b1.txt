सूर्यविनायक–९ मा पत्रकार केसीको प्यानल विजयी

भक्तपुर,  जेठ ६ – भक्तपुरको सूर्यविनायक नगरपालिका वडा नम्बर ९ मा पत्रकार उपेन्द्र केसीको प्यानल विजयी भएको छ ।  नेकपा एमालेका वडा नम्बर ९ का उम्मेद्वार केसीले १ हजार २ सय ५८ मतसहित विजयी हुनुभएको छ । उहाँका निकटतम प्रतिद्वन्द्वी नेपाली कांग्रेसका माधव खत्रीले ६ सय ८१ मत प्राप्त गर्नुभएको छ ।
विजयी हुनेहरुमा महिला सदस्य जुनुमाया तामाङ्ग, दलित महिला सदस्य अनु वयलकोटी, सदस्यहरुमा श्रीराम व्याञ्जू र विनय महत रहनु भएको छ ।
