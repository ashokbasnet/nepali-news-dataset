स्थापित मापदण्ड नभै समायोजन हुँदैन : काँग्रेस उपसभापति पौडेल

नेपाली कांग्रेस संसदीय दलका नेता एवं उपसभापति रामचन्द्र पौडेलले सेनाको स्थापित मापदण्ड अनुसार माओवादी लडाकुको समायोजन हुनुपर्ने बताउनुभएको छ । नेपाली कांग्रेस रत्ननगर नगर समितिले रत्ननगर चितवनमा गरेको कार्यकर्ता भेटघाटमा  पौडेलले सेनामा लडाकूको समूहगत प्रवेश कांग्रेसलाई मान्य नहुने बताउनुभयो । समूहगत प्रवेशले नेपालमा दर्ुइ सेना हुने र यस्ले सेनामा बिखण्डन ल्याउने उहाँको भनाई छ । शिविरका लडाकु, विशेष समिति मातहत आएको बताइएपनि त्यो शब्दमा मात्र सिमित भन्दै पौडेलले कन्टेनरको साँचो बुझाएर माओवादीले फेरि पनि प्रोपोगण्डा गर्न खोजेको आरोप लगाउनुभयो ।
