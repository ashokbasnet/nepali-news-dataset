पाँचथरका आठ स्थानीय तहमा ४ मा नेपाली कांग्रेस, ३ मा एमाले र १ मा माओवादी केन्द्र विजयी

भीमकुमार बाँस्कोटा /उज्यालो
फिदिम, असार १९– एक नगरपालिका र सात गाउँपालिका रहेको पाँचथरका आठ वटै स्थानीय तहको मतगणना सकिएको छ । आठ स्थानीय तह मध्ये चार वटामा नेपाली कांग्रेस, ३ वटामा एमाले र एउटामा माओवादी केन्द्र विजयी भएको छ । 
फिदिम नगरपालिका सहित कांग्रेसले तुमबेवा गाँउापलिका, फाल्गुनन्द गाउँपालिका र फालेलुङ गाँउपालिकामा जितेको हो । हिलिहाङ गाँउपालिका, याङवरक गाउँपालिका र कुम्मायक गाउँपालिकामा एमालेले जितेको हो भने मिक्लाजुङ गाउँपालिकामा माओवादी केन्द्रले जितेको छ ।
जिल्लाको एक मात्र नगरपालिका राजनीतिक दलको प्रतिष्ठाको रुपमा रहेको थियो । लिएको फिदिम नगरपालिकाका अधिकांश वडाहरुमा नेपाली कांग्रेस विजयी भएको छ । १४ वटा वडा रहेको नगरमा नौ वडावटाको वडाध्यक्षमा नेपाली कांग्रेसले  जितेको छ । एमालेले तीनवटा वडाको वडाध्यक्षमा विजयी हासिल गरेको छ भने माओवादी केन्द्रले दुई वटा वडाको वडाध्यक्षमा विजयी भएको छ । 
कांग्रेस विजयी भएका पाँचथरका स्थानीय तह
फिदिम नगरपालीका
मेयर– ओनाहाङ नेम्बाङ
उपमेय– उर्मिला श्रेष्ठ प्रधान
फालेलुङ गाँउपालिका
अध्यक्ष– सञ्चकुमार केरुङ
उपाध्यक्ष– हिमा अधिकारी
फाल्गुनन्द गाँउपालिका
अध्यक्ष– अमर नेम्बाङ
उपाध्यक्षमा– देवित्रा आङ्देम्बे 
तुम्बेवा गाउँपालिका 
अध्यक्ष– होमनाथ थापा
एमाले विजयी भएका स्थानीय तह
हिलिहाङ गाँउपालिका
अध्यक्ष– भुनीप्रसाद लिङदेन  
उपाध्यक्ष– सुमित्रा सेढाइ
कुम्मायक गाँउपालिका
अध्यक्ष– जय चेम्जोङ 
उपाध्क्ष– सीता आचार्यले 
याङवरक गाउँपालिका
अध्यक्ष– लेखनाथ घिमिरे
उपाध्यक्ष– कमला कुमारी योङहा
तुम्बेवा गाउँपालिका 
उपाध्यक्ष- धन सावाँ 
माअोवादी केन्द्र विजयी भएको स्थानीय तह
मिक्लाजुङ  गाउँपालिका 
अध्यक्ष - अमर माखिम 
उपाध्यक्ष– उर्मिला राई
पाँचथरका आठ स्थानीय तहमा रहेका ६० वडा मध्ये २९ वटा वडामा एमाले, २२ वटा वडामा कांग्रेस र ८ वटा वडा माओवादी केन्द्र , एक÷एक वडामा स्वतत्र र मालेका उम्मेदवारले जितेका जितेका छन् ।
