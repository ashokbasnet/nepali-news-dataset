संविधानसभा ब्यूँताउनेबारे पूर्व महिला सभासद् र कानुन ब्यवसायी छलफल गर्दै

काठमाडौ, असार २१ – संविधानसभा पुनस्र्थापनाका लागि कानुनी अवस्थाका विषयमा छलफल गर्न विभिन्न दलका पूर्व महिला सभासदले अहिले कानुन व्यवसायीसंग छलफल गरिरहेका  छन । काठमाडौको एक होटलमा झण्डै दुईघन्टाअघिदेखि जारी बैठकमा विघटन हुनु अघिसम्म संविधानसभाले गरेका कामलाई खेर जान नदिन संविधानसभा पुनस्र्थापना गर्नुपर्ने विषयमा केन्द्रीत रहेको छ ।

 

छलफलमा पुनस्र्थापनाको बाटोका विषयमा कानुन व्यवसायीले आ—आफ्नो धारणा राखिरहेका छन् । बैठकमा संविधानसभामा प्रतिनिधित्व गरेका अधिकांश  दलका पूर्व महिला सभासद्को सहभागीता छ । उनीहरुले वर्तमान राजनीतिक संक्रमणकाल अन्त्यका लागि सहमति गर्न सबै दलका शीर्ष नेताहरुलाई दवाव दिदै आएका छन् ।

संविधानसभाले ९५ प्रतिशत काम गरेको र बाँकी काम गर्न पुनस्र्थापना नै एक मात्र विकल्प रहेकाले संगठित धारणा तय गर्न छलफल थालिएको कांग्रेसकी पूर्व सभासद् उषा गुरुङले जानकारी दिनुभयो ।
