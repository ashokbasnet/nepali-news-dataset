रुपान्तरित संसदको पहिलो अधिवेशन अाज सकिने

काठमाडौं, फागुन ५ – रुपान्तरित व्यवस्थापिका संसदको पहिलो अधिवेशन सकिँदै छ । बुधबारको संसद बैठकमा राष्ट्रपति विद्यादेवी भण्डारीले पठाएको अधिवेशन अन्त्यको पत्र सभामुखले पढेर सुनाएपछि यो अधिवेश सकिने छ ।
संवैधानिक व्यवस्था अनुसार सरकारले संसदको अधिवेशन अन्त्यका लागि आग्रह गरे अनुसार राष्ट्रपतिले अन्त्यको पत्र पठाएपछि अधिवेश सकिने हो ।
गएको असोज १५ गते संविधानसभाबाट व्यवस्थापिका संसदमा रुपान्तरण भएको संसदको यो अधिवेशनले नयाँ संविधान कार्यान्वयनका लागि संविधानको पहिलो संशोधन गरेको छ । यस्तै संसदको यही अधिवेशनले राष्ट्रपति, उपराष्ट्रपति, प्रधानमन्त्री, सभामुख र उपसभामुख चयन गरेको हो ।
