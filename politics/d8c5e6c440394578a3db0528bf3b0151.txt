धनकुटामा एमालेको कब्जा, ५ विजयी, २ मा अग्रता

धनकुटा, असार १७ – धनुकटाका सात वटा सथानीय तह मध्ये पाँचवटाको नतिजा आइसकेको छ । पाँचवटैमा एमाले विजयी भएको । नतिजा आउन बाँकी दुईवटा स्थानीइ तहमा पनि एमालेनै अघि छ । 
नेकपा एमालेका चिन्तन तामाङ धनकुटा नगरपालिकाको मेयरमा विजयी भएका छन् । उहाँले ४ हजार ९३३ मत प्राप्त गरी विजयी भएका हुन् । उनले कांग्रेसका उम्मेदवार दिनेश राईलाई ११४ मत अन्तरले हराउँदै विजयी भएका छन् । 
राईले ४ हजार ८१९ मत पाए । त्यसैगरी उपमेयरमा एमालेकी सकुन्तला बस्नेतले ५ हजार ११२ मत प्राप्त गरी विजयी हुनुभयो ।  उहाँका निकटम प्रतिद्वन्द्वी कांग्रेसकी रेणु श्रेष्ठले ३ हजार ३९२ मत प्राप्त गर्नुभयो ।  
मेयरमा विजयी ५२ बर्षिय तामाङ २०४९ सालको स्थानीय निर्वाचनमा धनकुटा नगरपालिकाको वडाध्यक्षमा निर्वाचित भएका थिए ।
धनकुटा नगरपालिकामा एमालेले वडा नं. १, २, ४, ७, १० मा वडाध्यक्ष सहित प्यानलै जितेको छ । कांग्रेसले वडा नं. ५ र ६ मा वडाध्यक्ष सहित प्यानलै जितेको छ । माओबादी केन्द्रले वडा नं. ८ र ९ मा वडाध्यक्ष जितेको छ । वडा नं. ३ मा नयाँशक्ति पार्टीका विकास घिमिरे वडाध्यक्षमा निर्वाचित भएका छन् । 
नेकपा एमालेले पाख्रीबास नगरपालिमा क्लिनस्वीप गरेको छ । मेयर, उपमेयर, वडाध्यक्ष र सवै सदस्यहरुमा एमालेका उम्मेदवार विजय भएका छन् । एमालेका विर्खबहादुर राईले ४ हजार ४३९ मत प्राप्त गरि मेयरमा विजयी भएका छन् । उनका निकटम प्रतिद्वन्द्वी कांग्रेसकी ईन्दिरा थापाले एक हजार ६२८ मत मात्रै प्राप्त गरेकी छिन् । 
यसैगरी उपमेयरमा नेकपा एमालेकी   देवकला पौडेल (तिम्सिना)ले ४ हजार ४२६ मत प्राप्त गरी विजयी हुनुभयो ।  उहाँका निकटत प्रतिद्वन्द्वी कांग्रेसका ज्ञानबहादुर गुरुङले एक हजार ८३३ मत प्राप्त गर्नुभयो । 
 
छथर जोरपाटी गाउँपालिमामा एमालेका शेरबहादुर लिम्बुले ३ हजार ३४९ मत प्राप्त गरी विजयी हुनुभयो । उहाँका निकटम प्रतिद्वन्द्वी माओबादी केन्द्रका विष्णु पारघरीले १ हजार ५३१ मत प्राप्त गर्नुभयो ।  उपाध्यक्षमा पनि एमालेकी भीमकला श्रेष्ठले ३ हजार २८९ मत प्राप्त गरी विजय हुनुभयो ।  
उहाँका निकटम प्रतिद्वन्द्वी  माओबादी केन्द्रकी गीता लिम्बु खेवाले २ हजार ७३ मत प्राप्त गर्नुभयो । खाल्सा छिन्ताङ सहिदभूमि गाउँपालिकामा एमालेका उमनोज राईले ४ हजार ५४ मत प्राप्त गरि विजयी हुनुभयो ।उहाँका निकटम प्रतिद्वन्द्वी माओवादी केन्द्रका भरतसिंह राईले १ हजार ५७९ मत प्राप्त गर्नुभयो ।  
यसैगरी उपाध्यक्षमा पनि नेकपा एमालेकी  रत्नश्वरी राईले ३ हजार ९१६ मत  प्राप्त गरी विजयी हुनुभयो । उनका निकटत प्रतिद्वन्द्वी माओवादी केन्द्रका रामकुमारी राई १ सय ५३४ मत प्राप्त गर्नुभयो । चौविसे गाउँपालिकामा एमालेका खजिन्द्र राईले ३ हजार ७८२ मत प्राप्त गरी अध्यक्ष विजयी भएका छन् । उहँका निकटम प्रतिद्वन्द्वी नेपाली कांग्रेसका हर्क चेम्जोङले ३ हजार २७९ मत प्राप्त गरेका छन् । 
यसैगरी उपाध्यक्षमा पनि नेकपा एमालेकी  यज्ञकुमारी रुचालले ३ हजार ६९६ मत  प्राप्त गरी विजयी भएकी छिन् । उहाँका निकटत प्रतिद्वन्द्वी संघीय समाजबादी  फोरमका उपेन्द्र लावतीले २ हजार ६९९ मत प्राप्त गर्नुभयो  । यो गाउँपालिकामा कांग्रेस र संघीय समाजबादीको तालमेल थियो । त्यसैगरी एमालेले साँगुरीगढी गाउँपालिकार महालक्ष्मी नगरपालिकामा अग्रता लिएको छ ।
