राष्ट्रपतिको कदम हाम्रो आग्रहमा : पौडेल

बोमलाल गिरी/उज्यालो । जेठ १६ - नेपाली कांग्रेसका उपसभापति रामचन्द्र पौडेलले आफूहरुको आग्रहमा राष्ट्रपतिले प्रधानमन्त्री डाक्टर बाबुराम भट्टराईलाई काम चलाउमा झारेको बताउनुभएको छ । पार्टी कार्यालय सानेपामा पत्रकारसँग कुरा गर्दै पौडेलले आफूहरुकै आग्रहमा प्रधानमन्त्री एक कदम तल झरेको बताउनुभयो ।

 

पौडेलले भन्नुभयो ‘अस्तीको आग्रहबाट प्रधामन्त्री एक कदम तल झर्नुभयो अव फेरी आग्रह गर्छौ, हेरौं त्यसले अव उहाँलाई कहाँ पु¥याउँछ ?’ अहिले राष्ट्रपतिले भनेका भरमा काम चलाउ हैसियतमा पुगेका प्रधानमन्त्रीले भोली राष्ट्रपतिले हट भन्दा हट्नु पर्ने पौडेलेको भनाई थियो ।
उपसभापति पौडेलले माओवादी संघीयता विरोधी भएको आरोप लगाउँदै आफूहरु मात्र सच्चा संघीयताको पक्षधर भएको दावी गर्नुभयो । माओवादीले बहुलवादको विरोध गरेको भन्दै पौडेलले भन्नुभयो ‘ बहुलवादको विरोध गर्ने संघीयतावादी हुँदैन ।’ पौडेलले माओवादी र राष्ट्रिय जनमोर्चामा दर्शनमा कुनै भिन्नता नभएको बताउनुभयो ।
माओवादीले सिधै राष्ट्रपति चुनेर एकात्मक शासन चलाउने प्रस्ताव राखेको भन्दै पौडेलले थप्नुभयो ‘एकात्मक सत्ता चलाउन चाहने कहिल्यै पनि समावेशी र सहभागि शासनको पक्षधर हुँदैन, समावेशी र सहभागि शासनको पक्षधर त काँग्रेस हो, एमाले हो र हामीहरु पार्टीहरु हौं, सच्चा संघीयतावादी हामीहरु हौं ।’
राष्ट्रपतिले डाक्टर बाबुराम भट्रटराईको सरकार काम चलाउ मात्र भएको स्पष्ट पारेको समाचार पढ्न तलको लिंक क्लिक गर्नुहोला ।

सरकार काम चलाउ : राष्ट्रपति (विज्ञप्तीको पूर्ण पाठ सहित)
