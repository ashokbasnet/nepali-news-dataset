दोस्रो चरणको चुनावमा रातो मसीको मत

काठमाडौं, जेठ ५ – निर्वाचन आयोगले स्थानीय तहको दोस्रो चरणको चुनावमा मत दिँदा रातो रङको मसी प्रयोग गर्ने निर्णय गरेको छ । आयोगका सचिव गोपीनाथ मैनालीले पत्रकारसित कुरा गर्दैै दोस्रो चरणमा  स्वस्तिक छापमा रातो रङको लगाउने व्यवस्था गर्न लागिएको जानकारी दिनुभयो ।
पहिलो चरणमा नीलो रङको मसीको प्रयोग गरिएको थियो । नीलो रङको प्रयोग भएका कारण मत गणनामा कठिनाई भएको गुनासो आएको थियो । दोस्रो चरणमा प्रदेश नम्बर १, २, ५ र ७ का ४१ जिल्लामा जेठ ३१ गते चुनाव हुँदैछ । 
आयोगका प्रवक्ता सूर्यप्रसाद शर्माका अनुसार दोस्रो चरणको चुनाव लागि मतदान हुने जिल्लामा स्ट्याम्प प्याड रातो र रातो रङको मसी प्रयोग गरी मतदान गराउनका लागि स्ट्याम्प प्याड र मसी खरिद गर्ने निर्णय गरिएको छ ।
पहिलो चरणमा देखिएका कमजोरीलाई दोहोरिन नदिन आयोगले चुनावमा सुरक्षा रणनीति र मतदाता शिक्षालाई अझ बढी प्रभावकारी बनाउने योजना बनाएको पनि उहाँले जानकारी दिनुभयो ।
