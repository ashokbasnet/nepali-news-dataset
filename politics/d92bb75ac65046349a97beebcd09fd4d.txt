उपप्रधानमन्त्री गच्छदार चीन भ्रमणमा

काठमाडौं, पुष १० – उपप्रधान एवं गृहमन्त्री विजयकुमार गच्छदार छिमेकी मुलुक चीनको भ्रमणका लागि प्रस्थान गर्नुभएको छ । चीनका सार्वजनिक सुरक्षामन्त्री मेङ्ग जियाञ्चुको निम्तोमा मन्त्री गच्छदार चीन जानुभएको हो । 

 

पुष १५ गतेसम्म भ्रमणमा रहने गच्छदारले दुई देशको हितका विषयमा चीनका सार्वजनिक सुरक्षामन्त्री मेङ्ग जियाञ्चुसित छलफल गर्नुहुने छ । गृहमन्त्रीसँगै सशस्त्र प्रहरी महानिरीक्षक शैलेन्द्र कुमार श्रेष्ठ, नेपाली सेनाका उपरथी नरबहादुर कँडेल, प्रहरी अतिरिक्त महानिरीक्षक भीष्म प्रसाइँ सहित गृह र परराष्ट्र मन्त्रालयका वरिष्ठ अधिकृत पनि चीन गएका छन् ।
