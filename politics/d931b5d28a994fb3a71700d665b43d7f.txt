सरकारले राजनीतिक संकट खडा गर्‍यो : ओली

झापा, असार १९ – नेकपा एमालेका नेता केपी ओलीले संविधान सभा असफल बनाएर राजनीतिक संकट खडा गरेकाले अहिलेको कामचलाउ सरकारलाई निरन्तरता दिन नहुने बताउनुभएको छ । झापाको दमकमा मंगलवार प्रेस चौतारीले गरेको पत्रकार भेटघाटमा ओलीले देशलाई राजनीतिक दिशाहिनताको स्थितिबाट बाहिर निकाल्न सहमतिको नयाँ सरकार बनाउनुपर्नेमा जोड दिनुभयो ।

 

तत्काल सरकार छाडेर सहमतिका लागि बाटो खुला गर्नुपर्नेमा राजीनामा दिन्न भन्नु प्रधानमन्त्रीको मुर्खता भएको ओलीको  टिप्पणी छ ।

ओलीले अनुपयुक्त समयमा अनुपयुक्त तरिकाले निर्वाचन भएकाले संविधानसभा सफल हुन नसकेको बताउनुभयो । उहाँले काँग्रेस एमालेको आवश्यक सचेतता, सजगता र प्रयास पुग्न नसकेकाले माओवादीलाइ धोका दिंदै भ्रममा पार्दै जान अनुकूलता मिलेको बताउनुभयो ।

संविधानसभामा संविधानका विषयमा जान्नेहरु रहेपनि संविधान सभा जोगाउन नसकेको ओलीको भनाई छ ।
