एआइजी कुबेरसिंह रानालाई बढुवा नगर्न अधिकारकर्मीको माग

काठमाडौं, साउन ३१ – प्रहरी अतिरिक्त महानिरिक्षक कुबेरसिह रानालाई महानिरीक्षक नबनाउन बिभिन्न मानवअधिकारी कर्मीहरुले सरकारको ध्यानाकर्षण गराएका छन् । मानवअधिकारकर्मीहरुले आज सयुंक्त रुपमा प्रधानमन्त्री डा. बाबुराम भट्टराईलाई ज्ञापनपत्र बुझाउँदै गम्भीर मानवअधिकार उल्लंघनको मुद्दा लागेका रानालाई महानिरीक्षक नबनाउन ध्यानाकर्षण गराएका हुन् ।

 

कपिल श्रेष्ठ, सुशील प्याकुरेल, चरण प्रसाई, सुबोधराज प्याकुरेल, मन्दिरा शर्मा, बिष्णुपुकार श्रेष्ठ, डा. गोपालकृष्ण सिवाकोटी लगायत १९ जना मानव अधिकारकर्मीहरुले संयुक्त रुपमा ज्ञापनपत्र बुझाउदै रानालाई लागेको आरोपको प्रभाबकारी अनुसन्धान गर्न आग्रह गरेका छन् ।

सर्वोच्च अदालतले नेपाल सरकारको नाउँमा जारी निर्देशनात्मक आदेशले महानिरीक्षक रानालाई प्रहरी महानिरीक्षक हुने बाटो खुला गरेको भनी सञ्चारमाध्यममा फैसलाको गलत अर्थ लाग्ने गरि भ्रामक प्रचारवाजी भएको भन्दै अधिकारकर्मीहरुले गम्भीर विषयप्रति संवेदनशील बन्न आग्रह गरेका छन् ।
