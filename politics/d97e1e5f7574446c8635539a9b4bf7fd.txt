बिष्ट सहित राजपाका २५ नेता राप्रपा नेपालमा प्रवेश गर्ने निश्चित

काठमाडौं, भदौ १९ – राष्ट्रिय जनशक्ति पार्टीले महामन्त्रीबाट निष्काशन गरेका केशर बहादुर बिष्ट राप्रपा नेपालमा प्रवेश गर्नुहुनेभएको छ । विष्ट सहित राजपाका २५ जना भन्दा धेरै नेता तीन दिन भित्रमा राप्रपा नेपालमा प्रवेश गर्ने निश्चित भएको छ ।

 

संविधान सभा ब्यूँताउने षडयन्त्र भैरहेको भन्दै त्यसको विरोधमा राप्रपा नेपालले २२ गते बसन्तपुरमा गर्ने सभामा बिष्ट सहितका नेता राप्रपा नेपालमा प्रवेश गर्ने राप्रपा नेपालका नेता मोहन श्रेष्ठले जानकारी दिनुभयो । संवैधानिक राजतन्त्र हुनुपर्छ भन्ने मान्यता राख्ने नेता बिष्टलाइ राजपा अध्यक्ष सुर्यबहादुर थापाले गत शनिबार उहाँलाइ महामन्त्रीबाट पदमुक्त गर्नुभएको थियो ।

महामन्त्री बनिसकेकोले बिष्टलाइ महामन्त्री वा अरु कुन पद दिने भन्ने छलफल भैरहेको स्रोतले जनाएको छ ।
