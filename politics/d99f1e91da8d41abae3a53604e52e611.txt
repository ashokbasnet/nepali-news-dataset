तत्काल सरकार परिवर्तनको सम्भावना छैन : दाहाल

ध्रुव भट्टराई (इमेज)विराटनगर, वैशाख २० । एकीकृत नेकपा माओवादीका अध्यक्ष पुष्पकमल दाहालले तत्काल सरकार परिवर्तन हुने कुनै सम्भावना नरहेको बताएका छन् ।सोमबार विराटनगर विमानस्थलमा सन्चारकर्मीहरुसँग कुरा गर्दै अध्यक्ष दाहालले संविधानको प्रभावकारी कार्यान्वयन, पुनःनिर्माण तथा मधेसका समस्या समाधान गर्नका लागि दलहरुबीच राष्ट्रिय सहमति आवश्यक रहेकोसमेत बताए ।उनले सरकारको काम गर्ने शैली भने परिवर्तन गर्नुपर्ने स्पस्ट पारे ।अध्यक्ष दाहालले सरकार परिवर्तन गर्दैमा मुलुकका समस्या समाधान नहुने पनि बताए ।
