तरुण दलका जिल्ला नेताको हत्या

दैलेख, कात्तिक २० – दैलेखका तरुण दल जिल्ला सदस्य एवं ३ नम्बर इलाका इन्चार्ज नवन सिंह रानामगरको हत्या भएको छ । धारिलो हतियार प्रहार गरी हत्या गरेको अवस्थामा विहान मगरको शव भेटिएको थियो ।
घटनाको अनुसन्धानका लागि प्रहरीले एमाले कार्यकर्ता टिकाराम रानामगर, खड्कबहादुर रानामगर, कुलबहादुर रानामगर र धनबहादुर थापालाई नियन्त्रणमा लिएको छ । नेपाल तरुण दलले घटनाको भर्त्सना गर्दै दोषीलाई कारबाहीको माग गरेको छ ।
बुधबार विज्ञप्ति निकालेर तरुण दलले पीडित परिवारलाई उचित राहत दिन पनि आग्रह गरेको छ । मगरका बुबा दिलबहादुरलाई २०६१ सालमा तत्कालिन नेकपा माओवादीले हत्या गरेको थियो ।
