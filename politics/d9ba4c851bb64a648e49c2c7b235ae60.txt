समितिले माओवादीलाई पठायो तेस्रो पत्र

काठमाडौं, साउन २० – उच्चस्तरीय राजनीतिक समितिले नेकपा–माओवादी नेतृत्वको ३३ दलीय मोर्चालाई वार्ताका लागि तेस्रो पटक पत्राचार गरेको छ ।
समितिका संयोजक एवं एकीकृत नेकपा माओवादीका अध्यक्ष पुष्पकमल दाहाल प्रचण्डले मोर्चालाई पत्र पठाउनु भएको हो ।
विहान नेकपा–माओवादीको पार्टी कार्यालय वुद्धनगरमा पत्र बुझाइएको प्रचण्डको निजी सचिवालयले जनाएको छ । ३३ दलीय मोर्चाले वार्ताका लागि पत्रको भाषा नमिलेको भन्दै फेरि पत्र पठाउन आग्रह गरेपछि उच्चस्तरीय राजनीतिक समितिको शनिबारको बैठकले उनीहरुको माग अनुसार पत्राचार गर्ने निर्णय गरेको थियो । 
यस अघि दुई पटकसम्म पठाइएको पत्रको भाषा नमिलेको भन्दै मोर्चाले वार्ताको प्रस्ताव अस्विकार गर्दै आएको थियो ।
