अर्घाखाँचीमा को कहाँ अगाडि ?

अर्घाखाँची, असार १५ –  अर्घाखाँचीका ६ स्थानीय तहको मतगणना जारी रहेको छ । ६ तहको प्रारम्भिक मत परिणाम अनुसार स्थानमा तीन स्थानमा कांग्रेस, दुई स्थानमा एमाले र १ स्थानमा राष्ट्रिय जनमोर्चा अगाडी छ । 
शितगंगा नगरपालिका, छत्रदेव गाँउपालिका र पाणिनि गाँउपालिकामा कांग्रेस अगाडि छ । सन्धिखर्क नगरपालिका र मालारानी गाउँपालिकामा एमाले अगाडि छ भने भुमिकास्थान नगरपालिकामा राष्ट्रिय जनमोर्चाले अग्रता कायम गरेको छ । 
 शितगंगा नगरपालिकामा  कांग्रेस माओवादी गठबन्धनका सुर्य अधिकारीले ६८४ मतले अग्रता लिनुभएको छ ।  एमालेका  बसन्त श्रेष्ठले ६६८ मतले उहाँलाई पछ्याइरहनु भएको छ ।  उपमेयरमा एमालेका गिता भाटले ६५६ र माओवादीका टिका रेस्मीले ४८५ मत प्राप्त गरेका छन ।  
छत्रदेव गाँउपालिकामा प्रमुखमा कांग्रेसका लेखनाथ पोख्रेलले ५४३ र उपप्रमुखमा तुलसादेवी श्रेष्ठले ५८० मतका साथ अग्रता कायम गरेका छन । जस्मा एमालेका ऋषि अधिकारीले ५११ र उपप्रमुखमा  मनिषा पन्थीले ४५७ मतका साथ पछ्याइरहनुभएको छ । 
पाणिनी गाउँपालिकामा नेपाली कांग्रेसका अध्यक्षका उम्मेदवार अच्युत गौतमले १३३ र उपप्रमुखमा अम्विका पोख्रेलले १४३ मतले अग्रता लिनु भएको छ । एमालेका जीवनारायण कोइरालाले ११८ र लक्ष्मी गौतमले १२० मतका साथ पछ्याउनु भएको छ । 
सन्धिखर्क नगरपालिकामा कांग्रेस माओवादीको गठबन्धनलाइ चुनौती दिँदै एमालेका मेयरका उम्मेदवार कृष्णप्रसाद श्रेष्ठले २३४ मतका साथ  अग्रता कायम गरेका छन । नेपाली कांग्रेसका मेयरका उम्मेदवार कमलप्रसाद भुसालले २३१ मतले पछ्याइरहनुभएको छ । उपमेयरमा कांग्रेस माओवादी गठबन्धनका ठाकुर विक र एमालेकि इश्वरा पोख्रेलको समान २११ मत छ । 
मालारानी गाउँपालिकामा प्रमुखमा एमालेका बालकृष्ण आचार्यले ३१७ र का्रंगेस माओवादी गठबन्धनका पदम क्षेत्रीले ३०९ मत प्राप्त गर्नुभएको छ । उपप्रमुखमा पनि एमालेको अग्रता छ । एमालेकी प्रमिला क्षेत्रीले ३३६ र कांग्रेसका शान्ता खनालले २८० मत प्राप्त गर्नुभएको छ । 
भुमिकास्थान नगरपालिकामा एमालेले अग्रता कायम गरेको छ । मेयरमा एमालेका पिताम्वर भुसाल ४८५मतसहित अगाडि हुनुहुन्छ ।
