संवैधानिक परिषद पहिलो संशोधन अध्यादेश स्वीकृत

काठमाडौं, चैत ४ - राष्ट्रपति रामवरण यादवले संवैधानिक परिषद पहिलो संशोधन अध्यादेश स्वीकृत गर्नुभएको छ ।

सरकारले सिफारिस गरेको संवैधानिक परिषद काम, कर्तव्य, अधिकार र कार्यविधि पहिलो अध्यादेश ०६९ राष्ट्रपतिले प्रमाणिकरण गरेको राष्ट्रपति कार्यालयले जनाएको छ ।

यो सँगै संवैधानिक निकायमा पदपूर्तिका लागि बाटो खुलेको छ ।

सरकारले चुनावलाई ध्यानमा राखेर अस्ति संवैधानिक परिषद ऐन ०६६ संशोधनका लागि अध्यादेश सिफारिस गरेको थियो ।

नियुक्तिका लागि संवैधानिक सुनुवाइ हुनुपर्ने व्यवस्था संशोधन मार्फत हटाइएको छ ।
