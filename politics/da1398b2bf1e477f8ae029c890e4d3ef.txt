अदालतको निर्णयले समस्या समाधान हुने विश्वास

काठमाडौं, जेठ २२ – युवा सङ्घ नेपाल र अखिल नेपाल राष्ट्रिय स्वतन्त्र विद्यार्थी युनियनले सर्वोच्च अदालतले भरतपुर महानगरपालिका १९ वडाको पुनःमतदान तत्काल नगर्न दिएको आदेशले देशलाई समाधान दिन सहयोग पुर्‍याउने ठहर गरेको छ । 
युवा सङ्घको कार्यालयमा अध्यक्ष राजीव पहारीको अध्यक्षतामा बसेको बैठकमा दुवै सङ्गठनले सो विषयमा अदालतले गर्ने अन्तिम निर्णयलाई कार्यान्वयन गर्न÷गराउन भूमिका निर्वाह गर्ने निर्णय गरेका छन् । अनेरास्ववियुका अध्यक्ष नवीना लामाले दुवै सङ्गठनबाट प्रतिनिधित्व हुनेगरी चाँडो घटनास्थल जाने सहमति भएको बताउनुभयो । वास्तविकताको अध्ययनपछि तयार पारिने प्रतिवेदन पार्टीलाई बुझाउने बताइएको छ । 
बैठकले दोस्रो चरणको स्थानीय तहको निर्वाचनमा पार्टीलाई पहिलो बनाउनका लागि आवश्यक प्रचारप्रसारका गर्ने निर्णय गरेको युवा सङ्घका प्रवक्ता प्रभातविक्रम कटुवालले जानकारी दिनुभयो । उक्त वडामा पुनःमतदान गरिए आयोगले गराएको चुनावप्रतिको विश्वसनीयता कम हुने ठहर ती सङ्गठनले गरेका छन् । रासस
