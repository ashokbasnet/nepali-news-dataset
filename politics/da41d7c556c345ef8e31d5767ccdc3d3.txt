संसद बैठक सूचना टाँसेर स्थगित

काठमाण्डौं, पुष १२ - व्यवस्थापिका संसदको बैठक निर्धारित समयभन्दा साढे तीन घण्टा ढिलो सूचना टासेर स्थगित भएको छ । दलित सभासदहरुले राखेका मागका विषयमा कुरा नमिलेपछि बैठक १४ गतेसम्मका लागि स्थगित भएको हो । दलित सभासदले कालिकोटमा हत्या गरिएका मनवीर सुनारका परिवारलाई सरकारले दिने भनेको १० लाख रुपैयाँ थोरै भएको भन्दै रकम बढाउनु पर्ने माग गरेका छन् ।

 

त्यस्तै सुनारलाई सहीद घोषणा गरिनु पर्ने, परिवारलाइ जागिरको व्यवस्था, फेरी यस्ता घटना नदोहोरिने सरकारी प्रतिबद्धता सहित गृहमन्त्रीले संसदमा जवाफ दिनु पर्ने लगायतका माग अघि सारेपछि कुरा नमिलेको हो । सुनारको माघ २५ गते कालिकोटमा हत्या भएको थियो ।
