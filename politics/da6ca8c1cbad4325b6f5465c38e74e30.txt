चार दल नै चुनावको तगारो : थापा

राजविराज, साउन १९ – राप्रपा नेपालका अध्यक्ष अध्यक्ष कमल थापाले चार दलीय संयन्त्र तगारो बनेकाले चुनाव अचिश्तित बनेको बताउनुभएको छ ।
सप्तरीको राजविराजमा भएको कार्यक्रममा थापाले चुनावको कार्यक्रम घोषणा भइसके पनि दलहरुमा उत्साहपूर्ण वातावरण नभपनि जनता भने चुनावको पक्षमा रहेको दावी गर्नुभयो ।
थापाले नेकपा–माओवादीका कारण नभइ चार दलकै कारण चुनावी वातावरण बन्न नसकेको आरोप लगाउनुभयो । मुलुकमा विदेशी चलखेल बढेको भन्दै त्यसैले पनि अस्थिरता बढेको दावी गर्नुभयो । थापाले आफ्नो पार्टी संघीयताको पक्षमा नभइ सुदृढ स्वायत्त शासनको पक्षमा रहेको बताउनुभयो ।
