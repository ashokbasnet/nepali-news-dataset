माओवादीको पदाधिकारी बैठक बस्दै

काठमाडौ, पुस २८ – एकीकृत नेकपा माओवादीको पदाधिकारी बैठक बस्दैछ । 

अध्यक्ष पुष्पकमल दाहाल प्रचण्डको निवास लाजिम्पाटमा शनिबार बिहान ९ बजेपछि बस्ने बैठकमा मुलुकको पछिल्लो राजनीतिक अवस्था र पार्टी महाधिवेशनबारे छलफल हुने कार्यक्रम छ ।

पदाधिकारी बैठकपछि महाधिवेशन आयोजक समिति बैठक बस्ने माओवादीले जनाएको छ । महाधिवेशनमा प्रस्तुत हुने एजेण्डा र आवश्यक तयारीबारे बिहीबारदेखि छलफल शुरु भएको हो ।

महाधिवेशन आयोजक समितिको बैठकमा अध्यक्ष प्रचण्डले पेश गर्नुभएको राजनीतिक प्रस्तावमा शनिबार छलफल हुने कार्यक्रम छ ।
