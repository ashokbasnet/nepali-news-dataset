विजुक्छेंद्वारा सरकारको राजीनामा माग

रमेश गिरी/उज्यालो । भक्तपुर, जेठ ११ - नेपाल मजदुर किसान पार्टीका अध्यक्ष नारायणमान विजुक्छेले वर्तमान सरकारले तत्काल राजिनामा दिएर संयुक्त सरकार बनाउनु पर्ने बताउनु भएको छ ।रफत सञ्चार क्लब भक्तपरले गरेको वर्तमान राजनीति र निकासका विषयमा अन्तक्र्रिया कार्यक्रममा बोल्दै विजुक्छेले सरकारले तत्काल राजिनामा दिएर संयुक्त सरकारका लागि मार्ग प्रशस्त गर्नुपर्ने बताउनुभएको छ ।  

 

वर्तमान सरकाले राजीनामा नदिए संसदमा अविश्वासको प्रस्ताव ल्याएर सरकार हटाउन सक्ने अबस्था रहेकोले, यसकालागि कांग्रेस र एमालेले हिम्मत गर्नुपर्ने बताउनुभउको छ । उहाँले अहिले माओवादी सरकारलाइ अविस्वासको प्रस्तावले हटाए पछि आफ्नो सरकारलाई सहयोग नहुने चिन्ताका कारण दुवै पार्टीले  अविस्वाको प्रस्ताव ल्याउन हिम्मत नगरेको उहाँले उल्ल्ेख गर्नुभयो ।
आफ्नो गठबन्धनभित्रबाट र अन्य प्रमुख पार्टीहरुबाट समेत आलोचित भइरहेको सरकारले संयुक्त सरकारका लागि राजिनामा दिनुको विकल्प नभएको दाबी गर्दै विजुक्छेले भन्नुभयो ‘दूध रहेको गिलासमा दूध नफालेसम्म चिया राख्न मिल्दैन ।’  
मंङ्गी असुरक्षित  र अशान्तिको विरोधमा  युवा विद्यार्थीको आन्दोलन चरमा उत्कर्षमा पुगेको उहाँको भनाई थियो ।  जनयुद्धका गतिविधिलाई मन्त्रीपरिषदबाट पास गराएर  प्रधामन्त्री बाबुराम भट्टराईले केटाकेटी पन प्रस्तुत गरेको आरोप लगाउदै उहाँले संसदमा विधेयकको रुपमा पास गर्न चुनौति दिनुभयो ।
जनप्रतिनिधि नहुँदा स्थानीय निकायको काम ठप्प भएको उल्लेख गर्दैै विजुक्छेले तत्काल स्थानीय निकायको निर्वाचन गराउन माग गर्नुभयो ।
कर्मचारीहरुले मात्र स्थानीय निकाय सञ्चालन गर्न नसक्ने भएको बताउदै उहाँले भन्नुभयो– ‘जेठ १४ मा  संविधान जारी भए पनि संविधान लागु गर्न करिब तीन वर्षलाग्ने हुँदा स्थानीय निकायको निर्वाचन गर्नुपर्छ ।’ मुलुकलाई निकास दिन राष्ट्रपतिय व्यवस्थानै उपयुक्त भएको जिकिर गर्दै उहाँले राष्ट्रपतिय व्यवस्था हुँदैमा तानाशाही हुने होइन भन्नु भयो ।
विगतमाझैं अहिले पनि विदेशीहरुको हितमा संविधान जारी गराउन दबाव आइरहेको उल्लेख गर्दै यस बाट सर्तक हुनु पर्नेमा जोड दिनु भयो ।
