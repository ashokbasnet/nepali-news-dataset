प्रदेश नम्बर ५ बाट तीनजना महिला निर्विरोध निर्बाचित

दाङ, माघ १० – राष्ट्रियसभा चुनावका लागि प्रदेश नम्बर ५ मा ११ जनाको उम्मेदवारी परेको छ ।  राष्ट्रियसभा सदस्यका लागि महिलातर्फ ३ जनाको उम्मेदवारी परेको हो । एमालेबाट कलाकार कोमल ओली दाङ, एमालेको प्रवास बिभागमा रहेर काम गरेकी मिना बुढा रोल्पा र नेपाली कांग्रेसकी निर्वतमान सभासद अनिता देबकोटा दाङको उमेद्बारी परेको हो । ३ जना सदस्यका लागि ३ जनाको मात्र उम्मेदवारी परेकाले दावी बिरोध नभएमा १५ गते उनीहरु  निर्विरोध निर्बाचित हुने छन् ।
यस्तै खुला/अन्य तर्फका ३ जनामा एमालेले खिमलाल देबकोटा रुपन्देही, माओवादी केन्द्रका चन्द्रबहादुर खड्का अर्घाखाची, नेपाली कांग्रेसका दुर्गाप्रसाद उपाध्याय रुपन्देही र राष्ट्रिय जनमोर्चाका रश्मीराज अधिकारी (नेपाली) दाङले उम्मेदवारी दर्ता गराउनुभएको छ ।
दलित तर्फको १ सदस्यमा एमालेका रामलखन चमार पश्चिम नबलपरासी र नेपाली कांग्रेसबाट मैकुलाल बाक्मीकी बाँकेको उम्मेदवारी परेको छ । अपाङ्क वा अल्पसंख्यक तर्फको एक सदस्यका लागि माओवादीका राजकुमार कुबर रोल्पा र नेपाली कांग्रेसका लुटबहादुर खत्री बाँकेको उम्मेदवारी परेको राष्ट्रियसभा निर्वाचनको ५ नम्बर प्रदेश कार्यालय घोराहीले जनाएको छ ।
