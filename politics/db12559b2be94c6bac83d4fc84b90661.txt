संविधान जारी भएपछि सरकार फेरिन्छ : नेपाल

नवलपरासी, जेठ ३० – नेकपा एमालेका नेता माधवकुमार नेपालले  नयाँ संविधान  जारी भएपछि सरकार परिवर्तन हुने बताउनुभएको छ  । असार महिना भित्र  नयाँ संविधान निर्माण हुने  र त्यस लगतै राष्ट्रपति सहित सरकार परिवर्तन हुने उहाँको भनाई छ । 
शनिबार नवलपरासीको कावासोतीमा प्रेस चौतारी नेपाल नवलपरासीले गरेको पत्रकार सम्मेलनमा बोल्दै उहाँले यस्तो बताउनुभएको हो । संविधान जारी नभएसम्म सरकार परिवर्तन नहुने र संविधान जारी भएलगतै एमालेको नेतृत्वमा राष्ट्रिय सहमतिको सरकार गठन हुने समेत उहाँले बताउनुभयो ।
उहाँले भन्नुभयो ‘सहमति हुन बाँकी रहेका केही बुँदामा एक दुई दिन भित्र सहमति हुन्छ अनि  असार मसान्तसम्ममा देशले संविधान पाउँछ ।’ नेता नेपालले १६ बुँदे सहमति प्रति असन्तुष्ट पक्षधरको मतलाई पनि सम्मान गर्नु पर्नेमा जोड दिनुभयो । उहाँले असन्तुष्ट पक्षधरलाई विश्वासमा लिनु पर्ने र त्यसका लागि छलफल बढाउनु पर्ने बताउनुभयो ।
