​स्वास्थ्यचौकी भवन निर्माणका लागि जग्गा दान

खोटाङ, असार १८ – खोटाङको जलेश्रीका तीन जना समाजसेवीले स्वास्थ्यचौकी भवन निर्माणका लागि जग्गा दान गरेका छन् ।
जलेश्वरी–१ का डिल्लीराम राई र ललितकुमार राउतले दुई÷दुई तथा मनीराज राईले एक रोपनी जग्गा स्वास्थ्यौकीलाई निःशुल्क दान गरेका हुन् । उप–स्वास्थ्यचौकीबाट स्तरोन्नती भएर भर्खरै स्वास्थ्यचौकी भएको जलेश्वरी स्वास्थ्यचौकीलाई तीन समाजसेवीले पाँच लाखभन्दा बढी मूल्यको जग्गा निःशुल्क दान गर्नुभएको गाविस सचिव रमेश भट्टराईले जानकारी दिनुभयो ।
सचिव भट्टराईका अनुसार उनीहरुले शुक्रबार जिल्ला मालोत कार्यालय आएर आफ्नो नाममा रहेको जग्गा स्वास्थ्यचौकीको नाममा पास गरिदिएका हुन् । यो जग्गामा आउँदो वर्ष भवन निर्माण गरिने स्वास्थ्य चौकीले जनाएको छ ।
