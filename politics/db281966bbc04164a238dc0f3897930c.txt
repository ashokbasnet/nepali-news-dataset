क्रिकेट खेलाडीलाई काँग्रेसको बधाई

काठमाडौ, भाद्र २५ - नेपाली काँग्रेसले मलेसियामा सोमवार भएको आइसिसी विश्व क्रिकेट लिग डिभिजन ४ को उपाधि जितेकोमा नेपाल र नेपाली खेलाडीलाई बधाई दिएको छ । कांग्रेस सभापति सुशील कोइरालाले विज्ञप्ति निकालेर वधाई दिनुभएको हो । मलेसियामा भएको खेलमा अमेरिकालाई ८ विकेटले हराउँदै नेपालले जित हासिल गरेको थियो ।

 

(फोटो फिचर हेर्न यहाँ क्लिक गर्नुहोला ।) कोइरालाले निकालेको विज्ञप्तिमा नेपाली क्रिकेट टिमले विश्व क्रिकेट लिग डिभिजन ४ को फाइनल खेलमा अमेरिकामाथि विजयी प्राप्त गरी प्रतियोगितामा विश्व च्याम्पिएन बनेर नेपालको गौरव बढाएकोमा आफू प्रशन्न भएको उल्लेख छ ।
देशको गौरव बनाउने युवा क्रिकेट खेलाडीहरूको यो सफलताबाट सबै प्रेरित भई देशको गौरव बढाउनका लाग्नु पर्नेमा कोइरालाको जोड छ ।
‘देशलाई चिनाउन खेल, कला, संस्कृतिको महत्वपूर्ण भूमिका हुन्छु ।’ कोइरालाको विज्ञप्तिमा भनिएको छ । ‘क्रिकेट खेलाडीहरूले नेपालको गौरव बढाउने काम गरेर सबै नेपालीलाई गौरवान्वित तुल्याएका छन् । म यो सफलतासँग जोडिएका सबैलाई धन्यवाद र बधाई ज्ञापन गर्दछु ।’
