पूर्वका ९ जिल्लाको यातायात बन्द फिर्ता

काठमाडौ, असोज १८ – मञ्च सम्वद्ध संघीय लिम्बुवान राज्य परिषदले पूर्वका नौ जिल्लामा आह्वान गरेको अनिश्चितकालीन यातायात बन्द फिर्ता लिएको छ ।
सरकारसँगको वार्तापछि मञ्चले बन्द फिर्ता लिएको हो । शुक्रबार गृहमन्त्री माधव घिमिरे र परिषद्का प्रतिनिधिवीच भएको वार्तामा पक्राउ गरेका १२ जना मञ्चका कार्यकर्ता रिहा गर्ने सहमति भएपछि बन्द फिर्ता लिएको हो ।
परिषदले बिहीबार गरेको बन्दका क्रममा कार्यकर्ताहरु पक्राउ परेपछि उसले अनिश्चितकालीन बन्द आह्वान गरेको थियो । सहमति अनुसार पक्राउ परेकाहरु रिहा र घाइतेहरुको उपचार सरकारले गर्नेछ ।
