राप्रपाका जिल्ला उपाध्यक्ष सहित १ सय ५१ जना एमालेमा

भक्तपुर, चैत २८ – राष्ट्रिय प्रजातन्त्र पार्टीका भक्तपुर जिल्ला उपाध्यक्ष, कोषाध्यक्ष, सदस्य तथा जनमोर्चा नेपालका केन्द्रीय सहित १ सय ५१ जना नेकपा एमालेमा प्रवेश गरेका छन् ।
भक्तपुरमा शनिबार भएको एक कार्यक्रमकाबीच राप्रपाका उपाध्यक्ष चन्दनकृष्ण श्रेष्ठ, जिल्ला कोषाध्यक्ष मनकराम थापा, जिल्ला सदस्य राजकुमार सिलवाल, कमलप्रसाद तिमिल्सिना, पूर्व क्षेत्रीय उपाध्यक्ष कृष्णचरण श्रेष्ठ, सुन्दरलाल श्रेष्ठ, अधिवक्ता लक्ष्मीप्रसाद धुका सहित राप्रपाबाट १५१ जना एमाले प्रवेश गरेको हुन् ।
यस्तै जनमोर्चा नेपालका केन्द्रीय सदस्य रामरमज मगराती, क्षेत्रीय व्यूरो सदस्य दिपेन्द्र सार्की, सनोज बयलकोटी, नेपाल क्रान्तिकारी युवा संघका चाँगु अध्यक्ष रबिन मिजार लगायतका १० जना पनि एमालेका प्रवेश गरेका छन् ।
पार्टी प्रवेश गर्ने सबैलाई एमाले उपाध्यक्ष विद्यादेवी भेण्डारीले टीका तथा खादा लगाएर स्वागत गर्नु भएको थियो । कार्यक्रममा बोल्दै एमाले उपाध्यक्ष विद्यादेवी भण्डारीले संविधान निर्माणमा एमाले दत्तचित्त भएर लागेको बताउँदै अब कुनै पनि बाहनामा संविधान निर्माण कार्य नरोकिने बताउनुभयो । 
उहाँले नेपाली कांग्रेस र एमालेले सहमतिका लागि अधिकतम लचकता अपनाएको बताउँदै सहमति कै नाममा अब संविधानसभालाई रोकेर राख्न नराख्ने बताउनुभयो ।
