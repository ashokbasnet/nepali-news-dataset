काठमाडौंका १० निर्वाचन क्षेत्रमा वाम गठबन्धनका उम्मेदवार को को ?

काठमाडौं, कात्तिक १६ – प्रदेश र प्रतिनिधिसभा चुनावका लागि वाम गठबन्धनले काठमाडौंका दशवटै निर्वाचन क्षेत्रमा उम्मेदवारको टुंगो लगाएका छन् । 
नेकपा एमालेले प्रतिनिधिसभा सदस्यका लागि काठमाडौं २ मा माधवकुमार नेपाल, ३ मा कृष्ण राई, ४ मा राजन भट्टराई, ५ मा ईश्वर पोखरेल, ७ मा रामवीर मानन्धर, र ९ मा कृष्णगोपाल श्रेष्ठ उम्मेदवार बनेका छन् ।
वाम गठबन्धनमा काठमाडौंको १, ६, ८ र १० भने माओवादी केन्द्रको भागमा परेको छ । काठमाडौं १ मा माओवादीका  अनिल शर्मा , काठमाडौं ६ मा झक्कुप्रसाद सुवेदी, काठमाडौं ८ मा उमेश स्थापित, काठमाडौं १० मा हितमान शाक्य उम्मेदवार हुनुहुन्छ । 
प्रदेशसभातर्फ निर्वाचन क्षेत्र १ ‘क’ मा एमालेका  विष्णुकुमारी भुसाल र ‘ख’ मा गणेश दुलालले टिकट पाएका छन् । २ को ‘क’ मा सानुकुमार श्रेष्ठ र ‘ख’ मा मणिराम फुयाँल तथा ३ को ‘ख’ मा रामेश्वर फुयाँल उम्मेदवार हुनुहुन्छ । फुयाँल दोस्रो संविधानसभा चुनावमा काठमाडौं ३ बाट संविधानसभामा चुनावमा प्रत्यक्ष निर्वाचित सांसद हुनुहुन्थ्यो । उहाँ अहिले प्रदेशमा जानुभएको छ ।
४ को ‘क’ मा निर्मल कुइँकेल र ‘ख’ मा कुसुम कार्की, ५ को ‘क’ मा नारायण सिलवाल र ‘ख’ मा दिपक निरौलाले टिकट पाएका छन । ६ को ‘क’ मा केशव स्थापित र ‘ख’ मा योगेन्द्र संगौला उम्मेदवार हुनुहुन्छ । स्थापित काठमाडौं महानगरको पूर्व मेयर हुनुहुन्छ ।
एमालेले काठमाडौं ७ को ‘क’ मा बसन्त मानन्धर, ‘ख’ मा प्रकाश श्रेष्ठ, ८ ‘क’ मा सुरेश शाक्य, ‘ख’ मा अष्टलक्ष्मी शाक्य, ९ को ‘क’ मा अजयक्रान्ति शाक्य, ‘ख’ मा केशव पोखरेल र १० को ‘क’ मा रमा आले मगरलाई उम्मेदवार बनाएको छ । प्रदेशसभाको उम्मेदवार शाक्य पार्टी उपाध्यक्ष एवं संविधानसभामा समानुपातिक सांसद समेत हुनुहुन्छ ।
माओवादी केन्द्रबाट प्रदेशसभा सदस्यका लागि काठमाडौं ३ को ‘क’ मा रुद्र बराइली र काठमाडौं १० को ‘ख’ मा दीलिप महर्जन उम्मेदवार हुनुहुन्छ ।
