पूर्वसहमति प्रभावित नहुने गरि विभिन्न दलसँग वार्ता गर्नुपर्ने एमालेको निष्कर्ष

काठमाडौं, साउन २२ – नेकपा एमालेले पूर्वसहमति प्रभावित नहुने गरी विभिन्न दलसँग सहमति गर्नुपर्ने निष्कर्ष निकालेको छ ।
मंसीर ४ गतेको संविधानसभा चुनावलाई प्रभावित पार्न विभिन्न क्षेत्रबाट खेल शुरु भएको निष्कर्ष निकाल्दै एमालेले जसरी भएपनि मंसीर चारमै चुनाव गर्नुपर्ने निर्णय गरेको छ ।
एमाले सचिव विष्णु पौडेलले मंसीर चारमै चुनाव गर्नेगरी एमालेले पहल गर्ने निर्णय भएको बताउनुभयो ।
उहाँले विगतका सहमतिलाई प्रभाव नपार्नेगरी विभिन्न दलसंग सहमति गर्न सकिने बताउनुभयो । बैठकमा संविधानसभा चुनावका लागि चलाउने नयाँ अभियान लगायतका विषयमा पनि छलफल भएको थियो ।
