विपक्षीको आन्दोलनको धम्कीले संविधान निर्माणको काम रोकिँदैन प्रधानमन्त्री

काठमाडौं, फागुन १० - प्रधानमन्त्री सुशील कोइरालाले अब विपक्षीको आन्दोलनको धम्कीले संविधान निर्माण कार्य नरोकिने बताउनुभएको छ ।
धादिङको बैरेनीमा आयोजित गणेशमान सिंह बलिदान अभियान कार्यक्रमलाई सम्बोधन गर्दै नेपाली कांग्रेसका सभापति समेत रहेका प्रधानमन्त्री कोइरालाले नेपाली कांग्रेसले संविधान ल्याउनकै लागि लामो समयदेखि राजनीतिक संघर्ष गरिरहेको भन्दै अब विपक्षीको आन्दोलनको धम्कीले संविधान निर्माण कार्य नरोकिने बताउनुभएको हो ।
उहाँले अहिले आन्दोलन नभई संविधान निर्माण र देश विकास गर्ने समय भएको भन्दै तर्साउने, थर्काउने र धम्काउने बेला नभएको बताउनुभयो ।
