​पुनर्निर्माण र पुनर्वास निर्माणको अनुगमन ट्रान्सपरेन्सी इन्टरनेशनलले गर्ने

काठमाडौं, पुस ७ – ललितपुर जिल्लाका भूकम्प प्रभावितका लागि पुनर्निर्माण र पुनर्वासको ट्रान्सपरेन्सी इन्टरनेशनल नेपालले अनुगमन गर्ने भएको छ । 
ललितपुरमा आयोजित भूकम्प पछिको पुनर्निर्माण र पुनर्वासमा सदाचार विषयमा भएको छलफलमा ट्रान्सपरेन्सी इन्टरनेशनलले ललितपुरमा औपचारिक रुपमा अनुगमन कार्य सुरु भएको जानकारी दिएको हो । ट्रान्सपरेन्सी इन्टरनेशनल नेपालल भूकम्प अति प्रभावित १४ वटा जिल्लामा पुनर्निर्माण र पुनर्वास कार्यक्रमको अनुगमन कार्यक्रम संचालन गरेको छ । 
ट्रान्सपरेन्सी इन्टरनेशनल नेपालकी महासचिव पद्यमिनी प्रधानाङ्गले भुकम्प पीडितको गुनासो सरकार सम्म पु¥याउने र सरकारले भुकम्प प्रभावितका लागि गरेको कार्यको अनुगमन गरी पारदर्शिता कायम गर्ने गरेको उल्लेख गर्नुभयो । उहाँका अनुसार ट्रान्सपरेन्सी इन्टरनेशनल नेपालले सरकार र भूकम्प पीडितबिच सहजकर्ताको भूमीका निर्वाह गरि रहेको छ । 
ट्रान्सपरेन्सी इन्टरनेशनल नेपालमा टोल फ्री नम्बरका साथै जिल्लामा सहयोग कक्ष र मोवाई सेवामार्फत गुनासो राख्न सकिने उहाँले जानकारी गराउनुभयो । ‘हामीले पीडितको गुनासालाई सरकार सम्म पु¥याउने हो, गुनासाको सुनावाई सम्बन्धित निकायले गर्नेछ’ प्रधानाङ्गले भन्नुभयो । 
स्थानीय विकास अधिकारी हरिप्रसाद दाहालले ललितपुरमा २६ हजार लाभग्राही भूकम्प पीडित रहेको जानकारी दिँदै सुकुम्बासी समस्या, गुठीको जग्गामा घर भएकाले पुनर्निर्माणमा समस्या भएको बताउनुभयो । उहाँले वास्तविक भूकम्प पीडितले राहत नपाई रहेको गुनासो आएको उल्लेख गर्नुहुँदै सम्बन्धित निकायमा नक्कली भूकम्प पीडितले राहत लिएको उजुरी गरे कारवाही हुन्छ भन्नुभयो ।
उहाँले ललितपुरको खोकना र बुङ्मतीका भूकम्प पीडितलाई जापान सरकारले नेपाल सरकारसँग सहकार्य गरेर आवास बनाई दिन लागेको पनि जानकारी दिनुभयो । जापानी टोली यही मंगलबार काठमाडौं आउँदैछ । उहाँका अनुसार उपत्यकाका तीन जिल्लामा मात्र ३० हजार भूकम्प पीडितको गुनासो रहेको जानकारी दिनुभयो ।
सहायक जिल्ला प्रमुख कृष्ण प्रसाद आचार्यले पहिलो किस्ता बापत पाएको रकमले घरको जग हाल्नेकाम गरे पछि मात्र दोस्रो किस्ताको रकम पाउने बताउनुभयो । उहाँले भूकम्प प्रभावितको गुनासालाई सकेसम्म स्थानीय तहमा नै समाधान गर्ने प्रयास भएको बताउनुभयो । स्थानीय निकायमा सम्बोधन हुन नसकेका गुनासालाई मात्र जिल्ला तथा केन्द्रमा पठाउने गरेको उललेख गर्नुभयो । 
उहाँका अनुसार अहिले विभिन्न संस्थाले घर बनाई दिने भन्दै घर बनाउँदा लाग्ने खर्च समेत तोक्ने गरेको उल्लेख गर्नुहुँदै त्यो सरकारले तोकोको मापदण्ड भित्र पर्छ पर्दै अनुगामन गर्ने काम ट्रान्सपरेन्सी इन्टरनेशनल नेपालको भएको उल्लेख गर्नुभयो । उहाँले ट्रान्सपरेन्सी इन्टरनेशनल नेपालको अनुगमन पारदर्शी हुनेमा विश्वास व्यक्त गर्नुभयो ।
