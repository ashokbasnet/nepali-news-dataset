पूर्वराजाले यसरी मनाए जन्मदिन (फोटो फिचर)

काठमाडौ, असार २३ – पूर्व राजा ज्ञानेन्द्र शाहले आइतबार ६७ औं जन्मदिन मनाउनुभएको छ । काठमाडौको निर्मल निवासमा आयोजित जन्मदिनको कार्यक्रममा समर्थकहरुको भीड थियो ।
उनीहरु हातमा फूलका गुच्छा, खादा र पूर्वराजाको फोटो टाँसिएको प्लेकार्ड बोकेर लामो लाइन बसेका थिए । समर्थकहरु कोही राष्ट्रिय पोशाकमा थिए भने कोही आफुखशीका पोशाकमा ।
कलाकारहरु ‘देशले रगत मागे मलाई बली चढाउ’ बोलको गीत गाइरहेका थिए । पञ्चैबाजा र ब्याण्डबाजा पनि बजिरहेकै थियो । शुभकामना दिन आउने सबै समर्थकसँग पूर्वराजा ज्ञानेन्द्रले पालैपालो कुरा पनि गर्नुभयो ।
जन्मदिन कार्यक्रममा पत्नी कोमल र परिवारका अरु सदस्यहरु भने देखिएका थिएनन् । कार्यक्रममा सुरक्षा ब्यवस्था कडा पारिएको थियो ।
पूर्वराजा ज्ञानेन्द्र शाहको जन्मदिन कार्यक्रमका तस्बिरहरु हेर्नुहोस् :
तस्बिर: सूर्यकुमार क्षेत्री/उज्यालो ।
