धनकुटा बहुमुखी क्याम्पसमा तालाबन्दी

धनकुटा, जेठ ८ – मञ्च सम्बन्ध संघिय विद्यार्थी युनियनले धनकुटा बहुमुखी क्याम्पसमा तालाबन्दी गरेको छ ।
स्ववियु निर्वाचन पूर्ण समानुपातिक प्रणालीमा गर्न माग गर्दै तालाबन्दी गरेको विद्यार्थी युनियन धनकुटाका सचिव भविन्द्रकुमार शेर्माले बताउनुभयो । युनियनले क्याम्पस प्रशासन र सहायक क्याम्पस प्रमुखको कार्यकक्षमा तालाबन्दी गरेको छ ।
संगठनले राखेको माग प्रति त्रिभुवन विश्वविद्यालय प्रशासनले बेवास्ता गरेर स्ववियु निर्वाचनको मिति घोषणा गरेकाले विरोध स्वरुप क्याम्पसमा तालाबन्दी गरेको शेर्माले जानकारी दिनुभयो ।
युनियनले पूर्ण समानुपातिक प्रणाली कार्यान्वयन नभएसम्म स्ववियु निर्वाचन हुन नदिने घोषणा गरेको छ । स्ववियु निर्वाचनलाई समानुपातिक बनाउनका लागि नेपाल आदिबासी विद्यार्थी संघ लगायत अन्य जातिय विद्यार्थी संगठनहरुसँ मोर्चाबन्दी गरेको शेर्माले बताउनुभयो ।
यस अगाडी २०६५ सालमा पनि धनकुटा बहुमुखी क्याम्पसको स्ववियु निर्वाचन संघिय विद्यार्थी युनियनकै कारण स्थगित भएको थियो ।
