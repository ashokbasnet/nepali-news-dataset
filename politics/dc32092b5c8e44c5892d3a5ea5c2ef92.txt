७ प्रशासनिक प्रदेशको परिकल्पनासहित ल्यायो जनमोर्चाले घोषणापत्र

काठमाडौं, कात्तिक ५ – राष्ट्रिय जनमोर्चाले ‘गणतन्त्रलाई संस्थागत गरौं, राष्ट्रियताको रक्षा गरौं, संघीयताको विरोध गरौं’ भन्ने नारासहित चुनावी घोषणापत्र सार्वजनिक गरेको छ ।
देशमा गणतन्त्र स्थापना भएपनि त्यो समाप्त हुने खतरा बढेको जनमोर्चाले ठहर गरेको छ । संघीयताको विरोध गर्दै आएको जनमोर्चाले संघीयताबाट देशको विकास कुण्ठित हुने खतरा बढेको भन्दै नेपालमा संघीयता उपयुक्त नभएको ठहर गरेको छ ।
देशमा बढ्दो जातीय, क्षेत्रीय विग्रहका कारण राष्ट्रि विखण्डनको खतरा बढेको जनमोर्चाको ठहर छ । जनमोर्चाले ७ प्रशासनिक प्रदेशको परिकल्पना गरेको छ ।
 उसका अनुसार मेची र कोशी मिलाएर मेची प्रदेश, जनकपुर र सगरमाथा अञ्चललाई मिलाएर सगरमाथा प्रदेश, बागमती र नारायणी अञ्चललाई मिलाएर बागमती प्रदेश, गण्डकी र धौलागिरी अञ्चललाई मिलाएर गण्डकी प्रदेश, राप्ती र लुम्बिनीलाई मिलाएर लुम्बिनी प्रदेश, सेती, भेरी र महाकाली अञ्चललाई मिलाएर महाकाली प्रदेश र कर्णाली अञ्चलमा कर्णाली प्रदेशको परिकल्पना गरेको छ ।
यद्यपि जनमोर्चाले यी प्रदेशहरु प्रदेशहरू सङ्घीय व्यवस्था अन्तर्गतका प्रदेशहरू नभएर खालि प्रशासकीय काम कारबाहीका लागि मात्र बनाइने उल्लेख गरेको छ ।
जनमोर्चाको घोषणापत्र हेर्न यहाँ क्लिक गर्नुहोस् ।
