पार्कमा टहलिँदै एमाले महाधिवेशन प्रतिनिधि

काठमाडौं, असार २० – नेकपा एमालेको नवौं महाधिवेशनको बन्दसत्र सुरु हुन ढिलाइ भएपछि महाधिवेशनस्थल भृकुटीमण्डपको पार्क भित्र प्रतिनिधिहरु टहलिरहेका देखिन्थे ।
प्रतिनिधि मनोनयन विवाद लम्बिँदै गएपछि बन्सत्र सुरु हुन ढिलाइ भएको थियो । विहीबार सुरु भएको महाधिवेशनको शुक्रबार दिउँसो १ बजेदेखि बन्दशत्र सुरु हुने भनिएपनि करिब तीन घण्टा ढिलो बन्दशत्र सुरु भएको थियो । प्रतिनिधिहरु समूह समूह बनाएर पार्क भित्रै गफ गरिरहेका भेटिन्थे ।
पार्कमा बसिरहेकाहरुले पनि क्षेत्रगत हिसाबले गुटको प्रतिनिधित्व गरिरहेका थिए । अध्यक्षका प्रत्याशी माधवकुमार नेपाल पक्षधरहरु एउटा समूह बनाएर बसेका देखिन्थे भने केपी ओली पक्षधरहरुको छुट्टै समूह देखिन्थ्यो ।
कोही भने कसलाई भोट हाल्ने भनेर मन्थन गरिरहेका देखियो । नेकपा एमाले डोल्पाका जिल्ला अध्यक्ष दत्तबहादुर रोकायाले बन्दसत्र सुरु हुन ढिला भएका कारण जिल्लाका सबै प्रतिनिधिहरुबीच कसलाई मतदान गर्ने भन्नेमा सामान्य छलफल गरिरहेको बताउनुभयो ।
तस्बिर : बोमलाल गिरी/उज्यालो ।
