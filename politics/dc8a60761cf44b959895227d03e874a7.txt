​अविश्वासको प्रस्तावको सामना गर्ने एमालेको निणर्य

काठमाडौं, साउन ४ – नेकपा एमालेले प्रधानमन्त्री केपी शर्मा ओलीविरुद्ध संसदमा पेश भएको अविश्वासको प्रस्तावको सामना गर्ने निर्णय गरेको छ ।
मंगलबार बसको एमाले स्थायी कमिटी बैठकले नेपाली कांग्रेस र नेकपा माओवादी केन्द्रले संसदमा पेश गरेको अविश्वासको प्रस्तावको सामना गर्ने निर्णय गरेको हो । बैठकले संसदमा अविश्वास प्रस्ताव पेश गरेर पनि कांग्रेस र माओवादीले प्रधानमन्त्रीको राजीनामा माग्नुको कुनै औचित्य नरहेको ठहर पनि गरेको एमालेले जनाएको छ ।
बैठकमा नयाँ सरकार गठनमा देखिएको संवैधानिक अन्योलता र पार्टीले लिनुपर्ने बाटोका बारेमा पनि छलफल भइरहेको छ ।
