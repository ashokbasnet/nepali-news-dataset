पर्वतको विहादी गाउँपालिकामा एमालेले जित्यो

पर्वत, जेठ ४ – पर्वतको विहादी गाउँपालिकामा नेकपा एमाले विजयी भएको छ । गाउँपालिका अध्यक्षमा एमालेका कमल भुषाल २४९० मतसहित विजयी हुनुभएको हो ।
उहाँका निकटतम प्रतिद्वन्द्वी नेपाली कांग्रेसका प्रविण गुरुङले २२१७ मत प्राप्त गर्नुभयो । उपाध्यक्षमा पनि एमालेकै डम्बरकुमारी गुरुङ २३१५ मतसहित विजयी हुनुभएको छ । उहाँका निकटतम प्रतिद्वन्द्वी कांग्रेसकी विष्णु खड्काले २२९९ मत प्राप्त गर्नुभयो ।
