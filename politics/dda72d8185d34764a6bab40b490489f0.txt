चाँडै राष्ट्रिय जनआन्दोलन घोषणा हुन्छ : उपेन्द्र यादव

जनकपुर, माघ २१ – संघीय समाजवादी फोरम नेपालका राष्ट्रिय अध्यक्ष उपेन्द्र यादवले चाडै राष्ट्रिय जनआन्दोलनको घोषणा गरिने बताउनु भएको छ । महोत्तरीमा शुक्रबार भएको पार्टीको प्रथम जिल्ला अधिवेशन उद्घाटन गर्दै उहाँले वर्तमानका सरकारले विगतमा गरेको प्रतिवद्धता संविधान संशोधन मार्फत पूरा गर्न नसकेकाले आफूहरु आन्दोलन घोषणा गर्ने बाध्यात्मक अवस्थामा पुगेको बताउनुभयो ।
यादवले वर्तमान सरकार मधेसी दलको बैसाखीमा उभिएकाले मधेसको माग चाडै सम्बोधन नभए बैसाखी हटाउने र राष्ट्रिय जनआन्दोलनको घोषणा गर्ने चेतावनी दिनुभयो ।  स्थानिय तह पुनर्संरचना विषयमा उहाँले झण्डै देशको आधा आवादी रहेको मधेसमा २५ देखि २६ प्रतिशत गाउँपालिका र नगरपालिका तोकेर विभेद गरेको आरोप लगाउनुभयो । 
पुनर्संरचनाको प्रतिवेदन विभेदपूर्ण रहेकोले यथाशिघ्र पूर्ण संशोधनका बुँदाहरु संविधानमा समावेश गरि मधेसीको पूर्ण हक र अधिकार दिनु पर्ने यादवको भनाई थियो ।
