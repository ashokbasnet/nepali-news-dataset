मन्त्रीका कारण कानुन निर्माण सुस्त

काठमाडौं, साउन १६ – कानुन निर्माणको मुख्य थलो व्यवस्थापिका संसदलाई दैनिक काम वा बिजनेश दिनु सरकारको दायित्व हो । राज्य सञ्चालनका लागि चाहिने कानुनको मस्यौदा गरी संसदबाट पारित गराउनु पर्ने भए पनि पछिल्लो समय सरकारले संसदलाई बिजनेश दिन सकेको छैन । 
पटक पटक हुने सरकार परिवर्तनको प्रत्यक्ष असर कानुन निर्माण र संसदीय काम कारबाहीमा पनि परेको हो । संविधान कार्यान्वयका लागि एक सय ३८ वटा नयाँ कानुन निर्माण गर्नुपर्छ । ती कानुनलाई तीन वर्षभित्र बनाइ सक्नुपर्छ । संविधान जारी भएको दुई वर्ष बित्न लाग्दा समग्र कानुन निर्माणको प्रक्रिया सन्तोषजनक नरहेको स्वयं सांसदहरु नै बताउँछन् । एमाले सांसद रेवती रमण भण्डारी केही जरुरी कानुन बने पनि कानुन निर्माणको समग्र अवस्था निराशाजनक रहेको बताउनुहुन्छ । 
पटक पटक सरकार परिवर्तन हुँदा कानुन निर्माण प्रक्रिया गति लिन नसक्नुका साथै संसदमा पुगेका विधेयक पनि रोकिएका छन् । अत्याआवश्वयक कानुनको मस्यौदा अन्तिम चरणमा संसदमा पु¥याएर त्यसलाई पारित गराउन पनि ध्यान नदिँदा झण्डै पाँच दर्जन विधेयक रोकिएका छन् । कार्यसूचीमै चढिसकेका विधेयक पनि विभागीय मन्त्रीको आग्रहमा कार्यसूचीबाट हटाउन थालिएको छ । १७ वटा विधेयक पारित हुने अन्तिम चरणमा रहे पनि भर्खरै मात्र नियुक्त भएका मन्त्रीहरुले अध्ययनका लागि समय मागेपछि कार्यसूचीमा चढाउन नसकिएको जानकारी दिनुहुन्छ, संसद सचिवालयका प्रवक्ता भरतराज गौतम ।
संसदमा समाजिक सुधार विधेयक, विभिन्न ६ वटा आयोग गठनसँग सम्बन्धित विधेयक, मुलुकी ऐन संशोधनसँग सम्बन्धी पाँचवटा विधेयक सरकारकै ढिलासुस्तीका कारण रोकिएका छन् । कानुन निर्माणका क्रममा विभागीय मन्त्रीले विधेयकका सवालमा समिति तथा पूर्ण बैठकमा उठेका सवालहरुको जवाफ दिनुपर्छ । दुई महिनासम्म रोकिएको सरकार विस्तार भर्खरै सकिए पनि मन्त्रीहरुले आफूसँग सम्बन्धित विधेयकबारे सामान्य जानकारीसमेत राख्न भ्याएका छैनन् । संविधान कार्यान्वनयका लागि स्थानीय तहसँग सम्बन्धित ६, प्रदेशसँग सम्बन्धित २२ र संघसँग सम्बन्धित एक सय १० वटा कानुन बनाउनुपर्छ ।
कानुन मन्त्रालयले पहिलो चरणमा बनाउनु पर्ने भनेर प्राथामिकरण गरेका ७१ वटा कानुनमध्ये सबै जसोको मस्यौदा संसदमा पुगेको छ । तर, दोस्रो प्राथाकितामा परेका ३६ वटा र तेस्रो प्रामिकतामा परेका २४ वटा कानुनको मस्यौदा तयार हुन सकेको छैन । असार २७ गते बजेट पारित भएपछि सरकारले बेलैमा पूर्णता नपाउँदा संसदमा कानुन निर्माणको गति पनि सुस्त भएको छ ।  
संसदमा विचाराधीन केही महत्वपूर्ण विधेयकहरु निम्नअनुसार छन् 
नेपालको संविधानलाई संशोधन गर्न बनेको विधेयक, दोस्रो
राष्ट्रिय प्राकृतिक स्रोत तथा वित्त आयोग सम्बन्धमा व्यवस्था गर्न बनेको विधेयक
अन्तर–सरकारी वित्त व्यवस्थापन सम्बन्धमा व्यवस्था गर्न बनेको विधेयक, २०७४
प्रदेश सभा सदस्यको निर्वाचन सम्बन्धमा व्यवस्था गर्न बनेको विधेयक 
प्रतिनिधि सभा सदस्यको निर्वाचन सम्बन्धमा व्यवस्था गर्न बनेको विधेयक
राष्ट्रपति र उपराष्ट्रपतिको पारिश्रमिक तथा सुविधा सम्बन्धमा व्यवस्था गर्न बनेको
जातीय भेदभाव तथा छुवाछुत (कसुर र सजाय) ऐन, २०६८ लाई संशोधन गर्न बनेको विधेयक
स्वास्थ्य बीमा सम्बन्धमा व्यवस्था गर्न बनेको विधेयक
स्थानीय तहको शासन सञ्चालनका सम्बन्धमा व्यवस्था गर्न बनेको विधेयक
कर्मचारी समायोजन सम्बन्धमा व्यवस्था गर्न बनेको बिधेयक
भाषा आयोगका सम्बन्धमा व्यवस्था गर्न बनेको विधेयक पद्नुहोस 
पूर्व पदाधिकारीलाई सुविधा प्रदान गर्ने सम्बन्धमा व्यवस्था गर्न बनेको विधेयक  
राष्ट्रिय चिकित्सा शिक्षा बिधेयक, २०७३  
लोकसेवा आयोग विधेयक, २०७३
सहकारी विधेयक, २०७३ 
मनमोहन स्वास्थ्य विज्ञान प्रतिष्ठान विधेयक
