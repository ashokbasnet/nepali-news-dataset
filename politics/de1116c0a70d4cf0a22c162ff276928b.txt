देउवाले ओलीलाई भने - तपाइँको चिन्ता देखेर खुशी लाग्यो, पछि पनि यस्तै होस्

काठमाडौं, जेठ २३ – नेपाली कांग्रेसका सभापति तथा संसदमा प्रधानमन्त्रीका उम्मेद्वार शेरबहादुर देउवाले प्रधानमन्त्री पुष्पकमल दाहाल प्रचण्डले प्रधानमन्त्री पद छाड्दै गर्दा विपक्षीले देखाएको चिन्ताले खुशी लागेको बताउनुभएको छ । 
आफूले प्रधानमन्त्री पद छोड्दै गर्दा पनि किन छोडेको भनेर प्रश्न गर्न विपक्षी दल एमालेलाई उहाँले आग्रह गर्नुभएको छ । संसद बैठकमा एमाले अध्यक्ष केपी शर्मा ओलीले प्रधानमन्त्री अहिल्यै किन छोड्नुपरेको भनेर प्रश्न सोधेपछि जवाफमा देउवाले रमाइलो शैलीमा भन्नुभयो, ‘अहिले प्रधानमन्त्री छोड्दा किन छोड्नुपरेको भन्दै हुनुहुन्छ, तपाइँहरुको चिन्ता देखेर मलाई खुशी लाग्यो, फेरिफेरि पनि यस्तै भन्नुहोला ।’ 
एमाले अध्यक्ष ओलीको लामो भाषणको छोटोमा जवाफ दिँदै उहाँले आफूले निर्वाह गर्नुपर्ने जिम्मेवारी सफलतापूर्वक निर्वाह गर्ने बताउँदै सबैलाई ढुक्क हुन आग्रह गर्नुभयो ।
