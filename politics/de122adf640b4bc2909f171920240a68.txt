चुनावको विरोध गरिरहेका दलहरुले कोणसभा गर्ने

काठमाडौं, असार १ – आफ्ना माग सम्बोधन नगरी चुनावको मिति तोकेको भन्दै आन्दोलन थालेका नेकपा–माओवादी लगायतका दलले शनिबार कोणसभा गर्ने तयारी गरेका छन् ।
सरकारले मागलाई बेवास्ता गर्दै चारदलीय सिण्डीकेटको निर्देशनमा चुनावको मिति घोषणा गरेकाले विरोधका कार्यक्रम गर्न थालिएको संघिय लोकतान्त्रिक राष्टिय मञ्चका महासचिव खगेन्द्र माखिमले बताउनुभयो ।
उहाँले शनिबार बेलुकी पाँच बजे काठमाडौंका विभिन्न ठाउँमा कोणसभा गर्ने जानकारी दिनुभयो ।
आन्दोलनरत विभिन्न ३३ दलले राजनीतिक दलहरुकाबीचमा नयाँ राजनीतिक सहमति कायम गरी अग्रगामी राजनीतिक निकास खोज्न माग गरेका छन् ।
