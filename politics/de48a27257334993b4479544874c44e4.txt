प्रधानमन्त्री बर्खास्त गर्न राष्ट्रपतिलाई कांग्रेस र एमालेको आग्रह

काठमाडौ, जेठ १५ – नेपाली कांग्रेस, नेकपा एमाले लगायतका दलहरुले संवैधानिक अधिकार प्रयोग गरी प्रधानमन्त्रीलाई बर्खास्त गर्न राष्ट्रपतिसित आग्रह गरेका छन् । प्रधानमन्त्रीले नयाँ चुनावको घोषणा गरेपछि राष्ट्रपतिसित भेट गरी उनीहरुले मंसीर ७ गते संविधानसभाको चुनाव गर्ने सरकारको घोषणा असंवैधानिक भएको बताएका छन् ।

 

कांग्रेस, एमाले, मधेसी जनअधिकार फोरम, राष्ट्रिय जनशक्ति पार्टी र फोरम लोकतान्त्रिकको शरदसिंह भण्डारी पक्षधरले राष्ट्रपतिसित चुनाव गर्ने सरकारको घोषणा अस्वीकृत गर्न र प्रधानमन्त्रीलाई बर्खास्त गर्न माग गरेका छन् ।

संविधानसभा बिघटन भएपछि प्रधानमन्त्री संविधानसभाको सदस्य नरहेको र संविधानसभा सदस्य नरहेको व्यक्ति प्रधानमन्त्री हुन नसक्ने ती दलहरुको तर्क छ । उनीहरुले नयाँ ढंगले राष्ट्रिय सहमतिको सरकार गठन हुनुपर्ने पनि बताएका छन् ।

राष्ट्रपतिले परामर्शपछि आवश्यक कदम लिने बताउनुभएको भेटपछि कांग्रेस उपसभापति रामचन्द्र पौडेलले जानकारी दिनुभयो ।
