माओवादीको महाधिवेशन आयोजक समितिको बैठक बस्दै

काठमाडौं, साउन १७ – एकीकृत नेकपा माओवादीको महाधिवेशन आयोजक समितिको बैठक बस्दैछ । बुधबार बिहान ११ बजे पार्टी कार्यालय पेरिसडाँडा कोटेश्वरमा बस्ने बैठकमा समसामयिक राजनीतिक अवस्था र पार्टीको महाधिवेशन आयोजक समिति विस्तारको विषयमा छलफल हुने माओवादीले जनाएको छ ।

 

यो महिनाको शुरुमा भएको विस्तारित बैठकले केन्द्रीय समिति बिघटन गर्दै त्यसलाई महाधिवेशन आयोजक समिति बनाएको थियो । आजको बैठकले नेताका कार्य विभाजन समेत गर्ने तयारी छ ।

आयोजक समितिमा तीनसय भन्दा धेरैको नाम आएपछि सदस्य थप गर्ने निर्णय कार्यान्वयनमा समस्या आएको नेताहरुले बताएका छन् ।
