बुझ्दै नबुझी हामीलाई डन भने : बस्नेत

नवलपरासी, भदौ २८ - यूवा संघ नेपालका अध्यक्ष महेश बस्नेतले आफ्नै पार्टीका नेताहरुले बुझ्दै नबुझी यूवा संघलाई डन भनेकोमा आपत्ति जनाउनु भएको छ ।
आफ्नै पार्टीका नेताले सुझबुझ विना नै बोलेर युवा संघलाई डनहरुको संगठन बनाएको अध्यक्ष बस्नेतको आरोप छ ।  
उहाँले माउ पार्टीका नेतालाई युवासंघमा चलखेल नगर्न आग्रह गर्नुभएको छ ।
नवलपरासीको कावासोतीमा भएको कार्यक्रममा अध्यक्ष बस्नेतले युवासंघमा नेताहरुले गरेको चलखेलले आफूहरु कम्जोर भएको भन्दै चलखेल रोकिए युवासंघ एक हुने बताउनुभयो । अध्यक्ष बस्नेतले पर्सीदेखि  चितवनबाट युथ फोर्स ब्यूँत्याएर मुलुकमा तरंग ल्याउने बताउनुभयो ।
 विगतका निर्वाचनमा एमाले कार्यकर्तालाई अन्यदलहरुले पटक पटक आक्रमण गरेको दावी गर्दै बस्नेताले यस पटक त्यस्ताको सशक्त प्रतिकार गर्ने चेतावनी दिनुभयो ।
