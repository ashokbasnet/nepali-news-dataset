समानुपातिकमा चुनाव हारेका जिल्लालाई प्राथमिकता दिन कांग्रेसमा जोड

काठमाडौं, मंसिर २१ - नेपाली कांग्रेसका नेताहरुले प्रत्यक्षतर्फ चुनाव हारेका जिल्लाबाट समानुपातिकमा सभासद मनोनित गनुपर्नेमा जोड दिएका छन् ।
शुक्रबार बसेको संसदीय समितिको बैठकमा प्रत्यक्षतर्फ चुनाव हारेका २१ जिल्लाबाट एक एक जनालाई सभासदमा सिफारिस गर्नु नै पर्नेमा जोड दिएका हुन् ।
बैठकमा महिला दलित जनजातीलाई प्राथमिकतामा राखेर समानुपातिकतर्फका सभासद सिफारिस गर्नुपर्नेमा पनि नेताहरुले जोड दिएका छन् । शनिबार पुन बस्ने बैठकले समानुपातिकतर्फबाट सभासद् छान्न मापदण्ड बनाउने नेता अर्जुनरसिंह केसीले जानकारी दिनुभयो । यस्तै कांग्रेसले १ बर्षभित्र संविधान जारी गर्न अन्य दलहरुसंग पनि छलफल अघि बढाउने निर्णय गरेको छ ।
