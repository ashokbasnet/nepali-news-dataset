भ्रष्टाचारी ठहर भएका खड्कालाई जोगाउन माग गर्दै धर्ना

काठमाडौं, साउन ३२ - भ्रष्टाचारको मुद्दामा सर्वोच्च अदालतले दोषी ठहर गरी डेढ वर्ष जेल सजायँ सुनाएका काँग्रेस नेता खुमबहादुर खड्काका समर्थकहरुले नेपाली काँग्रेसको केन्द्रिय कार्यालय सानेपामा प्रदर्शन गरेका छन् । चार तारे झण्डा बोकेर पल्सर बाइकमा र्‍याली सहित काँग्रेस केन्द्रिय कार्यालय पुगेका झण्डै १ सय जनाले खड्का प्रजातन्त्र सेनानी भएको दावी गर्दै पार्टीले खड्कालाई रक्षा गर्नु पर्ने माग गरेका छन् ।

 

पार्टी नेतृत्वले खड्कालाई साथ नदिएको उनीहरुको भनाई छ । काँग्रेस केन्द्रिय समिति बैठकमा सहभागि हुन बैठक स्थलभित्र प्रवेश गर्न लागेका नेताहरुलाई उनीहरुले खड्काको पक्षमा लाग्न दवाव पनि दिएका छन् । पार्टीले खड्कालाई न जोगाउने हो भने पार्टी र देश नै ठप्प पार्ने चेतावनी उनीहरुले दिएका छन् ।

खड्काको सम्बन्धमा सर्वोच्चले गरेको फैसला खारेज हुनु पर्ने र त्यसमा पार्टीले पहल गर्नु पर्ने माग गर्दै उनीहरुले वुधवार पनि काँग्रेस कार्यालय सानेपामा धर्ना दिएका थिए । सर्वोच्च अदालते गत मंगलवार खड्काले भ्रष्टाचार गरेको ठहर गर्दै ९४ लाख ७४ हजार १ सय २२ रुपैयाँ विगोसहित त्यति नै जरिवाना र डेढ वर्ष जेल सजायँ सुनाएको थियो ।

यस बारेका थप समाचारहरु : 

भ्रष्टाचारी खड्काको पक्षमा पार्टी कार्यालमा नारावाजी

खड्काको फैसला सुन्न सर्वोच्चमा भीड, सुरक्षा व्यवस्था कडा

खुमबहादुर खड्का भ्रष्टाचारी ठहर

खुमबहादुर खड्काको नालीबेली
