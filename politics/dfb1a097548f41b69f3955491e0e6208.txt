प्रधानमन्त्री लाजिम्पाटबाट बालुवाटारमा, अनावश्यक सामान नकिन्न निर्देशन

काठमाडौं, साउन २१ – प्रधानमन्त्री पुष्पकमल दाहाल शुक्रबार सरकारी निवास बालुवाटार सर्नुभएको छ । प्रधानमन्त्री दाहालले सरकारी निवासमा रहेको सामान नै प्रयोग गर्ने बताउँदै अत्यावश्यक बाहेक अरु कुनै पनि सामान नकिन्न प्रधानमन्त्री कार्यालयका कर्मचारीलाई निर्देशन दिनुभयो । 
आफ्नै निजी निवास लाजिम्पाटमा बस्दै आउनुभएका दाहाल प्रधानमन्त्रीमा निर्वाचित हुनुभएपछि शुक्रबार दिउँसो सरकारी निवास सर्नुभएको हो । प्रधानमन्त्री दाहाललाई प्रधानमन्त्री तथा मन्त्रिपरिषद् कार्यालयका सचिव दीपेन्द्रनाथ शर्मा, प्रधानमन्त्री कार्यालयका कर्मचारी एवं सुरक्षाकर्मी लगायतले स्वागत गर्नुभएको थियो । 
प्रधानमन्त्री दाहालले आफू सबैसँग मिलेर काम गर्ने र एउटै परिवारको सदस्यका रुपमा रहने बताउनुभयो । रासस
