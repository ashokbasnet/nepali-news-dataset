अन्तरिम संविधानको ११ औं संशोधन विधेयक दर्ता

काठमाडौं, कात्तिक १८ — सरकारले अन्तरिम संविधानको एघारौं संशोधन विधेयक दर्ता गरेको छ । कानून मन्त्री बृजेश कुमार गुप्ताले संसद सचिवालयमा विधेयक दर्ता गर्नु भएको हो । शुक्रबार बसेको मन्त्रिपरिषद बैठकले संविधान संशोधन विधेयक दर्ता गर्ने निर्णय गरेको थियो । 

 

दलहरुबीच राज्य पूनर्संरचनाका लागि विज्ञ समूह गठन गर्ने सहमति भएपछि सरकारले संविधान संशोधन गर्ने निर्णय गरेको हो । संविधान अब राज्य पूनसंचरनाका लागि आयोगको सट्टा विज्ञ समूह गठन गर्ने उल्लेख गरिनेछ । बैठकले १७ औं सार्क शिखर सम्मेलनमा चार वटा प्रस्ताव पेश गर्ने निर्णय पनि गरेको छ ।  

 

विधेयक पारितको प्रक्रियाबारे प्रधानमन्त्री डा. बाबुराम भट्टराईले सभामुख सुवासचन्द्र नेम्वाङसँग परामर्श गर्नुभएको थियो । २५ गते बस्ने संसद बैठकले संविधान संसोधन गर्नेछ ।
