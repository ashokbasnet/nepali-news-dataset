सर्वोच्चद्वारा कार्कीलाई अख्तियार प्रमूख बनाउनुको कारण माग

काठमाडौं, जेठ १ – अख्तियार दुरुपयोग अनुसन्धान आयोगको प्रमुखमा लोकमानसिंह कार्कीलाई नियुक्त गरिएको बिरोधमा दायर गरिएको रिटमा सर्वोच्च अदालतले कारण देखाउ आदेश दिएको छ ।
न्यायाधीश रामकुमार प्रसाद शाहको एकल ईजलासले विपक्षीका नाममा लिखित कारण पेश गर्न आदेश दिएको हो ।
विवादास्पद छवि र जनआन्दोलनका दोषीलाई अख्तियार जस्तो संवेदनशिल ठाँउमा गरिएको नियुक्ति खारेज गर्न माग गर्दै अधिवक्ता ओमप्रसाद अर्यालले रिट दायर गर्नु भएको हो ।
अदालतले जेठ १२ गते दुबै पक्षलाई छलफलका लागि बोलाएको सर्वोच्चका सह प्रवक्ता हेमन्त रावलले जानकारी दिनुभयो ।
३० भन्दा बढी मानवअधिकारकर्मी पक्राउ
लोकमानसिंह कार्कीलाई अख्तियार प्रमुखमा नियुक्त गरेको बिरोधमा सिंहदरबार अगाडि धर्ना दिन गएका ३० जना भन्दा बढी मानवअधिकारकर्मीलाई प्रहरीले पक्रेको छ ।
मानवअधिकार तथा शान्ति समाजले शुरु गरेको सत्याग्रह अन्र्तगत भएको तेश्रो धर्नाका क्रममा सिंहदरबार दक्षिणगेट अगाडि धर्ना दिन पुगेका मानवअधिकारकर्मी कृष्ण पहाडी, होमकान्त चौलागाई, कृष्ण कँडेल, कुमार राज सुवेदी लगायतलाई प्रहरीले पक्रेको हो ।
