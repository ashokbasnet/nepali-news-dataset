सभासदलाई नै संघीयताका बारेमा थाहा छैन : नेपाल

विराटनगर, चैत २३ – नेकपा एमालेका नेता प्रदीप नेपालले संबिधानसभाका सभासदहरु नै संघीयताका बारेमा जानकार नभएको बताउनुभएको छ । सोमबार बिराटनगरमा आरोहण गुरुकुलमा खेम नेपालीद्वारा लिखित ‘स्वप्निल स्मृतीमा सुुशीला स्मृतीग्रन्थ’ को विमोचन गर्दै नेपालले संघीयताको चेतना अभावकै कारण देशले यो अवस्था भोग्नुपरेको बताउनुभयो ।
माओवादीको रबैया संबिधान ल्याउन नदिने परिपाटीको भएको बताउँदै नेपालले माओवादी लगायतका दलकै कारणले संविधान आउन नसकेको बताउनुभयो । माओवादीले बन्द र हडताल गरेर नागरिकलाई दुख दिने काम मात्र गरेको  बताउँदै नेपालले माओवादीले बन्दको भरमा सहमति गराउन खोज्नु मुर्खता रहेको बताउनुभयो ।
