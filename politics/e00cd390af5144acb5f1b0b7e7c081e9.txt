प्रचण्ड जाने भनेपछि माओवादीले गर्‍यो सिन्धुली १ बन्द

काठमाडौं, कात्तिक १० – एकीकृत नेकपा माओवादीका अध्यक्ष पुष्पकमल दाहाल प्रचण्ड चुनावी कार्यक्रममा सहभागि हुने भएपछि नेकपा माओवादी नेतृत्वको मोर्चाले आइतबार विहानदेखि सिन्धुली क्षेत्र नं १ मा बन्द आह्वान गरेको छ । बन्दका कारण त्यस क्षेत्रमा गाडी चलेका छैनन् ।
गाडी नचल्दा नागरिकले सास्ती भएका छन् । एकीकृत नेकपा माओवादी सिन्धुली क्षेत्र नं १ ले दिउँसो दुधौलीमा गर्ने चुनावी कार्यक्रमलाई प्रचण्डले सम्बोधन गर्ने कार्यक्रम तय भएको छ ।
