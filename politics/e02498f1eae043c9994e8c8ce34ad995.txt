सर्वोच्चको फैसलापछि दलहरुको गोप्य बैठकको तयारी

काठमाडौ, चैत १६ – सर्वोच्चको फैसला सँगै, जेठ १४ भित्रै संविधान जारी गर्नुपर्ने बाध्यता भएपछि दलका नेताहरुले काठमाडौ बाहिर एकान्तमा बसेर सहमति खोज्ने तयारी गरेका छन् । कतिपय कुराहरु सञ्चार माध्याममा आएपछि बिग्रने र फरक तरिकाले आउँदा आरोप प्रत्यारोप गर्नुपर्ने बाध्यताले गोप्य तरिकाले काठमाडौ बाहिर बैठक गर्न लागेको स्रोतको दावी छ ।

 

एकीकृत नेकपा माओवादीका अध्यक्ष पुष्पकमल दाहाल प्रचण्ड, नेपाली कांग्रेसका सभापति सुशील कोईराला र नेकपा एमालेका वरिष्ठ नेता माधवकुमार नेपाल लगायतका नेताहरुले अनौपचारिक छलफल गरेर ठाउँ र समयको टुंगो लगाउने भएका छन् ।

त्यसरी छलफल गर्दा राज्यपुनर्संरचना बाहेकका विषयमा सहमति जुट्ने उनीहरुको विश्वास छ । सर्वोच्चले  फैसला पुनरावलोकनका लागि सरकार र सबिधानसभाले दर्ता गरेको प्रस्ताबको दरपीट सदर गरेपछि अब म्याद थपबारे पुनरावलोकन नहुने भएको हो । यसले गर्दा दलहरुलाई जेठ १४ भित्र शान्ति प्रकृया टुंगोमा पुर्याउने र संविधान बनाउनै र्ने बाध्यता छ ।
