राप्रपाद्वारा देशभरकै निर्वाचन कार्यालय घेराउ, आयोगको निर्णय सच्याउन माग

राजधानी काठमाडौंसहित देशैभरका निर्वाचन कार्यालयमा धर्ना दिँदै राप्रपाले आयोगको उक्त निर्णय सच्चाउन माग गरेको छ ।

यसैक्रममा कास्कीमा पनि निर्वाचन कार्यालयमा एक घण्टा धर्ना दिएको छ । पोखराको नयाँबजारबाट निस्केको र्‍यालीले पोखरा बजार परिक्रमा गरी निर्वाच कार्यालयमा धर्ना दिएको हो । राप्रपाको विधान संविधानसँग बाझिएको भन्दै आयोगले राजसंस्था र हिन्दू राष्ट्र सम्बन्धी वाक्यांश हटाइदिएको थियो ।

कञ्चनपुरमा पनि राप्रपाले निर्वाचन कार्यालय घेराउ गरेको छ । निर्वाचन आयोगले राप्रपाको आधारभूत मान्यतालाईनै खारेज गरेको भन्दै राप्रपा कार्यकर्ताले आपत्ति जनाएका थिए ।

जिल्ला पार्टी कार्यालयबाट निस्केको ¥याली निर्वाचन आयोग पुगेर आयोगको निर्णयविरुद्ध नाराबाजी गरेको थियो ।

मकवानपुरमा पनि राप्रपा कार्यकर्ताहरुले जिल्ला निर्वाचन कार्यालय घेराउ गरेका छन् ।
