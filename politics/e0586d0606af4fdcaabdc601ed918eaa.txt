एमालेले आफ्ना पूर्व सभासद्संग छलफल गर्दै

काठमाडौ, भदौ २१ – बिघटित संविधानसभाले गरेको कामका विषयमा नेकपा एमालेले आफ्ना पार्टीका पूर्वसभासद्हरुसँग छलफल गर्ने भएको छ । संविधानसभाको कामका विषयमा श्वेतपत्र जारी गर्न एमालेले गठन गरेको समितिले पूर्वसभासद्संग छलफल गर्न लागेको एमाले नेता रामनाथ ढकालले जानकारी दिनुभयो ।

 

बिहीबार विहान पार्टी कार्यालय बल्खुमा छलफल हुनेछ । संविधानसभामा एमालेको भूमिका, भएका सकारात्मक र नकारात्मक कामको समीक्षा गर्न तथा श्वेतपत्र तयार गर्न सचिव शंकर पोखरेलको संयोजकत्वमा एमालेले समिति बनाएको थियो ।

यसअघि समितिले पत्रकार र विघटित संविधानसभा सचिवालयसंग छलफल गरेको थियो ।
