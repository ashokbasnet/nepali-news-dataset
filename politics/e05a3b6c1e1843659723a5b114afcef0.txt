अर्थमन्त्री खतिवडासहित राष्ट्रियसभाका तीन जना सदस्यले लिए शपथ

काठमाडौं, फागुन २५ – अर्थमन्त्रीसमेत रहेका डाक्टर युवराज खतिवडा, रामनारायण बिडारी र विमला पौडेल राईले राष्ट्रियसभा सदस्यको शपथग्रहण गर्नुभएको छ । 

उहाँहरुलाई राष्ट्रियसभाका ज्येष्ठ सदस्य तारादेवी भट्टले शपथग्रहण गराउनु भएको हो । तीनैजनाको शपथग्रहण रोक्न परेको रिट सर्वोच्च अदालतले खारेज गरेपछि शपथग्रहणको बाटो खुलेको हो । 
शेरबहादुर देउवा नेतृत्वको सरकारले राष्ट्रियसभामा सिफारिस गरेको नाम थन्क्याएर नयाँ सरकारले गरेको सिफारिसलाई राष्ट्रपति विद्यादेवी भण्डारीले अनुमोदन गरेको भन्दै सर्वोच्चमा रिट परेको थियो ।
