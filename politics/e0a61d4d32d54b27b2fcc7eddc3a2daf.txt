थपिएका तीन मन्त्री र एक राज्य मन्त्रीद्वारा सपथ, मन्त्रीपरिषद ५४ सदस्यीय

काठमाडौं, भदौ २६ – सरकारमा थपिएका तीन मन्त्री र एक राज्य मन्त्रीले सपथ लिएका छन् । प्रधानमन्त्री शेरवहादुर देउवाले आइतबार नियुक्त गर्नुभएका दीपक बोहोराले विज्ञान तथा प्रविधि, सुनील थापाले उद्योग र विक्रम पाण्डेले वन मन्त्रीका रुपमा तथा रेशम लामाले उद्योग राज्यमन्त्रीका रुपमा राष्ट्रपति विद्यादेवी भण्डारीबाट पद तथा गोपनीयताको सपथ लिनुभएको हो ।
यससंगै अब मन्त्रीपरिषद ५४ सदस्यीय भएको छ । यो मन्त्रीपरिषद अहिलेसम्मकै सबैभन्दा ठूलो हो ।
