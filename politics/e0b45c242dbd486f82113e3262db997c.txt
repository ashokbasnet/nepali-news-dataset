प्रधानमन्त्रीको उमेदवार कोइराला : काँग्रेस जिल्ला सभापतिहरु

काठमाडौ,  साउन १८ - नेपाली काग्रेसका जिल्ला सभापतिहरुले सहमतिको सरकारको नेतृत्व पार्टी सभापति शुशील कोइरालाले गर्ने बताएका छन् । रिपोर्टर्स क्लब नेपालले विहीबार अयोजना गरेको साक्षात्कारमा काठमाडौं जिल्ला सभापति भिमसेन दास प्रधानले संसद समेत नरहेको अवस्थामा सहमतिको सरकारको नेतृत्व गर्ने सर्वोत्कृष्ट व्यक्ति सभापति कोइराला नै रहेको बताउनुभयो ।

 

‘काँग्रेस सभापतीय प्रणालीमा चल्ने पार्टी हो ।’ उहाँले भन्नुभयो ‘सभापतिले म प्रधानमन्त्री बन्छु भनेर ईच्छा ब्यक्त गरे पछि कसैले पनि दावी गर्न मिल्दैन ।’ यद्यपि उहाँले सभापति कोइरालाले अहिलेसम्म प्रधानमन्त्री बन्ने ईच्छा भने ब्यक्त गरिन सकेको स्पष्ट पार्नुभयो ।
नेपाली काँग्रेस गुल्मी जिल्ला सभापति चन्द्र केसीले सभापति कोइरालले चाहेकै ब्यक्ति सहमतिको सरकारको प्रधानमन्त्री बन्ने निश्चित भएको भन्दै आउँदो १० दिनभित्रमा काग्रेसले प्रधानमन्त्रीको उमेदवार तय गरि सार्वजनिक गर्ने दावी गर्नुभयो ।
माओवादीको छलछाम र ढाटको राजनीतिका कारण काग्रेस विश्वसस्त हुन नसक्दा प्रधानमन्त्रीको उमेदवार सार्वजनिक नगरेको दावी गर्दै उहाँले काँग्रेसभित्र को प्रधानमन्त्री बन्ने भन्ने विषय प्रष्ट भईसकेको बताउनुभयो ।
दोलखा सभापति ताराबहादुर कोइरालाले सभापति कोइरालाले सभापति कोइराला नै प्रधानमन्त्रीको सबैभन्दा सर्वोत्कृष्ट उमेदवार भएको भन्दै सभापतिले ईच्छा नगरे मात्रै रामचन्द्र पौडेल र शेरबहादुर देउवा मध्येबाट एक जना प्रधानमन्त्रीको उमदेवार बन्ने स्पष्ट पार्नुभयो ।
पार्टीभित्र प्रधानमन्त्री को बन्ने भन्ने विषयमा कुनै विवाद नभएको भन्दै काग्रेसको नेतृत्वमा सहमतिको सरकार बन्ने निश्चित भए  तुरुन्तै घोषणा हुने दावी उहाँले गर्नुभयो ।
नुवाकोट सभापति जगदिश्वर नरसिह केसीले पार्टी कसैको अंशवण्डाको विषय नभएको भन्दै सभापतिले गरेको निर्णयलाई सबैले मान्नु पर्ने बताउनुभयो । उहाँले सभापतिले गरेको विभाग गठन विधानसम्मत भएको भन्दै त्यसमा चित्त नबुझ्नेले पद छाड्दा कुनै असर नपर्ने बताउनुभयो ।
काग्रेसले दलहरुवीच सहमति हुनासाथ तत्काल प्रधानमन्त्रीको उमेदवार काँग्रेसले घोषणा गर्ने स्पष्ट पार्नुभयो ।
सप्तरी सभापति दिनेशकुमार यादवले काग्रेसमा सामूहिक नेतृत्व गर्ने पद्धति अनुसार त्रय नेताले नेतृत्व लिएकोले तीनै मध्येबाट भावी प्रधानमन्त्री सहमतिमै बन्ने विश्वास ब्यक्त गर्नुभयो ।
रामेछाप सभापति रामचन्द्र खड्काले नेतृत्वले आफूहरुलाई भावी प्रधानमत्रीको भन्ने विषयमा त्रय नेताहरुवीच सहमति भईसकेको र उपयूक्त समयमा घोषण हुने भनि आश्वास्त पारेकोले काग्रेसलाई आशंका नगर्न आग्रह गर्नुभयो ।
काभ्रे सभापति शिव प्रसाद हुमागाईले नेतृत्वले आदेश दिए २४ घण्टा भित्रमा मुलुक ढप्प पार्दै प्रधानमन्त्रीलाई पदच्यूत गर्ने दावी गर्दै सहमतिको सरकारको नेतृत्व सहमतिमै काग्रेसले समयमा घोषणा गर्ने बताउनुभयो ।
