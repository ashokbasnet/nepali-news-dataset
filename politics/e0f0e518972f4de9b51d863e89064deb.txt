मन्त्रिपरिषद बैठक बेलुकासम्मका लागि स्थगित

काठमाडौं, वैशाख २३ – बिहीबार बिहानका लागि बोलाइएको मन्त्रिपरिषद बैठक स्थगित भएको छ ।
सरकारको काम कारबाही तथा पछिल्लो राजनीतिक घटनाक्रमबारे छलफल गर्न भन्दै बोलाइएको बैठक बस्दै नबसी स्थगित भएको हो । बैठक बेलुका ६ बजे बालुवाटारमा बस्ने प्रधानमन्त्री केपी शर्मा ओलीका प्रेस सल्लाहकार प्रमोद दाहालले जानकारी दिनुभयो ।
त्यसअघि सत्तागठबन्ध स्थिर राख्नका लागि प्रधानमन्त्री ओलीले एकीकृत माओवादीसहित सत्तासाझेदार दलसँग छलफल गर्नु हुनेछ ।
नेपाली कांग्रेसले सरकार गठनका लागि समर्थन गर्ने आश्वास दिएपछि एमाओवादीले आफ्नो नेतृत्वमा सरकार गठन गर्ने तयारी सुरु गरिसकेको छ ।
