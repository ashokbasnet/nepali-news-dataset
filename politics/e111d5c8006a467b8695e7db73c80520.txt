धनकुटामा सवै स्थानीय तहमा एमालेको अग्रता कायमै

सिद्धराज राई / उज्यालो
धनकुटा, असार १७ – धनकुटाको मत गणना भईरहेको ५ वटा स्थानीय तहमै एमालेका उम्मेदवारले अग्रता लिएका छन् । धनकुटा नगरपालिकामा एमालेका उम्मेदवारले मेयरमा ४ हजार ५१, उपमेयरमा ४हजार ५८८ मत प्राप्त गरेका छन् । कांग्रेसका उम्मेदवारले मेयरमा ४ हजार र उपमेयरमा २ हजार ९९५ मत पाएका छन् । 
महालक्ष्मी नगरपालिकामा एमालेका उम्मेदवारले मेयरमा ३ हजार १८६ र उपाध्यक्षमा ३ हजार १०४ मत प्राप्त गरेका छन् । कांग्रेसका उम्मेदवारले अध्यक्षमा २ हजार २१८ र उपाध्यक्षमा राप्रपाले १ हजार ५८५ प्राप्त गरेका छन् । यहाँ कांग्रेस राप्रपा तालमेल रहेको छ । 
छथरजोरपाटी गाउँपालिकामा  नेकपा एमालेका उम्मेदवारले अध्यक्षमा २ हजार १४५ र उपाध्यक्षमा २ हजा। १७ मत पाएका छन् । राप्रपाका उम्मेदवारले अध्यक्षमा ९२६ र उपाध्यक्षमा ६३६ मत पाएका छन् । माओवादी केन्द्रका उम्मेदवारले अध्यक्षमा ८३० मत र उपाध्यक्षमा  १ हजार २६२ मत पाएका छन् । 
साँगुरीगढी गाउँपालिकामा एमालेका उम्मेदवारले अध्यक्षमा ३ हजार १४५ र उपाध्यक्षमा ३ हजार ७९ मत प्राप्त गरेका छन् । कांग्रेसका उम्मेदवारले अध्यक्षमा एक हजार ९०० मत र उपाध्यक्षमा संघीय समाजबादी फोरमाले एक हजार ५२९ मत प्राप्त गरेका छन् । 
चौविसे गाउँपालिकामा एमालेका उम्मेदवारले अध्यक्षमा २ हजार ४७० र उपाध्यक्षमा २ हजार ४२२ मत प्राप्त गरेका छन् । कांग्रेसका उम्मेदवारले अध्यक्षमा २ हजार ३५२ र उपाध्यक्षमा संघीय समाजबादी फोरमले २ हजार ९३ मत पाएका छन् । चौविसे र साँगुरीगढीमा कांग्रेस र संघिय समाजबादी फोरमबिच तालमेल रहेको छ ।
