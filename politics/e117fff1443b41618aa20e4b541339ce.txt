​सीमामा अबरोध गर्न खोज्ने पक्राउ

झापा, असोज १० – आइतबार काँकडभिट्टाको नेपाल–भारत सीमामा अबरोध गर्न खोज्ने दुई जनालाई  प्रहरीले पक्राउ गरेकोे छ ।
पक्राउ पर्नेहरुमा कोचिला ग्राबर फ्रन्टका केन्द्रीय कोषाध्यक्ष सुन्दर राजबंशी र फ्रन्टका केन्द्रीय सदस्य त्रिलोचन राजबंशी छन् । 
उनीहरु काँकडभिट्टा सीमा नाकामा भइरहेको छिटफुट आवागमनलाई पनि रोक्ने प्रयास गर्दा पक्राउ परेको प्रहरीले जनाएको छ । यस्तै सीमाको दशगजामा धर्ना बस्न खोज्ने झण्डै एकदर्जन युवा भने भागेर भारत पसेका छन् ।
