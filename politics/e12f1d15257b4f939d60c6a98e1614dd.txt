प्रदेश ४ को पहिलो मन्त्रीपरिषद बैठक : उज्यालो प्रदेश बनाउने घोषणा

कास्की, फागुन ४ – प्रदेश ४ मा मुख्यमन्त्री, सभामुखसहित एक मन्त्रीको शपथ ग्रहणसँगै प्रदेश ४ को पहिलो मन्त्रीपरिषद् बैठक बसेको छ । 
दुई सदस्यीय मन्त्रीमण्डलको पहिलो बैठकले प्रदेश नम्बर  चारलाई पाँच वर्षभित्र उज्यालो प्रदेश बनाउने घोषणा गरेको छ । उज्यालो प्रदेश बनाउन आउँदो २ वर्षभित्र सबै गाउँ र बस्तीमा विद्युत सेवा पु¥याउने, अन्र्तराष्ट्रिय स्तरको सम्मेलन केन्द्र निर्माण गर्ने, प्रत्येक स्थानीय तहको केन्द्रलाई प्रदेश राजधानीसँग जोड्ने, आगामी २ वर्षमा प्रत्येक गाउँमा खोनेपानी सेवा र्पुयाउने र स्थानीय तहसँग सहकार्य गरेर गाँउहरुलाई बहुसांस्कृतिक गाउँ बनाउनेलगायतका निर्णय छन् ।
यस्तै मन्त्रीपरिषद बैठकले सरकारको कार्यसम्पादनलाई चुस्त र दुरुस्त पार्नका लागि विद्युतीय सुशासनमा जोड दिने, ५ वर्षभित्र अन्तराष्ट्रिय स्तरको खेलमैदान निर्माण गर्ने जस्ता निर्णयहरु पनि गरेको छ । 
शुक्रबार बसेको बैठकले प्रदेश सरकारको प्रवक्ताका रुपमा उद्योग पर्यटन, वन तथा वातावरण मन्त्री रामशरण बस्नेतलाई तोकेको छ ।
