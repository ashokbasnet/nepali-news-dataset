प्रत्यक्षमा अन्तिम नामावली प्रकाशन, झण्डै ६ हजार उम्मेदवार

काठमाडौ, असोज २३ – निर्वाचन आयोगले प्रत्यक्ष तर्फका उम्मेदवारको अन्तिम नामावली प्रकाशित गरेको छ ।
निर्वाचन अधिकृतको कार्यालयमा मंगलबारसम्म उम्मेदवारी फिर्ता लिएका र उम्मेदवारी रद्द भएका बाहेकको अन्तिम नामावली प्रकाशन गरेको निर्वाचन आयोगका प्रवक्ता वीरवहादुर राइले जानकारी दिनुभयो ।
आयोगमा अहिले सम्म १ सय ९६ जनाको उम्मेदवारी फिर्ता भएको जानकारी आएको प्रवक्त राईले जानकारी दिनुभयो ।
राईले अहिलेपनि तथ्याङक संकलनको काम भइरहेको जानकारी दिनुभयो । देशैभर २ सय ४० निर्वाचन क्षेत्रमा झण्डै ६ हजारले उम्मेदवारी दिएका छन ।
