कांग्रेस–माओवादी केन्द्र चुनावी तालमेलः चितवनमा देउवाको पुत्ला जलाइयो

फाइल फोटोसहमतिअनुसार काठमाडौं र पोखराको मेयरमा माओवादीले कांग्रेसलाई छाडिदिने छ भने भरतपुर महानगरपालिकाको मेयरमा कांग्रेसले माओवादीलाई छाडिदिने छ ।

ललितपुर महानगरपालिकाको विषयमा भने सहमति जुट्न बाँकी रहेको बताइएको छ ।

चितवन कांग्रेस आक्रोशितकांग्रेस र माओवादी केन्द्रको चुनावी तालमेलप्रति चितवन कांग्रेसले तीव्र असहमति जनाएको छ ।

केन्द्रमा सहमति भएको खबर पाएपछि चितवन कांग्रेसका नेता तथा कार्यकर्ताहरु पार्टी कार्यालयमा भेला भएर नेतृत्वविरुद्ध नाराबाजी नाराबाजी गरेका थिए । उनीहरुले कांग्रेस सभापति शेरबहादुर देउवाको पुत्लासमेत जलाएका छन् ।

भरतपुर महानगरपालिकाका मेयरका कांग्रेस उम्मेदवार दिनेश कोइरालाले आफूले कुनै हालतमा उम्मेदवारी फिर्ता नलिने बताएका छन् ।

यस्तै, चितवनका कांग्रेस सांसद रामकृष्ण घिमिरले पनि भरतपुरमा कांग्रेस आफैं सुदृढ रहेकाले कसैसँग तालमेलको जरुरी नरहेको बताएका छन् ।
