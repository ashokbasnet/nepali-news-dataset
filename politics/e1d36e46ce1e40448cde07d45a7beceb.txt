दलहरु आजपनि छुट्टाछुट्टै भेला र छलफलमा

काठमाडौं, जेठ २३ – एकअर्का बिरुद्ध मोर्चाबन्दीमा लागेका दलहरु मंगलबार पनि छुट्टाछुट्टै भेला र छलफलमा जुटेका छन् । सरकारले एकतर्फी रुपमा चुनाव घोषणा गरेको बिरोधमा आउँदा २६ गते प्रदर्शन गर्ने तयारीमा रहेका काँग्रेस–एमाले लगायतका दलहरुको बैठक बस्दैछ ।

 

बैठकमा जनप्रदर्शनको तयारी र व्यवस्थापनको विषयमा छलफल हुने काँग्रेस नेता अर्जुननरसिंह केसीले जानकारी दिनुभयो । यस्तै सरकार सम्बद्ध १९ राजनीतिक दलले आज नागरिक समाजका प्रतिनिधि, मानवअधिकारकर्मी, पत्रकार र बुद्धिजीवीहरुसित अन्तक्र्रिया गर्दैछन् ।

दिउँसो दुई बजे काठमाण्डूको एक होटेलमा हुने अन्तक्र्रियामा संविधानसभा बिघटनपछिको राजनीतिक अवस्थाबारे छलफल हुने ती दलका नेताहरुले बताएका छन् । कांग्रेस–एमाले सहितका विपक्षी दलहरुले सरकार बिरुद्धको मोर्चाबन्दीलाई तीव्र पारेपछि सरकार सम्बद्ध दलहरुले पनि यसै अनुसारको रणनीति तय गरेका हुन् ।

विपक्षी दलहरुले संवैधानिक राष्ट्रपतिलाई विवादमा तान्ने गरी गतिबिधि गर्न लागेको ती दलहरुको आरोप छ ।
