संविधान निर्माणको कार्यतालिका बनाउन सचिवालयलाई उपसमितिको निर्देशन

काठमाडौं, मंसिर १५ — संवैधानिक समितिको विवाद समाधान उपसमितिले थपिएको समयमा संविधान जारी गर्नेगरी तालिका बनाउन सचिवालयलाई निर्देशन दिएको छ । बिहीबार बिहान सिंहदरबारमा बसेको विवाद समाधान उपसमितिको बैठकले शुक्रबार बिहानसम्म कार्यतालिका तयार गर्न आफ्नो सचिवालयलाई निर्देशन दिएको हो । 

 

सचिवालयले शुक्रबार बिहान बस्ने उपसमितिको बैठकमा कार्यतालिका पेश गर्ने जिम्मेवारी  पाएको छ । उपसमितिका संयोजक एवं एकीकृत नेकपा माओवादीका अध्यक्ष पुष्पकमल दाहाल ‘प्रचण्ड’ले राज्यपुनर्संरचना आयोगले काम गर्दैगर्दा विवादीत २२ वटा विषयमा पनि सहमति खोजेर निर्धारित समयमा नै संविधान जारी हुने बताउनु भयो ।

 

उपसमिति सदस्य एवं एमाले वरिष्ठ नेता माधवकुमार नेपालले विवाद अन्त्यका लागि संवैधानिक समिति र  विवाद समाधान उपसमिति सक्रिए हुने बताउनु भयो । उपसमितिको बैठक शुक्रबार बिहान ८ बजे फेरि बस्ने भएको छ ।
