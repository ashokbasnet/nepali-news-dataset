बाबुरामको चासो – जुम्ल्याहा दाजुभाइसँग विवाह गर्ने कोही छन् त जुम्ल्याहा दिदीबहिनी

काठमाडौं, फागुन १२ – एकीकृत नेकपा माओवादीका नेता डा. बाबुराम भट्टराई अहिले काठमाडौं बाहिर हुनुहुन्छ । पार्टी नेतृत्वको मोर्चाले सञ्चालन गरेको बिरोध कार्यक्रममा सहभागी हुन उहाँ बिभिन्न जिल्लाका गाउँठाउँमा पुगिरहनुभएको छ । जिल्लामा भएका गतिबिधि र भेटघाटलाई उहाँले नियमित रुपमा आफ्नो फेसबुक र ट्वीटरमार्फत जानकारी गराउनुहुन्छ । स्थानीयबासिन्दा र पार्टी कार्यकर्ता सँगै बसेर खिचेको तस्विर राख्नुहुन्छ ।
यही क्रममा डा. भट्टराई सोमबार जाजरकोटको लव कुश होटल पुग्नुभयो । होटलका सञ्चालक जुम्ल्याहा दाजुभाइ रहेछन् । 
२३ वर्षका उनीहरु अहिलेसम्म नुछट्टिएको र जुम्ल्याहा दिदीबहिनीसँगै विवाह गर्ने चाहना रहेको भट्टराईले थाहा पाउनुभयो । त्यसपछि उहाँले फेसबुकमा यस्तो लेख्नुभयो :
जाजरकोटको लव-कुश होटेलका पौरखी संचालक यी दुइ जुम्ल्याहा दाज्युभाइ (२३ बर्ष) ! जन्मेदेखि कहिल्यै नछुट्टिएका यी जुम्ल्याहाहरुको अनौठो आकांक्षा कुनै जुम्ल्याहा दिदीबहिनीसंगै विवाह गर्ने रहेछ ! छन् त कोही हिम्मतवाली जुम्ल्याहा दिदीबहिनीहरु ?
