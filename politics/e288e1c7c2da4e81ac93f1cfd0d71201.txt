मेयरमा कर्णालीमै एकमात्र महिला उम्मेदवार : कान्तिका सेजुवाल

नेत्र शाही/उज्यालो ।
जुम्ला, वैैशाख २१ – कर्णालीकै पहिलो नगरपालिका चन्दननाथको मेयरको उम्मेदवारमा कान्तिका सेजुवालले उम्मेदवारी दिनुभएको छ । उहाँ कर्णालीका ५ जिल्लामा ठूला ३ दलबाट मेयरमा एकमात्र महिला उम्मेदवार हुनुहन्छ ।   
नेपाली कांग्रेसको महाधिवशेन प्रतिनिधि सेजुवाल नेपाली कांग्रेससबाट मेयरको उम्मेदवार बन्नु भएको हो । कांग्रेस जिल्ला कमिटी जुम्लाले राजुसिंह कठायतलाई निर्णय गरे पनि त्यो छिचोल्दै सेजुवाल आफू उम्मेदवार हुनु भएको हो ।  
जिल्ला कमिटिको वहुमत वैठकले राजुसिंह कठायत र शर्मिला महत मेयरको उम्मेदवार निर्णय भएको थियो । पछि एकाएक परिवर्तन भएर कान्तिका सेजुवाल मेयर र जगतबहादुर खत्रिको नाममा केन्द्रबाट टिकट आएको थियो । सेजुवालले कांगे्रस सभापति शेरबहादुर देउवाको सिधै केन्द्रीय स्तरमा पावर लगाएर जिल्लाको निर्णय कुल्चेको भन्दै अर्को पक्षले चर्को विरोध गरेको छ । अर्को पक्षले जिल्लाको निर्णयलाई कुल्चिएको भन्दै सभापति देउवाको पुत्ला जलाउने, कालो झण्डा देखि नेताहरुको घर घेर्ने गरेका थिए ।  
एक मात्र नगरपालिकाको मेयरको उम्मेदवार कान्तिका सेजुवाल पूर्व कांग्रेस सभापति मानव सेजुवालकी श्रीमती हुनुहुन्छ । उहाँको परिवार लामो समय देखि देउवा प्यानल निकट भई राजनीति समेत गरिहको छ । मानव सेजुवाल २०७० साल मंसिर महिनामा संविधानसभाको टिकटको आंकाक्षी समेत हुनुहुन्थ्यो तर पार्टीले हालका सांसद ललितजंग शाहीलाई टिकट प्रदान गरेको थियो । 
कान्तिका सेजुवालका श्रीमान् मानव सेजुवालको २०७० फागुन ४ गते नेपाल एयरलाईन्स दुर्घटना हुँदा ज्यान गएको थियो । कान्तिका सेजुवाल लामो समय सम्म शिक्षक नोकरी गर्दै श्रीमानको दुर्घटनामा ज्यान गएपछि राजनिति गर्छु भन्दै राजनितिमा छिर्नु भएको थियो । उहाँले महिला सबै पदमा सक्षम भएको भन्दै आफू मेयरमा बिजयी भएमा नगरपालिकाको समृद्धिका लागि अठोटका साथ काम गर्ने बताउनु भयो ।
