प्रधानमन्त्री सुटुक्क सुकुटेतिर

कपिल कोइराला/उज्यालो ।
काभ्रे, कात्तिक २७ – प्रधानमन्त्री पुष्पकमल दाहाल प्रचण्ड सुटुक्क सिन्धुपाल्चोकको सुकुटे पुग्नुभएको छ । पारिवारिक भेट र आरामका लागि भन्दै प्रधानमन्त्री प्रचण्ड सुकुटे पुग्नुभएको हो । 
पत्नी सितासहित केही सुरक्षाकर्मीका साथ सुकुटे पुग्नुभएका प्रधानमन्त्री शनिबार एक रात आराम गरेर काठमाडौं फर्कनुहुने छ । प्रधानमन्त्री सिन्धुपाल्चोकका कुनै नेता तथा सुरक्षा निकायलाई जानकारी नै नदिइँ सुकुटे पुग्नुभएको उहाँ निकट स्रोतले जानकारी दिएको छ ।
संविधान संशोधन र अख्तियार प्रमुख लोकमानसिंह कार्कीमाथिको महाअभियोग प्रस्तावबारे दलहरुबिचमा सहमति नभइरहेको बेला प्रधानमन्त्री सुकुटे आउनु केहीले अर्थपूर्णरुपमा लिएका छन् ।
