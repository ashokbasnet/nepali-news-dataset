संविधानमा बाहुन क्षेत्रीको पनि पहिचान उल्लेख गरिने

काठमाण्डौं, पुष १७ - संविधानमा सबै जातिको पहिचान उल्लेख गर्न दलहरु सहमति नजिक पुगेका छन् ।  विवाद समाधान उपसमितिको आइतवार बसेको बैठकमा दलहरुबीच यस्तो सहमति भएको हो । पहिले दलित, जनजाति, मुस्लिम लगायत अन्य लेखिएकोमा अब अन्य शब्द हटाएर बाहुन क्षेत्री पनि उल्लेख गरिने नेपाली काँग्रेसका नेता रामचन्द्र पौडेलले जानकारी दिनुभयो । 

 

आफूहरुको जातीय अस्तित्व मेट्न खोजेको भन्दै बाहुन क्षेत्रीले कडा आपत्ति जनाएका थिए । शासकीय स्वरुपका विषयमा भने सोमवार संवैधानिक समिति बस्नु अघि शीर्ष तहमा छलफल हुने काँग्रेस नेता पौडेलले जानकारी दिनुभयो । पौडेलले काँग्रेस अझै पनि संसदीय प्रणालीका पक्षमा रहेको बताउनुभयो ।
