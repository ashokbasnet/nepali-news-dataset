​कांग्रेसमा थपिए ३ केन्द्रीय सदस्य

काठमाडौं, जेठ २८ – नेपाली कांग्रेसका सभापति शेरबहादुर देउवाले तीन जना नेतालाई पार्टीको केन्द्रीय सदस्यमा मनोनित गर्नुभएको छ । 
केन्द्रीय सदस्यमा मनोनित पर्नेमा किशोरसिंह राठौर, केशवकुमार बुढाथोकी र श्यामकुमार घिमिरे रहनुभएको छ । नेपाली कांग्रेसको विधान, २०१७ बमोजिम सभापति देउवाले बर्दियाका राठोर, झापाका बुढाथोकी र महोत्तरीका घिमिरेलाई केन्द्रीय सदस्य मनोनयन गर्नुभएको कांग्रेसले जनाएको छ । मनोनित राठोर र घिमिरे देउवा पक्षका नेता हुन् ।
