प्रधानन्यायाधीशको नेतृत्व स्वीकार गर्नु बाध्यताः गच्छदार

बीरगञ्ज, फागुन २४ – उपप्रधान एवं गृहमन्त्री विजयकुमार गच्छदारले प्रधानन्यायाधीशको नेतृत्वमा चुनाव गराउनु लोकतन्त्र विपरीत हुनेभएपनि स्वीकार गर्नु बाध्यता भएको बताउनु भएको छ ।

गृहमन्त्री गच्छेदारले वीरगन्जमा पत्रकार सम्मेलन गरेर मुलुकको समस्या समाधानका लागि अर्को उपयुक्त विकल्प नभएकोले प्रधानन्यायाधीशकै नेतृत्वमा चुनावी सरकार गठन गर्नुपर्ने बाध्यता रहेको बताउनुभयो ।

गृहमन्त्री गच्छदारले आफूले गृहमन्त्रालय सम्हालेपछि देशमा शान्ति सुरक्षा सृदृढ भएको दाबी समेत गर्नुभयो ।

गृहमन्त्री गच्छदारलाई संघीय लोकतान्त्रिक मोर्चाका कार्यकर्ताले कालो झण्डा देखाएर बिरोध गरेका थिए ।
