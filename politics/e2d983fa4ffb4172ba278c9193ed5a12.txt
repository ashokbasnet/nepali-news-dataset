अन्तर्राष्ट्रिय हिन्दु सम्मेलन काठमाडौंमा, पूर्वराजाले उद्घाटन गर्दै

काठमाडौं, कात्तिक ४ – विश्व हिन्दु महासंघ अन्तर्राष्ट्रिय समितिले काठमाडौंमा अन्तर्राष्ट्रिय हिन्दु सम्मेलन गर्दैछ । काठमाडौंको वनकालीमा हुने सम्मेलनको पूर्वराजा ज्ञानेन्द्र शाहले उद्घाटन र सम्बोधन गर्नु हुनेछ ।
सम्मेलनमा थाइल्याण्ड, अमेरिका, मलेसिया, भारत, बंगलादेश, श्रीलंका, पाकिस्तान, इन्डोनेसिया क्यानडा, बेलायत लगायत देशका प्रतिनिधि सहभागी हुने र उनीहरु काठमाडौं आइसकेका समितिले जनाएको छ ।
यस्तै शिख, जैन, बुद्ध धर्म लगायत स्रम्प्रदायका गुरुहरु पनि सम्मेलनमा उपस्थित हुनेछन् । सम्मेलनले हिन्दु धर्ममा देखिएका विकृति, संविधानमा धर्म निरपेक्षतालगायतका विषयमा छलफल गर्ने आयोजक विश्व हिन्दु महासंघ अन्तर्राष्ट्रिय समितिले जनाएको छ ।
