बाराको करैयामाई गाउँपालिका अध्यक्ष र उपाध्यक्षमा कांग्रेस विजयी

बारा, असोज ५ – बाराको करैयामाई गाउँपालिका अध्यक्ष र उपाध्यक्षमा नेपाली कांग्रेसका उम्मेदवार विजयी भएका छन् । 
करैयामाई गाउँपालिकाको अध्यक्षमा नेपाली कांग्रेसका भुवनेश्वर धामी ३३ सय २८ मतसहित विजयी हुनुभएको हो । उहाँका निकटतम प्रतिस्पर्धी संघीय समाजवादी फोरमका शम्भुप्रसाद यादवले ३१ सय ५८ मत ल्याउनुभयो । 
यस्तै उपाध्यक्षमा पनि कांग्रेसकै चित्ररेखा चौधरी ३३ सय ७२ मतसहित विजयी हुनुभयो भने उहाँकी प्रतिस्पर्धी संघीय समाजवादी फोरमकी निलादेवी पण्डितले २८ सय १ मत ल्याउनुभयो ।
