दाजुभाइ एउटै पदमा उम्मेदवार, आफन्तलाई भोट दिन समस्या

इलाम, असार ११ – यहि असार १४ गते हुने स्थानीय तहको चुनावका लागि इलामका दुई दाजुभाइ एउटै पदमा प्रतिस्पर्धा गर्दै छन् ।
इलामका सन्दकपुर गाउँपालिका वडा नं. ४ को वडाध्यक्ष पदमा दाजुभाइले उम्मेदवारी दिएको सन्दकपुर गाउँपालिकाका निर्वाचन अधिकृत ऋद्धि निरौलाले जानकारी दिनुभयो ।
सन्दकपुर गाउँपालिका वडा नं. ४ का वडाध्यक्ष पदमा नेकपा एमालेबाट वर्तमान गुरुङ्ग र ढालबहादुर गुरुङ्गले संघीय समाजवादी फोरमबाट अध्यक्ष पदका लागि उम्मेदवारी दर्ता गराउनु भएको हो । नाताले वर्तमान दाजु र ढालबहादुर भाइ पर्छन् ।
नाताले दाजुभाइ परे पनि राजनीतिक विचार फरक भएकाले आफूले उम्मेदवारी दर्ता गराएको वर्तमान गुरुङ्गले बताउनुभयो ।
दाजुभाइ एउटै वडाबाट एउटै पदमा प्रतिस्पर्धा गर्ने भएपछि परिवारका अन्य सदस्य र आफन्तलाई कसलाई भोट हाल्ने भन्ने समस्या भएको छ ।
