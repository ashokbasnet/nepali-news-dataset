सरकार गठनमा एक भएर जान ३ दललाई साना दलको सुझाव

काठमाडौं, असोज १८ - साना दलले ठूला ३ दलल मिलेर सरकार गठन गरी संविधान कार्यान्वयन गर्नु पर्नेमा जोड दिएका छन् । प्रधानमन्त्री निवास बालुवाटारमा बसेको १८ दलको बैठकमा साना दलले ३ दल मिलेकै कारण संविधान जारी भएकोर अब यसलाई सफलतापूर्वक कार्यान्वयन गर्न पनि ३ दल मिल्नु पर्नेमा जोड दिएका हुन् ।
बैठकमा एकीकृत नेकपा माओवादी र एमालेका नेताहरुले ३ दलबिच यसअघि भएको भद्र सहमति अनुसार एमालेले सरकारको नेतृत्व पाउनु पर्ने बताएका छन् । तर कांग्रेस सभापति सुशील कोइरालाले भने ३ दलबिच भएको सहमति अनुसार एमालेलाई सरकारको नेतृत्व दिने बारेमा आफूले पार्टीमा छलफल गर्नु पर्ने बताउनुभयो ।
सरकार गठन गठनबारे छलफल गर्न कांग्रेसले बुधबारका लागि केन्द्रिय समिति बैठक बोलाएको छ । ३ दलबाट जसले नेतृत्व गरेपनि आफूहरुका लागि मान्य हुने भन्दै साना दलले सत्ताको विषय आएपछि ठुला ३ दलबिचको दुरी बढी रहेको हो कि जस्तो देखिनु दुखद भएको बताएका छन् ।
बैठकमा मधेशकेन्द्रित दललाई पनि बोलाएपनि उनीहरु अनुपस्थित रहेको प्रधानमन्त्री कार्यालयले जनाएको छराष्ट्रपति डा. रामबरण यादवले सहमतिको आधारमा सरकार गठन गर्न आह्वान गरेपछि दलहरु छलफलमा जुटेका हुन् ।
