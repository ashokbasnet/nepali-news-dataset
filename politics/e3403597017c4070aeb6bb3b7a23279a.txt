जातीय संघीयतामा गए हामीलाई पनि चाहिन्छ : क्षेत्री समाज

काठमाडौ, बैशाख ९ – जातीय क्षेत्री समाजले जातीय आधारमा राज्य नबनाउन राजनीतिक दललाई आग्रह गरेको छ । काठमाडौमा शनिवार पत्रकार सम्मेलन गरी समाजले जातीय आधारमा संघीयतामा गए सवै जातजातिका लागि राज्य दिनुपर्ने तर्क गरेको हो ।

 

कार्यक्रममा क्षेत्री समाजका अध्यक्ष प्राध्यापक डा. दिलवहादुर क्षत्रीले जातीयताका आधारमा संघियतामा गए जातीय विद्वेश फैलने र जातीय एकता कायम नहुने भएकाले जातीय आधारमा संघीयतामा जान नहुने बताउनुभयो । उहाँले जातीय राज्य बनाउने हो भने सवैभन्दा धेरै जनसंख्या रहेका क्षेत्री तथा दलितहरुको  नाममा पनि राज्य चाहिने दावी नर्गुभयो ।
उपाध्यक्ष योगेन्द्र कार्कीले जातीय राज्य बनाइए अधिकांश जातजाती र नागरिक नागरिक आन्दोलनमा उत्रने  चेतावनी दिनुभयो । समाजका महासचिव कुमार खड्काले जातीय राज्य बनाउने निर्णय नगर्न दलका नेतालाई सुझाव दिनुभयो त्यो मुलुक र नागरिकका हितमा नहुने उहाँको भनाई छ ।
