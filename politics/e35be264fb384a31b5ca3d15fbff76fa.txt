पुनर्स्थापना भए माओवादीले सरकार छाड्ने : महरा

काभ्रे, कात्तिक १८ एकीकृत नेकपा माओवादीका नेता कृष्णबहादुर महराले संविधान सभाको पुनर्स्थापना भए सरकार छाड्ने बताउनुभएको छ ।

एकीकृत नेकपा माओवादी काभ्रेको धुलिखेलमा भएको सम्मेलनको उद्घाटन गर्दै नेता महाराले केही समयको लागि संविधान सभाको पुनर्स्थापना भएर संविधान जारी गर्ने र त्यसपछि संसदको चुनावमा जाने सहमति भए सरकारको नेतृत्व छोड्न माओवादी तयार रहेको बताउनुभयो ।

 

यो सहमति भए माओवादी नेपाली काँग्रेसको नेतृत्वमा राष्ट्रिय सरकार बनाउन पनि तयार रहेको स्पष्ट पार्नुभयो ।

नेता महराले माओवादीले थोरै दिनको लागि संविधान सभा पुनर्स्थापना गरेर नयाँ निर्वाचनमा जानुपर्ने प्रस्ताव राखेको बताउनुभयो ।

उहाँले संविधानका विवादित विषयमा ९० प्रतिशत सहमति भइसकेको भन्दै महराले थोरै दिनको लागि पुनर्स्थापना गरेर नयाँ सविधान घोषणा गरेर नयाँ विर्वाचनमा जानुपर्नेमा जोड दिनुभयो ।
