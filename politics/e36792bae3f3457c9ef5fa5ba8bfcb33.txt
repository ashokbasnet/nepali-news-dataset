गुल्मीबाट चुनाबमा को को उठे ?

गुल्मी, असोज १५ – संविधान सभा निर्वाचनका लागि गुल्मीमा धेरैजसो राजनीतिक दलले उमेद्वार टुंगो लगाएका छन् ।
एकीकृत नेकपा माओवादीको तर्फवाट क्षेत्र नं १ मा सुदर्शन वराल, २ मा अशोक थापा र ३ मा वामदेव क्षेत्री रहेका छन् ।
नेपाली कांग्रेसको तर्फवाट क्षेत्र नं १ मा कृष्णवहादुर छन्त्याल, २ मा चन्द्र भण्डारी र ३ मा त्रैलोक्यप्रताप सेन रहेका छन् । नेकपा एमालेबाट क्षेत्र नं १ मा मैना भण्डारी, २ मा प्रदीप ज्ञवाली र ३ मा गोकर्णराज विष्टको नाम सार्वजनिक गरिसकेको छ  ।
राष्ट्रिय प्रजातन्त्र पार्टीले क्षेत्र नं १ मा भीमबहादुर रानामगर, २ मा गुप्तबहादुर खत्री र ३ मा भरतवहादुर चन्दलाई उमेद्वार चयन गरेको छ ।
राष्ट्रिय जनमोर्चा नेपालले भने अहिलेसम्म क्षेत्र नं १ वाट जमानसिंङ रानाको (जीवन राना) मात्र नाम चयन गरेको छ । नेकपा मालेले क्षेत्र नं ३ मा जीवराज अर्याललाई उमेद्वार वनाउने निर्णय गरे पनि अन्य क्षेत्रको उम्दवारको नाम भने अझै सार्वजनिक गरिसकेको छैन ।
जिल्लामा तीनै ठूला दलहरुले आआफ्ना उमेद्वारहरुको नाम सार्वजनिक गरिसकेपछि सदरमुकाममा निर्वाचनको सरगर्मी बढेको छ । चियापसलदेखि चोक चोकमा चुनावी चर्चा हुन थालेको छ । सामाजिक सञ्जालमा नेता तथा कार्यकर्ताहरुले आआफ्ना दलका उमेद्वारहरुलाई भोट माग्न शुरु गरिसकेका छन् ।
जिल्लामा केही दलका उमेद्वारहरु नयाँ देखिए पनि धेरैजसो पुरानै अनुहार छन् । टिकटका लागि काठमाडौ गएका दलका नेताहरु सदरमुकाम फर्किएका छन् ।
मुख्य निर्वाचन अधिकृतको कार्यालय गुल्मीले पहिलो हुने निर्वाचिन प्रणाली अन्तर्गत मंगलबार निर्वाचन कार्यक्रमको सूचना समेत प्रकाशित गरेको छ ।
