मन्त्री छान्न माओवादी बैठक असफल, दाहाललाई जिम्मा

फाइल फोटोकाठमाडौं, साउन २५ । नेकपा माओवादी केन्द्रको बैठक सरकारमा पठाउने व्यक्तिहरुको नाम टुंगो लगाउन असफल भएको छ ।

मन्त्री बन्नेहरुको नाम टुंगो लगाउन मंगलबार बालुवाटारमा बसेको बैठकमा सहमति नजुटेपछि सबै जिम्मा अध्यक्ष एवं प्रधानमन्त्री पुष्पकमल दाहाललाई दिने निर्णय भएको जनाइएको छ ।

सरकारमा जाने व्यक्तिहरुको विषयमा विवाद भएकाले प्रधानमन्त्री दाहालले आफ्नै पार्टीको भागमा परेको ‘कोटा’ पनि पूर्ति गर्न सकेका छैनन् ।

सरकारको साझेदार नेपाली कांग्रेसभित्र पनि यही विवाद चर्केको छ ।
