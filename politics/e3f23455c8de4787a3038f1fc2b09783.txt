संसदको बजेट अधिवेशन शुरु हुँदै

काठमाडौ, जेठ ४– व्यवस्थापिका संसदको बजेट अधिवेशन बिहीबारदेखि शुरु हुँदैछ । दिउँसो चार बजे व्यवस्थापिका संसदको बैठक बोलाइएको संविधानसभा सचिवालयले जनाएको छ । बिहीबारको बैठकमा राष्ट्रपति कार्यालयबाट ११ औं अधिवेशन आव्हानका लागि पठाइएको पत्र पढेर सुनाउने कार्यक्रम तय भएको छ ।

 

त्यस्तै समय भएमा बिहीबार अन्तरिम संविधान २०६३ संसोधनको प्रस्ताव पनि टेबुल गर्ने कार्यक्रम रहेको व्यवस्थापिका संसद सचिवालयले जनाएको छ । दलहरुले संविधान निर्माणको प्रक्रिया छोटो बनाउन अन्तरिम संविधानको धारा ७० लाई संशोधनको तयारी गरेका छन ।
