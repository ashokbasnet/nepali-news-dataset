‘फास्ट ट्रयाक’ आफैंले बनाउने निर्णयप्रति कोइरालाको आपत्ति

पाँचथर, वैशाख ३० । नेपाली कांग्रेसका नेता डा. शेखर कोइरालाले काठमाडौं–निजगढ ‘फास्ट ट्रयाक’ स्वदेशी लगानीमै बनाउने सरकारको कार्यक्रमप्रति आपत्ति जनाएका छन् ।विहीबार पाँचथरको फिदिममा नेपाल शिक्षक संघ पाँचथरको २७औं स्थापना दिवसको अवसरमा बोल्दै उनले फास्ट ट्रयाक आफैंले बनाउने निर्णयप्रति आपत्ति जनाएका हुन् ।सर्वोच्च अदालतमा विचाराधीन अवस्थामा रहेको उक्त मुद्दा किनारा नलागी राज्यले आफैं बनाउने भन्नु गलत भएको उनको तर्क थियो ।
