सरकारले प्रजातन्त्र दिवस नमनाएकोमा काँग्रेसको आक्रोस

काठमाडौं, फागुन ७ – सरकारले प्रजातन्त्र दिवस नमनाएकोमा नेपाली काँग्रेसले भर्त्सना गरेको छ। आइतबार प्रेस विज्ञप्ति निकालेर काँग्रेसले प्रजातन्त्र दिवस नमनाउने सरकारको कदमले सरकार प्रजातन्त्र विरोधी र निरंकुश चरित्रको भएको स्पष्ट भएको दावी गरेको छ । 

 

काँग्रेसका मुख्य सचिव बसन्तकुमार गौतमले निकालेको विज्ञप्तिमा मुलुकका ऐतिहासिक दिवसलाई समाप्त पार्ने दुस्साहस नगर्न माआवादी नेतृत्वको सरकारलाई चेतावनी दिएको छ । वीर शहीदहरुको त्याग बलिदान र संघर्षबाट प्रजातन्त्र स्थापना भएकोले फागुन ७ गते सबै प्रजातन्त्रवादीका लागि हर्ष र गौरवको दिन भएको नेपाली काँग्रेसले उल्लेख छ । 

यसैबीच प्रजातन्त्र दिवसका अवसरमा शुभकामना सन्देश दिँदै काँग्रेस सभापति सुशील कोईरालाले आपसी एकता, मेलमिलाप र सदभाव बढाउनु पर्नेमा जोड दिनुभएको छ ।
