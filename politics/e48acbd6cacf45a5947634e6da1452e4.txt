गोलमेचमा चुनाबको मिति र सरकारबारे पनि छलफल हुन्छः बैद्य

काठमाडौ, भदौ ७ – नेकपा माओवादीका अध्यक्ष मोहन वैद्यले गोलमेच सम्मेलनको सहमति सँगै मुलुकमा नयाँ राजनीतिक अध्याय शुरु भएको बताउनुभएको छ ।
पार्टी केन्द्रीय कार्यालय बुद्धनगरमा शुक्रबार रिपोर्टर्स क्लबको ज्ञापन पत्र बुझ्दै वैद्यले मंसिर ४ को चुनाव र अहिलेको सरकार नमान्ने भन्दै मु्ख्य दलपनि नयाँ अध्यायबाट छलफल गर्न तयार हुनुपर्नेमा जोड दिनुभयो ।
उहाँले अब सहमतिका लगि मुख्य दलले मंसिर ४ को चुनाव र अहिलेकै सरकार भन्न छोडेर नयाँ अभ्यासमा जाने विश्वास ब्यक्त गर्नुभयो ।
आफूहरुले पहिलो उठाएका १८ बूँदे मागबाट छलफल शुरु गर्ने जानकारी दिँदै वैद्यले गोलमेच सम्मेलन कसले आयोजना गर्ने र त्यसको विधि प्रक्रिया के हुने भन्नेमा अहिले छलफल चलिरहेको बताउनुभयो ।
उहाँले आफूहरु गोलमेच सभाबाट मुलुकलाई निकाश दिने पक्षमा रहेको भन्दै वार्ताबाट कोही पनि भाग्न नपाउने बताउनुभयो । अध्यक्ष बैद्यले दलीय सरकारमा जोड दिदै आफूहरुले उच्चस्तरिय राजनीतिक सहमतिमा राखेको १८ बुँदे माग नै प्रस्ताव गर्ने बताउनुभयो ।
यसैबीच नेकपा—माओवादीका सचिव नत्रे विक्रम चन्द विप्लवले आफूहरुको संघर्षकै कारण गोलमेच सम्मेलनको तयारी भएको बताउनुभयो । पार्टी कार्यालयमा भएको कार्यक्रममा उहाँले मुलुकले निकास पाउने उपाय के हुन्छ  गोलमेच सम्मेलनमै छलफल हुने बताउनुभयो ।
सुरु देखि नै सिण्डिकेट लगाईरहेका चार दल गोलमेचमा आउनु आफ्नो सानो भएपनि जित भएको विप्लवको तर्क छ ।
