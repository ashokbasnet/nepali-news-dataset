फोरम लोकतान्त्रिकका उम्मेदवारमाथि आक्रमण

सिरहा, असोज ३१ - मधेसी जनअधिकार फोरम लोकतान्त्रिकका सिरहा क्षेत्र नम्बर ४ का आफ्ना उम्मेदवार सत्रुधनप्रसाद सिंह कोइरीमाथि कांग्रेस कार्यकर्ताले आक्रमण गरेका छन् ।
 इदको भोजखान सिरहा क्षेत्र नं. ५ का फोरम उम्मेदवार मोहमद जावेद खाँ ‘पप्पु’ को घर बलकवा गएका वेला बुधबार बेलुकी कांग्रेस कार्यकर्ताले आक्रमण गरेको फोरम लोकतान्त्रिकको भनाई छ ।
आक्रमणबाट फोरमका केन्द्रय सदस्य तथा सिरहा क्षेत्र नं. ४ का उमेद्वार सत्रुधनप्रसाद सिंह कोइरी सवार गाडीको सिसाहरु फुटेको प्रहरीले जनाएको छ ।
आफ्ना नेता कार्यकर्तामाथि कांग्रेसी कार्यकर्ताहरुले आक्रमण गरेको भन्दै त्यसको विरोधमा फोरम लोकतान्त्रिकका कार्यकर्ताले बिहीबार बिहानैदेखि सिरहाको गोलबजारमा चक्का जाम गरेका छन् । उनीहरुले आफ्ना उम्मेदवारमाथि आक्रमण गर्नेहरुलाई कारवाही गर्न माग गरेका छन् ।
