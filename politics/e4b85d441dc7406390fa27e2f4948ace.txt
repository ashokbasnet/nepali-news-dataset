एमाले महाधिवेशन सुरु (फोटोफिचर)

काठमाडौं, असार १९ – नेकपा एमालेको नवौं महाधिवेशन विहीबारदेखि काठमाडौंमा सुरु भएको छ ।
काठमाडौंको भृकुटीमण्डपमा एमाले अध्यक्ष झलनाथ खनालले विहीबार दिउँसो महाधिवेशनको उदघाटन गर्नुभयो । उदघाटन समारोहमा विभिन्न दलका शीर्ष नेता र विदेशी पाहुना पनि सहभागी भएका छन् ।
महाधिवेशनको लागि २ हजार २ सय १४ जना प्रतिनिधि चयन भसकेका छन् भने विधान अनुसार १ सय ११ जनाको मनोनयन उदघाटन शत्रपछि बस्ने केन्द्रीय कमिटी बैठकले गर्ने प्रचार विभाग सचिव सूर्य थापाले जानकारी दिनुभयो ।
पहिलेजस्तो पर्चा, पम्पलेट, ब्यानर, भित्तेलेखन र जनप्रदर्शन नगर्ने निर्णय गरेको एमालेले महाधिवेशनमा आधुनिक प्रविधिको प्रयोग गरेको छ । भृकुटी मण्डपमा प्रतिनिधि मात्र अट्न सक्ने क्षमता भएकाले बाँकी कार्यकर्तालाई राष्ट्रियसभा गृहमा उद्घाटन समारोहको प्रत्यक्ष प्रसारण हेर्ने व्यवस्था गरिएको छ । तर उद्घाटनस्थलमा जान नपाएको भनेर आक्रोशित भएका कार्यकर्ताले बाहिर नाराबाजी गरेका छन ।
तस्बिर : बोमलाल गिरी/उज्यालो ।
