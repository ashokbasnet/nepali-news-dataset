​देउवाले प्रधानमन्त्री बन्न मंगलबारसम्म कुर्नु पर्ने, संसद अब मंगलबार मात्र बस्ने

काठमाडौं, जेठ २१ - व्यवस्थापिका संसदको बैठक मंगलबारसम्मका लागि स्थगित भएको छ । संसद मंगलबारसम्म स्थगित भएपछि शेरबहादुर देउवाले प्रधानमन्त्री बन्न थप दुई दिन कुर्नु पर्ने भएको छ ।
प्रधानमन्त्रीको निर्वाचनका बारेमा छलफल गर्न भन्दै सभामुख ओनसरी घर्तीले डाक्नुभएको प्रमुख तीन दलका शीर्ष नेताबिचको छलफलमा मंगलबारसम्म संसद बैठक स्थगित गर्ने सहमति भएको हो ।  त्यो सहमति अनुसार संसद सचिवालयले संसद मंगलबार १ बजेसम्म स्थगित भएको जानकारी दिएको छ ।
संसदमा आइतबार प्रधानमन्त्रीको चुनाव गर्ने कार्यतालिका भए पनि एमालेले संसद चल्न नदिने भएपछि दलहरुले संसद खोल्ने बारेमा सहमति जुटाउन खोजे पनि सफल हुन सकेन । संसद रोकिएसँगै प्रधानमन्त्री चयन प्रक्रिया पनि पछि धकेलिएको छ । 



प्रमुख प्रतिपक्षकाे विषेश अाग्रह र शीर्ष नेताहरुकाे सहमतिमा अाजकाे बैठक २३ गते १ बजे सम्मकालागि स्थगित भयाे।अब नेताहरुले सघन छलफल गर्नुपर्छ।
— Onasari Gharti (@SpeakerofNepal) June 4, 2017
