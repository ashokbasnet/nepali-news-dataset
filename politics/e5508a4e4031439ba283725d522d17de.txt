एमाओवादी सम्पर्क कार्यालयमा सकेट बम फेला

कपिलवस्तु, कात्तिक १४ - कपिलवस्तुको निर्वाचन क्षेत्र नं. १ मा पर्ने गजेहडामा रहेको एकीकृत नेकपा माओवादीको चुनावी सम्पर्क कार्यालयमा सकेट बम फेला परेको छ ।
स्थानीय चन्द्रबहादुर केसीको घरमा रहेको एमाओवादी पार्टी सम्पर्क कार्यालयमा सकेट फेला परको प्रहरीले जनाएको छ । बम नेपाली सेनाको बम डिस्पोजल टोलीले डिस्पोज गरेको छ ।
बुधबार राती राखिएको बम विहीबार विहान मात्रै डिस्पोज गरिएको हो । घटनाको थप अनुसन्धान भइरहेको प्रहरीको भनाइ छ ।
