सेना समायोजन विशेष समितिको बैठक बस्दै

काठमाडौं, असोज १८ – नेपाली सेनामा गठन गर्ने भनिएको महानिर्देशनालयका बारेमा छलफल गर्न सेना समायोजन विशेष समितिको बैठक बस्दैछ । समितिको सचिवालय नयाँ बानेश्वरमा केहीबेरमा बस्ने बैठकमा महानिर्देशनालय र लडाकुलाई दिईने दर्जाका विषयमा छलफल हुनेछ ।

 

सेना समायोजन विशेष समितिको सचिवालयका संयोजक बालानन्द शर्माले सेना समायोजनमा भएको प्रगतिका विषयमा आजको बैठकमा छलफल हुने उज्यालोलाई जानकारी दिनुभयो । नेपाली सेनाको भर्ना छनोट समितिले लिएको परिक्षामा झण्डै १४ सय लडाकु उत्तिर्ण भएका छन ।
