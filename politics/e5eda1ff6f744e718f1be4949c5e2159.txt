लडाकु पुनर्वर्गीकरणको प्रकृया सुरु

काठमाडौं, कात्तिक ३० — माओवादी सेनाका लडाकुको पुनर्वर्गीकरणको प्रकृया आजदेखि सुरु हुने भएको छ । आज कर्मचारी शिविर पुगिसक्ने र पुनर्वर्गीकरणको प्रकृया पनि शुरु हुने सेना समायोजन विशेष समितिको सचिवालयले जनाएको छ । 

 

सचिवालयले दुई सय १० जना कर्मचारी भर्ना गरेर सबै शिविरमा पठाईसकेको छ  । हरेक शिविरमा १८ जनाका दरले कम्प्यूटर अपरेटर र शिविरका लडाकुको संख्या हेरेर अधिकृत तहका कर्मचारी खटाइएको समितिले जनाएको छ । 

 

प्रमुख दलहरुबीच कात्तिक १५ गते भएको सात बुँदे सहमति अनुसार मङ्सिर सात गते भित्र माओवादी सेनाका लडाकुको पुनर्वर्गीकरणको काम सक्नुपर्नेछ ।
