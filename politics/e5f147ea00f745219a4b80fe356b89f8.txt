कांग्रेसले संसदमा यसरी दियो चेतावनी (भिडियोसहित)

सरोज अधिकारी/दिलिप पोखरेल (इमेज)काठमाडौं, असार ९ । भूकम्प गएको लामो समय बितिसक्दा पनि सरकारले प्रभावितलाई सहयोग र पुनःनिर्माणको काम अघि बढाउन नसकेको भन्दै प्रमुख प्रतिपक्षी दल नेपाली कांग्रेसले व्यवस्थापिका–संसद बैठक अवरुद्ध पारेको छ ।कांग्रेसले भूकम्पप्रभावितको घर निर्माणका लागि दिने भनिएको दुई लाख रुपैयाँ एकमुस्ट दिने सरकारको प्रतिबद्धता नआउँदासम्म संसद चल्न नदिने चेतावनी दिएको छ ।संसदमा लगातार ९ दिनदेखि पुनःनिर्माणकाबारेमा कुरा उठाउँदासमेत सरकारले जवाफ नदिएको भन्दै कांग्रेसले संसद अवरुद्ध गरेको हो ।सभामुख ओनसरी घर्तीले पनि पटक–पटक भूकम्पपछिको पुनःनिर्माणकोबारेमा जानकारी दिन सरकारलाई रुलिङ गरिसकेकी थिइन् ।तर, सरकारले त्यसबारे अहिलेसम्म संसदमा जानकारी नदिएपछि कांग्रेसले सदन नै अवरुद्ध भएको हो ।बिहीबार संसद सुरु हुनासाथ कांग्रेस सांसदहरुले पुनःनिर्माणको अवस्थाबारे जानकारी दिन र सर्वसाधारणका घर निर्माणका लागि दिने भनिएको दुई लाख एकमुस्ट दिन माग गरेका थिए ।यद्यपि, दुई लाख दिने निर्णय यसअघि कांग्रेस नेतृत्वकै सरकारका पालामा भएको थियो भने किस्तामा दिने निर्णय पनि सोही समयमा भएको थियो । एक रिपोर्ट (भिडियो हेर्नुहोस्) ।
