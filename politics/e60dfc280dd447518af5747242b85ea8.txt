​शान्ता चौधरीको अगुवाईमा नयाँ संविधानको स्वागत गर्दै दीप प्रज्वलन

दाङ, भदौ ३१ – नयाँ संविधानको स्वागत गर्दै दाङको घोराहीमा दीप प्रज्वलन गरिएको छ । घोराहीको शहिद गेटमा जम्मा भएका स्थानीयबासिन्दाले नेपालको नक्सा बनाएर त्यसमाथि दिप प्रज्वलन गरेका हुन् ।
पूर्व सभासद शान्ता चौधरीको अगुवाईमा भएको दिप प्रज्वलन कार्यक्रमका सहभागीहरुले नयाँ संबिधानले शान्ति र सदभाव कायम गर्ने विश्वास व्यक्त गरेका थिए । संविधानसभाले नयाँ संविधान पारित गरेपछि बिहीबार बिहानैदेखि दाङमा विभिन्न कार्यक्रम भएका छन् ।
