संविधानसभाको बैठकमा के होला आज ?

काठमाडौं, वैशाख १० – संविधानसभाको बैठक बिहीबार बस्दैछ । संविधानसभा भवन नयाँ बानेश्वरमा दिउँसो ३ बजे बस्ने बैठकमा सभाध्यक्ष सुवासचन्द्र नेम्वाङले अर्को बैठकको मिति तोकेर प्रक्रियाबारे जानकारी गराउने संभावना रहेको संसद् सचिवालयले जनाएको छ । सचिवालयका अनुसार बिहीबारको बैठकमा दलबीच भएको सहमतिका बुँदा नआए, नेम्वाङले अर्को बैठकको मिति तोकेर प्रक्रियामा जानकारी गराउनुहुनेछ ।
यसैगरी बैठकले नयाँ सभासद्लाई कुन समितिमा पठाउने भन्ने तय गर्नेछ । संविधानसभामा ५ वटा समिति छन् । गएको सोमबार बसेको तीन दलको बैठकमा संविधानका मुख्य विवादित विषय भनिएको संघीयता बाहेकका विषयमा प्रक्रियाबाट अघि बढ्ने सहमति भएको थियो । तर यसबारे सचिवालयलाई जानकारी नहुँदा आजको बैठकमा बैकल्पिक एजेण्डा लिएर सचिवालय बसेको स्रोतले बतायो ।
सोमबार बिहान प्रधानन्त्री निवास बालुवाटारमा बसेको नेपाली कांग्रेस, नेकपा एमाले र एकीकृत माओवादीको बैठकले संविधान निर्माणको प्रक्रिया अगाडि बढाउने निर्णय गरेको हो । बैठकले दलहरुबीच सबैभन्दा धेरै विवाद रहेको संघीयताको विवाद सुल्झाउने जिम्मा तीनै दलका शीर्ष नेतालाई दिएपनि यसबीचमा दलहरुबीच फेरि छलफल हुन सकेको छैन ।
एकीकृत नेकपा माओवादी र मधेसी मोर्चाका नेताहरुले बिहीबारको वैठकमा सहभागी नहुने बताएका छन् ।
