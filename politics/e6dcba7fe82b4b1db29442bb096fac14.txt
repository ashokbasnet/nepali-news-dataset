माओवादी लडाकु नेपाली सेनामा समायोजन हुन नसक्ने : केसी

कपिल कोईराला/उज्यालो । काभ्रे, कात्तिक १ - नेपाली काँग्रेसका केन्द्रिय सदस्य अर्जुन नरसिंह केसीले माओवादी सेना लडाकु भएकोले सामुहिक रुपमा नेपाली सेनामा समायोजन गर्न काँग्रेसले नदिने बताउनुभएको छ ।

 

काभ्रेको बनेपामा नेपाल प्रेस युनियन काभ्रे शाखाले मंगलवार गरेको पत्रकार सम्मेलनमा काँग्रेस नेता केसीले क्यान्टोनमेन्टमा रहेका लडाकु माओवादी भाषामा मात्र सेना भएकोले ति लडाकुलाई नेपाली सेनामा समायोजन हुन नसक्ने बताउनुभएको हो । उहाँले भन्नुभयो "नेपाली सेना गैर राजनीतिक भएकोले राजनीतिमा संलग्न लडाकुको सामुहिक समायोजन हुन सक्दैन ।" लडाकुको मापदण्ड बनाएर स्वीकार गरेपछि संख्यामा काँग्रेसले किचलो नगर्ने उहाँको भनाई थियो ।

काँग्रेस केन्द्रीय सदस्य केसीले भन्नुभयो माओवादी जवसम्म लडाकु र हतियार बिहीन हुदैन तब सम्म नेपालमा कुनै परिबर्तन हुन सक्दैन । उहाँले हतियार र लडाकु जब सम्म माओवादीले त्याग्दैन तब सम्म शान्ति प्रकृया संविधान निर्माण र नयाँ चुनाब हुन नसक्ने उहाँको भनाई छ। तर अहिलेको सरकार शान्तिप्रकृया निस्कर्षमा पुर् याउन र संविधान निर्माण गर्न अग्रसर देखिएकोले काँग्रेसले कुनै अबरोध नगर्ने समेत केसीले स्पष्ट पार्नुभयो ।
विभिन्न पार्टीभित्र देखिएको आन्तरीक द्धन्द्धको कारण शान्ति प्रकृया र संविधान निर्माणमा ढिलाई भएको हो भन्ने पत्रकारहरुको जबाफ दिदै नेता केसीले अरु पार्टीमा जे भएपनि शान्ति प्रकृया र संविधान निर्माणमा काँग्रेस एक ढिक्का भएको बताउनुभयो । उहाँले काँग्रेसको आन्तरिक द्धन्द्धले शान्ति प्रकृया र संविधान निर्माणमा कुनै असर नपरेको प्रष्ट पार्नुभयो ।
