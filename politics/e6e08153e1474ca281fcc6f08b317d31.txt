काँग्रेस कार्यदलको छलफल तिव्र

श्रीधर पौडेल/उज्यालो, काठमाण्डौं, असोज १० । भ्रातृ सँस्थाको नेतृत्व विघटनपछि उत्पन्न विवाद मिलाउन नेपाली काँग्रेसले सोमवार बनाएको कार्यदलले आन्तरिक छलफलाई तिव्रता दिएको छ । आजै बिहान औपचारिक छलफल गरी निकास निकाल्ने कार्यलदलको तयारी छ ।

 

आमरण अनसनमा बसेकाहरुको स्वास्थ्य गम्भीर हुँदै गएकोले पनि काँग्रेस नेतृत्वलाई यो विवाद छिटो मिलाउन दवाव परेको छ । कार्यदल सदस्य पूर्ण बहादुर खड्काले भन्नुभयो 'सम्मानपूर्ण ढँगले समस्या समाधान गर्नुपर्छ भन्नेमा सहमत भएर कार्यदल बनाईएको हो, त्यही अनुसार निष्कर्ष निकाल्ने तयारी भइरहेको छ ।'

चार भ्रातृ सँस्थाको नेतृत्व विघटन गरी महाधिबेशन तयारी समिति गठन गर्ने निर्णय पछि उत्पन्न भएको विवाद मिलाउन उपसभापति रामचन्द्र पौडेलको सँयोजकत्वमा कार्यदल बनाईएको थियो । कार्यदलमा संस्थापन पक्षबाट महामन्त्री कृष्णप्रसाद सिटौला केन्द्रीय सदस्य डाक्टर रामशरण महत र नरहरी आचार्य तथा नेता शेरबहादुर देउवा पक्षबाट केन्द्रीय सदस्य खुमबहादुर खड्का गोपालमान श्रेष्ठ र पूर्णबहादुर खड्का हुनुहुन्छ ।
