काठमाडौंमा थप १० दिन आन्दोलन गर्ने संघीय गठबन्धनको निर्णय, यस्तो छ कार्यक्रम

काठमाडौं, जेठ ५ । पछिल्लो समय राजधानीकेन्द्रित आन्दोलन गर्दै आएको २९ दलीय संघीय गठबन्धनले राजधानीमा गर्ने थप १० दिनका आन्दोलनका कार्यक्रम सार्वजनिक गरेको छ ।बुधबार राजधानीमा भएको गठबन्धनको बैठकले काठमाडौं उपत्यकामा थप १० दिन आन्दोलन कार्यक्रम गर्ने निर्णय गरेको बैठकमा सहभागी तराई मधेस लोकतान्त्रिक पार्टीका उपाध्यक्ष ब्रिखेशचन्द्र लालले जानकारी दिए ।संविधानसभाबाट जारी संविधानमा भएको प्रदेश सीमांकनप्रति असन्तुष्टि जनाउँदै आन्दोलनरत् गठबन्धनले विरोधका कार्यक्रम बुधबारै दिउँसो राजधानीको शान्तिबाटिकामा हुने विरोधसभामा सार्वजनिक गर्ने भएको छ ।राजधानी केन्द्रित आन्दोलनअन्तर्गत् गठबन्धनले यही जेठ ६ गते ललितपुरको लगनखेलमा, जेठ ७ गते नयाँबानेश्वरमा, ८ गते स्वयम्भूमा, ९ गते बौद्धमा, १० गते कीर्तिपुरमा, ११ गते भक्तपुुर न्यातपोलमा, १२ गते बालाजुमा, १३ गते कलंकीमा, १४ गते मध्यपुरठिमीमा र १५ गते बसन्तपुरमा विरोधसभा गर्ने जनाएको छ ।त्यस्तै, गठबन्धनले संयुक्त लोकतान्त्रिक मधेसी मोर्चाको आयोजनामा १६ गते वीरगन्जमा र १७ गते पोखरामा तमुवान संघर्ष समितिको आयोजनामा जनप्रदर्शन गर्ने कार्यक्रम पनि सार्वजनिक गरेको छ ।राजधानीकेन्द्रित आन्दोलनकाक्रममा दिन सिंहदरबार र एकदिन प्रधानमन्त्रीको सरकारी निवास बालुवाटार घेराउ गरेको गठबन्धनले बुधबार शान्तिबाटिका कोणसभाको आयोजना गर्दैछ ।संविधान जारी भएलगत्तै त्यसमा भएको प्रदेश सीमांकनप्रति असन्तुष्टि जनाउँदै तराई मधेसमा आन्दोलन गर्दै आएको गठबन्धनले सत्तापक्षलाई थप दबाब दिन यही जेठ १ गतेदेखि राजधानीकेन्द्रित आन्दोलन सुरु गरेको हो । रासस
