भारतीय विदेशमन्त्री स्वराज र राष्ट्रपति भण्डारीबिच भेट, मैत्रिपूर्ण सम्बन्ध प्रगाढ बनाउनेबारे छलफल

काठमाडौं, साउन २६ – राष्ट्रपति विद्यादेवी भण्डारीसँग नेपाल भ्रमणमा रहनुभएका भारतका विदेशमन्त्री सुष्मा स्वराजले बिहीबार शिष्टाचार भेट गर्नुभएको छ । 
बिम्स्टेकको १५ औँ मन्त्रीस्तरीय बैठकमा सहभागी हुन काठमाडौं आउनु भएकी भारतीय विदेशमन्त्री स्वराज र राष्ट्रपतिबिच भेटवार्ता भएको हो ।
राष्ट्रपति भवन, शीतलनिवासमा भएको भेटमा दुई देशबीच रहेको ऐतिहासिक तथा मैत्रिपूर्ण सम्बन्धलाई थप सुमधुर र प्रगाढ बनाउने विषयमा छलफल भएको राष्ट्रपति कार्यालयका प्रवक्ता मोहनप्रसाद वाग्लेले जारी गरेको विज्ञप्तिमा उल्लेख छ । 
भेटका अवसरमा भारतका लागि नेपाली राजदूत दीपकुमार उपाध्याय तथा नेपालका लागि भारतीय राजदूत मञ्जिव सिंह पुरी एवम् दुवै सरकारका उच्चपदस्थ अधिकारीसमेतको सहभागिता रहेको थियो ।
