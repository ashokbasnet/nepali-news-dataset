मुलुकको प्रगतिका लागि जलविद्युत विकासमा जोड दिनुपर्छ : अर्थमन्त्री

नवलपरासी, मंसिर १३ – अर्थमन्त्री डा. रामशरण महतले जलविद्युत, पर्यटन र कृषिको विकासले मात्रै मुलुकको प्रगति हुने बताउनुभएको छ । उहाँले अब भाषण र द्धन्द्ध भन्दा विकासको बाटो समात्न सके मात्रै मुलुक विकासको बाटोमा अघि बढ्न सक्ने बताउनुभयो ।
नवलपरासीको गैंडाकोटमा रहको विकु बचत तथा ऋण सहकारी संस्थाको २५ औं वार्षिक साधारणसभाको उद्घाटन गर्दै मन्त्री महतले विकासको आधारको रुपमा रहेको जलस्रोल, पर्यटन र कृषिको बजार विदेशसम्म रहेकाले यसको विकास गर्न सके देशको विकासले गतिलिने बताउनुभयो ।
उहाँले जलश्रोतको एक प्रतिशत पनि उपयोग गर्न नसकिए र दश अर्बको बिजुली भारतबाट खरिद गर्नु परिरहेको बताउनुभयो । आफूले बेच्नु पर्नेमा किन्न बाध्य रहेकाले यो किन र कसरी भयो भनेर कारण पत्तालगाइ समस्या समाधान गर्नु पर्ने बताउनुभयो । यस्तै अर्थतन्त्रको विकासका लागि कृषि र पर्यटन क्षेत्रको विस्तार हुनुपर्ने उहाँको भनाई छ ।
