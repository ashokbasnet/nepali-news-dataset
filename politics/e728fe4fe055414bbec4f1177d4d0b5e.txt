राजीनामा माग्ने निर्णय सहमति विपरित : संयुक्त लोकतान्त्रिक मधेशी मोर्चा

काठमाडौं, जेठ ११ - संयुक्त लोकतान्त्रिक मधेशी मोर्चाले तोकिएकै समयमा प्रक्रियामा लगेर भएपनि संविधान जारी गर्नु पर्ने निर्णय गरेको छ । मोर्चाले जेठ १४ मा संविधान नबने मात्रै म्याद थपको विकल्प हुनसक्ने निर्णय गरेको फोरम लोकतान्त्रिकका नेता जितेन्द्रदेवले जानकारी दिनुभयो । मोर्चाले प्रधानमन्त्रीको राजीनामा माग्ने काँग्रेस र एमालेको अडान सहमति विपरित भएको निष्कर्ष समेत निकालेको छ ।

 

‘प्रधानमन्त्रीको राजीनामा माग्नु ५ बुँदे सहमति विपरित हो ।’ मोर्चाको बैठकपछि जितेन्द्र देवले भन्नुभयो ‘प्रधानमन्त्रीको राजिनामा आउँदैन ।’ मोर्चाले संविधानका विवादित विषयमा सहमति नभए प्रक्रियामा जानुपर्ने निर्णय पनि गरेको छ ।
