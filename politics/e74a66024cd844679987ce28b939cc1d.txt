सांसद उम्मेदवार बन्न स्नातक पास, हल्ला मात्रै

काठमाडौं, असार ४ – नयाँ शक्ति नेपालले आफ्नो दलमा सांसदको उम्मेदवार हुन स्नातक तह वा त्यस सरहको औपचारिक शिक्षा हुनुपर्ने व्यवस्था गरिएको भन्ने कुरा हल्ला मात्र भएको जनाएको छ ।
पार्टीले राष्ट्रिय भेलाको छलफल सत्रमा सांसदको उम्मेदवार हुन शैक्षिक योग्यताबारे प्रस्तुत दस्तावेजको मस्यौदामा कुनै प्रसङ्ग नभएको प्रवक्ता खिमलाल देवकोटाद्वारा शुक्रबार जारी विज्ञप्तिमा जनाइएको छ । रासस
