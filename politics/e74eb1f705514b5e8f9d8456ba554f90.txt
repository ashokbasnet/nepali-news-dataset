नेविसंघ महाधिवेशनः उद्घाटनको भव्य तयारी, विवाद कायमै (भिडियोसहित)

सरोज अधिकारी/देवेन्द्र महर्जन (इमेज)काठमाडौं, साउन २२ । नेपाली कांग्रेसको भ्रातृसंस्था नेपाल विद्यार्थी संघको महाधिवेशन आइतबार (भोलि)देखि काठमाडौंमा सुरु हुँदैछ ।

पार्टी एकीकरणपछि पहिलोपटक हुन लागेको यो महाधिवेशनमा नीतिको विषयमा खासै चर्चा नसुनिएपनि नेतृत्वको होड भने चर्कै देखिएको छ ।

९ वर्षपछि हुन लागेको नेविसंघको महाधिवेशनको उद्घाटन आइतबार पार्टी सभापति शेरबहादुर देउवाले भृकुटीमन्डपमा गर्नेछन् । देशभरबाट प्रतिनिधिहरु काठमाडौं आइसकेका छन् ।

आयोजककाअनुसार महाधिवेशनको उद्घाटनको तयारी भव्य छ । तर, महाधिवेशनको महत्वपूर्ण पाटो मानिने बन्दसत्र सन्चालनका लागि आवश्यक पर्ने पहिलो आधार महाधिवेशन प्रतिनिधिसमेत अझै टुंगिएको छैन ।

प्रतिनिधि विवादकै कारण दुईजना विद्यार्थीहरु अहिले पनि आमरण अनशनमै छन् । महाधिवेशन प्रतिनिधि को–को हुनेछन् भन्नेमात्र हैन, कति संख्यामा हुनेछन् भन्ने कुराकोसमेत अझै टुंगो छैन ।

मतदाताको टुंगो नलागे पनि उम्मेदवारहरुको चुनावी दौड भने रमितलाग्दो छ । उम्मेदवारका प्रचार–सामग्रीले भृकुटीमन्डप क्षेत्र पुरै सिंगारिए जस्तो भएको छ । एक रिपोर्ट (विस्तृत भिडियोमा हेर्नुहोस्) ।
