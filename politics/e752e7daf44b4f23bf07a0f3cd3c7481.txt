पोखरा लेखनाथ महानगरपालिकाको मेयरमा एमालेका मानबहादुर जिसी विजयी

कास्की, जेठ १२ – पोखरा लेखनाथ महानगरपालिकाको मतगणना सकिएको छ । पोखरा लेखनाथ महानगरपालिकाको मेयरमा नेकपा एमालेका उमेद्वार मानबहादुर जिसी विजयी हुनुभएको छ । उहाँले नेपाली कांग्रेसका उम्मेद्वार रामजी कुँबरलाई १३ हजार ७ सय २ मतले पछाडी पार्दै विजयी हुनुभएको हो ।
नेकपा एमालेका मानबहादुर जिसी ६० हजार १ सय १८ मत ल्याउनुभएको थियो भने कांग्रेसका मेयर पदका उम्मेद्वार रामजी कुँवरले ४६ हजार ४ सय १६ मत ल्याउनु भएको छ । 
त्यसैगरि उपमेयरमा एमालेकै मञ्जुदेवी गुरुङ ५६ हजार ४ सय ४८ मत ल्याएर निर्वाचित हुनुभएको छ । उपमेयरका उम्मेद्वार सरस्वती गुरुङले ४४ हजार ३ सय ३८मत प्राप्त गर्नुभएको छ । 
३३ वडा रहेको पोखरा लेखनाथ महानगरपालिकामा वडा तर्फको नतिजामा पनि एमाले नै अगाडी रहेको छ । पोखरामा २२ वटा वडा एमालेले जितेको छ भने ११ वडा नेपाली कांग्रेसले जितेको छ ।
