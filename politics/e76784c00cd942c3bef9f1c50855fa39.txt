बैतडीमा बिहीबार स्ववियु निर्वाचन

बैतडी, जेठ २२ – त्रिभुवन विश्वविद्यालयले स्थगित गरेपनि बैतडीको पुरचौडी बहुमुखी क्याम्पसमा भने बिहीबार स्वतन्त्र विद्यार्थी यूनियनका लागि निर्वाचन हुने भएको छ ।
क्याम्पस ब्यवस्थापन र विद्यार्थीहरुको सहमतीमा पुरचौंडी बहुमुखी क्याम्पसमा चुनाव गर्न लागिएको हो ।
क्याम्पसमा चुनावको तयारी अन्तिम चरणमा पुगेको छ । स्ववियुको अध्यक्ष पदका लागि एकिकृत माओवादी र मोहन वैद्य नेतृत्वको अनेरास्ववियु(क्रान्तिकारी)बाट संयुक्त प्यानल बनेको छ भने अनेरास्ववियु र नेविसंघ छुट्टा छुट्टै प्रतिस्पर्धामा उत्रिएका छन् ।
