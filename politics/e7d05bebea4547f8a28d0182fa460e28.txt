राप्रपासँगको तालमेलमा एमालेका विद्यासुन्दर शाक्य काठमाडौं मेयरमा उम्मेद्वार

काठमाडौं, वैशाख १९ – काठमाडौं महानगरपालिकामा एमाले र राप्रपाले चुनावी तालमेल गरेर उम्मेद्वारी दिएका छन् । मेयरमा एमालेका तर्फबाट विद्यासुन्दर शाक्यलाई उम्मेद्वार चयन गरिएको हो ।
उपमेयरका लागि राप्रपा छलफलमै छ । एमालेले उम्मेद्वारी टुंगो लगाउन बिहान अध्यक्ष केपी शर्मा ओली निवास बालकोटमा र दिउँसो सिंहदरबारमा स्थायी समिति बैठक बसेको थियो । बैठकबाट उम्मेद्वार टुंगो लगाउन नसकेपछि अध्यक्ष ओली र बरिष्ठ नेता माधव कुमार नेपाललाई जिम्मा दिइएको थियो । ओली र नेपालले सहमति गरेर विद्यासुन्दर शाक्यलाई मेयरको उम्मेद्वार चयन गरेका हुन् ।
