अघिल्लो सरकारले गरेका नियुक्ती खारेज गर्न काँग्रेसको माग

काठमाडौं, बैशाख ४ – नेपाली काँग्रेसले राष्ट्रिय योजना आयोग, सुकुम्वासी आयोग लगायतमा भएको नियुक्त खारेज गर्न माग गरेको छ ।
काँग्रेस उपसभापति रामचन्द्र पौडेल नेतृत्वमा गएका काँग्रेस नेताहरुले अन्तरिम मन्त्रीपरिषद अध्यक्ष खिलराज रेग्मीसँग भेटेर बाबुराम भट्टराई सरकारले गरेको नियक्ती, सरुवा, बढुवा खारेज गर्न माग गरेका हुन् ।
भट्टराई सरकारले गरेका नियक्ती र सरुवा बढुवा खारेज नगरेसम्म संविधानसभाको चुनाव निष्पक्ष नहुने जानकारी गराएको काँग्रेस उपसभापति रामचन्द्र पौडेलले जानकारी दिनुभयो ।
पौडेलले आफुहरुको मागमा मन्त्रिपरिषद अध्यक्ष रेग्मी सकारात्मक रहेको जानकारी दिनुभयो ।
