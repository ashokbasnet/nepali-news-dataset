पुनःनिमार्णबारे संसदमा आरोप–प्रत्यारोप, कांग्रेस सांसदले दिए चेतावनी (भिडियोसहित)

सरोज अधिकारी/दिलिप पोखरेल (इमेज)काठमाडौं, असार १ । सरकारले भूकम्पपीडितलाई सहयोग र पुनःनिर्माणको काम अघि बढाउन नसकेको भन्दै प्रमुख प्रतिपक्षी दल नेपाली कांग्रेस संसदमा आक्रमकरुपमा प्रस्तुत भएको छ ।व्यक्तिगत् घर बनाउने सम्झौतमा ढिलाइ गरेको र पीडितले अझैपनि रकम पाउन नसकेको जस्ता आरोप कांग्रेसले लगाएको छ ।सत्तापक्षका सांसदले भने पुनःनिर्माणको विषय संवेदनशील भएको भन्दै त्यसलाई नउछाल्न आग्रह गरेका छन् ।भूकम्प गएको १४ महिना पूरा भएको छ । तर, भूकम्पबाट भत्किएका संरचनाहरुको पुनःनिर्माण अझै सुरु हुन सकेको छैन ।पुनःनिर्माणका लागि प्राधिकरण नै बनाएर काम अघि बढाइएको भएपनि उपत्यकाबाहिर साढे पाँच लाख र उपत्यकामा एक लाख गरी झन्डै साढे ६ लाख घर पुनःनिर्माणका लागि सरकारले दिने भनेको दुई लाख रुपैयाँको सहयोग वितरणका लागि अहिलेसम्म एकधुरीका लागिमात्रै सम्झौता भएको छ भने त्यसमध्ये दुई हजारजनाले पहिलो किस्ता पाएका छन् ।यस्तै गतिमा काम हुने हो भने पुनःनिर्माणको काम सकिन वर्षाैं लाग्ने देखिन्छ ।बुधबार बसेको व्यवस्थापिका–संसद बैठकमा प्रमुख प्रतिपक्षी दल कांग्रेस सांसदहरुले यो विषयलाई जोडदाररुपमै उठाएका छन् ।संसदमा विशेष समय लिएर बोल्दै कांग्रेस सांसद नवीन्द्रराज जोशीले भूकम्पपीडितकोरुपमा सहयोग पाउन एमाले संगठित सदस्य हुनुपर्ने जस्तो व्यवहार भइरहेको आरोप लगाए ।उनले काठमाडौंमा जाडोमा दिने भनिएको १५ हजार रुपैयाँसमेत अहिलेसम्म नदिइएको, प्राधिकरणको काम सबै एमालेनिकट एनजीओलाई दिएको आरोप लगाउँदै यो अवस्था कायम रहे प्रतिवादमा उत्रने चेतावनी दिए । एक रिपोर्ट (भिडियो हेर्नुहोस्) ।
