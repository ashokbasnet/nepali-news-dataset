सत्ता गठबन्धन बैशाखमा चुनाव नगराउने षडयन्त्रमा : सिंह

काठमाडौं, पुस १५ - नेपाली कांग्रेसका महामन्त्री प्रकाशमान सिंहले सत्ता गठबन्धन बैशाखमा चुनाव नगराउने षडयन्त्रमा लागेको आरोप लगाउनु भएको छ ।

महामन्त्री सिंहले एकीकृत नेकपा माओवादी विभिन्न बहानावाजी बनाएर चुनाव नगराई सत्ता कव्जा गर्ने रणनीतिमा लागेको आरोप लगाउनुभयो ।

राष्ट्रिय मेलमिलापको नीति र त्यसको सान्दर्भिकता सम्वन्धमा नेपाल तरुण दल काठमाडौंले गरेको विचार गोष्ठीमा उहाँले आन्दोलन गर्न तरुण दललाई निर्देशन दिनुभयो ।

महामन्त्री सिंहले समस्याको समाधान चुनाव मात्रै भएकाले बैशाखमा चुनाव गराउन दवाव दिनुपर्ने बताउनुभयो ।
