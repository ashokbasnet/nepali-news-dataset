वाइसिएलले गरेको चितवन बन्द सहमतिपछि खुल्यो

काठमाडौ, साउन १७ – चन्दा संकलनका क्रममा पक्राउ परेका कार्यकर्ता छोड्ने सहमतिपछि चितवन बन्द खुलेको छ  ।
पक्राउ परेकामध्ये २ जनालाई बिहीबार र ४ जनालाई शुक्रबार छोड्ने सहमति भएपछि ५ बजेदेखि बन्द खुलेको वाइसिएल चितवनका संयोजक ईश्वर सापकोटाले जानकारी दिनुभयो ।
प्रहरी, जिल्ला प्रशासन कार्यालय र बन्द आयोजकबीचको बार्ताबाट भविष्यमा तोडफोडमा संलग्न नहुने शर्तमा पक्राउ परेका ६ जनालाई छोड्ने सहमति भएको हो ।
बार्तामा सहभागी एकीकृत नेकपा माआबादी चितवन क्षेत्र नम्बर ३ का संयोजक रामध्वज डल्लाकोटीले केही सार्बजनिक अपराध ऐन अन्र्तगत मुद्दा प्रक्रिया अगाडि बढाइएका दुई जनालाई
बिहीबार नै र चन्दा ऐन अन्तर्गत मुद्दा प्रक्रिया अगाडि बढाइएका चार जनालाई शुक्रबार अदालती प्रकृयाबाटै छाड्ने समझदारी बनेको जानकारी दिनुभयो ।
प्रहरीले बन्दको समयमा खोलेको भन्दै टेलिकमको कार्यलयमा तोडफोड गर्ने क्रममा पक्राउ परेका १५ जनालाई पनि बिहीबार नै रिहा गरेको छ ।
अबका दिनमा यस्ता तोडफोड र हुलहुज्जत नगर्ने कागज गराएर उनीहरुलाई छाडिएको इलाका प्रहरी कार्यालय रत्ननगरका प्रमुख प्रहरी निरीक्षक केदार पन्तले जानकारी दिनुभयो ।
