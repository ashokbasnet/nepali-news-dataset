संविधान पुनर्लेखनका लागि तयार नभइ सरकारसँग वार्ता हुँदैन : यादव

काठमाडौं, असार १५ । संघीय समाजवादी फोरमका अध्यक्ष उपेन्द्र यादवले संविधान पुनर्लेखनका लागि सरकार तयार नभएसम्म सरकारसँग वार्ता नहुने दाबी गरेका छन् ।बुधबार राजधानीमा रिपोर्टर्स् क्लबले गरेको कार्यक्रममा उनले ‘३६ पटक वार्ता भैसकेको र प्रधानमन्त्री ओली स्वयंले एकतर्फीरुपमा वार्ता भंग गरेकाले अब संविधान पुनर्लेखनका लागि तयार नभएसम्म वार्ता हुँदैन’–भने ।उनले विगतका सम्झौताहरुको कार्यान्वयन, मधेस आन्दोलनमा मारिएकाहरुलाई सहिद घोषणा, घाइतेहरुको उपचार, झुटो मुद्दा फिर्ता लिनुपर्नेलगायतका मागप्रति सरकारले चासो नदिएको गुनासो पनि गरे ।
