सहकर्मी कुटपिटको विरोधमा नेविसंघको चक्काजाम

काठमाडौं, भदौ १७ - सहकर्मी कुटपिटको बिरोधमा नेपाल विद्यार्थी संघले आइतवार देशभरका क्याम्पस अगाडि आधा घण्टा चक्काजाम गरेको छ । बिहान साढे नौ बजेदेखि १० बजेसम्म चक्काजाम गरिएको नेविसंघका अध्यक्ष रन्जित कर्णले बताउनुभयो । अखिल क्रान्तिकारीका विद्यार्थीले कीर्तिपुरस्थित आयुर्वेदिक क्याम्पसका इकाई सभापति सुदर्शन पोखरेल र पूर्व सभापति शंकर गौतमलाई सांघातिक हमला गरेको नेबिसंघको आरोप छ ।

 

कुटपिटमा संलग्नलाई कारबाही नभएसम्म बिरोधका कार्यक्रम जारी रहने नेविसंघले जनाएको छ ।
