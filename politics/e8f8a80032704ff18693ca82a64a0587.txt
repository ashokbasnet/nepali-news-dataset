बन्दका कारण जनजीवन प्रभावित

बाँके, फागुन २५ – संयुक्त लोकतान्त्रिक मधेसी मोर्चाले आह्वान गरेको बन्दको दोस्रो दिन बुधबार बाँकेको जनजीवन प्रभावित भएको छ । नेपालगञ्ज र आसपासका सवारीसाधन र बजार बन्द गराउदै हिँडेका छन् ।
नेपालगञ्जको धम्बोझी चौक, विपी चौक, त्रिभुवन चौक, फुल्टेक्रा, राँझा, गनापुर, सोनपुर, मानपुर, जयसपुर र सोनपुर लगायतका क्षेत्रमा मोर्चाका कार्यकर्ता बन्द गराउन सडकमा जम्मा भएका छन् ।
तमलोपाका सहमहामन्त्री पशुपतिदयाल मिश्राले शान्तिपूर्ण रुपमा बन्द सफल भएको बताउनुभयो । सप्तरीको शान्तिपूर्ण प्रदर्शनमा उत्रिएका प्रदर्शनकारीलाई सुरक्षाकर्मीले गोली हानी हत्या गरेको भन्दै सहमहामन्त्री मिश्राले मधेसी नागरिक स्वतःस्फुर्त सडकमा उत्रिएको दाबी गर्नुभयो ।
