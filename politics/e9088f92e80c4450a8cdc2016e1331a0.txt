सर्वसत्तावादी संविधान लेख्न नदिनु नै काँग्रेसको जित : पौडेल

काठमाडौं, साउन ८ - नेपाली काँग्रेसका उपसभापति रामचन्द्र पौडेलले संविधानसभाबाट सर्वसत्तावादी संविधान लेख्न नदिएर काँग्रेसले जित हासिल गरेको बताउनुभएको छ ।  काठमाडौंको कीर्तिपुरमा नेविसंघले गरेको कार्यक्रममा पौडेलले संविधानसभाबाट सर्वसत्तावादी संविधान लेख्ने माओवादीको योजना असफल पारेर काँग्रेसले जितेको बताउनुभयो ।

 

पौडेलले माओवादी विस्तारित बैठकमा भएको कुर्सी हाना हान पैसाको लडाई मात्रै भएको टिप्पणी गर्नुभयो । पौडेलले माओवादी अध्यक्ष पुष्पकमल दाहाल प्रचण्डले घर र गाडी फेर्दैमा विश्वास गर्ने आधार नभएको बताउनुभयो । ‘प्रचण्ड नवधनाढ्यनै बन्ने क्रममा हुनुहुन्छ ।’ पौडेलले भन्नुभयो ‘नागरिकलाई भ्रममा कहिले सम्म राख्नु हुन्छ ?’
यस्तै काठमाडौंमा भएको कार्यक्रममा काँग्रेस महामन्त्री प्रकाशमान सिंहले अहिलेको संकट अन्त्यका लागि माओवादी जिम्मेवार रुपमा प्रस्तुत हुनु पर्ने बताउनुभयो ।
