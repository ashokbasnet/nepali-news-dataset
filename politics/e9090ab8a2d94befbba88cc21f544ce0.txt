प्रधानमन्त्रीको माल्दिभ्स भ्रमण स्वीकृत, विभिन्न सरकारी निकायमा नियुक्ति

काठमाडौं, कात्तिक १७ — नेपाल सरकार मन्त्रीपरिषद् बैठक भखैरै सकिएको छ । प्रधानमन्त्री तथा मन्त्रीपरिषद् कार्यालय सिंहदरबारमा सम्पन्न बैठकले प्रधानमन्त्री डा. बाबुराम भट्टराईको माल्दिभ्स भ्रमण स्वीकृत गरेको छ । बैठकले १७ औं सार्क शिखर सम्मेलनमा भाग लिनका लागि माल्दिभ्स जाने सरकारी टोलीको टुङ्गो लगाएको छ । प्रधानमन्त्रीको नेतृत्वमा ११ सदस्सीय टोली माल्दिभ्स जाने मन्त्रीपरिषद् बैठकले तय गरेको हो । 

 

त्यस्तै बैठकले विभिन्न सरकारी निकायमा नियुक्ति गरेको छ । रेडियो प्रशारक विकास समितिको निर्देशकमा कम्तिमा दुई वर्षका लागि तपनाथ शुक्लालाई नियुक्त गरेको छ । राष्ट्रिय महिला आयोगको अध्यक्षमा बिरगञ्ज उपमहानगरपालिकाकी चाँदतारा कुमारीलाई नियुक्त गरेको उपप्रधान एवं परराष्ट्रमन्त्री तथा सरकारका प्रवक्ता नारायणकाजी श्रेष्ठ प्रकाशले जानकारी दिनुभयो । 

त्यस्तै अनुसन्धन विभागको अतिरिक्त मुख्य अनुसन्धान निर्देशकमा गणेश थापालाई बढुवा गरिएको छ । सशस्त्र प्रहरीको एआइजीमा दुर्ज कुमार राई,  जीवन कुमार थापा, र ऋषदेव भट्टराईलाई बढुवा गरिएको छ भने नेपाल प्रहरीको ए आइ जी मा नवराज ढकाललाई बढुवा गरिएको प्रवक्ता प्रकाशले जानकारी दिनुभयो ।
