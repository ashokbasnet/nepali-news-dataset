काँग्रेसको बैठक चल्दै

काठमाडौं, माघ २६ राज्यको पुनर्संरचनाका विषयमा छलफल गर्न नेपाली काँग्रेसको संसदीय दल र केन्द्रीय कार्य समितिको संयुक्त बैठक बसिरहेको छ । पार्टी कार्यालय सानेपामा बसेको बैठकमा राज्य पुनर्संरचना आयोगको प्रतिवेदनका विषयमा छलफल गर्ने कार्यक्रम छ ।

 

काँग्रेसले राज्यपुनर्संरचना आयोगले समाधानको बाटो देखाउने भन्दा जातिय राज्य सिफारिस गरेर अन्यौल सिर्जना गरेको भन्दै असन्तुष्टि जनाएको छ । यसैबीच शान्ति र संविधानका विषयमा छलफल गर्न एकीकृत नेकपा माओवादीको स्थायी समिति बैठक पनि बस्दैछ । अहिले केहीबेरमा अध्यक्ष पुष्पकमल दाहाल प्रचण्डको निवास लाजिम्पाटमा बस्ने बैठकमा शान्ति प्रकृया टुंगोमा पुर्‍याउने र संयुक्त राष्ट्रिय सहमतिको सरकार गठनका  विषयमा छलफल हुने प्रचण्डको नीजि सचिवालयले जनाएको छ । लडाकुको रकम खोसिएको भन्दै चर्को आलोचना भएपछि माओवादीले त्यस विषयमा पनि छानविन समिति बनाउने तयारी गरेको श्रोतको भनाई छ ।
