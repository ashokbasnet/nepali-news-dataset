संसद बैठक बस्दै नबसी स्थगित, प्रधानमन्त्रीको राजीनामा घोषणा हुन सकेन

फाइल फोटोबुधबार (भोलि) बिहान ११ बजे बस्ने गरी बैठक स्थगित गरिएको हो ।

दिनभर पटक–पटक बैठकको समय सारेपनि दलहरुबीच सहमति नबन्दा बैठक बस्न नसकेको हो ।

संसद बैठक खुलाउनेबारेमा प्रधानमन्त्री पुष्पकमल दाहाल, नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी शर्मा ओलीसहितका नेताहरुबीच संसद भवन नयाँबानेश्वरमै बैठक बसेपनि अन्ततः बुधबारसम्मका लागि संसद बैठक स्थगित गर्ने निर्णय नेताहरुले गरेका हुन् ।

प्रधानमन्त्री पुष्पकमल दाहालले संसद बैठकलाई सम्बोधन गर्दै आजै पदबाट राजीनामा दिने तयारी गरे पनि बैठक नै बस्न नसकेपछि उनको राजीनामा घोषणा आजका लागि टरेको छ ।

यसअघि, आजै बसेको मन्त्रिपरिषदको बैठकमा प्रधानमन्त्री दाहालले संसदमा सम्बोधन गरेर राजीनामा दिन लागेको जानकारी मन्त्रीहरुलाई गराएका थिए ।
