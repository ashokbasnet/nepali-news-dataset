सहमतिका लागि २ दिनको समय माग

बोमलाल गिरी/उज्यालो । काठमाडौं, बैशाख १३  -  संबैधानिक समितिले सहमतिका लागि फेरी २ दिन समय माग्ने निर्णय गरेको छ । पछिल्लो दुई दिनमा ३ वटा विषयमा सहमति भएको भन्दै शासकीय स्वरुप र राज्य पुनर्संरचनामा सहमति जुटाउन दुई दिन समय माग्ने निर्णय भएको एमाले अध्यक्ष झलनाथ खनालले जानकारी दिनुभयो ।

 

समितिको आग्रह अनुसार कार्यव्यवस्था पारमर्श समितिले समय थप गर्ने छ । सहमति नभए प्रकृयामा जाने भन्दै विहीवार दिउँसो ३ बजे संविधानसभाको बैठक बोलाईएको छ । तर, दलहरुले सहमतिका लागि समय मागेपछि विहीवारको संविधानसभा बैठक पनि अनिश्चित बनेको छ ।
