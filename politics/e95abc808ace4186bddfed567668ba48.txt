राष्ट्रपतिद्वारा निर्वाचन सम्बन्धी दुई अध्यादेश फिर्ता

काठमाडौं, भदौ १ – सरकारले पेश गरेका निर्वाचन सम्बन्धी दुई वटा अध्यादेश राष्ट्रपति कार्यालयले फिर्ता गरेको छ । निर्वाचन आयोगले सरकारले मंसिर ७ का लागि तोकेको संविधानसभा चुनाव नहुने जानकारी गराई सकेकाले अध्यादेश जारी गर्नुको सान्दर्भिकता नभएको भन्दै फिर्ता पठाएको राष्ट्रपति कार्यालयले जनाएको छ ।

 

सरकारले मंसिर ७ मा तोकेको संविधानसभा चुनाव गराउन कानूनी र संवैधानिक बाटो खुल्ला गर्नका लागि भन्दै केही नेपाल ऐनलाई संसोधन गर्ने अध्यादेश र संविधानसभा सदस्य निर्वाचन दुईवटा अध्यादेश जारी गर्न राष्ट्रपतिलाई साउन १२ गते सिफारिस गरेको थियो ।
