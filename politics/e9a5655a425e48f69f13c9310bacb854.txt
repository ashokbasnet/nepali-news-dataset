राजनीतिक निकास दिन सरकार बाधक : खनाल

काठमाडौं, असार ११ - नेकपा एमालेका अध्यक्ष झलनाथ खनालले राष्ट्रिय सहमति निर्माणका लागि प्रधानमन्त्री डाक्टर बाबुराम भट्टराईले तत्कालै राजिनामा दिनुपर्ने बताउनुभएको छ । काठमाडौंको चावहिलमा रहेको सेन्ट लरेन्स कलेजमा सुरु भएको ‘सेन्ट लरेन्स अन्वेषण वृहत विज्ञान प्रदर्शनी २०६९’ उदघाटन गर्दै अध्यक्ष खनालले मुलुकलाई राजनीतिक निकास दिन अहिलेको सरकार बाधक रहेको आरोप लगाउनुभयो ।

 

एमाले अध्यक्ष खनालले अहिलेका प्रधानमन्त्रीले चांडो भन्दा चांडो बालुवाटार छोडे मात्रै संबैधानिक संकटलाई पार लगाउंन नयाँ सहमतिको बाटोमा अगाडी बढ्न सकिने बताउनुभयो । नयाँ चुनावको मिति घोषणा गरेपनि त्यसका लागि कुनै पूर्वाधार र सम्भावना नरहेको एमाले अध्यक्ष खनालको भनाई छ ।
