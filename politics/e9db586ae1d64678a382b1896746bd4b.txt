​खानेपानी व्यवस्थापन गर्ने अमरगढी नगरप्रमुखको पहिलो निर्णय

डडेल्धुरा, असार २० – डडेल्धुराको अमरगढी नगरपालिकाका नवनिर्वाचित मेयर विशेश्वरप्रसाद ओझाले आफ्नो पद्वहाली गरेसँगै नगरपालिकामा खानेपानी व्यवस्थापन गर्ने निर्णय गर्नुभएको छ । सपथग्रहण पछि अमरगढी नगरपालिकामा पदबहाली गर्नुहुदै सदरमुकामको खानेपानीको समस्यालाई समाधान गर्न आफुले खानेपानीको व्यवस्थापनलाई प्राथमिकता दिएको बताउनुभयो ।
साना शहरी खानेपानी आयोजनाका लागि नगरपालिका बाट आवश्यक बजेट व्यवस्थापन गर्ने र आगामी पाँच बर्षमा ‘एक घर एक धारा’ को अवधारणा लाई अगाडी बढाउने गरी आफुले योजना बनाएको उहाले बताउनुभयो । 
जिल्लाको सदरमुकाममा बस्ती बिस्तारसँगै तिव्र गतिमा भईरहेको शहरीकरणका लागि आवश्यक खानेपानीको व्यवस्थापन अहिलेको आवश्यकता भएको उहाले बताउनुभयो । जिल्लाको अमरगढी नगरपालिकालाई पर्यटकीय शहरको रुपमा विकास गर्न सकिने सम्भावना रहेको र व्यवस्थित शहरका लागि आवश्यक पूर्वाधारमा ध्यान दिने बताउनुभयो ।
