अखिलको अध्यक्षमा मल्लको संभावना बलियो

काठमाडौं, असोज १० – एमाले निकट अनेरास्ववियुको नयाँ नेतृत्वका लागि भएको चुनावको मतगणनामा अध्यक्षमा किशोरबिक्रम मल्लले अग्रता लिनुभएको छ ।
अहिलेसम्म झण्डै एकहजार मत गनिसक्दा उहाँ अर्का प्रत्यासी लक्ष्मण लम्सालभन्दा ७२ मतले अघि हुनुहुन्छ ।
महासचिवमा लम्साल प्यालनकी नवीना लामा अगाडी हुनुहुन्छ । उहाँ मल्ल प्यानलकी रचना खड्का भन्दा १४ मतले अगाडी हुनुहुन्छ । मतदानमा १४ सय ४५ मत खसेको थियो । एमाले पार्टी कार्यालय बल्खुमा बुधबार बेलुकीदेखि मतगणना भैरहेको छ ।
निर्वाचनबाट ११ पदाधिकारी सहित ४५ सचिवालय सदस्य र एकसय ३५ केन्द्रीय सदस्य निर्वाचित हुनेछन् । गएको ३ गतेदेखि सुरु भएको २१ औं अनेरास्ववियुको महाधिवेशन ५ गते सकिने भएपनि आपसी विवादका कारण लम्बिएको हो ।
यो पनि पढ्नुहोस्
अखिलको ‘मोबाइल महाधिवेशन’मा के मात्र भएन
