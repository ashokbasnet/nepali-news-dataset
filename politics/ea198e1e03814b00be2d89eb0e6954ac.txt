वीरेन्द्रको सालिक ठड्याएपछि नेपालगञ्जमा तनाव (भिडियोसहित)

गोविन्द शर्मा/उज्यालो ।
बाँके, भदौ १६ – नेपालगञ्जको वीरेन्द्रचोकमा भएको झडपमा केही घाइते भएका छन् । एक समूहले तत्कालिन राजा वीरेन्द्रको सालिक ठड्याएपछि वीरेन्द्रचोकमा अहिले तनाव बढेको छ । प्रहरीको लाठी लागेर बेलासपुरका चन्द्र सुवेदी घाइते भएका छन् । सुवेदीको टाउको र घाँटीमा चोट लागेको छ । उहाँको नेपालगञ्जमा उपचार भइरहेको छ । अरु केही पनि सामान्य घाइते भएका छन् । २०६२/६३ को जनआन्दोनलको क्रममा त्यहाँ राखिएको वीरेन्द्रको सालिक हटाइएको थियो । बिहीबार बिहान एक समूहले वीरेन्द्रको सालिक ठडाएपछि प्रहरी र त्यो समूहबिच झडप भएको हो । एसपी टेकप्रसाद राईको नेतृत्वमा प्रहरी टोली खटिएको छ । प्रहरीले सालिक राख्न आएकालाई प्रहरीले त्यहाँबाट हट्न आग्रह गरेपनि उनीहरु मानेका छैनन् । ‘म राष्ट्रवादी हुँ’ भन्ने लेखिएको टिसर्ट लगएका मानिसको समूहले सालिक ठड्याएका हुन् । यो समूहमा राप्रपा नेपालका नेता कार्यकर्ता  पनि रहेका प्रहरीले जनाएको छ । 
भिडियो
