चामत्कारिक निर्णय भए मात्र संविधानसभा रहने काँग्रेसको ठहर

हिम विष्ट/उज्यालो । काठमाडौं, जेठ १३ - नेपाली काँग्रेसका नेता चामत्कारिक निर्णय भए मात्र संविधान सभा रहने निष्कर्षमा पुगेका छन् । दलहरुबीचको छलफल सहमतिमा पुग्न नसकेपछि भएको छलफलमा काँग्रेस नेताहरु यस्तो निष्कर्षमा पुगेका श्रोतले जनाएको छ । छलफलपछि पत्रकारसित कुरा गर्दै काँग्रेस नेता रामशरण महतले माओवादीले आफूहरुलाई संघीयता विरोधी चित्रण गरेको आरोप लगाउनुभयो ।

 

उहाँले काँग्रेस सहमतिको वाधक नभएको भन्दै माओवादीकै कारण सहमति हुन नसकेको बताउनुभयो । उहाँले भोली संविधानसभा विघटन भए पछि प्रधानमन्त्री पनि नरहने र राष्ट्रपति पनि सकृया नहुने बताउँदै त्यसपछि देशको राजनीति नयाँ ढंगले अघि बढ्ने टिप्पणी गर्नुभयो ।
