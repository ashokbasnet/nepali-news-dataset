कांग्रेसका पाँच नेता कारबाहीमा

पाँचथर, मंसिर १३ – नेपाली कांग्रेस पाँचथरले संविधान सभा निर्वाचनमा पार्टीका उम्मेदवारलाई सहयोग नगरेको भन्दै जिल्ला स्तरका ५ नेतालाई निस्कासन गरेको छ ।
जिल्ला कोषाध्यक्ष मलिसा नेम्वाङ सहित जिल्ला सदस्य, महासमिति सदस्य, क्षेत्रिय सभापति लगायतका नेतालाई निस्कासन गरेको हो ।
बुधबार सदरमुकाम फिदिममा बसेको जिल्ला कार्य समितिको बैठकले जिल्ला सदस्य जय रिजाल, राजु शेर्मा, क्षेत्र नम्बर २ का क्षेत्रीय सभापति तिलबिक्रम चेम्जोङ, महासमिति सदस्य प्रविण नेम्वाङलाई निस्कासन गरेको हो ।
पार्टीको जिम्मेवार ठाँउमा रहेर आफ्ना उम्मेदवारलाई चुनावमा सहयोग नगरेको भन्दै कांग्रेसले उनीहरुलाई कारबाहि गरेको हो । क्षेत्रीय सभापति चेम्जोङले चुनाव अघि नै पार्टीमा नरहने घोषणा गर्दै ११ सय बढीको हस्ताक्षर सहितको विज्ञप्ती निकाल्दै पार्टी परित्यागको घोषणा गर्नुभएको थियो ।
अर्का महासमिति सदस्य रहेका नेम्वाङ भने संघीय समाजवादी पार्टीका उम्मेवार बन्नुभएको थियो । निस्कासन गरिएका मध्य रिजाल मात्र काग्रेसमा रहनु भएको थियो ।
