१०५ क्षेत्र गन्ती पूरा हुँदा वाम गठबन्धनलाई प्रत्यक्षमा बहुमत

काठमाडौं, मंसिर २४ – प्रतिनिधिसभाको १ सय ५ क्षेत्रको मतगणना सकिँदा वाम गठबन्धनलाई बहुमत प्राप्त भएको छ । नेकपा एमालेले ५९ र माओवादी केन्द्रले २४ क्षेत्र गरी ८३ क्षेत्रमा जित निकाल्दै वाम गठबन्धनले प्रतिनिधिसभा प्रत्यक्ष तर्फ बहुमत पुगेको छ ।
प्रतिनिधिसभाको १६५ क्षेत्रमध्ये १ सय ५ क्षेत्रको मतगणना सकिँदा वाम गठबन्धनले बहुमत ल्याएको हो । सिरहा ३ का एमाले उम्मेदवार लिलानाथ श्रेष्ठ २३ हजार २७२ मत प्राप्त गरेर गठबन्धनका तर्फबाट ८३ औं सांसद निर्वाचित हुनु भएको हो ।
पछिल्लो मतपरिणाम अनुसार प्रतिनिधिसभाको प्रत्यक्षतर्फ नेपाली कांग्रेसले १२, संघीय समाजवादी फोरम नेपालले ४, राष्ट्रिय जनता पार्टी नेपाल ३, स्वतन्त्र उम्मेदवारले १ र नयाँ शक्ति पार्टी नेपालले १ ठाउँमा जित हासिल गरेका छन् ।
