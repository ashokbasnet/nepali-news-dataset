कांग्रेसले सरकारविरुद्ध शक्ति प्रदर्शन गर्दै

काठमाडौ, कात्तिक २४ – सरकार हटाउने भन्दै नेपाली कांग्रेसले शुक्रबार काठमाडौमा शक्ति प्रदर्शन गर्ने भएको छ । 

विहान साढे एघार बजे शान्ति बाटिकामा गणेशमानसिंहको सालिकमा माल्यार्पण गरेर निस्कने जुलुस बागबजार, पुतलीसडक, सहिदगेट, न्यूरोड हुँदै बसन्तपुरमा पुगेर सभामा परिणत हुने प्रवक्ता दिलेन्द्रपसाद बडुले बताउनुभयो ।

 

उहाँका अनुसार शुक्रबारको शक्ति प्रदर्शनको मुख्य उद्देश्य सरकार विरुद्ध आन्दोलनको घोषणा रहेको छ । पार्टीका संस्थापक नेता गणेशमान सिंहको ९७ औ जन्मजयन्तीको अवसर पारेर कांग्रेसले सरकार विरुद्ध आन्दोलनको घोषणा गर्न लागेको हो ।

बसन्तपुरमा हुने सभालाई सभापति सुशील कोइराला लगायतका शीर्ष नेताले सम्बोधन गर्ने बडुले जानकारी दिनुभयो ।  विपक्षी दलले शनिबार सरकार विरुद्धका आन्दोलन सार्वजनिक गर्दैछन् ।
