संविधान निर्माण कार्यतालिका परिवर्तन गर्न नहुने एमाले

काठमाण्डौं, पुष १९ - नेकपा एमाले संसदीय दलले संविधान निर्माण कार्यतालिका परिवर्तन गर्न नहुने निर्णय गरेको छ । नेपाली काँग्रेसले कार्यतालिका फेरेर भएपनि शासकीय स्वरुप लगायतका विषयमा छलफल गर्नुपर्ने प्रस्ताव गरिरहेका बेला एमाले संसदीय दलले कार्यतालिक  फेर्न नहुनेमा जोड दिएको हो ।

 

संसदीय दलले कार्यतालिका फेर्न नहुने निर्णय गरेको र तीन दलको बैठकमा पनि पार्टी अध्यक्ष झलनाथ खनालले त्यही अनुसार पार्टीको धारणा राख्ने एमाले सभाषद नेत्र पन्थीले जानकारी दिनुभयो ।

एमालेका उपलब्ध केन्द्रीय सदस्यको समेत उपस्थिति रहेको बैठकले अब राज्य पुनर्संरचनाका विषयमा अब २५ गते छलफल गर्नेै निर्णय गरेको छ । जनजाति सभासद्ले राज्य पूनसंरचना समितिले प्रस्ताव गरेको १४ प्रदेशको संख्या कम गर्न नहुने अडान लिएपछि एमालेमा राज्यपुनर्संरचनाका विषयमा विवाद छ ।
