खोटाङमा नेकपा–माओबादीको ८५ सदस्यीय जिल्ला समिति

खोटाङ, साउन १५ - फुटपछि नेकपा–माओबादीले खोटाङमा आफ्नो पहिलो संगठन बिस्तार गरेको छ । माओवादीले ध्रुब बुढाथोकी ‘धिरेन’ ईन्चार्ज रहेको ८५ सदस्यीय नेकपा–माओबादी जिल्ला संगठन समिति गठन गरेको हो । ५३ जना पूरानो सदस्य र ३० जना नयाँ सदस्य गरी जिल्ला कमिटि बिस्तार गरिएको नेकपा–माओबादी खोटाङले जनाएको छ ।

 

संगठनको सह–ईन्चार्जमा गोबिन्द चौलागाई ‘सुनिल’, सेक्रेटरीमा उत्तर राई र सह–सेक्रेटरीमा ईन्द्र दंगाललाई चयन गरिएको माओबादीले सोमबार पत्रकार सम्मेलनमार्फत जानकारी दिएको छ ।
माओबादीले आगामी मंसिरमा अबिधेसन गर्ने गरी जिल्ला कमिटि बिस्तार गरेको हो । पार्टीले जिल्ला ईन्चार्ज ध्रुब बुढाथोकी ‘धिरेन’लाई नै जनबर्गीय संगठनको संयोजकको जिम्मेवारी दिएको छ । यस्तै, माओबादीले जिल्ला कमिटिबाहेक जिल्लाका १३ ईलामध्ये १० ईलाकामा सेक्रेटरी चयन गरेको जनाएको छ ।
नेकपा–माओबादीले १ नम्बर ईलाकामा सोनाम राई, २ नम्बर ईलाकामा श्रीमबहादुर राई, ३ नम्बरमा नबीन राई, ६ नम्बरमा सागर राई, ७ नम्बरमा कुमार बुढाथोकी र राजेश बस्नेत, ८ नम्बरमा झमप्रसाद आचार्य, ९ नम्बरमा कर्ण बिश्वकर्मा, ११ मा दिलीप भट्टराई, १२ मा बिनोद राई ‘रुपान्तरण’ र १३ नम्बरमा युवराज मगरलाई सेक्रेटरी चयन गरिएको जानकारी दिएको छ ।
संगठनको आईतबार बसेको प्रथम बिस्तारिक बैठकको निर्णयहरु सार्वजनिक गर्दै माओबादीले जिल्लामा सदस्यता बिस्तार गर्दै गाउँ तथा ईलाका कमिटि बिस्तार गर्ने, गोलमेच अन्तरक्रीयहरु गर्ने, भित्तेलेखन तथा प्रचार–प्रशारलाई तिब्रता दिने, गाउँ तथा ईलाकामा क्रान्तीकारी संयुक्त परिषद निर्माण गर्ने जनाएको छ ।
