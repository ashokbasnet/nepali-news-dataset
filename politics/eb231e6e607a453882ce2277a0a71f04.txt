‘गुप्तालाई सफाई दिने चारवर्ष अघिको फैसला त्रुटीपुर्ण’

काठमाडौं, फागुन ९ – सर्वोच्च अदालतले जयप्रकाश प्रसाद गुप्तालाई सफाई दिने विशेष अदालतको २०६४ सालको फैसला समेत त्रुटीपुर्ण रहेको ठहर गर्दै विशेष अदालतका तत्कालिन ३ जना न्यायाधिसहरुमाथि कारबाही गर्न न्याय परिषदमा लेखि पठाउने फैसला गरेको छ  । 

 

विशेष अदालतका तत्कालिन न्यायाधिसहरु चोलेन्द्र समशेर जवरा, भुपध्वज अधिकारी र कोमलनाथ शर्मालाई कारबाही गर्नुपर्ने फैसला सर्वोच्चले गरेको हो । न्यायाधिसहरु जवरा, अधिकारी र शर्माले गुप्तालाई सफाइ दिने मनसायले गम्भिर लापरबाही र त्रुटी गरेको सर्वोच्चले ठहर गरेको हो । 

 

अख्तियार दुरुपयोग अनुसन्धान आयोगले अकुत सम्पत्ति कमाएको अभियोगमा मुद्दा दायर गरेपनि विशेष अदालतले २०६४ जेठ २८ गते गुप्तालाई सफाइ दिएको थियो । तर सर्वोच्चले विशेष अदालतको उक्त फैसला उल्टाउदै हिरासतमा बसेको दिन कटाएर डेढ बर्ष जेल सजाय र विगो बमोजिम जरिवाना हुने ठहर गरेको हो ।

 

प्रहरीको ट्रकमा राखेर लगियो डिल्लीबजार सदर खोर 

 

गुप्तालाई नेपाल प्रहरीको ट्रकमा राखेर डिल्लीबजारस्थित सदर खोर लगिएको थियो  । 

 

गुप्ताले आर्जन गरेको २ करोड ४३ लाख ३२ हजार ६ सय ६४ रुपैया ७८ पैसा मध्ये श्रोत नखुलेको २ करोड ८ लाख ८ हजार ४६ रुपैया ३८ पैसा विगो बमोजिम जरिवाना र हदैसम्म कैद सजाय माग गर्दै अख्तियारको दावी थियो । 

 

गुप्ताले २०४८ देखि २०५१ सालसम्म सञ्चार, कृषि मन्त्री, सांसद्, प्रधानमन्त्रीका प्रेस सल्लाहकार लगायत विभिन्न सार्वजनिक ओहोदामा रहँदा भ्रष्टाचार गरी अकुत सम्पत्ति कमाएको आरोपमा झण्डै एक दशकदेखि मुद्दा खेपीरहनु भएको थियो ।
