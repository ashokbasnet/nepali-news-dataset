सहमतीय सरकारको नेतृत्वमा एमालेले दावी गर्ने

काठमाडौं, असोज १३ – नेकपा एमालेले सहमतीय सरकारको नेतृत्व दाबी गरेको छ । पार्टी मुख्यालय बल्खुमा शनिबार साहित्यकारहरुको भेलालाई सम्बोधन गर्दै एमाले अध्यक्ष झलनाथ खनालले सहमतीय सरकारको नेतृत्वमा एमालेको पनि दावी रहने बताउनुभयो ।

 

एमालेकै केही नेताले सरकार  काँग्रेसलाइ दिनुपर्ने बताइरहेका बेला खनालले एमालेको पनि दावी रहेको बताउनुभएको हो । वर्तमान सरकार राष्ट्रिय सहमतिको बाधकको भन्दै खनालले एमालेको नेतृत्बमा सरकार गठन भए गतिरोध हट्ने दाबी गर्नुभयो ।

भेलामा सचिव शङ्कर पोखरेलले १९ गते काठमाण्डौंमा हुने सरकार विरोधी प्रदर्शन यसअघिका प्रदर्शनभन्दा ठूलो हुने दाबी गर्नुभयो ।
