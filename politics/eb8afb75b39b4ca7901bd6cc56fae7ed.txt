​कांग्रेस सभापति देउवाले भने – आइजिपी नियुक्तीमा मेरो हात छैन

काठमाडौं, फागनु १ – नेपाली कांग्रेसका सभापति शेरबहादुर देउवाले नयाँ प्रहरी महानिरीक्षक अर्थात आइजिपी नियुक्तीमा आफ्नो कुनै हात नरहेको बताउनुभएको छ ।
देउवाकै दवावका कारण मन्त्रीपरिषद्को बैठकले पहिलो बरियताका नवराज सिलवाललाई पन्छाएर तेस्रो बरियताका जयबहादुर चन्दलाई प्रहरी महानिरीक्षकमा नियुक्ती गरेको थियो । तर सभापति देउवाले विज्ञप्ती निकालेर प्रहरी महानिरीक्षक नियुक्तीको अधिकार मन्त्रीपरिषद्मा रहेकोले आफ्नो कुनै संलग्नता नरहेको तर केही सञ्चारमाध्यमले भ्रम फैलाइरहेको आरोप लगाउनुभयो ।
महानिरीक्षक नियुक्तीमा नेपाली कांग्रेसका सभापति शेरबहादुर देउवालाई नियोजित रुपमा मुछिएको पनि विज्ञप्तीमा उल्लेख छ ।
