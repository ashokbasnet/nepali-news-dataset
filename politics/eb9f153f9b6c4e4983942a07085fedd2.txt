सभासद् सिंहलाई पार्टीको २४ घण्टे स्पष्टीकरण

काठमाडौं, भदौ १० - नेपाली काँग्रेसले  पार्टीका सभासद् अमरेशकुमार सिंहलाई २४ घन्टे स्पष्टीकरण सोधेको छ । कांग्रेस केन्द्रीय कार्यालयका मुख्य सचिव ऋषिकेश तिवारीका अनुसार पार्टी अनुशासन समितिले सभासद् सिंहलाई कैलाली जिल्लामा सामाजिक सद्भावमा खलल पुर्‍याउने गरी अभिव्यक्ति दिएकोले स्पष्टीकरण सोधेको हो । 
सो अभिव्यक्तिका विषयलाई लिएर स्पष्टीकरण सोधिएको सचिव तिवारीले  जानकारी दिनुभयो । पार्टीभित्र उहाँले दिएको अभिव्यक्तिका विषयमा आलोचना भएपछि सभासद् सिंहलाई स्पष्टीकरण सोधिएको बुझिएको छ । रासस
