अन्तरिम संविधान संसोधन हुदै

काठमाडौ, जेठ ६ – व्यवस्थापिका संसदको शनिवारको बैठकमा अन्तरिम संविधान संशोधन गर्ने तयारी छ । नयाँ बन्ने संविधान पारित गर्नको लागि छोटो प्रकृया अपनाउन अन्तरिम संविधानको धारा ७० संशोधन गर्न लागिएको हो । संशोधन प्रस्ताव शुक्रवार नै पेश भैसकेको छ  ।

 

दिउँसो तीन बजे बस्ने संसद बैठकले संविधान संसोधन गर्नेछ । प्रधानमन्त्री डा. बाबुराम भट्टराईले असन्तुष्ट पक्षले उठाएका माग सम्बोधन गर्ने आश्वासन दिएपछि सदनको अवरोध हटेको थियो ।  

संविधानसभा बाहिरबाट संविधान बनाउन खोजिएको र ११ प्रदेश माफूहरुलाई मान्य नहुने भन्दै विभिन्न दलका मधेसवादी सभासद्को अवरोधका कारण बिहीबारको बैठक अवरुद्ध भएको थियो । त्यस्तै शनिवार नै बेलुकी पाँच बजे संविधान सभाको बैठक पनि बस्ने कार्यक्रम छ ।
