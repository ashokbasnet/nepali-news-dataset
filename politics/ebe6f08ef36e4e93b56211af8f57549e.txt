नेता गणेशमान सिंहको २० औं स्मृति दिवस विभिन्न कार्यक्रम गरी मनाइयो

काठमाडौं, असोज १ – सर्बोच्च नेता गणेशमान सिंहको २० औं स्मृति दिवसको अवसरमा आइतबार बिहान शोबाभगवतिमा सिंहको सालिक मा माल्यार्पण गरी सिंह प्रति श्रद्धाञ्जली व्यक्त गरिएको छ । 
गणेशमान सिंह फाउन्डेसनको आयोजनामा भएको कायक्रममा बोल्दै फाउन्डेसनका अध्यक्ष तथा गणेशमान सिंहका शुपुत्र कांग्रेस नेता प्रकाश मानसिंहले नेपालको प्रजातान्त्रिक आन्दोलनमा गणेशमान सिंहले गरेको योगदान जतिसुकै चर्चा गरेपनि कम हुने बताउनुभयो । 
गणेशमान सिंह नेपाली राजनीतिका लागि मात्र नभएर समग्र विश्व राजनीतिका लागि महत्त्वपूर्ण प्रेरणादायी व्यक्ति भएको उहाँले बताउनुभयो । अहिले पनि देशको राजनीति असहज अवस्थाबाट अघि बढिरहेकाले गणेशमान सिंहले जस्तो नेताको आवश्यक रहेको उहाँले बताउनुभयो । 
कार्यक्रममा उद्योग मन्त्री नविन्द्रराज जोशी, सिन्चाई मन्त्री दीपक गिरीलगायतले गणेशमान सिहको योगदान को चर्चा गर्नुभयको थियो ।
