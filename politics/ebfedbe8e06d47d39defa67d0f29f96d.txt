प्रहरी र नेविसंघका कार्यकर्ताबीच झडप

काठमाडौं, असार ३ - सरकारको बिरुद्धमा मसाल जुलुस निकालेका नेपाल बिद्यार्थी संघका कार्यकर्ता र प्रहरीबिच काठमाडौंको प्रर्दशनी मार्गमा झडप हुदा २५ जना बिद्यार्थी र एक जना प्रहरी घाईते भएका छन् । प्रहरीले भने घटनामा १३ जना बिद्यार्थी मात्रै घाईते भएको जनाएको छ । वाल्मिकी क्याम्पसबाट जुलुस निकालेर रत्नपार्क तिर अघि बढेको बिद्यार्थीहरुलाई महेन्द्र पुलिस क्लब अगाडि प्रहरीले अबरोध गरेपछि झडप भएको हो ।

 

घाईते भएका बिद्यार्थीहरुको बागबजारको मोडल अस्पतालमा उपचार गरिएको छ । नेविसंघले पत्रकार सम्मेलन गरि घटनाको बिरोधमा सोमवार देशब्यापी आन्दोलन गर्ने बताएको छ । आफुहरुले शान्तिपुर्ण तरिकाले जुलुस निकालिरहेको बेला प्रहरीले एक्कासी आक्रमण गरेको नेबि सघका नेता युपी लामिछानेले बताउनुभयो ।
