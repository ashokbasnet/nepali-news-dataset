बर्दियाका ६ स्थानीय तहमा कांग्रेसले छान्यो उम्मेद्वार, कहाँ को ?

बर्दिया, जेठ ११ – जेठ ३१ गते हुने स्थानीय तहको चुनावका लागि बर्दियामा नेपाली कांग्रेसले उम्मेद्वार टुंगो लगाएको छ । लामो समयको छलफलपछी नेपाली कांग्रेसले २ नगरपालिका बाहेक बाँकी सबै नगरपालिका र गाउँपालिका प्रमुख उपप्रमुख सहित वडाअध्यक्ष र सदस्यहरुको उम्मेद्वार टुंगो लगाएको छ । 
पार्टी भित्रका धेरै आकांक्षीलाई मनाउँदै दुई नगरपालिका बाहेक बाँकी ६ वटा स्थानीय तहका उम्मेद्वारको नाम घोषणा गरेको हो ।
६ वटा नगरपालिका र २ वटा गाउँपालिका गरी ८ वटा स्थानीय तह रहेको बर्दियामा नेपाली कांग्रेसले २ नगरपालिकामा बाहेक सबैमा उम्मेद्वार छनोट गरेको कांग्रेस जिल्ला सभापति एवं सांसद सञ्जय गौतमले जानकारी दिनुभयो । २ वटा तहमा जेठ १४ गते सम्म टुंगो लाग्ने उहाँले बताउनुभयो । 
कुन स्थानीय तहमा को उम्मेद्वार ?
गुलरीया नगरपालिका
मेयर:मुक्तिनाथ यादव (किट्टु) र उपमेयर:शुशीला गिरी
बाँसगढी नगरपालिका
मेयर:गंगाधर पौडेल र उपमेयर:रत्ना थारु
बारबर्दिया नगरपालिका
मेयर:पर्शुराम थारु र उपमेयर:कोपीला गिरी
राजापुर नगरपालिका
मेयर:दिपकजंग शाह र उपमेयर:तारा चौधरी
गेरुवा गाउँपालिका 
अध्यक्ष:जवानसिँ केशी र उपाध्यक्ष:हेमा थारु
बढैया गाउँपालिका
अध्यक्ष:मानबहादुर बुढा र उपाध्यक्ष:भगनदैया थारु
यस्तै ठाकुरबाबा नगरपालिकामा, र मधुवन नगरपालिकामा मेयर:र उपमेयर:टुंगो लगाउन सकेको छैन । ठाकुरबाबा नगरपालिका र मधुवन नगरपालिकामा आकांक्षीको संख्या धेरै भएपछि निर्णय गर्न नसक्दा केन्द्रमा नाम पठाईएको बताईएको छ । ८ वटा स्थानीय तहका सबै वडामा उम्मेद्वारको टुङ्गो लागिसकेको नेपाली कांग्रेस जिल्ला कार्य समिति बर्दियाले जनाएको छ ।
