थोरै दायाँ रड्किँदा पनि खुकुरीको धार, बायाँ पनि खुकुरीको धार : प्रधानमन्त्री (भिडियोसहित) 

सोनाम ल्होसारको अवसरमा शनिबार काठमाडौंको टुँडिखेलमा भएको कार्यक्रममा प्रधानमन्त्री दाहालले प्राप्त उपलब्धिको रक्षा गर्दै गणतन्त्र संस्थागत गरिने बताए ।

सरकार खुकुरीको धारमा रहेर चुनौतीको सामना गरी अघि बढेको उनको भनाइ थियो ।

प्रधानमन्त्री दाहालले मधेसी र आदिवासी–जनजातिका मुद्दालाई स्थापित गर्ने गरी संविधान संशोधन गरेर मुलुकलाई निर्वाचनतर्फ लैजाने पनि बताए ।

कार्यक्रममा नयाँ शक्ति पार्टीका संयोजक डा. बाबुराम भट्टराईले पहिचानसहितको संघीयता कार्यान्वयन गर्न खुट्टा नकमाउन प्रधानमन्त्री दाहाललाई सुझाव दिए ।

राष्ट्रिय एकता नभए लोकतन्त्रसहितका प्राप्त उपलब्धि गुम्ने खतरा रहेको उनको भनाइ थियो ।

कार्यक्रममा अरु वक्ताहरुले आदिवासी जनजातिका मुद्दालाई संविधान संशोधनमार्फत् सम्बोधन गर्न सरकारसँग आग्रह गरेका थिए ।

ल्होसारको अवसरमा विभिन्न साँस्कृतिक कार्यक्रम गरिएको थियो ।
