कांग्रेसले असहयोग गरे सरकार आफ्नै तालमा अघ बढ्ने प्रधानमन्त्रीको भनाई

काभ्रे, मंसिर २६ - प्रधानमन्त्री केपी शर्मा ओलीले प्रमुख प्रतिपक्षि दल नेपाली कांग्रेसले असहयोग गरे सरकार आफ्नै तालमा अगाडी बढ्ने बताउनुभएको छ । 
प्रमुख दल कांग्रेसको गैरजिम्वेवार व्यवहारलाई धेरै दिन कुर्न नसक्ने बताउँदै उहाँले केहि समयमा नै सदन पनि चलाउने र सरकार आफ्नै तालमा अगाडी बढ्ने बताउनुभएको हो । 
नेकपा एमाले काभ्रेको नवौं जिल्ला अधिवेशनको उद्घाटन गर्दै प्रधानमन्त्री ओलीले पुनर्निर्माण सम्बन्धी विधयेक पास भएपछि संविधान संशोधनको प्रकृया पनि सुरु हुने जानकारी दिनुभयो । यसका लागि नेपाली कांग्रेस र मधेशी दललाई केहि समय दिने तर समयसिमा भित्र सहमतिमा नआए सरकार आफ्नै तरिकाले अगाडी बढ्ने बताउनुभयो । 
उहाँले संविधान बारे तराईका जिल्लामा भ्रम फैलाएकोले त्यो चिर्न सरकार त्यस क्षेत्रमा गएर संविधानबारे जानकारी गराउने काममा खटिसकेको बताउनुभयो । 
कार्यक्रममा प्रधानमन्त्री ओलीले हावावाट र सोलारबाट विजुली निकालेर भएपनि एक बर्ष भित्र देशलाई लोडसेडिङ मुक्त बनाउने पुरानै अडान दोहोर्‍याउनुभयो ।
