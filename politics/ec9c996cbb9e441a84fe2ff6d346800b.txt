मुख्य दलका नेताले निर्वाचन आयोगसँग भेटे

काठमाडौ, असार १३ – सचिवको सरुवा र राजनीतिक भाषणवाजी गरेको भन्दै असन्तुष्टि जनाएको उच्च स्तरिय राजनीतिक समितिले निर्वाचन आयोगसँग छलफल गरेको छ ।
समितिको बुधबार बसेको बैठकले आयोगका अनुभवी सचिव नारायण गोपाल मलेगोको ठाउँमा नरेन्द्र दाहाललाई ल्याएकोमा असन्तुष्टि जनाउँदै आयोगसँग यस बारेमा जानकारी लिने निर्णय गरेको थियो ।
छलफलमा निर्वाचन आचारसंहिता, चुनावमा असन्तुष्ट दलहरुलाई सहमतिमा ल्याउने प्रयासबारे कुराकानी भएको छ । छलफलपछि कुरागर्दै कांग्रेस कार्यबाहक सभापति रामचन्द्र पौडेलले निर्वाचन आयोग मंसिर ४ मा चुनाव गर्न पूर्ण तयारीमा रहेको आफूहरुले पाएको प्रतिक्रिया दिनुभयो ।
त्यस्तै आफ्नो काम शुरु गर्नु अघि निर्वाचन क्षेत्र निर्धारण आयोगले पनि निर्वाचन आयोगका पदाधिकारीहरुसँग छलफल गरेको छ ।
