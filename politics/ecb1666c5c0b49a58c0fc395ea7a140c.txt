​सर्लाहीमा चुनावी चहलपहल सुरु, उमेद्वार टुंगो लगाउन सकस

रामबाबु खड्का/सर्लाही 
सर्लाही, चैत २७ – वैशाख ३१ हुने स्थानीय तहको चुनावको सर्लाहीमा चहलपहल सुरु हुन थालेको छ । सर्लाहीमा क्रियाशिल राजनीतिक दलहरुले दैनिक जस्तो बैठक, भेला, जनसभा र छलफललाई तीव्र दिएका छन् । 
सर्लाहीमा १० नगरपालिका र सात गाउँपालिका छन् । जिल्ला निर्वाचन कार्यालय सर्लाहीमा दर्ता भएका ३७ दल मध्ये अहिले ठूला तीन दल नेपाली कांग्रेस, नेकपा एमाले र माओवादी केन्द्रले मात्र आ–आफ्नो  चुनावी अभियान सुरु गरेका छन् । यस वर्षको स्थानीय तहको चुनावमा जिल्लामा नेपाली कांग्रेस, नेकपा एमाले र माओवादी केन्द्रबिच मुख्य प्रतिस्पर्धा हुने देखिएको छ तर राष्ट्रिय प्रजातन्त्र पार्टीलगायतका साना दलको पनि राम्रै प्रभाव छ । 
अहिलेसम्म मेयर पदमा उम्मेद्वार टुंगो नलागे पनि टिकट पाउनका लागि दौडधुप सुरु भएको छ । सर्लाहीको बागमती नगरपालिकाबाट नेपाली कांग्रेसबाट दीपक रानाभाट, दीपमणि काफ्ले, नेकपा एमालेबाट बिष्णु पुलामी, बसन्त भट्टराई, माओवादी केन्द्रबाट केशब ढुंगाना, कुमार तुमसिङ, भुपेन्द्रनारायण मेयरको मुख्य दाबेदारीमा देखिएका छन् । 
हरिवन नगरपालिकामा नेपाली कांग्रेसबाट रामप्रसाद मैनाली, डिल्लीराज राजभण्डारी एमालेबाट चुडामणी वाग्ले, डिल्ली उप्रेती, धनबहादुर मिक्चन माओवादी केन्द्रबाट कमल बुडथोकी, ज्ञानु पोखरेल, इन्द्र पाठक मुख्य दाबेदारीका रुपमा देखिएका छन् । 
लालबन्दी नगरपालिकामा नेपाली कांग्रेसबाट कुवेर आर्चय, बाबुकाजी प्रधान, बाशुदेब कोइराला, एमालेबाट धुब्र गौतम, बेच्चि लुङगेली, गोबिन्द अधिकारी र माओवादी केन्द्रबाट लुमणीप्रसाद धिमाल, लालबहादुर माझी, इन्द्र योञ्जन, गोबिन्द महतको  आकांक्षीका रुपमा देखिएका छन् । 
हरिपुर नगरपालिकबाट नेपाली कांग्रेसका उदयनारयण चौधरी, मोहमद सदुल्ला, एमालेबाट जम्रुदिन मसुर, चुडामणी धामी र माओवादी केन्द्रबाट सुनिल बुढाथोकीको दाबेदारी देखिन्छ । त्यस्तै इश्वपुर नगरपालिकाबाट नेपाली कांग्रेसका नेत्रबहादुर कार्की, रामनारयण सिंह, मनोज सिंह, एमालेबाट मनोज देवकोटा, कशिनाथ धामी, दिल बहदुर थिङ, माओवादी केन्द्रबाट धुब्र ढकाल रामपृत राय यादव, मनिष महतो आकांक्षीको रुपमा देखिएका छन् । 
बरहथवा नगरपालिकामा नेपाली कांग्रेसबाट नबिन अधिकारी, निरजन दास, एमालेबाट कल्पना कटुवाल, दीपक अमात्य, डा. सियाराम कुशवाहा र माओवादी केन्द्रबाट देवान्नद महतोको नाम रहेको छ । त्यस्तै मलंगवा नगरपालिकामा नेपाली कांग्रेसबाट निर्सल साह, सुरेन्द्र साह, एमालेवाट देवान्नद राय यादव रहेपनि माओवादी केन्द्रबाट मेयर पदमा कुनै उम्मेद्वारको नाम चर्चामा छैन । 
बलरा नगरपालिकामा नेपाली कांगे्रसबाट रबिद्रप्रसाद चौधरी, कासिकान्त सिंह, उपेन्द्र कुशवाहा, एमालेबाट उमेश सिंह, सत्यप्रकाश सिंह, चन्द्रिका सिंह, माओवादी केन्द्रबाट भने कुनै उमेद्वारको चर्चापरिचर्चा छैन । 
गोडेता नगरपालिकामा नेपाली कांग्रेसबाट राज कुशवाहा, मनोज सिंह, एमालेवाट रामदेव महतो, अखिलेश झा चर्चामा छन् भने मामओवादी केन्द्रबाट खासै कसैको नाम चर्चामा छैन । 
हरिपुर्व नगरपालिकामा नेपाली कांग्रेसबाट सियाराम यादव, एमालेबाट जयप्रकाश यादव, सियासरण महतोको नामा चर्चामा छ । स्थानीय तहको चुनावमा राप्रपाले भने सर्लाहीमा अहिलेसम्म कुनै नगरपालिकामा उम्मेद्वार तय गरेको छैन । सर्लाहीको हरिवन चुरेभावरको उद्गम स्थल भनिएको भएपनि स्थानीय तह चुनावमा मेयर पदको लागि कुनै पनि नगरपालिका तथा गाउँपालिकामा उम्मेद्वारी दिने तयारी गरेको छैन ।
स्थानीय तह चुनावमा नगरपालिका तथा गाउँपालिकामा प्रमुख र उपप्रमुख मध्ये अनिवार्य रुपमा एक जना महिला हुनु पर्ने र वडामा आरक्षणसहित दुई जना सदस्यमा अनिवार्य महिला उठाउनु पर्ने भएपछी कतिपय राजनीतिक दललाई महिला उम्मेद्वार पाउन समेत मुस्किल परेको  छ । स्थानीय तह चुनावका लागि सर्लाहीमा तीन सय १५ मतदान स्थल बनाउन सिफारीस गरिएको जिल्ला निर्वाचन कार्यालय सर्लाहीका प्रमुख दिवाकर भुजेलले जानकारी दिनुभयो ।
