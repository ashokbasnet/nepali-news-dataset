१ सय ४ वर्षका मतदाताले भने - चुनाव जित्नेले मन जित्नुपर्छ

झापा, असार १४ – झापाको बुद्धशान्ति गाउँपालिकाको वडा नम्बर १ को नमुना केन्द्रबाट १ सय ४ वर्षका हरिप्रसाद वाग्लेले मतदान गर्नुभएको छ ।  
राणा शासन भोगेका वाग्लेले देशमा गणतन्त्र स्थापना भएपछि भएका संविधानको पहिलो र दोस्रो चुनावमा पनि मतदान गर्नुभएको थियो । मतदान गरेपछि उहाँले चुनावमा जित्नेले मतदाताको मन जित्नुपर्ने बताउनुभयो । अहिलेको चुनावबाट चुनिने प्रतिनिधिले सबै उमेरका व्यक्तिलाई फाइदा हुने खालका काम गर्नुपर्ने उहाँले बताउनुभयो ।
