राष्ट्रपतिद्वारा पाचौँपटक समय थप, पुष ७ गतेसम्मको समयसीमा

काठमाडौं, पुष ३ – चौँथो पटक पाएको समयसीमाभित्र पनि दलहरु सहमति जुटाउन असफल भएपछि राष्ट्रपति डा. रामवरण यादवले सहमतिय सरकार गठनका लागि फेरि पाँच दिनको समय थप्नु भएको छ । मंगलबार बिहान मुख्य ४ दलका शिर्षस्थ नेताले सहमतीय सरकार गठनका लागि प्रयासरत रहेको भन्दै फेरि समय थप गर्न आग्रह गरेपछि राष्ट्रपति यादवले ५ दिनको समयसीमा थप गर्नुभएको हो ।
राष्ट्रपतिले ४ पटक दिएको समयसीमा पनि त्यसै खेर गएपछि पाँचौ पटक समयसीमा थप भएको हो ।
राष्ट्रपति यादवले गएको मंसीर ८ गते पहिलो पटक ७ दिनभित्र सहमती गरि प्रधानमन्त्रीको नाम सिफारिस गर्न समय दिनुभएको थियो भने १४ गते दोस्रो पटक,  २२ गते तेस्रो पटक, र मंसिर २८ गते चौथो पटक समय थप गर्नुभएको थियो ।
यसअघि बिहान राष्ट्रपति भवन शितल निवास पुगेका शीर्ष नेताहरुले सहमतिको प्रयास भैरहेको भन्दै फेरि म्याद थप्न आग्रह गरेका थिए ।
