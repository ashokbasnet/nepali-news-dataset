गणपुरक संख्या नपुग्दा संसदको बैठक प्रभावित

काठमाडौं, माघ ११ – सांसदहरुले व्यवस्थापिका संसदको कामकारबाही प्रति चासो दिन छाडेका छन् । अधिकांश सांसद हाजिर गर्दै हिड्न थालेपछि गणपुरक संख्या नै नपुगी सदनको काम कारबाही प्रभावित हुन थालेको छ ।
सदनको कामकारबाही चलाउन सत्ता पक्ष बढी जिम्मेवार हुनुपर्ने हुनुपर्छ । संसदमा कुनैपनि प्रस्ताव पारित गर्न कम्तिमा एक चौथाइ अर्थात एक सय ४९ जना सभासद उपस्थित हुनुपर्छ ।
तर, सोमबारको बैठकमा एक सय ४२ जना सांसद मात्र उपस्थित भएपछि वाणिज्यमन्त्री दीपक बोहोराले पेश गरेको व्यापार सम्बद्ध बौद्धिक सम्पत्ति अधिकारसम्बन्धी सम्झौतामाथिको छलफल प्रस्ताव पारित हुन नसकेको हो ।
सभामुख ओनसरी घर्तीले प्रस्ताव पारित गर्नका लागि पेश गर्दा विपक्षी कांग्रेसका सांसद रामहरि खतिवडाले नियम आपत्ति गर्नुभएको थियो । उहाँले गणपुरक संख्या नपुगको भनेपछि गणना गर्दा १ सय ४२ जना सांसद मात्र बैठकमा थिए । तर हाजिर भने तीन सय ५३ जना सांसदले गरेको सचिवालयले जनाएको छ । यसअघि पनि गणपुरक संख्या नपुग्दा संसदको कामबारही प्रभावित हुँदै आएको छ ।
बैठकको शुरुमै मेधसकेन्द्रित दलले समय माग गर्दै संविधान संशोधनप्रति आपत्ति जनाउँदै बहिस्कार गरेका थिए । फोरम नेपालका प्रमुख सचेतक डा. शिवजी यादवले संशोधनले माग सम्बोधन नगर्ने उल्लेख गर्नुभयो ।
