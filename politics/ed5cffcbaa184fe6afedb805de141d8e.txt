पूर्व युवराज पारसको स्वास्थ्य गम्भीर तर सुधारोन्मुख

काठमाडौं, फागुन १४ - पूर्व युवराज पारस शाहको स्वास्थ्य अवस्था अझै गम्भीर भए पनि सुधारोन्मुख रहेको जनाएको छ ।

स्वास्थ्य अवस्थाबारे जानकारी दिँदै समितिभेज अस्पतालले निकालेको विज्ञप्ति अनुसार मुटुको गतिमा सुधार भएको छ । पारसको पल्स रेट प्रतिमिनेट ४५ देखि ५० छ । उहाँको उमेर अनुसार ६० देखि १०० सम्मको पल्स रेट सामान्य हुन्छ ।

उहाँको शरीरको तापक्रम ३४ डिग्री सेल्सियस रहेको अस्पतालले जनाएको छ । जुन स्वस्थ मानिसमा ३७ डिग्री सेल्सियस हुन्छ । शनिवार उहाँको पेटमा रक्तश्राव भए पनि आइतवार भने रक्तश्राव रोकिएको थियो ।

गत मंगलवार राती हृदयघात भएपनि पारसलाई थाईल्याण्डको बैंककमा रहेको समितिभेज अस्पतालमा भर्ना गरिएको हो ।
