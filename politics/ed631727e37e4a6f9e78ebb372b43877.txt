तेस्रो पटक कमल थापालाई हारको स्वाद चखाउने कृष्ण दाहाल को हुन् ?

काठमाडौं, मंसिर २४ – मकवानपुर क्षेत्र नम्बर १ मा राप्रपाका उम्मेदवार कमल थापा पराजित हुनुभएको छ । एमालेका कृष्णप्रसाद दाहाल ४० हजार ६ सय ३१ मतसहित विजयी हुनुभएको हो ।
उहाँका प्रतिस्पर्धी राप्रपाका अध्यक्षसमेत रहनु भएका थापाले ३४ हजार ६ सय ५८ मत प्राप्त गर्नुभयो । कांग्रेससँग गठबन्धन गरेका थापाको पराजित हुनुभएको हो । राप्रपा अध्यक्ष कमल थापाले २०५६ को मध्यावधि निर्वाचन जिते यतना प्रत्यक्षमा चुनाव जित्नुभएको छैन । २०४८ सालको आमा निर्वाचनमा दाहालले नै थापालाई हराएका थिए । त्यस्तै २०५६ सालको संसदीय निर्वाचनमा पनि दाहालले थापालाई हराउनुभएको थियो । 
कृष्णप्रसाद दाहाल पुराना कम्युनिष्ट नेता मानिनुहुन्छ । २०२० सालको असारमा बकैया गाउँपालिकामा जन्मिएका नेता दाहालले निम्न माध्यामिक तहसम्मको शिक्षा जनता मावि फापरबारी र माध्यामिक तहको शिक्षा जनज्योती मावि रौतहटबाट लिनुभएको हो । अहिले हेटौंडा ५ मा बसोबास गर्दै आउनुभएका दाहालले विरगंजबाट आइएसम्मको शिक्षा लिनुभएको छ ।
तत्कालीन नेकपा मालेको विद्यार्थी संगठनबाट राजनीतिमा उदाएका कृष्ण प्रसाद दाहाल २०४८ सालको चुनावमा र २०५६ सालको चुनावमा मकवानपुरबाटै सांसद निर्वाचित हुनुभएको थियो । अहिलेसम्म मन्त्री पदमा नपुगेका दाहाल नेकपा एमालेको प्रदेश कमिटीका सदस्य हुनुहुन्छ ।
