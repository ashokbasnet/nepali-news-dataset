मन्त्री सिंहसँग खुँडा, तरबार र गुप्त लठ्ठी !

काठमाडौं, फागुन २७ – खानेपानी तथा सरसफाइमन्त्री प्रेमबहादुर सिंहले आफूसँग प्राचीन खुँडा, तरबार र गुप्त लठ्ठी रहेको जानकारी दिनुभएको छ । मन्त्रिपरिषदको कार्यालयमा ढिलो गरी सम्पत्ति विवरण पेश गर्दै उहाँले यस्तो जानकारी दिनुभएको हो ।
उहाँको सम्पत्ति विवरणमा प्राचीन मूर्ति पाँच थान, प्राचीन खुँडा तरबार सात थान, प्राचीन गुप्त लठ्ठी तीन थान, प्राचीन थाली, कचौरा र कसौँडी १० थान रहेको उल्लेख छ । यसैगरी २५ तोला पैतृक र २० तोला स्वआर्जन गरेको सुन, ५०० तोला पैतृक चाँदी, मुगा २० तोला, सिपी पाँच थान र नगद रु ७५ हजार रहेको विवरणमा उल्लेख छ ।
मन्त्री सिंहको नाममा काठमाडौंको थानकोटमा सात आना जग्गामा साँढे तीनतले घर, कालीकोटको ओदानकुमा दुई वटा तीनतले घर, कालीकोटकै मान्मखाडाचकमा एकतले घर रहेको छ ।
