प्रधानमन्त्री कोइराला र भारतीय प्रधानमन्त्री मोदीबीच भेटवार्ता

काठमाडौं, असोज १२ - प्रधानमन्त्री सुशील कोइराला र भारतीय प्रधानमन्त्री नरेन्द्र मोदीबीच न्यूयोर्कमा भेटवार्ता भएको छ । भेटवार्तामा दुई देशबीचको सम्बन्ध र आपसी हितका विषयमा कुराकानी भएको प्रधानमन्त्रीको निजी सचिवालयले जनाएको छ ।
भारतीय प्रधानमन्त्री मोदीले गरेको नेपाल भ्रमणको स्मरण गर्दै काठमाण्डूमा आगामी मङ्सिरमा हुने १८ आैं सार्क सम्मेलनको तयारी, जलस्रोत विकास तथा संविधान लेखन र शान्ति प्रक्रियामा हालसम्म भएका प्रगतिका बारेमा पनि छलफल भएको थियो ।
भेटमा भारतीय प्रधानमन्त्री मोदीले भारतीय लगानीमा छिमेकी मुुलुकमा सञ्चालन हुने परियोजनाको आवश्यक अनुगमनसहित समयसीमा तोकेर शीघ्र कार्यान्वयनका लागि  निर्देशन दिइसकेको जानकारी गराउनुभएको परराष्ट्र मन्त्रालयका कामु सचिव शङ्करदास वैरागीले बताउनुभयो ।
