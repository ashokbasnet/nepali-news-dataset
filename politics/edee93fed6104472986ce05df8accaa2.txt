पारसको स्वास्थ्यलाभको कामना गर्दै पाठपूजा

काठमाडौ, फागुन १४ – थाइल्याण्डको बैङ्ककमा उपचार गराइरहेका पूर्व युवराज पारस शाहको सिघ्र स्वास्थ्य लाभको कामना गर्दै बिभिन्न कार्यक्रम भएका छन् । 

शिवसेना नेपाल र विश्व हिन्दू युवा बाहिनीको आयोजनामा ललितपुरको पाटनमा प्रज्ञा पारमिता पाठ भएको छ । ललितपुरको धार्मिक महत्व बोकेको हिरण्यवर्ण महाबिहार अर्थात लोल्डेन टेम्पलमा प्रज्ञा पारमिता गर्ने पारसको भाकल अनुसार विशेष पूजा गरिएको आयोजकले जनाएका छन् । काठमाडौ  उपत्यकाका सहित बाग्लुङ, हेटौंडा लगायतका ठाउँमा पनि पारसको स्वास्थ्य लाभको कामना गर्दै कार्यक्रम भएका छन् ।

थाइल्याण्डमा बस्दै आएका पूर्व युवराज पारसलाई हृदयघात भएपछि एक हप्ताअघि बैङ्ककको समितिभेज अस्पतालमा भर्ना गरिएको छ । उहाँको अवस्था स्थिर रहेको चिकित्सकले बताएका छन् ।
