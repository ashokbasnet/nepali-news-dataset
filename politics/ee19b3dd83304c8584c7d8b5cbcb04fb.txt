‘कोइरालालाई प्रधानमन्त्रीमा अस्वीकार गर्नु माओवादीको बेइमानी’

काठमाडौं, मंसिर २४ - नेकपा एमालेले काँग्रेस सभापति सुशील कोइरालालाई प्रधानमन्त्रीमा अस्वीकार गरेर एकीकृत नेकपा माओवादीले राजनीतिक बेइमानी गरेको निष्कर्ष निकालेको छ ।

एमाले स्थायी कमिटीको आइतवार बसेको बैठकले एकीकृत नेकपा माओवादीको भूमिकाप्रति कडा आपत्ति जनाएको हो ।

 

बैठकपछि एमाले उपाध्यक्ष विद्या भण्डारीले पहिले उम्मेदवारी मागेर कोइरालालाइ अस्वीकार गरेर एकीकृत नेकपा माओवादीले राजनीतिक बेइमानी गरेको बताउनुभयो ।

अर्का उपाध्यक्ष वामदेव गौतमले मन्त्रिपरिषद विस्तार स्वीकार नहुने बताउनुभयो । बैठकले केन्द्रीय कमिटीमा रिक्त सदस्य पदपूर्ति गर्ने निर्णय गरेको छ ।
