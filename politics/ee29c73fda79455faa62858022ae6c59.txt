बाटोमा अवरोध भएपछि प्रचण्ड हेलिकप्टरमा काभ्रे

कपिल कोइराला/उज्यालो । काभ्रे, कात्तिक १३ – (अपडेट)नेकपा–माओवादीले राजमार्गमा अवरोध पुर्‍याएपछि एककृत नेकपा माओवादीका अध्यक्ष पुष्पकमल दाहाल हेलिकप्टरमा काभ्रेको पाँचखाल आउनु भएको छ ।
पार्टीको चुनावी कार्यक्रमलाई सम्बोधन गर्न प्रचण्ड काभ्रे आउने भनेपछि नेकपा–माओवादीले अरनिको राजमार्गको धुलिखेल–पाँचखाल खण्डको विभिन्न ठाउँमा अवरोध गर्नुका साथै बाटोमा मोबिल पोखाएका थिए ।
प्रचण्ड आउने भएपछि नेकपा–माओवादी ताम्सालिङ राज्य समितिले अरनिको राजमार्ग बन्द गरेको थियो । सडकमा अवरोध पुर्‍याएपनि प्रहरीले रातभर लगाएर सडकमा भएको अवरोध हटाएको थियो ।   
पाँचखालको चुनावी सभालाई सम्वोधन पछि प्रचण्ड दोलखाको कार्यक्रममा सहभागी हुन दोलखा जानुभएको छ ।
