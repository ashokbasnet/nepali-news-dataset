सिन्धुलीमा २ घण्टा कर्फ्यू खुकुलो

सिन्धुली, पुस २० – सिन्धुलीमाढीमा बिहीबार दिउँसोदेखिको कर्फ्यू शुक्रबार विहान २ घण्टाका लागि खुकुलो बनाइएको छ । 

दैनिक उपभोग्य सामानको खरिद बिक्रिका लागि बिहान ८ बजेदेखि १० बजेसम्मका लागि कर्फ्यू खुकुलो पारिएको सिन्धुलीका प्रमुख जिल्ला अधिकारी केशव आचार्यले बताउनुभयो ।

कैदीहरुबीचको झडपमा कांग्रेस कार्यकर्ता निरज देवकोटाको ज्यान गएको घटनाले तनाव बढेपछि सिन्धुलीमाढीको वर्देउटार, पानीट्याङ्की, मधुटार, झुराबजार, ढुङ्ग्रेवास बजार, गड्यौली खोला पूल आसपासका ठाउँमा कर्फ्यू लगाइएको थियो ।

ज्यान मार्ने उद्योगको अभियोगमा दुइ वर्षदेखि जेलमा रहेका देवकोटा कारागारका नाइके थिए ।

यसैवीच जिल्ला प्रहरी कार्यालय सिन्धुलीले कारागार सुरक्षामा रहेका एक जना प्रहरी नायव निरीक्षक , ३ जना हवल्दार र १२ जना प्रहरी जवानलाई जिम्बेवारीबाट मुक्त गरी जिल्ला प्रहरी कार्यालयमा झिकाएको छ ।

यस्तै ज्यान गुमाएर निरज देवकोटाको समुहका ५ जना र बिपक्षी समुहका ७ जना बन्दीलाई पनि छानवीनका लागि जिल्ला प्रहरी कार्यालयमा ल्याईएको छ ।
