जनकपुर उपमहानगरमा राजपाको ३ हजार मतको अग्रता, एमालेको ४ सय ९१ मत

जनकपुरधाम, असोज ५ – जनकपुर उपमहानगरपालिकाको पछिल्लो मतपरिणाम अनुसार राजपा नेपालले  मेयर पदमा ३ हजारभन्दा बढी मतले अग्रता लिइरहेको छ । त्यस्तै उपमेयरमा राजपाका उम्मेदवार दोब्बरले मतले अगाडि छन् ।
राजपाका मेयर पदका उम्मेदवार लालकिशोर साहले हालसम्म ४ हजार ९ सय २८ मत प्राप्त गर्नु भएको छ । उहाँका निकटतम प्रतिद्धन्दी कांग्रेसका मेयर उम्मेदवार मनोज साहले १ हजार ६ सय ६३ मत प्राप्त गर्नुभएको छ । कांग्रेस उम्मेदवार मनोज साह राजपाका उम्मेदवार लालकिशोर साहभन्दा ३ हजार २ सय ६५ मतले पछि पर्नुभएको छ ।
यस्तै उपमेयरमा राजपा नेपालकी उम्मेदवार रीता झाले ३ हजार २ सय ९ र कांग्रेसका तर्फबाट उपमेयर उम्मेदवार लिलम कर्ण १ हजार ४ सय ७४ मत प्राप्त गरेर दोश्रो स्थानमा हुनुहुन्छ ।
त्यस्तै नेकपा  एमालेका मेयर पदका उम्मेदवार लक्ष्मीनारायण भगत ४ सय ९१ र उपमेयर उम्मेदवार पुनम मिश्र ५ सय मत प्राप्त गरेका छन् ।
