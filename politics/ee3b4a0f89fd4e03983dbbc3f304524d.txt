थरुहट तराई पार्टीद्वारा बन्द फिर्ता

काठमाडौं, मंसिर १० — थरुहट तराई पार्टी नेपालले केही दिन देखि तराईका बिभिन्न जिल्लामा गर्दै आएको आम हड्ताल फिर्ता लिएको छ । लगातारको बन्दले नागरिकलाई सास्ती भएकोले हड्तालका सबै कार्यक्रम फिर्ता लिइएको थरुहट तराई पार्टी नेपालका अध्यक्ष लक्ष्मण थारुले उज्यालोलाई जानकारी दिनुभयो । 

 

बन्द फिर्ता भएसँगै पश्चिम तराईका दाङ्ग, बाँके, बर्दिया, कैलाली लगायतका जिल्लाको जनजीवन सामान्य भएको छ । थरुहट तराई पार्टी नेपालले संविधानसभाको म्याद थपको विरोध र नयाँ जनादेशको माग गर्दै आन्दोलन थालेको थियो ।
