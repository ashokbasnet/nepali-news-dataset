सरकारविरुद्ध अविश्वासको प्रस्ताव दर्तापछि अब प्रक्रिया कसरी अघि बढ्छ ?

काठमाडौं, असार २९ । व्यवस्थापिका–संसद सचिवालयमा सरकारको विरोधमा दर्ता बुधबार भएको अविश्वासको प्रस्ताव परिपक्व हुन संसद नियमावलीअनुसार एक साता लाग्नेछ ।

प्रधानमन्त्री केपी शर्मा ओली नेतृत्वको सरकारमा आफूहरुको विश्वास नरहेको भन्दै नेपाली कांग्रेस, नेकपा माओवादी केन्द्र र नेकपा संयुक्तले अविश्वासको प्रस्ताव दर्ता गराएपछि सचिवालयका महासचिव मनोहरप्रसाद भट्टराईले सो जानकारी दिएका हुन् ।

उनले नियम १६० को प्रयोग गर्ने सन्दर्भमा सभामुखले आफ्नो तजबिजीमा सो प्रस्तावलाई एक साताभित्र छलफलको प्रक्रिया अघि बढाउनसक्ने बताए ।

सो नियम सभामुखले निलम्बन गरेमा एकसाता नपुग्दै पनि प्रस्तावमा संसदमा छलफल अघि बढ्न सक्नेछ । अविश्वास प्रस्ताव पारित भएमा नयाँ सरकार गठनको प्रक्रिया अघि बढ्नेछ ।

बुधबार बिहान ११ बजेका लागि तोकिएको र ३ बजेसम्मको संसदको बुधबारको बैठक केहीबेरमा सुरु हुँदैछ ।

बुधबारको कार्यसूचीमा अविश्वासको प्रस्तावको कार्यसूची छैन । रासस
