काँग्रेस एमालेलाई बजेट ल्याउन प्रचण्डको सुझाव

काठमाडौं, कात्तिक २९ - एकीकृत नेकपा माओवादीका अध्यक्ष पुष्पकमल दाहाल प्रचण्डले सरकारले ल्याएको बजेट अस्वीकार गर्ने भए विपक्षी दल काँग्रेस र एमालेलाई नै बजेट ल्याउन सुझाव दिनु भएको छ । 

उहाँले एमाले र काग्रेसले आफू अनुकुल बजेट बनाएमा  सरकार त्यसलाई अनुमोदन गर्न तयार रहेको बताउनुभयो ।

 

मुलुक बजेटविहीन अवस्थामा नरहने भएकोले कुनै पनि हालतमा बजेट आउने प्रचण्डको भनाई छ । आफू प्रधानमन्त्री र राष्ट्रपतिको दौडमा नरहेको पनि प्रचण्डले स्पष्ट पार्नु भएको छ ।

सरकारले अध्यादेशबाट बजेट ल्याउने तयारी गरिरहेपछि विपक्षी दलले त्यसलाई अस्वीकार गर्ने भन्दै अनुमोदन नगर्न राष्ट्रपति डाक्टर रामवरण यादवलाई दवाव दिइरहेका छन् ।
