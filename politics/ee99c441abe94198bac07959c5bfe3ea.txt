माओवादी नेतृत्वको मोर्चालाई अर्को पत्र

काठमाडौं, साउन २४ – सरकारले नेकपा–माओवादी नेतृत्वमा रहेको मोर्चालाई वार्तामा आउन फेरि पत्र पठाएको छ ।
माओवादी नेतृत्वमा रहेका ३३ दललाई नै सम्बोधन गरेर सरकारले वार्तामा आउन पत्र पठाएको हो । मोर्चामा रहेका दलले आफूहरुलाई सम्बोधन नगरेको भन्दै वार्तामा नजाने बताएपछि सरकारले ३३ दललाई नै सम्बोधन हुने गरी वार्तामा आउन पत्र पठाएको हो ।
उच्चस्तरीय राजनीतिक समितिले दुई दिन नेकपा–माओवादी नेतृत्वमा रहेको मोर्चा र उपेन्द्र यादव नेतृत्वमा रहेको मोर्चासँग वार्ता गरेको छ । मुलुकका समस्या वार्ता, सम्वाद र छलफलबाट समाधान हुने उल्लेख गरेर सरकारका तर्फबाट गृहमन्त्री माधवप्रसाद घिमिरेले पत्र पठाउनु भएको मन्त्रीपरिषद् कार्यालयले जनाएको छ ।
सरकारले पहिलो पटक सर्त राखेर र दोश्रो पटक मोर्चामा रहेका एउटा मात्रै दललाई सम्बोधन गरेको भनेर नेकपा–माओवादी नेतृत्वको मोर्चा वार्तामा गएको थिएन । तेश्रो पत्रमा सरकारले वार्ताको स्थान, मिति र समय दुवै पक्षको सहमतिबाट निर्धारण हुने उल्लेख गरेको छ ।
