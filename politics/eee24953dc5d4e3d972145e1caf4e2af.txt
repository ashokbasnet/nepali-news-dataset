मुसहर बस्तीका लागि विवेकशील नेपालीले दियो ५ लाख

काठमाडौं, फागुन १४ – विवेकशील नेपालीले महोत्तरीमा निर्माणाधीन मुसहर बस्तीका लागि ५ लाख रुपैयाँ सहयोग गरेको छ । 
शनिबार विवेकशील नेपालीले बस्ती निर्माण थालेको धुर्मुस सुन्तली फाउण्डेसनलाई आर्थिक सहयोग गरेको हो । फाउण्डेसनले गरिरहेको कामलाई मद्दत पुगोस भनेर आर्थिक सहयोग गरिएको विवेकशील नेपालीका प्रवक्ता रमेश पौड्यालले बताउनुभयो । 
आर्थिक सहयोग ग्रहण गर्दै फाउण्डेशनका अध्यक्ष सीताराम कट्टेल धुर्मुसले बस्ती निर्माणका लागि अझै सहयोग जुट्ने विश्वास व्यक्त गर्नुभयो ।
