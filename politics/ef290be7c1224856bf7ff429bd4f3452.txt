नेमकिपाको विजय र्‍याली, देश कै नमूना नगरपालिका बनाउने घोषणा

भक्तपुर, जेठ ६ – स्थानीय तह निर्वाचनमा भक्तपुर नगरपालिकाका १० वटै वडा अध्यक्षसहित फराकिलो मत अन्तरले नगर प्रमुख तथा उपप्रमुख पदमा विजय हासिल गरेको नेपाल मजदुर किसान पार्टीले शनिबार विशाल विजय र्‍याली निकालेको छ । 
निर्वाचित नगर प्रमुख सुनिल प्रजापति, उपप्रमुख रजनी जोशी, १० वटा वडाका वडा अध्यक्ष र सदस्यहरु सहित विजयी हुने ४६ जना उम्मेदवारलाई पार्टीले बिजय ¥यालीसहित नगर परिक्रमा गराएको हो । विजय उत्सवमा नेमकिपाले परम्परागत बाजागाजा, भक्तपुरे पोसाकसहितको बालकदेखि बृद्धसम्मका व्यक्तिहरु सहभागि र्यालीमा झाकी समेत प्रदर्शन गरको थिया । 
भक्तपुर नगरपालिकाको प्रमुखमा बिजय बनेपछि उम्मेदवार सुनिल प्रजापतिले पार्टीले आफ्नो घोषणापत्रमा उल्लेख गरेका सवै प्रतिबद्धता पुरा गर्ने बताउनुभयो । उहाँले भक्तपुर नगरलाई सांस्कृतिक शहर घोषणा गर्ने, ख्वप कलेजलाई विश्व विद्यालयका रुपमा विस्तार गर्ने, सम्पदा र संस्कृतिको संरक्षण र सम्बद्र्धन गर्ने, मनोहरा खोलाको फोहोर व्यबस्थापनका लागि पानी उपचार पद्धतीको विकास गर्ने प्रतिवद्धता व्यक्त गर्नुभयो ।
उहाँले भन्नुभयो–‘म पार्टीको सिपाही हुँ, मरो व्यक्तिगत इच्छाले होइन, पार्टीको निर्देशन, घोषणापत्र र जनताको चाहना अनुसार नगरपालिका चलाएर भक्तपुर नगरलाई देश कै नमूनाको नगरपालिका बनाउने छु ।’
