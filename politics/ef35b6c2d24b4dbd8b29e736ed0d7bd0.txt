​मोरङको बुढीगंगा गाउँपालिकामा नेपाल लोकतान्त्रिक फोरम विजयी

मोरङ, असार २० – मोरङको बुढीगंगा गाउँपालिकामा लोकतान्त्रिक फोरमले जित हात पारेको छ । भर्खरै सकिएको पछिल्लो मत परिणम अनुसार लोकतान्त्रीक फोरमका बालचन्द्र माझीले ५ हजार ३ सय २७ मत प्राप्त गरी विजयी हुनु भएको हो ।   निकट्तम प्रतिद्वन्दी  कांग्रेसका जितनारायण थापा मगरको ४ हजार ५ सय ३७ मत प्राप्त गर्नुभयो ।
त्यस्तै उप प्रमुखमा पनि लोकतान्त्रिक फोरमकै अमृता गच्छदारले ४ हजार ९ सय ७२ मत प्राप्त गरी विजयी हुनुभएको छ ।  निकट्तम प्रतिद्वन्दी एमालेकी रिता न्यौपानेले ४ हजार ५ सय ५९ मत मात्र प्राप्त गर्नुभयो । नेपाली कांग्रेसका नेता डा‍ शेखर कोईरालाको क्षेत्रको रुपमा हेरिएको यस गाउँपालिकामा लोकतान्त्रिक फोरमले जितेको हो ।
