मस्यौदा समितिबाट प्रभु साहको राजीनामा

काठमाडौं, साउन २९ – एकीकृत माओवादीका सभासद प्रभु साहले संविधान मस्यौदा समितिबाट राजीनामा दिनुभएको छ । समितिका सभापति कृष्णप्रसाद सिटौलाले मस्यौदा लेखन गर्दा मनोमानी गरेको भन्दै साहले राजीनामा दिनुभएको हो ।
पहिलो संविधानसभाले गरेका निर्णय, दलहरुबीच भएका सहमतिलाई उल्टाएकाले आफूले राजीनामा दिनु परेको साहको जिकिर छ । संविधानको विधेयक तयार गर्ने काम सुरु भएसँगै साहले मस्यौदा समितिबाट राजीनामा दिनुभएको हो ।
नागरिकबाट आएका र संविधानसभाको निर्देशनबाहिर गएर समितिले काम गर्न थालेपछि नैतिकताको आधारमा राजीनामा दिनु परेको सभापति सिटौलालाई बुझाएको पत्रमा उल्लेख छ ।
