सत्ताको कुरा मिलेमा एक हप्तामै संविधान जारी हुन्छ : थापा

गणेश ठगुन्ना/उज्यालो । डडेल्धुरा, कात्तिक २९ - राप्रपा नेपालका अध्यक्ष कमल थापाले मुख्य तीन दलबीच सत्ता भागबण्डाको कुरा मिलेमा एक हप्तामै संविधान जारी हुने बताउनु भएको छ ।
सत्ता साझेदार दुई दल नेपाली कांग्रेस र नेकपा एमाले बिच गणीतिय आधारमा सत्ता भागबण्डा भएको र एकीकृत नेकपा माओवादीले पनि सत्तामा आफ्नो भाग खोजिरहेकै कारण सहमति हुन नसकेको आरोप लगाउँदै थापाले सत्ताको सहमती भएको एक हप्तामै संबिधान बन्ने बताउनुभयो ।
राप्रपा नेपालले सुदूरपश्चिमका बिभिन्न जिल्लामा आयोजना गरेका आमसभामा सम्बोधन गर्ने क्रममा डडेलधुरा पुगेका थापाले पत्रकारसँगको अन्तर्क्रियामा दलहरुमा सत्ता भागबण्डा बाहेक अरु कुनै विवाद नरहेको बताउनुभयो । प्रदेशको संख्या र प्रदेशको नामांकरणमा बिबाद देखिनु सत्ता बाँडफाँडको झगडा मात्रै भएको टिप्पणी गर्दै थापाले यो बिषय हास्यास्पद भएको बताउनुभयो ।
संबिधान निर्माणका लागि अन्य कुनै अभाव नरहेको र कुनै पक्षको अबरोध पनि नरहेको उहाँको भनाई छ । अहिले देखिएको गतिरोध कुनै शैद्धान्तीक गतिरोध नभई सिद्धान्त बिहिन बिवाद रहेको थापाको भनाई छ । प्रमुख पार्टीहरुले आफ्नो सिद्धान्त छोडिसकेकोसमेत उहाँले आरोप लगाउनुभयो ।
कांग्रेसले बिपी कोईराला, गणेशमान सिंह र कृष्ण प्रसाद कोइराला तथा नेकपा एमालेले मदन भण्डारीको सिद्धान्त छोडिसकेको र एकीकृत नेकपा माओवादीले शान्ति प्रक्रियामा आएपछि आफ्नो सिद्धान्त छोडिसकेको उहाँले आरोप लगाउनुभयो ।
संविधानसभाको बैठक डाक्न आग्रह
थापाले संबिधानसभाका सभामुख सुवासचन्द्र नेम्वाङलाई संबिधान सभाको पूर्ण बैठक चाँडो डाक्न आग्रह गर्नु भएको छ । अहिलेको गतिरोध अन्त्य गर्नको लागि गम्भिर भएर छलफल गर्ने ठाउँ संबिधान सभा रहेको बताउँदै उहाँले संबिधानसभाको पूर्ण बैठक बोलाउन आग्रह गर्नु भएको हो ।
तीन दलका बिचमा कुरा नमिले सम्म बैठक नै नबोलाएको भन्दै उहाँले सभामुख प्रति आक्रोस पोख्नुभयो । थापाले भन्नुभयो ‘मुख्य तीन दलबिच सहमती नहुँदा संबिधान सभाको बैठक नै नबोलाउने ?
