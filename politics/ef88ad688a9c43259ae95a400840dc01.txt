कांग्रेसले रुपन्देहीका सबै नगरमा मेयरको टुंगो लगायो, उपमेयर बाँकी

रुपन्देही, जेठ २२ – नेपाली कांग्रेसले रुपन्देहीमा सबै नगर प्रमुखको उम्मेद्वार टुंगो लगाएको छ । बुटवल उपमहानगरपालिकाको मेयरमा खेलराज पाण्डे उम्मेद्वार बन्नुभएको छ । पाण्डे बुटवल नगर सभापति हुनुहुन्छ । 
तिलोत्तमा नगरपालिका मेयरमा जिल्ला सचिव रामकृष्ण खाँड, देबदह नगरपालिका मेयरमा क्षेत्रीय सभापति हिरा केसी, सैनामैना नगरपालिका मेयरमा पूर्व जिल्ला उपसभापति फणिन्द्र शर्मा र सिद्धार्थनगर नगरपालिका मेयरमा क्षेत्रिय सभापति मात्रिका प्रसाद यादवलाई उम्मेदवार बनाएको छ । 
सोमबार बसेको नेपाली कांग्रेसको केन्द्रीय समितिको बैठकले मेयरको उमेद्वारको टुंगो लगाएको हो । मेयरको टुंगो लागे पनि उपमेयरको भने अझै टुंगो लागेको छैन ।
