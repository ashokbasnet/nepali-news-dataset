संविधान पुनर्लेखन हुनै सक्दैन : प्रधानमन्त्री

काठमाडौं, वैशाख २३ – प्रधानमन्त्री केपी शर्मा ओलीले संविधान आवश्यकता अनुसार संशोधन गर्न सकिने भएपनि पुनर्लेखन गर्न नसकिने बताउनुभएको छ ।
बिहीबार संसद बैठकलाई संबोधन गर्दै उहाँले भन्नुभयो, ‘संविधान आवश्यकता अनुसार संशोधन गर्न सकिने भएपनि संविधानको पुनर्लेखन हुनै सक्दैन, त्यो अधिकार कसैसँग पनि छैन ।’
उहाँले सरकारले अहिलेका राजनीतिक लगायत सबै समस्या समाधानका लागि सक्दो पहल गरिरहेको तर विपक्षी दलले सहयोग नगरेको आरोप लगाउनुभएको छ ।
