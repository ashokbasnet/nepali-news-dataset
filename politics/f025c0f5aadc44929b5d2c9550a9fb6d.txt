रुपन्देहीमा नौ जनाले मात्रै बुझाए हतियार

रुपन्देही, चैत ३१ – रुपन्देहीमा नौ जनाले मात्रै आफूसँग रहेको बैधानिक हतियार प्रहरीमा बुझाएका छन् । जिल्ला प्रहरी कार्यालय रुपन्देहीका अनुसार आत्मसुरक्षा र शौखको लागि भन्दै लाइसेन्स लिएर बैधानिक रुपमा हतियार राखेका नौ जनाले हतियार बुझाएका हुन् । 
रुपन्देही प्रहरीका प्रबक्ता डिएसपी बेलबहादुर पाण्डेका अनुसार अहिलेसम्म जिल्लामा नौ जनाले मात्रै हतियार बुझाएका हुन् । 
गृह मन्त्रालयले वैशाख ३१ गते हुने स्थानीय चुनावलाई मध्यनजर गर्दै आफूसँग भएका हतियार प्रहरीमा बुझाउन वैशाख १५ गतेसम्मको समयसीमा दिएको छ ।
वैशाख १५ सम्म हतियार नबुझाएमा खानतलासी गर्ने र मान्यता प्राप्त हतियार खोसेर लिइने साथै कसैले चुनावमा हिंसा भड्काएको पाइएमा सम्वन्धित व्यक्तिमाथि कडा कारवाही हुने रुपन्देहीका प्रमुख जिल्ला अधिकारी बिनोदप्रकाश सिंहले बताउनु भयो ।
