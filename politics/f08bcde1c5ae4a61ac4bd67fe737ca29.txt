फोरम नेतामाथि गोली प्रहार

धर्वेन्द्र झा/उज्यालो । जनकपुर, साउन १० - मधेशी जनअधिकार फोरम नेपाल महोत्तरी जिल्ला सदस्य प्रगास साहमाथि गोली प्रहार भएको छ । हातमा गोली लागेका साहको जनकपुरमा उपचार भइरहेको छ ।
मधेशी जनअधिकार फोरम नेपाल महोत्तरीका कार्यालय सचिव समेत रहेका साहलाई कार्यालयमा बसिरहेका बेला गोली प्रहार भएको प्रहरीले जनाएको छ ।
स्थानीय सञ्चारकर्मीलाई फोन गरी  जनतान्त्रिक तराई मुक्ति मोर्चा राजन मुक्ति समूहले घटनाको जिम्मा लिएको छ । केही दिनअघि मधेश केन्द्रित दलका शीर्ष नेतालाई कारबाही गर्ने धम्की दिएको राजन मुक्ति समूहले साहलाई गोली हानेको छ ।
