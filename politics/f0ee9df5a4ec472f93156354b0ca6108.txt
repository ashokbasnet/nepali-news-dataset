मोरङमा थपियो मतदान केन्द्र

मोरङ, कात्तिक ७ – मोरङमा प्रतिनिधि र प्रदेशसभा चुनावका लागि मतदान केन्द्र थापिएको छ । मतदान स्थल भने पुरानैलाई कायम गरिएको छ । मोरङमा तीन सय मतदान स्थलमा ८९ वटा मतदान केन्द्र थपिएको हो । क्षेत्रीय निर्वाचन कार्यालय विराटनगरका अनुसार थप गरिएको मतदान केन्द्रसहित मोरङमा मतदान स्थलको संख्या सातसय ५८ पुगेको छ । 
यसअघि मोरङमा ६ सय ६९ वटा मतदान केन्द्र रहेका थिए । १७ वटा स्थानीय तह रहेको मोरङ अन्तर्गत विराटनगर महानगरपालिकामा १३ वटा मतदान केन्द्र थपिएका छन् । क्षेत्रीय निर्वाचन कार्यालयका प्रमुख प्रेमप्रसाद सञ्जेलले विराटनगर महानगरपालिकामा अब मतदान केन्द्रको संख्या ८३ पुगेको छ । 
त्यसैगरी कटहरी र जहदा गाउँपालिकामा १–१ वटा मतदान केन्द्र थपिएको छ । यसअघि कटहरीमा २८ र जहदामा २६ मतदान केन्द्र कायम थिए । कानेपोखरीमा ७ मतदान केन्द्र थपिएको छ भने केराबारीमा  २ मतदान केन्द्र थपेर ३७ मतदान केन्द्र कायम गरिएको छ । 
२५ मतदान केन्द्र रहेको ग्रामथानमा २ थपेर २७ पु¥याइएको छ । २९ मतदान केन्द्र रहेको धनपालथानमा ३ केन्द्र थपेर मतदान केन्द्र संख्या ३१ पुर्‍याइएको छ । यता २८ मतदान केन्द्र रहेको बुढीगंगामा २ मतदान केन्द्र थप गरेर ३० कायम गरिएको छ । त्यसैगरी २७ मतदान केन्द्र रहेको मिक्लाजुङमा ७ मतदान केन्द्र थप गरी मतदान केन्द्रको संख्या ३२ कायम गरिएको छ । 
मोरङको ४१ वटा मतदान केन्द्र रहेको उर्लाबारी नगरपालिकामा मतदान केन्द्रको संख्या थप भएसँगै ४७ पुगेको छ । पथरीशनिश्चरेमा ८ वटा थपिएर ५४, बेलबारीमा ८ थपिएर ५९, रंगेलीमा ४ थपिएर ४१, रतुवामाईमा ४ थपिएर ४९, लेटाङमा ४ वटा थपिएर ३१, सुनबर्सीमा ६ थपिएर ३९ र सुन्दरहरैंचामा ११ थपसहित ७३ वटा मतदान केन्द्र कायम गरिएको निर्वाचन कार्यालयले जनाएको छ । मोरङमा मतदानस्थल थप गर्न क्षेत्रीय निर्वाचन कार्यलयले राजनीतिक दलहरूसँग परामर्श गरी आयोगलाई सिफारिस गरेको थियो । 
तर मतदान स्थल पुरानै हुने गरी कायम गरी आयोगले केन्द्रको संख्या बढाएको हो ।मोरङमा स्थानीय तहको कुल मतदाता संख्याभन्दा ७० हजार बढेको छ । स्थानीय तहको चुनाव लगत्तै सञ्चालन गरिएको फोटोसहितको मतदाता नामावली संकलनको क्रममा  मतदाताको संख्या बृद्धि भएको हो । 
आयोगका अनुसार प्रतिनिधि र प्रदेशसभा चुनावका लागि मोरङमा सबै भन्दा बढी ६ लाख ४४ हजार ७ सय ८३ जना मतदाता रहेका छन् । काठमाडौं भन्दा मतदाता बढी भएको जिल्लामा मोरङ पर्दछ । मोरङमा ९ निर्वाचन क्षेत्र घटाएर हाल ६ वटा कायम गरिएको छ ।
