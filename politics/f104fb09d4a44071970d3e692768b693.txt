कांग्रेस सभापति कोइरालामाथि झण्डै आक्रमण

काठमाडौ, असोज १३ – नेपाली कांग्रेसका सभापति सुशिल कोइरालामाथि काठमाडौको कपनमा आफ्नै कार्यकर्ताले आक्रमणको प्रयास गरेका छन् । पार्टीको काठमाडौ क्षेत्र नंबर ४ को सम्मेलनमा शनिवार बिहान कपन पुगेका कोइरालामाथि मञ्चमै नेविसंघ नेता प्रवेश बस्नेतले आक्रमणको प्रयास गरेका थिए ।

 

कोइरालालाई आक्रमण गर्न खोज्दा जोगाउने क्रममा कांग्रेसकी स्थानीय नेतृ नर्मदा पोख्रेल घाईते हुनुभएको छ । उहाँको ओम अस्पतालमा उपचार भैरहेको छ । आक्रमणको प्रयास गर्ने बस्नेतलाई प्रहरीले पक्रेको छ ।  प्रवेश बस्नेत नेविसंघका पूर्व सभापति भएको कांग्रेस नेताहरुले बताएका छन । कपन क्षेत्र घटनापछि केहीबेर तनावग्रस्त बनेको थियो ।
