सार्ककाे अध्यक्षता नेपाललाई

काठमाडौं, मंसिर १० – दक्षिण एसियाली क्षेत्रीय सहयोग सङ्गठन (सार्क) को अध्यक्षता नेपाललाई हस्तान्तरण भएको छ ।
सार्कका वर्तमान अध्यक्ष माल्दिभ्सका राष्ट्रपति अब्दुल्ला यामिन अब्दुल गैयुमले आज बिहान सुरु भएको १८ औँ शिखर सम्मेलन सञ्चालनका निम्ति प्रधानमन्त्री सुशील कोइरालालाई ‘ग्याभल’ हस्तान्तरण गरेपछि नेपाल सार्कको अध्यक्ष भएको हो ।
त्यसअघि राष्ट्रपति गैयुमले १८ औँ शिखर सम्मेलन सुरु भएको घोषणा गरेर अध्यक्षताका निम्ति निर्वाचनको प्रस्ताव गरेपछि सार्कका राष्ट्राध्यक्ष÷सरकार प्रमुखले त्यसलाई अनुमोदन गर्नुभएको थियो ।
सार्क वडापत्रअनुसार अघिल्लो शिखर सम्मेलन आयोजक मुलुकले पछिल्लोपटक शिखर बैठक आयोजना गर्ने देशलाई सार्कको अध्यक्षता हस्तान्तरण गर्ने प्रावधान छ ।
