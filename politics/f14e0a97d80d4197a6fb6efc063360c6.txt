माओवादीको रौतहट जिल्ला अधिवेशन स्थगित

मदन ठाकुर/उज्यालो । रौतहट, माघ १४ - एकीकृत नेकपा माओवादी रौतहटको चौथो जिल्ला अधिवेशन आन्तरिक बिवादका कारण स्थगित भएको छ ।

जिल्ला इन्चार्जका दुइ प्रत्याशी अशोक जयशवाल र बिन्देश्वर यादव समुहबीच बिवाद भएपछि जिल्ला अधिवेशन स्थगित गरिएको हो । तर ब्यबस्थापन पक्षले भने अधिवेशनका लागि थप व्यवस्था मिलाउनु पर्ने भएकाले अधिवेशन स्थगित भएको दावी गरेको छ ।

अधिवेशनको बन्द सत्रमा सहभागि यादव पक्षका कार्यकर्ताहरु अधिवेशन वहिष्कार गरी हलबाट बाहिरिएका थिए ।

स्रोतका अनुसार जिल्ला इन्चार्ज छनौटको विषयमा विवाद चर्किएपछि अधिबेशन स्थगित गरिएको छ । नयाँ कार्यसमिति छनौटको लागि माघ १८ गते अधिवेशन हुने अधिवेशन तयारी समितिले जनाएको छ ।
