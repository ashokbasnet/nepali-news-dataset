मोर्चाका नेतालाई प्रधानमन्त्रीले भने– सरकारी प्रस्ताव फिर्ता लिएको होइन

मधेसी मोर्चाका नेताहरुलाई बिहीबार बालुवाटारमा बोलाएर प्रधानमन्त्री दाहालले सरकारले ११ जिल्लामा जारी गरेको सर्कुलरमात्र फिर्ता लिएको तर प्रस्ताव नै फिर्ता नलिएको जानकारी दिएका हुन् ।

उनले राजनीतिक दलहरुबीच सहमति कायम गरेर जनसंख्याका आधारमा स्थानीय तहको संख्या निर्धारण गरिने भन्दै मधेसी मोर्चाका नेताहरुलाई विश्वस्त हुन आग्रह गरेको राष्ट्रिय जनता पार्टीका नेता राजेन्द्र महतोले जानकारी दिए ।

प्रधानमन्त्रीसँगको छलफलमा राजपाका नेताहरुले निर्वाचनमा जान आफूहरुले माग गरेको चुनाव चिह्न पाउनुपर्ने बताएका थिए । उनीहरुले मधेसी मोर्चामा आबद्ध विभिन्न दल एकीकरण भएर बनेको नयाँ पार्टीलाई दर्ता गर्न दिनुपर्ने र चुनाव चिह्न पाउनुपर्ने माग गरेका छन् ।
