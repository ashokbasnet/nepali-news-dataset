हिन्दु राष्ट्र कायम नगरिए माघ ८ पछि आन्दोलन गर्ने हिन्दुवादी संगठनको चेतावनी

काठमाडौं, पुस २३ – विभिन्न हिन्दुवादी संघसंस्थाहरुले नेपाललाई हिन्दु राष्ट्र कायम नगरिए माघ ८ पछि आन्दोलन थाल्ने गर्ने चेतावनी दिएका छन् ।
बुधबार पत्रकार सम्मेलन गर्दै सनातन हिन्दु राष्ट्र संयुक्त अभियानले नेपाल विश्वमै हिन्दुको आस्थाको केन्द्र भएकाले हिन्दु राष्ट्र पुनर्स्थापना गर्न सम्पुर्ण हिन्दुवादी संघसंस्था एक भएर आन्दोलनमा उत्रिने चेतावनी दिएका हुन् ।
पत्रकार सम्मेलनमा हिन्दु राष्ट्र पुनर्स्थापना नागरिक संघर्ष समितिका अध्यक्ष हरिबोल भट्टराईले नेपाली नागरिकको भावनाविपरित धर्मनिरपेक्षता घोषणा गरेको आरोप लगाउनुभयो ।
तत्काल हिन्दु राष्ट्र कायम नगरिए आफूहरु चुपलागेर नबस्ने चेतावनी दिनुभयो । अध्यक्ष भट्टराईले पुस २५, २६ गते बुटवलमा साधुसन्तको बृहत्त विरोध प्रर्दशन हुने र त्यसले सशक्त आन्दोलनको कार्यक्रम घोषणा गर्ने भट्टराईले बताउनुभयो ।
