पार्टीको विवाद महासमिति बैठकमा समाधान हुने : देउवा

काभ्रे, भदौ ३ - नेपाली कांग्रेसका वरिष्ठ नेता शेरबहादुर देउवाले पार्टी भित्रको पछिल्लो विवादको मुद्दा महासमिति बैठकबाट समाधान गर्ने बताउनुभएको छ । उहाँले शुशील कोइरालाकै कारण पार्टीभित्र द्वन्द्व सिर्जना भएको बताउनुभएको छ । उहाँले पार्टी भित्र सभापतिले एकलौटी रुपमा पद बाँडफाँड गरेको समेत आरोप लगाउनुभयो । 

 

धुलिखेलमा नेपाल प्रेस युनियन काभ्रे शाखाले आयोजना गरेको पत्रकार सम्मेलनमा सञ्चारकर्मीहरुसँग कुरा गर्दै नेता देउवाले सभापति शुशिल कोइरालाले गरेको एकलौटी निर्णयपछि उत्पन्न विवादलाई महासमिति वैठकमा छलफलमा लैजाने बताउनुभएको हो । पार्टी एकिकरणको एक हिस्सेदार आफू भएकाले आफू पार्टीमा विवाद गर्नमा भन्दा मिलाउन तर्फ लागेको उहाँको भनाई थियो ।

नेता देउवाले सवै दलका नेताहरुले आ–आफ्ना अडान छोड्ने हो भने देशको संबैधानीक र राजनितिक संकट हट्ने बताउनुभयो ।  उहाँले एकीकृत नेकपा माओवादी अध्यक्ष प्रचण्डले २५ बर्ष देश चलाउछौ भन्नु दिवा सपना मात्र भएको बताउँदै दिउँसै सपना नदेख्न सुझाव दिनुभयो ।

नेता देउवाले संकटकाल लगाएर भएपनि संविधान घोषणा गर्नुपथ्र्यो  भन्ने पक्षमा आफू रहेको बताउँदै माओवादीले नियोजित रुपमा संविधानसभाको विघटन गराएको आरोप पनि लगाउनुभयो ।
