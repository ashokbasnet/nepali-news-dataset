प्रधानमन्त्री ओलीले सरकारका बारेमा बोल्न चाहेनन्

काठमाडौं, असार २९ – प्रधानमन्त्री केपी शर्मा ओलीले त्रिभुवन विश्वविद्यालयको एक कार्यक्रममा माओवादी केन्द्रले समर्थन फिर्ता लिएपछिको राजनीतिक घटनाक्रमका बारेमा केही पनि बोल्नु भएन ।
त्रिविको ५७ औं वार्षिक दिवसका अवसरमा त्रिविको अडिटोरियम हलमा भएको कार्यक्रममा त्रिविका कुलपति समेत रहनुभएका प्रम ओलीले त्रिविलाई शुभकामना दिएपनि राजनीतिक कुरा भने गर्नु भएन । मलिन मुद्रामा उपस्थित हुनुभएका ओलीले पछिल्लो राजनीतिक घटनाक्रमबारे केही बोल्लान भनेर चाखपूर्वक उपस्थित भएका पत्रकार ओलीले राजनीतिक घटनाक्रमका बारेमा नबोलेपछि अचम्ममा परेका थिए । 
हरेक कार्यक्रममा केही नयाँ कुरा गर्दै उपस्थित सबैलाई हसाँउदै आउनुभएका ओली बुधबार निकै गम्भीर मुद्रामा कार्यक्रममा उपस्थित हुनुभएको थियो । प्रधमानमन्त्री ओलीले कार्यक्रम सकेर जाने बेलामा भने हाँस्दै सबैलाई नमस्कार गर्दै गाडीमा चढ्नु भएको थियो ।
