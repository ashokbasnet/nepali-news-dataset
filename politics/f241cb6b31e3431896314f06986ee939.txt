राजनीतिक संयन्त्रको अवश्यकता छैन: देउवा

दाङ २० – नेपाली कांग्रेसका बरिष्ठ नेता शेरबहादुर देउवाले उच्चस्तरीय राजनीतिक संयन्त्रको आवश्यकता नरहेको बताउनुभएको छ ।
दलहरुबिच सहमति गर्ने नाममा राजनीतिक संयन्त्र गठन गर्नु सान्दर्भिक नहुने भन्दै उहाँले राजनीतिक संयन्त्र गठनमा अनावश्यक झमेला गर्न नहुने पनि बताउनुभयो ।
नेपाल प्रेस युनियन दाङले बिहीबार बिहान घोराहीमा गरेको पत्रकार सम्मेलनमा नेता देउवाले एक वर्षभित्र संविधान निर्माण हुनेमा विश्वस्त रहन आग्रह गर्नुभयो ।
संविधान निर्माणमा केही बिषयका विवाद यथावत रहेपनि बेलैमा समाधान गरेर निर्धारित समयमै संविधान जारी हुने देउवाको भनाई छ ।
