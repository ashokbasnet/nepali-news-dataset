इलाममा दलहरु उम्मेद्वार छनौटमा व्यस्त

इलाम, जेठ ९ – दोस्रो चरणको चुनावका लागि उम्मेद्वार छनौट गर्न राजनीतिक दल व्यस्त भएका छन् । माओवादी केन्द्रले भने जिल्लाका चारवटा नगपालिकामा मेयर र उपमेयरका उम्मेद्वार छनौट गरिसकेको छ । 
माओवादी केन्द्रले इलाम नगरपालिकाको मेयरमा छविलाल आचार्य र उपमेयरमा प्रेमकुमारी गुरुङ, देउमाई नगरपालिकाको मेयरमा रामकुमार राई र उपमेयरमा शान्ता बस्नेतलाई चयन गरिसकेको माओवादी केन्द्र प्रचारप्रसार विभागका प्रमुख जीवन शर्माले बताउनुभयो ।
यस्तै सुर्योदयन नगरपालिकाको मेयरमा खविराज राई र उपमेयरमा टिका घिमिरे र माइ नगरपालिकाको मेयरमा भक्त लुङ्गेली र उपमेयरमा रञ्जना थापालाई चनौट गरिएको शर्माले जानकारी दिनुभयो ।
एमालेले जिल्लाका ८१ वटै वडामा अध्यक्ष र सदस्य छनौट गरिसकेको छ । सबै वडा अध्यक्ष र सदस्यको उम्मेद्वारी घोषण गरेपनि नगरपालिकाको मेयर र उपमेयरको नाम भने प्रदेश कमिटीले टुङ्गो लगाउने एमालेले जनाएको छ । 
नेपाली कांग्रेसको पनि उम्मेद्वारी प्रक्रिया चलिरहेको छ । केही ठाउँमा उम्मेद्वार छनौट गरिसकेको कांग्रेसले १२ गतेभित्र उम्मेद्वार टुङ्गो लगाउने कांग्रेसका प्रचारप्रसार विभागका प्रमुख निरोज खड्गीले जानकारी दिनुभयो ।
दोस्रो चरणको चुनावका लागि इलाममा १७ दलले निर्वाचन आयोगमा दर्ता गराएको भएपनि चुनावमा भने ९ दलले भात्र भाग लिदैछन् । इलामामा चार नगरपालिका र ६ गाउँपालिकामा ८१ वडा छन्  । जसमा चार सय नौ जना जनप्रतिनिधि छनौट हुनेछन् ।
