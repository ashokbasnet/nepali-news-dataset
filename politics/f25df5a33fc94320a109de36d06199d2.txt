कांग्रेस संसदीय दलको कार्यसमिति सदस्यको चुनाव आज

काठमाडौं, चैत २६ – नेपाली कांग्रेस संसदीय दलको कार्यसमिति सदस्यको चुनाव आज हुँदै छ । २२ पदका लागि ४२ जना चुनावी मैदानमा छन् । कार्यसमितिका लागि बिहान ९ बजेदेखि मतदान हुने कांग्रेस संसदीय दलले जनाएको छ । 
बिहीबार भएको मनोनयनमा पिछडिएको क्षेत्रबाट राजिवविक्रम शाहको मात्र उम्मेदवारी परेपछि उहाँ निर्विरोध निर्विचित भएको निर्वाचन समितिका सदस्य सुरेन्द्रराज पाण्डेले जानकारी दिनुभयो । 
कार्यसमितिमा २२ पदको निर्वाचनसँगै कम्तीमा तीन महिलासहित नौजना मनोनीत हुने दलको विधानमा व्यवस्था छ ।
त्यसबाहेक समितिमा संसदीय दलको नेता र उपनेतासहित महामन्त्री, प्रमुख सचेतक, सचेतक र पार्टी सरकारमा भएको अवस्थामा कानुनमन्त्री पदेन सदस्य हुने प्रावधान छ । 
 
सदस्यका लागि कुन प्रदेशबाट को उम्मेदवार 
प्रदेश नं १ दीपक खड्का र तारामान गुरुङ
प्रदेश नं २ प्रेम किशोरप्रसाद साह तेली र तेजुलाल चौधरी
प्रदेश नं ३ ध्यानगोविन्द रञ्जित र रामेश्वरप्रसाद ढुङ्गेल
प्रदेश नं ४ कमलप्रसाद पङ्गेनी र रामचन्द्र पोखरेल
प्रदेश नं ५ विक्रम खनाल र सञ्जयकुमार गौतम
प्रदेश नं ६ तप्तबहादुर विष्ट र रीता शाही 
प्रदेश नं ७ दीर्घराज भाट र भरतबहादुर खड्का
त्यस्तै समावेशीतर्फ आदिवासी/जनजाति पुरुषतर्फ दुई पदका लागि आङ्टावा शेर्पा, तीर्थबहादुर लामा, झुलबहादुर आले र कञ्चनचन्द्र वादे श्रेष्ठको उम्मेदवारी परेको छ । आदिवासी जनजाति महिलातर्फ दुई पदका लागि ज्ञानकुमारी छन्त्याल, उषा गुरुङ, राज्यलक्ष्मी श्रेष्ठ र पुष्पलता लामाले उम्मेदवारी दर्ता गराउनुभएको छ । 
यस्तै खसआर्य पुरुषतर्फ एक पदका लागि बुद्धिराम भण्डारी र राजेन्द्रकुमार केसी, खसआर्य महिलातर्फ दुई पदका लागि मधु शाही ठकुरी, गीता वाग्ले, चन्द्रादेवी जोशी र शारदा पौडेलले उम्मेदवारी दिनुभएको छ । मधेसी पुरुषतर्फ एक पदका लागि राम अयोध्याप्रसाद यादव, लालबाबु सिंह भुइहार, मधेसी महिलातर्फ दुई पदका लागि रश्मी ठाकुर, प्रमिलादेवी दास र कविताकुमारी सरदारले उम्मेदवारी दिनुभएको छ । 
त्यस्तै थारुतर्फ एक पदका लागि भुटनीदेवी खवास र बुद्धिसागर चौधरी, मुस्लिमतर्फ एक पदका लागि अब्दुल रज्जाक र अब्दुल हमिद सिद्धिकी, दलित पुरुषतर्फ एक पदका लागि नरभान कामी र खड्गबहादुर बस्याल, दलित महिलातर्फ एक पदका लागि आशा विक र कल्पना सोवले उम्मेदवारी दिनुभएको छ ।
