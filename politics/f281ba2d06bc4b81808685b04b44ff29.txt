पूर्व प्रधानमन्त्री मरिचमान सिंहलाई ५ लाख सहयोग

काठमाडौं, साउन ६ – सरकारले पूर्व प्रधानमन्त्री मरिचमान सिंहसहितका ५ जनालाई उपचारका लागि जनही ५ लाख सहयोग गर्ने निर्णय गरेको छ ।
आइतवार बसेको मन्त्री परिषद बैठकले उहाँहरुलाई उपचारका लागि पाँच पाँच लाख सहयोग गर्ने निर्णय गरेको हो ।
सहयोग पाउनेमा सिंहसहित नेपाली काग्रेसका नेता चक्रप्रसाद बास्तोला र गोपाल पहाडी, जनकवि केशरी धर्मराज थापा र अरविन्द ठाकुर हुनुहुन्छ । उहाँहरु सवै अस्वस्थ्य हुनुहुन्छ र अहिले उपचार गराइरहनु भएको छ ।
पूर्व प्रधानमन्त्री मरिचमान सिंहको उपचारमा आर्थिक अभाव भएको भन्दै उहाँको छोराले सहयोगका लागि अपिल नै निकाल्नु भएको थियो ।
