चुनाब प्रचारमा वालपेन्टिङ नगर्ने सहमति

नेपालगन्ज, बैशाख १७ – बाँकेका राजनीतिक दल र विद्यार्थी सङ्गठनले नजिकिएको स्ववियु निर्वाचनको प्रचारका लागि वाल पेन्टिङ नगर्ने सहमति गरेका छन् ।
उनीहरुले आरोप प्रत्यारोप नगर्ने, भड्किलो प्रचार सामाग्री नबनाउने, विद्यार्थी परिचयपत्र र भर्ना प्रक्रियालाई व्यवस्थित गर्ने लगायतका सहमति पनि गरेका छन् ।
वालपेन्टिङको साटो होडिङबोर्ड र पर्चा पम्पलेटमा जोड दिने सहमति नेपालगञ्जको महेन्द्र बहुमुखी क्याम्पसका स्ववियु सभापति रामबहादुर विकले बताउनुभयो ।
मङ्गलबार एकीकृत नेकपा माओवादी, नेपाली काङ्ग्रेस, नेकपा एमाले र नेकपा—माओवादीको जिल्ला नेतृत्व र उनीहरुको विद्यार्थी संगठनवीच भएको छलफलमा यस्तो सहमति भएको हो । त्रिभुवन विश्वविद्यालयले जेठको दोश्रो हप्ता स्ववियुको निर्वाचन गर्ने जनाएको छ ।
