स्ववियु चुनाव : बर्दियाको कुन क्याम्पसमा कसको जित ?

भावुक योगी/उज्यालो
बर्दिया फागुन १९ – बर्दियाका ७ वटा क्याम्पसमा स्ववियु चुनाव भएकोमा पाँच वटा क्याम्पसमा नेपाल विद्यार्थी संघको प्यानल बिजयी भएको छ भने दुईवटा क्याम्पसमा संयुक्त प्यानलका सभापति बिजयी भएका छन् । तीनवटा क्याम्पसमा स्थगित भएको छ । 
बबई नगरपालिका बगानाहामा रहेको चुरे क्याम्पस, मैनापोखरको शारदा बहुमुखी क्याम्पस, बाँसगढीको बाँसगढी बहुमुखी क्याम्पस, राजापुरमा रहेको अमरसहीद बहुमुखी क्याम्पस र डेउडाकला, लक्ष्मणामा रहेको बर्दिया बहुमुखी क्यम्पसमा नेबिसंघले जितेको छ ।
बबई नगरपालिका भुरीगाउँको मनुषा टिकासिँह थापा बहुमुखी क्याम्पस र सानो श्रीताराताल नगरपालिकाको गुराँस बहुमुखी क्याम्पसमा अनेरास्वबियु, कान्तिकारी सहितको संयुक्त प्यानल विजयी भएको छ । गुलरियाको बबई बहुमुखी क्याम्पस, जनसेवा बहुमुखी क्याम्पस वैदी र सदाशिव बहुमुखी क्याम्पस मगरागाडीमा भने स्ववियु चुनाव स्थगित भएको छ ।
