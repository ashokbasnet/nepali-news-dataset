​मतदाताले मेरै पक्षमा फैसला गर्नेछन् : देवी ज्ञवाली

काठमाडौं, साउन १५ – भरतपुर महानगरपालिका वडा नम्बर १९ पुनः मतदान गर्न सर्वाेच्च अदालत गरेको फैसला त्रुटिपूर्ण भएको एमाले उम्मेदवार देवी ज्ञवालीले बताउनुभएको छ ।
उज्यालो अनलाइनसँग संक्षिप्त प्रतिक्रिया दिँदै भन्नुभयो, ‘भविष्यमा सर्वोच्च अदालतले नै यो फैसला त्रुटिपूर्ण थियो भन्नेछ ।’ 
उहाँले पुनः मतदान हुँदा पनि आफूले नै जित्ने दाबी गर्दै भन्नुभयो, ‘ममाथि अन्याय भएको छ । म जनताको बिचमा गएर आफ्ना कुरा राख्नेछु । जनताले मलाई नै जिताउनेछन् । अदालतको फैसला मेरो पक्षमा नआए पनि जनताको फैसला मेरै पक्षमा आउने छ ।’
