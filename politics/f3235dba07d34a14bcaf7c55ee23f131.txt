प्रधानमन्त्री भट्टराई र यूरोपेली यूनियनको संसदीय टोलीबीच भेटवार्ता

काठमाडौं, मंसिर ९ — यूरोपेली यूनियनको संसदीय टोलीले प्रधानमन्त्री बाबुराम भट्टराईसित भेटेर नेपालको शान्ति र संविधान निर्माण प्रक्रियाबारे चासो राखेको छ । शुक्रबार सिंहदरबारमा प्रधानमन्त्रीलाई भेटेर यूरोपेली यूनियनको संसदीय टोलीले संविधान सभाको म्याद थप, सेना समायोजन र संविधान निर्माण लगायतका विषयमा छलफल गरेको हो । 

 

ईयूको टोलीले संविधान सभाको म्याद थपिन्छ कि थपिन्न भनेर चासो राखेको र जवाफमा प्रधानमन्त्रीले अन्तिम पटकका लागि म्याद थप्न लागिएको र यसपटक संविधान बन्ने जवाफ दिएको उहाँका प्रमुख स्वकीय सचिव गंगा श्रेष्ठले जानकारी दिनुभयो । शासकीय स्वरुपका विषयमा फ्रेन्च मोडलमा जाने गरी छलफल भैरहेको प्रधानमन्त्री भट्टराईले बताउनुभयो । 

 

सेना समायोजनको काम अघि बढेकोमा ईयूको टोलीले खुशी व्यक्त गरेको छ ।
