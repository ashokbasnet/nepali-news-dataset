नुवाकोट मेघाङ गाउँपालिकामा नेपाली कांग्रेस विजयी

नुवाकोट, जेठ ४ – नुवाकोटको मेघाङ गाउँपालिका अध्यक्षमा नेपाली कांग्रेस विजयी भएको छ । नेपाली कांग्रेसका आशा तामाङले २ हजार ५ सय २८ मत ल्याएर विजयी हुनु भएको छ । उहाँका निकटतम प्रतिद्न्द्वी नेकपा एमालेका मेघनाथ तामाङले २ हजार १ सय ८७ मत ल्याउनु भएको छ । 
गाउँपालिकाको उपाध्यक्षमा नेपाली कांग्रेसका शक्ति लामा गुरुङले २ हजार ६ सय ९२ मत ल्याएर विजयी हुनु भएको छ । उहाका निकटतम प्रतिद्वन्द्वी नेकपा एमालेका विन्दुमाया तामाङले २ हजार १ सय २३ मत ल्याउनु भएको छ । 
    ६ वटा वडा रहेको यो गाउँपालिकामा ५ वटा वडाको अध्यक्षमा नेपाली कांग्रेस  र एउटा वडाको अध्यक्षमा नेकपा एमालेका उम्मेदवार विजयी भएका छन् । 
    वडा नं. १ को अध्यक्षमा नेकपा एमालेका दलसिंह तामाङ, वडा नं. २ को अध्यक्षमा नेपाली कांग्रेसका रुपबहादुर तामाङ, वडा नं. ३ को वडा अध्यक्षमा नेपाली कांग्रेसका हरिबहादुर तामाङ, वडा नं. ४ को वडा अध्यक्षमा नेपाली कांग्रेसका कमलबहादुर तामाङ, वडा नंं. ५ को रामबहादुर तामाङ र वडा नं. ६ को वडा अध्यक्षमा नेपाली कांग्रेसका आत्मसिंह तामाङ विजयी हुनु भएको  छ । 
    नुवाकोटको १२ स्थानीय तहमा अहिलेसम्म किस्पाङ, तादी, तारकेश्वर, दुप्चेश्वर, लिखु गाउपालिकाको यस अघि नै छिनोफानो भइसकेको छ । बाकी २ नगरपालिका सहित ६ तहमा मत गणना कार्य जारी रहेको छ ।
