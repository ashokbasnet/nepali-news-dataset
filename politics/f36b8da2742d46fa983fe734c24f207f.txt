​एमालेका उम्मेदवार निर्विरोध घोषणा भैसकेको छैन – निर्वाचन कार्यालय

बारा, भदौ २३ – बाराको जितपुर सिमरा उपमहानगरपालिका वडा नंं. २४ मा दलित महिला सदस्य निर्विरोध भैनसकेको निर्वाचन कार्यालयले जनाएको छ । दलित महिला वडा सदस्यमा एमालेकी लालमुनी देवी ठाकुरको मात्रै उम्मेदवारी परे पनि निर्विरोध घोषणा भने नभएको कार्यालयले स्पष्ट पारेको हो । 
सहायक निर्वाचन अधिकृत जनकप्रसाद नेपालका अनुसार दलित सदस्य पदमा एकजना महिला सदस्यको मात्रै उम्मेदवारी परेको हो । तर अन्तिम नामावली प्रकाशन गर्ने समय बाँकी भएकाले अहिले नै निर्विरोध भन्न नमिल्ने पनि उहाँले स्पष्ट पार्नुभयो ।
