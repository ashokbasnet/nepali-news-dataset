दोलखाका केही मतदान केन्द्रमा झडप

दोलखा, वैशाख ३१ – दोलखा केही मतदान केन्द्रमा झडप भएको छ । झडपका कारण दुईवटा मतदान केन्द्रमा मतदान रोकिएको छ । तामाकोशी गाउँपालिकाको शहरेस्थित जनजागृति मतदान केन्द्रमा झडप भएपछि मतदान रोकिएको छ ।
यस्तै शैलुङ गाउँपालिकाको भुषाफेदाको एउटा मतदान केन्द्रम पनि मतदान रोकिएको दोलखाका सहायक प्रमुख जिल्ला अधिकारी यज्ञराज भट्टले जानकारी दिनुभयो । रोकिएका ठाउँमा सुरक्षा व्यवस्था मिलाएर मतदान सुरु गर्ने तयारी भइरहेको छ ।
गौरिशंकर गाउँपालिकाको बिगुमा र तामाकोशीको झुले र जफेमा पनि बिहान झडप भएको थियो । बिगुमा मतदान सुरु नै हुन सकेको छैन भने झुले र जफेमा मतदान कार्य चलिरहेको उहाँले बताउनुभयो ।
