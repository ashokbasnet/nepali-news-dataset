लिम्बुवानको बन्दले पूर्वको जनजीवन प्रभावित

सुनसरी, असोज १७ – संघीय लिम्बुवान राज्य परिषदले गरेको बन्दको कारण अरुण पूर्वको जनजीवन प्रभावजीत भएको छ ।
मंसिर ४ गते हुने निर्वाचनको विरोधमा गर्दै आएको परिषदले विहीबार हुने उम्मेद्वार मनोनयनलाई अवरोध गर्ने उद्देश्यले बन्द आह्वान गरेको हो ।
बन्दले त्यस क्षेत्रमा सवारी साधन चलेका छैनन् भने बजार पसल पनि फाट्टफुट्ट मात्रै खुलेका छन् । त्यस क्षेत्रका पहाडी जिल्लामा पनि बन्दको प्रभाव परेको र गाडी नचलेको प्रहरीले जनाएको छ ।
