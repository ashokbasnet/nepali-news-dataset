दलगत र व्यक्तिगत स्वार्थले संविधान बनेनः उपराष्ट्रपति झा

बारा, फागुन ११ – उपराष्ट्रपति परमानन्द झाले राजनीतिक दलमा दलगत र व्यक्तिगत स्वार्थ मात्रै भएकोले संविधान बन्न नसकेको टिप्पणी गर्नुभएको छ । बाराको प्रष्टोकामा स्थानीय हिन्दू र मुस्लिम समुदायको सहभागीतामा बिहीबारदेखि शुरु भएको नौ दिने विष्णु महायज्ञ उद्घाटन गर्दै उपराष्ट्रपति झाले दलगत र व्यक्तिगत स्वार्थ त्याग्न नसक्दा संविधान नबनेको बताउनुभयो ।

 

‘दलहरुले स्वार्थ त्यागे मात्रै संविधान जारी हुन सक्छ’, उपराष्ट्रपति झाले भन्नुभयो । समाजमा रहेको भेदभाव अन्त्यका लागि सबै राजनीतिक दलबीच एकता हुनुपर्नेमा उपराष्ट्रपति झाले जोड दिनुभयो । 

 

झण्डै पाँच सय घर धुरीमध्ये सय घर धुरी मुश्लिम समुदाय रहेको प्रष्टोकामा भइरहेको महायज्ञमा मुश्लिम समुदायको सक्रिय सहभागीता छ ।
