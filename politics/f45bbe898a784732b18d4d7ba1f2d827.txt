बार एशोशिएसनको चुनाव सकियो

काठमाडौं, पुस २८ – कानून व्यवसायीको छाता संगठन नेपाल बार एसोशियसनको नयाँ नेतृत्वका लागि भएको मतदान सकिएको छ । मतपेटिका काठमाडौं ल्याउने क्रम आजबाटै सुरु हुने र आइतबार या सोमबारसम्ममा मतगणना गरिने निर्वाचन समितिका सदस्य लवप्रसाद मैनालीले जानकारी दिनुभयो ।

बारका ८ हजार मतदाता छन् । १७ सदस्यीय कार्यसमितिका लागि २४ जनाले उम्मेद्वारी दिएका छन् । पेशागत प्रगतिशील गणतान्त्रिक समूह, लोकतान्त्रिक समुह र पहिचान एवं संघीयतावादी समुहका नाममा तीनवटा प्यानल चुनावी मैदानमा छन् ।

प्रगतिशील र लोकतान्त्रिक समूहबीच चर्को प्रतिस्पर्धा हुने विश्लेषण गरिएको छ ।

वामपन्थीहरु एक भएर लडेको चुनावमा प्रगतिशिलतर्फबाट हरिकृष्ण कार्की, प्रजातान्त्रिक समुहबाट शेरबहादुर केसी र संघीयतावादी समुहबाट सुरेन्द्र कुमार थापामगर नेतृत्वको समुह प्रतिस्पर्धामा छ ।
