देशले निकाश पाउँदैछ : डा महत

काठमाडौं, फागुन ३० - नेपाली काग्रेसका केन्दीय सदस्य डा. प्रकाशशरण महतले एकीकृत नेकपा माओवादीलाई तानाशाहको संज्ञा दिँदै माओवादी  देशमा रहेसम्म देशको विकास संभव हुन नसक्ने बताउनुभएको छ ।

राजधानीको बालाजुस्थित ग्रामीण आदर्श बहुमुखी क्याम्पसमा नेपाल बिद्यार्थी संघद्वारा आयोजित बैंकिङ तालिम तथा बक्तृत्बकला प्रतियोगिता कार्यक्रमको उद्घाटन गर्दे महतले अब छिट्टै नै बाबुराम भट्राईले सत्ता छाड्ने र देशले निकास पाउने बताउनुभयो

कार्यक्रममा नेपाली काँग्रेस नुवाकोटका सचिब रमेशकुमार महतले काँग्रेसले नै देशको किास गर्ने भन्दै अहिलेको जटिल परिस्थितीमा काँग्रेसको भूमिका महत्वपुर्ण रहेको उल्लेख गनुभयो ।

इकाइ सभापति शुसील भट्टको सभापतित्वमा भएको कार्यक्रममा नेबि संघका निवर्तमान केन्द्रीय उपसभापति प्रमोदहरि गुरागाईं, नेवि संघका केन्द्रिय सदस्यहरु बलदेब थापा, बद्री मुडभरी, बलदेब तिमिल्सिना, क्याम्पस प्रमुख डा. केशबराज खड्का एन आर कलेज अध्यक्ष परोपकार अधिकारी, ग्रामीण  रेडियोका अध्यक्ष माधब शर्मालगायतले देशको समसामयिक  अबस्थाको बारेमा चित्रण गर्नुभएको थियो ।

वुधवारदेखि सुरु भएको र २१ दिनसम्म चल्ने बैकिङ तालिममा २ सय ५० बिद्यार्थी सहभागि छन् ।
