​नयाँ शक्तिभित्र विवाद भन्ने समाचारप्रति ध्यानाकर्षण

काठमाडौं, वैशख ३ - पूर्वप्रधानमन्त्री डाक्टर बाबुराम भट्टराई संयोजकत्वको नयाँ शक्ति नेपालले नयाँ शक्तिभित्र विवाद रहेको भन्दै आम जनमानसमा भ्रम सिर्जना गर्ने गरी सूचनाहरु सम्प्रेषण भइरहेको आरोप लगाउँदै गम्भीर ध्यानाकर्षण भएको जनाएको छ । 
‘वैकल्पिक राजनीतिका रुपमा नयाँ शक्ति नेपालले उचाई हासिल गरिरहेको सन्दर्भमा केही पुराना राजनीतिक दलहरु र सोसम्बद्ध सरोकारवाला दलहरु र व्यक्तिहरु तिल्मिलाउन थालेका छन्’ नयाँ शक्ति नेपालका प्रवक्ता खिमलाल देवकोटाले शुक्रबार विज्ञिप्ति निकालेर भन्नुभएको छ ‘परिणामस्वरुप नयाँ शक्ति नेपालविरुद्ध भ्रम सिर्जना गर्न कपोलकल्पित, आधारहिन र झूटा समाचार सम्प्रेषण गर्न तल्लिन छन् । 
उहाँले विज्ञप्तिमामार्फत कपोलकल्पित, आधारहिन र झूटा समाचाहरुबाट भ्रमित नहुन पनि आग्रह गर्नुभएको छ । प्राध्यापक मञ्च गठनप्रति नयाँ शक्तिकै केहि सदस्यहरुले असन्तुष्टि जनाएको भन्दै समाचार सार्वजनिक भएका थिए ।
