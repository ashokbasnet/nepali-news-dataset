संसद बैठक स्थगित

काठमाडौं, साउन २१ – व्यवस्थापिका–संसदको बैठक शुक्रबारसम्मका लागि स्थगित भएको छ । बिहीबारको बैठक प्रतिनिधिसभाका पूर्व सदस्य सूर्यप्रसाद प्रधानको निधनमा शोक प्रस्ताव पारित गरेपछि स्थगित भएको हो ।
२०५६ सालको प्रतिनिधिसभा सदस्यमा रुपन्देही जिल्ला क्षेत्र नम्बर ३ बाट नेपाली काग्रेसका तर्फबाट निर्वाचित प्रधानको ७५ वर्षको उमेरमा बुधबार निधन भएको थियो ।
तत्कालिन प्रतिनिधिसभा सदस्य तथा वातावरण संरक्षण समितिका सभापति, लोकतान्त्रिक आन्दोलनका योद्धा एवं वरिष्ठ समाजसेवीका रुपमा उहाँ परिचित हुनुहुन्थ्यो ।
