जेठ १४ अघि नै सहमतिको सरकार बन्नुपर्ने कांग्रेसको अडान

काठमाडौ, बैशाख १९– प्रमुख प्रतिपक्षी दल नेपाली कांग्रेसले जेठ १४ अगाडि कांग्रेसको नेतृत्वमा राष्ट्रिय सहमतिको सरकार बन्नुपर्ने अडान राखेको छ । संविधानसभा भवनमा मंगलवार बसेको कांग्रेसको केन्द्रीय समिति र संसदीय दलको संयुक्त वैठकले संविधान जारी गर्नु पहिले नै आफ्नो नेतृत्वमा राष्ट्रिय सहमतिको सरकार निर्माणका लागि पहल गर्ने निर्णय गरेको छ ।

 

कात्तिक १५ गते दलहरुवीच भएको ७ बुँदे सहमति अनुरुप नै कांग्रेसको नेतृत्वमा राष्ट्रिय सहमतिको सरकार निर्माण गर्नेबारे पार्टी नेतृत्वलाई जिम्मेवारी दिएको महामन्त्री कृष्णप्रसाद सिटौलाले जानकारी दिनुभयो । बैठकले विवादित विषयमा थप गम्भीर छलफल गर्नुपर्ने निश्कर्ष पनि निकालेको छ ।
