उपेन्द्र यादवले भने – मर्दले मैदानमा युद्ध गर्छ, मैदान छाडेर भाग्नु कायरता हो

सर्लाही, जेठ २८ – संघीय समाजवादी फोरम नेपालका अध्यक्ष उपेन्द्र यादवले चुनावको मैदानबाट भाग्नु कायरता कायरता भएको बताउनुभएको छ । उहाँले मर्दले मैदानमा युद्ध गर्छ, मैदान छोडेर भाग्नु कायरता भएको बताउनुभयो । 
चुनाव अधिकार प्राप्तिको लडार्इ भएकाले अधिकार प्राप्तिका लागि चुनावी मैदानमा संघर्ष गर्न आएको बताउनुभयो । सर्लाहीको मधुवनगोठमा पार्टीले आयोजना गरेको जनसभालाई सम्बोधन गर्दै उहाँले तरार्इ मधेशमा कसैले अब चुनाव रोक्न नस्कने दाबी गर्नुभयो ।
उहाँले आफ्नो पार्टीले चुनावमा गएर संविधानबाट प्राप्त उपलब्धिको रक्षा गर्ने बताउँदै बुलेटको जवाफ ब्यालेटले दिने एजेण्डासहित चुनावमा भाग लिएको उहाँको भनाइ छ ।
मधुवनगोठ बजारमा संघीय समाजवादी फोरम नेपालका अध्यक्ष यादवले सम्बोधन गर्ने सभालाई राजपाका कार्यकर्ताले बिरोध जनाएका थिए ।
संघीय समाजवादी फोरम नेपालका अध्यक्ष यादव सभा सम्बोधन गर्न आउने भएपछि राजपाका कार्यकर्ताहरुले सभास्थल पुग्ने सडकमा टायर बालेर बिरोध जनाएका थिए । राजपाका कार्यकर्ताले बिरोध जनाएपछि सभा स्थलमा सुरक्षा सतर्कता अपनाइएको थियो ।
