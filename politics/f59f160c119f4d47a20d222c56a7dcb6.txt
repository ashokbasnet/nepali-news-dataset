नेकपा मार्क्सवादीका अध्यक्ष माधव ज्ञवालीको निधन

नेपालगंज, मंसिर ११ । नेकपा मार्क्सवादीका अध्यक्ष माधव ज्ञवालीको निधन भएको छ ।

मृगौला र मुटु रोगको समस्याबाट लामो समयदेखि पीडित हुँदै आएका ८१ वर्षीय ज्ञवालीको गएराति उपचारका क्रममा नेपालगन्ज मेडिकल कलेजमा निधन भएको हो । उनको शनिबार नै राप्ती नदीमा अन्त्येष्टि गरिने पारिवारिक स्रोतले जनाएको छ ।

ज्ञवाली वामपन्थी आन्दोलनमा लामो समयदेखि सक्रिय थिए । २०४९ सालमा माले र मार्क्सवादीको एकीकरणपछि असन्तुष्ट उनीलगायतले नेकपा मार्क्सवादी पुनर्गठन गरेका थिए ।
