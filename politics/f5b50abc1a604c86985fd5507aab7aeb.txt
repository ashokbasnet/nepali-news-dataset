कञ्चनपुरः शुक्लाफाँटा र बेलौरी नगरपालिकामा मतगणना सुरु हुन सकेन

कञ्चनपुर, असार १५ – कञ्चनपुरमा ९ वटा स्थानीय तहमध्ये शुक्लाफाँटा र बेलौरी नगरपालिकामा अझै मतगणना सुरु हुन सकेको छैन । सर्वदलीय बैठक नबसेकाले मतगणना सुरु हुन नसकेको हो ।  महाकाली र पुनर्वास नगरपालिकामा भने मतगणना चलिरहेको छ ।
महाकालीमा मेयरका उम्मेदवार नेपाली कांग्रेसका वीरबहादुर सुनारले २ सय ८९ मत ल्याउनु भएको छ । एमालेका किशोर लिम्बुले २ सय मत ल्याउनु भएको छ । 
यस्तै पुनर्वासमा कांग्रेसले १ सय ३० र एमालेले १ सय १४ मत ल्याएको छ भने माओवादी केन्द्रले ८७ मत ल्याएको छ । कृष्णपुर नगरपालिका, बेदकोट नगरपालिका, भीमदत्त नगरपालिका, लालझाँडी गाउँपालिका र बेलडाडी गाउँपालिका पनि मतगणना सुरु भएको छ ।
