हेटौंडा उपमहानगरपालिकाको मेयर र उपमेयरमा एमालेको अग्रता कायमै

मकवानपुर, जेठ ९ – हेटौंडा उपमहानगरपालिकाको मेयर र उपमेयरमा एमालेको अग्रता कायम  छ । एमालेको मेयरका उम्मेद्वार हरिबहादुर महत २० हजार ७ सय ४० मतसहित अग्र स्थानमा हुनुहुन्छ ।
मंगलबार बिहानदेखि कांग्रसले अग्रता लिएपनि दिउँसोबाट एमालेले अग्रता लिएको हो । उहाँ कांग्रसका निकतटम् प्रतिद्वन्द्वी भन्दा २ सय ७९  मतले अघि हुनुहुन्छ । कांगे्रसका मेयरका उम्मेद्वार आनन्दराम पराजुली २० हजार ४ सय ६१  मत छ । राप्रपाका मेयरका उम्मेद्वार मधु अधिकारीको ६ हजार ४ सय ८७ मत छ । 
उपमेयर पदमा पनि एमालेको अग्रता छ । एमालेकी उपमेयरकी उम्मेद्वार मिना लामाले २० हजार ९ सय ३४ मत प्राप्त गर्नुभएको छ । उहाँका निकटतम् प्रतिद्वन्द्वी माओवादी केन्द्रका बलराम बलले १५ हजार ३ सय ९३ मत छ । राप्रपाका तर्फबाट उपमेयरकी उम्मेद्वार ईन्दिरा न्यौपानेले ७ हजार ३ सय मत प्राप्त गर्नुभएको छ ।
