प्रचण्ड र बाबुरामलाई पार्टीमा बस्ने अधिकार छैन : सिपी गजुरेल

सिन्धुली, कात्तिक ८ - एकीकृत नेकपा माओवादीका सचिव सीपी गजुरेलले अध्यक्ष पुष्पकमल दाहाल प्रचण्ड र उपाध्यक्ष बाबुराम भट्टराईलाई माओवादी भित्र बस्ने अधिकार नभएको बताउनु भएको छ । सिन्धुलीको कमलामाइ देउरालीमा नागरिकसित सभासद कार्यक्रममा सचिव गजुरेलले क्रान्तिको बाटो छोड्नेलाई पार्टीमा बस्ने अधिकार नभएको बताउनुभयो ।

क्रान्ति पुरा नभएको र क्रान्तिको बाटो छोड्ने अध्यक्ष उपाध्यक्षलाइ पार्टीबाट छुट्टी गरिदिने गजुरेलले चेतावनी दिनुभयो । क्रान्ति अधुरो रहेकाले क्रान्तिका कुरा छोडेर शान्तिको मात्र रटान लगाउने माओवादी हुनै नसक्ने गजुरेलले ठोकुवा गर्नु भयो ।

भारतसित भएको बिपा संझौता राष्ट्रघाती भन्दै सचिव गजुरेलले यसले देशलाई नै टाट पल्टाउने टिप्पणी गर्नुभयो । प्रधानमन्त्री बाबुराम भट्टराइको अर्थशास्त्र बिचित्रको भन्दै गजुरेलले प्रधानमन्त्रीले भारतको दलाली गरेको आरोप लगाउनुभयो ।
