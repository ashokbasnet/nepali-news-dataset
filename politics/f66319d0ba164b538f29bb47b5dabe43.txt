सभामुख र उपसभामुखको चुनाव भोलि हुने

काठमाडौं, असोज २८ – व्यवस्थापिका संसद्को सभामुख र उपसभामुख पदका लागि शुक्रबार चुनाव हुने भएको छ । 
राजनीतिक सहमतिमा सभामुख र उपसभामुख चयन गर्न बिहीबार ३ बजेसम्मका लागि दिइएको समय सकिएपछि दलहरुबीच शुक्रबार चुनाव हुने भएको हो । सभामुखमा शुक्रबार दिउँसो ३ बजे र उपसभामुखमा बेलुका ५ बजे चुनाव हुँदै छ ।
चुनावमा अहिलेको सरकारी गठबन्धनले सहमतिमा उम्मेदवारी तय गर्ने भएको छ भने काँग्रेसले पनि उम्मेदवारी दर्ता गर्ने बताइसकेको छ । 
सहमतिमा हुने निर्वाचनका लागि बिहीबार बिहान साढे ११ बजेदेखि दिउँसो २ बजेसम्म अन्तर्राष्ट्रिय सम्मेलन केन्द्रको ल्होत्से हलमा प्रस्ताव दर्ता गर्ने तथा दर्ता भएको प्रस्ताव बमोजिमको नामावली प्रकाशित गर्ने समय दिउँसो साढे २ बजेसम्मका लागि तोकिएको छ । तर कांग्रेसले पनि पार्टीको तर्फबाट उम्मेदवार दिने भएपछि सहमतिको सम्भावना कम भएको छ ।
