​दोलखाको पवटीमा प्रहरीको गोलीले ज्यान गुमाउनेको परिचय खुल्यो

उषा तामाङ/उज्यालाे
दोलखा, वैशाख ३१ – दोलखाको मेलुङ गाउँपालिकाको पवटीमा प्रहरीको गोली लागेर ज्यान गुमाउनेको परिचय खुलेको छ ।ज्यान गुमाउनेमा पवर्टकै नकुल भुजेल रहेका गाउँलेले बताएका छन् । ज्यान जाने भुजेल का‌ंग्रस कार्यकर्ता हुन् । तर प्रहरीले भने मृतकको परिचय खुलाएको छैन ।
मत पेटिका खोस्न आएको समूहप्रति लक्षित गर्दै प्रहरीले गोली चलाएको र त्यसक्रममा एक जनाको ज्यान गएको दोलखाका सहायक प्रमुख जिल्ला अधिकारी यज्ञराज भट्टले जानकारी दिनुभयो । गोली लागेर अरु केहि घाइते भएका गाउँलेले बताएका छन् । तर संख्या एकिन हुन सकेको छैन । 
पवटीमा झडप भएको र एक जनाको ज्यान गएको जानकारी पाए लगत्तै सदरमुकाम चरिकोटबाट सेनाको हेलिकप्टर गएको छ । तर त्यो हेलिकप्टर अझै सदरमुकाम फर्केको छैन ।
