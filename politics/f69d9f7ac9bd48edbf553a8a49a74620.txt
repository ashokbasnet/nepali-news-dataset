एमालेले १ सय २० सिट जित्छः उपाध्यक्ष गौतम

बर्दिया, कात्तिक ५ – नेकपा एमालेका उपाध्यक्ष बामदेव गौतमले दोश्रो संबिधान सभाको चुनाबमा एमालेले १ सय २० सिट जित्ने दावी गर्नुभएको छ ।
चुनावी अभियानका क्रममा बर्दिया आएका गौतमले यसअघि डर र धम्की देखाएर माओबादीले जितेपनि यसपटक एमालेको जित निश्चित भएको ठोकुवा गर्नुभयो ।
उहाँले एमालेको सरकार बनेपछि क्रान्तिकारी भूमिसुधार लागु गरेर भूमिहीन तथा सुकुम्बासीहरुलाई समान भूमिको अधिकार उपलब्ध गराउने आश्वासन दिनुभयो ।
एकीकृत माओवादीको कारण संविधानसभा बिघटन भएको दाबी गर्दै गौतमले यसपटक उ चौथो पार्टी हुने बताउनुभयो ।
बर्दिया क्षेत्र नं. १ का एमाले उम्मेदवार गौतमले जातीय राज्य चाहनेले  एमाओवादी र मधेसबादीलाई र सबै नेपालीको राज्य चाहनेले एमालेलाई भोट दिनुपर्ने बताउनुभयो ।
