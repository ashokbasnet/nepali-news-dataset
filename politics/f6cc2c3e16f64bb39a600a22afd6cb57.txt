ढुंगेललाई माफी दिने सरकारको निर्णय विरुद्ध सर्वोच्चमा मुद्दा दायर

काठमाडौं, कात्तिक २४ — एकीकृत नेकपा माओवादीका तर्फबाट संविधानसभाका सदस्य बालकृष्ण ढुंगेललाई माफी दिने सरकारको निर्णय विरुद्ध सर्वोच्च अदालतमा मुद्दा परेको छ । हत्या गरिएका उज्जन कुमार श्रेष्ठकी दिदी सावित्री श्रेष्ठले सरकारको निर्णय बदर गर्न माग गर्र्दै बिहीबार सर्वोच्चमा रिट दायर गर्नुभएको हो । 

 

रिटमा प्रधानमन्त्री, प्रधानमन्त्री तथा मन्त्रिपरिषद कार्यालय र राष्ट्रपति कार्यालयलाई विपक्षी बनाइएको छ । सर्वोच्च अदालतले २०५५ सालमा ओखलढुङ्गाका सर्वसाधारण उज्जनकुमार श्रेष्ठलाई हत्या गरेको ठहर गर्दै सर्वस्वसहित जन्मकैदको सजाय सुनाएको थियो । 

 

सरकारले सर्वोच्चको फैसला विरुद्ध सभाषद् ढुंगेललाई माफी दिन राष्ट्रपति समक्ष सिफारिस गर्ने निर्णय गरेपछि त्यसको चर्को आलोचना हुँदै आएको छ ।
