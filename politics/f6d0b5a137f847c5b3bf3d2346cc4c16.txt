उम्मेदवारी फिर्ता लिन भट्टराईलाई एसएमएस

गोरखा, असोज २१ – नेकपा– माओवादीले एकीकृत नेकपा माओवादीका नेता डा. बाबुराम भट्टराईलाई उम्मेदवारी फिर्ता लिन आग्रह गर्दै उहाँका स्वकीय सचिवलाई एसएमएस पठाएको छ ।
जिल्लाका अरु उम्मेदवारहरुलाई पत्राचार र टेलफोन गरेपनि भट्टराईलाई एसएमएस पठाएको नेकपा माओवादीका जिल्ला इन्चार्ज परशुराम रम्तेलले जानकारी दिनुभयो ।
गोरखा क्षेत्र नंबर १ बाट उम्मेदवारी दिएका भट्टराईलाई सम्पर्क हुन नसकेपछि स्वकीय सचिव विश्वदीप पाण्डेको मोवाइलमा एसएमएस पठाएको उहाँले बताउनुभयो ।
रम्तेलले आफ्नो ९८५११०१७०२ नंबरको मोवाइलबाट पाण्डेको ९८५११५५५६७ नंम्बरको मोवाइलमा एसएमएस पठाउनुभएको हो ।
उम्मेदवारी फिर्ता सम्वन्धि पत्र पठाएर उम्मेवारहरुलाई टेलिफोनबाट जानकारी गराउने क्रममा भट्टराईसँग सम्पर्क नभएपछि एसएमएस गरिएको नेकपा माओवादीले जनाएको छ ।
भट्टराई बाहेक जिल्लाका अरु उम्मेदवारसँग भने नेकपा माओवादीले टेलिफोनमा कुराकानी गरेको जनाएको छ ।
