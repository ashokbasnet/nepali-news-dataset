नेकपा-माओवादी उच्च स्तरीय राजनीतिक समितिको वार्तामा नजाने

बुटवल, साउन ३ - नेकपा माओवादी उच्च स्तरीय राजनीतिक समितिले बोलाएको वार्तामा नजाने भएको छ ।
सचिव देव गुरुङले शर्त सहित बोलाईएकोले वार्तामान नजाने बताउनुभएको हो । बुटवलमा पार्टीको प्रशिक्षण उद्घाटन गर्दै गुरुङले बिना सर्त बोलाए वातामा जान ढिलाई नगर्ने बताउनुभयो । वार्ताका लागि पत्र पठाउनु सकारात्मक भए तापनि सर्त राखेर बोलाईएकोले त्यस्तो पत्रको कुनै औचित्य नभएको बताउनुभयो ।  
सर्त भए नभएकोबारे उच्चस्तरीय राजनीतिक समितिका संयोजक पुष्पकमल दाहाल प्रचण्ड र नेकपा माओवादीका अध्यक्ष मोहन वैद्य किरणबीच भेटवार्ता हुने भनिएपनि स्थगित भएको छ ।
यस्तै समितिले बिहीवार फोरम नेपालका अध्यक्ष उपेन्द्र यादवसँग छलफल गर्ने निर्णय गरेको थियो । तर आफूलाई वार्ताबारे कुनै जानकारी नभएको यादवले बताउनुभयो ।
