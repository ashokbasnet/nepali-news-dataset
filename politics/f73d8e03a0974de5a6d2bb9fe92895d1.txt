स्थानीय चुनाव : २ महानगर र १ नगरको परिणाम आउन बाँकी, कहाँ के हुँदै छ ?

काठमाडौं, जेठ १२ –  पहिलो चरणमा चुनाव भएका २ सय ८३ वटा स्थानीय तहमध्ये अब दुई महानगरपालिका र एक नगरपालिकाको मात्रै मतपरिणाम आउन बाँकी छ । 
अहिलेसम्म नेकपा एमाले १ सय २३ वटा स्थानीय तहमा विजयी भएको छ भने, दोश्रो स्थानमा रहेको कांग्रेस १ सय ४ वटा स्थानीय तहमा विजयी भएको छ । माओवादी केन्द्र ४६ तहमा विजयी भएको छ ।
काठमाडौं महानगरपालिका 
काठमाडौं महानगरपालिकामा एमालेका विद्यासुन्दर शाक्यले नेपाली कांग्रेसका राजुराज जोशीसँग फराकिलो अन्तर कायम गर्नुभएको छ । 
  
मेयर
एमाले–विद्यासुन्दर शाक्य – ३७ हजार ५ सय ५८
कांग्रेस–राजुराज जोशी – २७ हजार ५ सय ५७
विवेकशील नेपाली–रञ्जु न्यौपाने – १३ हजार ७ सय ३०
साझा पार्टी–किशोर थापा – १० हजार ३ सय २७
माओवादी केन्द्र, सर्वोत्तम डंगोल – ४ हजार ५६
उपमेयर
कांग्रेस, हरिप्रभा खड्गी – ३५ हजार ४ सय ५
राप्रपा, राजाराम श्रेष्ठ – १९ हजार ६ सय ४३
साझा पार्टी, निरुपमा यादव – ६ हजार ९ सय ७८
माओवादी केन्द्र, शुशिला पौडेल – ५ हजार ३ सय ९१
चितवनको भरतपुर महानगरपालिका
भरतपुर महानगरपालिको पछिल्लो परिणाम अनुसार मेयरमा एमालेका देवी ज्ञवाली १ हजार ४ सय ५९ मतले माओवादी केन्द्रकी रेणु दाहालभन्दा अघि हुनुहुन्छ । यस्तै उपमेयरमा ५ हजार ३ सय ५० मतले कांग्रेस उम्मेदवार अघि हुनुहुन्छ । पछिल्लो परिणाम अनुसार ज्ञवालीको ५ सय ७४ मत बढ्दा दाहालको ५ सय १४ मत बढेको छ । अहिले वडा नम्बर १६ को मत गणना भइरहेको हो । वडा नम्बर १६ मा खसेको ५ हजार ७ सय २३ मतमध्ये अहिलेसम्म १ हजार ३ सय ६१ मत गणना भएको छ । 
मेयर
एमाले, देवी ज्ञवाली – ३३ हजार ७ सय ३८
माओवादी केन्द्र, रेणु दहाल – ३२ हजार २ सय ७९
उपमेयर
कांग्रेस, पार्वती शाह – ३५ हजार ८ सय ५०
एमाले, दिब्या शर्मा – ३० हजार ५ सय
भक्तपुर चाँगुनारायण नगरपालिका 
भक्तपुरको चाँगुनारायण नगरपालिकामा वडा नम्बर ३ मा एमालेको समूह विजयी भएको छ । वडा अध्यक्षमा श्यामसुन्दर धिमाल, महिला सदस्यमा रमा थापा, दलित महिला सदस्यमा सुष्मा सुनार, सदस्यहरुमा नवराज गेलाल र प्रेमबहादुर बाखु विजयी हुनुभएको छ । 
मेयरमा नेपाली कांग्रेसका उम्मेदवार राजाराम खड्काले २ हजार ६ सय १९ र उपमेयरमा सरु बानियाँले ३ हजार ५७ मतले अग्रता कायम गर्नुभएको छ । उहाँका निकटतम प्रतिद्वन्द्वी एमालेका मेयरमा सोम मिश्र २ हजार ५ सय २८ र उपमेयरमा बिना बास्तोलाले २ हजार ५ सय ६४ मतले पछ्याइरहनुभएको छ ।
