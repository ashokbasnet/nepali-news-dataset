एमाले चुनाबको मिति नसार्ने अडानमा

काठमाडौ, भदौ ३१ – नेकपा एमालेले चुनावको मितिमा लचकता अपनाउन नसकिने निर्णय गरेको छ ।
सोमबार बसेको स्थायी समितिको बैठकले मंसिर महिनाभित्रै चुनाव गर्ने गरी अन्य विषयमा लचकता  अपनाउन सकिने निर्णय गरेको हो ।
एमालेले नेकपा–माओवादी नेतृत्वको मोर्चाले अगाडि सारेको चार बुँदे प्रस्तावमा छलफल गर्दै चुनावको मिति सार्न नसकिने निर्णय भएको सचिव शंकर पोख्रेलले जानकारी दिनुभयो ।
बैठकले अब वार्ता अन्योलता र दुविधा हटने किसिमले गर्नुपर्नेमा जोड दिएको सचिव पोख्रेलले बताउनु भयो ।
एमालेले सोमबारको बैठकले विभिन्न जिल्लाबाट आएका सिफारिसको छोटो सूचि बनाएको र मंगलबारदेखि उम्मेदवार छनोटको प्रक्रियालाई अगाडि बढाउने सचिव पोखरेलले जानकारी दिनुभयो ।
