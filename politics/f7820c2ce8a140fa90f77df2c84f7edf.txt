सरकारसंग वार्ता गर्दैनौं : नेकपा–माओवादी

काठमाडौ, बैशाख ८ – नेकपा–माओवादीले सरकारले गरेको वार्ता प्रस्ताव अस्विकार गरेको छ । 
माओवादी अध्यक्ष मोहन वैद्य किरणले आइतबार विज्ञप्ति निकालेर आफ्ना मागको सुनवाई नभएको र सरकारले प्रायोजित रुपमा वार्तामा बोलाएको भन्दै वार्ता प्रस्ताव अस्वीकार गर्नुभएको हो ।
बैद्यले यस्तो वार्ताले निकास नदिने भएकाले तत्काल वार्तामा वस्ने सम्भावना नभएको उल्लेख गर्नुभएको छ । चैत १ गतेको सहमति खारेज गर्ने विषयमा वार्ता गर्न सरकार तयार भएमात्रै वार्ताको औचित्य हुने भन्दै अहिलेकै अवस्थामा सरकारसंग वार्ता नगर्ने विज्ञप्तिमा उल्लेख गरिएको छ ।
मुख्य ४ दलवीच भएको सहमति खारेज गरी सवै दलको सहमतिमा गोलमेच सभा गरेर  निकास निकाल्नुपर्ने माओवादीको माग छ ।
