प्रधानमन्त्रीले पञ्चेश्वर योजना भारतलाई सुम्पन सक्छन् : बिजुक्छें

भक्तपुर, भदौ २९ – नेपाल मजदुर किसान पार्टीका अध्यक्ष नारायणमान बिजुक्छेंले प्रधानमन्त्री पुष्पकमल दाहालको भारत भ्रमणमा पञ्चेश्वर योजना भारतलाई सुम्पने खतरा रहेको बताउनुभएको छ । 
नेपाल मजदुर किसान पार्टीको मंगलबार सुुरु भएर बुधाबार सम्पन्न भएको केन्द्रीय समितिको बैठकमा उहाँले यस्तो आशंका व्यक्त गर्नुभएको हो ।
पार्टीका अध्यक्ष बिजुक्छेंको अध्यक्षतामा बसेको बैठकले प्रधानमन्त्री दाहालको भारत भ्रमणमा नेपालको हितविपरीत सन्धि सम्झौता नगर्न नेपाल सरकारलाई सचेत गराउने निर्णय गरेको छ । 
नेपाल भारत खुला सीमा नियमित गरी दुई देशबीच हराइएका ११ सयभन्दा बढी सीमा स्तम्भ यथास्थानमा कायम गर्नुपर्नेलगायत राष्ट्रिय र अन्तर्राष्ट्रिय प्रस्तावहरू बैठकले पारित गरेको पार्टीका केन्द्रीय सचिव सुनिल प्रजापतिद्धारा जारी बिज्ञप्तीमा उल्लेख गरिएको छ । 
भारतले नेपालको ७१ ठाउँमा ६० हजार हेक्टरभन्दा बढी भूभाग अतिक्रमण गरी नेपालको भूमि डुबानमा पारेर अन्तर्राष्ट्रिय कानुनविपरीत सिमानामा बा“ध, तटबन्ध र सडक बा“ध बनाएको जनाउँदै प्रधानमन्त्रीले भारतीय समकक्षीस“ग नेपालको अतिक्रमित भूमि तत्काल फिर्ता गर्न र नेपाली भूमि डुवानमा पर्नेगरी बनाइएका बा“धहरु भत्काउन आवश्यक पहल गर्न बैठकले सुझाएको छ । 
नेपाल–भारत खुला सिमानाको कारण एक अर्को देशमा अपराधी लुक्ने, भारतीय नक्कली नोट कारोबारलगायत सीमा तस्करी बढ्दो भएको निष्कर्ष निकाल्दै बैठकमा नेपाल–भारत सीमा नियमित गर्नु अत्यावश्यक निर्णय गरेको जनाएको छ । 
नेपाल र नेपाली जनताको एकता खल्बलिने गरी भारतको दबाबमा सम्पूर्ण तराई एक वा दुई प्रदेश बनाउने, कृत्रिम नेपाली नागरिकलाई राष्ट्रपति, प्रधानमन्त्री, प्रधानन्यायाधीश, सभामुख, सेना र प्रहरी प्रमुख बनाउने गरी कृत्रिम नागरिकलाई समेत जन्मसिद्ध नागरिकको अधिकार दिने गरी संविधान संशोधन गर्ने देशविरोधी निर्णयलाई नेमकिपा विरोध गर्ने बैठकले निर्णय गरेको बिज्ञप्तीमा उल्लेख छ । 
भूगोल, जात–जाति, भाषा–भाषी र संस्कृतिअनुसार निर्वाचन क्षेत्र निर्धारण गर्नु पर्नेमा जनसंख्याको आधारमा निर्वाचन क्षेत्र निर्धारण गर्ने गरी संविधान संशोधन प्रस्ताव नल्याउन समेत बैठक सरकारलाई सचेत गराएको छ ।
भूकम्प पीडित जनतालाई सरकारले घोाषणा गरेको पुनःनिर्माणको लागि अनुदान र ऋण अहिलेसम्म उपलब्ध नगराउदा पीडित जनता थप पीडामा रहेको भन्दै बैठकले भूकम्पबाट क्षति पुगेको सास्कृतिक क्षेत्रको मौलिक शैलीमा पुनः निर्माण गर्न, निर्माण सामग्रीहरु सुलभ रुपमा उपलब्ध गराउन र भूकम्प पीडितहरुलाई अनुदान र ऋण उपलब्ध गराउन यो बैठकले सरकारसँग माग गरेको छ । 
अमेरिकाले चीनलाई अन्य देशहरूसंग भिडाउन खोजेको बताउँदै उहाँले चीनलाई युद्धमा फसाउनु साम्राज्यवादीहरूको दुःस्वप्न हो भएको टिप्प्णी गर्नुभयो ।
बैठकमा भारतीय विस्तारवाद एवं अमेरिकी साम्राज्यवादले नेपालको आर्थिक, सामाजिक, सांस्कृतिक र राजनैतिक क्षेत्रमा गर्दै आएको हस्तक्षेपको विरोधमा पार्टीले चलाउँदै आएको वैदेशिक हस्तक्षेपविरुद्ध सङ्घर्षलाई चालू राख्ने, पार्टी कार्यकर्ताहरूको सैद्धान्तिक स्तर उठाउन पार्टी प्रकाशनहरूको अन्तरक्रिया कार्यक्रमलाई चालू राख्ने निर्णय गरेको नेमकिपाद्धारा जारी बिज्ञप्तीमा उल्लेख छ ।
बैठकले नेपाल सरकारले भारत र अमेरिकाको दबाबमा कोरियाले गरेको आणविक परीक्षणको विरोध गरेको बताउदै अध्यक्ष बिजुक्छेले अमेरिकाभित्र त्यहाँका बुद्धिजीवीहरूले विभिन्न देशमा सेना राखेको विषयमा विरोध गर्न सुरु गरेको बताउनभयो ।
