प्रधानमन्त्रीले खोला तरेर लौरो बिर्सिएको गुप्ताको आरोप

पर्सा, मंसिर २१ - सञ्चारमन्त्री एवम मधेसी जनअधिकार फोरम गणतान्त्रिकका अध्यक्ष जयप्रकाश गुप्ताले प्रधानमन्त्री बाबुराम भट्टराईले खोलो तरेर लौरो विर्सेको टिप्पणी गर्नुभएको छ । वीरगञ्जमा पत्रकारसित मंसिर १४ को खड्गो टार्न मोर्चाका हरेक माग मान्नु परेको भन्ने प्रधानमन्त्रीको अभिव्यक्ति प्रति आपत्ति जनाउँदै गूप्ताले प्रधानमन्त्रीको अभिव्यक्ति अराजनीतिक भएको टिप्पणी गर्नुभयो ।

 

मोर्चाबारे प्रधानमन्त्रीको यस्तै अभिव्यक्ति आए सरकारको औचित्य समाप्त हुने चेतावनी दिनुभयो । अहिले बाबुराम भट्टराईको नेतृत्वमा नै राष्ट्रिय सहमतिको सरकार बन्दा उपयूक्त हुने भन्दै गुप्ताले त्यसो हुन नसके काग्रेस, एमाले वा माओवादीकै असन्तुष्ट पक्षले सरकारको नेतृत्व गर्नु पर्ने तर्क गर्नुभयो । संवैधानिक परिषदमा प्रतिनिधित्वको विषयलाई लिएर आफनो चरित्र हत्या गर्न खोजिएको पनि गूप्ताले गुनासो गर्नुभयो ।  मन्त्री गुप्ताले सर्वोच्च र विशेष अदालतले सफाई दिईसकेको आफ्नाबारेमा आपत्ति प्रकट गर्ने अख्तियारका पूर्व प्रमुख आयूक्त सुर्यनाथ उपाध्पयायको नियत ठीक नभएको बताउनुभयो । पूर्व राजा ज्ञानेन्द्रको निर्देशनमा आफू विरुद्ध मुद्दा चलाइएको र त्यसमा अख्तियार पराजित भैसकेको गूप्ताको भनाई छ ।
