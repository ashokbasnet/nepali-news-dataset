समानुपातिक सभासदलाई पनि ५ करोड रुपैयाँ दिनुपर्छ : जनमोर्चा

काठमाडौं, असार २३ - राष्ट्रिय जनमोर्चाले संसदीय कोषको रकम हिनामिना र भ्रष्टाचार नहुने गरी ब्यवस्था गर्न माग गरेको छ ।
विज्ञप्ति निकालेर राष्ट्रिय जनमोर्चाले सभासदले मागेको जनही ५ करोड रुपैयाँ नीतिगत रुपमा राम्रो भएको भन्दै विगतमा सांसद कोषको रकम दुरुपयोग र भ्रष्टाचार भएको पाइएको भन्दै त्यस्तो हुन नदिनेतर्फ विशेष ध्यान दिन माग गरेको हो ।
संसदीय विकास कोषको रकमले विकासलाई देशब्यापी बनाउन मद्दत पुग्ने विज्ञप्तिमा उल्लेख छ ।
राष्ट्रिय जनमोर्चाले प्रत्यक्ष चुनाव जितेकालाई मात्र नभई समानुपातिकतर्फका सभासदलाई पनि ५ करोड रुपैयाँ दिने व्यवस्था नगरि समानुपातिक सभासदलाई पनि दिनुपर्नेमा जोड दिएको छ । राष्ट्रिय जनमोर्चाले प्रत्यक्ष तर्फ चुनाव जितेको छैन् ।
