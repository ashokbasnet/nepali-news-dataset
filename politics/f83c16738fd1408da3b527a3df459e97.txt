कांग्रेसको तर्फबाट राष्ट्रपतिमा गुरुङको उम्मेदवारी दर्ता

प्रकाश ढकाल/उज्यालो । काठमाडौं, कात्तिक १० – नेपाली कांग्रेसका तर्फबाट नेता कुलबहादुर गुरुङले राष्ट्रपतिमा उम्मेदवारी दर्ता गराउनु भएको छ । गुरुङले संसद सचिवालयमा गएर राष्ट्रपतिका लागि उम्मेदवारी दर्ता गराउनुभएको हो ।
गुरुङको प्रस्तावकमा कांग्रेस महामन्त्री प्रकाशमान सिंह र समर्थकमा अर्का महामन्त्री कृष्ण प्रसाद सिटौला रहनुभएको छ । उम्मेदवारी दर्तापछि बोल्दै गुरुङले संविधानमा भएको व्यवस्था अनुसार नै आफूले उम्मेदवारी दिएको बताउनुभयो । उहाँले आफू विजयी हुनेमा ढुक्क रहेको र संविधान अनुसार जिम्मेवारी पूरा गर्ने बताउनुभयो । यस्तै राष्ट्रपतिमा नेपाल मजदुर किसानका नेता नारायण महर्जनले पनि राष्ट्रपतिका लागि उम्मेदवारी दर्ता गराउनुभएको छ । पार्टी नेता प्रेम सुवालको प्रस्ताव र डिल्लिप्रसाद काफ्लेको समर्थनमा उहाँले उम्मेदवारी दर्ता गराउनुभएको हो ।
