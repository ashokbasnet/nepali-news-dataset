वातावरण मन्त्री पासवान विरामी

काठमाडौं, जेठ २३ – वातावरण तथा जनसंख्या मन्त्री विश्वेन्द्र पासवान सिकिस्त विरामी परेर अस्पताल भर्ना हुनु भएको छ । आमाशय सुन्निएपछि उहाँको तीन दिनदेखि त्रिवि शिक्षण अस्पताल महाराजगञ्जमा उपचार भइरहेको छ । 
प्रधानमन्त्री केपी शर्मा ओलीले आइतबार अस्पतालमा पुगेर मन्त्री पासवानको स्वास्थ्य अवस्थाबारे जानकारी लिनु भएको छ । प्रधानमन्त्री ओलीले मन्त्रीको उपचारमा सम्भव सबै प्रयासहरु गर्न चिकित्सकलाई आग्रहसमेत गरेको प्रेस संयोजक चेतन अधिकारीले जानकारी दिनुभयो । एमाले स्थायी कमिटिको आइतबार बसेको बैठकले पनि मन्त्री पासवानको स्वास्थ्य लाभको कामना गरेको छ ।
