बैद्यपक्ष विना नै माओवादीको केन्द्रिय समिति बैठक शुरु

काठमाडौ, चैत १५ – उपाध्यक्ष मोहन वैद्य किरण पक्षधर नेता सहभागि नभएपनि बुधवारदेखि एकीकत नेकपा माओवादीको केन्द्रीय समिति बैठक शुरु भएको छ । पार्टी कार्यालय पेरिसडाँडा कोटेश्वरमा केहीबेरअघि शुरु बैठकमा पार्टी एकताबारे निर्णय लिईने माओवादी केन्द्रीय सदस्य महेश्वर गहतराजले जानकारी दिनुभयो ।

 

बैठकमा वैद्य पक्षका कोही पनि नेता सहभागी छैनन् । पहिलेका निर्णय कार्यान्वयन नगरेकोले बैठकको औचित्य नभएको वैद्य पक्षको तर्क छ । वैद्य पक्षले डाक्टर बाबुराम भट्टराई नेतृत्वको सरकारको राजीनामा मागेर सरकार विरुद्ध अरु दलसंग मोर्चाबन्दी गरेपछि माओवादीको विवाद चर्किएको छ ।
