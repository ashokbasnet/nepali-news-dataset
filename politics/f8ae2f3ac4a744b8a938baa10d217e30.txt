कांग्रेस केन्द्रीय समिति बैठक आज पनि, युवा नेताहरु पाँच बुँदे प्रस्ताव पेश गर्ने तयारीमा

काठमाडौं, वैशाख १० । नेपाली कांग्रेस केन्द्रीय कार्यसमितिको बैठक आज पनि जारी छ ।

पार्टी कार्यालय सानेपामा जारी बैठकमा युवा नेताहरुले संयुक्त प्रस्ताव पेश गर्ने तयारी गरेका छन् । निर्वाचन समीक्षाका लागि चलिरहेको बैठकमा प्रस्तुत गर्नका लागि पाँच बुँदे प्रस्ताव तयार भएको नेताहरुले बताएका छन् ।

युवा केन्द्रीय सदस्यहरुको संयुक्त धारणामा सांगठनिक स्वरुप, निर्वाचनमा पराजय भोग्नुको कारण र विधान विपरीत गठित समितिका विषयमा चर्चा गरिएको बताइएको छ ।

युवा सदस्यहरुको सामुहिक लिखित प्रस्तावमा कति सदस्यको धारणा हुनेबारे भने टुंगो लागिसकेको छैन ।

कांग्रेस केन्द्रीय कार्यसमिति बैठकमा प्रतिनिधिसभा र प्रदेशसभा सदस्य निर्वाचनमा पार्टी पराजयका कारणबारे समीक्षा भइरहेको छ ।
