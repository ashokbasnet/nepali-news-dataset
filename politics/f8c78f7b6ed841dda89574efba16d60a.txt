ठूला दल भारतीयलाई नागरिकता दिने खेलमाः केसी

बुटवल, फागुन २६ – राष्ट्रिय जनमोर्चाका अध्यक्ष चित्रबहादुर केसीले मुख्य दलहरु लाखौं गैरनेपालीलाई नागरिकता दिलाउने खेलमा लागेको आरोप लगाउनुभएको छ ।

बुटवलमा भएको कार्यक्रममा केसीले मुख्य दलले प्रधानन्यायाधीशलाइ प्रधानमन्त्री बनाउने भनेर बाहिर देखाएपनि भित्री उद्देश्य भारतीयलाइ नागरिकता दिनु रहेको बताउनुभयो ।

मधेशी दलहरुले भने जस्तो वंशजका आधारमा नागकिरता दिने हो भने तराइमा नेपाली अल्पमतमा पर्ने र मुलुक सिक्किम बन्ने दावी गर्नुभयो । उहाँले प्रमुख चार पक्षबीच वंशजका आधारमा नागरिकता दिने सहमति हुन लागेको भन्दै कडा आपत्ति जनाउनुभयो ।

केसीले देश विस्तारै सैनिकीकरणतर्फ जान लागेको भन्दै राजनैतिक दलको अलोकतान्त्रिक व्यवहारले अव देश ‘जय गौरव समशेर’ हुने टिप्पणी गर्नु भयो ।
