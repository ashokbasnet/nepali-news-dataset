यथाशीघ्र स्थानीय चुनाव गर्नुपर्नेमा जोड

काठमाडौं, वैशाख ६ । यथाशीघ्र स्थानीय निकायको चुनाव गर्नुपर्नेमा विज्ञहरुले जोड दिएका छन् ।कर्मचारी तथा दलीय संयन्त्रबाट २०५४ सालदेखि स्थानीय निकाय सन्चालन भइरहेकाले चाँडै स्थानीय चुनाव गर्नुपर्नेमा उनीहरुले जोड दिएका हुन् ।सोमबार राजधानीमा भएको कार्यक्रममा उनीहरुले यसैका कारण स्थानीय निकायमा कर्मचारीहरु जवाफदेही नभएको बताए ।उनीहरुले तहगतरुपमा सरकारका अधिकार क्षेत्रको स्पस्ट बाँडफाट हुनुपर्ने, राजनीतिक सहमति र विकास–निर्माण प्रक्रियासँगसँगै लैजानुपर्ने र स्थानीय तहका कर्मचारीहरुको समायोजनबारे प्रस्ट हुनुपर्ने बताए ।साथै संविधान जारी भएको एक वर्षभित्र संविधान कार्यान्यवनका लागि बन्नुपर्ने सबै कानुनहरु बनाउनुपर्ने उनीहरुको भनाइ थियो ।कार्यक्रममा पूर्वसांसद कृष्णप्रसाद सापकोटा र मुख्यसचिव डा. सोमलाल सुवेदीले स्थानीय शासनको सम्बन्धमा कार्यपत्र प्रस्तुत गरेका थिए ।
