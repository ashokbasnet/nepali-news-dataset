राप्रपा नेपालद्वार संविधानसभा बैठक बहिस्कार

काठमाडौ, वैशाख १२ – (अपडेट) राप्रपा नेपालले  संवैधानिक, राजनीतिक संवाद तथा सहमति समितिको चुनावी प्रकृया बहिष्कार गरेको छ ।
संविधानसभाका सभापति चयनमा आफूहरुलाई निषेध गरेको भन्दै चुनावी प्रकृया बहिष्कार गरेको राप्रपा नेपालका अध्यक्ष कमल थापाले बताउनुभयो ।
अध्यक्ष कमल थापाले संविधानसभाका समितिको सभापति आफूहरुलाई नदिन मुख्य दल षडयन्त्रपूर्वक चुनावमा गएको आरोप लगाउनुभयो । उहाँले आफूहरु चौथो शक्ति भएकाले एउटा समिति पाउनुपर्ने भएपनि मुख्य तीन दलले निषेध गरेको गुनासो गर्नुभयो  ।
फरक विचार र अडान लिएकै कारण आफूहरुलाई निषेध गर्न खोजेको भन्दै राप्रपा नेपालको शुक्रबार बसेको संसदीय दलको बैठकले बहिस्कारको घोषणा गरेको थियो ।
संविधानसभाको चौथो शक्ति राप्रपा नेपाललाई बेवास्ता गरेर समितिका सभापतिहरु चयन गर्न लागिएकाले बहिस्कारको निर्णय गरेको पार्टीका प्रेस सल्लाहकार मोहन श्रेष्ठले जानकारी दिनुभयो ।
केही राजनीतिक दलहरुले समितिको सभापति चयनमा संकिर्ण मानसिकता राख्दा संविधान निर्माणमा पनि गम्भीर असर पार्ने उहाँले बताउनुभयो । संविधानसभामा शुक्रबार ५ वटा समितिका सभापतिहरु चयन गर्ने कार्यक्रम थियो ।
