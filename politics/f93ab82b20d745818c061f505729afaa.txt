​सय दिनमा विश्वकै नमुना शहर बनाउने बाचा गरेका विद्यासुन्दरले के गरे ?

लक्ष्मण शर्मा/उज्यालो । 
काठमाडौं, भदौ १९ – काठमाडौं महानगरपालिकाका मेयर विद्यासुन्दर शाक्यले पदभार सम्हालेको सय दिन पुगेको छ । सय दिनमा एकसय एक काम गर्छु भनेर चर्चामा आएका मेयर शाक्यले देखिने गरी कुनै पनि काम गर्न सक्नुभएन । 
मेयरको प्रतिबद्धतामा पहिलो नम्बरमा राखिएको मासिक सुरक्षा भत्ता बढाउने निर्णय मात्र कार्यान्वयन भएको छ । यसबाहेक अरु कुनै पनि काम नागरिकले महशुस गर्ने गरी भएको छैन । बरु नागरिकले महानगरमा नयाँ मेयर आएपछि सास्ती पाएको गुनासो गरेका छन् ।
घोषणाको ६९ नम्बरमा रहेको ‘हेल्लो मेयर क्विक रेस्पोन्स’ कार्यक्रम सञ्चालन गर्ने योजना छ । तर कार्यालयमा काम परेर जाँदा मेयरलाई देख्न समेत नपाएको नागरिक बताउँछन् । एउटै कामको लागि पटक पटक महानगरको कार्यालय बागदरवार पुग्नुपरेको सेवाग्राहीको गुनासो छ । 
घोषणाको २४ नम्बरमा मेलम्ची आयोजना लगायत अन्य कारणबाट सडकमा देखिएका खाल्डाखुल्डीहरु पुर्ने, विशेष प्रविधिको प्रयोग गरी धुलो र खाडलरहित सडक निर्माण गर्ने भन्ने उल्लेख छ । यसैगरी २५ नम्बर बुँदामा ‘समय सही ठाम, नो ट्राफिक जाम’ को अभियान सुरु गर्ने उल्लेख छ । तर नागरिक मेलम्चीको कामका कारण पहिलाको भन्दा बढि जाममा बस्न बाध्य छन् । 
नो माक्स शहर बनाउने बुँदा पनि मेयरका घोषणामा उल्लेख गरिएको छ, तर वातावरणविदले काठमाडौंमा माक्स नलगाई यात्रा नगर्न भनेका छन् । 
मेयर शाक्यले एक सय दिनमा पूरा गर्ने भनेर घोषणा गरेका एक सय एक काम :
१. हाल राज्यले दिएको मासिक सुरक्षा भत्तामा तीन हजार रुपैयाँ थप गरी ५ हजार रुपैयाँ बनाउने । ८४ वर्ष पुगिसकेकालाई १० हजार रुपैयाँमा २ हजार थप गरी १२ हजार बनाउने भत्ता रकम सम्बन्धित व्यक्तिको बैंक खातामार्फत सीधै पठाउने व्यवस्था गर्ने । 
२. ऐतिहासिक महत्व बोकेको सोह्रखुट्टेको पुनस्र्थापनाको प्रक्रिया अघि बढाउने । 
३.मेयरको पदभार ग्रहण गर्नु अगावै महानगरपालिकाको कार्यालय परिसरभित्रै नवनिर्वाचित जनप्रतिनिधिहरुले मूल्यवान फल लाग्ने, रुख रोपी ग्रिन एण्ड क्लिन काठमाडौं अभियानको कार्य शुभारम्भ गर्ने ।
४.महानगरपालिकाभित्रका धार्मिक तथा सांस्कृतिक तथा पर्यटकीय केन्द्रहरु जस्तै स्वयम्भू, पशुपति, बौद्ध, वसन्तपुर लगायतका स्थानहरुमा दु्रतगतिको निःशुल्क वाइफाई क्षेत्र बनाउने।  
५.बाटो विस्तार पीडित समुदायसँग वार्ता गरी जनभावना अनुसार समस्या समाधान गर्ने ।  
६. साइकल सिटी महानगरको कार्ययोजना प्रारम्भ गर्ने । 
७. महानगर योजना आयोग गठन गरी कामको सुरुवात गर्ने । 
८. महानगरपालिकाको आफ्नै पूर्वाधार कमिटी गठन गर्ने । 
९. महानगरपालिकाको आफ्नै लगानी कम्पनीको स्थापना गर्ने ।
१०. महानगरपालिकाको नयाँ सांगठनिक संरचना निर्माण, जनशक्ति व्यवस्थापन र परिचालन गर्ने ।
११. महानगरपालिकाको सम्पूर्ण कार्यलाई भ्रष्टाचारमुक्त र पारदर्शी बनाउन इ–गभर्नेन्स प्रणाली सुरु गर्ने र सम्पूर्ण कार्यकक्षहरुमा सिसिटिभी जडान गर्ने । 
१२. प्रत्येक युवाहरुलाई कुनै न कुनै खेल, शारीरिक व्यायाम, व्यावसायिक तालिम, हस्तकला, ललितकला, प्रविधि लगायत विभिन्न रचनात्मक कामहरुमा आबद्ध गराउने गरी कार्यक्रम ल्याउने । 
१३. समय सापेक्ष रोजगारमूलक वातावरण सिर्जना गर्ने र युवाहरुको अनलाइन रोजगार सूचना केन्द्र सुरुवात गरिनेछ ।
१४. खेलकुद क्षेत्रमा विषेश प्रतिभा र योगदान र्पुयाउने व्यक्तिहरुलाई नियमित सहयोगको लागि पुरस्कार तथा प्रोत्साहनका लागि अक्षय कोष स्थापना गर्ने ।  
१५.नागरिक सुरक्षाको लागि नेपाल प्रहरीसँग समन्वय गरी महानगरका संवेदनशील स्थलहरुमा सिसिटिभी जडान गर्ने कार्य प्रारम्भ गर्ने । 
१६. स्वयम्भू, बौद्ध, पशुपति र वसन्तपुर लगायतका धार्मिक, सांस्कृतिक, पुरातात्विक, पर्यटकीय महत्वका सम्पदा क्षेत्रको विकास र प्रवद्र्धनका लागि विशेष योजना बनाई कार्य शुभारम्भ गर्ने । 
१७. सार्वजनिक–निजी साझेदारीको नीति अवलम्बन गर्ने । 
१८.जन्मदेखि मृत्युसम्म चाहिने सामग्रीहरु सहितको मिनी असन बजारु भिन्न ठाउँहरुमा स्थापना गरी सञ्चालनका लागि अध्ययन गर्ने । 
१९. भित्री सहरको हरेक ५०० मिटरमा र बाहिरी सहरमा आवश्यकता अनुसार सार्वजनिक–निजी साझेदारीको ढाँचामा पब्लिक सर्भिस सेन्टर बनाउने प्रक्रिया अघि बढाउने जसमा महिला, अपांगता भएका, वृद्ध, बालकालिकामैत्री, डिजिटल सूचना पाटी, शौचालय, डिजिटल सुझाव संकलन डेस्क, वैटिङ मेसिन, रिचार्ज कार्ड, चार्जर, फ्री वाइफाई, स्याक्स बार, मेन्ट्रक्सन प्याडको व्यवस्था गरिनेछ । 
२०.धर्मपथस्थित पुरानो कामनपाको जग्गामा पूर्वस्वीकृत नक्सा अनुसार भवन निर्माण सुरु गर्ने । 
२१.महानगरपालिकाका करदाताको सुविधाका लागि बचत स्मार्ट कार्डको व्यवस्था गर्ने । 
२२.महानगरबाट सञ्चालित चःमति, मनोहरा लगायतका स्थानहरुमा अवरुद्ध ल््यान्डपुलिंगको कार्यलाई यथाशीघ्र सम्पन्न गर्ने । 
२३. घरघरमा अचम्मको सियो र घरघरमा गज्जबको चुलो कार्यक्रम सञ्चालन गर्ने । 
२४. मेलम्ची आयोजना लगायत अन्य कारणबाट सडकमा देखिएका खाल्डाखुल्डीहरु पुर्ने, विशेष प्रविधिको प्रयोग गरी धुलो र खाडलरहित सडक निर्माण गर्ने । 
२५. सही समय सही ठाम, नो ट्राफिक जामु को अभियान सुरु गर्ने । 
२६. सडक बाटोमा थुपारिएका निर्माण सामग्री हटाउने । 
२७. हाल पेन्डिङमा रहेको मुद्दाहरुलाई १०० दिनभित्र टुंग्याउने ।
२८. प्रत्येक वडामा विषयगत दक्षता सहितको महानगर स्वयंसेवक घोषणा गरी परिचालन गर्ने । 
२०. प्रत्येक घरमा अनिवार्य वर्षेपानी संकलनको अभियान सुरु गर्ने, संकलनबाट बढी भएको पानी भूमिगत जल भण्डारण गर्ने अभियान थाल्ने । 
३०.घर–घरमा अत्याधुनिक प्रविधियुक्त सेप्टीट्याङ्की जडानको अभियान सुरु गर्ने ।
३१. चोभारदेखि हिमाल सिमेन्ट कारखानासम्मको जग्गामा नेपाल सरकारसँग समन्वय गरी बाल मनोरञ्जन, चलचित्रकर्मी र नेपाल उद्योग वाणिज्य महासंघका सहकार्यमा बृहद् प्रदर्शनी केन्द्रको निर्माणको पहल गर्ने । 
३२. भोकरहित जनता शोकरहित महानगरुका लागि सुपथ मूल्यको मेयर फुड पार्लर खोल्ने प्रक्रिया आरम्भ गर्ने । 
३३.राष्ट्रिय सभागृहमा सार्वजनिक सुनुवाइ कार्यक्रम सञ्चालन गर्ने । 
३४. राजस्व अध्ययन बोर्ड बनाई अनुसन्धान अध्ययनको थालनी गर्ने । 
३५. काठमाडौंको बारेमा जानकारी दिने मोबाइल एप सुरु गर्ने । 
३६. स्मार्ट भर्टिकल कार पार्किङ नीति निर्धारण गरी कार्यान्वयन गर्ने । 
३७. महानगरका विशेष स्थानमा भेहिकल फ्री जोन घोषणा गर्ने ।
३८. काठमाडौं महानगर झिलिक्क स् घर घर टिलिक्कु अभियानको थालनी गर्ने । सरकारी सार्वजनिक भवनमा रङरोगन गर्ने र आम नागरिकलाई आह्वान गर्ने । 
३९. धरहरा प्रिमिसेशको मास्टर प्लान बनाई कार्यान्वयन गर्ने ।
४०. काष्ठमण्डप निर्माणमा महानगरपालिकाले स्थानीय समुदायको जनसहभागितामा पुनर्निर्माण गर्ने । 
४१.सम्पदा पुननिर्माण जनसहभागितामा जनसहभागितामा विल्ड ब्याक बेटर अवधारणा अनुसार कार्यान्वयन गर्ने । 
४२. भूकम्पले नष्ट गरेको र असुरक्षित घरहरुको पुनर्निर्माणका लागि राज्यले व्यवस्था गरेको अनुदान र सहुलियत ऋण प्राप्तिका लागि सहजीकरण गर्ने । 
४३. नदी किनारमा रहेका मठमन्दिरको संरक्षणसहितको बाग्मती, विष्णुमती र रुद्रमती संग्रहालय निर्माणको प्रक्रिया थालनी गर्ने ।
४४. महानगर र गोकर्णेश्वरको समन्वय र सहकार्यमा तारेभीर परियोजना को प्रक्रिया अगाडि बढाउने । 
४५. टोखा नगरपालिकासँग समन्वयरसहकार्य गरी टोखाको संस्कृति सम्पदा संरक्षण, प्रवद्र्धन एवं झोरस्थित बाणेश्वर वाटर फल पार्क बनाउन प्रक्रिया अघि बढाउने ।  
४६.ललितपुर महानगर र गोदावरी नगरसँग समन्वय गरी हाल ललितपुर महानगरपालिकामा भएका शिल्पकारहरुको नयाँ ललितपत्तनमु नामको आर्ट एन्ड क्राप्ट निर्माण प्रक्रिया सुरु गर्ने । 
४७. काठमाडौ भित्री सहरको दक्षिणी भेगको क्वःने को ऐतिहासिक क्लष्टरलाई आवश्यक प्रक्रिया पूरा गरी लाइभ म्युजियम डिक्लारेसन गर्ने । 
४८.पुरातात्विक मापदण्ड अनुसार रानीपोखरीको पुनर्निर्माण तत्काल सुचारु गर्ने । 
४९.ऐतिहासिक दरबार हाइस्कुल पुनस्र्थापनाका लागि सार्वजनिक बहस गरी कार्य सञ्चालन गर्ने । 
५०. इन्टरनेसनल आर्ट र कल्चरल हबको निर्माण थालनी गर्ने ।
५१. भद्रकाली मन्दिर र परिसरको विस्तृत परियोजनाको सर्वेक्षण गर्ने । 
५२.पूर्व अध्ययन भइसकेको हनुमानढोकाको पूर्ववत् प्रहरी कार्यालय परिसरलाई विशेष सांस्कृतिक क्षेत्रको रुपमा परिमार्जन गरी निर्माण कार्य आरम्भ गर्ने । 
५३. निश्चित समयतालिका अनुसार यातायात सञ्चालन गर्न अपाग, बालबालिकामैत्री शौचालय सुविधासहितको बस सेवा सुरु गर्ने ।
५४. कार पार्किङ मलको नीति बनाई कार्य प्रारम्भ गर्ने । 
५५. जन्जालमुक्त सडक सञ्जाल कार्ययोजना प्रारम्भ गर्ने । 
५६. निर्माणाधीन चक्रपथ विस्तारको कार्यलाई यथाशीघ्र सम्पन्न गर्न प्रभावकारी पहल गर्ने । 
५७. भक्तपुरको हनुमन्तेदखि कटवाल दहसम्म बागमती किनार हुँदै केवल बसको सम्भाव्यता अध्ययन आरम्भ गर्ने । 
५८. सम्पूर्ण ट्राफिक लाइटलाई मर्मत गरी सुचारु गर्ने । 
५९. क्लिन द सिटी अभियानको प्रारम्भ धुवाँधुलो न्यूनीकरण गरी नो मास्क सिटीको अभियानबाट सञ्चालन गर्ने ।
६०. पशुपति क्षेत्र विकास कोषसँग समन्वय गरी गोठाटारस्थित बालुवा खानीलाई व्यवस्थापन गरी पाशुपत सरोवरु निर्माणका लागि पहल गर्ने । 
६१. काठमाडौंलाई प्लाष्टिकमुक्त बनाउन प्लाष्टिकका सामग्रीहरु व्यवस्थित रुपमा जम्मा गरेर राखे बापत महानगरपालिकाले किन्ने व्यवस्था गर्ने । कुहिने फोहरबाट जैविक मल उत्पादनका लागि महानगरपालिकाले अनुदान दिने साथै किन्ने व्यवस्था समेत गर्ने । 
६२. सहरको सुन्दरता र दुर्घटना न्युनीकरणको लागि अव्यवस्थित पोल तथा तारहरुको उचित व्यवस्थापनको लागि आवश्यक खाका तयार गर्ने । 
६३. ज्येष्ठ नागरिकहरुका लागि घरघरमा निःशुल्क सेवाको लागि महानगरपालिकाको स्वयंसेवकहरु परिचालन गर्ने । 
६४.विपन्न, असहाय र विभिन्न कारणले बिचल्लीमा परेका नागरिकहरुलाई उच्च प्राथमिकतामा राख्दै आवश्यकता अनुसार आवास, स्वास्थ्य उपचार तथा परिवारसँग समन्वय गरी तत्काल उद्धार कार्य प्रारम्भ गर्ने । 
६५. राज्यको लगानी वा विभिन्न संघ–संस्थाबाट सञ्चालित, शिशु स्याहार केन्द्र, वृद्धाश्रम, असहाय तथा अपाङ्गता भएका नागरिक संरक्षण केन्द्रको गुणस्तर वृद्धिका लागि अनुगमन गर्ने । 
६६. महानगरपालिका, सम्बन्धित व्यवसायीको परिवार र संघसंस्थाको समेत साझेदारीमा सहरको तरकारी बजार, कल कारखाना, शिक्षण केन्द्र, स्वास्थ्य केन्द्र नजिकै शिशु स्याहार र बाल विकास केन्द्र सुचारु गर्ने । 
६७. महानगरलाई दुव्र्यसनमुक्त सहर बनाउन रोकथाम र निर्मूल पार्ने योजना बनाई कार्यारम्भ गर्ने । 
६८. सेवानिवृत्त कर्मचारी, ज्येष्ठ नागरिकको सम्मान र संरक्षण गर्दै वहाँहरुको ज्ञान, सीप अनुभवलाई जीवन्त राख्न दिवा सेवासहितको क्लब, मनोरञ्जन केन्द्र, स्वास्थ्य क्लब, जिम केन्द्ररव्यायामरयोगा केन्द्र, पुस्तकालय, स्वास्थ्य केन्द्र आदि सहितको सुविधासम्पन्न एकीकृत सेवा प्रदान गर्ने गरी भौतिक पूर्वाधारको व्यवस्था मिलाउने । 
६९. हेल्लो मेयर क्विक रेस्पोन्स कार्यक्रम सञ्चालन गर्ने ।
७०. महानगरका सरकारी र सार्वजनिक ठाउँहरुलाई बाउन्ड्री लेस गार्डेनका रुपमा विकास गर्ने । 
७१. घर निर्माण सम्पन्न प्रमाणपत्र एक महिनाभित्र प्रदान गर्ने । 
७२. महानगरपालिका भवन निर्माण कार्य प्रारम्भ गर्ने । 
७३. नेपाललाई संसारको उत्कृष्ट सबै मौसममा क्रिकेट स्थल बनाउन राष्ट्रिय एवं अन्तर्राष्ट्रिय पहल गर्ने । 
७४. प्रेम दिवस लगायत अन्य विभिन्न दिवसको अवसर पारी युवा जोडीहरुलाई रचनात्मक काममा सहभागी गराउँदै सफा, सुन्दर, स्वच्छ र हरियाली सहितको नगर निर्माण गर्न बिरुवा, फलफूल वा फूलहरु रोप्ने व्यवस्था मिलाउने ।
७५. छाडा जीवजन्तु तथा फोहोरमैला लगायत समस्याहरु तत्काल समाधान गर्ने । 
७६. घरबाट आएको कुहिने फोहोरको व्यवस्थापन गरी जैविक मल बनाउने प्लान्ट राख्ने अनिवार्य व्यवस्था गर्ने । त्यसका लागि महानगरले प्राविधिक सिप र प्रविधिका लागि अनुदान दिने । 
७७. महानगरभित्रका धार्मिक, सांस्कृतिक, ऐतिहासिक, पुरातात्विक र पर्यटकीय क्षेत्रलाई जोड्ने सम्पदा मार्गको पूर्वघोषित कार्यक्रममा  आवश्यक परिमार्जन गरी भ्रमण प्याकेजसहित दक्ष पथप्रर्दशक सहितको सुविधासम्पन्न टुरिष्ट बस सञ्चालन गर्ने ।
७८. काठमाडौं महानगर र चन्द्रागिरी नगरपालिकाको सहकार्यमा सटल बसको व्यवस्थासहितको सहिद स्मृति पार्क र पृथ्वीनारायण स्मृति सङ्ग्रहसहितको युवा पार्क निर्माण गर्ने । 
७९. तीनकुनेको जग्गाको समस्याको समाधान गरी अत्याधुनिक पार्क निर्माण गर्न सुरुवात गर्ने । 
८०. अपांगमैत्री पार्क निर्माण कार्य आरम्भ गर्ने । 
८१. कौसी खेती तथा गार्डेनः घरघरमा जैविक तरकारी खेतीको लागि आवश्यक बाकस, मल, प्लाष्टिक टनेल सहितको प्रविधिका लागि प्रोत्साहन स्वरुप अनुदानको व्यवस्था गर्ने। न्युन शुल्कमा बिरुवा उत्पादनका लागि नर्सरी निर्माण गर्ने ।  
८२. अव्यवस्थित र असुरक्षित भविष्यको कारण जीवनदेखि निराशाका कारण बढ्दै गइरहेको मानसिक समस्याहरुको रोकथाम र उपचारको लागि उचित प्रबन्ध गर्ने । 
८३. हिंसापीडित महिलाहरुको तत्काल उद्धार र पुनव्र्यस्थापन गर्ने । 
८४. तरकारी, फलफूल र खाद्यान्नमा विषादी नियन्त्रणका लागि परीक्षण गर्ने व्यवस्था मिलाउने । 
८५. राजधानी महानगरलाई देशका सबै नेपालीको साझा मैत्रीनगरको रुपमा विकास गर्न सातै प्रदेशको लागि प्रदेश भवन निर्माणका लागि प्रक्रिया थालनी गर्ने । 
८६. पुरानो बसपार्कमा प्रस्तावित काठमाडौं टावर निर्माण सम्बन्धमा जनभावनाको कदर गर्दै काम सुरु गर्ने । 
८७. महानगरभित्रका सबै होलसेल मार्केटहरुलाई यातायात सुविधासहित व्यवस्थित गर्ने । 
८८. गोंगबु बसपार्कको मास्टर प्लानको परिमार्जन सहित अघि बढाउने । 
८९. स्वदेशी उत्पादनलाई प्रोत्साहन गर्न साना तथा घरेलु, मझौलास्तरका उद्योग, व्यापार–व्यवसायहरुको लगत संकलन गरी कार्ययोजना अघि बढाउने । 
९०. परम्परागत शिप तथा व्यवसायमा आबद्ध नागरिकलाई आधुनिक प्रविधि एवं पुँजी निर्माणमा सहजीकरण गर्ने । 
९१. मझौला तथा साना व्यवसाय सुरु गर्नेहरुलाई लगानीमैत्री विनियमहरु बनाउन सुरु गर्ने । 
९२. बागबजारस्थित भक्तपुर बस पार्कको नयाँ व्यवस्थापन गर्ने । 
९३. होम एड्रेसिङ प्रणालीलाई व्यवस्थित गर्ने । 
९४. डेरामा बस्ने नागरिकका लागि आवासको व्यवस्थापनलाई सहज, सहुलियतपूर्ण, स्वच्छ, स्वस्थ र सुरक्षित बनाउन आचारसंहिता लागू गर्ने । 
९५. भूकम्पप्रतिरोधी भवन निर्माणका लागि महानगरपालिकाले निःशुल्क प्राविधिक सहयोग उपलब्ध गराउन कार्यविधि तयार गर्ने । 
९६. काठमाडौँ स्मार्ट सिटिजन कार्ड कार्यक्रम लागू गर्न कार्यदल गठन गरी यथाशीघ्र सुरु गर्ने । 
९७. हाइड्रोजन फ्यूलको सम्बन्धमा सम्भाव्यता अध्ययन गर्न विज्ञ समूह गठन गरी कार्यारम्भ गर्ने । 
९८. स्मार्ट सिटीको पूर्वाधारको लागि चाहिने महानगर बोर्डब्याङ्कको स्थापना गरी प्रारम्भ गर्ने । 
९९. पत्रकारहरुका लागि सम्पूर्ण सुविधासहितको व्यावसायिक सुविधासहित सञ्चार केन्द्रको कार्ययोजना सुरुवात गर्ने । 
१००. चौबीस घन्टे जीवन्त सहरु को योजनाको निर्माण गर्ने ।
१०१. महानगर मातहतका हरेक कार्यालयलाई आधुनिक, चुस्त, जनमैत्री र प्रविधिमैत्री कार्यालयको रुपमा स्थापित गर्दै परामर्श तथा उजुरी डेस्कलाई प्रभावकारी बनाउने ।
