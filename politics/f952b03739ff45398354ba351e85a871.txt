अनेरास्ववियु क्रान्तिकारीको १९ औं सम्मेलन सुरु

काठमाडौ, चैत २१ – (अपडेट) अनेरास्ववियु क्रान्तिकारीको १९ औं राष्ट्रिय सम्मेलन काठमाडौंमा सुरु भएको छ ।
सम्मेलनको त्रिभुवन विश्वविद्यालय कीर्तिपुरको गान्धी भवनमा एकीकृत नेकपा माओवादीका अध्यक्ष पुष्पकमल दाहाल प्रचण्डले उदघाटन गर्नुभयो । २५ गतेसम्म चल्ने सम्मेलनमा १२ सय प्रतिनिधिले भाग लिएका  अखिल क्रान्तिकारीले जनाएको छ । सम्मेलनले नयाँ नेतृतव पनि चयन गर्नेछ ।
 १ सय ५१ सदस्यीय कार्यसमिति मध्ये सम्मेलनले १ सय ३७ सदस्य निर्वाचित गर्ने छ भने बाँकी केन्द्रीय समितिले मनोनित गर्नेछ । अध्यक्षका लागि वर्तमान उपाध्यक्ष रमेश मल्ल, जागृत रायमाझीको चर्चा छ भने महासचिवमा नरेन्द्र न्यौपाने, अनिल शर्मा, रञ्जित तामाङ्गलगायतको चर्चा छ ।
