निर्देशन कार्यान्वयन गर्न संसदीय समितिको निर्देशन

काठमाडौं, जेठ २० – व्यवस्थापिका संसदको अर्थसमितिले भूकम्प प्रभावितका लागि वितरण गर्ने भनिएको राहत सहयोग सम्बन्धमा यसअघि दिएको निर्देशन तत्काल कार्यान्वयन गर्न सम्बन्धित मन्त्रालयलाई निर्देशन दिएको छ ।
समितिको बुधबार बसेको बैठकले भूकम्पसँग सम्बन्धित रहेर समितिले यसअघि दिएको निर्देशन कार्यान्वयन नभएको भन्दै तत्काल कार्यान्वयनमा ल्याउन सम्बन्धित मन्त्रालयलाई निर्देशन दिने निर्णय गरेको हो ।
समितिले भूकम्प प्रभावित परिवारलाई अस्थायी बासस्थान निर्माणका लागि तत्काल प्रतिपरिवार २५ हजार  उपलब्ध गराई अस्थायी टहरा निर्माणमा सहयोग गर्न निर्देशन दिएको  थियो । तर ती निर्देशन कार्यान्वयन नभएको भन्दै समितिले फेरि ताकेता गरी पत्राचार गर्ने निर्णय गरेको हो ।
सरकारले समितिको निर्देशन विपरित मन्त्रीपरिषद निर्णयबाट प्रतिपरिवार १५ हजार रुपैयाँ उपलब्ध गराउने निर्णय गरेको थियो । बैठकमा समितिको निर्देशनलाई सरकारले वेवास्ता गरेको भन्दै सदस्यले पूर्ववत निर्णय कार्यान्वयनमा अडिक रहन सभापतिलाई दबाब दिएका थिए ।
समितिले अस्थायी टहरा बनाउन २५ हजार तत्काल उपलब्ध गराउन निर्देशन दिएपछि समितिभित्र त्यो रकम अपुग भएको भन्द ५० हजार पु¥याउनुपर्ने आवाज उठेको थियो । तर सरकारले मन्त्रीपरिषद बैठकद्धारा तत्कालका लागि प्रति परिवार १५ हजार रुपैयाँ उपलब्ध गराउने निर्णय पनि सबै प्रभावित जिल्लाका कार्यान्वयनमा आइसकेको छैन ।
