सरकारसँग तत्काल वार्ताको सम्भावना छैन : भट्टराई

दाङ, फागुन ४ – एकीकृत नेकपा माओवादीका नेता डा. बाबुराम भट्टराईले सरकारी पक्षसँग तत्काल वार्ताको कुनै सम्भावना नरहेको बताउनुभएको छ ।
क्रान्तिकारी पत्रकार संघ दाङले सोमबार घोराहीमा गरेको कार्यक्रममा उहाँले सहमतीबाटै संबिधान जारी गर्ने प्रतिबद्धता कांग्रेस–एमालेबाट नआएसम्म वार्ता हुन नसक्ने बताउनुभयो ।
बृहत शान्ति सम्झौताका विरोधीहरु अहिले कांग्रेस र एमालेको नेतृत्वमा भएका कारण उनीहरुले एकीकृत माओवादीलाई पाखा लगाउन खोजेको आरोप पनि उहाँले  लगाउनुभयो । 
आफूहरु वार्ता विरोधी नभएको भन्दै नेता भट्टराईले संविधानका मुख्य विषयमा सहमतीबाटै अगाडी बढ्ने प्रतिबद्धता कांग्रेस–एमालेबाट आए आफूहरु जतिबेलापनि वर्तामा बस्न तयार रहेको बताउनुभयो ।
