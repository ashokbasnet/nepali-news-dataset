राजीनामा दिन प्रधानमन्त्री भट्टराईलाई थापाको सुझाव

काठमाडौ, जेठ २५– राजनीतिक सहमतिको लागि पहल थालेका प्रधानमन्त्री डा. बाबुराम भट्टराईले बिहीबार पूर्व प्रधानमन्त्री एवं राष्ट्रिय जनशक्ति पार्टीका अध्यक्ष सूर्यबहादुर थापासित भेट गर्नुभएको छ । थापा निवास मालीगाउँमै पुगेर प्रधानमन्त्रीले सहयोगको लागि आग्रह गर्नुभएको हो ।

 

प्रधानमन्त्रीलाई आफूले राजीनामा गर्न सुझाव दिएको भेटपछि थापाले जानकारी दिनुभयो ।  दलहरुबीच सहमतिको विकल्प नभएको र अब नयाँ ढंगले सहमति खोज्नुपर्ने थापाले बताउनुभयो । जवाफमा प्रधानमन्त्री भट्टराईले दलहरुबीच हुने सहमति आफूलाई मान्य हुने बताउनुभएको थियो ।

प्रधानमन्त्री भट्टराईले बुधवार पूर्व प्रधानमन्त्री एवं एमाले बरिष्ठ नेता माधवकुमार नेपाल र पूर्व प्रधानमन्त्री एवं काँग्रेस नेता शेरवहादुर देउवालाई छुट्टाछुट्टै भेट्नुभएको थियो ।
