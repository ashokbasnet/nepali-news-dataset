‘सामाजिक सुरक्षासम्बन्धी विधेयकलाई योगदानमा आधारित कोषका रुपमा विकास गर्नुपर्छ’

काठमाडौं, मंसिर ७ – सामाजिक सुरक्षासम्बन्धी विधेयकलाई योगदानमा आधारित कोषका रुपमा विकास गर्नुपर्नेमा सांसदले जोड दिएका छन् । 
संसदको अन्तर्राष्ट्रिय सम्बन्ध तथा श्रम समितिमा सामाजिक सुरक्षा प्रदान गर्ने सम्बन्धमा व्यवस्था गर्न बनेको विधेयक, २०७२ माथि छलफल गर्दै सांसदले प्रस्तावित विधेयकमा रहेको वृद्धवृद्धा, अपाङ्गता भएका र एकल महिलालाई सामाजिक सुरक्षा दिने प्रावधानलाई हटाएर श्रमिकको योगदानमा मात्र आधारित बनाउनुपर्ने सुझाव दिएका हुन् । 
उनीहरुले सामाजिक सुरक्षा दिनेसम्बन्धी प्रावधानका लागि छुट्टै व्यवस्था गर्नसमेत माग गरेका छन् । २०६७ सालमा सरकार, मजदुर र मालिक पक्षबीच भएको त्रिपक्षीय सहमति अनुरुप विधेयक आएकाले सोही अनुरुप विधेयक ल्याउनुपर्ने सांसदको सुझाव थियो ।
