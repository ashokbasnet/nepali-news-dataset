पाँच प्रतिशत मत बदर

कालिकोट, वैशाख २८ – कालिकोटको खाडाचक्र नगरपालिका–२ को भवानी आधारभुत विद्यालय मेग्रमा नमूना मतदान कार्य सम्पन्न भएको छ । ६ सय १६ मतदाता रहेको भवानी आधारभुत मतदान केन्द्रमा ३५ जनाले नमुना मतदान गरेका थिए ।
खसेको मध्ये पाँच प्रतिशत मत बदर भएको छ । आइतबार हुने स्थानीय तह चुनावलाई लक्षित गरी नमूना मतदान गरिएको हो ।
निर्वाचन आयोगले ढिलो पत्रचार गरेकाले नमूना मतदान कार्य गर्न ढिलाई भएको जिल्ला निर्वाचन कार्यालयका सूचना अधिकारी मणिराम भट्टराईले बताउनुभयो । भट्टराईका अनुसार बिहीबार नै जिल्लाका दुई स्थानमा पनि नमूना मतदान कार्य सम्पन्न भएको छ ।
दलित समुदायमा शैक्षिक अवस्था कमजोर भएको र मतदाता शिक्षा समेत प्रभावकारी ढंगले सञ्चालन नभएको राप्रपाका वडा सदस्य उम्मेद्वार प्रदिप बिष्टले बताउनुभयो । ९० प्रतिशत दलित समुदाय भएको मेग्रमा धेरै मतदाताको नाम नै नभएको गुनासो आएको मतदान अधिकृत आइती चौधरीले बताउनुभयो ।
