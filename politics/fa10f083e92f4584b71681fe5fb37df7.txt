एमालेको भेलाको तयारी पूरा

काठमाडौं, फागुन २० नेकपा एमालेले काठमाडौंमा आइतवारदेखि शुरु हुने राष्ट्रिय प्रतिनिधि परिषद् बैठकको सबै तयारी पूरा भएको जनाएको छ । पार्टी मुख्यालय बल्खुमा पत्रकार सम्मेलन पत्रकार सम्मेलन गरी एमालेले परिषद भेलाको सबै तयारी सकिएको जनाएको हो ।

 

भेलामा केन्द्रीय कमिटीका सदस्य १ सय १५ जना, अनुशासन आयोगका १७ जना, सल्लाहकार परिषद्का ४६ जना, केन्द्रीय लेखा परीक्षण आयोगका १५ जना, जेष्ठ कम्युनिस्ट मञ्चका २३ जना, केन्द्रीय विभागका सचिव २० जनाको सहभागिता रहने एमालेले जनाएको छ । त्यस्तै जनवर्गीय संगठनका केन्द्रीय अध्यक्ष २० जना, अञ्चल सचिव १७ जना, जिल्ला अध्यक्ष १ सय १० जना, निर्वाचन क्षेत्रबाट निर्वाचित २ सय ७६ जना, मनोनित गरी झन्डै हजार जना कार्यकर्ताले भेलामा भाग लिनेछन् ।
