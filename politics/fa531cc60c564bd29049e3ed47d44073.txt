स्थानीय तहको संख्या र सिमा परिवर्तन हुँदैन् : अध्यक्ष ओली

आज बाँकेको नेपालगञ्जमा भएको उम्मेद्वार घोषणा सभामा अध्यक्ष ओलीले सबै विषयमा अब असार १४ को निर्वाचनपछि मात्र छलफल हुने बताए ।

उनले असार १४ गते हुने स्थानीय तह निर्वाचनको मिति हेरफेर नहुने दावी पनि गरे ।

तराई मधेसलाई सबैभन्दा बढी माया गर्ने पार्टी एमाले भएको उल्लेख गर्दै उनले तराई र मधेसको विकासका लागि एमालेको विकल्प नरहेको जीकिर गरे ।

एमालेलाई कमजोर नबनाई देशलाई कमजोर बनाउन सकिदैन भन्ने बुझेका शक्तिहरुले एमालेविरुद्ध षडयन्त्र गरिरहेको उनको आरोप थियो ।

पहिलो चरणको स्थानीय तह निर्वाचनमा पहिलो दल बनेको एमाले दोस्रो चरणको निर्वाचनमा पनि पहिलो नै बन्ने उनको दावी थियो ।
