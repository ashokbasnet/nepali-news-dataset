नगरपालिकामा माओवादीको पहिलो जित

रोल्पा, असार १७ – रोल्पा नगरपालिकामा माओवादी केन्द्र बिजयी भएको छ । माओवादीका मेयरका उम्मेदवार पूर्ण केसी ५६३४ मतसहित विजयी हुनुभएको छ । उहाँका प्रतिद्धन्दी नेपाली कांग्रेसका लेखनाथ आचार्यले ३८२७ मत ल्याउनुभएको छ ।
उपमेयरमा पनि माओवादी केन्द्र नै विजयी भएको छ । उपमेयरकी उम्मेदवार मनकुमारी घर्ती ५६८६ मतका साथ विजयी हुनुभएको हो । उहाँका प्रतिद्वन्दी कांग्रेसका उपमेयर उम्मेदवार मिश्री हमालले ३७२१ मत प्राप्त गर्नुभयो ।
यस्तै, १० वटा वडा रहेको रोल्पा नगरपालिकामा ९ वटा वडामा माओवादीले जितेको छ ।
