सुनसरी : बर्जु गाउँपालिकामा माओवादी, भोक्राहा गाउँपालिकामा फोरम अघि

सुनसरी, असार १५ - सुनसरीको बर्जु गाउँपालिकामा अध्यक्षमा माओवादी केन्द्रका उम्मेदवार सुरेन्द्र मेहताले ३ सय ३४ र उपाध्यक्ष सुमित्रादेवी गुरुङ्गले ८९ मतसहित अग्रता लिनुभएको छ । 
नेकपा एमालेका अध्यक्ष उम्मेदवार फनिलाल चौधरीले २ सय ५१ र उपाध्यक्षमा सोमकुमारी गुरुङ्ग राय ६८ मत ल्याउनुभएको छ । फोरम लोकतान्त्रिकका अध्यक्ष उम्मेदवारले रघुनन्दन चौधरी  १ सय ३४ र उपाध्यक्ष उम्मेदवार सङ्गीताकुमारी राय  ४९ मत ल्याउनुभएको छ । त्यस्तै नेपाली कांग्रेसका अध्यक्ष उम्मेदवार इस्राईल अन्सारी ७८ र उपाध्यक्ष खसारी  थरुनीले  २० मत ल्याउनुभएको छ । 
सुनसरीकै भोक्राहा गाउँपालिकामा संघीय समाजवादी फोरमका महेन्द्रप्रसाद यादव ३ सय ७३ मत सहित अगाडि हुनुहुन्छ । कांग्रेसका अजमलअख्तर मिया २ सय ३७ र एमालेका मोलिम मियाँले १ सय ५३ मत ल्याउनुभएको छ ।
