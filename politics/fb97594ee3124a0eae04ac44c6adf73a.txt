राष्ट्रपति यादव र रेग्मीबीच भेटवार्ता

काठमाडौं, पुस १८ – राष्ट्रपति डा रामवरण यादव र मन्त्रिपरिषद्का अध्यक्ष खिलराज रेग्मीबीच विहीबार विहान भेटवार्ता भएको छ ।
शीतलनिवासमा भएको भेटमा रेग्मीले समसामयिक राजनीतिक अवस्थाका विषयमा राष्ट्रपतिलाई जानकारी गराउनुभएको उहाँका प्रेस संयोजक राजेन्द्रप्रसाद पाण्डेले जानकारी दिनुभयो ।
भेट नियमित भएको मन्त्रिपरिषद कार्यालयले जनाएको छ । यसैबीच समसामयिक राजनीतिक अवस्थाका विषयमा मुख्य तीन राजनीतिक दलका शीर्ष नेतासँग विहीबार राष्ट्रपति यादवले छलफल गर्नुहुने भएको छ । दिउँसो एक बजे कांग्रेस सभापति सुशील कोईरालासँग भेटवार्ता गर्ने कार्यक्रम तय भएको राष्ट्रपति कार्यालयले जनाएको छ ।
त्यसपछि एमाले अध्यक्ष झलनाथ खनाल र एकीकृत नेकपा माओवादीका अध्यक्ष पुष्पकमल दाहाल प्रचण्डसँग भेटवार्ता गर्ने तय भएको छ ।
