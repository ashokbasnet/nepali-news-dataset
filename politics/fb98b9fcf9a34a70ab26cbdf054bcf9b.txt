राजनीतिक उपलब्धी गुम्ने खतरा : नेता सिंह

काठमाडौं, माघ १५ – कांग्रेस नेता प्रकाशमान सिंहले राजनीतिक शक्ति झगडा गरेर बसेकाले प्राप्त उपलब्धी गुम्ने खतरा रहेको बताउनुभएको छ ।
नेपाली कांग्रेस नागार्जुन नगरसमितिले गरेको प्रशिक्षण कायक्रममा उहाँले राजनीतिक परिवर्तनका लागि मिलेर लडेका राजनीतिक दल मिल्नुको साटो झगडा गरेर बसेकाले वर्षौंको आन्दोलनबाट प्राप्त उपलब्धी गुम्न सक्ने खतरा रहेको बताउनुभएको हो ।
उहाँले ठूलो सानो नभनी सबै शक्ति मिलेर अघि बढ्नुपर्ने र प्राप्त उपलब्धिको रक्षा गर्नुपर्नेमा जोड दिनुभयो ।  अब चुनावको तयारीमा लाग्नुपर्ने तथा संविधान संशोधन गरेर संविधान सबैलाई सर्वस्वीकार्य बनाउनुपर्ने नेता सिंहको भनाई थियो । कायक्रममा तरुण दलका सभापति जितजङ बस्नेत लगायतले पनि धारणा राख्नुभएको थियो ।
