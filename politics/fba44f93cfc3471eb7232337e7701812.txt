माओवादी बैठकमा भट्टराई अनुपस्थित

काठमाडौं, पुस ४ - एकिकृत नेकपा माओवादीको पदाधिकारी बैठकमा प्रधानमन्त्री समेत रहेका उपाध्यक्ष डाक्टर बाबुराम भट्टराई अनुपस्थित हुनुभएको छ ।

विहान भट्टराईसँगको छलफल स्थगित गरी प्रचण्ड नेकपा एमालेका अध्यक्ष झलनाथ खनालसँगको बैठकमा जानु भएको थियो ।

 

त्यसप्रति चित्त दुखाएका प्रधानमन्त्री दिउँसो प्रचण्ड निवास लाजिम्पाटमा भएको पदाधिकारीको बैठक नगएको श्रोतले जनाएको छ । बैठकमा शान्तिमन्त्री टोपबहादुर रायमाझी पनि अनुपस्थित हुनुहुन्थ्यो ।

तत्काल सरकार छाडेर काँग्रेस सभापति सुशील कोइरालालाई प्रधानमन्त्री बनाउनु पर्ने प्रचण्डको प्रस्तावप्रति भट्टराईले असहमति जनाउनु भएको छ । यसै विषयलाई लिएर दुई नेताबीच मनमुटाव भएको श्रोतको दावी छ ।
