​सरकारलाई दिएको समर्थन फिर्ता हुन्छ : माओवादी नेता किराँती

काठमाडाै‌, पुस १० - एकीकृत नेकपा माओवादी स्थायी समितिका सदस्य गोपाल किराँतीले प्रधानमन्त्री केपी शर्मा ओली नेतृत्वको सरकारलाई पार्टीले दिएको समर्थन फिर्ता लिनुपर्ने बताउनुभएको छ । किराँतीले ओली नेतृत्वको सरकारले देशका समस्या समाधान गर्न नसकेकाले समर्थन फिर्ता लिनेबारे पार्टीमा छलफल सुरु भएको बताउनुभएको हो ।
रिपोर्टर्स क्लबमा भएको कार्यक्रममा उहाँले अध्यक्ष पुष्पकलम दाहाल प्रचण्डले सय दिन कुर्न आग्रह गरेको खुलासा गर्नुभयो । उहाँले भन्नुभयो, ‘एक सय दिन पुगेपछि यो सरकार ढल्छ, नढले पनि ढाल्नु पर्छ । यो मुलुकको लागि बोझ भइसकेको छ ।’ उहाँले मन्त्रीमण्डल विस्तार र मन्त्रालयको विभाजन लाजमर्दो कुरा भएको उल्लेख गर्नुभयो । 
‘कालोबजारी, महंगी, अभाव बढीरहेको, थारुवान र मधेस जलिरहेको बेला सरकार विस्तार गर्नु राष्ट्रिय बेइज्जती भएको छ । म यसको विरोध गर्छु’, किराँतीले भन्नुभयो ।
