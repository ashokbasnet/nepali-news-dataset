माओवादी बैठक सुरु, उपाध्यक्ष वैद्यले फरक मत राख्ने

काठमाडौं, कात्तिक १७ — एकीकृत नेकपा माओवादीको केन्द्रीय समिति बैठक शुरु भएको छ । पार्टी भित्रको विवाद चरम उत्कर्षमा पुगेका बेला शुरु बैठकलाई निकै महत्वका साथ हेरिएको छ । 

 

पार्टी कार्यालय पेरिसडाँडा कोटेश्वरमा शुरु बैठकमा सरकार निर्माणका क्रममा मधेशी मोर्चासँग भएको चार बुँदे सहमति, प्रधानमन्त्री डा. बाबुराम भट्टराईले भारतसँग गरेको बिप्पा सम्झौता र सात बुँदे सहमति लगायतका विषयमा छलफल हुने माओवादी प्रवक्ता दिनानाथ शर्माले जानकारी दिनुभयो । 

 

बैठकमा वरिष्ठ उपाध्यक्ष मोहन वैद्य किरणले फरक मत राख्ने तयारी गर्नुभएको छ ।
