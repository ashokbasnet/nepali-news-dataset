चुनाव सफल पार्न सबै दलले साझा प्रयास गर्ने अध्यक्ष रेग्मीको अपेक्षा

काठमाडौं, चैत १४ – अन्तरिम चुनावी मन्त्रिपरिषदका अध्यक्ष खिलराज रेग्मीले चुनाव सफल पार्न सबै दलले साझा प्रयास गर्ने अपेक्षा गरेको बताउनुभएको छ ।

पूर्व राष्ट्रिय कर्मचारी संगठनले काठमाडौंमा गरेको कार्यक्रममा अध्यक्ष रेग्मीले संविधानसभाको चुनावले मुलुककै भविष्य निर्धारण गर्ने भएकाले यसलाई परिणाममुखि बनाउन सबैले सहयोग र साझा प्रयास गर्नुपर्नेमा जोड दिनुभयो ।

राजनीतिक स्थायित्वका लागि नया संविधान बन्न आवश्यक रहेको भन्दै अध्यक्ष रेग्मीले संविधान निर्माणका लागि संविधानसभा चुनावमा केन्द्रित हुनुपर्ने बताउनुभयो ।

आफु नेतृत्वको सरकारले चुनौतीपुर्ण समयमा काम गर्ने अवसर पाएको भन्दै रेग्मीले आफ्नो काँधमा आएको जिम्मेवारी पुरा गरेरै छोड्ने बताउनुभयो ।
