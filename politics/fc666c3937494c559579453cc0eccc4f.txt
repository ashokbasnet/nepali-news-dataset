काँग्रेस एमालेले माओवादीसँग निर्णायक वार्ता गर्ने

काठमाडौं, माघ २८ - नेपाली काँग्रेस र नेकपा एमालेले सोमवार एकीकृत नेकपा माओवादीसँग निर्णायक वार्ता गर्ने निर्णय गरेका छन् ।

दुई दलको संयुक्त बैठकले जेठ दोस्रो हप्तासम्म चुनाव गर्ने गरी सोमवार निर्णायक वार्ता गर्ने र सहमति नभए आन्दोलन अघि बढाउने निर्णय गरेको काँग्रेस उपसभापति रामचन्द्र पौडेलले जानकारी दिनुभयो ।

संभवत सोमवारको वार्ता राष्ट्रपतिकै उपस्थितिमा हुने पनि पौडेलले बताउनुभयो ।

उहाँले सहमतिको विकल्प नभएको बताउनुभयो । तर छलफलका लागि अरु विकल्पका बारेमा भने काँग्रेस एमालेले कुनै प्रतिक्रिया दिएनन् ।

सहमतिका लागि माओवादीले प्रधानन्यायाधीशको नेतृत्वमा चुनावी सरकार गठन गर्नु पर्ने प्रस्ताव राखे पनि विपक्षीले त्यसलाई अस्वीकार गर्दै आएका छन् । पहिला प्रधानमन्त्रीले राजिनामा दिनु पर्ने विपक्षको अडान छ ।
