विराटनगरमा २३ घण्टामा ६ सय ७० मत गनियो

विराटनगर, असार १६ – विराटनगर महानगरको मत गणना जारी छ । बिहीबार दिउँसो साढे चार बजे देखि शुरु भएको मत गणनाको क्रममा झण्डै २३ घण्टा पुग्दा करिब ६७० मत मात्र गणना भएको छ । करिब २ घण्टा अघि घोषणा गरिएको मत परिणाम अनुसार कांग्रेसका भिम पराजुलीले ३०६ मत प्राप्त गर्नु भएको छ भने एमालेका तर्फबाट मेयरका उम्मेदवार बिनोद ढकाले २२९ मत प्राप्त गर्नुभएको छ  । राप्रपाका प्रल्हाद साहले १६ मत प्राप्त गर्नुभएको छ भने संघिय समाजवादी फोरमले १५ मत प्राप्त गर्नु भएको छ ।
त्यस्तै उपमेयरमा कांग्रेसका ईन्दीरा कार्कीको २५७ मत प्राप्त गर्नु भएको छ भने त्यस्तै नेपाल लोकतान्त्रीक फोरमको तर्फबाट सुची चौधरीले १३६ र नेकपा माओवादी केन्द्रका नमिता न्यौपाने १०१ मत प्र्राप्त भएको निर्वाचन अधिकृतको कार्यालयले जनाएको छ । प्राप्त गणना भएको मत अनुसार ६४ मत बदर भएको छ । 
बुढी गंगा गाउँपालिकामा एमालेले अग्रता कायम गरेको छ । एमालेका बलभद सरदारले ६४० मत प्राप्त गर्नु भएको छ भने कांग्रेसका जित नारायण थापाले ५०२ मत प्राप्त गर्दै एमालेलाई पछ्याउँदै हुनुहुन्छ । पकानेपोखरी गाउँपालिकामा भने कांग्रेसका केदार बहादुर थापाले ७१७ मत प्राप्त गर्नु भएको छ । उहाँलाई एमालेका ताराबहादुर काफ्लेले पछ्याउँदै ६५६ मत प्राप्त गर्नु भएको छ । त्यस्तै अन्य स्थानीय तहको मत गणना गर्ने क्रम जारी छ ।
