हुम्ला सदरमुकाम सिमकोटमा अझै कर्फ्यू

रमेश ऐडी/उज्यालो | हुम्ला, पुस २३ - हुम्ला सदरकुकाम सिमकोटमा सोमवार बेलुकी ६ देखि मंगलवार बिहान ६ बजे सम्म पुन कर्फ्यू जारी गरिएको छ । 

उच्च पहाडी गरिवी निवारण परियोजनाको विषयलाई दिएर जिल्लाका एकीकृत नेकपा माओवादी, नेकपा एमाले सहितका १० राजनीतिक दल र नेपाली कांग्रेसबीच विवाद उत्पन्न भएपछि बढेको तनाव साम्य नभएकाले जिल्ला सुरक्षा समितिले पुन कर्फ्यू लगाउने निर्णय गरेको प्रमुख जिल्ला अधिकारी बिजयनारायाण मानन्धरले जानकारी दिनुभयो ।

मानन्धरका अनुसार जिल्लाको अवस्थामा पूर्ण शान्तिको प्रत्याभूति नहुञ्जेलसम्मका लागि सिमकोटमा कर्फ्यू जारी राख्ने भएको हो ।

राजनीतक दलका स्थानीय कार्यकर्ताहरुवीचको झडप हुन थालेपछि पुस २० गतेदेखि लगाइएको कर्फ्यू दलहरुबीच ५ वुँदे सहमति भएपछि सोमवार बिहान हटाईएको थियो ।
