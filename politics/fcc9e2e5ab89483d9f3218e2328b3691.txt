गोदावरीको मेयरमा एमालेको अग्रता, वडामा मिश्रित नतिजा

ललितपुर, जेठ २ – ललितपुरको गोदावरी नगरपालिकाका वडामा मिश्रित नजिता आएको छ । वडा नम्बर १ को वडाअध्यक्षमा नेपाली काँग्रेसका हरिहर कार्की विजयी हुनुभएको छ । सदस्यमा पनि सवै काँग्रेसकै उम्मेद्वार विजयी भएका छन् ।
त्यस्तै वडा नम्बर २ को वडा अध्यक्ष र सदस्यमा एमालेका उम्मेद्वारले जितेका छन् । वडा नम्बर ४ मा माओवादी केन्द्रका मुकुन्द पहरी विजयी हुनुभएको छ भने सदस्यहरुमा सवै माओवादी केन्द्रका उम्मेद्वार विजयी भएका छन् । वडा नम्बर ५ को अध्यक्षमा काँग्रेस उम्मेद्वार विष्णुमान महर्जन विजयी हुनुभएको छ भने सदस्यमा एमालेका उम्मेद्वार विजयी भएका छन् ।
वडा नम्बर ६ को अध्यक्षमा मिलन सिलवाल विजयी हुनुभएको छ । पाँचैजना सदस्य पनि काँग्रेसले जितेको छ । अहिले वडानम्बर ३, ७, ८, ९ र १० को गणना भइरहेको छ । मेयरको पछिल्लो विवरण अनुसार एमालेका श्याम सिलवालले ५ हजार १ सय २८, काँग्रेसका गजेन्द्र महर्जनले ४ जकर ५ सय १३ मत पाउनुभएको छ । माओवादी केन्द्रका श्रीगोविन्द महर्जनले २ हजार मत पाउनुभएको छ ।
