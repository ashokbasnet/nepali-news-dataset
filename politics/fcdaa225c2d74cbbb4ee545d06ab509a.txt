संविधानसभा बैठक शोक प्रस्ताव पारित गरेर स्थगित

काठमाडौं, जेठ २५ – संविधानसभाको बैठक शोक प्रस्ताव पारित गरेर स्थगित भएको छ । सोमबार दिउँसो संविधानसभा भवनमा बसेको संविधानसभाको बैठक पूर्वसांसद डा. गोपाल कोइरालाको निधनमा शोक प्रस्ताव पारित गरी स्थगित भएको हो ।
२०५६ सालको प्रतिनिधिसभा सदस्य उपनिर्वाचनमा झापाको क्षेत्र नम्बर ६ बाट निर्वाचत कोइरालाको जेठ २३ गते निधन भएको थियो । शोक प्रस्ताव पारितपछि स्थगित संविधानसभाको बैठक मंगलबार दिउँसो ३ बजेका लागि बोलाइएको छ ।
दलहरुले सबैभन्दा ठुलो विवादका रुपमा रहेको संघीयताका विषयमा सैद्धान्तिक सहमति गरेका कारण संविधानसभा अध्यक्ष सुवासचन्द्र नेम्वाङले मंगलबार दिउँसोका लागि बैठक बोलाउनुभएको हो । उहाँले संविधानसभाको तीन वटा बैठक यसअघि सूचना टाँस गरेर स्थगित गर्नुभएको थियो ।
