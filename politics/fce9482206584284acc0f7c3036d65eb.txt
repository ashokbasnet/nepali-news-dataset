गाविस सचिवहरुलाई गाउ फर्किन अल्टिमेटम

प्रकाश पन्त/उज्यालो । सुर्खेत, फागुन २६ - नेकपा - माओवादीलगायत ५ दल सम्वद्ध संयुक्त जनसंर्घष समिति बीरेन्द्रनगरमा बस्दै आएका सुर्खेतका गाविस सचिवहरुलाई एक महिना भित्र गाउ फर्किन अल्टिमेटम दिएको छ ।

शान्ति स्थापना भएको ६ वर्ष भए पनि विभिन्न वाहाना बनाएर सचिवहरु  बीरेन्द्रनगरमै बस्दा गाउलेहरुले दुख पाएको समितिले जनाएको छ ।

सानो कामको लागि पनि सचिव भेटन गाउलेहरु बीरेन्द्रनगर धाउन  बाध्य भएको भन्दै समितिले चैत्र मसान्तभित्र गाउँमा गएर जनताको काम गर्न सविचहरुलाई आग्रह गरेको छ ।   

बीरेन्द्रनगरमा पत्रकार सम्मेलन गरी समितिले विभिन्न वहाना बनाएर गाउ फर्किन आलटाल सचिवहरुविरुद्ध संर्घष गर्ने चेतावनी दिएको छ ।

समितिका संयोजक धनवहादुर विकले सुर्खेतमा संचालन भएका विकास योजनामा भएका अनियिमिता र भष्टाचार वाहिर ल्याउने दावी गरेको छ ।

राष्ट्रिय स्वाधिनताको रक्षा र अराष्टिय शक्तिका विरुद्धको आन्दोलनलाई गाउ, नगर र इलाका तहसम्म लैजाने समितिले दावी गरेको छ ।

समितिले सामाज्यवाद र विस्तारवादका एजेन्ट एनजीओ र आइएनजिओको पहिचान गरी उनीहरुकोविरुद्ध संर्घष गर्ने चेतावनी समेत दिएको छ ।
