एमालेमा गएको १० दिनपछि फेरि माओवादीमा प्रवेश

रौतहट, साउन ३१ – रौतहटमा १० दिनअघि नेकपा एमालेमा प्रवेश गरेका १३ जना बिहीबार फेरि एकीकृत नेकपा माओवादीमा प्रवेश गरेका छन् ।
एमाले बरिष्ठ नेता माधवकुमार नेपालले गौर नगरपालिका ६ टिकुलियाका उनीहरुलाई साउन २१ गते अबिर र टीका लगाएर पार्टी प्रवेश गराउनुभएको थियो ।
माओवादीले बिहीबार आयोजना गरेको पार्टी प्रवेश तथा अन्तरक्रिया कार्यक्रममा उनीहरुले संयुक्त रुपमा एमाले परित्याग गरेको घोषणा गरे । माओवादीले गरेको कार्यक्रममा नवप्रवेशी हेमचन्द्र गिरीले एमालेको द्धैध चरित्र भएकाले माओवादीमा प्रवेश गरेको बताउनुभयो ।
उनीहरुलाई माओवादीका केन्द्रीय सदस्य प्रभु साह, देवेन्द्र पटेल लगायतका नेताहरुले अबिर टिका लगाएर पार्टी प्रवेश गराएका थिए ।
