सर्वोच्चमा प्रस्तावित ४ न्यायाधीशको सुनुवाई आज

काठमाडौ, जेठ ११ – सर्वोच्च अदालतमा प्रस्तावित न्यायाधीशहरुको संसदीय सुनुवाई आइतबार पनि हुँदैछ ।
शुक्रबार र शनिबार चारजनाको सुनुवाई गरेको संसदीय सुनुवाई विशेष समितिले बाँकी न्यायाधीशहरुसँग उनीहरुमाथि परेको उजुरी लगायतका विषयमा सोधपुछ गर्न लागेको हो । समितिको वैठक आइतबार विहान सिंहदरबारमा बस्दैछ ।
समितिले पहिलो दिन शुक्रबार वैद्यनाथ उपाध्याय र गोपाल पराजुली तथा शनिबार दीपकराज जोशी र गोविन्दकुमार उपाध्यायसँग सोधपुछ गरेको थियो । आफुमाथि लागेका आरोपबारे उनीहरुले झारा टार्ने जवाफ दिएको भन्दै समितिमा सभासदरुले असन्तुष्टी जनाएका छन् ।
पदको दुरुपयोग, नैतिकता र आर्थिक योग्यताका गम्भीर प्रश्न उठाएपनि न्यायाधीशले गोलमटोल जवाफ दिएर उम्किने प्रयास गरेको भन्दै सभासदले असन्तुष्टी जनाएका हुन् ।
