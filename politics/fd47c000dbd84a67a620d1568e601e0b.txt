कंलकीमा विहानै भारतीय गाडीमा तोडफोड, तुलसीपुरमा ट्रकमा आगजनी 

काठमाडौं उपत्यकाभित्र सामान्य प्रभाव परेको बन्दका कारण मुलुकका अरु भागमा भने असर परेको छ । बन्दकर्ताले विहानै कलंकीमा भारतीय नम्बर प्लेटको गाडीमा तोडफोड गरेका छन् ।

यूपी ६५ एएम ०६५७ नम्बरको गाडीमा बन्दकर्ताले तोडफोड गरेका हुन् ।

उता, तुलसीपुरको रानीघाट खोलामा शुक्रबार राति फलफूल बोकेर तुलसीपुरबाट घोराहीतर्फ जाँदै गरेको भारतीय नम्बर प्लेटको मिनी ट्रकमा आगजनी गरिएको पनि प्रहरीले जनाएको छ ।

बन्दमा अप्रिय घटना हुन नदिन बिहानैदेखि सुरक्षाकर्मीको उपस्थिति बाक्लो पारिएको छ ।
