एमालेको कार्यकर्ता भेलामा असन्तुष्ट जनजाति नेता नजाने

काठमाडौ, असार ४ – नेकपा एमालेको राष्ट्रिय कार्यकर्ता भेला सोमबारदेखि काठमाडौमा शुरु हुँदैछ । राज्य पुनर्संरचना बारेमा पार्टीमा देखिएको बिबादलाई केन्द्रमा राखेर छलफल गर्न कार्यकर्ता भेला गर्न लागिएको एमालेले जनाएको छ ।

 

मंगलवारसम्म चल्ने भेलामा पार्टीका पदाधिकारी र सदस्यहरु, जिल्ला अध्यक्ष, अञ्चल सचिव, केन्द्रिय बिभाग र निकायका सचिव तथा भातृसंगठनका प्रमुख लगायत सहभागी हुनेछन् । भेलामा अध्यक्ष झलनाथ खनालले राजनीतिक प्रतिवेदन पेश गर्ने कार्यक्रम छ ।

राजनीतिक तथा संवैधानिक संकटबारे भेलामा छलफल हुने सचिव युवराज ज्ञवालीले जानकारी दिनुभयो । पार्टीका असन्तुष्ट जनजाति नेताहरुले भने भेलामा उपस्थित नहुने बताएका छन् । भेला बिहान ११ बजे शुरु हुने एमालेले जनाएको छ ।
