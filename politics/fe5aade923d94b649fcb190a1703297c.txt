नेपाल–भारतबीच भएको सहमतिको ३३ दलद्वारा विरोध

काठमाडौं, साउन ११ – नेकपा–माओवादीसहितको ३३ दलीय मोर्चाले पञ्चेश्वर परियोजनालाई अघि बढाउने, माथिल्लो कर्णाली र अरुण तेस्रा परियोजनाको सहजिकरण र प्रोत्साहन गर्ने भनी शनिबार नेपाल भारतबीच भएको सहमतिको विरोध गर्दै आन्दोलनका कार्यक्रम घोषणा गरेको छ ।
मोर्चाले विज्ञप्ती निकालेर भित्तेलेखन, पर्चा वितरण, ज्ञापनपत्र बुझाउने, मुख्य–मुख्य शहरमा गोष्ठी गर्ने र विरोध प्रदर्शनलगायतका कार्यक्रम सार्वजनिक गरेको हो ।
मोर्चाले सन् १९५० लगायतका असमान सन्धि–सम्झौता खारेज, नेपाल–भारत बीचको खुला सिमाना नियन्त्रण, माथिल्लो कर्णाली र अरुण तेस्रोलगायत जलस्रोत सम्बन्धी विगतमा गरिएका राष्ट्रहीत विपरितका सहमति खारेज गर्न माग गरेको छ ।
