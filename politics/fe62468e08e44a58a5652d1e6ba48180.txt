काँग्रेस संसदिय दलको बैठक नगरकोटमा

काठमाडौं, मंसिर २६ - नेपाली काँग्रेसको संसदीय दलको बैठक भक्तपुर नगरकोटको एक रिसोर्टमा बस्दैछ । बैठकमा संविधानसभाका विभिन्न समितिमा रहेका विवादित विषय लगायतमा छलफल हुने संसदीय दलका प्रवक्ता नविन्द्रराज जोशीले बताउनुभयो ।

 

एकान्तमा छलफल गर्नुपर्ने भएकाले संसदीय दलको कार्यालयको सट्टा नगरकोटमा बैठक बस्न लागेको उहाँको भनाई छ । उहाँले राज्यपुनर्संरचना, शासकीय स्वरुप र निर्वाचन प्रणालीका विषयमा आजको बैठकमा छलफल हुने जानकारी दिनुभयो । बैठकमा सभासद् नभएपनि सभापति सुशील कोईराला, महामन्त्री कृष्णप्रसाद सिटौला, कोषाध्यक्ष चित्रलेखा यादव लगायतका नेताहरुलाई बोलाइएको छ ।
