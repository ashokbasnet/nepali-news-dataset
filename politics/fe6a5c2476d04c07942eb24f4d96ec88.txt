मन्त्रीदेखि कर्मचारीसम्म कारबाही हुन्छ : मन्त्री पण्डित

भक्तपुर, असार ३१ – सामान्य प्रशासन मन्त्री लालबाबु पण्डितले डिभी र पिआर लिएका मन्त्रीदेखि कर्मचारीसम्मलाई कारबाही गरिने बताउनु भएको छ । 
रफत संचार क्लबमा बिहीबार आयोजना गरिएको अन्तरक्रियामा बोल्दै पण्डितले मन्त्री सभासद र कर्मचारीसम्मको डिभी र पिआर लिनेको लिष्ट तयारी भएको बताउँदै डिभी र पिआर नत्यागे कारबाही गर्ने बताउनु भएको हो । उहाँले कि त डिभी र पिआर त्याग्नु पर्‍यो कि त सरकारी सेवा त्याग्नु पर्ने बताउँदै अन्यथा हालै संशोधित ऐन अनुसार कारबाही गरिने बताउनुभयो । कर्मचारी राष्ट्र सेवकको रुपमा रहेकाले राष्ट्रको हितमा आफ्नो समय खर्चनु पर्ने भएता पनि विभिन्न एनजीओ र आइएनजिओका साथै अन्य स्थानमा काम गर्ने अवस्था सकिएको उहाँको भनाई छ । 
मन्त्री पण्डितले संविधान निर्माणलाई अब कसैले रोक्न नसक्ने बताउँदै मस्यौदा गाउँगाउँ पुगेकाले सुझाब संकलन पश्चात संविधानले पूर्णता पाउने बताउनुभयो ।
