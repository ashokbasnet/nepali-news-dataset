चुनावी प्रचारप्रसार खर्चिलो

बाजुरा, जेठ २९ – बाजुरामा स्थानीय तहको चुनाव प्रचारप्रसार खर्चिलो भएको छ । जिल्लाको पुरानो संरचना अनुसार चुनावमा भागलिएर सफल भएका र अहिलेको नयाँ संरचनामा समेत उम्मेदवार बनेकाको अनुभवमा यो चुनाव खर्चिलो र भड्किलो भएको छ ।
२०५४ सालको स्थानीय चुनावमा जिल्ला विकास समिती सदस्य निर्वाचित भएका देबबहादुर रोकाया अहिलेको स्थानीय तहको चुनावमा हिमाली गाउँपालिकाको अध्यक्षमा नेपाली कांग्रेसको तर्फबाट उम्मेदवार बन्नुभएको छ । उहाँले अहिलेको चुनाव प्रचारप्रसार खर्चिलो भएको बताउनुभयो ।
जिल्लाको दुर्गम मानिएको कर्णलीसँग जोडिएको हिमाली गाउँपालिकामा नेकपा एमालेको तर्फबाट गाउँपालिका अध्यक्षका उम्मेदवार बनेका अजबहादु मल्ल समेत खर्चिलो भएको बताउनुभयो । जिल्लामा ६९ मतदान स्थल र ९१ मतदान केन्द्र तोकिएका छन् ।
