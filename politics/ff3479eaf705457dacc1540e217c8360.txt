​सांसदबाट राजिनामा दिएका भट्टराई पनि संसद बैठकमा

काठमाडौं, वैशाख २६ - संविधान जारी भए लगत्तै सांसदबाट राजिनामा दिएका पूर्वप्रधानमन्त्री तथा नयाँ शक्ति नेपालका संयोजक डाक्टर बाबुराम भट्टराई संसद बैठकमा जानु भएको छ । उहाँ सांसदको रुपमा नभई पूर्व प्रधानमन्त्रीको हैसियतमा सरकारको नीति तथा कार्यक्रम सुन्न संसद जानु भएको हो । 
राष्ट्रपति विद्या भण्डारीले सरकारले नीति तथा कार्यक्रम पेश गर्ने भएपछि सरकारले आजको संसद बैठकमा पूर्व प्रधानमन्त्री, विभिन्न राजनीतिक दलका नेता, कुटनीतिक नियोगका प्रतिनिधिहरुलाई पनि बोलाएको छ । 
संसदबाट राजिनामा दिएपछि पहिलो पल्ट संसद भवनमा पुगेका भट्टराईले संसद भवनमा प्रस्थान गर्नुअघि ट्वीट गर्दै नीति तथा कार्यक्रममा भएका राम्रा कुराहरुको समर्थन गर्ने बताउनुभएको थियो । 
‘लामो समयपछि संसद जाँदैछु राष्ट्रपतिज्यूको सम्बोधन प्रत्यक्ष सुन्न’ भट्टराईले ट्वीटरमा लेख्नुभएको छ ‘जनउत्तरदायी र अग्रगामी नीति तथाकार्यक्रम आओस । राम्रा कुराको हामी समर्थन गर्छौं ।’
