धनुषामा बजार र वित्तीय संस्था खुल्यो

जनकपुर, कात्तिक २२ – संयुक्त लोकतान्त्रिक मधेसी मोर्चाले आइतबारबाट बजार र वित्तीय संस्थाहरु खुल्न दिने निर्णय गरेको छ । दिपावली तथा छठ पर्वलाई मध्यनजर गर्दै शनिबार बसेको धनुषा जिल्लाको मोर्चाको वैठकले आईतवारदेखि  मंसिर १ गतेसम्म बजार र वितिय संस्थाहरु खुल्ला गर्ने निर्णय गरेको हो ।
चाडपर्वमा उपभोक्तालाई सरसमान खरिद गर्न एवं पैसाको कारोबार गर्न समस्या नहोस् भन्दै यस्तो निर्णय गरेको मोर्चाका धनुषा संयोजक प्रमेश्वर साहले जानकारी दिनुभयो । त्यस्तै यी बाहेक बन्दको अन्य कार्यक्रमहरु यथावत रहेकोसमेत उहाँले जानकारी दिनुभयो । 
बजार खुलेपछि बजारमा दिपावली एवं छठ पर्वको सरसमान किन्नेहरुको घुईचाें लागेको छ । जनजीवन अलि सहज भएको छ । सीमामा भने धर्ना तथा राजमार्ग अवरुद्ध कार्यक्रमलाई थप कडा बनाउने मोर्चाले जनाएको छ ।
