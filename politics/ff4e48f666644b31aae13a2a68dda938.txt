विराटनगर महानगरको पछिल्लो मतपरिणाम

मोरङ, असार २० – विराटनगर महानगरपालिकामा कांग्रेसले अग्रता कायमै राखेको छ । पछिल्लो विवरण अनुसार नेपाली कांग्रेसका भीम पराजुलीले ६ हजार ८ सय ५६ मत प्राप्त गर्नु भएको छ भने एमालेका विनोद ढकालले ४७५५ मत प्राप्त गर्नु भएको छ । त्यस्तै संघीय समाजवादी फोरमका उमेश यादवले ४ हजार ४ सय ९ मत प्राप्त गर्नु भएको छ । त्यस्तै उप मेयरमा कांग्रेसका ईन्दीरा कार्कीले ५ हजार ९ सय ४७, नेपाल लोकतान्त्रिक फोरमका सूचि चौधरीले २ हजार ७ सय ३, माओवादी केन्द्रले २ हजार ९ सय ७९ मत प्राप्त गरेको छ  ।
विराटनगर महानगरपालिकाको वडा नम्बर १ र १६ मा नेपाली कांग्रेसले खाता खोलेको छ । १ हजार पाँच सय ३१ मत प्राप्त गर्दै कांग्रेसका उद्धव अर्याल विजयी हुनु भएको हो । उहाँका निकटतम प्रतिद्वन्द्वी एमालेका काजी बहादुर बस्नेतले एक हजार ३ सय तीन मत प्राप्त गर्नुभयो । 
त्यस्तै विराटनगर वडा नम्बर १६ मा नेपाली कांग्रेसका मनोज सुब्बा विजयी हुनु भएको छ । उहाँले एक हजार ९७ मत प्राप्त गर्नु भएको । त्यस्तै महिला सदस्य कमला सुब्बा, दलित महिला सदस्य सन्जुदेवी दास तत्मा, खुल्ला सदस्य अशो कुमार मण्डल, संघिय समाजवादीका श्याम कुमार मण्डल विजयी हुनु भएको छ । मत गणना सुरु भएको झण्डै ५ दिन पछि वडा नम्बर १ को वडा अध्यक्ष टुङ्गिएको हो ।
