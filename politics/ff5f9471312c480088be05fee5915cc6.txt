दाङबाट तोकिएभन्दा कम स्थानीय तह बनाउन सिफारिस, पाँच जिल्लाको प्रतिवेदन आयो

काठमाडौं, भदौ ९ – केन्द्रमा ५ सय ६५ वटा स्थानीय तह कम भएको भन्दै विरोध भइरहेका बेला जिल्लाबाट पुनर्संरचना आयोगले दिएको संख्याभन्दा कममै स्थानीय तह बनाउन सिफारिस आउन थालेको छ ।
आयोगले भदौ १५ गतेसम्म जिल्ला प्राविधिक समितिलाई आफ्नो क्षेत्रभित्र हुने सक्ने स्थानीय तहको खाका पेश गर्न निर्देशन दिएको थियो । निर्देशनअनुसार बिहीबारसम्म पाँच जिल्लाबाट प्रारम्भिक खाका आयोगमा आइपुगेको सदस्य डोरमणि पौडेलले जानकारी दिनुभयो । अहिलेसम्म दाङ, अर्घाखाँची, डडेलधुरा, दैलेख र सिन्धुपाल्चोकबाट प्रारम्भिक प्रतिवेदन पेश भएको छ ।
दाङमा आयोगले १० वटासम्म स्थानीय तह बनाउन सकिने सीमा दिए पनि सर्वदलीय बैठकले ६ वा ८ वटा बनाउन सिफारिस गरेको हो । सदस्य पौडेलले उज्यालो अनलाइनसँग भन्नुभयो, ‘संख्या धेरै भयो भनेर विरोध भइरहेका बेला तोकिएभन्दा पनि कम संख्यामा स्थानीय तह बनाउन सिफारिस आएको छ ।’
