संसदमा राप्रपा नेपालको बिरोध

काठमाडौं, कात्तिक १४–उपप्रधान तथा गृहमन्त्री बामदेब गौतमले हिन्दु धर्मको अपमान गरेको आरोप लगाउँदै राप्रपा नेपालले संसदमा विरोध गरेको छ । राप्रपाको विरोधपछि व्यवस्थापिका संसद्को बैठक आधा घण्टाका लागि स्थगित भयो ।
व्यवस्थापिका संसदको शुक्रबारको बैठकमा उपप्रधानमन्त्री गौतमले हिन्दु धर्मको आस्थामाथि प्रहार गर्नेगरी बोलेको भन्दै राप्रपा नेपालका सांसदहरुले रोष्ट्रम घेरे । अनशनकारीलाई हटाइएको बिषयमा स्पष्टीकरण दिन गएका गृहमन्त्री गौतमले बोल्ने क्रममा हिन्दु धर्मको आस्थामाथि ठेस पुर्याएको भन्दै राप्रपा नेपालले रोष्ट्रम घेरेको हो ।
हिन्दु राज्यको माग राखेर शान्तिबाटीकामा अनशन बसेका अनशनकारीहरुालई कात्तिक ११ गते बल प्रयोग गरेर हटाएपछि राप्रपा नेपालले संसदमा त्यसको बिरोध गरेको थियो ।
