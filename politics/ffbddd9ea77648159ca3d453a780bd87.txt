टिकटमा भेदभाव गरेको भन्दै राजपाका क्षेत्रीय सभापति यादव आमरण अनशनमा

सप्तरी, कात्तिक १२ – मंसिरमा हुने प्रतिनिधिसभा र प्रदेशसभा चुनावमा पार्टीले टिकट वितरण भेदभाव गरेको भन्दै राष्ट्रिय जनता पार्टीका क्षेत्रीय सभापति लक्ष्मण यादवले आमरण अनशन थाल्नुभएको छ । 
जनआन्दोलन र मधेश आन्दोलनमा अगुवाई गरेकालाई पाखा लगाउँदै पहुँचवालालाई मात्रै टिकट वितरण गर्न खोजिएको विरोधमा अनशन थालेको उहाँले बताउनुभयो । 
स्थानीय तहको चुनावमा यादव नगरपालिकाको मेयर पदका आकांक्षी भए पनि पार्टी नेतृत्वले प्रदेश सभाको चुनावमा उम्मेदवार वनाउने आश्वासन दिदै शम्भु यादवलाई मेयरको टिकट दिएको थियो । प्रदेश सभाको चुनावमा समेत टिकटवाट वञ्चित गराउने चलखेल सुरु भएकाले आमरण अनसन थालेको उहाँको भनाइ छ ।
