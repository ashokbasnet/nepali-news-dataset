अस्पताल राजनीतिक हस्तक्षेपबाट मुक्त हुनुपर्छ : प्रधानमन्त्री

सुनसरी, फागुन १ – प्रधानमन्त्री केपी शर्मा ओलीले अस्पतालहरु राजनीतिक हस्तक्षेपबाट मुक्त हुनुपर्ने बताउनुभएको छ । 
बीपी कोइराला स्वास्थ्य विज्ञान प्रतिष्ठानको १२ औं दिक्षान्त समारोहलाई सम्बोधन गर्दैै प्रतिष्ठानका कुलपतिसमेत रहनुभएका प्रधानमन्त्री ओलीले राजनीतिक आस्थाको आधारमा भन्दा दक्षता र क्षमताको आधारमा अस्पतालहरुमा जिम्मेवारी दिनुपर्ने बताउनुभएको छ ।
उहाँले भन्नुभयो, ‘मैले धेरैचोटी यो अस्पतालमा राजनीतिक हस्तक्षेपको चर्चा सुन्ने गरेको छु । मान्छेका आस्था हुन्छन् । हुनुपनि पर्छ । तर, जनस्वास्थ्यका विज्ञहरुले नै यहाँको जिम्मेवारी पाउनु पर्छ । न कि राजनीतिक आस्था, आवद्ध दल वा नाता पाताको आधारमा ।’
उहाँले धन कमाउने लालसामा चिकित्सकहरुले स्वास्थ्यमा खेलवाड गर्ने कार्यलाई आफू अपराधिक हिसावमा ठान्ने भएकाले त्यस्तो नर्गन चिकित्सिकहरुलाई सुझाव दिनुभएको छ । उहाँले देशमा गुणस्तरीय चिकित्सा शिक्षालाई थप गुणस्तरीय बनाउनको लागि कानुनको मस्यौदा सुझाव तयार गर्नको लागि कार्यदल निर्माण गरेकोसमेत बताउनुभएको छ । 
हाँले प्रतिष्ठान नेपालको अढाई दशकको अथक मेहनतबाट आर्जन गरेको देशको पूँजी रहेको बताउनुभयो । दिक्षान्तमा विभिन्न विषयका गरी ३ सय ३१ जना विद्यार्थीहरु दिक्षित भएका छन् । उनीहरुलाई प्रधानमन्त्री ओली, केएलई युनिभरसिटी भारतका उपकुलपति प्रा.डा. चन्द्रकान्छ कोकटेलगायतले पुरस्कृत गर्नुभएको थियो । ११ बजेदेखि हुने भनिएको कार्यक्रम प्रधानमन्त्री ओली ढिला भएका कारण दिउसो साढे २ बजेबाट सुरु भएको थियो ।
