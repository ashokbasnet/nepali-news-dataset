यो बर्षको योग दिवसको नारा - ‘योग गरौँ, निरोग बनौँ’

काठमाडौँ।  योग गरौँ, निरोग बनौँ’ भन्ने नाराका साथ असार ७ गते तेस्रो अन्तराष्ट्रिय योग दिवस मनाइने भएको छ । 

सोमबार पत्रकार सम्मेलन गर्दै शिक्षा मन्त्रालयले काठमाडौँको प्रदर्शनीमार्गमा विशेष कार्यक्रमका साथ बिहान ५ बजे ‘योगाभ्यास’ कार्यक्रम गरेर मनाइने जानकारी दिएको छ ।

विशेष कार्यक्रमको प्रधानमन्त्री शेर बहादुर देउबाले उद्घाटन गर्ने कार्यक्रम रहेको छ ।

शिक्षा मन्त्रालयका सहसचिव डा हरि लम्सालले उक्त दिन देशभरका विद्यालयमा योग अभ्यासबारे बहस र छलफल सहित बिभिन्न कार्यक्रम हुने बताए । संयुक्त राष्ट्र सङ्घले गत वर्षदेखि जुन २१ लाई अन्तराष्ट्रिय योग दिवसका रुपमा मनाउने निर्णय गरेको थियो ।
