भारतीय कारको ठक्करबाट वृद्धाको मृत्यु 

सप्तरी।  पूर्व–पश्चिम राजमार्गअन्तर्गत सप्तरीको खड्क नगरपालिका–४ अमाहामा भारतीय कारको ठक्करबाट एक वृद्धाको मृत्यु भएको छ । 

पश्चिमबाट पूर्वतर्फ जाँदै गरेको बिआर ३८ पि १९४८ नंको कार अनियन्त्रित भई सडक छेउदेखि उत्तरपट्टि रहेको दिलसन मियाँको घरमा ठोकिँदा सो घरमा बसेकी उनकै ६० वर्षीया श्रीमती डोमी खातुनको मृत्यु भएको छ । 

सो ठक्करबाट गम्भीर घाइते भएकी खातुनको उपचारका लागि लहानस्थित सप्तऋषी अस्पताल लगिए पनि उपचारका क्रममा आज मृत्यु भएको प्रहरीले जनाएको छ । रासस
