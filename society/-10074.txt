भारतीय नागरिकलाई हत्या गरेको अभियोगमा फरार अभियुक्त पक्राउ

असार ६ । विवाहको निम्तो दिन नेपालगञ्ज आएका भारतीय नागरिकलाई हत्या गरेको अभियोगमा फरार रहेका एक जनालाई बाँके प्रहरीले पक्राउ गरेको छ ।

गत बर्षको असार १८ गते नेपालगञ्ज –१६ स्थित विवाहको निम्तो दिन आएका भारतीय नागरिक अनिल पटहरलाई कर्तव्य गरि मारेको घटनामा संलग्न रही फरार रहेका सागर पटहरलाई प्रहरीले पक्राउ गरेको हो ।

उक्त घटनामा संलग्न रहेका नेपालगञ्ज –१६ हाल वडा नं.–१२ वस्ने श्रवणकुमार कसौधनको छोरा सागर पटहर (कसौधन–बनिया)लाई आज
खजुरा गाउँपालिका –२ मा लुकिछिपी बसेको अवस्थामा फेला पारी पक्राउ गरिएको जिल्ला प्रहरी कार्यालय बाँकेले जनाएको छ ।
जिल्ला प्रहरी कार्यालयबाट खटिगएको प्रहरी टोलीले पक्राउ गरी उनलाई अदालतमा बुझाइएको बताइएछ ।
