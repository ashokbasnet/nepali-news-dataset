घाँस काट्न गएका सञ्जु नफर्के पछि खोज्दै खरबारीमा पुग्दा...

स्याङ्जा। घाँस काट्न जान्छु भनेर घरबाट हिडेका सुजन घर फर्केनन्। गल्याङ नगरपालिका वडा नम्बर ९ मनहरीका १५ बर्षीय सुजन ढकाल घर नफर्के पछि खोजी गर्दा मृत भेटिएका हुन्।

कुलानन्द ढकालको छोरा सुजन घरबाट बुधबार बिहान करिव ९ बजे घाँस काट्न भन्दै हिडेका परिवारले बताए। धेरैबेरसम्म उनी घर नआएपछि खोज्दै खरबारीमा पुग्दा उनी मृत फेला परेका हुन्। 

घरदेखि २ सय मिटर टाढाको खरबारीमा उनी चिउरीको रूखमा झुण्डिएको अवस्थामा मृत भेटिए पछि प्रहरीमा खबर गरिएको थियो। तत्काल घटनास्थल पुगेको प्रहरीले उनको मृत्यु आत्महत्या वा अन्य कुनै कारणले भएको भन्नेबारे अनुसन्धान सुरू भएको जनाएको छ।
