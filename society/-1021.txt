लुम्बिनी अञ्चलका ठुला क्याम्पसमा निर्वाचन हुन सकेन, अधिकांशमा तालाबन्दी कायमै

चन्द्रकान्त खनाल/रुपन्देही । स्वतन्त्र विद्यार्थी युनियन (स्ववियु) को चुनाव रोकिएको छ । पश्चिमाञ्चलको दोस्रो ठूलो क्याम्पस बुटवल बहुमुखी क्याम्पसमा पनि चुनावी प्रक्रिया रोकिएको छ।
 
त्यसैगरि बुटवलको लुम्बिनी वाणिज्य क्याम्पस, राममणि वहुमुखी क्याम्पस भैरहवा तथा भैरहवा बहुमुखी क्याम्पसमा पनि आज निर्वाचन हुन सकेन । रुपन्देहीको यज्ञोदय दुधनाथ थारु क्याम्पस फसाटिकर, सरस्वती संस्कृत क्याम्पस मणिग्राम, हरैया बहुमुखी क्याम्पस रुद्रपुर र देवदह आर्दश क्याम्पस देवदह खैरेनीमा मात्र निर्वाचन भएको छ।

जस मध्ये देवदहमा अखिल तथा संस्कृत क्याम्पसमा नेविसघले जित हासिल गरेको छ। अन्य क्षेत्रमा गणनाजारी छ।  रुपन्देहीको मणिग्राममा रहेको सरस्वती संस्कृत बिद्या पिठमा नेपाल बिद्यार्थी संघको प्यानल निवार्चित भएको छ। स्वबियु सभापतिमा नेबिसंघका विष्णु पौडेल निर्बाचित भएका छन्। पौडेलले २९ मत र निकटतम प्रतिद्वन्द्वी अनेरास्ववियुका भुवन अर्यालले २३ मत प्राप्त गरेको निर्वाचन अधिकृत बासुदेव गौतमले जानकारी दिए। त्यस्तैगरि सचिवमा तुलसीराम गैरे, कोषाध्यक्षमा टेकप्रसाद पराजुली र एक सदस्यमा कृष्णप्रसाद न्यौपाने निर्वाचित भएका छन्।

स्ववियु निर्वाचनमा ५३ जनाले मतदान गरेका थिए। क्याम्पसमा ६९ बिद्यार्थीछन्। पश्चिम फर्साटिकरमा रहेको यज्ञोदय दधनाथ थारु बहुमुखि क्याम्पस,देवदह बहुमुखि क्याम्पस तथा हरैया बहुमुखी क्याम्पसमा निर्बाचन भएको हो । पाल्पा जिल्लाका दुई ठूला क्याम्पसमा तालाबन्दीका कारण स्वतन्त्र विद्यार्थी युनियनको निर्वाचन हुन सकेन। तानसेनस्थित मुलुककै जेठो त्रिभुवन बहुमुखी क्याम्पसमा नेपाल विद्यार्थी संघले गरेको तालाबन्दीका कारण युनियनको निर्वाचन हुन नसकेको हो।

 नेविसंघले क्याम्पस प्रशासन, विविएम, आम्दानी शाखा, निर्वाचन कार्यालयमा तालाबन्दी गरेको छ ।उता, रामपुरस्थित शहिद बहुमुखी क्याम्पसमासमेत एमाले निकट अखिल र माओवादी केन्द्र निकट अखिल क्रान्तिकारीको संयुक्त प्यानलले गएराती तालाबन्दी गरेपछि निर्वाचन हुन सकेको छैन ।


क्याम्पस प्रमुख बासुदेव देवकोटालाई खबर गरेर अखिल र अखिल क्रान्तिकारीको संयुक्त प्यानलले मंगलबार बेलुकी ७ बजेतिर क्याम्पसमा तालबन्दी गरेका थिए ।बुधबार निर्वाचनका दिनमा तालाबन्दी देखेका नेविसंघले पुनः क्याम्पस प्रमुखको कार्यकक्षमा तालबन्दी गरेका छन्। नेविसंघले तत्काल निर्वाचन गराउनुपर्ने माग राखेका छन् । उनीहरुले लाचार क्याम्पस प्रमुखको राजीनामासमेत मागेका छन्।

रामपुरका अखिल संयुक्त प्यानलको विज्ञप्तिमा त्रिभुवन बहुमुखी क्याम्पसमा नेविसंघले गरेको तालाबन्दी खुलाउनुपर्ने माग गरेका छन्। उनीहरुल क्याम्पसमा गरेको तालबन्दीसमेत खुलाउनुपर्नेमा जोड दिएका छन्। अखिलले शहिद बहुमुखीमा तालाबन्दी गरेपछि त्रिपक्षीय वार्ता चलेको क्याम्पपस प्रमुख देवकोटाले बताए। दमकडास्थित माण्डव्य बहुमुखी क्याम्पस र पूर्वखोलास्थित उद्धबुद्ध कलेजमा भने स्ववियु निर्वाचन सम्पन्न भएको छ। माण्डव्य र उद्धवुद्धमा अखिल र नेविसंघको सहमतिमा निर्विरोध भएको हो।

माण्डव्य बहुमुखी क्याम्पसमा नविन बस्याल र उद्धउद्ध कलेजमा नविन आचार्यको अध्यक्षतामा सर्वसम्मत समिति गठन भएको क्यापसले जनाएका छन् । शहिद बहुमुखी क्याम्पसमा अखिल र अखिल क्रान्तिकारीको एक साथै नेविसंघको गरी दुई प्यानलले मनोनयन दर्ता गराएका थिए ।  अर्घाखाचीमा  केहि दिन अघि नै निर्बाचन सम्पन्न भएको थियो। गुल्मीमा पनि अबरुद्ध भएको छ।
