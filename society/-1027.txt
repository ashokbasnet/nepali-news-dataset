पाँचथरमा रुख काट्दै गर्दा किचेर एक जनाको मृत्यु

पाँचथर । रुख काट्ने क्रममा रुखले किचेर पाँचथरको फिदिममा आज एकजनाको मृत्यु भएको छ। मृत्यु हुनेमा ताप्लेजुङ घर भइ हाल फिदिम बस्दै आएका ४२ वर्षीय हेमकुमार पालुङवा रहेका छन्।

जिल्ला प्रहरी कार्यालय पाँचथरका अनुसार फिदिम-१ बुद्धमार्गमा बन्दना मोक्तानको काब्राको रुख स्थानीय आइतराज केरुङले ठेक्कामा लिएर काट्दै गर्दा रुख ढलेर किच्दा पालुङवाको मृत्यु भएको हो। रासस
