कालो रंगको मोटरसाइकलमा आएर एमालेको प्रचार जिपमा बम प्रहार

रूपन्देही। नेकपा एमालेको प्रचार प्रसारमा हिडेको जिपमा पेट्रोल बम प्रहार भएको छ। शुक्रबार दिउसो १२ बजे रुपन्देही सैनामैना नगरपालिका ८ सानो उकालीस्थित भित्री सडकखण्डमा बम प्रहार भएको हो। 

बेलभरीयाबाट बांसगढीतर्फ आउदै गरेको नेकपा एमालेको चुनाव प्रचार प्रसारमा प्रयोग गरिएको बा १२ च ५९४२ नम्बरको जिपमा बम हानिएको हो। दुई वटा कालो रंगको मोटरसाइकलमा आएका दुई जना अपरीचित व्यक्तिहरुले पेट्रोल बम प्रहार गरेर फरार भएका प्रहरीले जनाएको छ। प्रहरीले संलग्नको खोजी गरेको समाचार बुलेटिनमा लेखेको छ।
