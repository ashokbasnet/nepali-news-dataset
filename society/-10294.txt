अवैध लागूऔषध सहित पाल्पाका लामा पक्राउ

काठमाडौं । अवैध लागूऔषध ओसारपसार गर्ने क्रममा एक व्यक्ति पक्राउ परेका छन् । पाल्पा अर्चलेका १८ बर्षीय सुसिल लामालाई विभिन्न चार प्रकारका अवैध लागुऔषधसहित प्रहरीले काठमाण्डौँको नागढुंगाबाट पक्राउ गरेको हो । 

उपत्यका भित्रिने क्रममा नागढुङगामा सवारी साधन जाँच गर्दा बीरगंज–काठमाडौं चल्ने यात्रुबाहक बसमा लामा पक्राउ परेका हुन् । उनले झोलामा लुकाई छिपाई ल्याएको मुकसिन २९ एम्पुल, फेनारागन २९ एम्पुल, डाइजेपाम २८ एम्पुल, नाइट्रोसन १५ ट्याब्लेट अबैध लागूऔषध प्रहरीले बरामद गरेको छ । 

  यस सम्बन्धमा थप अनुसन्धान भइरहेको प्रहरीले जनाएको छ ।
