इन्भर्टर हराएको निहुँमा छुरा प्रहार गरी छोराद्वारा बाबुको हत्या

सुनसरी - घरायसी विवादका क्रममा आफ्नै छोराले छुरा प्रहार गरी बाबुको हत्या गरेका छन्।

आइतबार दिउँसो २ बजेतिर सुनसरीको धरान १५ पतन्जलीमार्ग बस्ने २२ वर्षीय साइमन कार्कीले उनकै बाबु ४४ वर्षीय अटुराज कार्कीको छुरा प्रहार गरी हत्या गरेका हुन्।

घरमा बत्तिबाल्न प्रयोग गरिएको इन्भर्टर हराएको निहुँमा बाबुछोराबीच भनाभन हुँदा छोरा साइमनले छुरा प्रहार गरेका थिए। छुरा प्रहारबाट पेट र छातीमा गहिरो चोट लागेका कार्कीको धरान स्थित विपी कोइराला स्वास्थ्य विज्ञान प्रतिष्ठानमा उपचारको क्रममा अपरान्ह ४ बजे मृत्यु भएको जनाइएको छ ।

इलाका प्रहरी कार्यालय धरानले छुरा प्रहार गरी बाबुको हत्या गर्ने साइमन कार्की फरार रहेकाले उनको खोजीकार्य भइरहेको जानकारी दिएको छ।
