ट्याक्टर दुर्घटनामा दुईजनाको ज्यान गयो

विराटनगर। पूर्वको सिरहा र सुनसरीमा सवारी दुर्घटनामा २ जनाको ज्यान गएको छ।

सिरहाको मिर्चैया नगरपालिका-३ राघोपुर स्थित डुमरीनहर सडक खण्डमा स १ त ४७३६ नम्बरको ट्याकटर अनियन्त्रित भई दुर्घटना हुँदा ट्याक्टरमा सवार नाम थर वतन खुल्न नसकेका अन्दाजी १८ बर्षीय युवकको ट्याक्टरले किचेर ज्यान गएको छ।

मृतकको शव पोष्टमार्टमकोलागि रामकुमार सारदा ऊमाशंकर स्मारक अस्पातल लाहान लगिएको प्रहरीले जनाएको छ। चालक फरार रहेकाले खोजी भइरहेको छ।
...
सुनसरीको धरान उप-महानगरपलिका-१३ फुस्रे क्याम्प पछाडि पानीको ट्याङ्की बोकेकको को १ त ९०१७ नम्बरको ट्याक्टर अनियन्त्रित भई दुर्घटना हुँदा बाटोमा हिढदै गरेको पैदलयात्री जिल्ला सुनसरी धरान-१३ फुस्रे बस्ने १३ बर्षीय सुभाङ लिम्बुलाई किचेर मृत्यु भएको छ।

ट्याक्टरले किचेर गम्भिर घाइते भएका बालकको विपी कोइराला स्वास्थ्य विज्ञान प्रतिष्ठान धरानमा उपचारको क्रममा मृत्यु भएको हो। घटनास्थलमा इलाका प्रहरी कार्यालय धरानबाट प्रहरीको टोली खटिगइ अनुसन्धान भइरेहको पूर्व क्षेत्रीय प्रहरी कार्यालय विराटनगरले जनाएको छ।
