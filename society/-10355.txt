पोखराको होटलमा फ्रान्सेली पर्यटक मृत भेटिए

कास्की। होटलको कोठामा एक विदेशी नागरिक मृत फेला परेका छन्।

शनिबार बिहान करिव ८:१० बजेको समयमा फ्रान्सेली नागरिक मृत फेला परेपछि प्रहरीमा खबर गरिएको थियो। कास्की जिल्ला पोखरा लेखनाथ महानगरपालिका-६ खहरे स्थित नमस्ते लजमा उनी ३\४ दिनदेखि बस्दै आएका थिए।

अन्दाजी २६/ २७ वर्षका LESEBRASRANCIS नाम गरेका पुरूष मृत भेटिएका हुन्। उनको पासपोर्ट नम्बर- 16CK41974 रहेको प्रहरीले जनाएको छ।

आफू बसेको कोठा नम्बर ३ को झ्यालको रडमा झोलाको फिताको पासो लगाएर झुण्डिएको अवस्थामा उनी मृत फेला परेका हुन्।

लामो समय कोठाबाट ननिस्किएपछि हेर्दा उनी मृत भेटिएका होटल संचालकको भनाइ छ।

प्रहरीले उनको मृत्युको कारण र हत्या वा आत्महत्या भन्नेबारेमा अनुसन्धान सुरू गरेको जनाएको छ।
