बाजुरामा पनि कांग्रेस एमाले कार्यकर्ताबिच झडप, दुईजना घाइते

बाजुरा। बुढीगङ्गा नगरपालिका–३ मा नेपाली काँग्रेस र नेकपा ९एमाले०का कार्यकर्ताबीच आज झडप हुँदा दुईजना काँग्रेस कार्यकर्ता घाइते भएका छन् । 

चुनावी प्रचार प्रसारका क्रममा सेलारावाडामा झडप भएको हो । घाइते हुनेमा ४२ वर्षीया बसु सेराला र २० वर्षीय वीरेन्द्र रौले घाइते भएको प्रहरी नायब उपरीक्षक दलबहादुर बोगटीले जानकारी दिए । 

प्रचारप्रसारका क्रममा काँग्रेस र एमाले कार्यकर्ताबीच ढुङ्गा हानाहान भएको थियो । घाइते सेरालाको टाउकोमा गम्भीर चोट लागेपछि उपचारका लागि अछामको बयलपाटा पठाइएको काँग्रेसका बुढीगङ्गा–३ का वडाध्यक्षका उम्मेदवार जयराज उपाध्यायले बताए। रासस
