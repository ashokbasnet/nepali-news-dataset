भक्तपुरमा खतरनाक दुर्घटना, रोकिराखेको ट्रिपरमुनि स्कुटी छिर्यो

भक्तपुर। भक्तपुरको मध्यपुर ठिमी नगरपालिका-४ एस.ओ.एस चोक नजिकै हिजो बेलुकी रोकी राखेको ट्रिफर मुनी स्कुटर छिर्दा २ जना घाईते भएका छन् । 

घाईते हुनेमा स्कुटर चालक काठमाडौं शान्तिनगर बस्ने बर्दिया गुलरियाका २८ बर्षीय योगेन्द्र लामिछाने र पछाडी सवार बानेश्वर बस्ने २८ बर्षीय मनोज अधिकारी रहेका छन् । घाईते दुवैलाई उपचारको लागी काठमाडौं मेडिकल कलेज सिनामंगल पठाईएको छ । 

घाईते मध्ये चालक लामिछानेको अवस्था गम्भिर रहेको छ । हिजो बेलुकी पौने ९ बज काठमाडौंबाट भक्तपुर जाने लेनमा रोकी राखेको बा४ख ३९१ नम्बरको ट्रिफरको मुनि बा८३प ९८४५ नम्बरको स्कुटर छिरेको थियो ।
