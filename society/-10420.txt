राजा जनक र जानकीको जीवनगाथा अवलोकन गर्न पाइने 

जनकपुर । लामो प्रतिक्षापछि प्राचीन मिथिलाञ्चलको राजधानी जनकपुरधाममा मिथिला संग्राहालय स्थापना गरिएको छ । 

राजा जनक र जानकीको जीवनगाथासँग जोडिएका सामग्री राखेर मिथिला संग्राहलय स्थापना गरिएको हो । संग्राहलय संचालनमा आएलगत्तै अवलोकनकर्ताहरूको भीड लाग्न थालेको छ । राष्ट्रिय विभूतिका रूपमा रहेका राजा जनक र जानकीबारे जानकारी गराउने उद्देश्यले जनकपुरमा मिथिला संग्रहालय खोलिएको हो । मिथिला राज्यकालीन संस्कृति, सभ्यता र जीवनपद्धतिसँग जोडिएको प्राचीन गरगहना, पोशाक र राजमुकुट राखिएको संग्राहालय सर्वसाधारणको अवलोकनको लागि खुला गरिएको छ ।

सिताको जन्म भूमि र भगवान रामको ससुराली रहेको जनकपुर हिन्दुहरुको लागि आस्थाको केन्द्र हो । सारा विश्वका हिन्दुहरुको लागि जनकपुर आस्थाको केन्द्र रहेको छ । जनकपुरमा विशेष गरेर जानकी मन्दिरमा पुजापाठको लागि भक्तजनहरुको प्रत्येक दिन भिड लाग्ने गर्छ । अर्कोतर्फ बाहिरबाट आउने पर्यटकहरुको लागि समेत जनकपुर आस्थाको केन्द्र रहेको छ । जनकपुरमा अधिकांस भारतीय पर्यटकहरु आउने गर्छन । जनकपुरमा आउने भारतीय पर्यटकहरुले जानकी मन्दिरसहित विभिन्न मठमन्दिरहरुमा दर्शन गर्ने गरेका छन । जानकी मन्दिरमा भारतीय सहयोगमा निर्माण गरिएको संग्राहालयमा गएर त्रेता युग कालिन चित्रण हेर्न पाईन्छ । दैनिक सैयौंको संख्यामा पर्यटकहरु संग्राहलयको अवलोकनमा आउने गरेको संग्राहलयका व्यवस्थापक भोला भण्डारीले जानकारी दिनु भयो ।


जानकी मन्दिर परिसरमा रहेको संग्रहालय अवलोकनका लागि प्रतिव्यक्ति १५ रुपैयाँ शुल्क राखिएको छ । तर, विद्युत् कटौतीका बेला संग्रहालयमा बिजुलीको वैकल्पिक व्यवस्था नहुँदा पर्यटकहरू अवलोकनबिनै फर्किनुपर्ने अवस्था छ । जनकपुरधाम हिन्दू धर्मावलम्बीहरूका लागि एक महत्वपूर्ण आध्यात्मिक स्थल पनि हो । जनकपुरधामको केन्द्रिय बजार उत्तर–पश्चिम दिशाबाट भव्य जानकी मन्दिरले सुसज्जित छ । यो मन्दिर १९११ ई.स.मा टीकमगढकी (भारत) राजकुमारी कुमारी वृषभानुद्वारा निर्माण गरिएको हो । मुगल शैलीमा बनाईएको यो मन्दिरले प्राचिन नेपालको कलाशैलीको सम्पन्नता झल्काउँछ । यस मन्दिरको निर्माण गर्दा त्यसताका ९ लाख रूपैया खर्च भएको किंबदन्ति छ । त्यसैकारण यो मन्दिरलाई नौ लखा मन्दिर पनि भन्ने गरिएको इतिहासकारहरु बताउँछन । जनकपुरधामको अर्को विशेषता यहाँ रहेका पोखरी एवं कुण्डहरू हुन । यहाँ कुटीहरू पनि प्रशस्तै मात्रामा पाइन्छ । जनकपुरमा आउने पर्यटकहरुले सिताको जन्मदेखि विवाहसम्मको प्रसंग हेर्ने गरेका छन । यस संग्राहालयमा प्रवेशको लागि २५ रुपैयाको टिकट लिने गरिएको छ ।

संग्रहालयमा जानकीको कलात्मक मुकुट, बाल्यकालको पोशाक, हार, राजा जनकको कलात्मक मुकुट, जानकी मन्दिरको सिंहासनमा आसीन देवीदेवताको प्राचीन पोशाक, सन्त–महन्थको तस्बिर आकर्षणको केन्द्र रहेको छ । भारतीय राजदूतावासको २ करोड ३१ लाख रुपैयाँको सहयोगमा संग्रहालय निर्माण गरिएको हो ।
