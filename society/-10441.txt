मेयर उम्मेद्वारको घरमा कमाण्डलु बम !

काठमाडाैं । कपिलवस्तुको बाणगंगा नगरपालिकाका मेयर उम्मेद्वारको घरमा फेला परेको बम नेपाली सेनाले निस्क्रिय पारेको छ।

बाणगंगा नगरपालीका ११ ओदारी बजारमा रहेको नेपाली काँग्रेस बाणगंगा नगरपालिकाको मेयरका उम्मेदवार मंगल प्रसाद थारूको घर अगाडी बम फेला परेको हो। 
 
आँगनमा पार्किङ गरी राखिएको बा १० च ५८१९ नम्बरको गाडी अगाडि बम जस्तो देखिने शंकास्पद वस्तु राखिएको भन्ने खबर प्राप्त हुनासाथ प्रहरी टोली खटिएको थियो। नेपाली सेनाको विशेष टोलीलाई समेत खबर गरी बम निस्क्रिय पारिएको हो। 

प्रहरीका अनुसार बमको पोको खोलेर हेर्दा कमाण्डलु भित्र १.५ को ब्याट्रीमा डेटोनेटर जोडेर पत्रिकाले बरेको अवस्थामा थियो।
