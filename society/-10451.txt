खानेपानीको ट्याङ्कीमा डुबेर बालिकाको मृत्यु

बाजुरा। खानेपानीको ट्याङ्कीमा डुबेर आज बाजुरामा एक बालिकाको मृत्यु भएको छ । 

सदरमुकाम मार्तडीस्थित बृहत् खानेपानी आयोजनाको ट्याङ्कीमा डुबेर बडिमालिका नगरपालिका– ८ की ७ वर्षीया सपना रावलको मृत्यु भएको हो । 

दुई हजार घनमिटर क्षमताको खानेपानीको ट्याङ्की हेर्ने क्रममा रावलको डुबेर मृत्यु भएको उनका आफन्त प्रकाश रावलले जानकारी दिए ।
