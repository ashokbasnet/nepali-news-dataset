धुमधामले मनाइयो बाँके बर्दियामा मुस्लिम समुदयको इद उल फित्र

बाँके । बाँके–बर्दियामा मुस्लिम समुदायले आफ्नो पवित्र पर्व इदुल फित्र धुमधाले मनाएका छन् । एकमहिने रोजा ब्रत पूरा भएको खुशीयालीमा मुस्लिम समुदायहरुले सोमबार यो पर्व मनाएका हुन् ।

नेपालगञ्जको विपी चोकमा रहेको ईदगाह तथा गाउँमा रहेका मस्जिदमा जम्मा भएर मुस्लिम समुदालयले नमाज पढेका छन् । अरबी पात्रो अनुसार दसौँ महिनाको पहिलो दिन मुस्लिम समुदायले एकआपसमा शुख, शान्ति र दिर्घायुको कामना गर्दै ठूलाबडाबाट आशीर्वादसमेत लिने गर्दछन् ।

यस पर्वमा मुस्लिम धर्मावलम्बीले एक बर्षभित्रको बचत, साढे सात तोला सुन वा ५२ तोला चाँदी भए त्यस बराबर चालु बजार भाउअनुसारको साढे दुई प्रतिशत नगद वा जिन्सी दान गर्नुपर्ने विधान मुस्लिम धर्मग्रन्थ कुरानमा उल्लेख भएको मुस्लिम अगुवाहरु बताउँछन् ।

इस्लाम धर्मालम्बीहरुको बाहुल्यता रहेको नेपालगञ्जमा रहेको इदगाहामा जम्मा भएर बिहान सामुहिक रुपमा नमाज पढेका थिए । विशेष नमाज पढेपछि आफूभन्दा ठूलाबडा कहाँ गएर आशीर्वाद लिएका थिए । यस बर्ष स्थानीय तहको निर्वाचनको मुखैमा यो पर्व परेकाले कतिपयले निर्वाचनपछि आफूले चाहेको जनप्रतिनिध छनौट होस् भन्ने कामनासमेत गरेका छन् ।

अन्य समुदायका मानिसहरु पनि इदगाहमा गएर मुस्लिम समुदायका आफन्त र साथीभाइहरुसंग शुभकामना आदन–प्रदान गरेका छन् ।
