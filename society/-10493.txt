नारायणी नदीमा बेपत्ता किशोर अझै भेटिएनन्

चितवन। नारायणी नदीमा दुबेर बेपत्ता भएका किशोर अहिलेसम्म फेला पर्न सकेका छैनन् । 

भरतपुर महानगरपालिका–२६ का १८ वर्षीय विशाल गुरुङ आइतबार नारायणीमा नुहाउन जाँदा नदीले बगाएर बेपत्ता भएका हुन् । 

जिल्ला प्रहरी कार्यालयका अनुसार भरतपुर महानगरपालिका–१६ स्थित भँगेरी कटेजमा काम गर्ने गुरुङ नदीमा नुहाउने क्रममा बगेका थिए । उनको खोजी भइरहेको जिल्ला प्रहरी कार्यालयले जनाएको छ । रासस
