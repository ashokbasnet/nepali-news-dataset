बालिका बलात्कार गरेको अभियोगमा भारतीय नागरिक पक्राउ

काठमाडौं। नेपाली बालिका बलात्कार गरेको अभियोगमा एक भारतीय नागरिक पक्राउ परेका छन् ।

 काठमाण्डौँको तारकेश्वर नगरपालिका–८ स्थित जरंखुमा भारतीय नागरिक महोमद आरीफले आफ्नै कोठामा १३ बर्षीया बालिकामाथि बलात्कार गरेको बताइएको छ । 

जरंखुमै बस्ने झापा सरूङ्गा–६ की बालिकालाई असार ९ गते राति जबरजस्ती करणी गरेको अभियोगमा भारत मधुवनीका १८ वर्षीय आरीफलाई प्रहरीले आइतबार  पक्राउ गरेको छ ।

यस सम्बन्धमा थप अनुसन्धान भइरहेको प्रहरीले जनाएको छ ।
