मतदान केन्द्रका प्रहरीले बम, गुलेली र विप्लवको सहयोग रसिद भेटेपछि...

उदयपुर। रौतामाई गाउँपालिका–७ मुर्कुचीस्थित मुर्कुची उच्च माबि मतदान केन्द्रमा प्रहरीले हतियार र बमसहित केही व्यक्तिहरु पक्राउ गरेको छ।

उक्त मतदान केन्द्रमा खटिएको प्रहरीले जाँच गर्ने क्रममा त्रियुगा नगरपालिका–१५ बस्ने ४० वर्षीय भरत बस्नेत, रौतामाई गाउँपालिका–७ बस्ने ३२ वर्षीय तिलक तामाङ र सोही ठाउँ बस्ने ४५ वर्षीय ध्रुर्व खडकालाई सुतली बम २ थान, गैती १ थान, गुलेली १ थान, नेपाल कम्युनिष्ट पार्टीको आवेदन फाराम १ प्याड तथा सोही पार्टीको सहयोग रसिद १ प्याड सहित पक्राउ गरेको हो।

यस सम्बन्धमा प्रहरीले थप अनुसन्धान गरिरहेको जनाएको छ।
