मतदानका क्रममा एकै गाउँपालिकामा दुईको मृत्यु

पाल्पा। पाल्पामा मतदान गर्ने क्रममा एकै गाउँपालिकामा दुईजनाको निधन भएको छ। जिल्लाको बगनासकाली गाउँपालिका–६ यम्घाका ८४ वर्षीय चन्द्रकान्त भट्टराईको मतदान गर्ने क्रममा मृत्यु भएको हो। बगनाशकाली गाउँपालिका–१ मै अर्की एक महिलाको पनि निधन भएको छ। उनी हुन् बगनाशकाली–१ घोरबन्दाकी ६२ वर्षीय कृष्णाकुमारी कुमाल।

भट्टराईको स्थानीय अरनिको आधारभूत विद्यालयमा मतदान गर्ने क्रममा निधन भएको हो। कुमालको श्रीराम प्राथमिक विद्यालयको मतदान केन्द्रमा मतदानका लागि लाइनमा जाँदै गर्दा मृत्यु भएको जिल्ला प्रहरी कार्यालय पाल्पाले जानकारी दिएको छ।
