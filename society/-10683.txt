कास्कीमा फेरी जमिन भासियो, सडक एकतर्फी

कास्की । कास्कीमा फेरी पनि जमिन भासिएको छ। गाडी गुड्ने सडक नै भासिएपछि आवागमन पनि प्रभावित भएको छ।

अबिरल परेको बर्षाको कारणले कास्की जिल्ला अन्नपुर्ण गाउँपालिका ६ ढावा स्थित भुपी शेरचन राजमार्ग भासिएको प्रहरीले जनाएको छ। अन्दाजी २५/३० हात लम्बाई, ३ हात चौडाई गहिरो भएर अन्दाजी ३ हात जति सडक भसिएको छ।

उक्त स्थानमा तत्काल प्रहरी टोली खटिगई बाटोलाई वनवे रुपमा सुचारु गरीएको  र उक्त क्षेत्रमा दोहोरो सवारी गुडाउनका लागि प्रयास भैरहेको प्रहरीले जनाएको छ। (फाइल तस्बिर)
