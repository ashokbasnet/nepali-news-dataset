बिरामी छोरी घर छाडेर धामी लिन गएका बाबु फर्केनन्

सोलुखुम्बु। बिरामी छोरीलाई धामी लिएर आउँछु र उपचार गर्ने भन्दै घर छाडेका बाबु फर्केनन्। बिरामी परेर ओच्छ्यान च्यापेकी छोरीलाई घरमा छाडेर मंगलबार धामी खोज्न हिँडेका दुधकोशी–७ बोगल बस्ने २६ वर्षीय जयबहादुर तामाङ पुनः घरमा फर्किएनन्। यता बिरामी छोरीले बाबा आउने बाटो हेरिरहिन्। 

घर फर्की नआएपछि उनको खोजी गर्नेक्रममा सोही ठाउँस्थित जंगलमा बुधबार उनी मृत अवस्थामा फेला परेका हुन्। यस सम्बन्धमा प्रहरीले आवश्यक अनुसन्धान गरिरहेको जनाएको छ। उनको मृत्युको कारण खुलेको छैन।
