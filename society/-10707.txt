१०८ बर्षीया बृद्धाको चाहना- 'अर्को चुनावमा भोट खसालेर मर्न चाहन्छु'

बाँके। बाँकेमा एक सय आठ बर्षीया बृद्धाले मतदान गरेकी छन् । नेपालगन्जकी १ सय ८ बर्षीया ओभीकुमारी पन्थले जिल्ला बन कार्यालय परिसरमा रहेको मतदान केन्द्र पुगेर मतदान गरेकी हुन् ।

उनले बीस बर्षपछि स्थानीय तहको निर्वाचनमा मतदान गर्न पाउँदा निकै खुसीको अुनभूति भएको बताइन् । १३ वर्षको उमेरमै विधवा भएकीे पन्थले आफूले धेरै संघर्ष गरेर जीवन धानिरहेको दुखेसो पोखिन् ।

उनी घरबाट हिँडेर मतदान केन्द्रमा पुगेकी थिइन् । उनले भनिन् –‘अझै अर्को चुनावमा भोट खसालेर मात्रै मर्ने चाहना छ ।’ गाउँघरमा राम्रो विकास भएको देख्न चाहाना रहेको उनको भनाई छ ।

एक उपमहानगरपालिका, एक नगरपालिका र ६ गाउँपालिका गरी आठ वटा स्थानीय तह रहेको बाँकेमा २ सय ९५ मतदान केन्द्र तोकिएको थियो । सबै ठाउँमा शान्तिपूर्ण रुपमा मतदान कार्य सम्पन्न भएको निर्वाचन कार्यालयले जनाएको छ ।
