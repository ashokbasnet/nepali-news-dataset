बलात्कार अभियोगका फरार चौधरी मतदानको क्रममा पक्राउ

दाङ । दाङमा किशोरी बलत्कारको अभियोगमा एक युवक पक्राउ परेका छन् । किशोरी बलात्कारको अभियोगमा तुलसीपुर–६ का २३ बर्षीय विक्रम चौधरी पक्राउ परेका हुन् ।

गत फागुन १३ गते शिबरात्रीको दिन वनगाउँ जंगलमा १८ वर्षीया किशोरीलाई बलात्कारको प्रयास गरेका चौधरीलाई बुधबार तुलसीपुरबाट पक्राउ गरिएको प्रहरीले जनाएको छ ।

घटना भएको मितिदेखि फरार रहेका चौधरीलाई स्थानीय निर्वाचनमा भोट खसाल्न घर आएको समयमा नियन्त्रणमा लिइएको ईलाका प्रहरी कार्यालयका प्रहरी हवल्दार सुनिल शाहीले बताएका छन् । पक्राउ परेका चौधरीमाथि थप अनुसन्धान सुरु गरिएको प्रहरीले जनाएको छ ।
