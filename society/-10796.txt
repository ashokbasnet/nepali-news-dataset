सोलुखुम्बुको लिखुपिकेमा माओवादीले जित्यो 

सोलुखुम्बु। सोलुखुम्बुको लिखुपिके गाउँपालिकाको प्रमुख र  उपप्रमुखमा माओवादी केन्द्र विजयी भएको छ । उक्त गाउँपालिकाको प्रमुखमा माओवादी केन्द्रका डम्बर बहादुर बस्नेत तथा उपप्रमुखमा पनि माओवादीकै प्रमिला वस्नेत विजयी भएका छन् ।

प्रमुखमा माओवादीका वस्नेतले ११ सय ३६ मत ल्याएर विजयी भएको हुन् । उनका निकटतम प्रतिद्वन्द्वी नेपाली कांग्रेसका रामबहादुर बस्नेतले ७ सय ६० मत प्राप्त गरे ।

त्यस्तै उपप्रमुखमा विजयी माओवादीकी प्रमिला वस्नेतले १ हजार ४२ मत प्राप्त गरिन् । उनका निकटतम प्रतिद्वन्द्वी कांग्रेसकी मिनादेवी कार्कीले ८ सय २८ मत ल्याइन् ।
