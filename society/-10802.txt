पाल्पामा एमालेको अग्रता कायम

पाल्पा। पाल्पामा नेकपा एमालेले आफ्नो अग्रतालाई कायम राखेको छ । पछिल्लो मतपरिणामअनुसार पाल्पाको तानसेन नगरपालिका, पूर्वखोला गाउँपालिका, रिब्दिकोट गाउँपालिका, तिनाउ गाउँपालिका, रैनादेबी गाउँपालिका र रम्बा गाउँपालिका गरी ६ स्थानमा नेकपा एमालेले आफ्नो अग्रता कायम गरेको छ ।

त्यस्तै नेपाली कांग्रसले चार स्थानमा अग्रता लिएको छ । उसले रामपुर नगरपालिका, निस्दी गाउँपालिका, बगनासदेवी गाउँपालिका र माथागढी गाउँपालिकामा अग्रता लिएको हो । 

पाल्पाका विभिन्न गाउँपालिकाका ६ वटा वडाको मात्रै नजिता सार्वजनिक भएको छ । जसमा नेपाली कांग्रेसले चार वटा वडामा तथा एमालेले दुई वटा वडामा विजय हात पारेको छ । 

नेपाली कांग्रसका उम्मेदवारहरु माथागढी गाउँपालिकाको वडा नम्बर ८, र ७  तथा बगनासकाली गाउँपालिकाको वडा नम्बर ८ र रिब्दिकोट गाउँपालिकाको वडा नम्बर १ मा विजयी भएका छन् । त्यस्तै पूर्वखोला गाउँपालिकाको वडा नम्बर १ तथा रिब्दीकोट गाउँपालिकाको वडा नम्बर २ मा एमालेका उम्मेदवारहरु विजयी भएका छन् ।

पाल्पामा १० वड स्थानीय तह रहेको पाल्पामा दुई नगरपालिका तथा आठ गाउँपालिका रहेका छन् ।
