दाङमा बस र ट्रक ठोक्किदा एकको मृत्यु, २३ घाइते (फोटोसहित)

दाङ । राप्ती राजमार्ग अन्तरगत दाङको फूलवारी, बखरीया बिहीबार बस र ट्रक आसपमा ठोक्किदा एकजनाको ज्यान गएको छ। २१ जना यात्रु घाईते भएका छन्। 

तुलसीपुरबाट यात्रु बोकेर नेपालगन्जतर्फ जाँदै गरेको रा १ ख ९४१ नम्बरको बस र नेपालगन्जबाट तुलसीपुरतर्फ आउँदै गरेको से १ ख १२८७ नम्बरको ट्रक आपसमा ठोकिएको हो।

दुर्घटनामा गम्भीर घाईते भएका बिरेन चौधरीको मृत्यु भएको प्रहरीले जनाएको छ। चौधरीको उपचारको क्रममा कोहलपुरमा मृत्यु भएको हो।

दुर्घटनामा २३ जना घाइते भएका छन्। बसका सहचालक तुलसीपुर–१९ का ३८ वर्षीय गोविन्द शर्मा, मानपुर–२ निवासी ७७ वर्षीय केशरबहादुर खड्का पञ्चकुले–४ निवासी ७४ वर्षीय भीमबहादुर बुढाथोकी र पञ्चुकले–४ का ६५ वर्षीया कलावती बुढाथोकी र किरण चौधरी गम्भीर घाइते छन्।
