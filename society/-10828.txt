कञ्चनपुरको लालझाँडी गाउँपालिका-६ मा माओवादीको विजयी सुरुवात

कञ्चनपुर । स्थानीय तह दोस्रो चरणको निर्वाचनमा कञ्चनपुरमा नेकपा माओवादी केन्द्रले विजयी सुरुवात गरेको छ। 

जिल्लाका नौ स्थानीय तहका ९२ वडामध्ये सबैभन्दा पहिले नेकपा माओवादी केन्द्रले लालझाँडी गाउँपालिका-६ मा विजयी सुरुवात गरेको हो।

नेकपा ९माओवादी केन्द्र०का तर्फबाट लालझाँडी गाउँपालिका-६ का अध्यक्ष फुलाराम चौधरीसहित पूरै सदस्य प्यानल विजयी भएको छ। 

लालझाँडी गाउँपालिका मतदान अधिकृत हरिकृष्ण अवस्थीले माओवादी केन्द्रको प्यानल विजयी भएको बताए। उनका अनुसार माओवादी केन्द्रका वडाध्यक्ष चौधरीले सबैभन्दा बढी ३४१ मत ल्याई वियजी भएका छन्। 

उनका निकटतम प्रतिस्पर्धी नेकपा एमालेका जितराम चौधरीले ३१९ मत ल्याएका थिए। 

यसैगरी, कञ्चनपुरको बेलौरी नगरपालिका–१ मा पूरै प्यानलसहित नेकपा माओवादी केन्द्रका वडाध्यक्षका उम्मेदवार रतनबहादुर शाही विजयी भएका छन्। वडा नं १ को एक हजार ४४१ मत गणना हुँदा शाहीले ४८३ मत ल्याई विजयी भएका हुन्।
