तेह्रथुमको मेन्छ्यायेम गाउँपालिकामा एमाले विजयी

तेह्रथुम । मेन्छ्यायेम गाउँपालिकामा नेकपा (एमाले) विजयी भएको छ । 

मेन्छ्यायेम गाउँपालिकाको अध्यक्षमा विजयी एमालेका यादवबहादुर खापुङले एक हजार ६८३ मत प्राप्त गरे भने उनका निकटतम प्रतिद्वन्द्वी नेपाली काँग्रेसका देउबहादुर लिम्बूले एक हजार ४९६ मत प्राप्त गरेका थिए ।

उपाध्यक्ष पदमा भने काँग्रेसकी गीतादेवी तिम्सिना विजयी भएकी छन् । उनले एक हजार ४८६ मत प्राप्त गरिन् भने उनका प्रतिद्वन्द्वी एमालेकी दिलकुमारी शङ्करले एक हजार ४२० मत प्राप्त गरिन् ।

मेन्छ्यायेम गाउँपालिकाका वडा नं १, २, ३ र ४ मा काँग्रेस तथा वडा नं ५ र ६ मा एमाले विजयी भएको छ । रासस
