गोली लागेर मृत्यु भएको अवस्थामा प्रहरी फेला 

सिराहा । सिरहामा गोली लागेर मृत्यु भएको अवस्थामा प्रहरी सहायक निरीक्षक गोवर्धन खत्री फेला परेको प्रहरीले जनाएको छ । उनी सिरहा नगरपालिका–७ स्थित मुख्य निर्वाचन अधिकृतको कार्यालयमा ड्युटी खटिएका थिए ।  

उनको स्थाई घर सप्तरी जिल्लाको रुपनगर–७ रहेको प्रहरीले जनाएको छ । हाल उनी ईलाका प्रहरी कार्यालय कल्याणपुर सिराहामा कार्यरत थिए ।  उनको टाउकोमा गोली लागेको छ ।

मृत अवस्थामा फेला परेका उनको कसैले हत्या गरे वा आफै आत्महत्या गरे भन्ने केही खुलेको छैन ।  उनी शनिबार बिहान बाथरुममा मृत अवस्थामा फेला परेको प्रहरीले जनाएको छ । यस घटनाका सम्बन्धमा प्रहरीले आवश्यक अनुसन्धान भइरहेको जनाएको छ ।
