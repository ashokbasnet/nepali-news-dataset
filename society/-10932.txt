खुम्बु पासाङल्हामु गाउँपालिकामा एमालेको प्यानलै विजयी

सल्लेरी। खुम्बु पासाङल्हामु गाउँपालिकामा नेकपा (एमाले)को प्यानल विजयी भएको छ । 

पाँच वडा रहेको यस गाउँपालिकाका सम्पूर्ण वडा र गाउँपालिकामा नै एमाले विजयी भएको हो । गाउँपालिका अध्यक्षमा नेकपा ९एमाले०का ङिमदोर्जी शेर्पाले उहाँका निकटतम प्रतिद्वन्द्वी नेपाली काँग्रेसका उम्मेदवारलाई २२ मतले पछि पार्दै अध्यक्ष पदमा विजयी भएका छन् । 

उनले एकहजार ४२४ मत प्राप्त गरेका छन् भने उपप्रमुखमा एमालेकै टासील्हामु शेर्पा एकहजार ४२१ मतसहित विजयी भएको निर्वाचन अधिकृत हरिप्रसाद शर्माले जानकारी दिए। 

यस्तै, नेकपा एमालेका निकटतम प्रतिद्वन्द्वी नेपाली काँग्रेसका चुङ्बा शेर्पाले एक हजार ४०२ उपप्रमुखमा नाङल्हामु शेर्पाले ८४६ मत प्राप्त गरे । पाँच वडा रहेको यस गाउँपालिकाको वडा नं १ मा ङिमा दोर्जी शेर्पा, २ मा आङफुर्वा शेर्पा, ३ मा मिङ्मार छिरिङ शेर्पा, ४ मा लक्षण अधिकारी र ५ नं वडामा छिरिङतेन्जु शेर्पा विजयी भएका छन् । रासस
