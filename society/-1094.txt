बाँकेमा विषादी सेवनबाट एक महिलाको मृत्यु

बाँके - बाँकेमा विषादी सेवनका कारण एक महिलाको ज्यान गएको छ । विषादी सेवनबाट जिल्लाको नौवस्ता गाविस वडा नं. –५ वस्ने ४० बर्षीया सुखती थारुको ज्यान गएको हो ।


श्रीमानसंग सामान्य विवाद भएपछि आज दिउसो एक बजेतिर सल्फास नामक विषादी सेवन गरेकी थारुको उपचारका क्रममा कोहलपुर मेडिकलमा  दुई बजेतिर मृत्यु भएको जिल्ला प्रहरी कार्यालय बाँकेले जनाएको छ ।
