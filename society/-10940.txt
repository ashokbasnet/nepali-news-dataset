प्रयागराज पाण्डे फाउन्डेसन फर बोटानीष्टको १० औँ मासिक वैठक सम्पन्न

काठमाण्डौँ ।  प्रयागराज पाण्डे फाउन्डेसन फर बोटानीष्टको १० औँ मासिक वैठक सम्पन्न भएको छ । राजधानीको होटल हार्दिकमा भएको वैठक फाउन्डेसनका उपाध्यक्ष विमलराज पाण्डेको सभापतित्वमा सम्पन्न भएको हो । 

वैठकले प्रयागराज पाण्डे फाउन्डेसन फर बोटानिष्टका अध्यक्ष एम एस विष्टकी श्रीमती म्याडम विष्टको शिघ्र स्वास्थ्य लाभको कामना गरेको छ । अध्यक्ष विष्टकी श्रीमतीको भारतको दिल्लीस्थित राजिव गान्धी क्यान्सर हस्पिटलमा उपचार भइरहेको छ ।

वैठकमा सहभागि उपाध्यक्ष पाण्डेलगायत, डा एम के अधिकारी, एच के सैजु लगायतले अध्यक्ष विष्टकी उपचाररत श्रीमतीको शिघ्र स्वास्थ्यलाभको कामना गरे । 
वैठकले प्रयागराज पाण्डे फाउन्डेसन फर बोटानिष्टका अध्यक्ष विष्टले फाउन्डेसनको लागि तयार पारेको मिसन भिजन तथा अन्य विषयका मस्यौदालाई  पारित गरेको छ। आगामी वैठक आउँदो २१ अगस्टमा बाबुको मुख हेर्ने दिन गर्ने निर्णय पनि वैठकले गरेको छ ।
