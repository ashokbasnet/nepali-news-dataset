पाल्पाको रम्भा गाउँपालिकामा एमाले विजयी

रामपुर (पाल्पा) । रम्भा गाउँपालिकाको गाउँ अध्यक्षमा नेकपा एमालेका विष्णुप्रसाद भण्डारी विजयी भएका छन्  । उनले चार हजार ७६७ मत ल्याई विजयी भएका हुन् । उनका प्रतिस्पर्धी नेपाली काँग्रेसका अशोक फालले चार हजार ९८ मत ल्याएका थिए । 

गाउँपालिकाको उपाध्यक्षमा एमालेकै राधा श्रेष्ठ चार हजार ७८६ मत ल्याई विजयी भएकी छन् । उनका निकटतम प्रतिस्पर्धी नेपाली काँग्रेसका विष्णुमाया सिञ्जालीले चार हजार १३९ मत प्राप्त गरिन् ।

वडा नं १ मा एमालेका कृष्णप्रसाद रेग्मीले एक हजार ३२९ मत ल्याएर उनको प्यानलै विजयी भएको छ । वडा नं २ मा एमालेका उमानसिंह सारु सहितको प्यानल विजयी भएको छ । वडा नं ३ मा नेकाका थमनबहादुर गाहा सहितको प्यानल विजयी भएको छ । 

यसैगरी, वडा नं ४ मा एमालेका भोजबहादुर विक निर्वाचित हुनुभएको छ । वडा नं ५ मा एमालेका खुमकान्त बस्याल सहितको प्यानल विजयी भएको छ ।
