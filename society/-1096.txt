बाँकेका छुट्टाछुट्टै तीन स्थानमा आगलागी

बाँके - बाँकेका तीन वटा छुट्टाछुट्टै स्थानमा भएको आगलागीबाट पौने सात लाख बराबरको क्षति भएको छ ।

फत्तेपुर –६ लालपुर  बस्ने तिलक राम खड्काको १ तले फुसले छाएको ३ कोठे घरमा आगलागी हुँदा तीन लाख बराबरको क्षति भएको छ । गएराती सुतेको अबस्थामा  भान्सा कोठाबाट अचानक आगलागी हुँदा घरमा रहेका अन्नपात, भाँडाबर्तन, टि।भी।,सोलार, गरगहना र दश हजार नगद जलेर पुर्ण रुपमा नष्ट भएको प्रहरीले जनाएको छ ।

यसैगरि साइगाउँ –२ वस्ने राधे काँधुको खरले छाएको एकतले घरमा आगलागी हुँदा २ लाख ८४ हजार वरावरको क्षति भएको र नजिकै सटेर रहेको गोठ जलेर साठी हजार बराबरको क्षति भएको बताइएको छ ।

त्यस्तै फत्तेपुर –३ गेदवा नयाँबस्ती वस्ने रामकुमार मौर्यको फुसले छाएको एकतले एक कोठामा आगलागी हुँदा अन्दाजी २६ हजार बराबरको क्षति भएको जिल्ला प्रहरी कार्यालय बाँकेले जनाएको छ ।
