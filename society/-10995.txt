रुपन्देहीको कञ्चन गाउँपालिकामा एमाले विजयी

लुम्बिनी ।  रुपन्देहीमा निर्वाचनको अन्तिम मत परिणाम आउने क्रम जारी छ । यहाँका १६ स्थानीय निकायमध्ये कञ्चन गाउँपालिकाको मतपरिणाम सार्वजनिक भएको छ । कञ्चन गाउँपालिकामा एमालेले अध्यक्ष तथा उपाध्यक्ष दुवैमा जितेको छ । 

पाँच वटा वडा रहेको गाउँपालिकामा एमालेका गोकर्णबहादुर क्षेत्री छ हजार ७७७ मत ल्याएर विजयी भएका छन् । त्यस्तै उपाध्यक्षमा एमालेकी गोमा पराजुलीले छ हजार ९२४ मत ल्याएर विजयी भएको निर्वाचन अधिकृत पार्वती शर्माले बताइंन् ।

उनीहरु काँग्रेसका डोलबहादुर थापा र तीर्थीकुमारी थरुनीलाई पछाडि पार्दै विजयी भएका हुन् । थापाले पाँच हजार ९६७ र थरुनीले पाँच हजार ५२९ मत ल्याएका छन् । 

एक्काइस हजार ५४३ मतदाता रहेको यस गाउँपालिकामा १६ हजार ७४ मत खसेको निर्वाचन अधिकृत पार्वती शर्माले बताइन्  । गाउँपालिकामा बदर मत भने निकै न्यून रहेको छ ।
