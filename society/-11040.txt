पहिरोमा पुरिएर प्यूठानमा एकको मृत्यु, दुई बेपत्ता

प्यूठान । प्यूठानमा पहिरोमा पुरिएर एक किशोरीको ज्यान गएको छ । जिल्लाको गौमुखी गाउँपालिकाकी १६ बर्षीया जयकला घर्तीको पहिरोमा परी ज्यान गएको प्रहरीले जनाएको छ ।

 त्यस्तै नौबहिनी गाउँपालिकामा पनि एकै घरका दुई दाजुभाइ पहिरोमा पुरिएर बेपत्ता भएका छन् । १५ बर्षीय जुमान घर्ती र उनका ११ बर्षीय भाई सुनिल घर्ती बेपत्ता भएको प्यूठान प्रहरीले जनाएको छ ।

शनिवार राती गोठमा सुतिरहेको बेलामा पहिरो आउँदा उनीहरु बेपत्ता भएको र गौमुखी गाउँपालिका ३ रजवारमा रहेको ३ ओटा झोलुङ्गे पुलसमेत खोलाले बगाएको स्थानीय बासिन्दाले बताएका छन् ।
