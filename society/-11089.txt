आस्कोट लगाएका पुरूष नदीमा हाम फाले र क्षणभरमै बिलाए, हेर्नेहरू स्तब्ध

प्रतिकात्मक तस्बिर।
                                
                                        
                        पाल्पा। एक व्यक्ति नदी किनारामा पुगे। देख्नेले नदी हेर्न वा स्नान गर्न गएको होला भन्ने ठाने। सेतो सर्ट, आस्कोट र पाइन्ट लगाएका ती व्यक्ति नदी किनारामा पुगेपछि लगाएको कपडामा झ्याम्मै नदीमा हाम फाले। बर्खामा बढेको नदीमा हाम फालेका उनी हेर्दाहेर्दै बगेर बिलाए। देख्नेहरू चकित परे। बचाउने उपाय नै भएन।

घटना हिजो १९ गतेको हो। बिहान करिव साढे नाै बजे पाल्पा बग्नासकाली गाँउपालीका-४ घाटखोला स्थित कालिगण्डकी नदी किनार बाट ती व्यक्ति नदीमा हाम फालेका हुन्। हालसम्म नामथर र ठेगाना नखुलेको प्रहरीले जनाएको छ। 

अन्दाजी बर्ष ६०/६५ का ती व्यक्तिले सेतो सर्ट, आस्कोट, पाईन्ट लगाएका थिए र उनको शरीर पातलो थियो। प्रत्यक्षदर्शीले प्रहरीमा खबर गरेपछि घटनास्थलमा प्रहरी पुगेको र उनको पहिचान पत्ता लगाउन र खोजी गर्न सक्रियता बढाएको पाल्पा प्रहरीले जनाएको छ।
