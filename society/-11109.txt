करेन्ट लागेर एकको मृत्यु

राजविराज। सप्तरी विष्णुपुर गाउँपालिका– ७ मा करेन्ट लागेर एक जनाको मृत्यु भएको छ ।

मृत्यु हुनेमा सोहि स्थानका ५० वर्षीय मोहम्द मन्सुरी रहेको प्रहरीले जनाएको छ ।

धान रोपाइँका लागि मोटरबाट खेतमा पानी पठाउने क्रममा करेन्ट लागेर गम्भीर घाइते भएका मन्सुरीको उपचारका क्रममा आज राती ८ बजे राजविराजस्थित गजेन्द्र नारायण सिंह सगरमाथा अञ्चल अस्पतालमा मृत्यु भएको जिल्ला प्रहरी कार्यालय सप्तरीले जनाएको छ । रासस
