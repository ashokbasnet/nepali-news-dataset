भृकुटीमण्डपमा ‘वृहत शैक्षिक मेला’ आयोजना हुने 

काठमाण्डौँ । आगामी श्रावण ५ गतेदेखि ८ गतेसम्म काठमाडौंको भृकुटीमण्डपमा ‘वृहत शैक्षिक मेला’ आयोजना हुने भएको छ । 

गुणस्तरीय शिक्षामा सबैको पहुँच पु¥याउने उद्देश्यका साथ मेला आयोजना गर्न लागिएको हो । नेपाल शैक्षिक परामर्श संघले आईतबार काठमाडौंमा पत्रकार सम्मेलन गरी मेलामा गुणस्तरीय शिक्षा दिइरहेका स्वदेशी तथा विदेशी शिक्षण संस्थाहरुबारे पनि आवश्यक परामर्श लिन सकिने व्यवस्था गरिएको जानकारी गराएको छ । 

पत्रकार सम्मेलनमा बोल्दै संघका कार्यबहाक अध्यक्ष विष्णुहरि पाण्डेले परिवर्तित सन्दर्भ अनुसार अघि बढने शिक्षण संस्थाहरुमा सबैको पहुँच पुगोस् भन्ने उद्देश्यका साथ मेला आयोजना गरिएको बताए ।

मेलामा भारत, चीन, बंगलादेश, जापान, अमेरिका, बेलायत, अष्ट्रेलिया, न्यूजिल्याण्ड, डेनमार्कलगातका विश्वका चर्चित विश्व विद्यालयको स्टलको पनि व्यवस्था गरिएको संघले जनाएको छ । मेलामा २ सय ३३ वटा स्टल र १७ वटा पेभेलियन रहनेछ । ३ दिनसम्म चल्ने मेलामा १ लाख भन्दा बढिले अवलोकन गर्ने अपेक्षा पनि गरिएको छ ।
