पहिरोले पुरिँदा घटनास्थलमै मृत्यु

काभ्रे । काभ्रेको पनौतीमा पहिरोले पुरिएर एक पुरुषको मृत्यु भएको छ । पनौती नगरपालिका–१ र्याले बस्ने ४० बर्षीय हरी बहादुर तामाङको पहिरोले पुरिएर मृत्यु भएको हो । 

रानाफायर भन्ने स्थानमा आइतबार आफन्तकोमा गई फर्किने क्रममा माथीबाट पहिरो झर्दा तामाङलाई पुरेको थियो ।

 घटनाको खबर प्राप्त भएपछि खटिएको प्रहरी टोलीले स्थानीय बासिन्दाको सहयोगमा उनको शव पहिरोबाट निकालेको थियो ।
