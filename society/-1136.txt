ट्याक्टर दुर्घटनामा चारजनाको मृत्यु

काठमाडौं । ट्याक्टर दुर्घटनामा चारजनाको मृत्यु भएको छ। पछिल्लो २४ घण्टामा भएका बेग्लाबेग्लै ट्याक्टर दुर्घटनामा चारजनाको मृत्यु भएको प्रहरीले जनाएको छ।

सिराहा बेल्हा–८ को भित्रि सडकमा स १ त ३२७१ नम्बरको ट्याक्टर दुर्घटना हुँदा ट्याक्टर चालक बेल्हा–११ पदमपुर बस्ने २२ बर्षीय अजय कुमार सदाको मृत्यु भएको छ।

रौतहट सखुवाधमौरा–३ मा ना २ त ८६९८ नम्बरको ट्याक्टर सडकमा पल्टिदा ट्याक्टर चालक सिमरापिप्रा भवनीपुर–७ बस्ने २० बर्षीय महमोद फिरोजको सोही ट्याक्टरले च्यापेर घटनास्थलमै मृत्यु भएको छ।

रोल्पा कोर्चावाङ–५ सिमखेत, घर्तीगाँउबाट माडी चौरतर्फ जाँदै गरेको ना ३ त ६९८८ नंबरको ट्याक्टर दुर्घटना हुँदा ट्याक्टर चालक कोटगाँउ–७ बस्ने २२ बर्षीय आईते सिंहको मृत्यु भएको छ।

सिन्धुपाल्चोक फुल्पिङडाँडा–७ कोठे स्थित अरनिको राजमार्गमा बन्देउबाट लामोसांघुतर्फ गईरहेको ना २ ख ५९४५ नंबरको ट्याङकरले बिहीबार बिपरित दिशाबाट आईरहेको बा ३१ प ८५१९ नंबरको मोटरसाइकललाई ठक्कर दिँदा एकजनाको मृत्यु भएको छ। मोटरसाइकलमा सवार फुलपिङडाँडा–५ बस्ने २३ बर्षीय सोनम तामाङको मृत्यु भएको हो।
