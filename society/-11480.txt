चित्तलको चोरी शिकारीको नयाँ तरिका: एउटा खुट्टा छेडेर अर्को खुट्टो छिराएर काठको टुक्राको लक 

बर्दिया । बर्दिया राष्ट्रिय निकुञ्जमा मारेको चित्तलसहित एक जना पक्राउ परेका छन् । पासो थापेर मारेको चित्तलसहित बर्दिया ठाकुरबाबा नगरपालिका वडा नं. ६ निबासी रामबहादुर थारु पक्राउ परेको बर्दिया राष्ट्रिय निकुञ्जले जनाएको छ ।

निकुञ्जका कर्मचारी र नेपाली सेनाको संयुक्त गस्ती टोलीले निकुञ्ज भित्रबाटै चित्तलसहित थारुलाई पक्राउ गरिएको निकुञ्जका निमित्त प्रमुख संरक्षण अधिकृत रमेशकुमार थापाले बताए ।  

उनले भने –‘चित्तल मारेर एउटा खुट्टा छेडेर अर्को खुट्टो चिराएर काठको टुक्राको लक लगाएको अवस्थामा पक्राउ गरिएको हो ।’ निमित्त प्रमुख संरक्षण अधिकृत थापाका अनुसार बर्दिया राष्ट्रिय निकुञ्जमा मृग प्रजातिका २० हजार बढि बन्यजन्तुहरु रहेका छन् ।
