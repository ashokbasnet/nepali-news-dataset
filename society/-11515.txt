पानी पिउँदापिउँदै करेन्ट लागेर ज्यान गयो 

मोरङ। मोरङमा पानी पिउने क्रममा करेन्ट लाग्दा एक पुरुषको मृत्यु भएको छ ।

सुनसरी, दुहबी नगरपालिका–६ बस्ने ५५ बर्षीय रामचन्द्र शर्माको करेन्ट लागेर बिहिबार मृत्यु भएको हो । मोरङ, बुढिगंगा गाँउपालिका–५ हात्तीमुढा चोकस्थित बिराटनगरका शुरेन्द्र तोदीको खेतमा पानी लगाउन जडान गरेको पानीमोटरबाट पानी पिउने क्रममा शर्मालाई अचानक करेन्ट लागेको थियो । करेन्ट लागेर असक्त भएका शर्मालाई उपचारको लागि दुहबी सामुदायिक अस्पताल दुहबी सुनसरी लैजाने क्रममा बाटोमै मृत्यु भएको हो ।

घटनाको सम्बन्धमा प्रहरीले आवश्यक अनुसन्धान गरिरहेको जनाएको छ ।
