खाना पकाउने क्रममा ग्याँस लिक हुँदा आगलागी, दुई घाइते

पर्सा । खाना पकाउने क्रममा ग्याँस लिक हुँदा पर्सामा दुई जना जलेर घाइते भएका छन् । बीरगंज महानगरपालिका–१६ नगवा बस्ने २६ वर्षीय नन्दलाल पण्डितको घरमा खाना पकाउने क्रममा बिहिबार ग्याँस लिक भई आगलागी भएको हो ।

आगलागीबाट निज पण्डित र उनका छोरा ६ वर्षीय श्याम पण्डित जलेर घाइते भएका छन् ।

घाइते दुबै जनाको नारायणी उप–क्षेत्रीय अस्पताल लगिए पनि थप उपचारको लागि भारतको डंकन अस्पताल रिफर गरिएको छ । प्रहरीका  अनुसार आगलागीबाट अन्य धनमाल क्षति नभएको बताइएको छ ।
