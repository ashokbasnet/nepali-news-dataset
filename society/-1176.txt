नेपालगञ्ज मेडिकल कलेजमा ब्रोनोस्कोपी सेवा सुरु

फागुन  । लर्ड बुद्ध एजुकेशनल एकेडेमी लिमिटेडद्वारा सञ्चालित नेपालगंज मेडिकल कलेज शिक्षण अस्पतालमा ब्रोनोस्कोपी सेवा सुरु भएको छ ।

शिक्षण अस्पताल, नेपालगन्जमा संस्थाका प्रबन्ध निर्देशक डा. सुरेशकुमार कानोडियाले एक कार्यक्रमकाबीच उद्घाटन गरी ब्रोनोस्कोपी सेवा सुरु गरिएको हो ।

ब्रोनोस्कोपी सेवा सुरु सुरु भएपछि मध्य तथा सुदुर पश्चिमका बिरामीहरु लाभान्वित हुने भएका छन् । यसअघि यस क्षेत्रका बिरामीहरु ब्रोनोस्कोपी गराउन भारतको लखनउ र काठमाडौं जान बाध्य भएका थिए ।

ब्रोनोस्कोपी सेवा सुरु भएसंगै दुरबीन प्रविधिबाट फोक्सो भित्र खकार जमेको, निमोनिया, टी.बी. तथा फोक्सोको क्यान्सर वा अन्य फोक्सोसम्बन्धी रोगको बारेमा पत्ता लगाउत सहज हुने निर्देशक कानोडियाले बताएका छन् ।

मध्य तथा सुदुर पश्चिममा यो सेवा नभएको अबदेखि मेडिकल कलेजले ब्रोनोस्कोपी सेवा सुरु गरेकाले यससम्बन्धी बिरामीहरुले सहज रुपमा सेवा सुविधा पाउने अस्पताल प्रशासन बरिष्ठ सहायक रईस शाहीले बताएका छन् ।

शाहीका अनुसार कार्यक्रममा अस्पताल निर्देशक डा. एम. किदवाई, सहायक निर्देशक डा. रोमन किदवाई, डा. पियुष कानोडिया, फिजिसियन तथा पल्मोनोलोजिष्ट डा. सुभाष योगीले, डा. राजन, डा. रोशन, डा. अस्पताल प्रशासनका बरिष्ठ प्रशासकीय अधिकृत सुन्दरजङ्ग शाह, सहायक अधिकृत अशोक कुमार दीक्षित, सहायक अधिकृत कुमार अधिकारीलगायतको उपस्थिति रहेको थियो ।
