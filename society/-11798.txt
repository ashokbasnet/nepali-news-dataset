विवादित प्रहरी नायब उपरीक्षक दासलाई निलम्बन गर्न गृहमन्त्रीको निर्देशन 

काठमाडौँ । गृहमन्त्री जनार्दन शर्माले विवादित प्रहरी नायब उपरीक्षक सन्जिव शर्मा दासलाई अनुसन्धानका लागि निलम्बन गर्न निर्देशन दिएका छन् ।

रामेछाप लिखु गाउँपालिकाकी १४ वर्षीया सुन्तली तामाङ हत्याकाण्डको अभियुक्तलाई भगाउन भूमिका खेलेको आरोप लागेका रामेछापका तत्कालीन प्रहरी नायब उपरीक्षक दासलाई प्रहरी प्रधान कार्यालयले यसैसाता प्रहरी उपरीक्षकमा बढुवा गर्न सिफारिस गरेको थियो । 

बढुवा सिफारिसपछि सञ्चारमाध्यम र सामाजिक सञ्जालमा चर्को आलोचना भएपछि गृहमन्त्रीले प्रनाउ दासलाई अनुसन्धानका लागि निलम्बन गर्न निर्देशन दिएका हुन् । उनले सामाजिक सञ्जाल तथा सञ्चार माध्यमले प्रनाउ दासबारे उठाउनु भएको प्रश्नले बढुवा गर्दा भएको त्रुटिपूर्ण निर्णय सच्याउन मद्दत पुगेको भन्दै सबैलाई धन्यवाद दिएका छन् । 

घटनापछि साढे पाँच वर्ष अघिदेखि फरार अभियुक्त श्याम राउतलाई प्रहरीले एक महिनाअघि नेपाल भारतको सीमाबाट पक्राउ गरेको थियो ।
