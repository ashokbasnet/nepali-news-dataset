ब्यास गुफामा धुप बाल्दा यसरी बज्छ आफै भजन 

तनहुँ । बुधबार तनहुको दमौलीमा एक कार्यक्रमका बीच मादी र सेती नदीको किनारमा रहेको ब्यास गुफामा धुप बाल्दा भजन बज्ने प्रबिधि जडान भएको छ । 

दमौलीका युवा बैज्ञानिक विकल्प ढुंगानाले निर्माण गरेको उक्त प्रविधिको धुप बालेर ब्यास नगरपालिकाका मेयर बैकुण्ठ न्यौपानेले शुभारम्भ गरे। प्रविधिको शुभारम्भ गर्दै न्यौपानेले ढुंगाना जस्ता युवाले तनहुँ र ब्यासको साख बढाइरहेको बताए। यस्ता प्रतिभालाई आविस्कार र अन्वेषणबाट पलाएन हुन नदिन आफ्नो तर्फबाट सदैव सहयोग गरिरहने बचन बध्दाता पनि ब्यक्त गरे । आफुले जानेको सिपवाट बेदका रचयिता ब्यास ऋषिको जन्मथलो दमौलीको प्रचारको लागि केहि हदसम्म सहयोग हुने हुनाले नै उक्त प्रबिधि जडान गरिएको कुरा निर्माणकर्ता ढुंगानाले बताए।

कार्यक्रममा पत्रकार महासंघ तनहुँका अध्यक्ष ओमकार आचार्य, ढुंगाना बुवा एब राष्ट्रीय परोपकार महासंघ तनहुका सहसचिव भाग्यशाली ढुंगाना, ब्यास गुफाका दामोदर बाबा लगाएतले बोलेका थिए। उक्त प्रविधिको निर्माण गर्न जागौ युवा नेपालका अध्यक्ष समुन्द्र पौडेल, ब्यास ४ निवासी बुद्धि गुरुङ लगाएतले सहयोग गर्नुभएको ढुंगानाले बताए। 

युवा तथा खेलकुद मन्त्रालयबाट २०७२/७३ को राष्ट्रिय युवा प्रतिभा पुरस्कारबाट पुरस्कृत ढुंगानाले यसअघि बिष्णु सोलार स्कुटी, हेल्मेट नलगाएको र मापसे गरेको खण्डमा बाइक स्टार्ट नहुने प्रबिधि लगाएत दर्जनौ सामाग्रीको आविस्कार गरिसकेका छन्।
