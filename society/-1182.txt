बर्दिया राष्ट्रिय निकुञ्जमा एक भाले गैंडाको मृत्यु

डवल महतारा, बर्दिया ।  बर्दिया राष्ट्रिय निकुञ्जमा एक भाले गैंडाको मृत्यु भएको छ ।

चितवन राष्ट्रिय निकुञ्जबाट गत बर्ष बर्दिया निकुञ्जको बबई उपत्यकामा ल्याएर छाडिएको एक बिरामी भाले गैंडाको मृत्यु भएको हो ।

मृत गैँडालाई नकुञ्ज मुख्यालय ठाकुरद्वारामा ल्याइएको निकुञ्जका निमित्त प्रमुख संरक्षण अधिकृत रमेशकुमार थापाले बताए ।

उनले निकुञ्जको उत्तरी क्षेत्र बबई उपत्यकाको शिवपुर र सोतखोला बिचमा बिरामी गैंडा मृत अवस्थामा फेला परेको जानकारी दिए ।

ठिक एक बर्ष अघि चितवन राष्ट्रिय निकुञ्जबाट पाँच वटा गैंडा बर्दिया राष्ट्रिय निकुञ्जको बबई उपत्याकामा स्थानान्तरण गरिएको थियो ।
