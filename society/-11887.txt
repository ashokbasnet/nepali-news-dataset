प्रहरी देखेर भागेका चोरको मोटरसाइकल जाँच्दा प्रहरी नै सरप्राइज

महोतरी। जिल्लाको वलवा गाउँपालिका–६ स्थित अक्सी नदिको पुलबाट बिहीबार ५०÷५० ग्रामको दुईवटा सुनको बाला प्रहरीले जफत गरेको छ।

प्रहरीलाई देख्नासाथ  स. ६ प ४२६ नम्बरको डिस्कभर मोटरसाइकलमा सवार दुई जना व्यक्ति एकाएक भागेका थिए। उनीहरुले मोटरसाइकल त्यही छाडेर भागेपछि प्रहरीले शंका लागेर मोटरसाइकल जाँच गरेका थिए र त्यहाँ फेला पर्यो सुनका बाला। प्रहरीका अनुसार उनीहरुले लुटपाट गरेर गहना पचाउने योजना बुन्दै थिए।

मोटरसाइकल जाँच गर्नेक्रममा सिट मुनि लुकाईछिपाई ल्याएको उक्त सुनको बाला फेला पारी प्रहरीले बरामद गरेको जनाएको छ। मोटरसाइकल नियन्त्रणमा लिई फरार व्यक्तिहरुको प्रहरीले खोजतलास गर्नुका साथै यस सम्बन्धमा प्रहरीले थप अनुसन्धान गरिरहेको जनाएको छ।
