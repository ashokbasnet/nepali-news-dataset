३० महिनामा निर्माण सक्नुपर्ने विद्युत् टावर पाँच वर्ष बित्न लाग्दासमेत अलपत्र

सप्तरी। विश्व बैंकको रु पाँच अर्ब बीस करोडको लागतमा ४०० केवी विद्युत् प्रसारका लागि निर्माण भइरहेको फलामे विद्यत् टावर निर्माण छ महिनादेखि ठप्प छ ।

वन जंगल क्षेत्रमा पर्ने रुख कटान नगर्दा जनकपुरको ढल्केबर–बर्दिवास र सप्तरीको कञ्चपुरहँुदै सुनसरीको इनरुवासम्म निर्माण हुने ८०० वटा भूकम्प प्रतिरोधात्मक विद्युत् टावर निर्माण गर्न सकिएको छैन ।

सन् २०१३ अप्रिलबाट ३० महिनामा निर्माण पूरा गर्नुपर्ने ती टावर पाँच वर्ष बित्न लाग्दासमेत निर्माण हुन सकेको छैन । नेपाल विद्युत् प्राधिकरणमार्फत एआइएएल इन्डिया तथा एलटिभी जर्मनद्वारा संयुक्तरुपमा ५०० वटा टावर निर्माण भइसकेका छन् ।

वन मन्त्रालयको लापरबाही र ढिलासुस्तीका कारण निर्माणमा समस्या आएको निर्माण कम्पनीका प्रबन्धक दिनेशमान चन्द्राले बताए । टावर निर्माणका सामग्री लथालिङ्ग अवस्थामा छन् ।
