धुर्मुस-सुन्तली फाउण्डेशशनलाई ५० हजार सहयोग

​​​​​काठमाडौँ । ललित बहुउदेश्यीय सहकारी संस्था लिमिटेडद्धारा आयोजित माईती तीज मेला २०७४ शनिबार काठमाडौँको हिमालयन होटलमा भब्यताका साथ सम्पन्न भएको छ। 

संघले २०७१ देखी लगातार प्रत्येक बर्ष बिशिष्ट ब्यक्तिहरुलाई सम्मान गदै आईरहेको थियो । पहिलो बर्षनै आयोजना भएको कार्यक्रममा धुर्मस सुन्तली उर्फ सिताराम कट्टेल र कुन्जना घिमिरेलाई आदर्श जोडी सम्मान गरेको उक्त संस्थाले यस बर्ष पनि धुर्मस-सुन्तली फाउण्डेशशनलाई नमुना नेपाल निर्माणका लागि भन्दै ५० हजार रुपैयाँ सहयोग प्रदान गरेको छ।

प्रत्येक बर्ष विभिन्न शिर्षकममा अवार्ड प्रदान गदैं आईरहेको उक्त सहकारी संस्थाले यस बर्ष पनि बर्षकै चर्चित नायिका र सौन्र्दयमा निकै सचेत हुने नायिकाको ट्याग दिँदैं चर्चित नायिका केकी अधिकारीलाई सम्मान गरेको हो । संस्थाले स्थापना भएको बर्षदेखीनै हरेक बर्ष एक जना कलाकारलाई उक्त सम्मान प्रदान गर्ने गरेको छ। 

त्यस्तै यस बर्षको आदर्श जोडी सम्मान २०७४ मा संस्थाले चर्चित गायक गायिका जोडी उदय सोताङ्ग र मनिला सोताङ्गलाई सम्मान गरेको छ। स्ट्रिक्स हेयस कलरले स्पोन्सर गरेको उक्त कार्यक्रम तिजको अवसरमा आयोजना गरिएकोले उपस्थित सबैजनाको अनुहारमा तिजको रौनक देखिएको थियो। संस्थाले आयोजना गरेको यस कार्यक्रम तीज बिशेष र सधैं झैं तीजलाई स्वागत गदैं सम्पन्न गरिएको थियो। 

कार्यक्रममा बिशेष सम्मानको रुपमा ब्युटिसियन तथा बरिष्ट सौन्दर्य विद कमला श्रेष्ठलाई सम्मान गरिएको थियो । थुप्रै कलाकारहरुको सहभागीतामा सम्पन्न कार्यक्रममा दिपाश्री निरौला, केकी अधिकारी, लक्ष्मि गिरी, सिताराम कट्टेल, कुन्जना घिमिरे, रितु कडेँल, स्वस्तिमा खड्का लगायतको उपस्थिती रहेको थियो । तीज बिशेष आयोजना गरिएको उक्त कार्यक्रममा बिभिन्न तीज गीतमा सास्त्रिय नृत्य समेत प्रस्तुत गरिएको थियो।
