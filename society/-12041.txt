डा. केसी आजबाट फेरि अनशन बस्ने

काठमाडौं। इन्स्टिच्युट अफ मेडिसिन (आईओएम) का प्राध्यापक डा. गोविन्द केसी आजबाट फेरि अनसन बस्ने भएका छन्। सरकार र राजनीतिक दलले आफ्ना मागलाई बेवास्ता गरेको भन्दै उनले पुनः अनसनमा बस्ने घोषणा गरेका हुन् । 
डा. केसीले बताए अनुसार उनी आज साझ चार बजे सत्याग्रह सुरु गर्दैछन्। यससँगै उनी आज ११औं पटक अनसनमा बस्न लागेका हुन्।

आफूसँग विगतमा भएका सम्झौता सरकार र राजनीतिक दलले बारम्बार उल्लंघन गरेर गैरजिम्मेवारीपन प्रस्तुत गरेको र चिकित्सा शिक्षा ऐनको विधेयक संसद्बाट एक वर्ष पुगिसक्दा पनि पारित नगरेको भन्दै उनले फेरि अनशनको घोषणा गरेका हुन्।
