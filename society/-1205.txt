काठमाडौँको सुकेधारा, मण्डिखाटार र चप्पल कारखानामा विद्युत् अवरोध

काठमाडौँ।  आज बिहान ६ बजे सुकेधारा, मण्डिखाटार, चप्पल कारखानालगायत ठाउँमा विद्युत अवरोध भएको छ।

न्यु-चाबहिल सबस्टेसनबाट निस्कने ११ केभी ओम फिडरको ओभरहेड लाइन सुरु हुनुअघिको भूमिगत केबलमा मेलम्ची खानेपानी आयोजनाको कामले क्षति पुर्याएकाले यि क्षेत्रमा विद्युत् आपूर्ति अवरुद्ध भएको हो।

प्राविधिक टोली सो स्थलमा खटिइसकेकाले क्षतिग्रस्त केबल मर्मत हुनासाथ आपूर्ति पुनःसञ्चालन हुने नेपाल विद्युत् प्राधिकरणका प्रवक्ता प्रबल अधिकारीले जानकारी दिए।
