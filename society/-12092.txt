हतियारसहित दुई जना पक्राउ

.डवल महतारा।

बर्दियामा हातहतियारसहित दुई जना पक्राउ परेका छन् । बाँसगढी नगरपालिका वडा नं.–७ सदाहापुर नजिकैबाट कटुला पेस्तोल र गोलीसहित दुई जना पक्राउ परेका हुन् ।

बाँसगढी ७ निलकण्ठ सामुदायिक बनमा स्थानीय ४२ बर्षीय छव्बन खाँ र सोही ठाउँ बस्ने  ५५ बर्षीय रतन यादवलाई हतियारसहित बिशेष सुराकीको आधारमा पक्राउ गरिएको जिल्ला प्रहरी कार्यालय बर्दियाले जनाएको छ ।

उनीहरुबाट लुकाईछिपाई राखेको दुई नाल कटुवा पेस्तोल, एसएलआरमा लाग्ने पाँच राउण्ड  गोली र  स्पेशल रिभल्वर पेस्तोलमा लाग्ने दुई राउण्ड गोली बरामद गरिएको बर्दियाका प्रहरी प्रवक्ता प्रहरी नायव उपरिक्षक युवराज खड्काले बताएका छन् ।
