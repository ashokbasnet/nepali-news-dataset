यी जनप्रतिनिधिको दिनचर्या : दिउँसो कार्यलय, विहान बेलुकी कोदालो बोकेर सडक निर्माणमा 

बाटो निर्माण गर्दै जनप्रतिनिधि
                                
                                        
                        
	
	विशाल भारती 
	


झापा । जनप्रतिनिधि जनताले सोचेको जस्तो भेटिएपछि मात्र आफुले हालेको भोट सदुपयोग भएको समशुस गर्छन् मतदाताहरु। 

स्थानीय तहमा झापास्थित झापा गाउँपालिकाबाट निर्वाचित बनेका जनप्रतिनिधिको काम देखेर त्यहाँका स्थानीय अहिले निकै खुसी देखिएका छन्। नेकपा एमालेबाट झापा गाउँपालिकाको वडाअध्यक्षमा निर्वाचित बनेका राजुजंग भारती पदभार ग्रहणपनि फरक रुपमा प्रस्तुत भएका छन्। 

पदभार ग्रहण गरेकै दिनदेखि विजय जुलुसमा समेत भाग नलिइ उनी आफ्नो गाउँ निर्माणमा सक्रिय बनेका छन्। आफ्नो गाउँ आफै बनाउँ अभियान सुरु गरेका भारती दिउँसो कार्यालय जान्छन् भने विहान बेलुकी कोदाली बोकेर सडक निर्माण र सरसफाइमा निस्किने गर्दछन्। 

उनले सुरु गरेको काममा त्यहाँको स्थानीय तथा उनका समर्थकले पनि सहयोग गर्दै आएका छन्। पानी पर्दा हिलाम्मे हुने सडक पछि सक्रियतामा अहिले बदलिएको छ। 

विजय भएको दिनमै उनले आफ्नो स्वागतका लागि समर्थक र शुभचिन्तकलाई अविर र फुलमाला नभई कोदालीप् र फाली बोकेर विजय खुसी मनाउन आह्वान गरेका थिए। उनको आह्वानपछि उनका समर्थ र उनको नेतृत्वमा एकै दिन अत्यन्त जिर्ण ३ वटा सडक निर्माण गरिएका थिए। बाटो निर्माणपछि हिँडढुल गर्न र बालबालिकालाई विद्यालय जान सजिलो भएको स्थानीय बताउनछन्। 

उनले गरेको विकासको काममा अहिले देश विदेशबाट समेत सहयोग प्राप्त भइरहेको छ। आफ्नो र विभिन्न दाताको सहयोगबाट उनी निरन्तर विकासका काममा सक्रिय बनेपछि स्थानीय उनको काम देखेर खुसीले गद्गद् बनेका छन्।
