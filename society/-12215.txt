१६ के जी चरेश सहित मोटरसाइकलमा जाँदा प्रहरी भेटेपछि..

पर्सा । पर्सामा प्रहरीले १६ केजी लागुऔषध चरेश बरामद गरेको छ ।  
अस्थाई प्रहरी पोष्ट बिरुवागुठीबाट खटिएको प्रहरी टोलीले पर्सागढी गाउँपालिका–२ बनियारपुरबाट १६ के।जी। लागू औषध चरेश बरामद गरेको हो । 
 बनियारपुल नजिक सडकमा मंगलबार प्रहरीले चेकजाँच गरी रहेको अवस्थामा मिलनचोकबाट रंगपुरटाँडीतर्फ आउँदै गरेको नम्बर नखुलेको मोटरसाइकलमा सवार व्यक्तीले प्रहरी टोलीलाई देख्नासाथ जेब्रा झोलामा रहेको उक्त चरेश फालेर मोटरसाइकल सहित फरार भएका थिए । 


   फरार व्यक्तिको खोजी भइरहेको तथा घटनाको सम्बन्धमा आवश्यक अनुसन्धान गरिरहेको प्रहरीले बताएको छ ।
