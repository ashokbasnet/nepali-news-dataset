दुर्घटनामा परेका स्कुटर सवार दुई शिक्षिका मध्ये एक अझै उपचाररत

दाङ । दाङमा गुडिरहेको ट्रक र स्कुटर जुधेर भएको दुर्घटनाका एक घाइते उपचार पछि घर फर्केका छन्। एक उपचाररत छन्। 

केहीदिन अघि घोराहिको दामोदर चोकमा भएको दुर्घटनामा स्कुटरमा सवार दुई जना गम्भीर घाईते भएका थिए।

तुल्सिपुर चोकबाट आईरहेको लु १ ख ६८९३  नम्बरको को ट्रकले विपरित तर्फबाट आएको रा २ प ८९६३ नम्बरको स्कुटरलाई ठक्कर दिएको हो। 

राप्ती उपक्षेत्रीय अस्पातलमा उपचार पछि दुबैजना घाइतेलाई हेलिकप्टरबाट काठमाडौं लगिएको थियो।

स्कुटर चालक घोराही रझेनाकी बसन्ता गौतम र श्रीजना भट्ट गम्भीर घाइते भएका थिए। श्रीजना उपचार पछि घर फर्किएपनि बसन्ता उपचाररत छन्। दुबैजना विद्यालय पढाउने शिक्षिका हुन्।
