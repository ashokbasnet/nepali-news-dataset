रेडक्रसद्वारा एक बर्षमा दुई लाख ३६ हजार युनिट रगत संकलन

काठमाण्डौँ। नेपाल रेडक्रसले देशका ७२ जिल्लाका १०५ स्थानबाट सञ्चालित रक्तसञ्चार सेवामार्फत् आर्थिक वर्ष २०७३÷७४ मा देशभरिबाट दुई लाख ३६ हजार सात सय ९९ यूनिट रक्त सङ्कलन गरेको छ । उक्त रगत संकलन गरी तीनलाख ३७ हजार तीन सय २१ विरामीलाई रगत तथा रक्ततत्ववितरण गरेको हो । 


नेपालमा रक्तसञ्चार स्थापनाभएको ५१ औँ वर्ष पुगेको उपलक्ष्यमा आज काठमाडौँमा आयोजित वार्षिकोत्षव कार्यक्रममा यो जानकारी दिइएको हो । अहिले काठमाडौँमा केन्द्रीय स्तरको, विराटनगर, नेपालगञ्ज, पोखरा र चितवनमा गरी चार स्थानमा क्षेत्रीय स्तरको, २२ वटा जिल्ला स्तरको र ४२ वटा आकस्मिक र ३६ वटा अस्पताल रक्तसञ्चार इकाई सञ्चालनमा रहेका छन् ।  


५१ वर्षसम्मनिरन्तर रक्तसञ्चार सेवा पु¥याएकोमा रेडक्रसलाई धन्यवाद दिँदै नेपाल सरकार जनस्वास्थ्य प्रयोगशालाका निर्देशक डा. राजकुमार महतोले महिला रक्तदाताहरुको संख्या १५ प्रतिशतमात्र रहेकाले यो संख्या बढाउन पहलगर्नुपर्ने आवश्यकता औँल्याए । 
कार्यक्रममा केन्द्रीय रक्तसञ्चार सेवाकानिर्देशक डा. मनिता राजकर्णिकारले वार्षिक प्रतिवेदन प्रस्तुत गरेका थिए । 

प्रतिवेदनकाअनुसार नेपालमा रक्तदाताहरुमध्ये ९६.९० प्रतिशतपोजेटिभ रक्तसमूह र ३.१० प्रतिशत नेगेटिभ रक्तसमूहका रहेका छन् । त्यस्तै सङ्कलित रगतको नियमित जाँचबाट एचआइभी सङ्क्रमित ०.०४ प्रतिशत र हेपाटाइटिस बि ०.२२ प्रतिशत देखिएको छ । त्यस्तै हेपाटाइटिस सि र सिफलिसको सङ्क्रमितप्रतिशतक्रमशः ०.१७ र ०.३५ रहेको छ । 


कार्यक्रममा नेपाल रेडक्रसका केन्द्रीयपदाधिकारी तथा सदस्यहरु, नेपाल सरकारका विभिन्ननिकायकाप्रतिनिधिहरु, स्वयंसेवी रक्तदाता संघसंस्थाकाप्रमुखतथाप्रतिनिधि, रक्तदाता, नेपाल रेडक्रस सोसाइटीका कर्मचारीहरु, पत्रकारलगायतको उपस्थिति रहेको थियो । 
वार्षिकोत्सवको उपलक्ष्यमा रक्तदानको पनि आयोजना गरिएको थियो ।
