सडक पेटिको पसल हटाउने क्रममा प्रहरीमाथि ढुंगा प्रहार 

कास्की। कास्कीको पोखरा लेखनाथ महानगरपालिकामा सडक पेटिमा राखेका पसल हटाउने क्रममा व्यापारीले ढुंगा प्रहार गर्दा  महानगरपालिकामा कार्यरत प्रहरी सहायक निरीक्षक पुरुषोत्तम थापा घाइते भएका छन् । 


पोखरा लेखनाथ महानगरपालिका ९ स्थित पृथ्वीचोकमा रहेको सस्तो बजार अगाडी रहेको सडक पेटिमा राखेको पसल हटाउन लाग्दा अचानक पसलेले ढुंगा प्रहार गरेका थिए । 


घाइते प्रहरी सहायक निरीक्षक थापाको चरक मेमोरियल अस्पतालमा उपचार भइरहेको छ । ढुंगा प्रहार गर्ने चार जनालाई प्रहरीले नियन्त्रणमा लिएको छ ।
