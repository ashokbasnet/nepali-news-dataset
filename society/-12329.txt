बुद्ध मूर्तिको अनावरण

काठमाडौं । प्रथम धर्मचक्र प्रवर्तन (ढुक्पा छेसी छ्योइखोर दुइछेन) को अवसरमा शाक्यमुनि बुद्ध मूर्तिको अनावरण (ह्राप्ने) कार्यक्रम सम्पन्न भएको छ। 

बिहिबार छयोर्तेन टासी तामाङ गुम्बाको हलभित्र नवनिर्मित बुद्ध मूर्तिको श्रद्भय टुल्कु लोसाङ नाम्गेल रिम्पोर्छेको प्रमुख आतिथ्यतामा एक विशेष पूजासहित सहित सम्पन्न भएको हो। 

कार्यक्रममा विशेष अतिथि आचार्य सोनाम ग्युर्मेले प्रथम धर्मचक्र प्रवर्तन तथा दान पारामिताको बारेमा प्रवचन दिएका थिए। आचार्य ग्युर्मेले पुण्य दिने कार्यले ठुलो पुण्य प्राप्त हुने जानकारी गराउँदै सबैमा पुण्य तथा सत्कर्ममा लाग्न अनुरोध गरेका थिए। शाक्यमुनि बुद्धले बुद्धत्व प्राप्त पाश्चत पहिलो चोटी धर्मदेशना गरेको निति हो।

जुन देशनामा बुद्धले चार आर्य सत्य र आर्य अष्टाङ्गीक मार्गको बारेमा देशना गरेको जानकारी गराउँदै यसमा दत्तचित्त भई धर्म मार्गमा लाग्न सबैमा अनुरोध गरेका थिए।

सोही गुम्बाको आफ्नै जग्गामा भवन निर्माणको लागि आर्थिक सहयोग संकलन पनि गरिएको थियो। सहयोग संकलनमा खण्डोमा दुइछेन आमा समुहबाट १० लाख, ह्युमन हेल्पिङ फाउण्डेसनबाट ८ लाख १ सय ५, गुम्बा अध्यक्ष मानबहादुर तामाङबाट १० लाख, थाङ्का ब्यवसायी कार्साङ लामाबाट साढे २ लाख, हरिबहादुर बलबाट २ लाख, सिद्धीबज्र लामाबाट १ लाख, धर्मलाल लामाबाट ५० हजार ५ सय, लगायत अन्य विभिन्न ब्यक्ति, संस्थाबाट संकलित रकम करिब ४४ लाख ६ हजार जम्मा भएको छ  भने संकलन हुने क्रम निरन्तर जारी छ। 

संकलित रकमले छिटै नै भवन निर्माण गर्ने बरिष्ठ उपाध्यक्ष सिद्धीबज्र लामाले जानकारी दिए।
