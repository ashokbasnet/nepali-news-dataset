दलिय निजामति कर्मचारी संगठन विघटन हुनुपर्छः झलनाथ खनाल

काठमाडौँ । नेकपा एमालेका वरिष्ठ नेता झलनाथ खनालले दलिय रुपमा गठन भएका निजामति कर्मचारी संगठन विघटन हुनुपर्ने बताएका छन् । 

नेता खनालले मुलुकमा भएका राजनीतिक दलकै संख्यामा कर्मचारी भित्र पनि संगठन बनाउनु दुखद पक्ष भएको भन्दै अब ती सबै विघटन हुनुपर्ने बताएका हुन् ।

सुर्योदय नगरपालिका इलामले सनिबार राजधानीमा  गरेको अन्तरक्रियामा नेता खनालले स्थानीय तहको निर्वाचन पश्चात देश भरी नै विकासको लहर छाएको उल्लेख गर्दै विगतमा राजनीतिक अभिष्ठ पुरा गर्नका लागि खोलिएका दलिय कर्मचारी संगठनको आवश्यकता नहरेको स्पष्ट पारेका हुन् । उनले अब सबैले मुलुकको विकासको लहरलाई आत्मसाथ गर्दै जनताको एजेण्डालाई प्राथमिकतामा राख्नुपर्ने बताए ।

स्थानीय तहमा चुनिएका जनप्रतिधिका सामु थुप्रै संभावना अनि चुनौति रहेको भन्दै नेता खनालले ठुलो जिम्मेवारीलाई गहनता पुर्वक निर्वाह गर्न सुझाव दिए ।


स्थानीय तहले स्थानीय सरकारको सम्पुर्ण अधिकार पाएकाले कार्यापालिका, व्यवस्थापिका र न्यायपालिकाको अधिकार प्रयोग सुझबुझका साथ गर्नुपर्नेमा पनि उनले जोड दिए ।


स्थानीय तहलाई केन्द्रको सम्पुर्ण अधिकार प्रत्यायोजन गरिएकाले कसैलाई काखा पाखा नगरी प्रभावकारी कार्यान्वयन गर्न कार्यक्रमकमा सहभागीले जनप्रतिनिधिलाई सुझाव दिएका थिए ।
