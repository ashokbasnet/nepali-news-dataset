नेपालगञ्जमा आउ नाचौ तिज सिजन सुरु

नेपालगञ्ज । रेडियो कृष्णसार एफ एमले आउ नाचौ तिज सिजन ५ को तयारी सुरु गरेको छ । यसबर्षको आउ नांचौ तीज प्रतियोगितामा बर्दियाको गुलरिया,बांकेको कोहलपुर र नेपालगंजमा पहिलो चरणको सेलेक्सन राउण्ड संचालन गर्न लागिएको हो । 


भाद्र २ गते गुलरियाको नगर भवन, भाद्र ३ गते कोहलपुरको पार्टीप्यालेस र भाद्र ४ गते नेपालगञ्जको द होटल ग्यालेक्सी दरबारमा अडिशन राउण्ड हुन लागेको रेडियोले जानकारी गराएको छ । प्रतियोगितामा एकल, युगल वा ४ जनासम्मको समुहमा प्रतियोगीले प्रतिश्पर्धा गर्न पाउनेछन । 


आउ नाँचौं तीज सिजन ५ मा प्रथम हुनेलाई नगद रु ३० हजार, द्वितीय हुनेलाई नगद रु २० हजार, तृतीय हुनेलाई नगद रु १० हजार र चौथो स्थान प्राप्त गर्नेलाई सान्त्वना स्वरुप नगद रु ५ हजार पुरस्कार प्रदान गरिने  रेडियो कृष्णसार एफ एमका ईभेन्ट तथा कार्यक्रम संयोजक माधव अधिकारीले बताए ।


रेडियो कृष्णसार एफ एमको संचालक संस्था समुदायका लागि संचार अभियान नेपालका अध्यक्ष राकेश मिश्रको अध्यक्षतामा भएको कार्यक्रममा पत्रकार महासंघका मध्यपश्चिम संयोजक झलक गैरे, रेडियोका पूर्ण पत्रकार सदस्य जनक नेपाल ,रेडियो बागेश्वरी एफ एम नेपालगञ्जका स्टेशन प्रमुख शुक्रऋषि चौलागाइँ, प्रतिबोध एफ एम कोहलपुरका स्टेशन प्रमुख हेमन्त बिक, प्रेस युनियन बाँकेका निर्वतमान अध्यक्ष नरेन्द्र थापा, नेपाल पर्यटन पत्रकार संघ बांकेका अध्यक्ष अमृता केसी, नेपाल प्रेस युनियन बांकेका सचिव अर्जुन ओली, पत्रकार टकेन्द्र बस्याल लगायतले कार्यक्रमको सफलताको शुभकामना दिएका थिए ।


समाचार, मनोरञ्जन र सुचना प्रदानमा संधै अग्रणी र विश्वसनीय रेडियो स्टेशनका रुपमा अभ्यस्तरत कृष्णसार एफ एमले हरेक बर्ष तीजका अवसरमा आउ नांचौ सिजन संचालन गर्दै आएको छ । यस बर्ष पनि आउ नांचौ तीज सिजन ५ होटल द ग्यालेक्सि दरबारसंगको साझेदारीमा भब्य रुपमा संचालन गर्न लागेको रेडियोले जनाएको छ ।
