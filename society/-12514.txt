काठमाण्डौँबाट हिँडेका जोडी झोलुङ्गे पुलमुनि मृत भेटिए

पर्वत । पर्वतमा एक जोडी मृत अवस्थामा फेला परेका छन् ।  कुश्मा नगरपालिका–९ कुश्मा म्याग्दी जोड्ने झोलुङगे पुल मुनी मोदी खोलाको किनारमा महिला र पुरुष गरी २ जना मृत अवस्थामा फेला परेका हुन् ।


मृतकहरु सुनसरी धरान उपमहानगरपालिका–११ बस्ने २६ बर्षीय अकिन गुरुङ र ललितपुर महानगरपालिका–१४ ढोलाहीटी बस्ने २५ बर्षीया मुना राना रहेको मोबाईल सम्पर्कबाट खुल्न आएको छ । उनीहरु साउन १३ गते काठमाडौबाट हिंडेको बताइएको छ। 


 घटनाका सम्बन्धमा प्रहरीले थप अनुसन्धान गरिरहेको बताएको छ ।
