मृगौला पीडितलाई स्थानीय बासिन्दाको सहयोग

नेपालगञ्ज । नेपालगञ्जमा एक जना मृगौला पीडितलाई स्थानीय बासिन्दाहरुले आर्थिक सहयोग गरेका छन् । मृगौला समस्याबाट पीडित नेपालगञ्ज १२ निबासी रामलाल क्षेत्री (धामी) लाई स्थानीय बासिन्दाले आर्थिक सहयोग गरेका हुन् ।


क्षेत्रीलाई केही महिना अघि उपचारबाट दुबै मृगौलाले काम गर्न छाडेको पाईएपछि उपचारका लागि लखनउ लगिएको थियो । आर्थिक अवस्था कमजोर भएका उनको उपचारमा समस्या भएपछि स्थानीय स्तरबाटै सहयोग संकलनको अभियान शुरु गरिएको थियो ।


उनको उपचारमा सहयोग पुर्याउनका लागि साउन ११ गते कोरियनपुरमा सम्पन्न एक भेलाले रामलाल क्षेत्री उपचार सहयोग समिति गठन गरि सहयोग संकलन शुरु गरिएको थियो । स्थानीय स्तरबाट संकलन गरिएको रकम ७० हजार ५ सय ८४ आज बिरामी क्षेत्रीकी धर्मपत्नि सुसिला क्षेत्रीलाई प्रदान गरिएको सहयोग समितिका संयोजक तेज बिक्रम शाहले बताए ।


उनले बिरामीको अवस्था हरेर स्थानीय स्तरबाट सहयोग संकलन गरि सहयोग प्रदान गरिएको बताए । तेजबिक्रम शाहको संयोजकत्वमा रहेको समितिको सदस्यहरुमा क्रमशः बलराम श्रेष्ठ, दिनेशराज पन्त, मोहन थापा, बिनोद उप्रेती, खड्कमान सिंह, हिमेन्द्र बि.सी., जय बहादुर न्यौपाने र नेत्रजँग शाह रहेका थिए । 


बिरामीलाई आजै काठमाण्डौं लगिएको छ । उनको शिक्षण अस्पतालमा उपचार गरिने परिवारका सदस्यहरुले जनाएका छन् ।
