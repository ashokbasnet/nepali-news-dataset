प्रथम बि.आई.ए. ह्विलचियर म्याराथुन-२०१७ सम्पन्न

काठमाडौं । काठमाडौंमा प्रथम बि.आई.ए. ह्विलचियर म्याराथुन २०१७ सम्पन्न भएको छ ।
वोधिसत्व कार्यक्रम फाउण्डेसन (बि.आई.ए.) संस्थाले संस्थापक श्रद्वेय गुरु छोग्याल रिम्पोचेको ३३ औं जन्म उत्सवको उपलक्ष्यमा शनिबार "My Wheelchair, My Freedom"  नाराका साथ म्याराथुन आयोजना गरेको हो ।

भुकृटिमण्डपदेखि शहिदगेट, बीर अस्पताल, जमल, घण्टाघर, प्रज्ञाप्रतिष्ठान, पुतलिसडक, हुदैं भुकृटिमण्डपसम्म ४ कि.मि. दुरीको प्रथम बि.आई.ए. व्हिल्लचियर म्याराथुन सम्पन्न भएको आयोजकले जनाएको छ ।

शनिबार भएको कार्यक्रममा १५० जना व्हिल्लचियर प्रयोगकर्ता रहेका थिए। साथै नेपालमा हाल सम्मकै व्हिल्लचियर म्याराथुन प्रतियोगीतामा अधिक धनराशीले बिजेतालाई सम्मान गराईएको थियो
।

प्रथम पुरुष/महिला २५/२५ ००० दोश्रो १५/१५ ००० र तृतिय १०/१० ००० धनराशी बिजेतालाई प्रदान गरिने छ । प्रथम पुरुषतर्फ प्रेम बि.क., दोश्रो भरत बि.सि. र तृतिय  रमेश खत्री साथै महिलातर्फ यानी मगर प्रथम, दोश्रो रजनी राई र तृतिय लाली तामाङ् भएका थिए ।
साथै १० जना पुरुष र ७ जना महिलालाई मेडल प्रदान गरिएको थियो ।

कार्यक्रममा प्रमुख अतिथि महानायक राजेश हमालले यस्तो कार्यक्रमले हौसला प्रदान गर्ने भएकोले आफू निकै खुशी भएको प्रतिक्रिया दिए । उनले जीवनमा सबैलाई चूनौति भएको उल्लेख गर्दै प्रतियोगितमा सहभागीहरुले आज सबैको मन जित्न सफल भएको टिप्पणी गरे ।

त्यस्तै कार्यक्रमका विशिष्ट अतिथिति सांसद तथा फूलकुमारी मेमोरियल ट्रष्टका उपाध्यक्ष डा. बिरेन्द्र महतोले शारिरिक अपांगता भएपनि सपांगता भएकाहरुले गर्न नसक्ने आजको म्याराथुनमा सहभागीहरुले गरेर देखाएको बताए ।

उनले भने,‘भगवानले तपाईहरुलाई यस्तो अपांगता बनाएपनि, तपाईहरु मानसिक रुपमा बलियो हुनुहुन्छ, तपाईहरुले जुन उत्साह आज देखाउनुभयो, यो ठूलो जित हो, तपाईहरुले नगर्न सक्ने भन्ने केही कुरै छैन ।’
त्यस्तै कार्यक्रममा तेन्जिङ् वाङ्ल रिम्पुचे, बरिष्ठ प्रहरी उपरिक्षक मिलन बस्नेत लगायतको उपस्थिति थियो ।
