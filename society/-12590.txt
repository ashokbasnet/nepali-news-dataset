पिङ खेल्ने क्रममा घाँटी कसिएर मृत्यु

नवलपरासी। पिङ खेल्ने क्रममा अल्झिएर घाँटी कसिँदा नवलपरासीमा एक बालिकाको मृत्यु भएको छ । 

बच्चाहरु खेल्नको लागि पहिला देखिनै घरको छानोको दलिनमा नाईनलको डोरीले बनाई राखेको पिङ खेल्ने क्रममा सरावल गाउँपालिका–६ बढसारे बस्ने बिनोद सहानीको ७ वर्षीया छोरी किरण सहानीको आइतबार मृत्यु भएको हो ।  पिङ खेल्दै गर्दा डोरी अल्झी घाँटी र पाखुरा कसिएपछि उनको मृत्यु भएको हे । 

घटनाको सम्बन्धमा आवश्यक अनुसन्धान भइरहेको प्रहरीले  जनाएको छ ।
