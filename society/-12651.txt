लोडसेडिङको विरोधमा स्थानीय आन्दोलित, प्रहरीसँगको झडपमा १९ जना घाइते

बुटवल। दैनिक ६ घण्टा लोडसेडिङ गराएको भन्दै रुपन्देहीको मंगलापुरका स्थानीय आन्दोलित भएका छन् । विरोध प्रदर्शनका क्रममा सडकमै उत्रिएका स्थानीयलाई नियन्त्रण गर्न खोज्दा प्रहरी र प्रदर्शनकारीबीच झडप भएको छ । झडपमा १९ जना घाइते भएपनि अहिले मंगलापुर क्षेत्र तनावग्रस्त बनेको छ । 


प्रदर्शनकारीले बुटवल भैरहवा सडक बन्द गराएपछि प्रहरी सडक खुलाउन पुगेको थियो । प्रहरीले सडक खुलाउन बल प्रयोग गर्न खोजेपछि स्थानीय र प्रहरीबीच झडप भएको हो । झडपमा घाइते भएकामध्ये १५ जना प्रदर्शनकारी र ४ जना प्रहरी रहेको बताइएको छ । प्रदर्शनकारीले तोडफोड गर्न थालेपछि स्थितिलाई नियन्त्रणका लिन अश्रुग्यास प्रयोग गर्नुपरेको प्रहरीले जनाएको छ । अहिले सडक खुलाउने प्रयास भइरहेको छ । सडम क्षेत्र तनावग्रस्त छ ।
