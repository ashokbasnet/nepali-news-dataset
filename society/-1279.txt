नेपालगञ्जमा नगद सहित पन्ध्र लाखका गरगहना चोरी

डवल महतारा/नेपालगन्ज । नेपालगन्ज मा एक घरबाट अन्दाजी पन्ध्र लाग बराबरका गरगहना चोरी भएको छ। नेपालगञ्ज उपमहानगरपालिका वडा नं. - १३ को भृकृटीनगरका लक्ष्मण सिंहको घरबाट अन्दाजी पन्ध्र लाखको गहना चोरी भएको हो।

गएराती घरका सबै मासिन सुतिरहेको समयमा छतको ढोकाबाट घरभित्र प्रवेश गरी किचेनमा राखेको साँचोले कोठाको ताच्चा खोलेर दराजमा रहेको नगदसहित  गरगहना चोरेर लगेको प्रहरीले जनाएको छ।

गरगहना चोरी गरेको अभियोगमा नौवस्ताका एक युवकलाई पक्राउ गरिएको जिल्ला प्रहरी कार्यालय बाँकेका प्रहरी निरीक्षक विर बहादुर थापाले बताएका छन्।

उनको साथबाट औठी ६ वटा, मङ्गलसुत्र १ वटा, सिक्री ३ वटा, चाँदीको सिक्का ५ वटा, कानको बाली १ जोडी र १६ हजार ९ सय २८ रुपैयासमेत बरामद गरिएको र घटनाबारे थप अनुसन्धान भइरहेको जिल्ला प्रहरी कार्यालय बाँकेले जनाएको छ।
