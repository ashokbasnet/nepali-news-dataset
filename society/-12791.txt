सातवटै प्रदेशमा अन्तर्राष्ट्रियस्तरको रंगशाला बनाउने खेलकुद मन्त्रीको घोषणा

काठमाडौं। युवा तथा खेलकुद मन्त्री राजेन्द्रकुमार केसीले खेलकुद क्षेत्रभित्र राजनीति हुन नदिने प्रतिवद्धता व्यक्त गरेका छन्। मन्त्री केसीले खेलको माध्यामबाट मुलुकको प्रतिष्ठा उचो बनाउन आफू लागि पर्ने दाबी गरे।

बिहीबार काठमाडौंमा आयोजित साक्षात्कार कार्यक्रममा बोल्दै उनले राज्यको स्रोत र साधानलले भ्याएसम्म खेलाडीहरुको वृद्धि विकासमा पनि आफू लागि पर्ने उल्लेख गरे। मन्त्री केसीले तेस्रो साग गेम नेपालमा आयोजना हुनेभएकाले त्यसलाई सफल बनाउन आफू केन्द्रित भएको पनि जानकारी दिए।

मन्त्री केसीले ७ वटै प्रदेशमा अन्तराष्ट्रिय स्तरको रंगशाला निर्माण गर्ने योजना पनि अघि सारे। उनले पोखरा, झापा, विराटनगरसहित ७ वटै प्रदेशका मुख्य–मुख्य सहरमा अन्तर्राष्ट्रिय स्तरको रंगशाला बनाउने विषयमा विस्तृत अध्ययणको काम सुरु गरिएको जनाए। 

सरकारले चालू आर्थिक वर्ष भित्र सात वटै प्रदेशमा रंगशाला निर्माण गर्ने प्रतिवद्धता जनाएको छ। सोही प्रतिवद्धता पूरा गर्न आफू लागि पर्ने मन्त्री केसीको भनाई छ।
