'बारबरा एडम्स खोजी पत्रकारिता पुरस्कार' पत्रकार ज्ञवालीलाई

काठमाण्डौँ। यस वर्षको ‘बारबरा एडम्स खोजी पत्रकारिता पुरस्कार’ पत्रकार कृष्ण ज्ञवालीलाई दिइएको छ । 


बारबरा शान्ति प्रतिष्ठान, नेपालले विहिबार काठमाडौंमा एक कार्यक्रमका बीच सो पुरस्कार पत्रकार ज्ञवालीलाई प्रदान गरेको हो । बारबरा एडम्स खोजी पत्रकारिता पुरस्कारको राशी १ लाख १ रुपैयाँ रहेको छ । नेपाल चिकित्सा शाष्त्र शिक्षामा भएको भ्रष्टाचार र अनियमितताबारे खोजमूलक रिपोर्टहरु प्रकाशित गरेबापत पत्रकार ज्ञवालीलाई नगद १ लाख १ रुपैयाँसहित सम्मान गरिएको प्रतिष्ठानका अध्यक्ष डा. सन्द्रुक रुइटले जानकारी दिए । 

यस अघि यो पुरस्कारबाट पत्रकार सुरेन्द्र पौडेल सम्मानित भएका थिए । अमेरिकी अर्थशाष्त्री एडम्स नेपाल र नेपालीलाई असाध्यै माया गर्थे । त्यसैको फलस्वरुप उनको नाममा नेपालमा प्रतिष्ठाननै स्थापना गरिएको हो । प्रतिष्ठानले नेपाली जनताको विशुद्ध सेवामा समर्पित रहने प्रण गर्दै आएको छ ।
