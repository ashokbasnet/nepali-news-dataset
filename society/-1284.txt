पहिरोले बागलुङको दरमखोला थुनियो, यातायात ठप्प 

बागलुङ । बागलुङको रिघा गाविस वार्ड नम्बर ७ मनेवापाटामा पहिरो खसेर दरमखोला थुनिएको छ । आज आइतबार बिहान मध्यपहाडी लोकमार्ग माथिबाट  खसेको पहिरोले बिहान ५ बजेदेखि खोला थुनिएको प्रहरीले जनाएको छ।

खोलाको वरपर रहेका घरहरु डुबानमा पर्न थालका छन् । खोलाको आडैमा रहेको स्थानीय मनकुमारी शाहीको घर डुबानको खतरामा परेपछि शाहीको परिवार घर छोडेर सुरक्षित स्थान तर्फ लागेको स्थनीयलाई उदृत गर्दै प्रहरीले जनाएको छ। पहिरोकै कारण मध्यपहाडी लोकमार्गको बागलुङ–बुर्तिबाङ सडकखण्ड पूर्ण रुपमा अवरुद्ध छ भने खोला थुनिएपछि त्यहाँ ठूलै ताल बन्न थालको छ।
