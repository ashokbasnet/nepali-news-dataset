आजदेखि होली पर्व सुरु, काठमाडौंको बसन्तपुरमा होलीको चीर ठड्याइयो

काठमाडौं । आजदेखि होली पर्व विधिवतरुपमा सुरु भएको छ। काठमाडौंको बसन्तपुमा आज बिहान ७ बजेर ४७ मिनेटको शुभसाइतमा होलीको चीर ठड्याएसँगै होली पर्व सुरु भएको हो।

बाँसको ध्वजापताका बनाएर चीर ठडाइएपछि होली पर्वको सुरु हुने गर्दछ।

यसवर्ष काठमाडौं उपत्यका लगायतका पहाडी जिल्लामा यही फागुन २९ गते र तराईका जिल्लामा फागुन ३० गते होली पर्व परेको छ।

आज ठड्याइएको चिर एक हप्तापछि ढलाएर टुंडिखेलमा सेलाइने गरिन्छ।
