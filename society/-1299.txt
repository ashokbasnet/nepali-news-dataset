घर भित्र छिरेर चक्कु हमला, सुतिरहेकी २५ बर्षीया पत्नीको मृत्यु पति घाइते

रौतहट । घर बाहिर चोर आएको हल्ला चलेपछि शेख खजुर घर बाहिर निस्किए। बाहिर केही हल्ला खल्ला थिएन। उनी केहीबेरमै घर भित्र पसे। घरको ढोका भित्र छिरेका शेखमाथि एक्कासी प्रहार भयो। ढोकामा लुकेका एक अपरिचितले उनीमाथि धारिलो हतियार प्रहार गरेका थिए।

शेखलाई घाइते पारेर आक्रमणकारी उनकी पत्नी सहनाज खातुनमाथि प्रहार गर्न अगाडि बढ्यो। सहनाजको ज्यान गयो।

घटना रौतहट कनकपुर–२ को हो। ३० बर्षीय शेख र उनकी पत्नीे २५ बर्षीया सहनाजमाथि आक्रमण भएको हो।

पतिपत्नीमाथि अन्धाधुन्दा प्रहार गरेर आक्रमणकारी केहीबेरमै भागेका थिए। पत्नी सहनाजको उपचारको क्रममा मृत्यु भएको हो। प्रहरीले अनुसन्धान अगाडि बढाएको बताएको छ। तर उम्केर फरार रहेका आक्रमणकारीको पहिचान खुलेको छैन।
