 बंगलामुखी र कुम्भेश्वर मन्दिर परिसरमा सचेत युवा नेपालद्वारा सरसफाइ

ललितपुर। पाटन बङ्गलामुखी भगवती र  कुम्भेश्वर महादेवकाे परिसमा  सचेत युवा नेपालले सरसफाइ गरेकाे छ।  बिगत केही समयदेखि निरन्तर रूपमा सचेत युवा नेपालले " म बदलिन्छु मेराे देश बदलिनेछ" यस्ता भावना बाेकेर अाफ्नाे कार्य निरन्तर गर्ने प्रण गर्दै श्रावण २१ गते शनिबार विशेष सरसफाई गरेकाे हाे।

पुरानाे ऐतिहासिक रूपमा रहेकाे कुम्भेश्वर महादेवकाे मन्दिर अत्यान्त कलात्मक र अतिनै प्राचीन मानिन्छ। प्रत्येक वर्ष जनै पूर्णिमाकाे दिन यसक्षेत्रमा विशेष किसिमकाे मेला (पर्व) पनि लाग्ने गर्छ। ताकाधारी हिन्दु धर्मालम्बिहरूले जनैपूर्णिमाकाे दिनमा स्नान गरी जनै धारण गर्ने र कुम्भेश्वरकाे समिपना मन्त्र साधना गर्ने परम्परा  रहेपनि  यसपटक  फरक भएकाे छ।

२३ गते श्रावण जनै पूर्णिमाकै दिन चन्द्र ग्रहण लाग्ने भएकाले याे बर्ष श्राबण १३ गते नाग पञ्चमिकै दिन जनै धारण गर्ने र डाेराे बाध्ने कार्य भएकाे थियाे। प्राचीन हिन्दु संस्कार र संकृति सँग नजिक रहेका हिन्दु धर्मालम्बिहरू देवालयलाई एक अभिन्न अङ्गका रूपमा लिने गर्दछन्।
