२० तोला सुन लुटेर फरार

सल्यान। सल्यानमा २० तोला सुनसहित नगद चोरी गरेर अभियुक्त फरार भएका छन् ।

दार्मा गाउँपालिका–४ मौलाहल्नेमा सुन पसल गरी बस्ने कुमाखमालिका गाउँपालिका–९ जिमालीका ५० वर्षीय भद्रबहादुर सुनारको २० तोला सुन र नगद ४० हजार आइतबार लुटपाट भएको हो  ।

पसलबाट घर जाने क्रममा कुमाखमालिका गाँउपालिका–६ र दार्मा गाँउपालिका–४ को सिमानामा पर्ने लामपोखरा जगंलबाट ३ जनाले सुनारको साथमा रहेको उक्त धनमाल लुटपाट गरी फरार बनेको बताइएको  छ। उनीहरु भलचौर–५ सुँगुरखालतर्फ भागेको बताइएको छ ।

फरार लुटेराहरुको खोजी गर्नुको साथै घटनाका सम्बन्धमा आवश्यक अनुसन्धान भइरहेको प्रहरीले जनाएको छ ।
