प्रथम बिआइए ह्विवलचियर म्याराथुन उल्लेख्य सहभागी

काठमाडौं । काठमाडौंमा प्रथम बि.आई.ए. ह्विलचियर म्याराथुन २०१७ सम्पन्न भएको छ। वोधिसत्व कार्यक्रम फाउण्डेसनले ह्विलचियर म्याराथन सम्पन्न गरेको छ। गुरु छोग्याल रिम्पोचेको ३३ औं जन्म उत्सवको उपलक्ष्यमा शनिबार म्याराथुन आयोजना गरेको थियो। 

भुकृटी मण्डपदेखि शहिदगेट, बीर अस्पताल, जमल, घण्टाघर, प्रज्ञाप्रतिष्ठान, पुतलिसडक, हुँदै भुकृटीमण्डपसम्म ४ किलोमिटर दूरीको प्रथम बि.आई.ए. ह्विलचियर म्याराथुन सम्पन्न भएको आयोजकले जनाएको छ। कार्यक्रममा १५० जना ह्विलचियर प्रयोगकर्ताले सहभागीता जनाएका थिए। 

प्रथम पुरुष÷महिला २५/२५ ००० दोश्रो १५/१५ ००० र तृतिय १०/१० ००० धनराशी बिजेतालाई प्रदान गरिने आयोजनले जनाएको छ। प्रथम पुरुषतर्फ प्रेम बिक, दोस्रो भरत बिसी र तेस्रो रमेश खत्री साथै महिलातर्फ यानी मगर प्रथम, दोस्रा रजनी राई र तेस्रो लाली तामाङ् भएका थिए।  १० जना पुरुष र ७ जना महिलालाई मेडल प्रदान गरिएको थियो । 

कार्यक्रममा नायक राजेश हमालले यस्तो कार्यक्रमले हौसला प्रदान गर्ने भएकोले आफू निकै खुशी भएको प्रतिक्रिया दिए। उनले जीवनमा सबैलाई चुनौती  भएको उल्लेख गर्दै प्रतियोगितमा सहभागीहरुले सबैको मन जित्न सफल भएको टिप्पणी गरे। 

कार्यक्रमका विशिष्ट अतिथिति सांसद तथा फूलकुमारी मेमोरियल ट्रष्टका उपाध्यक्ष डा. बीरेन्द्र महतोले शारीरिक अपांगता भएपनि सपांगता भएकाहरुले गर्न नसक्ने म्याराथुनमा सहभागीले गरेर देखाएको बताए। 

उनले भने, ‘भगवानले तपाइँहरुलाई यस्तो अपांगता बनाए पनि, तपाइँहरु मानसिक रुपमा बलियो हुनुहुन्छ, तपाइँहरुले जुन उत्साह देखाउनुभयो, यो ठूलो जित हो, तपाइँहरुले नगर्न सक्ने भन्ने केही कुरै छैन।’
