खेतमा जमेको पानीमा लडेर मृत्यु

चितवन। खेतमा जमेको पानीमा डुबेर चितवनमा एक जनाको मृत्यु भएको छ ।  


भरतपुर महानगरपालिका–१४ गरौदीका ५५ वर्षीय गोबिन्द अधिकारी नजिकै रहेको खेतमा जमेको पानीमा लडेर असक्त अवस्थामा सोमबार फेला परेका थिए । उनको उपचारको लागि सरकारी अस्पताल भरतपुरतर्फ लैजादै गर्दा बाटोमै मृत्यु भएको छ ।


घटनाको सम्बन्धमा आवश्यक अनुसन्धान भइरहेको प्रहरीले जनाएको छ ।
