 मलेसियाबाट घर फर्केका खड्का सम्पर्कविहीन

काठमाडौं। वैदेशिक रोजगारीबाट नेपाल फर्किएका एक युवक सम्पर्क विहीन भएका छन्। मलेसियाबाट जुलाई चारमा नेपाल आएका दाङ घोराही–१२ गुर्जीका भिमसेन खड्का वेपत्ता भएका हुन्। खड्का मलेसियाबाट नेपाल आइपुगेको अध्यानगम विभागले जनाएको छ।

तर, नेपाल भित्रिएपछि खड्का एकाएक वेपत्ता भएका हुन्। लामोसमयदेखि उनको खोजी भएपनि हालसम्म फेला नपरेको परिवारले जनाएको छ। ‘उनी नेपाल आएको अध्यागमनको रेर्कडमा देखिन्छ,’ खड्काका एक आफन्तले भने, ‘विमानस्थलमा आएको देखिएपनि त्यसपछि उनको अवस्था अज्ञात छ।’

मलेसियाबाट घर हिडेको करिव एक महिना हुन लाग्दासमेत  घर परिवारसँग कुनै सम्पर्क नगरेको खड्काकी श्रीमती सिता खड्काले जनाइन्।  मलेसियाबाट फर्केको लामो समय भइसक्दा पनि आफ्नो घर परिवासँग कुनै सम्पर्क नभएकाले  खड्का परिवार चिन्तामा डुबेको छ। खड्काकी श्रीमती सिता खड्काले आफ्ना  श्रीमानलाई खोजी गरिदिन आग्रह गरेकी छन्।
