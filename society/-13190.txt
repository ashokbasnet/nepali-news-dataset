सहज आपूर्ति र गुणस्तर कायम गर्न आपूर्ति मन्त्रीको निर्देशन

बिराटनगर। आपूर्ति मन्त्री शिवकुमार मण्डलले मन्त्रालय अन्तर्गतका संस्थानका डिपो तथा कार्यालयहरुलाई जनतालाई दुःख नहुने गरी काम गर्न निर्देशन दिएका छन् ।

विराटनगरमा रहेको नेपाल आयल निगमको कञ्चनबारी डिपो, नेपाल खाद्य संस्थानको अञ्चल कार्यालय र साल्ट ट्रेडिङ्ग कर्पोरेसनको अञ्चल कार्यालय अनुगमनमन गरी सहज आपूर्ति र गुणस्तर कायम गर्न निर्देशन निर्देशन दिएका हुन् । अनुगमनको क्रममा उनले भने –‘गलत काम गर्नेलाई कुनै पनि हालतमा कार्वाही हुन्छ, राम्रो काम गर्नेलाई केही समस्या भयो भने त्यसको नैतिक जिम्मेवारी म लिन्छु ।’


आयल निगमको विराटनगर डिपो स्तरोन्नती 
मन्त्री मण्डलले बिराटनगर स्थित नेपाल आयल निगमको कञ्चनबारी डिपोलाई आफ्नो क्षेत्रभित्र ईन्धनको सहज आपूर्तिमा कुनै समस्या उत्पन्नहुन नदिन निर्देशन दिए । व्यवस्थापनका लागि सचेत रहन र कुनै समस्या आएसचेत भई तुरुन्त माथिल्लो निकायसंग समन्वय गर्न पनि उनले निर्देशन दिए ।

अनुगमनको क्रममा मन्त्री मण्डलले निगमको डिपो निरीक्षण स्टोरेज ट्याँकी स्तरोन्नतीका लागि प्रकृया शुरु गर्ने बताए । क्राईसिस नगराउने र राम्रो काम गर्नेलाई पुरस्कृत गर्ने नराम्रो गर्नेलाई दण्डित गर्ने उनको भनाई छ ।
