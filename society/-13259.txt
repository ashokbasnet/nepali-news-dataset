खेल्दा खेल्दै बालक खाल्डोमा परेर डुबेपछि...

पर्सा। खाल्डोमा डुबेर पर्सामा एक बालकको मृत्यु भएको छ । पर्साको छिपहरमाई गाउँपालिकामा आज बिहान ११ बजे पानीमा डुबेर ७ वर्षीय बालकको ज्यान गएको हो। गाउँपालिका–४ तुल्सिबर्वा निवासी जोखन साहको ७ वर्षीय छोरा रुपेश साहको पानीमा डुबेरा मृत्यु भएको हो । 

घरबाट बाहिर खेल्ने क्रममा घरअगाडि रहेको खाल्टोको पानीमा डुबेर रुपेशको मृत्यु भएको जिल्ला प्रहरी कार्यालयका प्रवक्ता प्रहरी नायब उपरीक्षक चक्रराज जोशीले जानकारी दिए ।

उनले घरअगाडि रहेको खाल्टोमा वर्षाको पानी जमेको र बालक खेल्दाखेल्दै सोही पानीमा खसेर मृत्यु भएको अनुसन्धानबाट खुलेको बताए ।
