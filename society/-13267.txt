छुट्टाछुट्टै घटनाका फरार दुई अभियुक्त पक्राउ

मोरङ। छुट्टाछुट्टै घटनामा फरार रहेका दुई जना अभियुक्तलाई प्रहरीले पक्राउ गरेको छ । 


कुटपिटमा संलग्न फरार रहेका मोरङका एक अभियुक्त पक्राउ परेका छन् ।  बिराटनगर उपमहानगरपालिका दरैया बस्ने ५२ बर्षीय नारायण अधिकारीलाई ईलाका प्रहरी कार्यालय रानीबाट खटिएको प्रहरी टोलीले बिहीबार पक्राउ गरेको हो । मोरङ जिल्ला अदालतबाट २०६४ असार २४ गते कुटपिट मुद्दामा २ सय ५० रुपैयाँ जरिवाना तोकिएकोमा उनी फरार रहेका थिए । 


यसैगरी मोरङ जिल्ला अदालतबाट २०६९ मंसिर २ गते चोरी मुद्धामा ९ हजार ५ सय ५० रुपैयाँ जरिवाना तोकिएकोमा फरार रहेका मोरङ बिराटनगर उपमहानगरपालिका बस्ने २४ बर्षीय बिजय आलेलाई ईलाका प्रहरी कार्यालय रानीबाट खटिएको प्रहरी टोलीले बिहीबार पक्राउ गरेको छ ।


 प्रहरीले दुवै पक्राउ अभियुक्तहरुलाई आवश्यक कारवाहीको लागि जिल्ला अदालत मोरङमा पेश गरेको छ ।
