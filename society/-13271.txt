बाल विवाह बढ्दै गएको भन्दै राष्ट्रपति चिन्तित

काठमाडौं।  राष्ट्रपति विद्या भण्डारीले मुलुकमा बाल विवाह बढ्दै गएकोमा चिन्ता व्यक्त गरेकी छन्।  राष्ट्रपति भण्डारीले बाल विवाहको अन्त्य गर्न सरोकारवाला निकायहरु सबैले मिलेर काम गर्नुपर्ने आवश्यक्ता पनि औंल्याइन्।

बिहीबार काठमाडौंमा आयोजित एक कार्यक्रमका बीच ‘नेपाली जुटौं बाल विवाह रोकौं’ अभियानको शुभारम्भ गर्दै उनले संविधानले बाल विवाहलाई दण्डनीय अपराधको रुपमा लिएको उल्लेख गरिन्। राष्ट्रपति यादवले गरिवी र अशिक्षाका कारण मुलुकमा बाल विवाह बढदै गएको उल्लेख गर्दै यसको अन्त्य गर्न सरकारी प्रयासमात्रै पर्याप्त नहुने पनि उल्लेख गरिन्। 

कार्यक्रममा बोल्दै महिला, बालबालिका तथा समाज कल्याण मन्त्री आशा कोइरालाले बाल विवाह अन्त्य गर्न सरकार प्रतिवद्ध रहेको बताइन्। उनले संविधानले नै बाल विवाहलाई दण्डनीय अपराधको रुपमा लिएको उल्लेख गर्दै त्यसलाई अन्त्य गर्न सरकारले विभिन्न अभियान संचालन गर्दै आएको दावी गरिन्।

मन्त्री कोइरालाले बाल विवाह अन्त्य गर्ने कामलाई सामाजिक अभियानकै रुपमा संचालन गर्न पनि सबैमा अपिल गरिन्। विभिन्न अध्ययन प्रतिवेदनले नेपालमा बाल विवाह दर उच्च रहेको तथ्यांक सार्वजनिक गरेको छ।

युनिसेफले पहिल्लो पटक सार्वजनिक गरेको प्रतिवेदनमा नेपालमा ३७ प्रतिशत बालबालिकाहरुले १८ वर्षभन्दा कम उमेरमा विवाह गर्ने गरेको पाइएको उल्लेख गरिएको छ। नेपालमा बाल विवाह बढदै जानुमा गरिवीलाई मुख्य कारण देखाउने गरिन्छ।
