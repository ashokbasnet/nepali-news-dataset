घोप्टेभिरमा माथिबाट खसेको ढुंगाले लागेर पर्यटकको ज्यान गयो

समाचार प्रतिनिधि तस्वीर 
                                
                                        
                        म्याग्दी । बेनी-जोमसोम सडक खण्डअन्तर्गत म्याग्दी र मुस्ताङको सीमाक्षेत्रमा पर्ने घोप्टेभिरबाट खसेको ढुंगा लागेर एकजना पर्यटकको ज्यान गएको छ। 

मुस्ताङ भम्रण सकेर बेनीतर्फ फर्कदै गर्दा धासाङ गाउँपालिका-४ बाट अगाडि जाँदा २२ वर्षका बेलायती नागरिक करलोट कम्मा कथरिना फुलरटनको ज्यान गएको घाँसा प्रहरी चौकीले जनाएको छ। 

भिरबाट खसेको ढुंगा लागेर गम्भीर घाइते भएकी उनको उद्धार गरी लेते स्वास्थ्य केन्द्रमा उपचारको क्रममा बिहीबार बेलुका ज्या गएको घाँसा प्रहरी चौकीका प्रहरी नायब निरीक्षक गोपालबहादुर खत्रीले बताए।
 
उनका अनुसार फुलरटन आफ्नो दाइ र पथपदर्शकको साथमा भम्रणमा आएकी थिइन्। घोप्टेभिर क्षेत्रमा माथिबाट खसेको ढुंगा लागेरे म्याग्दीको मंगला–५ का ४० वर्षका सवारी चालक दलबहादुर फगामी घाइते भएको प्रहरीले जनाएको छ। उनलाई थप उपचारको लागि पोखरा लगिएको छ। रासस
