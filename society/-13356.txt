स्याङजामा ट्रक दुर्घटना, २ जनाको मृत्यु, ३ जना घाईते

स्याङ्जा । स्याङजाको गल्याङ नगरपालिका–१ मालुङगामा ट्रक दुर्घटना हुँदा २ जनाको मृत्यु भएको छ भने चालक सहित ३ जना घाईते भएका छन् ।

मृत्यु हुनेमा स्याङजा वालिङ नगरपालिका–१४ का ७० बर्षिय कृष्ण बहादुर थापा खुलाल मगर र कपिलवस्तु वाणगंगा नगरपालिका–२ की ७० बर्षिया जानकी थापा रहेका छन् । दुर्घटनामा परी घाईते भएका ३ जनालाई उपचारको लागि मेडिकल कलेज प्रभास पाल्पा पठाईएको छ ।

आज दिउँसो साँढे १ बजे सिद्धार्थ राजमार्गमा पोखराबाट बुटवलतर्फ आउँदै गरेको ना ३ ख ५५४६ नम्बरको ट्रक आफै अनियन्त्रित भई सडकबाट १ सय ५० मिटर तल खस्दा दुर्घटना भएको वडा प्रहरी कार्यालय वालिङले जानकारी दिएको छ ।
