आरआरमा अझै सुरु भएन निर्वाचन, गेटमा प्रहरीको पहरा, सडकमा विद्यार्थीको प्रदर्शन (फोटो फिचर)

काठमाडौँ । राजधानीको आर आर क्याम्पसमा आज बिहान ७ बजेबाट सुरु हुने भनिएको स्ववियु निर्वाचन अझै पनि सुरु हुन सकेको छैन।


त्रिभुवन विश्व विद्यालयले गत फागुन १८ गतेका लागि देशभरका आंगिक क्याम्पसमा स्ववियु निर्वाचन गर्ने घोषणा गरेको भएपनि आरआरमा तिब्र बिवाद भएपछि विद्यार्थी संगठन र निर्वाचन आयोगको रोहबरमा आज फागुन २३ गतेका लागि सारिएको थियो।

तर आज बिहानैबाट निर्वाचनमा सहभागी हुन क्याम्पस परिसरमा आए पनि अहिलेसम्म निर्वाचन सुरु हुन सकेको छैन। प्रहरीले गेटमा पहरा दिईरहेको छ भने बाहीर सडकमा एमाले निकट अनेरास्ववियुले तत्काल चुनाब गर्नुपर्ने माग गर्दै नाराबाजीमा उत्रिएको छ।

एमाले निकट अनेरास्ववियुको गड मानिँदै आएको आरआर क्याम्पसमा  स्ववियु निर्वाचनका लागी तीन संगठनबाट मात्रै उमेद्वारी परेको छ । संयुक्त बिद्यार्थी प्यानलबाट अर्बिन्द राई, अखिल क्रान्तिकारीबाट ध्रुबराज वाग्ले र अनेरास्ववियुबाट टपेन्द्र बहादुर शाहीले सभापतिमा उमेद्वारी दिएका छन् । नेपाल विद्यार्थी संगठनले भने स्ववियु निर्वाचन बारे असन्तुुष्टी जनाउँदै उमेद्वारी नै दर्ता गराएको छैन।
 


तस्बिर : आर्यन धिमाल/डिसी नेपाल
