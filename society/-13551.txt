महासंघमा युनियन र सेन्टरबिच चुनावी तालमेल

काठमाडौं । नेपाल पत्रकार महासंघको २५ औं महाधिवेशनमा नेपाल प्रेस युनियन र प्रेस सेन्टर नेपालबीच चुनावी तालमेल हुने भएको छ। 

दुई संगठन बीच भएको सहमति अनुसार सेन्टरले अध्यक्ष पाउने भएको छ भने युनियनले खुला उपाध्यक्ष र महासचिव लिने भएको छ । 

सेन्टरको तर्फबाट अध्यक्षमा गोविन्द आचार्य उम्मेदवार हुने भएका छन् भने युनियनबाट उपाध्यक्षमा विपुल पोखरेल र महासचिवमा रमेश विष्ट उम्मेदवार हुने भएका छन्। सेन्टरले आचार्यलाई अध्यक्षमा उम्मेदवार बनाउने निर्णय पहिले नै गरिसकेको छ भने युनियनको सोमबार बसेको सचिवालय बैठकले उपाध्यक्षमा पोखरेल र महासचिवमा विष्टलाई उम्मेदवार बनाउने निर्णय गरेको छ।
