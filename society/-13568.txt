कसलाई बनाउलान् देउवाले महान्यायाधिवक्ता 

काठमाडौँ । महान्यायाधिवक्ता रमणकुमार श्रेष्ठले पदबाट राजीनामा दिएसँगै प्रधानमन्त्री देउवालाई नयाँ महान्यायाधिवक्ता नियुक्ति गर्न बाटो खुलेको छ ।

महान्यायधिवक्ताका कांग्रेस निकट कानून व्यवसायीहरुको छाता संगठन डेमोक्रयाटिक लयर्स एसोसिएसन ९डिएलए० मा आबद्ध वकिलहरुको खोजी सुरु भएको छ ।  

महान्यायाधिवक्ता बन्नका लागि नेपाल बारका महासचिव खम्बबहादुर खाती, केदार कार्की, माधव बास्कोटा, महादेव यादव, वसन्तराम भण्डारी , यदुनाथ खनाल, बाबुराजा जोशी लगायतका  डेमोक्रयाट वकिलहरु दौडधुपमा लागेका छन् ।  
 

देउवाले महादेव यादव ,खम्ब खाती र केदार कार्की लगायतको नाम छलफलमा ल्याएको प्रधानमन्त्री निकट स्रोतले जनाएको छ । यादव यसअघि पनि महान्यायाधिवक्ता भइसकेकाले पटक पटक एउटै व्यक्तिलाई अवसर दिन नहुने भन्दै चर्को विरोध हुन थालेको छ । वास्कोटालाई आगामी बारको अध्यक्षमा अघि बढाउने हुनाले उनको पनि त्यति सम्भावना नरहेको बताईन्छ । 

भण्डारीलाई दुई पटक बार अध्यक्षको टिकट दिंदा पनि पराजीत भएको र तत्कालीन प्रधानमन्त्री शुशील कोइराला निकट गोपालकृष्ण घिमिरेले अवैधानिक ढंगले डिएलए कब्जा गर्दा घिमिरेलाई साथ दिएकाले देउवा निकट वकिल भण्डारीसँग रुष्ट छन् । उनि देउवाका लागि काम गर्छन् भन्ने मै शंका रहेको देउवा निकटका वकिल बताउँछन् । खाती बारका महासचिव रहेको र कार्कीलाई अघि बढाएकाले पनि उनको सम्भावना न्यून रहेको देखिन्छ ।

डेमोक्रेटिक लयर्स एसोसिएसनको तर्फवाट देउवा निकटका वकिल केदार कार्कीलाई महान्यायाधीवक्तामा अघि सार्ने तयारी गरेको स्रोतको दाबी छ 

शुशील कोइराल प्रधानमन्त्री हुँदा पनि डिएलएको प्रस्ताव बमोजिम बाबुराम कुँवरलाई महान्यायाधिवक्ता बनाइएको भन्दै अहिले पनि प्रस्ताव कार्यान्वयन हुनुपर्ने दवाव छ । डिएलएमा देउवासँग नजिक रहेका भरत खरेल अध्यक्ष छन् ।

डिएलएका अध्यक्ष भरत खरेल र बार महासचिव खातीले प्रधानमन्त्री देउवालाई भेटर कार्कीलाई महान्यायाधिवक्ता नियुक्त गर्न प्रस्ताव गरिसकेको प्रधानमन्त्री निकट स्रोतले बताएको छ ।

एमाले र माओवादीले भोलि कुनै भूमिका दिनमा लागि र प्रभावकारी ढंगले सरकारलाई सहयोग गर्न हरि फुयाल, रमण श्रेष्ठ युवालाई महान्यायाधिवक्ता बनाएको भन्दै डिएलमा पनि जागिर खानका लागि मात्र नभएर काम गर्न सक्ने नयाँ पुस्तालाई लानु पर्ने आवाज उठ्न थालेको छ ।
