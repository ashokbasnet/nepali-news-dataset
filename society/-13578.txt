प्रजातन्त्रका सेनानी बरालको निधन

चितवन। नेपालको प्रजातान्त्रिक आन्दोलनका योद्धा एवं साहित्यकार गोविन्द बरालको निधन भएको छ । बरालको ८१ बर्षको उमेरमा  सोमवार राती उपचारको क्रममा चितवन मेडिकल कलेजमा निधन भएको हो । 

नेपाली काग्रेस चितवनका सल्लाहकार समेत रहेका बरालको  आज देवघाटमा दाहसंस्कार गरिएको छ । उनलाई अन्तिम श्रद्धाञ्जली दिनका लागि नेपाली काग्रेस चितवनका निर्वतमान सभापति टेक प्रसाद गुरुङ सहित जिल्ला स्तरका नेताहरु देवघाट पुगेका थिए । । यसअघि स्वर्गिय बरालको निवास नयाँबजारमा नेपाली काग्रेसको भरतपुर २० का सभापति मणिलाल तामाङले काग्रेसको झण्डा ओढाएर श्रद्धाञ्जली दिएका थिए । 

२००७ सालदेखि काँग्रेसमा आवद्ध रही प्रजातन्त्रको लडाईमा लागेका थिए । २०१७ सालपछिको राजनैतिक असन्तुलन र २०४२ सालको सत्याग्रहमा पनि उनी सक्रिय रहेका थिए । २०१३ सालमा प्रधानाध्यापक समेत बनेका बराल साहित्यमा पनि उत्तिकै सक्रिय थिए ।  विभिन्न आन्दोलनमा सक्रिय रहनुभएको थियो । सहकारीका अभियन्ता समेत रहेका स्वर्गिय बराल जिल्ला सहकारी संघको पूर्व सदस्य भएका थिए ।
