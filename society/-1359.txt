ट्रिपर दुर्घटनामा एकको मृत्यु ४ घाइते 

पाल्पा। पाल्पामा ट्रिपर दुर्घटनामा एक जनाको मृत्यु भएको छ। ४ जना घाइते भएका छन्। दोभान–४ श्रीडाँडा तीनघुम्ती स्थित पानिमिल–श्रीडाँडा भित्री कच्ची सडकखण्डमा श्रीडाँडाबाट पानीमिल तर्फ जाँदै गरेको बा ४ ख ११९७ नम्बरको ट्रिपर अनियन्त्रित भई सडकदेखि अन्दाजी १०० मिटर तल खस्दा टि्रपरमा सवार ३५ वर्षीय दिलबहादुर सोमैको मृत्यु भएको हो। 

सोमैसमेत ट्रिपरमा सवार पाँच जना दुर्घटनामा घाइते भइ उपचारका लागि लुम्बिनि अञ्चल अस्पताल बुटवल लगिएकोमा उपचारको क्रममा  सोमैको मृत्यु भएको प्रहरीले जनाएको छ। यस सम्बन्धमा प्रहरीले आवश्यक अनुसन्धान गरिरहेको छ।
