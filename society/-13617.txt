सप्तरीमा सर्पको डसाइबाट एक बालकको मृत्यु

राजविराज । सप्तरीको कृष्णसावरण गाउँपालिका-५ मा विषालु सर्पको डसाइबाट आज एकजना बालकको मृत्यु भएको छ । 

मृत्यु हुनेमा कृष्णसावरण गाउँपालिका-५ छपकी निवासी मोहम्मद सबिरका तीन वर्षीय छोरा मोहम्मद साहिल रहेको इलाका प्रहरी कार्यालय मोहुलीले जनाएको छ । 

घरनजिकै खेतको आलीमा उत्तानो परेको अवस्थामा बालकलाई भेटेपछि तत्काल उपचारका लागि महुलीस्थित स्थानीय अस्पतालमा लैजाने क्रममा उनको मृत्यु भएको प्रहरीले जनाएको छ । बालकको दाहिने खुट्टामा सर्पले टोकेको स्थानीयवासीले बताएका छन् ।
