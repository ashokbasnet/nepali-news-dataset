कांग्रेस नेता तथा पूर्व उपप्रधानमन्त्री निधि अस्पतालबाट डिस्चार्ज

काठमाडौँ । नेपाली काँग्रेसका नेता एवं पूर्व उपप्रधानमन्त्री विमलेन्द्र निधिलाई स्वास्थ्य उपचारपछि बुधवार साँझ ओम अस्पतालबाट डिस्चार्ज गरिएको छ  ।

डिस्चार्ज अघि अस्पतालका प्रबन्ध निर्देशक बाबु काजी कार्की सहित अस्पतालका अन्य चिकित्सकहरुले निधिको स्वस्थ्य जीवनको कामना गरेका थिए । नेता निधिलाई ग्यास्ट्राइटिस सिभियरको समस्या देखिएको उपचारमा संलग्न डाक्टर राहुल पाठकले जानकारी दिए ।

डाक्टर पाठकका अनुसार निधिले अब केही दिन पूर्ण रुपमा आराम गर्नुपर्नेछ । सोमबार राति अचानक पेट दुखेपछि  निधि ओम अस्पतालमा भर्ना भएका थिए ।

आज बिहान अस्पताल पुगेर प्रधानमन्त्री शेरबहादुर देउवा सहित मन्त्रीहरु, विभिन्न राजनीतिक दलका शीर्ष नेताहरुले निधिको स्वास्थ्य अवस्थाबारे जानकारी लिएका थिए ।
