पशुपति क्षेत्र विकास कोषको सदस्य सचिवमा डा ढकाल

काठमाडौँ। संस्कृति, पर्यटन तथा नागरिक उड्डयन मन्त्रालयले पशुपति क्षेत्र विकास कोषको सदस्य सचिवमा डा प्रदीप ढकाललाई नियुक्ति गरेको छ। मन्त्री जीतेन्द्रनारायण देवले बुधबार मन्त्रिस्तरीय निर्णय गर्नु भई डा ढकाललाई चारवर्षे कार्यकालका लागि सो पदमा नियुक्त गरेको मन्त्रालयका प्रवक्ता घनश्याम उपाध्यायले जानकारी दिए। 

त्रिभुवन विश्वविद्यालयबाट संस्कृति विषयमा स्नातकोत्तर गरेका ढकालले बनारस हिन्दू विश्वविद्यालयबाट “हिन्दू धर्ममा शान्तिको अभियान” विषयमा विद्यावारिधी गरेका छन्। 

डा ढकाल एसिया प्रशान्त शान्ति अनुसन्धान संघको महासचिवसमेत छन् । उनले बुधबार बेलुकी कोषको कार्यालय पुगी पदभार ग्रहण गरेका छन्। पदभार ग्रहणसँगै उनले पशुपति क्षेत्रलाई धार्मिक पर्यटकीयस्थलका रुपमा विकास गर्ने प्रतिबद्धता जनाए।
