ललितपुरमा अमेरिकी नागरिकको कोठामा चोरी

ललितपुर, ललितपुरमा भाडामा बस्ने अमेरिकी नागरिकको कोठाबाट दुई लाखभन्दा बढीको चोरी भएको छ । 


ललितपुर महानगरपालिका–४ भनिमण्डलमा घर भाडामा लिई बस्ने अमेरिकी नागरीक मार्गरेप्टेडको कोठाबाट ल्यापटप १ थान, आइप्याड १ थान, आइफोन सिक्स १ थान, सामसुङ मोबाइल १ थान र नगद ७ हजार रुपैयाँ गरी करीव २ लाख २ हजार रुपैयाँ बराबरको धनमाल गएराति चोरी भएको छ ।

फरार चोरहरूको खोजतलास तथा घटनाका सम्बन्धमा आवश्यक अनुसन्धान भइरहेको प्रहरीले बताएको छ ।
