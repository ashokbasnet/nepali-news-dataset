पार्वती ढकालको हत्यामा संलग्न लामिछाने सार्वजनिक

काठमाण्डौँ । प्रहरीले पार्वती ढकालको हत्यामा संलग्न सुदामा लामिछानेलाई सार्वजनिक गरेको छ । 

महानगरिय अपराध महाशाखा टेकुले शुक्रबार पत्रकार सम्मेलन गरी हत्यामा संलग्न सुदामा लामिछानेलाई सार्वजनिक गरेको हो । लामिछानेलाई अपराध महाशाखाको प्रहरी टोलीले साउन ३२ गते कपिलवस्तुबाट नियन्त्रणमा लिएको थियो । रसुवा उत्तरगया गाउँपालिका ५ कि पार्वती ढकालको बुढानिलकण्ठ नगरपालिका १, तौलुङस्थित छोरी गीताको घरमा साउन १२ गते मृत फेला परेकी थिईन् । 

लामिछाने र पार्वतीको गृहजिल्लाको हिसाबले सामन्य चिनाजानी रहेको तथा सोही आधारमा छोरी गीताकोमा बैशाख देखि काम गर्न बसेको प्रहरी अनुसन्धानले देखाएको छ । पैसाको आवश्यकता परेको तथा गीता ढकालले सुनका गरगहना राख्ने स्थान पनि देखेकाले लामिछानेले साथी संग मिलि लुटपाटको योजना बनाएको खुल्न आएको प्रहरीले जनाएको छ ।

 प्रहरीले लुटपाट गरेको सुन विक्रि वितरणमा संलग्न झापा घर भई बनस्थलीमा सुनचादी पसल गरेर बस्ने चन्द्रकान्त ल्वागुन, नुवाकोट घर भई वनस्थली बस्ने कृष्णमाया श्रेष्ठ र किशोर श्रेष्ठलाई पनि नियन्त्रणमा लिएर अनुसन्धान गरिरहेको छ ।

लामिछानेले पार्वतीको हत्या गरी छोरी गीताको घरबाट लुटेको सुनका गहना १ लाख १५ हजारमा बिक्रि गरी कपिलवस्तुमा गई लुकि बसेको र भारत तर्फ जान लागेको अनुसन्धानबाट खुल्न आएको प्रहरीले जनाएको छ ।
