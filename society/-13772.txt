राजधानीमा फर्निचर एक्स्पो २०१७ सुरु

काठमाण्डौँ। राजधानी काठमाण्डौमा सनिबार देखि फर्निचर एक्स्पो २०१७ सुरु भएको छ । 
फर्निचर एण्ड फर्निसिङ एशोसियसन नेपालको आयोजनामा सुरु भएको फर्निचर एक्स्पोमा विभिन्न घरयासी तथा व्यवसायीक प्रयोजनका काठ तथा प्लाष्टिकका फर्निचरहरु राखिएको छ । 

एक्स्पोमा भान्सा, बैठक, शयन कक्ष लगायत घरायसी प्रयोजनका लागि उपयोग हुने अत्याधुनिक डिजाईनका फर्निचरहरु आर्कषक ढंगले सजाएर राखिएको छ । त्यसैगरी विभिन्न पेशा व्यवसायमा प्रयोग हुने फर्निचरका अत्याधुनिक डिजाईनहरु पनि एक्स्पोमा छन् । 

४७ वटा ठुला र १९ वटा साना उद्योगीका स्टल रहेको फर्निचर एक्स्पो भदै ७ गते सम्म चल्ने मेला संयोजक अरुण कुमार चौधरीले जानकारी दिए । फर्निचर एण्ड फर्निसिङ एशोसियसन नेपालले सन् २०१२ देखि बर्षैनी फर्निचर एक्स्पो गर्दै आएको छ ।
