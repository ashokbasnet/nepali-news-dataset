जंगली हात्तीले घर भत्काउँदा रु १२ लाखको क्षति

मोरङ । उर्लाबारीमा जंगली हात्तीले दुई घरमा क्षति पुर्याउँदा रु १२ लाखभन्दा बढीको क्षति भएको छ। 

इलाका प्रहरी कार्यालय उर्लाबारीका प्रहरी निरीक्षक चन्द्रबहादुर थापाका अनुसार गए राति मध्यरातमा जंगलबाट आएको एउटा हात्तीले उर्लाबारी- १ झारसादीका बलवीर थापा र सन्त धिमालको घर भत्काएको हो। 

हात्तीले थापाको एक तले पक्की घर भत्काउँदा रु १२ लाखको क्षति भएको हो। थापाको घर भत्काएपछि दक्षिण लागेको हात्तीले आज बिहान २ बजे धिमालको फुसको घर भत्काउँदा रु ३५ हजारको क्षति भएको छ। हात्ती राति नै मिक्लुङक जंगलतिर गएको प्रहरीले जनाएको छ। रासस
