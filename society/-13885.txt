काठमाण्डौँतर्फ आउँदै गरेको बसमा प्रहरीले जाँच गर्दा

काठमाडौं। सप्तरीवाट काठमाडौंतर्फ आउँदै गरेको ना.५ ख ३७८७ नम्बरको बसमा लागूऔषधसहित एक व्यक्ति पक्राउ परेका छन् ।

महानगरीय प्रहरी प्रभाग नागढुंगा चेकपोष्टमा जाँच गर्ने क्रममा बसका सवार सप्तरी वौदवरसाईन नगरपालिका–१ का २२ वर्षीय चित्र रन्जन पण्डितलाई  झोलामा लुकाई छिपाई ल्याएको लागूऔषध डाइजोल्याप ५० एम्पुल, नुर्फिन ५० पिस, फिनारगन ५० पिस सहित सोमबार प्रहरीले पक्राउ गरेको छ ।


 त्यस्तै सोही चेकपोष्टबाट खटिएको प्रहरीले चन्द्रागिरी नगरपालिका–२ स्थित चेकप्वाईन्टमा सिराहाबाट काठमाडौंतर्फ आउँदै गरेको ना.६ ख ४५४० नम्बरको बसमा जाँच गर्नेक्रममा लागूऔषध नाइट्रोजन ट्यावलेटसहित अर्का व्यक्तिलाई पनि पक्राउ गरेको  छ। पाँचथरको तुम्वेवा गाउँपालिका–५ का २४ वर्षीय विशाल दाहाललाई झोलामा लुकाई छिपाई ल्याएको लागूऔषध नाइट्रोजन ट्यावलेट २ सय पिस सहित सोमबार प्रहरीले पक्राउ गरेको हो ।
