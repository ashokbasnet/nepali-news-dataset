कपिलवस्तुमा ट्याक्टर पल्टिदा दुईको ज्यान गयो

सीताराम चौधरी
कृष्णनगर (कपिलवस्तु) । कपिलवस्तुको चन्द्रौटा–कृष्णनगर सडकखण्ड अन्तर्गत घोराई नाला नजिकै सोमबार ट्याक्टर पल्टिदा दुईजनाको घटनास्थलमै ज्यान गएको छ ।

ज्यान जानेमा कृष्णनगर नगरपालिका १, सेमरा निवासी ट्याक्टर चालक ४६ वर्षीय साहु मनिहार र कृष्णनगर नगरपालिका ३, छिटौनीका २५ वर्षीय सन्तोष यादव रहेका छन् ।

लु १ त ५४०३ नम्बरको ट्याक्टर अनियन्त्रित भई सडकदेखि झण्डै ५० फिट तल खसेकोे इलाका प्रहरी कार्यालय कृष्णनगरले जानकारी दिएको छ ।

दुवैको शवलाई पोष्टमार्टमका लागि शिवराज अस्पताल बहादुरगञ्ज पठाइएको प्रहरी निरीक्षक सञ्जय रिजालले बताए । घटनामा परी दुवैको टाउकोमा गहिरो चोट लागेकाले उनीहरुको मृत्यु भएको  अस्पताल स्रोतको भनाई छ ।
