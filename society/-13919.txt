हाइटेन्सन विजुलीकाे तार घरमा खस्दा तीन घाइते

दमक। झापाको गौरीगञ्ज गाउँपालिका–१ स्थित कुञ्जीबारी बजारको एक घरमा हाइटेन्सन बिजुलीको तार खस्दा तीनजनालाई करेन्ट लागेको छ। 

करेन्ट लागेका तीनजनाको अवस्था गम्भीर रहेको बताइएको छ। आज बिहान करिब ६ बजे पोलमाथिको तार स्थानीय चन्द्र काफ्लेको घरमा खस्दा चन्द्र काफ्ले, उनकी श्रीमती राधिका र छोरी दमन्ता गम्भीर घाइते भएका हुन्। 

करेन्ट लागेर गम्भीर घाइते तीनैजनाको बिर्तामोडस्थित बिएण्डसी अस्पतालमा उपचार भइरहेको स्थानीय नगेन्द्र कुँवरले जानकारी दिए। करेन्ट लागेर काफ्लेका दुईवटा चौपायासमेत मरेका छन्। रासस
