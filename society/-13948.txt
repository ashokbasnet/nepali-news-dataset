ताल्चा फुटाई ६ तोला सुनका गहना चोरी

अर्घाखाँची। अर्घाखाँचीको सन्धिखर्कमा ६ तोला सुनका गहना चोरी भएको छ । 
   सन्धिखर्क नगरपालिका–१ हटारी बस्ने जितबहादुर बस्नेतका छोरीहरु साबित्रा केसी र कबिता भुषालका ६ तोलाका सुनका गहना गएराति चोरी भएको हो ।


माइतीघरका बुबाआमा बिगत ६ महिनादेखि भारततर्फ गएको र घर बन्द रहेको अवस्थामा उनीहरुले घर खोलेर सुनका गरगहना घरमा राखी खाना खान नजिकैको मामाघर गएको अवस्थामा घर पछाडीको च्यानल गेटको ताल्चा फुटाई उक्त गहना चोरी भएको बताइएको छ ।


चोरको खोजी गर्नुको साथै  घटनाका सम्बन्धमा आवश्यक अनुसन्धान भइरहेको प्रहरीले बताएको छ।
