मोटरसाइकलको ठक्करबाट एक बृद्धाको मृत्यु

बर्दियाा । बाँकेमा मोटरसाइकलको ठक्करबाट एक बृद्धाको ज्यान गएको छ ।

नेपालगञ्ज –१ विशालनगर चोक नजिकै भे ४ प ७४४२ नंम्बरको पल्सर मोटरसाइकलले ठक्कर दिंदा पैदलयात्री हुम्ला पिप्लाङ वस्ने  ७७ बर्षीया जयसरा शाहीको ज्यान गएको प्रहरीले जनाएको छ ।

बाँके प्रहरीका अनुसार मोटरसाइकलको ठक्करबाट घाइते भएकी शाहीको  नेपालगञ्ज नरसिंहहोममा प्रारम्भिक उपचार गरि भारतको लखनउ लैजाने क्रममा बाटोमै मृत्यु भएको हो ।

ठक्कर दिने मोटरसाइकलसहित चालक स्थानीय विनय भण्डारीलाई नियन्त्रणमा लिई अनुसन्धान सुरु गरिएकोले जिल्ला प्रहरी कार्यालय बाँकेले जनाएको छ ।
