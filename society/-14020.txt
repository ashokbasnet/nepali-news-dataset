विदेशबाट ल्याएको सुन बुझेर एयरपोर्टबाट हिड्नै लाग्दा...

काठमाडौँ । त्रिभुवन अन्तर्राष्ट्रिय बिमानस्थलसम्म अवैधरुपमा सफलतापूर्वक ल्याएको सुन अन्ततः प्रहरीले वरामद गरेको छ। कार पार्किङ एरियाबाट प्रहरीले रौतहट चन्द्रनिगापुर–५ घर भएका काठमाडौँ असन बस्ने सुगन श्रेष्ठलाई सुनसहित पक्राउ गरेको छ।

बुधबार ४ लाख ७२ हजार ५ सय रुपैयाँ बराबरको ९९.५ ग्राम सुनको बाला २ थान सहित पक्राउ गरेको जनाएको छ।

बाहिरी मुलुकबाट आगमन भएका यात्रुहरुसंग सुन लिएर जान लागेको अवस्थामा श्रेष्ठलाई प्रहरीले पक्राउ गरेको हो। गोप्य रुपमा सुन बुझ्दै गरेको अवस्थामा प्रहरीले निगरानि राखेको थियो। बरामद सुनसहित श्रेष्ठलाई आवश्यक कानूनी कारबाहीको लागि त्रिभुवन बिमानस्थल भंसार कार्यालय गौचरणमा पठाइए प्रहरीले जनाएको छ।
