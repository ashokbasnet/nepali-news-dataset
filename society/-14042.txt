संखुवासभालाई दुई वटा निर्वाचन क्षेत्र बनाउन माग

काठमाण्डौँ। संखुवासभालाई दुई वटा निर्वाचन क्षेत्र बनाउन माग गरिएको छ । 
निर्वाचन क्षेत्र निर्धारण सरोकार समिति, संखुवासभाले विहिबार काठमाडौंमा पत्रकार सम्मेलन गरी २ वटा निर्वाचन क्षेत्र निर्धारण गर्न माग गरेको हो । 

जनसंख्या, भूगोल र प्रशासनिक सुगमतालाई समेत ध्यानमा राखेर संखुवासभालाई २ वटा निर्वाचन क्षेत्र बनाउन उपयुक्त हुने सुझाव निर्वाचन क्षेत्र निर्धारण आयोगलाई दिइएको समितिका संयोजक डा. रमेश ढुंगेलले जानकारी दिए। आयोगले प्रतिनिधि सभा निर्वाचनका लागि निर्वाचन क्षेत्र निर्धारणको कामलाई अघि बढाईरहेको छ । समितिका संयोजक ढुंगेलले संवैधानिक व्यवस्था अनुसार संखुवासभालाई दुई वटा निर्वाचन क्षेत्र बनाउन उपयुक्त हुने देखिएपछि सोही अनुसारको सुझाव आयोगलाई दिइएको पनि स्पष्ट पारे ।

समितिले निर्वाचन क्षेत्र निर्धारण गर्दा पहाड र हिमाली जिल्लालाई अन्यायमा नपार्न पनि क्षेत्र निर्धारण आयोगको ध्यानाकर्षण गराएको छ । संखुवासभा प्रदेश नम्बर १ अन्तरगतको पहाडी जिल्ला हो ।
