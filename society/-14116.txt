राष्ट्रिय अपराध तथ्यांक केन्द्र स्थापना अन्तिम चरणमा

काठमाडौं। नेपाल प्रहरीले राष्ट्रिय अपराध तथ्यांक केन्द्र स्थापनाको काम अन्तिम चरणमा पुगेको जनाएको छ। नेपाल प्रहरीका प्रवक्ता प्रहरी नायव महानिरीक्षक पुष्कर कार्कीले अपराध तथ्यांक केन्द्र स्थापनाको काम अन्तिम चरणमा पुगेको जानकारी दिएका हुन्।

शुक्रबार अपरान्ह प्रहरी प्रधान कार्यालय, नक्सालमा पत्रकार सम्मेलन गरी उनले अपराध न्यूनिकरण र अनुसन्धानमा थप सहयोग पु¥याउने उद्देश्यका साथ साइवर अपराध पुनस्र्थापना केन्द्र, मानव बेचविखन तथा ओसारपसार नियन्त्रण केन्द्रको पनि स्थापना गर्ने बताए।

प्रवक्ता कार्कीले संघीय ऐन नबनेसम्म पूरानै तरिकाले काम हुने व्यवस्था गरिएको  उल्लेख गरे। सरकारले तत्कालका लागि क्षेत्रीय प्रहरी कार्यालयलाई प्रदेशको सुरक्षा हेर्ने जिम्मेवारी पनि तोकेको छ।

नेपाल प्रहरीले हाललाई सातै प्रदेशमा अतिरिक्त प्रहरी महानिरीक्षकको नेतृत्वमा संघीय प्रहरी कार्यालयको संरचना बनाइएको पनि जनाएको छ ।
