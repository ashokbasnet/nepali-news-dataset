जब १ हुल गाई सीमा पार गरेर भरततर्फ हिँडे...

महोत्तरी। गएराती महोत्तरीको बर्दिबास सीमा नाकानजिकैबाट सीमा पार गरेर १ हुल गाई भरततर्फ जान लागे । सीमा सुरक्षाको लागि खटिएका सुरक्षाकर्मीलाई शंका लागेर चेकजाँच गर्दा ती गाई अबैध रुपमा भारत लैजान लागेको खुलेको छ ।

भन्सार छली भारततर्फ अवैधरूपमा लैजाँदै गरेको २९ वटा गाई प्रहरीले बर्दिबासबाट नियन्त्रणमा लिएको छ । गएराति इलाका प्रहरी कार्यालय बर्दिवासले विशेष सुराकीका आधारमा बर्दिबास नगरपालिका–२ बाट २६ गाई र तीनवटा गोरु नियन्त्रणमा लिएको हो । 

ना६क ३८४१ नंको ट्रकमा बर्दिबासबाट औरही–जलेश्वर सडकखण्ड हुँदै भारततर्फ लैजाँदै गर्दा विशेष सुराकीका आधारमा प्रहरीले बरामद गरेको प्रहरी निरीक्षक वासुदेव थापाले जानकारी दिए । 

बरामद गरिएका गाई हेटौँडाबाट ल्याइएको र भारत, बंगलादेशतर्फ लैजान लागेको प्रहरी अनुसन्धानबाट खुल्न आएको छ । बरामद गाई र ट्रक आवश्यक कारबाहीका लागि भन्सार कार्यालय जलेश्वरमा बुझाएको इप्रका बर्दिबासले जनाएको छ । महोत्तरीमा खुला सीमा नाकाका कारण दैनिक गाईगोरु भारतमा तस्करी हुँदै आएको छ ।
