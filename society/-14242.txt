समर्पण नेपालद्वारा बाढी पीडितलाई राहत वितरण

काठमाडौँ । समर्पण नेपाल नामक संस्थाले बाढी पीडितलाई राहत वितरण गरेको छ । यस संस्थाका अध्यक्ष विनय सिम्खडाका साथै संस्थाको प्रतिनिधिहरुको पहलमा संकलन भएका चामल, दाल, नुन, बिस्कुट, चाउचाउका साथै पेन्सिल, कटर, कापी लागयतका स्टेस्नरी समानाहरु रौतहट जिल्लाको गरुडा गविस वडा नम्बर–४ स्थित ५० भन्दा बढी बाढी पीडितको सहयोगार्थ वितरण गरिएको हो ।

काठमाडौंको थली डांछीस्थित सञ्चालनमा रहेको थली डांछी महिला सहकारी र काठमाडौं गोठाटार स्थित बिध्या बिकास स्कुलको सहयोगार्थमा रौतहट इकाई प्रशासन र प्रहरीको रोहवरमा राहत बितरण गरिएको हो ।
