 बाढी पीडितलाई राहत वितरण गर्न हेल्प नेपाललाई ५० हजार हस्तान्तरण

काठमाडौं। समाज सेवमा सक्रिय रहँदै आएको हेल्प नेपाल नेटवर्कलाई प्रोजेक्ट ए नामक संस्थाले बाढी पीडितकालागि ५० हजार रुपैयाँ हस्तान्तरण गरेको छ। शुक्रबार राजधानीमा आयोजित एक कार्यक्रमकाबीच  प्रोजेक्टका प्रमुख रोशेन्द्रध्वज खड्काले हेल्प नेपालका अध्यक्ष अरुणसिंह बस्नेत र सल्लाहकारहरु पूर्व अर्थमन्त्री शंकर कोइराला र विजयराज भण्डारीलाई सो रकम हस्तान्तरण गरेका हुन्। 

प्रोजेक्ट एले राजधानीमा फुटसल प्रतियोगिताका विजयलाई पुरस्कार वितरण गर्ने क्रममा  बाढी पीडितलाई सहयोग प्रदान गरेको हो। उक्त रकम बाढी पीडित समक्ष पुग्ने विश्वासकासाथ हस्तान्तरण गरिएको प्रोजेक्ट ए का प्रमुख खड्काले जनाए। 

हेल्प नेपालले आफूमाथि विश्वास गरी प्रदान गरिएको रकम पीडित समक्ष पुर्याउने जनाएको छ। ‘जुन विश्वासका साथ हेल्प ५० हजार हेल्प नेपाललाई दिइएको छ, पवित्र कामकालागि दिएको रकम पूर्ण सदुपयोग हुनेछ,’ हेल्प नेपालका सल्लाहकार शंकर कोइरालाले भने। 

प्राकृतिक विपदमा हेल्प नेपालले विभिन्न थानमा सहयोग गर्दै आएको छ। महाभूकम्पको बेलामा हेल्प नेपालले ठूलो सहयोग गरेको थियो। बाढी पहिरो प्रकोकपछि हेल्प नेपालले झापा, सुनसरी, मोरङ, सप्तरी रौतहट, बारा, नवलपरासीलगायका जिल्लामा राहत वितरण गर्नुका साथै स्वास्थ्य क्षेत्रमा काम गरेको अध्यक्ष बस्नेतले जानकारी दिए।
