पहिरोसँगै रुख ढल्यो, एकको मृत्यु अर्का एक घाइते 

दैलेख। रुख ढलेर लाग्दा दैलेखमा एक जनाको मृत्य भएको छ भने अर्का एक जना घाइते भएका छन् ।

पहिरो आई रुख ढल्दा लागेर नौमुले गाउँपालिका–५ बस्ने ३९ बर्षीय कर्णबहादुर रानाको मृत्यु भएको छ भने ४५ बर्षीय रबिलाल बरई घाइते भएका प्रहरीले जनाएको छ। 

खेतबारबाट काम गरी घर फर्कने क्रममा आइतबार सल्लेरीस्थित बाटो माथिबाट पहिरो आई रुख ढलेर लाग्दा गम्भीर घाइते भएका दुबै जनालाई स्थानीयबासीले उद्धार गरी घर लगेकोमा कर्णबहादुरको मृत्यु भएको थियो ।
