अर्धनग्न अवस्थामा मकैबारीमा महिलाको शव

प्रतिनिधि तस्बिर।
                                
                                        
                        बनेपा । बनेपा नगरपालिका– ८ स्थित इट्टाभट्टा नजिकै मकैबारीमा आज अर्धनग्न अवस्थामा एक महिला मृत अवस्थामा फेला परेकी छिन् । 

करिब ४५ वर्षीया ती महिलाको कुनै पहिचान खुल्न नसकेको धुलिखेल जिल्ला प्रहरी कार्यालयका प्रहरी नायब उपरीक्षक महेन्द्र मरासिनीले बताए । 

‘यो शव केही दिन अघिको नै हुनसक्छ कुहिएको अवस्थामा छ’, उनले भने । स्थानीयले मकैबारीमा जाँदा शव देखेर प्रहरीलाई खबर गरेका थिए । घटनाको अनुसन्धान भइरहेको प्रनाउ मरासिनीले जानकारी दिए । रासस
