राजधानी भित्रिन लागेको बसमाथि प्रहरीले जाँच गर्दा..

काठमाडौँ। महानगरीय प्रहरी प्रभाग नागढुंगाले अवैध लागुऔषधसहित दुई जनालाई आज पक्राउ गरेको छ । 

प्रभागबाट खटिएको टोलीले चौकीमा जाँच गर्दा वीरगन्जबाट काठमाडौँ आउँदै गरेको ना ५ ख ५५९५ नं को बसमा लागुऔषध काठमाडौँ भित्र्याउँदै गरेको अवस्थामा ३२ वर्षीय अञ्जन थापा र विनय विकलाई डाइजोल्याप ४४ एम्पुल, फिनार्गन ४४ एम्पुल, नुर्पिmन ४७ एम्पुल र नाइट्रेजेपाम ११ ट्याब्लेटका साथ पक्राउ गरिएको प्रभागका प्रहरी निरीक्षक ऋषिराम घर्ती मगरले जानकारी दिए। 

घटनाको सम्बन्धमा थप अनुसन्धान भइरहेको प्रहरीले जनाएको छ।
