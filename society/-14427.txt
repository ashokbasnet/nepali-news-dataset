सुन र नगद चोरेर भाग्दै गर्दा घर मालिकको फन्दामा परे चोर

काठमाडौं । घरको गेट हुँदै भित्रका कोठाको ढोका फोरेर लुटपाट गरि भाग्दै गरेका चोर अन्ततः फन्दामा परेका छन् । दोलखा सैलुङ–८ घर भएका ३३ वर्षीय वीरबहादुर श्रेष्ठ र सोही ठाउँ बस्ने २६ वर्षीय दावा तामाङलाई चोरी गरी भाग्दै गर्दा घर फुटाउन प्रयोग हुने औजार सहित मंगलबार पक्राउ गरिएको छ ।

नागार्जुन नगरपालिका–१ देवनगरस्थित नबराज अधिकारीको घरको मुलगेटको लक र २ वटा कोठाको ढोका फुटाई दराजमा रहेको सुनको गहना र १ थान ल्यापटप समेत गरी करीब ९७ हजार रुपैयाँ बराबरको चोरी गरी भाग्दै गर्दा घरधनीले थाहा पाई होहल्ला गरे पश्चात् उनीहरु पक्राउ परेका हुन् ।     यस सम्बन्धमा प्रहरीबाट थप अनुसन्धान भइरहेको प्रहरीले जनाएको छ ।
