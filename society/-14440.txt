मालपोत कार्यालयका करिब एक दर्जन कर्मचारीविरुद्ध आरोपपत्र दायर

काठमाडौँ। अख्तियार दुरुपयोग अनुसन्धान आयोगले मालपोत कार्यालय, चाबहिलका करिब एक दर्जन कर्मचारीसमेतको मिलेमतोमा काठमाडौँका विभिन्न स्थानका जग्गा गैरकानुनी स्रेस्ता राखी बिक्रीवितरण भएको ठहर गरी तिनीहरुविरुद्ध आज विशेष अदालतमा आरोपपत्र दायर गरेको छ। 

आयोगले आज विज्ञप्ति जारी गरी त्यस्तो अवैध कार्यमा संलग्न सो मालपोत कार्यालयका अधिकृत चेतनाथ ढकाल र तिर्खाराम अर्यालसहित वर्तमान र पूर्वकर्मचारी गरी १३ जनाविरुद्ध आरोपपत्र दायर भएको जनाएको छ। 

उनीहरुले साविक गोठाटार, मूलपानी र विष्णु गाविसका जग्गामा नक्कली स्रेस्ता खडा गरी बिक्रीवितरण गरेको पाइएको छ।
