बाढीपीडित परिवारलाई राहत वितरण

काठमाडौँ । लायन्स क्लब अफ रौतहट भिजन नेपालका अध्यक्ष पवन न्यौपानेको नेतृत्वमा पुगेको टोलीले बौद्धिमाई नगरपालिकाका दलित बाढीपीडित परिवारलाई राहत वितरण गरिएको छ।

केही दिनअघि आएको बाढीको चपेटाबाट डुबानमा परेका पीडित बौद्धि माई नगरपालिका वडा २ इनर्वा (साविक गाविस इनर्वा टोल) का ४० बाढी पीडित बस्तीका दलित समुदायलाई राहत सामाग्री वितरण गरिएको हो। 

बाढी तथा डुबानका कारण भौतिक क्षति भएका ४० दलित परिवारलाई नेपाली नारी समाज, पोर्चुगलसँग स्थानीय सहयोगी लायन्स क्लब अफ रौतहट भिजन नेपालका अध्यक्ष पवन न्यौपानेको नेतृत्वमा ४० परिवारलाई राहत उपलब्ध गराएको थियो।

सोही क्रममा परोहा नगरपालिका बसन्तपट्टी वडा नं ९ नुनिया टोल हुलाकी राजमार्ग सडकको पेटीमा बसेका सुकुम्बासी ९० वर्षीय एकल बृद्ध महिला इनर बतीया देवी नुनियालाई स्वास्थ उपचारका लागि सहयोग रकम हस्तान्तरण गरेको छ भने त्यहाँका बाढी प्रभावित २० दलित परिवारलाई पनि राहत वितरण गरिएको थियो।
