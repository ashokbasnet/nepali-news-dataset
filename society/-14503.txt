अन्तराष्ट्रिय हिन्दु सम्मेलन काठमाण्डौँमा सुरु

काठमाण्डौँ। विहिबारबाट काठमाडौंमा ‘अन्तराष्ट्रिय सनातन हिन्दु सम्मेलन’ सुरु भएको छ ।

हिन्दु धर्मको विश्व राजधानी नेपाललाई बनाउने योजनासहित विहिबारबाट त्रिदिवसीय अन्तराष्ट्रिय सनातन हिन्दु सम्मेलन सुरु भएको हो । सम्मेलनलाई सम्बोधन गर्दै हिन्दु धर्म र सस्कृतिका विद्धानहरुले नेपाल धर्म र संस्कृतिको केन्द्र भूमि भएको र रहिरहने धारणा राखेका छन । पशुपति क्षेत्र विकास कोषका सदस्य सचिव डा. प्रदिप ढकालले नेपाल विश्वकै धर्म र संस्कृतिको नमूना देश रहेको उल्लेख गरे । उनले हिन्दु धर्म सबैको धर्म भएकाले यसको विलय हुन्छ कि  भन्ने चिन्ता नगर्न पनि सबैमा आग्रह गरे ।

सम्मेलनमा भारत, जापान, पाकिस्तान, थाईल्याण्ड लगायतका ११ देशका प्रतिनिधिहरु सहभागी भएका छन । नेपाललाई वैदिक सनातनीहरुको अन्तराष्ट्रिय केन्द्र बनाउने गरी विविध विषयमा छलफल गर्न अन्तराष्ट्रिय स्तरको सम्मेलन आयोजना गरिएको सनातन संस्कृति समाज, नेपालका संयोजक हरिबोल भट्टराईले जानकारी दिनु भयो । अन्तराष्ट्रिय सम्मेलनमा ‘विश्व तापमान वृद्धि÷मौसम परिवर्तनमा वैदिक सनातन धर्ममा समस्या समाधानका उपायहरु’को विषयमा पनि छलफल हुने बताइएको छ ।
