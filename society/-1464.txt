सिद्धार्थनगर नगरपनलिकाको सार्वजनिक सुनुवाई सम्पन्न

रुपन्देही । नगरको समग्र विकासमा दीगोपन ल्याउन नगरवासी र नगरपालिका वीच अझै बढी समन्वय र सहकार्य आवश्यक रहेको नगरवासीले औल्याएका छन् ।
सिद्धार्थनगर नगरपालिकाको आयोजना तथा शाईन मिडिया एण्ड एड्भरटाईजिङको संयोजनमा नगरपालिकामा भएको सार्वजनिक सुनुवाई कार्यक्रममा सुझाव राख्दै नगरवासि र नगरपालिकाको समन्वय र सहकार्य भए विकास निमार्णमा कुनै कठिनाई नआउने उल्लेख गरे ।

कार्यक्रममा बोल्ने बत्ताहरुले सडक निमार्ण, ढल व्यवस्थापन तथा नाला व्यवस्थापनमा बिशेष जोड दिन आग्रह गर्दै नगरपालिकालाई हरियाली बनाउनका लागि बिभिन्न संघ सस्थासंग समन्वय गर्न आग्रह गरेका थिए ।

सहभागिहरुले नगरपालिकाले शुरु गरेको नागरिक वडापत्र अनुसारको काम कार्वाही, अभियानकै रुपमै सञ्चालन गरिएको सरसफाई अभियान र नगरपालिकाकाले शुरु गरेको आय व्याय सहित नगरपालिकाको सम्पुर्ण कार्य बिभाजन टिभि स्कृनमा देखाउने लगाएतका कामको चुस्तताले नगरवासीको मन जितेको भन्दै यसलाई निरन्तरता दिनु पर्नेमा जोड दिए ।

कार्यक्रममा आफनो मन्तव्य राख्दै उद्योग व्यापार संगठन रुपन्देहीका अध्यक्ष नारायण प्रसाद भण्डारीले नगरपालिकाले भित्रि सडकलाई पनि मर्मत तथा कालोपत्रे गर्न आग्रह गर्दै सडक पेटिमा गमला राख्ने कामको थालनी गर्न आग्रह गरे । त्यसैगरी भैरहवाको डण्डा नदीमा स्थायि रुपमा बोटिङको व्यवस्थापन गर्न नगपालिकालाई आग्रह गरे ।

सो अबसरमा बोल्दै नयाँ शत्ति नेपाल सिद्धार्थनगरका संयोजक संजय बजिमयले नगरपालिका भित्र स्थायि रुपमा पार्किङको व्यवस्था गर्न माग गर्दै एक घर दुई बिरुवा रोप्नु पर्ने कार्यलाई कार्यन्वयनमा ल्याउन आग्रह गरे ।

रोटरी क्लव अफ भैरहवाका अध्यक्ष राजकुमार गुप्ताले भत्कीए नाली तथा बाटो निमार्णमा तदारुकता देखाउनुका साथै नगरपालिकामा बिरुवा रोप्ने कार्यमा रोटरीले समन्वय गर्दै जाने बताए ।

सो अबसरमा अर्थशास्त्रवीद डा. शंकर नेपाल, प्रा.डा. कपिलदेव लामिछाने, अभिवत्ता प्रख्यात बन्जाडे, नगरवासीहरु रामनारायण धवल, नमुना एकिकृत विकास परिषदकी प्रतिनीधि रनुका ढकाल, सिनपा १ का सुरेन्द्र क्षेत्रि, सुभद्रा पौडेल, युवकला पाण्डे, मञ्जु गौतम, शंकर मुराउ लगाएतले बोल्दै सहकार्य गर्दै अगाडि बढ्नु पर्नेमा जोड दिए ।

नगरपालीकाले जारी गरेको सेवा प्रबाहको आलोचना मात्रै गर्नु भन्दा आफ्नो निर्वाह गर्नुपर्ने भूमिकाप्रति समेत सचेत र जिम्मेवार बन्न नगरपालिकाले नगरबासीलाई आग्रह गरेको छ । कार्यक्रममा नगरवासिहरुले बिद्युुत, खानेपानी, दुरसंञ्चाल लगाएतका कार्यालयसंग समन्वय गरेर काम गर्न आग्रह गरेका छन् ।

सहभागिहरुले उठाएको प्रश्नको जवाफ दिदै नगरपालिकाका कार्यकारी अधिकृत गोपाल प्रसाद रेग्मीले नगरपालिकाले बिकास निमार्ण कार्यलाई तिव्र गतिका साथ अगाडि बढाईने बताउनु भयो । उनले नगरपालिकाका प्रत्यक पोलमा वत्ती बोल्नु पर्ने बताउदै नवोलेको भए तत्काल बालिने बताए । उनले नगरपालिकामा सेवा लिन आउदाँ अतिरिक्त शुल्क मागे आफुसंग आएर भन्न आग्रह गर्दै अतिरिक्त शुल्क लिएको खण्डमा तत्कालै कार्वाही गर्ने प्रतिबद्धता जनाए ।

प्रमुख रेग्मीले सडक मापदण्ड पुरा भएका सम्पुर्ण सडक मर्मत तथा निमार्ण हुने बताउदै आगामि २ बर्ष भित्र सिद्धार्थनगर नगरपालिका विकासका दृष्टीले नमुना नगरपालिकाको रुपमा स्थापित गरिने बताए ।
नगरपालिकाका कार्यकारी प्रमुख गोपाल प्रसाद रेग्मीको अध्यक्षता, देव ज्ञवालीको सञ्चालन, बरिष्ठ ईन्जिनियर शैलेन्द्र कुमार श्रेष्ठको स्वागतमा सम्पन्न भएको थियो ।
