ब्राउनसुगर सहित बाँकेमा एक महिला पक्राउ

बाँके । बाँकेको जमुनाहाबाट लागुऔषध ब्राउनसुगरसहित एक महिला पक्राउ परेकी छन् ।

नेपालगञ्ज –२१ जमुनाहबाट तिन ग्रामका आठ वटा पुडिया ब्राउन सुगरसहित बाँके शम्शेरगंज –९ हवल्दारपुर बस्ने ४० बर्षीया अम्बिका बुढाथोकी पक्राउ परेकी हुन् ।

भारत रुपैडियाबाट नेपालगञ्जतर्फ आउदै गरेको समयमा ब्राउनसुगरका पुडिया हातमा लुकाईछिपाई ल्याएको फेला परेकाले उनलाई ईलाका प्रहरी कार्यालय जमुनाहले पक्राउ गरेको हो ।

पक्राउ परेकी बुढाथोकीमाथि आवश्यक अनुसन्धान भइरहेको जिल्ला प्रहरी कार्यालय बाँकेले जनाएको छ ।
