पत्नी र छोरा मिलेर जोगीको ज्यान लिए

रुपन्देही । घरायसी विवादमा ईट्टा प्रहार गर्दा सम्मरीमाई गाउँपालीका–३ पिपरहवा बस्ने ४५ बर्षीय एक पुरुषको निधन भएको छ। मृत्यु हुनेमा हसन राज जोगी रहेका प्रहरीले जनाएको छ।

सोमबार ४२ बर्षीया उनकै पत्नी सहबुन जोगी र १६ बर्षीय छोरा अलाउदिन जोगीले ईट्टा हानेर ज्यान लिएका हुन्। घरायासी विवादमा भएको तनाव पछि ईट्टा प्रहार हुँदा गम्भीर घाइते भएकोले उपचारको लागि मेडिकल कलेज भैरहवा लगिएकोमा उपचारको क्रममा मृत्यु भएको थियो।

ईट्टा प्रहार गर्ने सहबुन र अलाउदिन जोगीलाई प्रहरीले पक्राउ गरी यस सम्बन्धमा आवश्यक अनुसन्धान गरिरहेको जनाएको छ।
