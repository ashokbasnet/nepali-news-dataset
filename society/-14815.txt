 उपल्लो मुस्ताङको २ गाउँपालिकाका करिव १ हजार नेता तथा कार्यकर्ता एमालेमा प्रबेश

मुस्ताङ। बिभिन्न पार्टी परित्याग गरि सयौं जिल्ला स्तरिय नेता तथा कार्यकर्ता सोमवार नेकपा एमाले पार्टीमा समाहित भएका छन्। दोश्रो चरणको पार्टी प्रबेश गराउने शिलशिलामा दालोमे गाउँपालिका चराङ पुगेका एमाले जिल्ला अध्यक्ष चन्द्रमोहन गौचन र पूर्व सभासद चन्द्र बहादुर गुरुङले उनीहरुलाई संयूक्त रुपमा पार्टी प्रबेश गराएका हुन्।

नेपाली काग्रेसबाट बाहिरगमन भएका तथा सोतन्त्र र मध्यमार्गी भएर बसेका करिव १ हजार बढी नेता कार्यकर्ताको पंक्ति एमालेमा प्रबेश गरेका हुन्।

चराङबाट सहयोगी नीरज थकालीले टेलिफोन मार्फत दिएको जानकारी अनुसार दोश्रो चरणको बृहत पार्टी प्रबेशमा मुस्ताङ उद्योग बाणिज्य संघका अध्यक्ष खगेन्द्र तुलाचन, दालोमे गाउँपालिकाबाट निर्वाचित अध्यक्ष लोप्साङ छोम्फेल बिष्ट(राजु),उपल्लो मुस्ताङका १६ यूवा क्लवको अगुवाई गर्दे गरेका यूवा हस्ती समाजसेवी ईन्द्रधारा बिष्ट, नेपाली काग्रेसबाट अलग्गिएर सोतन्त्र भई बसेकी जिल्ला स्तरिय नेतृ माया बिष्ट, जोमसोमका स्थानीयं समाजसेवी महेन्द्र बहादुर थकाली, माओवादी नेता कर्मसम्टुक गुरुङ एमालेमा प्रबेश गरेका हुन्।

यसअघि जोमसोममा भएको पहिलो चरणको पार्टी प्रबेशमा नेपाली काग्रेस मुस्ताङका संस्थापक सभापती आनन्द शेरचन, गत संसदिय निर्वाचनमा झिनो मतान्तरले पराजित बनेका प्रेम प्रसाद तुलाचन, मुस्ताङ जीप तथा बस व्यवसाय समितिका अध्यक्ष मिन प्रसाद थकाली  र थासाङ गाउँपालिकाको वडा अध्यक्षमा पराजित बनेका नरसिह शेरचन लगायत करिव १५ सय भन्दा बढी कार्यकर्ता एमाले प्रबेश गरेका थिए। उनीहरुलाई एमाले अध्यक्ष केपी शर्मा ओलीले पार्टी प्रबेश गराएका थिए।

यसअघि भएको पहिलो पार्टी प्रबेश र दोश्रो चरणको पार्टी प्रबेश जोड्दा करिव २ हजार नाघिसकेको मुस्ताङका पत्रकार तिलक बिक बताउछन्। उनले यो संख्या मुस्ताङको कुल मतदाताको एक चौथाई भएको बताए।
