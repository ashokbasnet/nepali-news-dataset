यसरी सुरु भयो अन्तर्राष्ट्रिय नारी  दिवस मनाउन

काठमाडौं । आज अन्तर्राष्ट्रिय नारी दिवस, नेपालमा पनि विभिन्न कार्यक्रम गरी मनाईँदै छ।

नेपाली महिलाले आफ्नो अधिकार र स्वतन्त्रताको आन्दोलनसँग यो दिवस मनाउँदै आएका छन्। जमीन तथा उत्पादनका साधनमा समान स्वामित्व, उत्पादनमा बराबरी सहभागिता र उपभोगमा बराबरीको ग्यारेन्टी भन्ने धारणा सहित नारी दिवस मनाउँन थालिएको हो।  

सन् १९०९ मा पहिलोपटक अमेरिकाको न्यूयोर्कमा कपडा कारखानामा काम गर्ने महिलाले आफूमाथि भएको शोषण, असमानता र बढी काम गर्ने समयका विरुद्ध सडकमा आन्दोलन गरेका थिए।

त्यसको दुई वर्षपछि सन् १९११ मा अन्तर्राष्ट्रिय समाजवादी समूहले डेनमार्कको कोपनहेगनमा महिलाको अधिकार र उनीहरुको आन्दोलनको समर्थनमा सम्मेलन गरे। जसमा १७ देशका एकसय जना महिलाको सहभागिता थियो। १९११ मा पहिलोपटक, अस्ट्रिया, डेनमार्क, जर्मेनी, स्वीट्जरल्यान्ड आदि देशमा महिला दिवस मनाइयो।

त्यसपछि विश्वका विभिन्न देशमा अभियानको रुपमा महिला दिवस मनाउन थालिएको हो।

नारी दिवसका दिन सरकारले सार्वजनिक विदा दिदै आएको छ।
