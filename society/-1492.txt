राजधानीमा पर्यटकलाई लक्षित गर्दै आधुनिक नेपाली खाना महोत्सव हुने

काठमाडौँ । विगत पाँच वर्षदेखि पर्यटन क्षेत्रको विकासमा काम गरेको हस्पिटालिटी फाउन्डेशन अफ नेपालले आगामी शनिबारदेखि ‘आधुनिक नेपाली खाना महोत्सव’ गर्ने भएको छ। फाउन्डेसनले मंगलबार साँझ पत्रकारसम्मेलन गरेर नेपाली खाना तथा स्वादलाई अन्तर्राष्ट्रियस्तरमा पु-याउने उद्देश्यका साथ इभेन्ट सम्राट गार्डेन रेस्टुरेन्ट सामाखुसीमा महोत्सव गर्न लागेको जानकारी दिएको हो।

फाउन्डेसनका अध्यक्ष महेशराज ढकालले नेपालको पर्यटन क्षेत्रमा परामर्श, तालिमलगायत काम गर्दै आएकोमा केही वर्षदेखि नेपाली खानाको प्रवद्र्धन गर्नका लागि आधुनिक खाना महोत्सव गर्दै आएको जानकारी दिए।

उनले भने, “संस्थाले होटल, रेस्टुरेन्ट, बार, रिसोर्ट, होमस्टे आदिमा विभिन्न किसिमका तालिम सञ्चालन गर्दै नेपालको हस्पिटालिटी उद्योगलाई अन्तर्राष्ट्रियस्तरमा चिनाउनका लागि विभिन्न प्रयास गर्दै आइरहेको छ।” यस्तो कार्यक्रमले नेपालको हस्पिटालिटी ९अतिथि स्वागत० उद्योगलाई विदेशसम्म चिनाउन महत्वपूर्ण भूमिका खेल्ने आयोजकले जनाएका छन्। रासस
