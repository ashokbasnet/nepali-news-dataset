‘डिएसपी रामहरी पाण्डेलाई मुस्ताङको सम्मान’

सुन्दर कुमार थकाली, मुस्ताङ। हालै अख्तियार दूरुपयोग अनुसन्धान आयोगबाट सरुवा भई मुस्ताङ बहाली गरेका प्रहरी नायब उपरिक्षक रामहरी पाण्डेले हत्याहिंसा र अपराधिक गतिबिधीमा कसैलाई दबावको भरमा माफी नदिईने बताएका छन् । यसअघिका प्रनाउ हरिहरनाथ योगीको सरुवापछि प्रहरी प्रमूख पाण्डे मुस्ताङ आएका हुन् । सो क्रममा उनले यातायात संञ्जालको बिकास संगै बिकृति र अपराधिक गतिबिधि बढ्ने सक्ने बताउँदै प्रहरी सयन्त्रलाई चुस्त रुपमा अधि बढाईने प्रतिबद्धता ब्यक्त गरे ।

जिप्रका मुस्ताङद्धारा प्रहरी कार्यालयको सभाहलमा शुक्रवार आयोजित परिचयात्मक तथा अन्तरक्रियाँमा पाण्डेले कसैको आग्रह र पूर्वाग्रहले आफु रक्तिभर प्रभावित नहुने उल्लेख गरे । उनले प्रहरीको कुनै दल र रङ्ग नहुने भएकाले निश्पक्ष कार्यसम्पादन गरेर सुशासन कायम राख्न सबैले सहयोग अपरिहार्य भएको उल्लेख गरे । ‘म कसैको सिफारिसको बलमा मुस्ताङ आएको हैन, २४ वर्ष जनताको सुरक्षामा प्रहरी जीवन खर्चिएको हुँ’ प्रनाउ पाण्डेले भने‘अपराधको कुनै जात, वर्ण, धर्म र प्रकृति हुँदैन, सामाजिक अपराधका घटना प्रहरी समक्ष पू¥याईदिनुहोला, दोषीलाई कारवाही गरेरै छाड्छौं।’

काभ्रेपलाञ्चोक घर भएका प्रनाउ रामचन्द्र पाण्डेको २४ वषको प्रहरी अनुभव छ । उनी प्रहरी सेवामा कार्यरत रहँदा द्धन्दग्रष्तक्षेत्र पूर्वी यूरोप तथा अफ्रिकी मूलुकमा पूगेर उद्धार र राहतमा जुटेको सुनाउँछन् । उनले प्रहरी प्रधान कार्यालयबाट गठन भएको ग्रामिण बस्ती निर्देशिका बमोजिम कानुनले दिएको मूद्धामा जनप्रतिनिधी जिम्मेवार रहँनुपर्ने बताउँछन् ।

‘कानुन सबैका बर्गको समान अधिकार हो’पाण्डेले भने‘ऐन नियम र परिधी भित्र रहेर काम हुन्छ ।’उनले कामको मूल्याङ्कन समय लाग्ने भएकाले जिल्लाको समगः सुशासन कायम गर्न कटिबद्ध रहने बताए ।

सांसद महेन्द्र शेरचनले प्रहरी सेवा जनताप्रतिउत्तरदायी रहँनुपर्ने उल्लेख गरे । उनले नागरिक र प्रहरी बीचको सम्वन्ध नङ र मासु जस्तै भएकाले सुशासनका लागि प्रहरी जनताको साथी भएको बताए । कार्यक्रममा घरपझोङ गाउँपालिका अध्यक्ष आशबहादुर थकाली, उपाध्यक्ष शर्मिला गुरुङ, नागरिक समाजका अगुवा चन्द्र बहादुर थकाली, एयरपोर्ट र जोमसोमका महिला प्रतिनिधि र पत्रकारले जिल्लाका समसामयिक समस्याका बारेमा ध्यानआर्कर्षण गराएका थिए ।

सो अवसरमा नवआगन्तुक प्रनाउ रामचन्द्र पाण्डेलाई खादाँ लगाएर स्वागत र सम्मान गरिएको थियो । जिप्रका मुस्ताङमा २ सय८८ जना प्रहरीको दरबन्दी भएकोमा हाल २ सय २० प्रहरी मात्र कार्यरत छन् ।जसमा केही प्रहरी केही समयका लागि प्रदेशका चुनावमा खटिएको कार्यालयले बताएको छ ।
