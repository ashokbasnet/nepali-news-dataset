माछालाई करेण्ट लगाउन खोज्दा...

बेँसीशहर। लमजुङमा माछा मार्ने क्रममा माछालाई करेण्ट लगाउन खोज्दा निकै दरदनाक दुर्घटना भएको छ । लमजुडको मध्यनेपाल नगरपालिकामा माछा मार्ने क्रममा करेण्ट लागेर आज बिहान एक जनाको मृत्यु भएको हो । 

मृत्यु हुनेमा मध्यनेपाल ७, रामबजारका ३६ वर्षीय विलबहादुर बोटे रहेका छन् । मिदिम खोलामा माछा मार्ने क्रममा उनको करेण्ट लागेर मृत्यु भएको हो । 

ब्याट्री प्रयोग गरी माछा मार्ने क्रममा लामो बाँस बिजुलीको तारमा छोइएपछि करेण्ट लागेको थियो । करेण्ट लागेर गम्भीर भएका बोटेलाई उपचारका लागि पोखरा लादैगर्दा बाटोमै मृत्यु भएको प्रहरी निरीक्षक गौरव महतले जानकारी दिए । 

स्थायी घर तनहँु भई हाल मध्यनेपालको रामबजार बस्दै आएका बोटेको शव परीक्षणका लागि दमौली लगिएको छ ।
