थोरै समयमा धेरै काम गर्ने लक्ष्यका साथ मन्त्री बनेको हुँः मन्त्री पाण्डे

काठमाडौँ। नवनियुक्त वन तथा भू–संरक्षण मन्त्री विक्रम पाण्डेले आफूले थोरै समयमा धेरै काम गर्न चाहेको बताएका छन्। 
सोमबार सपथग्रहण गरेलगत्तै सिंदरबारमा पुगेर पदभार ग्रहण गर्नु भएको उनले संचारकर्मीमाझ समय थोरै भएपनि धेरै काम गर्ने लक्ष्यका साथ आफू मन्त्री भएको प्रतिक्रिया पनि दिए।

मन्त्री पाण्डेले आफू एक्लैले केही गर्न सक्ने अवस्था नभएको उल्लेख गर्दै कर्मचारीहरुको साथ लिएर अघि बढने प्रतिवद्धता पनि व्यक्त गरे। उनले आफू कर्मचारीहरुलाई काम गर्ने वातावरण बनाउन लागि पर्ने पनि उल्लेख गरे। मन्त्री पाण्डेले चूरे संरक्षणका लागि स्थलगत अवलोकन नै गर्ने योजना पनि अघि सारे।

उनले चूरे संरक्षणको विषयलाई कागज, योजना र भाषणबाजीको विषय बनाएकै कारण यसको विनाश हुँदै गएकोमा आफू सचेत रहेको पनि स्पष्ट पारे।

मन्त्री पाण्डेले चुरे संरक्षणका लागि आवश्यक योजना बनाउन आफूले सुरुमै स्थलगत अवलोकन गर्न चाहेको पनि स्मरण गराउनु भयो ।
मन्त्री पाण्डेले आफू राष्ट्रवादी भएको र राष्ट्रको हितमा केन्द्रित भएर कार्यसम्पादन गर्ने प्रतिवद्धता पनि व्यक्त गरे।
