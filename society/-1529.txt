चुनावको मुखमा सांसदको बिहेले पायो चर्चा

पाल्पा । स्थानीय निर्वाचन नजिकिँदै गर्दा पाल्पामा सांसदको बिहेले चर्चा पाएको छ।

पूर्व सभासद् लीला सोमैले बिहे गरेको केही महिनामा अर्की सांसद तुलसा रानाले पनि बिहे गरेकी छिन्। सोमैले दोस्रो बिहे गरेकी हुन् भने वर्तमान सांसद् रानाको पहिलो बिहे हो।

हालसालै बिहे गरेका दुवै सांसदहरु माओवादी केन्द्रका हुन्। सोमैले २०६४ को निर्वाचनमा पाल्पा क्षेत्र नं. २ बाट प्रत्यक्षतर्फ चुनाव जितेकी थिइन्। राना भने समानुपातिक सांसद हुन्।

सोमै शहीदपत्नी हुन्। उनका पति द्वन्द्वकालमा सरकारी पक्षबाट मारिएका थिए। पति मारिएको झण्डै एक दशकमा सोमैले दोस्रो बिहे गरेकी हुन्। लगत्तै अर्की सांसद तुलसा रानाले पनि बिहे गरेकी छिन्। रानाको भने पहिलो बिहे हो।

नेपाली समाजमा सामान्यतया बिहे गर्ने प्रचलित उमेर ढल्किसकेपछि बिहे गरेका कारण सांसद रानाको बिहेले चर्चा पाएको छ। हुन त बिहे व्यक्तिको इच्छामा भर पर्ने कुरा हुँदा यस विषयमा अरुलाई चासो नहुनुपर्ने हो। तर, उनी जनप्रतिनिधिसमेत भएकाले उनको विषयमा चासो बढेको छ। 

हालसालै बिहे गरेका दुवै सांसदहरु माओवादी केन्द्रका हुन्। सोमैले २०६४ को निर्वाचनमा पाल्पा क्षेत्र नं. २ बाट प्रत्यक्षतर्फ चुनाव जितेकी थिइन्। राना भने समानुपातिक सांसद हुन्।

यसअघि सांसद राना पारिवारिक झमेलाबाट केही टाढा रहँदै सामाजिक कार्यमा सक्रिय थिइन्। चालिसको आसपास उमेरमा रानाको बिहे भएकोले पनि चर्चा छ। रानाको बिहेको कार्यक्रममा पत्रकार पनि आमन्त्रित थिए तर तस्बिर नखिच्न आग्रह गरिएको थियो।
