थाइल्याण्ड पुर्याएर नेपाली युवाको बिचल्ली, एकजनासँग ६ लाख 

काठमाडौं । रोजगारीको लागि युक्रेन पुर्याउने भनेर थाइल्याण्डसम्म पुर्याए। युक्रेन पुग्ने आशमा पछि नेपालबाट उडेका चारजना युवालाई थाइल्याण्डमै अलपत्र पारेर एजेन्ट फरार भए। अन्ततः प्रहरीले ती फरार अभियुक्तलाई पक्राउ गरेको छ।

वैदेशिक रोजगार ठगी मुद्धाका फरार प्रतिवादी काठमाडौं महानगरपालिका–१ नक्शाल बस्ने ६८ वर्षीय प्रेममान डंगोललाई प्रहरी प्रधान कार्यालय केन्द्रीय अनुसन्धान ब्यूरोको टोलीले काठमाडौं सुन्धाराबाट बुधबार पक्राउ गरेको हो।

वैदेशिक रोजगार न्यायाधिकरणको २०६७ असार ६ गतेको फैसलाले वैदेशिक रोजगार ठगीका २ वटा मुद्दामा डंगोललाई जम्मा ४ बर्ष ६ महिना कैद र ४ लाख ५० हजार रुपैयाँ जरिवाना हुने ठहर भएकोमा हालसम्म फरार रहेका थिए ।

प्रतिवादी डंगोल समेतले सिन्धुलीको कमलामाई नगरपालिका बस्ने राजकुमार घिसिङ समेत ४ जनालाई वैदेशिक रोजगारीको लागि युक्रेन लगिदिन्छु भनी २०६५ बैशाख २५ गते जनही ६ लाख रुपैया लिई थाईल्याण्डसम्म पु¥याई अलपत्र छोडी वैदेशिक रोजगार ऐन २०६४ को विपरित कसूर गरेका प्रहरीले जनाएको छ।

निजलाई फैसला कार्यान्वयनको लागि बिहीबार ब्यूरोले काठमाडौं जिल्ला अदालतमा पेश गरेकोमा अदालतको आदेशले कैद भुक्तानको लागि कारागार कार्यालय डिल्लीबजार काठमाडौंमा पठाइएको छ।
