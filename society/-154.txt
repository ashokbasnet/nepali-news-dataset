बालाजुमा ट्रकको ठक्करबाट दुई जनाको मृत्यु, ट्रक चालक फरार

काठमाडौं, ६ फागुन । काठमाडौंको बालाजु गंगाहल स्थित सड्कमा शुक्रबार ना.५ ख ८४६५ नम्बरको ट्रकले बा.७७ प ३२०८ नम्बरको स्कुटरलाई ठक्कर दिँदा दुई जनाको मृत्यु भएको छ ।

ट्रकको ठक्करबाट घाईते भएका स्कुटर चालक मकवानपुर मनहरी घर भएकी ३८ बर्षीया रिना कुमारी राईको उपचारका लागि लैजाने क्रममा बाटोमै मृत्यु भएको प्रहरीले जनाएको छ ।

साथै घाईते भएकी स्कुटर पछाडी सवार धादिङ्ग घर भएकी ३० बर्षीया सोनिया थापाको भने शिक्षण अस्पताल महाराजगंजमा उपचारको क्रममा मृत्यु भएको हो ।

प्रहरीले जनाएअनुसार ट्रक चालक भने फरार रहेका छन् । घट्नाबारे प्रहरीले थप आवश्यक अनुसन्धान गरिरहेको छ ।
