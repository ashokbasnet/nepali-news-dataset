७० बर्षीया बृद्धालाई बलात्कार गर्ने एक भारतीय युवक पक्राउ

बर्दिया । बर्दियामा भारतीय एक युवक सत्तरी बर्षीया बृद्धालाई जवरजस्ती करणी गरेको अभियोगमा पक्राउ परेका छन् ।

मंगलबार राती बर्दिया गुलरिया नगरपालिका वडा न.१० गोलपार्क नजिकै रहेको मसुरो–गहुवारीमा स्थानीय ७० बर्षीया बृद्धालाई जवरजस्ती करणी गरेको अभियोगमा बहादुरलाल यादव भन्ने बहादुरलाल पासवानलाई पक्राउ गरिएको प्रहरीले जनाएको छ ।

जवरजस्ती करणी गरी फरार रहेका पासवानलाई  जिल्ला प्रहरी कार्यालय बर्दिया र जिल्ला प्रहरी कार्यालय बाँकेको संयुक्त टोलीले बाँके नेपालगंजबाट आज बेलुका पक्राउ गरेको हो ।

भारत उत्तर प्रदेश अजमगढ जिल्ला अम्वेटकानगर थाना टाण्डा अजिमिटिवासपुर बस्ने २५ बर्षीय पासवान युपी ६२ टि २२५८ नं.को भारीतय गाडीको सहचालक रहेको बताइएको छ ।

जवरजस्तीकरणीको अभियोगमा पक्राउ परेका पासवानमाथि आवश्यक अनुसन्धान सुरु गरिएको बर्दियाका प्रहरी प्रमुख प्रहरी उपरिक्षक भरत बहादुर बोहराले बताएका छन् ।
