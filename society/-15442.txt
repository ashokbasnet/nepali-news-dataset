शक्तिकेन्द्र धाउनेले न्यायाधिश बन्ने आश नगरे हुन्छ: प्रधानन्यायाधिश पराजुली

काठमाडौँ। प्रधानन्यायाधिश गोपालप्रसाद पराजुलीले शक्ति केन्द्र धाउनेलाई न्यायाधिश नबनाउने चेतावनी दिएका छन्। प्रधानन्यायाधिश पराजुलीले शक्ति केन्द्रबाट परिचालित हुनेलाई आफूले न्यायाधिश बनाउन नसक्ने पनि स्पष्ट पारे।

शुक्रबार वरिष्ठ न्यायाधिशहरुको प्रमाण पत्र वितरणका लागि काठमाडौंमा आयोजित एक कार्यक्रमलाई सम्बोधन गर्दै उनले शक्ति केन्द्रमार्फत् न्यायाधिश हुने लालचा नराख्न पनि सचेत गराए। प्रधानन्यायाधिश पराजुलीले न्यायाधिश नियुक्त हुने आधार शक्ति केन्द्र नभई विधि र प्रद्धति भएको पनि स्मरण समेत गराए।

प्रधानन्यायाधिश पराजुलीले न्यायालयलाई बलियो बनाउन विधि र कानुनी मान्यताप्रति समर्पित हुनुपर्ने आवश्यक्ता पनि औल्याए। उनले निःश्वार्थ भएर कर्म गरे मात्रै सफलता हात लाग्ने कुरामा आफू सचेत रहेको पनि उल्लेख गरे।

प्रधानन्यायाधिश पराजुलीले न्यायालयलाई बलियो बनाउन आफूले कानुन व्यवसायीहरुसँग सहकार्य गरेरै अघि बढने प्रतिवद्धता पनि व्यक्त गरे।
