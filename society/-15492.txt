रुँदै छट्पटाएको अवस्थामा नदी किनारामा भर्खर जन्मेकाे शिशु

कपिलबस्तु। जन्मेको केही क्षणमै नदी किनारामा लगेर वेवारिसे अवस्थामा छाडिएको एक शिशुलाई उद्दार पछि अस्पताल लगिएको छ।

कपिलवस्तु जिल्लाको महाराजगंज नगरपालिका–११ शंकरपुरस्थित बेल नदीको छेउमा करीव १÷२ घण्टा अगाडि जन्माएको जस्तो देखिने बालिकालाई देखेपछि स्थानीयले प्रहरीमा खबर गरेका थिए।

शनिबार ती बालिका नदी किनारामा रुँदै चल्बलाएको अवस्थामा देखेपछि प्रहरीमा खबर गरिएको थियो।

शिशुलाई उपचारको लागि जिल्ला अस्पताल तौलिहवा लगिएको प्रहरीले जनाएको छ । जन्माएर छोड्ने आमाको खोजी गर्नुको साथै यस सम्बन्धमा प्रहरीबाट आवश्यक अनुसन्धान भइरहेको जनाएको छ।
