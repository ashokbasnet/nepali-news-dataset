भान्छामा राखेको आफ्नै मोटरसाइकलको हालत देखेर मालिक चकित

बारा। भान्छा कोठामा राखेको मोटरसाईकल एकाएक गायव भएपछि खोज्दा मोटरसाइकल धनी चकित परे। उनको मोटरसाईकल भान्छाबाट निकालेर घरदेखि करिव ५० मिटर टाढा लगेर जलाइएको अवस्थामा फेला परेको हो।

जितपुर सिमरा उपमहानगरपालिका–९ छातापिपरा बस्ने बन्दिसकुमार सहनीको आफ्नै घरको भान्छा कोठामा राखेको ना.३ प १६४४ नम्बरको मोटरसाइकल जलेको अवस्थामा भेटिएको हो।

घरदेखि करीव ५० मिटर पर बाटोमा पुर्याएर आगजनी गरिएको अवस्थामा मोटरसाइकल फेला परेको हो। जलेर नष्ट भएको अवस्थामा भेटिएको हो। कसले यस्तो गरेको भन्ने खुलेको छैन।

आगजनी गर्ने व्यक्तिको खोजी गर्नुको साथै यस सम्बन्धमा प्रहरीबाट आवश्यक अनुसन्धान भइरहेको प्रहरीले जनाएको छ।
