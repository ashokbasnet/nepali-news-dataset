माइक्रोबस दुर्घटना हुँदा एक महिने शिशुको मृत्यु

सुर्खेत। सुर्खेतदेखि नेपालगन्ज जाँदै गरेको माइक्रोबस दुर्घटना हुँदा आज एक बालकको मृत्यु भएको छ। 

बा ४ ख १६२८ नं को माइक्रोबस र नेपालगन्जदेखि सुर्खेत आउँदै गरेको से १ ख १४५३ नं को मिनि ट्रक एकआपसमा ठोक्किँदा माइक्रोमा सवार कालिकोटको खाडाचक्र नगरपालिका–१ का एक महिनाका बालक एलिज शाहीको मृत्यु भएको हो। शाहीको कोहलपुर मेडिकल कलेजमा उपचारका क्रममा मृत्यु भएको हो। 

दुर्घटनामा परी माइक्रोबसमा सवार १७ जना घाइते छन्। घाइतेमध्ये सातको अवस्था गम्भीर रहेको इलाका प्रहरी कार्यालय, छिन्चुका प्रहरी जवान मोहन विकले जानकारी दिए। ११ जना घाइतेको कोहलपुर मेडिकल कलेज र छजनाको नेपालगन्ज नर्सिङ होममा उपचार भइरहेको उनले जानकारी दिए।
