सामाखुसीकाे याे भाइरल फाेटाेकाे यथार्थ (भिडियाेसहित)

काठमाडाैं। काठमाडौं सामाखुसीमा रहेको मोर्गेन कलेजमा पढ्ने १७ बर्षीय विद्यार्थी सुमन तामांग मृत फेला परेका छन्।

सिन्धुली जिल्ला नेपाले गाउँपालिका १ का तामांग सामाखुसीमा रहेको प्यासन होस्टेलको छतबाट भित्तोमा झुण्डिएको अवस्थामा भेटिएका महाराजगञ्ज प्रहरी बृत्तका डिएसपी योगेन्द्र ढकालले जानकारी दिए।

डिएसपी ढकालले डिसी नेपाललाई दिएको जानकारी अनुसार आइतबार बिहान ५ बजे प्रहरीमा खबर आएको थियो। तामांगले राति नै आत्महत्या गरेका हुनसक्ने शंका प्रहरीले गरेको छ।

होस्टलको भित्तामा डोरीको पासो लगाएर झुडिएको अवस्थामा तामांग फेला परेका हुन्।

सामाजिक सञ्जाल फेसबुकमा तामांग होस्टल रहेको भवनको भित्तामा झुण्डिएको तस्बिर भाइरल बनेपछि धेरैले यो घटनाबारे चासो रखेका छन्।

प्रहरीका अनुसार मृत्युको कारणबारे केही खुलेको छैन। डिएसपी ढकालले अनुसन्धान सुरु भएको जानकारी दिए।

भिडियाेः
