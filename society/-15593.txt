चट्याङ र करेन्ट लागेर पाँचजनाको मृत्यु

काठमाडौं। चट्याङ र करेन्ट लागेर पाँच जनाको ज्यान गएको छ। तीनजनाको चट्याङ र दुईजनाको करेन्ट लागेर मृत्यु भएको हो।

सिन्धुपाल्चोक त्रिपुरासुन्दरी गाउँपालिका–५ तौथलीमा आइतबार परेको चट्याङ लागेर सोही ठाउँ बस्ने ५३ वर्षीया कान्छीमाया श्रेष्ठको घटनास्थलमै मृत्यु भएको प्रहरीले जानकारी दिएको छ।

भोजपुर अरुण गाउँपालिका–५ आरुखर्क बस्ने ५९ वर्षीया सहरमाया श्रेष्ठको घरमा बसीरहेको अवस्थामा चट्याङ लागेर आइतबार घट्नास्थलमै मृत्यु भएको छ।

रुकुम मुसिकोट नगरपालिका–७ चोर्नेटास्थित घरमा बसिरहेकी ५९ वर्षीया कलसी पुनको आइतबार चट्याङ् लागेर घटनास्थलमै मृत्यु भएको छ।।

कपिलबस्तु बाणगंगा नगरपालिका–४ झुङ्गा बस्ने ३५ वर्षीय बिथैया चौधरीको घरनजिकैको कुलोमा करेन्ट लगाइ माछा मार्ने क्रममा आइतबार आफैलाई करेन्ट लाग्दा घट्नास्थलमै मृत्यु भएको छ।

तनहुँ भानु नगरपालिका–७ चन्द्रावती बस्ने ६१ वर्षीय लालबहादुर परियारको घरमा बिजुली मर्मत गर्ने क्रममा करेन्ट लागेर आइतबार मृत्यु भएको प्रहरीले जनाएको छ।
