मतदान केन्द्र अगाडि गुडेको मोटरसाइकल रोक्दा प्रहरी नै चकित

बारा । मतदान केन्द्र अगाडिबाट चुनावको लागि सवारी पास नलिएको नम्बरको गाडी गुडेको अवस्थामा प्रहरीले जाँच गर्दा फेला परेको सामग्रीले प्रहरी नै चकित परे। कुनै घटना नहुँदै प्रहरीले गरेको त्यो जाँचले अभियुक्तहरु पक्राउ परे।

घटना सोमबार बारा जिल्लाको परमानिपुरको हो। परमानिपुर गाउँपालिका–३ स्थित भोगभगत बिज्ञान भवन मतदान केन्द्र अगाडिबाट बिना पासको ना.३४ प ९७ नम्बरको मोटरसाइकलमा सवार तीनजनालाई प्रहरीले नियन्त्रणमा लिएको छ।

रोकेर जाँच गर्ने क्रममा प्रहरीले चुनावका दिन सवारी चलाउनका लागि लिएको पास मागेको थियो। पास नभएपछि प्रहरीले केरकार गर्दा उनीहरु शंकास्पद गतिबिधिमा संलग्न रहेको खुलेको हो। 

बाराको परवानिपुर गाउँपालिका–२ बस्ने २१ वर्षीय संजिबकुमार सराफ लगायत ३ जनालाई चक्कु र २० ग्राम लागूऔषध गाँजा सहित सोमबार प्रहरीले पक्राउ गरेको जानकारी प्रहरीले दिएको छ। यस सम्बन्धमा प्रहरीबाट आवश्यक अनुसन्धान भइरहेको छ।
