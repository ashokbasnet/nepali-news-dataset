देवताल गाउँपालिका-१ मा माओवादी र पचरौता नगरपालिका-१ मा एमाले विजयी

कलैया। बाराको देवताल गाउँपालिका–१ मा माओवादी (केन्द्र) विजयी भएको छ। 

भर्खरै सार्वजनिक भएको मतपरिणामअनुसार वडाध्यक्षमा पनानलाल साह ४८१ मत प्राप्त गरी विजयी भएका हुन्।
उनका निकतम प्रतिद्वन्द्वी नेकपा (एमाले)का लालबाबु मियाँले १८० मत प्राप्त गरेको निर्वाचन अधिकृत यमप्रसाद ढुङ्गानाले जानकारी दिए।

त्यसैगरी पचरौता नगरपालिका–१ मा नेकपा (एमाले)को प्यानल विजयी भएको छ। 

नेकपा (एमाले)का उम्मेदवार जगतनारायणप्रसाद यादवले ८१७ मत प्राप्त गरी विजयी भएका छन्। उनका निकतम प्रतिद्वन्द्वी राजपाका विनय सिंहले ६४० मत प्राप्त गरे।
