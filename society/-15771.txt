वर्षाले जमिन भाँसियो, घर भत्किदा ४२ लाखको क्षति

तेह्रथुम। गएराति परेको अविरल वर्षापछि जमिन भासिँदा तेह्रथुमको जिरिखिम्ती बजारमा एक घर क्षतिग्रस्त बनेको छ। 

म्याङलुङ्ग नगरपालिका–९ स्थित जिरिखिम्तीका लोकबहादुर अधिकारीको चार तले घर भत्किँदा ४२ लाख ६१ हजार बराबरको क्षति भएको जिल्ला प्रहरी कार्यालयले जनाएको छ। 

घर भँत्किदा घरमा भएका सामान जस्तापाता, सुनचाँदी, भण्डारण गरेको अलैँचीलगायत पुरिँदा सो बराबरको क्षति भएको हो। घर भत्किए पनि मानवीय क्षति भने हुन पाएन। घर भत्किँदा अधिकारीको आठजनाको परिवार विचल्ली बनेको छ।
