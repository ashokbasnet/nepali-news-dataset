नाइटबसमा काठमाडौं आएका यात्रुको झोला हेर्दा प्रहरी नै चकित

काठमाडौँ। वीरगञ्जबाट काठमाडौँ आउँदै गरेका ना५ख ७२८६ नं. को रात्रिबसमा आएका २ जना यात्रुको झोला जाँच गर्दा प्रहरी नै चकित परेको छ । ती यात्रुको झोलाबाट प्रहरीले ठूलो परिमाणमा लागुपदार्थ नियन्त्रणमा लिएको छ । 

नियमित जाँचका क्रममा शंका लागेर बसमा यात्रा गरिरहेका दुईजना व्यक्तिबाट डाइजेल्याव, एनार्जन, नोर्फिन गरी ७५० एम्पुल लागुपदार्थ नियन्त्रणमा लिएको प्रहरी प्रभाग नागढुङ्गाका प्रहरी निरीक्षक ऋषिराम घर्तीले जानकारी दिए । 

झोलामा लुकाई छिपाई ल्याएका र जाँचका क्रममा सो परिमाणका लागु पदार्थ भेटिएको उनले जानकारी दिए । लागु पदार्थसंगै नियन्त्रणमा लिएका दुबै जनालाई थप सोधपुछका लागि प्रहरी प्रभाग थानकोटमा पठाइएको जनाएको छ ।
