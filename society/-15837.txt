प्रमुख र उपप्रमुख दुवैमा राजपाले काँग्रेसलाई हरायो 

राजविराज। डाक्नेश्वरी नगरपालिकामा राष्ट्रिय जनता पार्टी (राजपा) नेपाल विजयी भएको छ। 

राजपाका शिवनारयाण साह तीन हजार ८८० मत ल्याएर प्रमुखमा विजयी भएका हुन्। उनका निकटतम प्रतिद्वन्द्वी नेपाली काँग्रेसका नारायण यादवले तीन हजार ५३९ मत प्राप्त गरे।

यस्तै उपप्रमुखमा राजपाकै इन्द्रनारायण यादव तीन हजार ८५६ मत ल्याएर विजयी भएको तथा प्रतिद्वन्द्वी काँग्रेसका राजकुमारी पण्डितले तीन हजार ५६९ मत ल्याएको जिल्ला निर्वाचन कार्यालयले जनाएको छ।
