भोज खाएर भोट नहालेको भन्दै काँग्रेस र राजपा कार्यकताबीच झडप, एक जनाको मृत्यु

रौतहट। नेपाली काँग्रेस र राष्ट्रिय जनता पार्टी नेपालका कार्यकर्ताबीच रौतहटमा भएको झडप एक जनाको मृत्यु भएको छ। कटहरिया वडा नं ८ बलुवा टोलमा झडप हुँदा राजपाका ५० वर्षीय कार्यकर्ता रामपुकार यादवको मृत्यु भएको हो।

मतगणना स्थलबाट फर्किदै गरेका काँग्रेस कार्यकर्ताले काँग्रेसको भोज खाएर राजपालाई भोट दिएको भन्दै टाउकोमा लाठी प्रहार गर्दा यादवको घट्ना स्थलमै मृत्यु भएको प्रारम्भिक जानकारी आएको जिल्ला प्रहरी कार्यालयले जनाएको हो।

घट्नामा संलग्न रहेको आरोपमा प्रहरीले काँग्रेसका तीन जना कार्यकर्तालाई नियन्त्रणमा लिएको छ। राजपाले उक्त घट्नाको प्रेस विज्ञप्ती जारी गर्दे भत्सर्ना समेत गरेको छ।
