एमालेलाई हराउँदै अध्यक्ष र उपाध्यक्ष दुवैमा काँग्रेस विजयी

राजविराज। सप्तरीमा जारी पछिल्लो मतगणना परिणामानुसार बेल्ही चपेना गाउँपालिकाका अध्यक्ष र उपाध्यक्षमा नेपाली कांग्रेस विजयी भएको छ। 

सो गाउँपालिकाका प्रमुख परमानन्द यादव तीन हजार ५४५ मत प्राप्त गरी विजयी भएका छन्। उनका निकटतम प्रतिद्वन्द्वी नेकपा ९एमाले०का ओमप्रकाश मण्डलले दुई हजार ४२३ मत प्राप्त गरेका छन्।

त्यस्तै उपाध्यक्षमा कांग्रेसकै उषादेवी मण्डल तीन हजार ४५५ मत प्राप्त गरी विजयी भइन्। उनका निकटतम प्रतिद्वन्द्वी एमालेकी चन्द्रिकादेवी यादवले दुई हजार १४७ मत प्राप्त गरिन्। यसैबीच सप्तरीका १७ स्थानीय तहमा मतगणना जारी रहेको जिल्ला निर्वाचन कार्यालयले जनाएको छ।
