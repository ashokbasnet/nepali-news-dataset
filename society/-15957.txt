जिराभवानी गाउँपालिकामा एमाले विजयी

पर्सा। पर्साको जिराभवानी गाउँपालिकाको अध्यक्ष र उपाध्यक्षमा नेकपा (एमाले) का उम्मेदवार विजयी भएका छन्। 

भर्खरै सम्पन्न मतगणनाको अन्तिम परिणामअनुसार गाउँपालिकाको अध्यक्ष तथा उपाध्यक्ष पदमा एमालेका उम्मेदवार रामप्रित महतो र उषा चौधरी विजयी भएका हुन्।

अन्तिम परिणामअनुसार एमालेका महतोले दुई हजार ९५९ मत हासिल गरी अध्यक्षमा विजयी भए। उपाध्यक्ष पदमा चौधरीले दुई हजार ५५३ मत हासिल गरी विजयी भएको निर्वाचन कार्यालयले जनाएको छ ।
