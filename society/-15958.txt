राजपालाई हराउँदै प्रमुख र उपप्रमुख दुवैमा संघीय फोरम विजयी

राजविराज। सप्तरीको बोदेवर्साइन नगरपालिकामा प्रमुख र उपप्रमुख दुवैमा संघीय समाजवादी फोरम नेपाल विजयी भएको छ। 

संघीय समाजवादी फोरमका आतिश सिंह यादवले चार हजार ५४७ मत ल्याएर विजयी भएका हुन्। उनका निकटतम प्रतिद्वन्द्वी राजपा नेपालका अमरेन्द्र यादवले तीन हजार २९८ मत प्राप्त गरे।

उपप्रमुखमा संघीय फोरम नेपालकै रञ्जु साह निर्वाचित भएका छन्। साहले तीन हजार ७२१ मत प्राप्त गरी राजपा नेपाललाई पराजित गरेकी हुन्। उनका  निकटतम प्रतिद्वन्द्वी राजपाका उपप्रमुख उम्मेदवार रेणु साहले तीन हजार ६३७ मत मात्र प्राप्त गरिन्।
