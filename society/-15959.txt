छिन्नमस्ताको अध्यक्षमा विजयी हुँदै नयाँ शक्तिले खाता खोल्यो

सप्तरी। तेस्रो चरणको स्थानीय तह निर्वाचनमा नयाँ शक्ति पार्टी नेपाल सप्तरीमा पहिलो पटक विजयी भएको छ। 

सप्तरीको छिन्नमस्ता गाउँपालिकाको अध्यक्ष पदमा नयाँ शक्ति पार्टीका सूर्यनारायण मण्डलले प्रतिद्वन्द्वी राजपालाई पराजित गर्दै दुई हजार ८०५ मत प्राप्त गरी विजयी भएका  हुन्। उनका निकटतम प्रतिद्वन्द्वी राजपा नेपालका उम्मेदवार विमलादेवी यादवले एक हजार ३८५ मत ल्याएकी छन्। 

उपाध्यक्षमा राजपाका उषादेवी मण्डल विजयी भएकी छन्। उनले नयाँ शक्ति पार्टीका प्रतिद्वन्द्वीलाई १३० मत अन्तरले हराउँदै विजयी भइन्। मण्डलले एक हजार ७१० मत प्राप्त गरेकी छन् भने उनका निकटतम प्रतिद्वन्द्वी प्रमिलादेवी मण्डलले एक हजार ५८० मत प्राप्त गरिन्।
