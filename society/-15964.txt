काँग्रेसलाई हराउँदै राजपा विजयी

राजविराज।  तिलाठी-कोइलाडी गाँउपालिकाको प्रमुखमा सतिशकुमार सिंह र उपप्रमुखमा सुचिता यादव वियजी भएका छन्।

राजपा नेपालको तर्फबाट सिंहले दुई हजार ९८७ मत प्राप्त गरी प्रमुखमा विजयी भएका हुन्। उनका निकटतम प्रतिद्वन्द्वी नेपाली काँग्रेसका अरुण यादवले दुई हजार ८७२ मत मात्र प्राप्त गरे।

त्यस्तै, राजपाकै उपप्रमुख पदमा यादवले दुई हजार ९६२ मत प्राप्त गरेकी छन् भने उनका निकटतम प्रतिद्वन्द्वी नेपाली काँग्रेसका अनुपन सिंहले एक हजार ९७३ मत प्राप्त गरेका छन्। 

यसैबीच, गाउँपालिका प्रमुखमा निर्वाचित भएका सिंहले निर्वाचित भएलगत्तै झाडू बोकेर मतगणना स्थलमा रहेको अत्यधिक फोहोरलाई सफा गरेका छन्। अविरले रंगिएका यनी आफैँ मतगणनास्थलमा रहेको फोहोर सफा गर्ने कार्यमा जुटेको बताइएको छ।
