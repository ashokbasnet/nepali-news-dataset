 भब्य र सभ्य रुपमा मनाउँ होली भन्दै जनचेतना मुलक र्‍याली (फोटोफिचर)

काठमाडौं । होलीलाई मर्यादित तरिकाले मनाउँ भन्दै राजधानीको चावहिलमा जनचेतना मुलक र्‍यालीको आयोजना गरिएको छ ।

नजिकदैं गरेको होली पर्वलाई सभ्य रुपमा मनाउन "हामी सबैको एउटै बोली, सभ्य र मर्यादित यसपालीको होली" भन्ने नाराका साथ जनचेतना मुलक र्‍यालीको आयोजना गरिएको समाजसेवी भीम कार्कीले बताएका छन् ।

र्‍यालीमा गंगाहिटी टोल सुधार समिति, श्री मित्र आधारभूत विद्यालय, ऊँ हस्पिटल एण्ड रिसर्च सेन्टर, महानगरीय प्रहरी वृत्त गौशाला लगायतका विभिन्न दुई दर्जनभन्दा बढी संघसंस्थाको उपस्थिती रहेको थियो ।

चावहिलको गणेशस्थानबाट सुरु भएको र्‍याली चावहिल चौक हुँदै गंगाहिटी चौकमा पुगी सभामा परिणत भएको थियो ।

यस्तै सभालाई सम्बोधन गर्दै महानगरीय प्रहरी वृत्त गौशालाका डिएसपी नवराज कार्कीले होली पर्वलाई नकारात्मक सन्देश फैलाउन नभई आपसी सद्भाव तथा खुशी साटासाट् गरी मनाउन आग्रह गरे ।  

कार्यक्रमको समापनसँगै एकआपसलाई अविर लगाई होली मनाईएको थियो ।
