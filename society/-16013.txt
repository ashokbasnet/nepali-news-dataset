कञ्चनरुप नगरपालिकामा एमाले विजयी

राजविराज। कञ्चनरुप नगरपालिकाको प्रमुखमा नेकपा (एमाले) र उपप्रमुखमा नेपाली काँग्रेस विजयी भएको छ। 

प्रमुख पदमा विजयी एमाले उम्मेदवार वसन्त मिश्रले पाँच हजार ४२ मत ल्याए भने उनका निकटतम प्रतिद्वन्द्वी काँग्रेसका ललन गुप्ताले चार हजार १७५ मत प्राप्त गरेका छन्।

उपप्रमुखमा भने काँग्रेसका निरु पोखरेलले चार हजार ७५८ मत ल्याएर विजयी भइन्। उनका निकटतम प्रतिद्वन्द्वी एमालेका आशरादेवी चौधरीले चार हजार ५२२ मत प्राप्त गरेको निर्वाचन कार्यालयले जनाएको छ।
