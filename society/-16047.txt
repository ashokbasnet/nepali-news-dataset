पति र सुसुरा मिलेर कान्तीदेवीमाथि कर्तव्य, प्रमाण नष्ट गर्न शव डढाए

प्रतिनिधि तस्बिर
                                
                                        
                        रौतहट । आफ्नै पति र ससुरा मिलेर एक महिलाको ज्यान लिएका छन्। उनीहरुले ज्यान लिएर आगोमा शरीर डढाएर प्रमाण नष्ट गर्ने सम्मको हर्कत गरे। तर अन्ततः उनीहरु प्रहरीको फन्दामा परिछाडे।

घटना रौतहट जिल्ला परोहा नगरपालिका–६ को हो। बसन्तपट्टी बस्ने २० वर्षीया कान्तीदेबी पटेललाई कर्तब्य गरी मारेको अभियोगमा उनकै पति २२ वर्षीय जंगबहादुर राउत पटेल र ५५ वर्षीय ससुरा सहदेब राउत पटेललाई आइतबार प्रहरीले पक्राउ गरेको छ।

प्रहरीका अनुसार उनीहरुले कान्तीदेबीको कर्तब्य गरी ज्यान लिएको थिए। हत्या गरेपछि उनीहरुले गाउँकै तेजापाकड जाने बाटोको छेउमा शव जलाएको प्रहरीको प्रारम्भिक अनुसन्धानबाट खुलेको प्रहरीले जनाएको छ। 

पति र सुसुराले नै महिलाको ज्यान लिएको यो घटनाका बारेमा प्रहरीले अनुसन्धान सुरु भएको जनाएको छ।
