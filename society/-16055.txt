भक्तपुरमा माइक्रोबस दुर्घटना, ८ जना घाइते

भक्तपुर। सूर्यविनायक नगरपालिका–२ बालकोटबाट यात्रु बोकेर कलंकीतर्फ जाँदै गरेको माइक्रोबस आज दुर्घटना हुँदा आठ जना घाइते भएका छन्। 

बालकोट–कलंकी मार्गमा चल्ने बा २ ख ९१९१ नं को माइक्रोबस बसपार्कबाट छुटेर १०० मि अगाडि पुगेलगत्तै सडकबाट करिब २० फिट तल खसेर दुर्घटनामा परेको महानगरीय प्रहरी प्रभाग बालकोटका प्रमुख प्रहरी नायब उपरीक्षक हरीशबहादुर चन्दले जानकारी दिए।

घाइतेको सिनामंगलस्थित केएमसी अस्पताल र गठ्ठाघरस्थित नागरिक अस्पतालमा उपचार भइरहेको बताइएको छ।
