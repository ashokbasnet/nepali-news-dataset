तीन नम्बर प्रदेशको मुख्य मन्त्री गगन थापा ?

चितवन। प्रदेश र संसदीय निर्वाचन नजिकिँदै गर्दा नेपाली कांग्रेसका युवा नेता गगन थापा एकाएक चर्चामा आएका छन् । उनले ३ नं प्रदेशको मुख्य मन्त्रीका लागि आफ्नो दाबी रहेको बताएका छन् ।

नेपाल प्रेस युनियन चितवनले आज यहाँ आयोजना गरेको पत्रकार सम्मेलनमा उनले पार्टीले जिम्मेवारी दिए आफ्नो मुख्यमन्त्री बनेर प्रदेश बनाउने इच्छा रहेको बताए । थापाले भने “प्रदेशलाई बलियो बनाउन आवश्यक रहेको छ ।” ‘स्पष्ट बहुमत कुनै पार्टीको नआउने भएकाले’तालमेलमा जानसक्ने भए पनि छलफल आवश्यक रहेको उनले बताए । 

एक फरक प्रसंगमा पूर्वस्वास्थ्यमन्त्री थापाले चिकित्सकले कामै रोकेर आन्दोलन गर्नु राम्रो नरहेको बताए । आन्दोलनका स्वरुप अरु पनि हुन सक्ने बताउँदै उनले संवादबाट समस्याको समाधान निकाल्न आग्रह गरे ।
