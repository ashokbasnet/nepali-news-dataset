जाजरकोटमा बस दुर्घटना, १० भन्दा बढीको मृत्यु (फोटोसहित)

जाजरकोट। जाजरकोटमा बस दुर्घटना हुँदा ठूलो संख्यामा यात्रुहरूको हताहती भएको छ। प्रारम्भीक विवरण अनुसार कम्तिमा १० को मृत्यु भएको प्रहरी विवरणमा उल्लेख छ।

जाजरकोट खलंगाबाट छुटेको लु.३ ख २२७९ नम्वरको बस सडकबाट करिव २ सय मिटर तल खस्दा १० जनाको मृत्यु भएको प्रहरीले जनाएको छ।

छिन्चु जाजरकोट सडक खण्डमा पर्ने भेरी मालिका नगरपालिका वडा नम्बर ४ को बोहरा गाउँमा  उक्त दुर्घटना भएको हो ।

जाजरकोट खलंगाबाट राकमतर्फ जाँदै गरेको उक्त बस बोहराको मोडबाट करिब २०० मिटर तल खसेको छ। २३ जना यात्रुको चलानी लिएर हिडेको बसमा ५० भन्दा बढी यात्रु सवार रहेको अनुमान गरिएको छ।

दुर्घटना स्थलमा अहिले स्थानीय, सुरक्षाकर्मी लगायत उद्दारमा खटिएका छन्। उद्दार कार्य जारी छ। प्रहरीले हताहतिको यकित विवरण आइनसकेको जनाएको छ।

दुर्घटनामा परेका र घाइते भएका कसैको पनि अझै सनाखत हुन सकेको छैन । गम्भीर घाइतेलाई उपचारका लागि जिल्ला अस्पताल खलंगा पठाइएको छ । धेरै यात्रु बोलेको बस ओरालो घुम्तीमा अनियन्त्रित भएर दुर्घटना भएको हुन सक्ने प्रहरीले प्रारम्भीक अनुमान गरेको छ।

दुर्घटनाका केही तस्बिरः
