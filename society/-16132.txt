सेफ्टी ट्याङकमा निसासिएर तीनको मृत्युु

रौतहट। यमुुनामाई गाँउपालिकाकोे एउटा निर्माणाधीन सेफ्टी ट्याङकमा निसासिएर तीन जनाको मृत्युु भएको छ। 

यमुुनामाई गाँउपालिका–१ शुकदेव चौकस्थित वकिल बैठाको निर्माणाधीन ट्याकमा दुुई मजदुर र घरधनीको छोरोको निसासिएर मृत्युु भएको प्रहरीले जनाएको छ। 

मृत्युु हुुनेमा देवाही गोनाही नपा–२ का ३० वर्षीय नागेश्वर माझी, परोहा–१ का ३१ वर्षीय विजय बैठा र घरधनीका छोरो ३० वर्षीय मुुना बैठा रहेको इलाका प्रहरी कार्यालय गरुडाका प्रहरी निरीक्षक केशव रेग्मीले जानकारी दिए। 

प्रहरी निरीक्षक रेग्मीका अनुुसार आज दिउँसो करिब १२ बजे निर्माणाधीन ट्याकीको सेन्टिङ भित्रबाट खोल्न जाँदा पहिले दुुईजना मजदुुरको निसासिएर ज्यान गएको थियो। 

केही समयपछि ट्याङकीभित्र हेर्न गएका घरधनीको छोराको मृत्युु भएको हुनसक्ने प्रहरीको प्रारम्भिक अनुुमान रहेको छ। मृतकका शव परीक्षणका लागि जिल्ला अस्पताल गौर पठाइएको छ। घटनाबारे थप अनुसन्धान भइरहेको प्रहरीले जनाएको छ। 

निर्माणाधीन ट्याङकी करिब १२ फिट गहिरो रहेको बताइन्छ। घटनापछि अवस्था हेर्न छिरेका एकजना प्रहरी जवान समेतको अवस्था नाजुुक भएपछि डोजरबाट ट्याकी फोडेर मृतकलाई बाहिर निकालिएको प्रहरी निरीक्षक रेग्मीले बताए।

प्रहरी जवानको उपचार पछि अवस्था ठीक भएको छ।
