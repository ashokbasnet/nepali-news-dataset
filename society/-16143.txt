दैलेखमा २२ जना यात्रु चढेको बस दुर्घटना, ४ को अवस्था गम्भिर

दैलेख। सुर्खेतबाट दैलेखतर्फ आउँदै गरेको भे १ ख २२३३ नंको बस बुधबार साँझ करिब ६ः३० बजे दुर्घटना भएको छ। दुर्घटनामा परी २२ जना यात्रु घाइते भएका छन्। 

घाइतेमध्ये चारजनाको अवस्था गम्भीर भएकोले उपचारका लागि सुर्खेत लगिएको दैलेख प्रहरीले जानकारी दिएको छ। 

कोहलपुरबाट पूजापाठका लागि घरपरिवारका आफन्त चढेको बस दुर्घटना भएको प्रहरीले जनाएको छ। बसमा चढेका सबैजसो सामान्य घाइते भएका भए पनि उदय शाही, अंगत शाही, तारा शाही र बस चालक उपेन्द्र शाही गम्भीर घाइते भएको दैलेख प्रहरी प्रमुख सरोज पौडेलले जानकारी दिए। 

गुराँस गाउँपालिकाको वडा नं ४ तालपोखरी ओरालोमा एक्कासी गाडीमाथिको नियन्त्रण गुमेपछि बस दुर्घटना भएको थियो। बसमा २२ जना सवार थिए।
