चिनियाँ महिलाको ह्याण्डब्याग खोल्दा प्रहरी नै चकित

काठमाडौं । त्रिभुवन अन्तर्राष्ट्रिय बिमानस्थलमा एक चिनियाँ महिलाको ह्याण्डब्यागले प्रहरीलाई नै चकित तुल्याइदिएको छ । भुटानको थिम्पु जान लागेकी महिलाको ह्याण्डब्यागले सुरक्षाकर्मीलाई चकित बनाएको हो ।

विमानस्थलको हेन्डब्यागेज चेकिङ एरियामा जाँच गर्ने क्रममा ड्रक एयरद्वारा नेपालबाट भुटान जान लागेकी राहदानी नम्बर जी ३८७७६०८५ बाहक चाइनिज नागरिक ४१ वर्षीया यानकुन दुवानलाई लुकाई छिपाई राखेको अमेरिकी डलर ४६ हजार ४ सय ८० र चाइनिज यान १ हजार ६ सय सहित बिहीबार प्रहरीले पक्राउ गरेको छ । यस सम्बन्धमा प्रहरीले आवश्यक अनुसन्धान गरिरहेको छ ।
