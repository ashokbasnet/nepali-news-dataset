अदालत पेश गरिएका अभियुक्त टवाइलेट जान्छु भन्दै टाप कसेपछि...

बुटवल। उच्च अदालत तुल्सीपुरको बुटवल इजलासमा हिजो पेश गरिएका १ जना अभियुक्तले प्रहरीसँग टवाइलेट जान अनुमति मागे । प्रहरीले अनुमति दिएपछि ती अभियुक्त टवाइलेट जानुको सट्टा अदालत परिसरबाटै टाप कसे । अदालत परिसरबाटै फरार भएका एक अभियुक्तलाई केही समयपछि प्रहरीले पक्राउ गरेको छ । 

बन्दी प्रत्यक्षीकरण रिटमा शुक्रबार उच्च अदालत तुलसीपुर, बुटवलमा उपस्थित गराइएका बुटवल–११ का होमबहादुर परियार दिउँसो परिसरबाटै फरार भएका थिए । उनी अदालतको शौचालय जाने बहानामा भागेको र बुटवलको हिलपार्क जंगलबाट पक्राउ गरेको जिल्ला प्रहरी कार्यालय रुपन्देहीका प्रमुख प्रहरी उपरीक्षक श्यामलाल ज्ञवालीले जानकारी दिए । 

मानव बेचबिखनको अभियोगमा उनी पक्राउ परेका थिए । पक्राउ परेपछि एकपटक पनि म्याद थप नभइसकेको अवस्थामा उनलाई बन्दी प्रत्यक्षीकरण रिटमा अदालत उभ्याइएको थियो ।
