देवीको मूर्ति विसर्जन गर्न जाँदा नदीमा डुबेर किशोरीको मृत्यु

फाइल तस्बिर

जितपुर (कपिलवस्तु)। कपिलवस्तुमा एक किशोरीको नदीमा डुबेर मृत्यु भएको छ। 

दुर्गाको मूर्ति विसर्जन गर्न जाँदा महाराजगञ्ज नगरपालिका–७ कुशहवाकी १८ वर्षीया रोशनी शुक्लाको कञ्चनिया नदीमा डुबेर मृत्यु भएको हो। 

आज बिहान कलश सेलाउन नदीमा पस्दा डुबेर उनको ज्यान गएको इलाका प्रहरी कार्यालय, बहादुरगञ्जले जनाएको छ। दुर्गाको मूर्ति विसर्जन गर्ने टोलीमा सामेल भएर उनी नदीमा गएकी थिइन्। 

उनको शव परीक्षणका लागि शिवराज अस्पताल, बहादुरगञ्जमा पठाइएको प्रहरीले जनाएको छ।
