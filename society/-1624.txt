काठमाडौंको सतुंगलमा ट्रकले मोटरसाइकललाई ठक्कर दिदाँ एकको मृत्यु

काठमाडौं । चन्द्रागिरी नगरपालिका-सतुंगलमा लु.१ख ९९३९ नम्वरको ट्रकले बा.२९प ६८९६ नम्बर मोटरसाइकललाई ठक्कर दिदाँ एक जनाको मृत्यु भएको छ ।

ठक्करबाट मोटरसाइकल चालक सप्तरी केटेरुवा–९ घर भएका ३२ बर्षीय जय शंकरदेव चौधरी भने घाईते भएका छन् ।

मृत्यु हुनेमा मोटरसाइकल पछाडी सवार सिन्धुपाल्चोक घर भएका ५० बर्षीय नारायण श्रेष्ठ रहेका छन् ।

उनको शिक्षण अस्पताल महाराजगंजमा उपचारको क्रममा मृत्यु भएको प्रहरीले जनाएको छ । ट्रक चलकलाई प्रहरीले नियन्त्रणमा लिएको छ ।
