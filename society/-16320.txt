मोटरसाइकलले ठक्कर दिँदा दुई वर्षीय बालकको मृत्यु

विराटनगर। सुनसरीको इनरुवा नगरपालिका–४ मा मोटरसाइकलको ठक्करबाट आज एक बालकको मृत्यु भएको छ। 

इनरुवा–डुम्राहास्थित भित्री सडकखण्डमा बा ५ प ४६२७ नम्बरको मोटरसाइकलले ठक्कर दिँदा सोही ठाउँ बस्ने कामेश्वर सदाका दुई वर्षीय छोरो नमन सदाको मृत्यु भएको जिल्ला प्रहरी कार्यालय सुनसरीले जनाएको छ। 

इनरुवा अस्पतालमा उपचारको क्रममा घाइते बालकको मृत्यु भएको हो।
