हेटौंडाबाट पथलैया हिँडेका यात्रुको झोलामा यस्तो, खोलेर हेर्दा प्रहरी नै चकित

मकवानपुर। मकवानपुरको कैलाश गाउँपालिका उमेश मोक्तान र अनिल स्याङबो आज बिहान पथलैयातर्फ जाँदै थिए । बाटोमा हेटौंडा उपमहानगरपालिका १५ रातोमाटेमा प्रहरी चेकप्वाइन्ट थियो । चेक प्वाइन्टमा उनीहरुको झोला खोल्दा प्रहरीले लागूऔषध गाँजा ६ किलो ९ सय ग्राम फेला पारेको छ । 

उनीहरु दुवैलाई गाँजासहित पक्राउ गरी मुद्दा दायर गरेको छ । पथलैयातर्फ जादै गरेको ना.५ ख ३५०२ नम्बरको बसलाई शनिबार चेकजाच गर्दा उनीहरुले बोकेको झोलाबाट उक्त गाँजा बरामद भएको थियो । यस सम्बन्धमा प्रहरीले आवश्यक अनुसन्धान गरिरहेको छ । 
यसैगरी बाँकेको नरैनापुर गाउँपालिका–२ बस्ने ७० बर्षीय विकाउ मुराउ र बिर्ज विहारी चमारलाई प्रहरीले शुक्रबार लक्ष्मनपुरबाट लागू औषध अफिम १ के.जी सहित पक्राउ गरेको छ ।
