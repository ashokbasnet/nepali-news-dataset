चाँदीको मुर्तिसहित एक भारतीय नागरिक पक्राउ

मोरङ। भारत अररीया जोगवनी बस्ने १८ बर्षीय दिनेश कुमार साहलाई प्रहरीले लुकाई छिपाई ल्याएको करीव १ लाख ३० हजार रुपैयाँ बराबरको चाँदीको मुर्ती तथा चाँदीका पुजाका सामाग्री करीव २ किलो १ सय ६२ ग्राम सहित पक्राउ गरेको छ। 

इलाका प्रहरी कार्यालय रानीबाट खटिएको प्रहरी टोलीले शुक्रबार बिराटनगर महानगरपालिका–१६ स्थित हुलास मेटल चोकमा साहलाई चेकजाँच गर्दा शरिरमा कपडाले बेरी लुकाई छिपाई ल्याएको अवस्थामा उक्त चाँदीको मुर्ती तथा पुजाका सामग्री बरामद भएको हो। 

यस सम्बन्धमा प्रहरीले आवश्यक अनुसन्धान गरिरहेको छ ।
