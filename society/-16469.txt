बाजुरामा तीन दलले उम्मेदवार टुंगो लगाए

बाजुरा। आगामी मंसिरमा हुन लागेको प्रतिनिधिसभा र प्रदेश सभाका लागि राजनीतिक दलहरूले उम्मेदवारको नाम टुंगो लगाएका छन्। 

जिल्लाका तीन ठूला दल नेपाली काँग्रेस, नेकपा (एमाले) र नेकपा (माओवादी केन्द्र) ले प्रतिनिधिसभा र प्रदेशसभाका लागि उम्मेदवारको नाम सिफारिस गरेका हुन्। 

आगामी मंसिर १० र २१ मा हुने प्रतिनिधिसभा तथा प्रदेशसभाको निर्वाचनका लागि नेपाली काँग्रेसले बुधबारनै प्रतिनिधिसभा र प्रदेशसभाका लागि उम्मेदवारको नाम सिफारिस गरेको छ। 

यसैगरी, माओवादी केन्द्रले बिहीबार २७ जना आकांक्षी उम्मेदवारहरूको नाम सिफारिस गरी केन्द्रमा पठाएको पार्टी अध्यक्ष सहदेव बोगटीले बताए। 

सिफारिस गरिएको सूचीमा प्रतिनिधिसभाका लागि प्रत्यक्षतर्फ कर्णबहादुर विकको नाम सर्वसम्मतबाट सिफारिस गरिएको छ। प्रतिनिधिसभामा सर्वसम्मत उम्मेदवार बनेका विक आपूर्ति राज्यमन्त्री हुन। 

प्रतिनिधिसभाको समानुपातिकतर्फ मनलाल खत्री, भरत बुढालगायतको नाम सिफारिस गरिएको माओवादी केन्द्रले जनाएको छ। 

यसैगरी, प्रदेशसभामा प्रत्यक्षतर्फ निर्वाचन क्षेत्र नम्बर १ बाट सहदेव बोगटी र विनिता विकको नाम सिफारिस गरिएको छ भने समानुपातिकतर्फ सातजनाको नाम सिफारिस गरिएको छ। 

यसैगरी, प्रदेश सभाका लागि निर्वाचन क्षेत्र नम्बर २ मा पूर्णबहादुर अधिकारी र हिरेन्द्र बाँनियाको नाम सिफारिस गरिएको छ। समानुपातिकमा भने आठजनाको नाम केन्द्रमा पठाइएको छ। 

यसैगरी, नेकपा ९एमाले० बाजुराले पनि प्रतिनिधिसभा र प्रदेशसभाका लागि उम्मेदवार सिफारिस गरेको छ। 

एमालेले शुक्रबार प्रतिनिधि सभाका लागि केन्द्रीय सदस्य लालबहादुर थापालाई सर्वसम्मत चयन गरेको छ। 

यसैगरी, समानुपातिकमा दयालबहादुर शाही, मीनबहादुर विष्ट, कासी विक, मनदेवी ओलीलाई सिफारिस गरेको छ। 

एमालेले निर्वाचन क्षेत्र १ मा प्रत्यक्षतर्फ निर्मला रोकाया, पूर्ण बहादुर रावत, वलदेव रेग्मी, राज बहादुर गिरी लगायतको नाम केन्द्रमा पठाएको प्रचार विभाग प्रमुख अमर खड्काले जानकारी दिए।
समानुपातिकमा नीरबहादुर शाही, नन्दबहादुर शाहीलगायतको नाम सिफारिस गरिएको छ। प्रदेश सभाका लागि निर्वाचन क्षेत्र नम्बर २ मा प्रत्यक्षतर्फ चन्द्रबहादुर थापा, नरेश रोकाया, प्रकाश शाह, भरत थापा र बसुन्धरा रोकायाको नाम सिफारिस गरिएको छ। 

समानुपातिकमा कर्णबहादुर थापा, कासी नेपाली, रमेश नेपालीलगायतको नाम सिफारिस गरिएको एमालेले जनाएको छ। 

आगामी १० मंसिरमा हुने प्रतिनिधिसभा तथा प्रदेशसभाको निर्वाचनका लागि नेकपा ९एमाले० र माओवादी केन्द्र आआफ्नै नेताको नाम सिफारिस गरेका छन्। एमाले–माओवादी केन्द्रबीच ६०÷४० को भागबण्डा भएपनि उनीहरूले आआफ्नै उम्मेदवारको नाम पठाएका हुन्।
