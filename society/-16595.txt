सिरहामा एमाले नेताको घाँटी रेटेर हत्या, रगतको खोलाले हेर्दै मुर्छा परिने थियो घटनास्थल

सिराहा। सिरहामा एमालेका नेताको गएराति घाँटी रेटेर हत्या भएको छ । हत्या गरिएको घटनास्थल हेर्दा रगतको खोलो बगेको र हेर्दै मुर्छित भइने खालको डरलाग्दो भएको प्रहरीले जनाएको छ । कर्जन्हा नगरपालिका १० प्रयोगपुरका स्थानीय एमाले नेता शशिभूषण साहको हत्या भएको हो । ३८ वर्षीय साह घरमा सुतिरहेको अवस्थामा उनको घाँटी रेटिएको थियो । सिरहाका प्रहरी प्रमुख तथा एसपी शेखर कोइरालाका अनुसार हत्या कसले र किन गरेको हो भन्ने खुल्न सकेको छैन । 
काठको दुई तल्ले घरको भुइँतल्ला कोठामा साह र माथिल्लो कोठामा घरका अन्य सदस्यहरु सुतेका थिए । कर्जन्हा नगरपालिका १० मा एमालेको तर्फबाट वडा सदस्य उम्मेवार बनेर पराजित साहको सोमबार मध्यरातमा हत्या भएको स्थानीय एमाले नेता जगदिश महतोले जानकारी दिए । 
एसपी कोइरालाका अनुसार अज्ञात समूहले धारिलो हतियार प्रहार गरी घाँटी रेटेर उनको हत्या गरेका छन् । घटनाबारे अनुसन्धान थालेको र अपराधिको खोजी भइरहेको उनले बताए । हत्या गरिएका साहको शव अहिले पोष्टमार्टमका लागि लहान लगिएको छ।
