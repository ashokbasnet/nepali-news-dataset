लागूऔषध चरेश र अफिम सहित २ पक्राउ 

काठमाडौं। लागूऔषध नियन्त्रण ब्युरोबाट खटिएको प्रहरी टोलीले अबैध लागूऔषध अफिम २ किलो र चरेश २२ किलो सहित २ जनालाई पक्राउ गरेको छ। 

पक्राउ पर्नेमा धादिङ किरानचोक गाउँपालिका–८ धिरखर्क बस्ने ३६ बर्षीय दर्ज बहादुर तामाङ र मकवानपुर राक्सीराग गाउँपालिका –२ बस्ने ३६ बर्षीय राजकुमार मोक्तान रहेका छन्।

प्रहरीले उनीहरुलाई सोमबार काठमाडौं महानगरपालिका–१४ बल्खुबाट तामाङलाई १ किलो अफिम र १२ किलो चरेस, २ हजार नेपाली रुपैयाँ र तौल गर्ने मेसिन १ थान र  मोक्तानलाई १ किलो अफिम र १० किलो चरेस, ७ हजार नेपाली  र ५८ हजार भारतीय रुपैयाँ सहित पक्राउ गरेको हो। 

यस सम्बन्धमा प्रहरीले थप आवश्यक अनुसन्धान गरिरहेका छ।
