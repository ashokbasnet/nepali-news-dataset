लमजुङमा न्याउरी मुसाको त्रास, पशु चौपायमाथि आक्रमण

लमजुङ । लमजुङ जिल्लाको विभिन्न गाउँमा न्याउरी मुसाले पशु चौपायलाई आक्रमण गर्न थालेपछि सर्वसाधरण त्रस्त बनेका छन्।

लमजुङका विभिन्न गाउँमा रेबिज सङ्क्रमित न्याउरीमुसाले दर्जनौं पशु चौपायलाई टोकको र केही चौपाय मरेकाले सर्वसाधरण त्रस्त भएका जिल्ला पशुसेवा कार्यालयले जनाएको छ।

कार्यालयका प्रमुख डा लक्ष्मणबहादुर ढकालका अनुसार तीन वर्षयता जिल्लामा रेबिज सङ्क्रमित न्याउरी मुसाको आतङ्क फैलिएको हालै सिम्पानी-९ का नारयणदत्त कुइकेलको पाडो, हिलेक्सार टक्सार-९ चउरका बाबुराम मगर र दानबहादुर भण्डारीको बाख्रो, चितीका तीर्थराज पन्तको पाडो, रामबाबु पन्तको बाख्रो, बेँसीसहर-१३ मकैडाँडाका अनिल रिमालको भैँंसी, बेँसीसहर–१४ का उर्मिला सुयेलको पाडो, सिम्पानी-९ को पुनम भुजेलको पाडोलाई पनि न्याउरी मुसाले टोकेको हो।

पशु चौपायलाई टोक्ने न्याउरीमुसा मारेर क्षेत्रीय पशुरोग अन्वेषण प्रयोगशालामा परीक्षण गर्दा रेबिज पोजेटिभ भएको पाइएको कार्यालयले जनाएको छ। उक्त परीक्षणपछि न्याउरीले टोकेका जनावारमा पशुसेवा कार्यालयले निःशुल्क रुपमा एन्टी रेबिज भ्याक्सिन लगाउँदै आएको छ। रासस
