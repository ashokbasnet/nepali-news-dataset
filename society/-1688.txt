चार लाख घुससहित नायब सुब्बा खड्का रङ्गेहात पक्राउ (भिडियो)

काठमाडौं । जिल्ला विकास समिति काठमाडौंका नायब सुब्बा गोवद्र्धन खड्का चार लाख रुपैयाँ घुससहित पक्राउ परेका छन् ।

सेवाग्राहीले दिएको सूचनाका आधारमा शुक्रबार अख्तियार दुरुपयोग अनुसन्धान आयोगको टोलीले छापा मार्दा खड्का घुसहित रंगेहात पक्राउ परेका हुन् ।

जिल्ला विकास समिति काठमाडौंमा डिएसपी हेम थापाको नेतृत्वमा गएको टोलीले खड्कालाई सेवाग्राहीसँग घुस लिँदै गर्दा पक्राउ गरेको हो ।


काठमाडौंको जोरपाटीस्थित अध्याय ट्रेडर्ससँग नियमसंगत हुने कामका लागि खड्काले चार लाख रुपैयाँ मागेका थिए । खड्काविरुद्ध सोमबार विशेष अदालतमा मुद्दा दायर गरिने आख्तियार दुरुपयोग अनुसन्धान आयोगले जनाएको छ ।
