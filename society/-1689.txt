कञ्चनपुर हत्याकाण्डको विरोधमा भारतीय दूतावास घेराउ

काठमाडौं । कञ्चनपुर घटनाको विरोधमा स्वतन्त्र युवाहरुको समूहले भारतीय दूतावासअघि प्रदर्शन गरेका छन् ।

कञ्चनपुरको आनन्दबजारमा भारतीय प्रहरीको गोलीबाट नेपाली युवा गोविन्द गौतमको मृत्यु भएको विरोधमा स्वतन्त्र युवाहरुको समूहले काठमाडौंको लैनचौरस्थित भारतीय दूतावासअघि प्रदर्शन गरेका हुन् ।

युवाहरुको प्रदर्शनमा प्रहरीले हस्तक्षेप गरेको छ । प्रहरी हस्तक्षेपबाट केही युवाहरु घाइते भएका छन् । युवाहरुले भारतीय ज्यादतीविरुद्ध नाराबाजी गरेका थिए । प्रदर्शनमा सयौंको सङ्ख्यामा युवाहरु सहभागी भएका थिए । लैनचौरसँगै देशका विभिन्न भूगोलमा भारतीय प्रहरीको ज्यादतीविरुद्ध प्रदर्शन भएको छ ।
