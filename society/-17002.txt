बेवारिसे नवजात शिशु अनाथालयको जिम्मामा

बारा, सिमरा। पाँच दिनअगाडि बारामा फेला परेको नवजात शिशुलाई प्रहरीले कलैयास्थित अनाथालयलाई जिम्मा लगाएको छ।

आज जिल्ला वालकल्याण समितिको बसेको बैठकले ती नवजात शिशुलाई अमृता अनाथालयमा जिम्मा लगाइएको प्रहरी प्रवक्ता भुनेश्वर साहले बताए। 

साहका अनुसार एक महिना मात्र सो अनाथालयमा ती शिशुलाई राखिने र पछि दाबी गरेका मध्येबाट कानूनले मिलेअनुसार जिम्मा लगाउने प्रवक्ता साहले बताए।

शिशु बुझी अनाथालयका सञ्चालिका फूलमती बस्नेतले आफूले एक महिनाको अवधिमा लालनपालनमा कुनै कमी नगर्ने प्रतिबद्धता व्यक्त गरे। असोज २६ गते धान खेतमा बेवारिस अवस्थामा नवजात शिशु फेला पारिएको थियो।
