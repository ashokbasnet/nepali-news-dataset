मोटरसाइकल जाँच गर्दा ठूलै खजाना, प्रहरीमा हल्लाखल्ला

सर्लाही । गुडिरहेको मोटरसाईकल रोकेर जाँच गर्दा संकास्पद सामान र नगदसहित प्रहरीले चालकलाई पक्राउ गरेको छ। लगातार ठूलो परिमाणमा सुन पक्राउ परिरहेको बेला सुनजस्तै पहेँलो धातु ठूलो परिमाणमा फेला परेपछि प्रहरीमा हल्ला खल्ला मच्चियो- अर्को ठूलो सुन तस्करी फन्दामा पर्यो भनेर। तर पछि खुल्यो त्यो सुन नभएर सुन जस्तै धातु भएको खुल्यो।

पर्सा गाँउपालिका–६ स्थित गाँउपालिकाको भवन अगाडि प्रहरी चौकी पर्साबाट खटिएको टोलीले ज.६ प ५०६९ नम्बरको मोटरसाइकल जाँच गर्ने क्रममा भन्सार छलेर ल्याएको सुनजस्तै सामानसहित ती चालक पक्राउ गरेको हो।

सुन जस्तो देखिने पहेलो धातु करीब १४.८४ तोला र नगद १ लाख ५० हजार रुपैयाँसहित मलंगवा नगरपालिका–७ बस्ने ३४ बर्षीय नसिब मुल मिकरानीलाई प्रहरीले मंगलबार पक्राउ गरेको प्रहरीले जनाएको छ।

उक्त परिणमको पहेलो धातु फेला पारी निज मिकरानीलाई प्रहरीले उक्त बस्तु, नगद र मोटरसाइकल सहित नियन्त्रणमा लिएको थियो।

यस सम्बन्धमा प्रहरीले थप अनुसन्धान गरिरहेको छ ।
