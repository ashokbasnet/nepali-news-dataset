घर बाहिर बोलाएर भकाभक छुरा प्रहार

पर्बत । घरमा बसिरहेका व्यक्तिलाई घरबाहिर बोलाएर छुरा हान्ने व्यक्तिलाई प्रहरीले पक्राउ गरेको छ। स्याङ्जा आँधिखोला गाँउपालिका–३ घर भएका २४ बर्षीय गोबिन्द कार्कीलाई प्रहरीले पक्राउ गरेको हो।

कार्कीसहित चारजनाले कुश्मा नगरपालिका–१३ खौला लाकुरी बस्ने ५० बर्षीय भक्तबहादुर परियार र छिमेकी १८ बर्षीय बिबेक परीयारलाई घरबाट बाहिर बोलाई छुरी प्रहार गर्दा घाईते भएकोमा घाईतेहरुलाई उपचारको लागि ठुलीपोखरी स्वास्थ्य चौकी पठाएकोमा थप उपचारार्थ पश्चिम क्षेत्रीय अस्पताल गण्डकी लगिएको थियो। 

फरार ३ जनाको खोजी गर्नुका साथै यस सम्बन्धमा प्रहरीले थप अनुसन्धान गरिरहेको प्रहरीले जनाएको छ।
