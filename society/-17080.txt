बाराबाट काठमाडौं आएका यात्रुको झोलाले जिल्ल पार्यो प्रहरीलाई 

काठमाडौँ। बाराबाट काठमाडौं आउँदै गरेका यात्रुको झोलाभित्र हेर्दा महानगरीय प्रहरी प्रभागका प्रहरी चकित परेका छन् । महानगरीय प्रहरी प्रभाग नागढुङ्गाको टोलीले बाराबाट काठमाडौ आउँदै गरेको बसमा जाँच गर्दा यस्तो भएको हो । प्रहरी टोलीले अवैध लागुऔषधसहित आज दुई जनालाई पक्राउ गरेको हो । 

पक्राउ पर्नेमा बाराका सर्फराज अन्सारी र ओखलढुङ्गाका सुजन लामा रहेका छन् । प्रभागबाट खटिएको टोलीले बाराबाट काठमाडौँ आउँदै गरेको ना ५ ख ४९७० नम्बरको यात्रुवाहक बसमा जाँच गर्दा लागुऔषधसहित उनीहरुलाई पक्राउ गरेको हो । 

पक्राउ परेकामध्ये अन्सारीलाई नागढुङ्गाबाट र लामालाई बालाजुबाट पक्राउ गरिएको महानगरीय प्रहरी प्रभाग नागढुङ्गाले जनाएको छ । प्रभागका प्रमुख ऋषिराम घर्तीमगरले पक्राउ परेकासँग ५०/५० एम्पुल डाइजेपाम, फेनार्गन र नुर्फिन बरामद गरिएको बताए ।
