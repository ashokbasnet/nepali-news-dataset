सँगै मदिरा पिएको साथीसँग झगडा परेपछि ठाउँको ठाउँ ठहरै

कपिलवस्तु । मदिरा सेवन पछि भएको झगडाले हिंसाको रुप लिएपछि कपिलवस्तुमा एकजनाको ज्यान गएको छ। जिल्लाको बिजयनगर गाउँपालिका– ३ कडियार बस्ने ३२ बर्षीय राजकुमार कोरीको मृत्यु भएको प्रहरीले जनाएको छ।

सोही ठाउँ बस्ने २४ बर्षीय छोटु भन्ने जित बहादुर कोरी र राजकुमार कोरीले सँगै मदिरा सेवन गरेका थिए। पछि उनीहरु अपसमा झगडामा उत्रिए। जित बहादुर कोरीले राजकुमार कोरीलाई लाठी प्रहार गरेर ज्यानै लिए। सँगै मदिरा पिएको साथीको मृत्यु भएपछि जितबहादुर फरार छन्। उनको खोजतलास गर्नुको साथै यस सम्बन्धमा प्रहरीले आवश्यक अनुसन्धान गरिरहेको जनाएको छ।
