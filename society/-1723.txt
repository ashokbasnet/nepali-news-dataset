दाङमा भारतीय नम्बर प्लेटको गाडीमा आगजनी

दाङ ।  अज्ञात समुहले दाङमा एक भारतीय गाडीमा आगजनी गरेको छ। फलफूल बोकेर तुलसीपुरबाट घोराहीतर्फ जाँदै गरेको यूपी ४०–४४२४ नम्वरको मिनी ट्रकमा साँझ साढे ६ वजेतिर आगजनी गरिएको हो।

तुलसीपुरको कालोखोला नजिकै भारतीय नम्वर प्लेटको गाडीमा आगजनी गरिएको तर आगो लगाउने समुहको भने पहिचान नभएको ईलाका प्रहरी कार्यालय तुलसीपुरका प्रहरी नायव उपरिक्षक भुवनेश्वर तिवारीले बताए।

आगजनीबाट गाडीको अगाडिको भाग पूर्ण रुपमा जलेर क्षति पुगेको बताइएको छ। आधा दर्जनको संख्यामा आएका व्यक्तिहरुले गाडीमा आगजनी गरेर भागेको र उनीहरुको खोजी कार्य जारी भएको प्रहरीले जनाएको छ।
