मृगौला पिडित मन बहादुर गुरुङद्वारा सहयोगको याचना

चितवन। दुवै मृगौलाले काम नगर्ने भएपछि चितवनका एकजना मृगौला रोगीले सहयोगको याचना गरेका छन्। भरतपुर महानगरपालिका वडा नं. ११ भोजाड (सिद्वार्थचोक) निवासी ५६ वर्षिय मन बहादुर गुरुङ्गको दुवै मृगौलाले काम नगर्ने भएको ३ वर्ष भईसक्यो तर उनले सो मृगौला प्रत्यारोपण गर्न सकेका छैनन्।

३ वर्षदेखि मृगौलाको डाइलोसिसगर्दै आएको छु, मन बहादुरले भने। मृगौलाप्रत्यारोपणगर्न आर्थिक अवस्था छैन, उनले भने। सुगर र प्रेसरका समेत रोगी रहेका मन बहादुरले सुगरको औषधी खाँदै गर्दा मृगौलाको समस्या समेत देखिएकोले साह्रै पीडा भएको बताए। उपचारको लागि चितवनको भरतपुर स्थित नारायणी सामुदायिकअस्पतालमाउपचार गरेको र त्यहाँबाट काठमाडौको नर्भिक अस्पतालमा पनि लामो समय उपचार गरेको उनले बताए। राष्ट्रिय मृगौला उपचार केन्द्र काठमाडौमा उपचारको क्रममा डाक्टरले मृगौला प्रत्यारोपण गर्नुपर्ने बताए पनि आर्थिक अभावको कारण मृगौला प्रत्यारोपण गर्न नसकेको उनले बताए। 

सरकारले मृगौलाको डाइलोसिस निशुल्क गर्ने व्यवस्था मिलाए पनि एक पटक डाइलोसिस गर्नको लागि ४ देखि ५ हजार रुपैया औषधीको लागि खर्च हुने गरेको उनले बताए। मासिकउपचार खर्च रु. ४० हजार देखि ५० हजार खर्च हुने गरेको भन्दै हप्तामा ३ पटक डाइलोसिस गर्नुपर्दा साह्रै नै समस्यामा परेको मन बहादुरले बताए। मासिक औषधी पनि खानुपर्छ, खर्च धान्न परिवारलाई गाह्रो छ, उनले भने। 

६ जनाको परिवार रहेको उनको परिवारको आम्दानीको श्रोत केही छैन। दैनिक गुजारा चलाउन मुस्किल छ। श्रीमती, २ छोरा, १बुहारी र नातीका साथ रहेको गुरुङ्ग परिवारमा मन बहादुर बिरामी भएपछि खुशीका दिनहरु हराएका छन्। श्रीमानको उपचार गर्नको लागि भएको ७ धुर जग्गा पनि विक्री गर्नुपरेको उनकी श्रीमती गंगामायाले बताईन्। ऐलानीजमिनमा सानो घरमाबस्दै आएका गुरुङ्ग परिवार मन बहादुरको उपचारको लागि ३० लाख रुपैया भन्दा बढी खर्च गरिसकेको गंगामायाले बताईन्।

जग्गाबेचेको पैसाले नपुगेर १५ लाख रुपैया भन्दाबढी त ऋण नै लागिसकेको छ, उनले भनिन्। मृगौला प्रत्यारोपण गर्न आर्थिक अवस्थापनि छैन, श्रीमानको लागि आफुले एउटा मृगौला प्रत्यारोपण गर्न चाहेको उनले बताईन्। प्रत्यारोपण गर्न पनि २५/३० लाख रुपैया लाग्ने भएकोले कसरी श्रीमानको उपचार गर्ने भन्नेमा पीडामा रहेको गंगामायाले बताईन्। 

मन बहादुरको उपचारको लागि सहयोग गरिदिन सबैसँग आग्रह समेत गरिएको छ। भिनाजुको उपचारको लागि सबैले सहयोग गरिदिनुहुनउनको सालो लिलाबहादुर गुरुङ्गले सबैसँग अनुरोध समेत गरेका छन्। बुबा बिरामी भएपछि बैदेशिक रोजगारीका लागि गएका जेठाछोरा मनोज पनि केहीमहिनामै दुबइबाट फर्किन बाध्य भए। ऐलानी जग्गामा सानो घर बनाई बसेका थियौं, बुबा बिरामी भएपछि झनै धेरै समस्यामा प¥यौं, जेठाछोरा मनोजले भने। भएको जग्गा पनि बेच्यौं त्यतिले नपुगेर १५ लाखभन्दा बढी ऋण नै छ, उनले भने ।

अहिले हाम्रो परिवार ऐलानी जग्गामा बस्न बाध्यछौं, उनले भने। बुबाभृकुटीकागज कारखाना गैडाकोटमाजागिरे हुनुहुन्थ्यो। सो कारखाना बन्द भएको पनि ८–१० वर्ष भैसक्यो। बुबाले पाउनुपर्नेकरिव ५ लाख रुपैया अझै पाउन सकेका छैनौं।

रकम पाएमा उपचार गर्न सहयोग हुने थियो, उनले भने। बुबाको मृगौला प्रत्यारोपण गर्न आर्थिक अवस्था नभएको हुनाले बुबाको जीवन रक्षाको लागि स्वदेश तथा विदेशमा हुनुहुने सहयोगीदाताहरुबाट सहयोगको उनले याचना समेत गरेका छन्। बुबाको उपचारको लागि सहयोग गर्न चाहनुहुनेले मन बहादुर गुरुङ्गको नाममा रहेको नेपाल इन्भेष्टमेन्ट बैंक लिमिटेड नारायणगढशाखाको खाता नं. ०१३८६८८४४० (विदेशमा रहनु हुनेका लागि(NIBLNPKT)मा रकम सहयोग गरिदिनुहुन अनुरोध गरेका छन् । साथै फोन नं. ९८१२२९९४९१ अथवा ९८४५०२६०९४ मा सम्पर्क गरी सहयोग गरिदिनुहुनछोरा मनोज गुरुङ्गले अनुरोध गरेका छन्।
