सिभिल इञ्जिनीयरिङ पढ्दै गरेका एक युवकको छठ मनाउने क्रममा डुबेर मृत्यु

राजविराज। सप्तरीको रुपनी गाउँपालिका–३ स्थित पोखरीमा छठ मनाउने क्रममा आज एक जना युवकको डुबेर मृत्यु भएको छ। 

मृत्यु हुनेमा रुपनी गाउँपालिका कटैया निवासी उमेश साहका २० वर्षीय छोरा भूपेन्द्र रहेको प्रहरीले जनाएको छ। 

साहको छठ मनाउँदै गरेको अवस्थामा पोखरीमा पौडने क्रममा डुबेर ज्यान गएको स्थानीयवासीले जनाएका छन्। भूपेन्द्र काठमाडौँमा सिभिल इञ्जिनीयरिङ पढ्दै थिए।
