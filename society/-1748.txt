नेपाल बन्दका कारण रुपन्देहीको जनजिवन प्रभावित

रुपन्देही । कञ्चनपुर घटनाको बिरोधमा नवगठित नेपाल कम्युनिष्ट पार्टीले आव्हान गरेको नेपाल बन्दका कारण रुपन्देही जिल्लाको जनजिवन प्रभावित भएको छ ।

नेत्रविक्रम चन्द ‘विप्लव’ नेतृत्वको सो पार्टीले गरेको बन्दका कारण यहाँका उद्योग धन्दा, ब्यबसाय, यातायात, शैक्षिक संस्था, बित्तिय संस्था आदी ठप्प प्रायः रहेका छन । फाटफुट रुपमा साना सवारी चलेको र भित्रि बजारका पसलहरु पनि कताकति खुलेको भएपनि मुख्य सडक र मुख्य बजार क्षेत्र भने सुनसान छन् ।

बन्दका कारण जिल्लाको भैरहवा र बुटवल क्षेत्रमा प्रभाव परेको छ । सडकमा कार्यकर्ताको उपस्थिति नहुँदा पनि आज विदाको दिन भएकाले अधिकांश पसल र बैंक, वित्तीय, शैक्षिक संस्था लगायत बन्द नै छन् ।

बन्दका कारण लामो तथा छोटो दुरीका सवारी साधन चल्न सकेका छैनन् । मोटरसाइकल भने चलेका छन् । बेलहिया नाका हुँदै भारतबाट नेपाल आएका यात्रुहरु नाकामा अलपत्र परेका छन् । आज शनिबार लाग्ने हाटबजार पनि बन्दका कारण प्रभावित भएको छ ।तरकारी तथा फलफुल बजारमा एक भारतीय नम्बर प्लेटको ट्रकलाई बन्दकर्ताले तोडफोड गरेका छन् ।   बन्द  साँझ ५ बजेसम्म रहने आयोजकले बताएका छन ।
