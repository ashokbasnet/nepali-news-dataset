धान खेतमा फेला परेको बोरा खोलेर हेर्दा प्रहरी चकित !

पर्सा । छिपहरमाई गाउँपालिका–३ सानो जयमंगलापुर भन्ने स्थानमा धान खेतमा फेला परेको बोरा खोलेर हेर्दा प्रहरी अचम्मित भएका छन्। 

प्रहरीले धान खेतमा बोराभित्र लुकाइरहेको अवस्थामा फेला पारेको ११ केजी लागूऔषध चरेश बरामत गरेको हो। 

प्रहरी चौकी बुढगाईबाट खटिएको प्रहरी टोलीलाई देख्नासाथ चरेश ल्याउने व्यक्तिहरु प्लास्टिकको बोरा फालेर फरार भएका थिए। शंका मानेर प्रहरीले धानमा फालेको उक्त बोरा खोलेर हेर्दा ११ किलो चरेश फेला पारेको थियो। फेला पारेको चरेश बरामत गरेको प्रहरीले जनाएको छ। 

फरार व्यक्तिको खोजी गर्नुका साथै थप अनुसन्धान गरीरहेको प्रहरीले जानकारी दिएको छ।
