महानगरपालिका र पुरातत्व विभागबीच विवाद

काठमाडौं। काठमाडौंं महानगरपालिकाले बागदरबार भवन पुनर्निर्माण प्रचलित कानुन र भवन निर्माणसम्बन्धि मापदण्डकै आधारमा हुने जनाएको छ।

महानगरपालिकाका प्रमुख विद्यासुन्दर शाक्यले मंगलबार काठमाडौंमा पत्रकार सम्मेलन गरी भूकम्पले क्षति पु¥याएको बाघ दरबार भवनको पुनर्निर्माण प्रचलित कानुन र भवन निर्माणसम्बन्धि मापदण्डकै आधारमा हुने जनाएका हुन्।

महानगरपालिकाको कार्यालय समेत रहेको सो भवनको मूल स्वरुप परम्परागत र डिजाईन पूरानै शैलीको हुने महानगरपालिकाको भनाइ छ। महानगर प्रमुख शाक्यले बागदरबार भवनको पुनर्निर्माणका लागि बजेटको समेत व्यवस्था भइसकेको जानकारी दिए। पूरातत्व विभागले भने काठमाडौं महानगरपालिकालाई सो भवनको पुनर्निर्माण गर्दा त्यसको बास्तुकलाको संरक्षण गर्न सचेत गराउँदै आएको छ।

महानगरपालिकाले पुरातत्व विभागकै सल्लाहमा बाघ दरबारको जोखिम मूल्यांंकन तथा सवलीकरण गर्नका लागि परामर्शदाता नियुक्त गरी त्यसको प्रतिवेदन समेत तयार पारिसकेको छ।
