उम्मेदवारी दर्तापछि गगन थापाले भने- विजयी भए मुलुकलाई समृद्ध बनाउन लागि पर्नेछु

काठमाडौँ। नेपाली काँग्रेसका युवा नेता एवम् पूर्वमन्त्री गगनकुमार थापाले काठमाडौं क्षेत्र नम्बर ४ बाट प्रतिनिधि सभा सदस्यका लागि उम्मेदवारी दिएका छन्।

नेता थापाले विहिबार दिउँसो राष्ट्रिय सभागृहमा पुगेर प्रतिनिधि सभा निर्वाचनका लागि आफनो उम्मेदवारी दर्ता गराउनु भएको हो। 

उम्मेदवारी दर्ता गरेपछि उनले संचारकर्मीमाझ आफू विजयी भए मुलुकलाई समृद्ध बनाउन लागि पर्ने प्रतिवद्धता व्यक्त गरे। 

नेता थापाले निर्वाचित सांसदको रुपमा आफूले शिक्षा र स्वास्थ्यमा सबैलाई समान अवसर दिलाउने र युवाहरुलाई रोजगारीको अवसर सृजना गर्न पहल गर्ने पनि उल्लेख गरे।

नेता थापाले काठमाडौंलाई व्यवस्थित बनाउन पनि आफू लागि पर्ने स्पष्ट पारे।
