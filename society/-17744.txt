प्रवासमा सहयोग जुटाइ बिपन्न बालबालिकालाइ पोषाक बितरण

तेज थापाका साथ मोरङबाट मनोज बराल

१६ कार्तिक । खाडिमुलकको साउदि अरबमा नेपाली श्रमिकहरूको सहयात्री साझा संस्थाको नामले परिचित गैर आवासिय नेपाली संघ (NRNA) साउदी अरबले स्वदेशमा पनि बिभिन्न क्षेत्रमा सहयोग गर्दै आइरहेको छ ।

यसै सिलसिलामा एनसिसि साउदी अरब मातहातमा रहेको क्षेत्रीय समन्वय परिषद् ताबुकले मोरङको रतुवामाइ नगरपालिका वडा न. ५ गोबिन्दपुर स्थित लेटि माध्यमिक बिध्यालयका बाढिपिडित बिपन्न वर्गका ६८ बालक र ६२ बालिकाहरुलाइ पोषाक वितरण गरेको छ । हिजो बुधबार, कार्तिक १५ गते एक कार्यक्रम गरि जम्मा १३० जना बिध्यार्थीहरूलाइ बिध्यालय पोषाक वितरण गरिएकोहो । 

प्रमुख तथा बिशेष अतिथि समेत रहेका रतुवामाइ नगरपालिकाका मेयर रबिन राई र उपमेयर दमयन्ता चुडाललेकार्यक्रमलार्र्इ सम्बोधन गर्दै एनआरएनए साउदिकोअनुकरणीय कार्यको प्रशंसा गर्नुभएको थियो । अफ्ठ्यारा परिस्थितिहरूमा प्रवासमा रहेका नेपालीहरूले देखाएको सदासयता र सहयोग एक उदाहरणिय कार्य हो, साथै भविष्यमा आइपर्ने यस्ता प्रकृतिक प्रकोपहरूमा पनि यसरी नै एनआरएनए साउदीबाट सहयोगको अपेक्षा गर्दछौ,मेयर रबिन राईले भन्नु भयो  । 

त्यसैगरि कार्यक्रममा बोल्दैएनआरएनए साउदिका केन्द्रिय सदस्य मनोज बरालले स्वदेशमा आइपरेको ठूलो पिडामा सानै भएपनी मल्हम लगाउने कोसिस गरेको र आउँदा दिनहरुमा समेत आइपर्ने पिडाहरुलार्इ मल्हम लगाउन सहयोगी हातहरु सदा तत्पर रहने उल्लेख गर्नु भएको थियो ।

कार्यक्रममा स्थानीय संस्था, सामुदायिक हातहरुको समूह (साहास) नेपालका अध्यक्ष धन प्रसाद दहाल सहित दुर्गा बराल तथा नारायण बरालको सहभागिता रहेको थियो ।
