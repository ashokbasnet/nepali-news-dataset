हुण्डी कारोबारमा संलग्न तीन जना प्रहरी फन्दामा 

काठमाडौँ। काठमाडौँ महानगरपालिका–२२ खिचापोखरीमा समान्तर बैकीङ कारोबार (हुण्डी कारोवार) भई रहेको भन्ने बिशेष सुचनाको आधारमा खटिएको प्रहरी टोलीले शंकास्पद रुपमा झोला बोकी हिडिरहेका ३ जनालाई स्रोत खुलाउन नसकेको ५६ लाख ८० हजार रुपैयाँ सहित शुक्रबार पक्राउ गरेको छ। 

पक्राउ पर्नेहरुमा बाग्लुङ पैर्यु पथान गाउँपालिका घर भई काठमाडौँ धापासी बस्ने ३४ बर्षीय पुर्ण थापा, बाग्लुङ बुर्तियाङ्ग –१ घर भई काठमाडौा बालाजु बस्ने २४ बर्षीय प्रदिप छन्त्याल र मोरङ काने पोखरी नगरपालिका– ३ घर भई काठमाडौँ लैनचोर बस्ने २५ बर्षीय कुलदिप चौधरी रहेका छन्।

उक्त रकम मध्ये थापाको साथबाट ३९ लाख, छन्त्यालको साथबाट १३ लाख ५० हजार र चौधरीको साथबाट ४ लाख ३० हजार रुपैयाँ बरामद भएको थियो। यस सम्बन्धमा प्रहरीले आवश्यक अनुसन्धान गरिरहेको छ ।
