राजपाका उम्मेदवारविरुद्ध उजुरी

विराटनगर। मोरङ ६ नं क्षेत्रको प्रदेशसभा खबाट राष्ट्रिय जनता पार्टीका तर्फबाट उम्मेदवारी दर्ता गराएका मोहम्मद नसरुलविरुद्ध आज मुख्य निर्वाचन अधिकृतको कार्यालयमा उजुरी दर्ता भएको छ। 

सो पार्टीका आधिकारिक उम्मेदवार नसरुल नभई आफू भएको जनाउँदै यदुवंश साहले उजुरी दर्ता गराएका हुन्। 

कार्यालयले शनिबार बिहान १० बजे प्रमाणसहित कार्यालयमा उपस्थित हुन दुवै पक्षलाई आदेश जारी गरेको विराटनगरस्थित निर्वाचन आयोगको कार्यालयले जनाएको छ। मोरङम प्रतिनिधिसभा र प्रदेशसभा गरी १९४ जनाले उम्मेदवारी दर्ता गराएकामा एक उम्मेदवारमाथि मात्र उजुरी परेको हो। रासस
