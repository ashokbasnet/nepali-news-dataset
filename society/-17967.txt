उपप्रधानमन्त्री विजयकुमार गच्छदारलाई शोक

इटहरी। उपप्रधानमन्त्री तथा नेपाली काँग्रेसका नेता विजयकुमार गच्छदारलाई पारिवारिक शोक परेको छ। 

उनका ७८ वर्षीय दाजु दीपनारायणको आफ्नै घर दुहवी–२ पचिरामा आज मृत्यु भएको हो। प्रजातन्त्रवादी योद्धा दीपनारायण केही वर्षदेखि दम रोगबाट पीडित थिए। उनका दुई छोरा छन्। स्व दीपनारायणको आजै जातीय परम्परानुसार भलुवा पचिरामा दाहसंस्कार गरिएको छ। 

उनको पार्थिव शरीरमा काँग्रेसको झण्डा ओढाइएको थियो। उनीप्रति श्रद्धाञ्जलि दिन उपप्रधानमन्त्री विजयकुमारसँगै नेपाली काँग्रेसका नेता एवं समर्थकको सहभागिता थियो। रासस
