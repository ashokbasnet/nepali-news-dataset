वाम गठबन्धनले बहुमत ल्याए विकासको कायापलट नै हुन्छः नेता अधिकारी

पोखरा। नेकपा (एमाले)का नेता रवीन्द्र अधिकारीले वाम गठबन्धनले बहुमत ल्याएर सरकार बनाएमा पाँच वर्षमै देशमा विकासको कायापलट हुने जिकिर गरेका छन्।

कास्की प्रदेश नं २ ९ख० पोखरामा आज आयोजित वाम गठबन्धनको संयुक्त भेलालाई सम्बोधन गर्दै प्रतिनिधिसभा क्षेत्र नं २ का उम्मेदवार अधिकारीले मुलुकमा राजनीतिक स्थिरता र आर्थिक समृद्धिका लागि वाम गठबन्धनले जित्नैपर्ने बताए। वाम गठबन्धनले ल्याउन खोजेको समाजवाद सामाजिक न्यायसहितको हुने उल्लेख गर्दै उनले आफूले यो पटक पनि जिते विगतका वर्षमा भन्दा दोब्बर बजेट ल्याउने आश्वासन दिए। 

नेकपा ९माओवादी केन्द्र०बाट क्षेत्र प्रदेश नं २ ९ख०का उम्मेदवार राजकाजी गुरुङले कसैको निजी सम्पत्ति खोस्नका लागि नभई समानताका लागि समाजवाद ल्याउन खोजिएको धारणा राखे। प्रदेश नं २ ९क०का उम्मेदवार कृष्ण थापाले काँग्रेसले लोकतन्त्रलाई पैसामा बिक्री गरिरहेको आरोप लगाए।

प्रतिनिधिसभाका समानुपातिक उम्मेदवार तथा नेकपा ९एमाले० निर्वाचन कमिटीका केन्द्रीय अध्यक्ष सोमनाथ अधिकारी ‘प्यासी’ले वाम गठबन्धनका सबै उम्मेदवारलाई जिताउन आग्रह गरे।
