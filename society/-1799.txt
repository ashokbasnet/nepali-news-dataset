११ बर्षीया शर्मिला विस्तरामा मृत फेला

कास्की । ११ बर्षीया बालिका कोठामा मृत फेला परेकी छन्। रहस्यमय मृत्युबारे प्रहरीले अनुसन्धान थालेको जनाएको छ।

कास्की पोखरा उपमहानगरपालीका-१४ चाउथेकी ११ बर्षीया शर्मिला ढुंगानाको रहस्यमय मृत्यु भएको हो। शनिबार साढे दश बजेसम्म पनि कोठाबाहिर ननिस्किएपछि परिवारले ढोका ढक्ढक्याए। तर शर्मिला उठिनन्। ढोका फोरेर भित्र हेर्दा उनी मृत अवस्थामा थिइन्। शर्मिला र उनको परिवार सन्तमान शाक्यको घरमा डेरा गरी बस्दै आएका थिए।

अघिल्लो दिन बेलुका राम्रैसँग कोठामा पसेर सुतेकी शर्मिला बिहान विस्तरामै मृत फेला परेकी प्रहरी उपरिक्षक बसन्त कुँवरले जानकारी दिए। मृत फेला परेपछि प्रहरीमा खवर आएको थियो। प्रहरी टोली पुगेर घटनास्थल र परिवारबाट विस्तृत विवरण संकल गरिएको र अनुसन्धान सुरू गरिएको प्रहरीले जनाएको छ।

शर्मिलाको मृत्युको कारणबारे केही खुलेको छैन।
