प्रयाग राज पाण्डे बोटानिष्ट प्रतिष्ठानको मासिक सभा तथा पुस्तक बिमोचन कार्यक्रम सम्पन्न

काठमाण्डौँ । प्रयागराज पाण्डे बोटानिष्ट प्रतिष्ठानको छैठौँ नियमित मासिक सभा तथा पुस्तक विमोचन कार्यक्रम सम्पन्न भएको छ ।

सभा बनस्पति विभागका महानिर्देशक डा अखिलेश्वर लाल कर्णको प्रमुख आतिथ्यतामा सम्पन्न भएको हो ।  

बिशेषगरि वातावरणिय सन्तुलन कायम राख्न तथा प्राकितिक सौन्दर्यताको लागि अत्यावश्यक बनस्पतिहरुको संरक्षण तथा वृक्षारोपणको क्षेत्रमा आफ्नो प्रयासलाई स्थापनाकालदेखि नै जारी राखेको प्रतिष्ठानले नियमित रुपमा सभाको आयोजना गरेर अझ परिस्कृत र प्रभावकारी ढंगले वनस्पतिसँग सम्बन्धित विविध कार्यहरु सञ्चालन गर्दै आइरहेको छ ।

विक्रम सम्वत १९७६ मा काठमाण्डौँमा जन्मिएका प्रयागराज पाण्डे नेपालका पहिलो एकेडेमिक बोेटानिस्ट थिए । समाजमा सुब्बा बाजेको नामले परिचत पाण्डेले आफ्नो जिवनकालमा नेपालको वनस्पतिको संरक्षण र विकासमा महत्वपूर्ण योगदान दिएका छन् । वि। स। २०४२ सालमा निधन भएका उनै पाण्डेको नाममा प्रयागराज पाण्डे बोटानिस्ट प्रतिष्ठानको स्थापना भएको हो ।

प्रतिष्ठानले केही महिनाअघि काठमाण्डौँको शिवपुरी जंगलमा पहिलोपटक विभिन्न जडिबुटी तथा बनस्पतिको वृक्षारोपण कार्य पनि गरेको थियो ।
