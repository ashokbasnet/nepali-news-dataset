वीरगञ्ज जान हिँडेका यात्रुलाई झोलाले पुर्‍यायो प्रहरी खोरमा

मकवानपुर। नारायणगढबाट वीरगञ्ज जान हिँडेका ४ जना यात्रुलाई उनीहरुले बोकेको झोलाले प्रहरी हिरासतनमा पुर्याएको छ । पर्सा छिपरमाई गाउँपालिका–१ बस्ने २८ बर्षीय रमेश साह, २२ बर्षीय संजय यादव, भारत बिहार बस्ने २० बर्षीय मुना साह, र १६ बर्षीय धर्नेन्द्र साहलाई अवैध लागूऔषध गाँजा ११ केजी सहित शुक्रबार प्रहरीले पक्राउ गरेको हो ।
हेटौंडा उपमहानगरपालिका–१० स्थित बसपार्कमा नारायणघाटबाट बीरंगजतर्फ जाँदै गरेको ना.५ ख १९९१ नम्बरको बसलाई प्रहरीले जाँच गर्दा उनीहरुको साथमा रहेका २ झोलाबाट उक्त गाँजा बरामद भएपछि उनीहरुलाई प्रहरीले पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
