युवा नेता सुरेश मण्डल भन्छन्: मेरो जीत सुनिश्चित छ

संजयमहरा संजय
 सिरहा- राजपा नेपालका सहमहामन्त्री सुरेश मण्डलले सिरहा निर्वाचन क्षेत्र नं ४ ख मा आफ्नो जीत सुनिश्चित हुने दाबी गरेका छन् ।
 सिरहा निर्वाचन क्षेत्र नं ४ ख बाट प्रदेश सभाका उम्मेदबार मण्डलले आज मतदातासँगको छलफल कार्यक्रममा सरिक हुँदै डिसीनेपाललाई सो जानकारी गराएका हुन् । यो क्षेत्रमा माओवादी केन्द्र र राजपाबीच कडा प्रतिस्प्रधा हुने अनुमान गरिएको छ ।

मतदाताहरुको समर्थन रहेको बताउँदै मण्डलले आफू निर्बाचित हुनेमा ढुक्क रहेको दाबी गरे । उनले भने- भधेश र मधेशी जनताको हक र अधिकारका लागि लामो समय देखि र हाल सम्म पनि आवज उठाउँदै आएकाले यस क्षेत्रका जनताले मलाई यो चुनावमा विजय गराउनु हुन्छ भन्ने कुरामा ढुक्क छुं ।

सिरहा क्षेत्र नं ४ मा पर्ने कल्याणपुर नगरपालिकाको वडा नं १२ बेल्हा मा आयोजित एक छलफल कार्यक्रममा आफ्ना मतदाताहरुलाई यही मंसीर २१ गते हुने केन्द्र र प्रदेश सभाको चुनावमा राजपाको पक्षमा मतदान गर्न आग्रह समेत गरेका छन् । युवा नेता मण्डलले मधेश र मधेशीको भलो चाहने दल राजपा भएकोले अवको चुनावमा राजपाका उम्मेदवार र राजपाले समर्थन गरेका उम्मेदवारलाई मत दिन आग्रह समेत गरे ।

मण्डल राजपाका सक्रिय तथा जुझारु युवा नेताका रुपमा परिचित छन् ।
