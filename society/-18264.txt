निर्वाचनपछि वामपन्थीबीच एकता हुने

इलाम। झलनाथ खनालले निर्वाचनपछि वाम गठबन्धनबीच एकता हुने बताएका छन्।

चुनावीसभालाई आज चिसापानीमा सम्बोधन गर्दै उनले निर्वाचनलाई लक्ष्य गरेर मात्र गठबन्धन गरिएको होइन, यो पार्टी एकता गरेर दीर्घकालसम्म अघि बढ्ने बताए।

देशमा लोकतान्त्रिक विकास र समृद्धि सबै कम्युनिष्टको एजेण्डा भएको जिकिर गर्दै उनले वाम गठबन्धन गणतन्त्र लोकतन्त्र विरोधी शक्ति हो भन्नु कम्युनिष्टले प्रजातन्त्र ल्याउन गरेको योगदान नबुझ्नु रहेको बताए। पूर्वप्रधानमन्त्री खनालले समाजवादी लोकतन्त्रबाट मात्र देशको विकास सम्भव रहेको बताए।
