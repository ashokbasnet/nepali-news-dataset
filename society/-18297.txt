प्रहरी अस्पतालबाट सर्वसाधारणलाई स्वास्थ्य सेवा सुरु

काठमाडौं। नेपाल प्रहरी अस्पतालले आइतबारदेखि सर्वसाधारणका लागि स्वास्थ्य सेवा दिन सुरु गरेको छ।  प्रहरी महानिरीक्षक प्रकाश अर्यालले महाराजगंजस्थित नेपाल प्रहरी अस्पताल परिसरमा एक कार्यक्रमका बीच सर्वसाधाणका लागि स्वास्थ्य सेवा शुभारम्भ गरे।

सेवाको शुभाम्भ गर्दै प्रहरी महानिरीक्षक अर्यालले संवैधानिक व्यवस्था अनुसार नागरिकलाई स्वास्थ्य सेवामा पहुँच पु¥याउन अस्पतालले सर्वसाधारणका लागि स्वास्थ्य सेवा सुरु गर्नु परेको जानकारी दिए। 

उनले संविधान प्रदत्त नागरिक हकको संरक्षण र संम्वद्र्धन गर्न नेपाल प्रहरी प्रतिवद्ध रहेको जनाए।  कार्यक्रममा बोल्दै अस्पतालका मेडिकल डाईरेक्टर प्राविधिक प्रहरी अतिरिक्त महानिरीक्षक डा. दिनेशचन्द्र पोखरेलले अस्पतालमा सर्वसाधारणको सेवा शुभारम्भ भएसँगै थप पूर्वाधार विकास र जनशक्ति व्यवस्थापन गर्न सरकार र प्रहरी संगठनको सहयोग मिल्ने विश्वास व्यक्त गरे। 

सर्वसाधारणका लागि हाललाई दिउँसो साँढे १ बजेदेखि ३ बजेसम्म ओपीडी सेवाको व्यवस्था गरिएको छ। अस्पतालमा सर्वसाधारणका लागि ३२ वटा बेडको व्यवस्था गरिएको छ। २ सय ११ वटा बेड रहेको अस्पतालमा ३२ वटा सर्वसाधारणका लागि छुटट्याइएको हो ।

अस्पतालको सेवा शुल्क भने अन्य सरकारी अस्पताल सरहनै हुनेछ। अस्पतालले अत्याधुनिक ल्याब बनाउने कामलाई पनि तीव्रताका साथ अघि बढाएको जनाएको छ। कार्यक्रममा प्रहरी महानिरीक्षक अर्यालले नेपाल प्रहरी अस्पतालमा उत्कृष्ट कार्यसम्पादन गरेकाहरुलाई सम्मान समेत गर्नु भएको थियो।
