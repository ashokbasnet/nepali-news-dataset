महिला-बालबालिकासम्बन्धी परियोजना ल्याइने: मन्त्री खड्का

काठमाडौँ, ६ फागुन - महिला, बालबालिका तथा समाजकल्याणमन्त्री कुमार खड्काले महिला, बालबालिका तथा ज्येष्ठ नागरिकमा हुने हिंसा न्यूनीकरण गर्न नैतिक शिक्षा र चेतनाको स्तर विकास गर्नुपर्नेमा जोड दिएका छन् ।

मन्त्रालयद्वारा आज आयोजित ‘महिला सशक्तीकरणको क्षेत्रमा क्रियाशील अधिकारकर्मीसँगको अन्तक्र्रिया'मा मन्त्री खडकाले तिनको संरक्षणका लागि सरकारले परियोजना ल्याई कार्यान्वयन गर्ने दृढता व्यक्त गरे ।

विश्वास नेपाल नामक सामाजिक संस्थाका अध्यक्ष तारा भण्डारीले महिला तथा बालबालिकाले काम गर्ने डान्स बार, रेस्टुराँलगायत मनोरञ्जन क्षेत्रमा हिंसाको जोखिम भएकाले त्यहाँ निगरानी र अनुगमनको खाँचो औँल्याए ।

सञ्चारकर्मी नेहा शर्माले महिलाले सञ्चालन गर्ने साना तथा घरेलु उद्योगमा सहुलियत उपलब्ध गराउन माग गरिन् । रासस
