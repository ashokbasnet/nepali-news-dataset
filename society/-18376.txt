भक्तपुरलाई सुविधासम्पन्न शहर बनाइने

भक्तपुर। प्रतिनिधि तथा प्रदेशसभा निर्वाचनका लागि प्रचारस्वरुप नेकपा ९एमाले०ले आजदेखि घरदैलो अभियान सुरु गरेको छ। एमालेले निर्वाचन क्षेत्र नं २ प्रदेश नं १ सूर्यविनायक नगरपालिकाको सिरुटारबाट औपचारिक रुपमा अभियान सुरु गरेको हो।

अभियानको उद्घाटन गर्दै एमालेका युवा नेता तथा पूर्वउद्योगमन्त्री महेश बस्नेतले भक्तपुरको समग्र विकासमा एमालेले यसअघि नै अभियान छेडेको बताउँदै यसलाई पूर्णता दिइने प्रतिबद्धता व्यक्त गरे।

भक्तपुर क्षेत्र नं २ बाट प्रतिनिधिसभा सदस्यका उम्मेदवार बस्नेतले भक्तपुरको टोल टोलमा पक्की सडक पु–याइने, धार्मिक पर्यटकीय गन्तव्यका रुपमा यस क्षेत्रलाई विकास गरिने, घरघरमा खानेपानीको पहुँच पु–याइने, टोलटोलमा सौर्यबत्ती जडान गरिने, भूकम्प प्रभावितका लागि कार्यक्रम सञ्चालन गरिने र यस क्षेत्रलाई सुविधासम्पन्न ‘स्याटलाइट सिटी’९मुख्य शहर नजिकको सुविधासम्पन्न शहर०का रुपमा विकास गर्ने लक्ष्यका साथ आफू चुनावी मैदानमा आएको बताए।

कार्यक्रममा प्रदेश नं १ कबाट एमाले उम्मेदवार शशीजंग थापाले खानेपानी र सडक समस्या हल गर्ने आफ्नो योजना रहेको बताए। घरदैलो अभियान सिरुटार साविक गाविस कार्यालयबाट शुरु भएर विभिन्न क्षेत्रको परिक्रमा गर्दै पात्लेटार पुगेर समापन भएको थियो।
