काठमाडौँमा ग्यास्ट्रोनोमिमोडन फुड फेस्टीबल सम्पन्न, पोलेको मःम बन्यो सबैको आकर्षण

काठमाडौं । रंङहरुको पर्व होलीलाई लक्षित गर्दै हस्पिटालिटीफाउन्डेसन अफ नेपालद्धारा आयोजीत “ग्यास्ट्रोनोमिमोडन फुड फेस्टीबल सम्पन्न भएको छ।

काठमाडौंको सामाखुसी स्थित सम्राट गार्डेन्ट रेष्टुरेन्टमा फागुन २७ देखि चलेको खाना महोत्सव आज साँझ देखि समापन गरिएको हस्पिटालिटी फाउन्डेसन अफ नेपालका अध्यक्ष महेश ढकालले जानकारी दिए । तीनदिनसम्म चलेको खाना महोत्सवमा दुई लाख पचास हजार भन्दा बढीको व्यापार भएको सम्राट गार्डेन रेष्टुरेन्टका सञ्चालक तेजकुमार श्रेष्ठ (राजीब) ले जानकारी दिए।


नेपालमानै पहिलोपटक उपलव्ध भएको पोलेको मःम र लेकाली चिकेन खान टाढा टाढादेखि ग्राहकहरु सामाखुसी पुगेको सञ्चालक श्रेष्ठले बताए। उनले भने खाना महोत्सब बारेको समाचार प्रकाशन भएपछि कैयौँ ग्राहकहरु खोज्दै खोज्दै रेष्टुरेन्ट पुगे, व्यापार भन्दापनि हामीप्रति ग्राहकले देखाएको सदभाबले हामी निकै उत्साहित भएका छौं।


खाना महोत्सबमा पोलेको मःम, लेकालीचिकेन, तिलसिन्का, ढिडो र नेपाली परिकारहरु सँगै नेपाली र बिदेशी पाहुनाहरु रमाएका थिए । खानामहोत्सबको समापनको क्रममा अन्तराष्ट्रिय अवार्ड बिजेता नेपाली सेफ महेशराज ढकालले नेपालमानै पहिलोपटक चार्ट मःमको लन्च समेत गरेका थिए।
