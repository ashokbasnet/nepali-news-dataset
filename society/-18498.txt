वैदेशिक रोजगार विभागका महानिर्देशक पक्राउ

काठमाडौँ। वैदेशिक रोजगार विभागका महानिर्देशक विश्वराज पाण्डेलाई अख्तियार दुरुपयोग अनुसन्धान आयोगको टोलीले आज पक्राउ गरेको छ। 

भ्रष्टाचारमा संलग्नता देखिएका कारण छानबिनका लागि पाण्डेलाई नियन्त्रणमा लिइएको अख्तियारका सहायक प्रवक्ता खगेन्द्रप्रसाद रिजालले जानकारी दिए।

मंगलबार बेलुका विभागका शाखा अधिकृत कृतिबल्लभ पौडेल र नासु खड्ग केसीलाई १० लाख घुससहित नयाँ बानेश्वरको एक होटलबाट आयोगको टोलीले पक्राउ गरेको थियो। 

पक्राउ परेका पौडेल र केसीले पाण्डेको निर्देशनमा आफूहरुले रकम उठाएको भनी अख्तियारसमक्ष बयान दिएपछि पाण्डेलाई पक्राउ गरिएको हो। पाण्डेले केही दिनमा उमेर हदका कारण अनिवार्य अवकाश पाउन लागेका थिए।
