नेपाली जनताको हितमा लडाइँ लड्न चुनावी मैदानमा छु: नेता पौडेल

दमौली, तनहुँ। नेपाली काँग्रेसका वरिष्ठ नेता एवं तनहुँ क्षेत्र नं १ उम्मेदवार रामचन्द्र पौडेलले नेपाली जनताको हितमा लडाइँ लड्न आफू चुनावी मैदानमा उत्रेको बताएका छन्।

तनहुँको भानु नगरपालिका–११ स्थित टुहुरेपसलमा आयोजित चुनावी सभालाई सम्बोधन गर्दै उहाँले मुलुकलाई बर्बादीबाट जोगाउन र आर्थिक समृद्धि हासिल गर्न आफू चुनावी मैदानमा उत्रेको बताए।

यसअघि आफू राष्ट्रिय राजनितिमा व्यस्त हुनुपरेकाले जिल्लाभित्र समय दिन नसके पनि अबको पाँच वर्ष अधिकतम समय गाउँकै हितमा खर्चने वचनबद्धता नेता पौडेलले प्रकट गरे।

कार्यक्रममा प्रदेशसभा (क) का उम्मेदवार गोविन्द भट्टराई, समानुपातिक उम्मेदवार लक्ष्मी आचार्य, सरिता गुरुङलगायतले लोकतान्त्रिक शक्तिलाई जिताउनुपर्ने बताएका थिए।
