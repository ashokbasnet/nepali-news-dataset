'राजनीतिक, सामाजिक, आर्थिक बेथितिको अन्त्य गर्न विवेकशील साझा'

नेपालगञ्ज। विवेकशील साझा पार्टीका केन्द्रीय नेताले ठूला राजनीतिक पार्टीका नेताका अलोकतान्त्रिक चरित्रका कारण मुलुकमा बेथिति आएको टिप्पणी गरेका छन्।

स्थानीय त्रिभुवनचोकमा आज आयोजित जनसभालाई सम्बोधन गर्दै त्यस पार्टीका नेताले मुलुकमा लोकतन्त्र आएदेखि अहिलेसम्मको अवधिमा राजनीतिक, सामाजिक, आर्थिक क्षेत्रमा देखिएका बेथितिको अन्त्य गर्न विवेकशील साझा पार्टी राजनीतिको मैदानमा आएको स्पष्ट पारे।

जनसभालाई सम्बोधन गर्दै सो पार्टीका नेता मुमाराज खनालले लोकतन्त्रपछि मुलुकको राजनीतिलाई ठूला दलका नेताको विलासी जीवनशैलीले बिगारेको टिप्पणी गर्दैे भने, “नेताहरुका कारण नेपाली समाजमा राजनीति वितृष्णाको विषय बन्यो, लोकतान्त्रिक समाजवादलाई मुलुक बर्बाद गर्ने अस्त्रका रुपमा ठूला दलका नेताले प्रयोग गरे ।” सो जनसभालाई सोही पार्टीका केन्द्रीय तहका नेता गेहेन्द्र दाहाल, डा दिनेश प्रसाईं, बाँके क्षेत्र नं १ प्रदेश ९ख० का उम्मेदवार ज्योति परियार र क्षेत्र नं २ ९ख० का उम्मेदवार डा विनोद कर्णले पनि सम्बोधन गरेका थिए।
