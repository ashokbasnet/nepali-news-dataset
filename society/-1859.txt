करेन्ट लागेर विद्युत्त कार्यालय दाङका एक कर्मचारीको मृत्यु, तीनजना घाइते

दाङ । दाङमा करेन्ट लागेर एक जनाको ज्यान गएको छ । नेपाल विद्युत प्राधिकरण तुलसीपुर शाखामा करेन्ट लागेर शाखाका कर्मचारी कैलाली जोशिपुर –९ का ३५ बर्षका देशराम डगौराको ज्यान गएको प्रहरीले जनाएको छ ।

डगौराको उपचारका क्रममा अञ्चल अस्पताल तुलसीपुरमा मृत्यु भएको ईलाका प्रहरी कार्यालय तुलसीपुरका प्रहरी नायव उपरिक्षक लोकनाथ तिमिल्सिनाले बताएका छन् ।

रोल्पा सिमेन्टको व्रेकर जोड्ने क्रममा करेन्ट लागेर डगौरासहित तीनजना कर्माचारी र एक जना अन्य गरी चार जना घाइते भएका थिए । अन्य तिन जना घाइतेको उपचारका लागि कोहलपुर मेडिकल कलेजमा रिफर गरिएको बताइएको छ ।
