४० जना तीर्थयात्री बोकेको बस दुर्घटना, एकको मृत्यु

फलेवास, पर्वत। कुश्मा नगरपालिका–१४ स्थित धार्मिक तथा पर्यटकीयस्थल पञ्चासेमा आज अपराह्न भएको यात्रुवाहक बस दुर्घटनामा एक जनाको ज्यान गएको छ। 

पञ्चासेमा सद्बीज छर्नका लागि यात्रु लिएर गएको ध १ ख ८७ नंको बस दुर्घटना हुँदा पोखरा लेखनाथ महानगरपालिका मालेपाटनका दीपक गुरुङको मृत्यु भएको हो। बालाचतुर्दशीका अवसरमा पञ्चासेमा सत्बीज छर्न गएका तीर्थयात्री बोकेर आर्थर आउँदै गरेकोे बस अपराह्न ४ बजे रेसको पाखामा दुर्घटना भएको हो। 

पर्वत, कास्की र स्याङ्जाको सिमानामा पर्ने भञ्ज्याङमा सडकबाट १०० मि तल खसेको बसमा सवार ४० यात्रु घाइते भएको जिल्ला प्रहरी कार्यालयले जनाएको छ। घाइतेमध्ये आठ जनाको अवस्था गम्भीर छ। दुर्घटनामा घाइतेको उद्धार गरी उपचारका लागि पोखरा पठाइएको उद्धारमा संलग्न स्थानीयवासी मनोज गुुरुङले जानकारी दिए।
