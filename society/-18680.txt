वाम गठबन्धनको शक्ति बलियो हुँदै: नेता पोखरेल

काठमाडौँ। नेकपा (माओवादी केन्द्र)का केन्द्रीय सचिवालय सदस्य लीलामणि पोखरेलले निर्वाचनमा वाम गठबन्धनको शक्ति बलियो हुँदै गएको बताएका छन्।

संयुक्त वामपन्थी गठबन्धन बुद्धिजीवी निर्वाचन सहयोग समितिले आज यहाँ आयोजना गरेको बुद्धिजीवी भेलालाई सम्बोधन गर्दै उनले वाम गठबन्धन निर्माणपछि निष्क्रीय भएका मतदाता पनि वाम गठबन्धनमा आएकाले शक्ति बलियो हुँदै गएको बताएका हुन्।

“वाम एकताले एकपछि अर्को सहयोग थपिँदै गएको छ। निष्क्रीय रहेका मानिस पनि गठबन्धनमा आउन थालेका छन्”–उनले भने, “त्यसैले निर्वाचनमा वाम गठबन्धन शक्तिशाली बन्दै गएको हुनाले बहुमत ल्याउँछ ।” 

कार्यक्रममा नेकपा ९एमाले० का नेता अग्नि खरेलले वाम एकता आजको आवश्यकता रहेको उल्लेख गदै अन्य साना वाम पार्टीलाई पनि निर्वाचनपछि समेट्नुपर्ने बताए।

कार्यक्रममा काठमाडौँ क्षेत्र नंं १ का वाम गठबन्धनतर्फका माओवादी केन्द्रका उम्मेदवार अनिल शर्माले पछिल्लो समयमा वाम गठबन्धनबाट सरकार आत्तिएको भन्दै काठमाडौँमा सबै निर्वाचन क्षेत्रमा वाम गठबन्धनले विजय हासिल गर्ने बताए।
