होली मनाउँदै हिँडेका युवाको दुर्घटनामा मृत्यु 

पाल्पा। होली मनाउँदै हिँडेका तानसेन–३ का सञ्जय बोहराको स्कुटर दुर्घटनामा ज्यान गएको छ। होली मनाउँदै तानसेनबाट कसेनी सराई जाने क्रममा स्कुटर दुर्घटना भएको थियो। लु २५ प ३४४७ नम्बरको स्कुटर चलाएका बोहोरा कसेनी–७ मा अनियन्त्रित भई अर्को मोटरसाइकलसँग ठोक्किएको जिल्ला प्रहरी कार्यालयले जनाएको छ। स्कुटरको पछाडी बसेका तानसेन–३ कै विवेक थापा गम्भीर घाइते भएका छन्। उनको तानसेन स्थित लुम्बिनी मेडिकल कलेज प्रभासमा उपचार भैरहेको छ।
