कारखानामा आगलागी हुँदा लाखौको क्षति

नेपालगन्ज । नेपालगन्जको औद्योगिक क्षेत्र परिसरमा रहेको एक कारखानामा आगलागी हुँदा लाखौंको क्षति भएको छ। मोर्डन डोर्स एण्ड उड प्रोडक्टस (शिखर प्लाइउड) को कारखानामा भीषण आगलागी हुँदा लाखौंको क्षति भएको हो ।

आइतबार साँझ लागेको आगो नेपाली सेना, सशस्त्र प्रहरी, नेपाल प्रहरी, स्थानीयबासिन्दा र दमकलको प्रयासमा नियन्त्रणमा आएको थियो । सर्ट सर्किट तथा प्लाईउड निर्माण गर्दा बोइलरबाट निस्केको आगोबाट कारखानामा आगो लागेको प्रहरीले जनाएको छ।

नेपालगञ्जमा रहेको दमकलले मात्र आगो नियन्त्रणमा लिन कठिन भएपछि बर्दियाको गुलरियाबाट समेत अर्को दमकल झिकाएर आगो निभाउने कार्य भइरहेको छ ।
