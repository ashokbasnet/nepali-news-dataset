मधेसीलाई प्रधानमंत्री बनाउने मेरो धोको छ: प्रदीप गिरि

डीसीनेपाल सम्बादाता 

लहान । नेपाली कांग्रेसका नेता तथा राजनीतिकविश्लेषक प्रदीप गिरिले आफूमा मधेसीलाई नेपालको प्रधानमंत्रीबनाउने धोको भएको बताएका छन् ।

सिरहा जिल्लाको संसदीय निर्वाचन क्षेत्र नंं १ बाट नेपालीकांग्रेसको तर्फबाट प्रतिनिधिसभा सदस्यमा उम्मेदवार बनेका गिरिले क्षेत्रमा आयोजनाभएको सभा र घरदौलो कार्यक्रमहरुमा उक्त कुरा बताएका हुन् ।  

उनले सिरहा क्षेत्र नं. १ को विकासका लागि भारतीय सीमासंग जोडिएको ठाडीमा विराटनगर र बीरगंजमा जस्तै ठूलो भन्सार नाका बनाउने ।  ठाडीबाट लहानहुँदै ओखलढुंगासम्म सडक र रेल लाईन बनाउने, बलान र खुट््टी खोलामा बाँध र नहर बनाएर क्षेत्रभर सिंचाइको व्यवस्थागर्ने र मालिकदह मा औद्योगिक क्षेत्र खोल्न पहल गर्ने प्रतिबद्धता जनाएका छन् ।

नेता गिरिले सर्रे खोला र खुट्टीखोलामा पुलहरु बनाउने, लहानलाई क्षेत्र नं. दुईको राजधानी बनाउन पहलगर्ने, धार्मिक स्थलहरुलाई पर्यटनमूखी बनाउने र क्षेत्रमा रहेका राजदेवीमन्दिर, मानिकदह, पकडियागढ. फुलवरिया, ब्रम्हानगोर्छारी, पतारी पोखरी, बालासुन्दरी मन्दिर क्षेत्रलाई एक अर्को पर्यटकीय स्थलसंग  जोडने  पक्कि पर्यटकीय सडक निर्माण गर्ने जस्ता प्रतिवद्धताहरु व्यक्त गरेका छन् ।

उनले भौतिक विकासले मात्र मधेसलाई नपुग्ने बताउँदै सर्वप्रथम मधेसीको आत्म सम्मानको लागि आफू लड्दै आएको बताए । उनले मधेस केन्द्रित पार्टीहरुलाई संलग्नन गराई संविधानजारी गरिएकोले नेपालीकांग्रेस भएर पनि आफूले संविधानमा हस्ताक्षार नगरेको बताउँदै मधेसीलाई जनसंख्याको आधारमा सबै क्षेत्रमा अधिकार दिलाउन कसर नराख्ने दावी गरे ।
 
नेपाली कांग्रेस निर्वाचन प्रचारप्रसार समिति लहानका संयोजक सुनिल महतोका अनुसार प्रदीपगिरि सोमबार बजार क्षेत्रमा घरदैलो कार्यक्रममा सहभागी भएका थिए । महतोले यो क्षेत्रको लागि प्रदिप गिरि जस्तो मधेसको मुद्दा उठाउने व्यक्तित्वको आवश्यकता रहेको बताए । लहान पुरानो व्यवसायिक केन्द्रथियो, त्यसलाई पुनरजागरण गर्न लहान ठाडी सडक विस्तार गरी भन्सार नाका बढाइ उदयपुर खोटांग, ओखलढुंगा र सुलुखुम्बुसम्मको व्यापार विस्तारको लागि यो नाका विराटनगर र बीरगंज जस्तै ठूलो बनाउनका लागि गिरिलाई चुनाव जिताउनु पर्ने धारणा व्यक्त गरे।

प्रदीपगिरि र नेपाली कांग्रेसका अन्य उम्मेदवारहरुले अहिले सम्म ढोडना, भदैया, भगबानपुर, तरेगानागोविन्दपुर, पडरिया, महेशपुर, मालिकदहमा चुनावी सभाको आयोजना गरिसकेका छन् भने लहानबजारमा आज सोमबार घरदैलोमा रहेका छन् ।
