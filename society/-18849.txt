लमजुङमा राप्रपा (प्रजातान्त्रिक)ले काँग्रेसलाई सहयोग गर्ने

बेसीशहर, लमजुङ। लमजुङमा राष्ट्रिय प्रजातन्त्र पार्टी (प्रजातान्त्रिक)ले नेपाली काँग्रेसलाई सहयोग गर्ने भएको छ। 

मंसिर १० गते हुन लागेको प्रतिनिधि तथा प्रदेशसभाको निर्वाचनमा राप्रपा (प्रजातान्त्रिक)ले काँग्रेसलाई सहयोग गर्ने निर्णय गरेको हो। सोमबार काँग्रेस र राप्रपा ९प्रजातान्त्रिक०बीच बसेको बैठकले काँग्रेसलाई सहयोग गर्ने निर्णय गरेको हो। 

सोही निर्णयअनुसार राप्रपा प्रजातान्त्रिक लमजुङका अध्यक्ष बालचन्द्र श्रेष्ठ र नेपाली काँग्रेस लमजुङका जिल्ला सचिव हरिप्रसाद बराल एक सहमतिपत्रमा हस्ताक्षरसमेत भएको छ।

सहमतिपत्रमा भनिएको छ, “लोकतन्त्रमाथि आउन सक्ने सम्भावित चुनौतीलाई मध्यनजर लाग्दै लोकतान्त्रिक पद्धतिको संरक्षणका लागि प्रतिनिधिसभा र प्रदेशसभाको निर्वाचनमा काँग्रेसलाई सहयोग गर्ने निर्णय गरिएको छ ।” 

साथै प्रतिनिधिसभा तथा प्रदेशसभाको निर्वाचनमा काँग्रेसलाई भोट हाल्न सबै राप्रपा (प्रजातान्त्रिक)का नेता तथा कार्यकर्तालाई आह्वान गरिएको छ।
