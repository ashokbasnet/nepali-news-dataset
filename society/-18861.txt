नायब सुब्बाविरुद्ध मुद्दा दायर

काठमाडौँ। अख्तियार दुरुपयोग अनुसन्धान आयोगले राजश्व विभाग करदाता सेवा कार्यालय पुतलीसडकमा कार्यरत नायब सुब्बा केशव स्थापित घर्ती मगरविरुद्ध विशेष अदालतमा मुद्दा दायर गरेको छ। 

स्थायी लेखा नम्बर दर्ता खारेजी नगरी विभिन्न बहानामा सेवाग्राहीसँग घूस माग गरेको भन्ने उजुरीका आधारमा आयोगको टोलीले केही दिन पहिले उहाँलाई पक्राउ गरेको थियो। 

नायब सुब्बा घर्तीले सेवाग्राहीसँग रु ६ हजार घूस मागेको आयोगले जनाएको छ। आयोगले नायब सुब्बा घर्तीलाई जरिवाना र कैद सजाय माग गर्दै मुद्दा दायर गरिएको प्रवक्ता जीवराज कोइरालाले जानकारी दिए।
