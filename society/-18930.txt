विष्फोटक पदार्थसहित दुईजना पक्राउ

धनगढी। विष्फोटक पर्दाथ बारुदसहित आज कैलालीको सत्ती क्षेत्रबाट नेकपा माओवादी विप्लवका दुई कार्यकर्तालाई पक्राउ गरिएको छ। 

भारतबाट नेपाल भित्र्याउँदै गरेको अवस्थामा सीमा क्षेत्रको सत्ती प्रहरी टोलीले करिब १२ किलो बारुदसहित नेकपा माओवादी विप्लबका जिल्ला सचिवालय सदस्य जीतबहादुर घर्तीमगर र लक्ष्मण सेठ्ठीलाई पक्राउ गरिएको जिल्ला प्रहरी कार्यालयका प्रवक्ता वीरवहादुर बुढामगरले जानकारी दिए।
