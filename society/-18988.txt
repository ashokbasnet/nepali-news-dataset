वामपन्थी गठबन्धनले दश वर्षमा समृद्ध नेपाल बनाउने

बैतडी। नेकपा (माओवादी केन्द्र) का नेता रामबहादुर थापाले वामपन्थी सरकार बनेपछि देशमा आर्थिक समृद्धि हुने बताएका छन्।

वाम गठबन्धनले आज बैतडीको बुठचौडीमा आयोजना गरेको चुनावी सभामा उहाँले वामपन्थी सरकारले दश वर्षभित्र समृद्ध मुलुक निर्माण गर्ने बताए। 

नेता थापाले भने, “देश समाजवादतर्फ उन्मुख हुनु आवश्यक छ, समाजवादमा हरेक नेपालीको हकअधिकार र स्वतन्त्रता हुनेछ ।” 

वाम गठबन्धन कसैका विरुद्ध नभएकाले कसैलाई त्रसित नहुन आग्रह गर्दै उनले वाम सरकार बन्ने बित्तिकै बेरोजगार नेपालीले रोजगारी पाउने विचार व्यक्त गरे।
