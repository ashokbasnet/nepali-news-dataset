 मृगौला रोगी ओमकली भण्डारीलाई गुल्मी सेवा समाज ओमानद्वारा आर्थिक सहयोग

विनेश खनाल
मस्कट,ओमान । दुवै मृगौला फेल भएर काठमाडौको शिक्षण अस्पतालमा उपचार गराईरहेकी गुल्मी चन्द्रकोट गाउँपालिका  वार्ड ३ रुपाकोट निवासी ओमकली भण्डारीलाई गुल्मी सेवा समाज ओमानले आर्थिक सहयोग गरेको छ ।

उपचारमा टेबा पुगोस भन्ने उद्धेश्यका साथ समाजले भण्डारीलाई १०४८० (दस हजार चार सय असी रुपैयाँ) आर्थिक सहयोग गरेको हो ।

उक्त सहयोग रकम अहिले नेपाल बिदामा रहेका गुल्मी सेवा समाजका प्रतिनिधिले काठमाडौंस्थित अस्पतालमा नै पुगेर पिडितका परिवारलाई हस्तान्तरण गरेको हो ।

सो रकम समाजका सदस्य तथा लोक गायक अनुप पान्डेको  विशेष पहलमा गुल्मी सेवा समाज ओमानले संकलन गरेको संस्थाका अध्यक्ष घनश्याम भण्डारीले डिसि नेपाललाई जानकारी गराएका छन् ।
