आजबाट भक्तपुरमा नयाँ स्मार्ट लाइसेन्स वितरण प्रक्रिया सुरु

भक्तपुर । यातायात व्यवस्था विभाग भक्तपुर जगाती कार्यालयले सोमबारबाट नयाँ स्मार्ट लाइसेन्स अर्थात सवारी चालक प्रवेशपत्र वितरणको दरखास्त लिन सुरु गरेको छ।

गत माघ दुई गतेबाट कार्यालय संचालन गरेर सेवा सुरु गरी सवारी चालक अनुमति पत्रको नवीकरणको काम गर्दै आएको कार्यालयले सोमबारबाट भने स्मार्ट लाइसेन्स वितरणको कार्य सुरु गरेको हो ।

कार्यालय प्रमुख अनोज घिमिरेले भने सवारी लाइसेन्सका लागि उपयुक्त ट्रायल सेन्टर नपाएपछि नवीकरणको काम मात्रै गर्दै आएका थियौँ, आजबाट दुई पाङ्ग्रे र चार पाङ्ग्रे सवारी साधनको नयाँ लाइसेन्स वितरण कार्य सुरु गरेका छौँ ।’
