चाँगुनारायणमा बम विस्फोट

भक्तपुर। चाँगुनारायण नगरपालिका वडा नं ६ को स्वास्थ्यचौकी नजिकै आज साँझ ६ः३० बजे बम विस्फोट भएको छ। 

मोटरसाइकलमा आएका दुई व्यक्तिले बम फालेर गएलगत्तै ठूलो आवाज गरी पड्केको स्थानीय प्रत्यक्षदर्शीले बताएका छन्। उम्मेदवारहरु नेपाली काँग्रेसका जीवन खत्री र नेकपा (एमाले)का हरिशरण लामिछानेको गाउँलाई लक्ष्य गरी बम पड्काइएको हो।

मानवीय क्षति नभए पनि भौतिक क्षतिका बारेमा अनुसन्धान भइरहेको प्रहरी प्रभाग खरिपाटीले जनाएको छ।
