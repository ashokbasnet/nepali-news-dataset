'२ नम्बर प्रदेशको शैक्षिक स्तर उकास्न राजपा गम्भीर'

महेन्द्रनगर, धनुषा। राष्ट्रिय जनता पार्टी नेपालका नेता राजेन्द्र महतोले आफूहरु प्रदेश नं २ को शिक्षास्तर उकास्न गम्भीर रहेको बताएका छन्।

जनकपुरधाममा आज आयोजित कार्यक्रममा धनुषा क्षेत्र नं ३ मा प्रतिनिधिसभाका उम्मेदवारसमेत रहेका महतोले प्रदेश नं २ को शिक्षास्तर खस्कँदै गइरहेको प्रति चिन्ता व्यक्त गर्दै भने, ‘शिक्षास्तर उकास्नका लागि राजपा नेपालले हरसम्भव प्रयास गर्नेछ ।’ 

प्रदेश नं २ मा मधेशवादी दलको सरकार बन्ने जिकिर गर्दै नेता महतोले अधिकार प्राप्तिका लागि मधेशी जनताले राजपको पक्षमा जनादेश दिनु आवश्यक रहेको बताए।
