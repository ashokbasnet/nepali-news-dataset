मतदान सुरु हुने बेला केन्द्रनजिकै बम बिष्फोट 

गोरखा। गोरखामा मतदान सुरु हुने बेला मतदान केन्द्रनजिकै बम विष्फोट भएको छ । यहाँको गण्डकी गाउँपालिका वडा नम्बर ४ फुजेलमा रहेको कालिका आधारभूत विद्यालय मतदान केन्द्रनजिकै बम विष्फोट भएको हो । 

विष्फोट भए पनि त्यहाँ मतदान भने रोकिएको छैन । अहिले त्यहाँ मतदान सुचारु भएको मतदान अधिकृत नारायणबाबु अर्यालले जानकारी दिए । मतदान केन्द्रनजिकै दुई पटक विस्फोटको आवाज आएको आएको अर्यालले जानकारी दिए । बिहान ६ बजे हाराहारी विस्फोट भएको उनको भनाइ छ । निर्वाचन बिथोल्ने कुनै संगठन वा पार्टीले मतदातालाई तर्साउन विस्फोट गराएको हुनसक्ने प्रहरीले जनाएको छ।
