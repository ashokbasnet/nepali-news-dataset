अहिलेको चुनाव जनमत संग्रह हो: काँग्रेस नेता खाँण

धनगढी। नेपाली काँग्रेसका नेता बालकृष्ण खाँणले प्रतिनिधिसभा र प्रदेशसभाको निर्वाचन कम्युनिस्ट व्यवस्था चाहने र लोकतान्त्रिक व्यवस्था चाहनेबीचको जनमत संग्रह भएको बताएका छन्। 

आज यहाँ आयोजित पत्रकार सम्मेलनमा नेपाली काँग्रेस निर्वाचन परिचालन समितिका केन्द्रीय संयोजकसमेत रहेका नेता खाँणले निर्वाचनमा लोकतान्त्रिक शक्ति काँग्रेसलाई विजयी बनाउन आग्रह गरे।

कम्युनिस्ट गठबन्धनले बहुलवादमा आधारित व्यवस्थाको अस्तित्व स्वीकार नगरी कम्युनिस्ट व्यवस्था लाद्न खोजेको जिकिर गर्दै उनले त्यस्तो व्यवस्था नेपाली जनतालाई स्वीकार्य नहुने बताए। उनले यो चुनावमा काँग्रेस नेतृत्वको गठबन्धनले बहुमत ल्याउने दाबीसमेत गरे।
