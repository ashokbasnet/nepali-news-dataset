चेकजाँचका क्रममा मोटरसाइकलमा सवार युवकको झोला खोलेर हेर्दा... 

काठमाडौँ । मोटरसाइकलमा सवार एक युवकको झोला चेकजाँच गर्दा प्रहरी चकित बनेका छन्। चेकजाँचका क्रममा प्रहरी युवकको साथबाट स्रोत नखुलेको २६ लाख १५ हजार रुपैयाँ बरामत गरेको छ। 

काठमाडौं महानगरपालिका-२९ गल्कोपाखाबाट प्रहरीले बा.८० प ५०३८ नम्बरको मोटरसाइकलमा सवार काठमाडौं रानीबारी बस्ने २३ वर्षीय राजकुमार श्रेष्ठलाई नगद सहित पक्राउ गरेको हो। उनी नुवाकोटको भद्रटार-२ का स्थानीय हुन्। पछिल्लो समय उनी काठमाडौंको रानीबारी बस्दै आएका थिए। 

महानगरीय प्रहरी बृत्त लैनचौरले चेकजाँचका क्रममा उनको साथबाट नगद बरामत गरेको हो। उक्त विषयमा थप अनुसन्धान भइरहेको प्रहरीले जनाएको छ।
