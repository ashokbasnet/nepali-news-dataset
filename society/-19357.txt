प्रदुषणयुक्त सवारी चलाए कारवाही

काठमाडौं। प्रदुषणयुक्त सवारी साधन चलाइए कार्वाही हुने भएको छ। बुधबारबाट सवारी साधनमा प्रदुषण जाँच गर्न थालिएको हो । वातावरण मन्त्रालय, यातायात व्यवस्था विभाग र ट्राफिक प्रहरी महाशाखाको संयुक्त टोलीले मुलुकको मुख्य प्रशासनिक केन्द्र सिंहदरबारभित्र गुड्ने सवारी साधनको प्रदुषण जाँच गरेर अभियान सुरु गरेको हो।

काठमाडौं उपत्यकाको प्रदुषण नियन्त्रण गर्ने उद्देश्यका साथ सवारी साधनको प्रदुषण जाँच सुरु गरिएको प्रधानमन्त्री कार्यालयका सचिव महेन्द्रमान गुरुङले जानकारी दिए। बुधबार सिंहदरबार भित्र गुडने १२ वटा सवारी साधनको प्रदुषण जाँच गरिएको छ । जाँच गरिएका सबै सवारी साधन मापदण्ड भित्र रहेको पाइएको छ।

यसैबीच ट्राफिक प्रहरीलाई घुस दिएको आरोपमा काठमाडौंको विभिन्न स्थानबाट ७ जना चालकलाई कार्वाही पनि गरिएको छ । सरकारले मापदण्ड भन्दा बाहिर रहेका सवारी साधन संचालनमा रोक लगाउन सवारी साधनहरुको प्रदुषण जाँच गर्न पुन सुरु गरेको हो।
