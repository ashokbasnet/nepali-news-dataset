मोटरसाइकल दुर्घटनामा दुईजनाको मृत्यु, एक घाइते

बर्दिया । बाँकेको मानपुरमा दुईवटा मोटरसाइकल एक–आपसमा ठोक्किदा दुई जनाको ज्यान गएको छ । आइतबार साँझ खजुराबाट नेपालगन्जतर्फ जाँदै गरेको भे ६ प ८४८ नम्बरको मोटरसाइकल र नेपालगन्जबाट खजुरातर्फ आउँदै गरेको भे ३ प ९५९४ र  एक आपसमा ठोक्किँदा दुई जनाको ज्यान गएको हो ।

नेपालगन्ज–गुलरीया सडक खण्डको मानपुर नजिकै भएको दुर्घटनामा मोटरसाइकल चालक बाँके उढरापुरका २४ वर्षीयसुरज रेग्मी र भारत बहराइचका १७ वर्षीय खादिम कवडियाको मृत्यु भएको प्रहरीले जनाएको छ। 

उनीहरुको उपचारका लागि अस्पताल लैजाँदै गर्दा बाटोमा नै ज्यान गएको र अर्का घाइते भारत बहराइचका १६ वर्षीय मिज्जन साहको नेपालगन्ज शिक्षण अस्पताल नेपालगन्जमा उपचार भइरहेको जिल्ला प्रहरीले जनाएको छ।
