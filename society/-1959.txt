२० बर्षीया पविलाको हत्या

सुनसरी । धरान उपमहानगरपालिका–१९ किराँत चोक डेरा गरी बस्ने एक युवतीको हत्या भएको छ। ओखलढुङगा उबु–४ घर भएकी २० बर्षीया पविला राईको कुटपिटबाट मृत्यु भएको प्रहरीले जनाएको छ। 

उनलाई सोमबार उनकै २६ बर्षीय पति रेखराज राईले कुटपिट गर्दा गम्भीर घाइते भएकी थिइन्। उपचारको लागि धरान घोपा अस्पताल लैजाने क्रममा बाटोमै मृत्यु भएको थियो।

उनका पति फरार छन्। हत्याको कारणबारे खुलेको छैन। प्रहरीले फरार रेखराज राईको खोजतलास गर्नुको साथै यस सम्बन्धमा आवश्यक अनुसन्धान गरिरहेको जनाएको छ।
