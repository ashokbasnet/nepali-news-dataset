प्रदेश २ मा मधेशी गठबन्धनको बहुमतः अध्यक्ष यादव

राजविराज। संघीय समाजवादी फोरम नेपालका अध्यक्ष एवं प्रतिनिधिसभा सप्तरी क्षेत्र नं २ का उम्मेदवार उपेन्द्र यादवले प्रदेश नं. २ को प्रदेशसभामा आफूहरुको बहुमत आउने दाबी गरेका छन्।

संघीय प्रेस फोरम सप्तरीद्वारा आज आयोजित पत्रकार सम्मेलनमा अध्यक्ष यादवले प्रदेश नं २ मा मधेशी गठबन्धनको बहुमत आउने र प्रतिनिधिसभामा पनि मधेश गठबन्धनको सम्मानजनक स्थान आउने विश्वास व्यक्त गरेका हुन्।

अध्यक्ष यादवले आफू जन्मेको जिल्लामा चुनावी प्रचारप्रसार गर्न जाँदा जिल्लाको अवस्था अत्यन्त जर्जर देखेकाले अब समृद्ध बनाउनेतर्फ आफ्नो ध्यान केन्द्रित हुने बताए।
