सबै जाति र धर्मको रक्षाका लागि काँग्रेसलाई मतदान गर्न आग्रह

पोखरा। कानून, न्याय तथा संसदीय मामिलामन्त्री एवं कास्की क्षेत्र नं १ प्रतिनिधिसभा सदस्य उम्मेदवार यज्ञबहादुर थापाले नेपालका सबै जाति र धर्मको रक्षाका लागि नेपाली काँग्रेसलाई मतदान गर्न आग्रह गरेका छन्।

काँग्रेस कास्की क्षेत्र नं १ प्रदेश (क) धार्मिक संघसंस्था परिचालन उपसमितिको संयोजनमा यहाँ आज आयोजित अन्तरक्रियामा उनले सामाजिक सद्भाव र लोकतन्त्र बचाउन आफूलाई मतदान गर्न आग्रह गरेका हुन्।

नेपाल सरकारका पूर्वसचिव विश्वप्रकाश पण्डितले लोकतन्त्रको रक्षाका साथै सेवा, सत्सङ्ग र साधनाका लागि काँग्रेसका उमेदवारलाई जिताउनुपर्नेमा जोड दिए। कार्यक्रम संयोजक मोती गिरीले लोकतन्त्र र धर्मको रक्षार्थ काँग्रेसले जित्नु आवश्यक भएको बताए।
