गठबन्धनप्रति शंका नगर्न नेम्वाङको आग्रह

मंगलबारे, इलाम। नेकपा (एमाले) का नेता तथा इलाम प्रतिनिधिसभा सदस्य निर्वाचन क्षेत्र नम्बर २ वाम गठबन्धनका उम्मेदवार सुवास नेम्वाङले देशमा अब वाम गठबन्धनले बहुमत ल्याउने जिकिर गरेका छन्।

संयुक्त वाम गठबन्धन चुनाव प्रसारप्रचार समिति इलामले सदरमुकाममा आयोजना गरेको कार्यक्रममा उनले माओवादी केन्द्रसँग गरिएको गठबन्धन काँग्रेसविरुद्धको गठबन्धन भएको होइन भन्दै उनले गठबन्धनप्रति शंका नगर्न आग्रह गरे।


उनले भने, ‘पाँच वर्षसम्म सरकार चलाउने जिम्मा दिएको खण्डमा देशमा आमूल परिवर्तन गर्ने छौँ ।’ निःशुल्क शिक्षा, स्वास्थ्यसहितको घोषणापत्र जनताको घरघरमा पठाइसकिएको जानकारी गराउँदै उनले अब सोहीअनुसार आफूहरु अघि बढ्ने बताए।

त्यस्तै प्रदेशसभा क्षेत्र नं २ ९क० का उम्मेदवार राम रानाले गठबन्धनले बहुमत ल्याएको खण्डमा विकासले फड्को मार्ने बताए। माओवादी केन्द्रका केन्द्रीय सचिवालय सदस्य मौसमले इलामका वाम गठबन्धनका उम्मेदवारलाई जिताउन आग्रह गरे।
