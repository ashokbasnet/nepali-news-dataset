श्रीमानको कुटपिटबाट श्रमतीको मृत्यु  

सुनसरी । श्रीमानको कुटपिटबाट धरानमा एक महिलाको मृत्युको भएको छ । धरान उपमहानगरपालिका–१९ किराँत चोकमा डेरा गरी बस्ने ओखलढुङगा उबु–४ घर भएकी २० बर्षीया पविला राईको श्रीमानको कुटपिटबाट मृत्यु भएको प्रहरीले जनाएको छ ।

उनलाई सोमबार उनकै २६ बर्षीय श्रीमान रेखराज राईले कुटपिट गरेका थिए । श्रीमानको कुटाईबाट गम्भीर घाइते भएकी उनको उपचारका लागि धरान स्थित घोपा अस्पताल लैजाने क्रममा बाटोमै मृत्यु भएको प्रहरीले जनाएको छ ।

श्रीमतीलाई कुटपिट गर्ने उनका पति  रेखराज राई फरार छन् । उनको खोजीकार्य जारी रहेको प्रहरीले जनाएको छ । घरायसी झगडाका कारण श्रीमानले कुटपिट गर्दा उनको मृत्यु भएको प्रहरीको प्रारम्भीक अनुमान गरेको छ । सबैकुरा फरार अभियुक्त पक्राउ परेपछी थाहा लाग्ने प्रहरीले जनाएको छ।
