सुदूरपश्चिममा ५.७ रेक्टर स्केलको भूकम्प

काठमाडौं। नेपालको सुदूरपश्चिमी क्षेत्रमा बुधबार राती ५.७ रेक्टर स्केलको भूकम्प गएको छ । बुधबार राती ९ बजेर ४ मिनेटमा भूकम्प गएको हो । भारतको उत्तराखण्ड राज्यको रुद्रप्रयागमा केन्द्रविन्दू भएर भूकम्प गएको हो । भूकम्पले नेपालको सुदूरपश्चिमी क्षेत्रमा पनि करिब ५ सेकेण्डसम्म हल्लाएको थियो । यहाँका जनता धक्का महसुस भएसँगै घरबाहिर निस्किएका थिए । 
भूकम्पको केन्द्र जमिनबाट ३० किलोमिटर भित्र भएको बताइएको छ । भूकम्पले भारतको राजधानी दिल्लीसम्म धक्का दिएको भारतीय संचारमाध्यमले जनाएका छन् । उत्तराखण्डमा २४ घण्टाभित्र यो दोस्रो भूकम्प हो । यसअघि ३।३ रेक्टर स्केलको भूकम्प गएको थियो ।
