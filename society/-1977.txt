पानीमा डुबेर दुई जनाको मृत्यु

काठमाडौँ । छुट्टा-छुट्टै स्थानमा पानीमा डुबेर दुई जनाको मृत्यु भएको प्रहरीले जनाएको छ । खोटाङ राखा बाङ्देल–९ स्थित लिदिङ खोला जलबिद्युत आयोजनाको कुलोको पानीमा डुबेर एक जनाएको मृत्यु भएको छ । राखा बाङ्देल–३ बस्ने सोही जलबिद्युत आयोजनाको अपरेटर पदमा कार्यरत ४३ बर्षीय राधा श्रेष्ठको डुबेर मृत्यु भएको अवस्थामा फेला परेको प्रहरीले जनाएको छ । 

यसैगरी कास्की लेखनाथ नगरपालिका–९ कडेंलटुँडा स्थित बेगनास तालको पानीमा तैरिरहेको अवस्थामा एक जनाको सव फेला परेको छ।

उक्त सव माझठाना–९ बस्ने ४३ बर्षीय हिरामणी तिवारीको रहेको प्रहरीले जनाएको छ ।  उनी बिगत ३ दिन देखि घर परिवारबाट सम्पर्क बिहिन भएका थिए । यस सम्बन्धमा स्थानीय प्रहरीले आवश्यक अनुसन्धान गरिरहेको जनाएको छ ।
