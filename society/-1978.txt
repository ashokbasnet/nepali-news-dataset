मोर्चाका कार्यकर्ताद्वारा बाँकेमा बसमा आगजनी

बाँके । एमालेको आमसभालाई लक्षित गरी मधेशी मोर्चाले गरेको बन्दका क्रममा बाँकेमा बन्दकर्ताहरुले एक बसमा आगजनी गरेका छन् ।बन्द उलंघन गरेको भन्दै मोर्चाका कार्यकर्ताहरुले उढरापुरमा भे १ ख २०४२ नम्बरको बसमा आगजनी गरेका हुन् ।

मोर्चाको बन्दका कारण लामो दुरीका गाडीहरु चल्न सकेका छैनन् । आमसभाका लागि बिभिन्न क्षेत्रबाट आउने गाडीहरुलाई भने कडा सुरक्षाकाबीच नेपालगञ्ज ल्याइएको बताइएको छ ।

सोनपुर र उढरापुरमा एमालेले सर्वसाधारण र पार्टीका कार्यकर्ता लिन गएका गाडीहरुलाई मधेसी मोर्चाका कार्यकर्ताहरुले रोकेका छन् ।

एमालेकोे मेची–महाकाली अभियान अन्तर्गत आज नेपालगञ्जमा आमसभा गरेको छ । आमसभास्थलमा कुनै पनि अप्रिय घटना हुन नदिनका लागि सुरक्षा ब्यबस्था कडा पारिएको प्रहरीले जनाएको छ ।
