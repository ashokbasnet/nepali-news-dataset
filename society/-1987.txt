पैदलयात्रीलाई ठक्कर दिएर अनियन्त्रित हुँदा मोटरसाइकल चालकको मृत्य

भक्तपुर । मध्यपुरथिमी नगरपालिका–९ बाग्मती पेट्रोलपम्प नजिकै सडक दुर्घटनामा आज मोटरसाइकल चालकको मृत्यु भएको छ। मृत्यु हुनेमा बा. ७३ प. ५३३७ नम्बरकोे मोटरसाईकल चालक सर्लाही घरभई अनन्तलिङ्गेश्वर नगरपालिका–१२ दधिकोट बस्ने २५ वर्षीय साजन भुजेल रहेको महानगरीय प्रहरी परिसर भक्तपुरले जनाएको छ।

मोटरसाइकलले ठक्कर दिँदा घाइते भएकी पैदलयात्री मध्यपुरथिमी नगरपालिका–३ की न्हुच्छेमाया भौवन्जराको मध्यपुर अस्पतालमा उपचार भइरहेको छ । पैदलयात्रीलाई ठक्कर दिएर अनियन्त्रित भई दुर्घटना हुँदा गम्भीर घाइते भएका मोटसाइलक चालक भुजेलको उपचारका क्रममा नर्भिक अस्पतालमा मृत्यु भएको हो। रासस
