दाङमा तनाव, मतपेटिका तर्फ अगाडि बढेकालाई रोक्न हवाइ फायर

दाङ। स्थानीय अरनिको मैदानमा केहीबेर अगाडि प्रहरीले दुई राउण्ड हवाई फायर गरेको छ। 

सो मैदानभित्र मतपेटिका संकलन गर्ने समयमा दुई व्यक्ति प्रहरीलाई हातपात गरी जबरजस्ती मैदानभित्र छिर्न खोजेपछि हवाई फायर गर्नुपरेको दाङका प्रहरी प्रमुख दुर्गा सिंहले बताए। प्रहरीले ती दुई जनालाई नियन्त्रणमा लिएको छ। 

अरनिको मैदानमा रहेको मतदान केन्द्रमा अहिले पनि मतपेटिका गाडीभित्र राखिएका छन्। तुलसीपुर उपमहानगरपालिकाका १९ वटै वडाका मतपेटिका तुलसीपुरमा आइपुगेपछि मात्र त्यहाँका मतपेटिकालाई घोराहीस्थित मुख्य निर्वाचन अधिकृतको कार्यालयमा लगिने इप्रका तुलसीपुरका प्रमुख सुधीर शाहीले जानकारी दिए।
