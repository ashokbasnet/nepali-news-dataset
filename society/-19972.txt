बझाङमा वाम गठबन्धन विजयी

बझाङ। प्रतिनिधिसभाका लागि एकमात्र निर्वाचन क्षेत्र रहेको बझाङमा प्रतिनिधिसभा र प्रदेशसभाका सबै सिटमा वाम गठबन्धन विजयी भएको छ। 

आज दिउँसो घोषणा भएको परिणामअनुसार नेपाली काँग्रेसका उम्मेदवारलाई पछि पार्दै गठबन्धनका उम्मेदवारले जित हात पारेका हुन्। 

वाम गठबन्धनका तर्फबाट प्रतिनिधिसभाका उम्मेदवार रहेका नेकपा ९एमाले०का भैरवबहादुर सिंहले नेपाली काँग्रेसका पृथ्वीबहादुर सिंहलाई सात हजार ७०२ मत अन्तरले पछि पार्दै जित हासिल गरेका हुन्। भैरवले ३४ हजार ६१२ मत प्राप्त गर्नुभएको थियो भने उनका निकटतम प्रतिद्वन्द्वी पृथ्वीले २६ हजार ९१० मत प्राप्त गरेका थिए।

यस्तै प्रदेश ९क० मा पनि नेकपा (एमाले)का उम्मेदवार अर्जुनबहादुर थापा विजयी भएका छन्। उनले नेपाली काँग्रेसका उम्मेदवार चन्द्रा जोशीलाई चार हजार ६७१ मतको अन्तरले पराजित गरेका हुन्। थापाले १७ हजार ८६८ र जोशीले १३ हजार १९७ मत प्राप्त गरेका थिए।

प्रदेश ९ख० मा नेकपा ९माओवादी केन्द्र०की उम्मेदवार देवकी मल्ल विजयी भएका छन्। उनले नेपाली काँग्रेसका नेता तथा पूर्वराज्यमन्त्री नरेशबहादुर सिंहलाई दुई हजार ५०१ मतको अन्तरले हराएका हुन्। मल्लले १६ हजार ७४३ मत प्राप्त गर्नुभएको थियो भने उनका निकटतम प्रतिद्वन्द्वी सिंहले १४ हजार २४२ मत प्राप्त गरेका थिए।

मत परिणाम घोषणा भएपछि सञ्चारकर्मीसँगै प्रतिक्रिया दिँदै विजयी उम्मेदवारले संविधानको कार्यान्वयन, जिल्लाको विकास र समृद्धिका लागि आफूहरुले भूमिका खेल्ने प्रतिक्रिया दिएका थिए।
