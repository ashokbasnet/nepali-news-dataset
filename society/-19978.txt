दाङमा वाम गठबन्धन अघिअघि, काँग्रेस पच्छ्याउँदै

दाङ। प्रारम्भिक मतगणनाअनुसार प्रतिनिधिसभा र प्रदेशसभा सदस्यमा वाम गठबन्धनका उम्मेदवारले शुरुवाती अग्रता लिएका छन्। 

क्षेत्र नं १ मा वाम गठबन्धनका मेटमणि चौधरी एक हजार ६१२ मतसहित अगाडि छन् भने नेपाली काँग्रेसका सुशीला चौधरीले एक हजार २१८ मत पाएका छन्। प्रदेशसभा सदस्यतर्फ क्षेत्र नं १ को क मा गठबन्धनका इन्द्रजित थारुले ९६६ र काँग्रेसका प्रदीप थापाले ६३९ मत प्राप्त गरेका छन्। प्रदेशसभा ख मा गठबन्धनका रेवतीरमण शर्माले एक हजार २१० र काँग्रेसका जानकिलाल बस्नेतले ८२३ मत प्राप्त गरेको निर्वाचन अधिकृतको कार्यालयले जनाएको छ। 

क्षेत्र नं २ मा गठबन्धनबाट नेकपा (माओवादी केन्द्र) का कृष्णबहादुर महराले तीन हजार २२० मत ल्याएका छन् भने नेपाली काँग्रेसका राजु खनालले दुई हजार १७७ मत प्राप्त गरेका छन्। प्रदेशसभा सदस्यतर्फ क्षेत्र नं २ को क मा गठबन्धनबाट नेकपा (एमाले) का शंकर पोख्रेलले तीन हजार ७१७ र काँग्रेसका कमल किशोर घिमिरले एक हजार ९९६ मत प्राप्त गरेका छन्। त्यस्तै प्रदेशसभा ख मा गठबन्धनका अमर डाँगीले तीन हजार ४९३ र काँग्रेसका भरतबहादुर न्यौपानेले एक हजार ९८९ प्राप्त गरेका छन्।

क्षेत्र नं ३ मा गठबन्धनकै पहिराचन्द्र केसीले दुई हजार ५२९ र काँग्रेसका दीपक गिरीले दुई हजार १५१ मत प्राप्त गरेका छन्। प्रदेशसभा सदस्यतर्फ क्षेत्र नं ३ को क मा गठबन्धनकातर्फबाट माओवादी केन्द्रका जगप्रसाद शर्माले एक हजार ५०८ र काँग्रेसका डिल्ली चौधरीले एक हजार ४३२ मत प्राप्त गरेका छन्। प्रदेशसभा ख मा गठबन्धनका उत्तरकुमार वलीले एक हजार ७०८ र काँग्रेसका बुद्धिराम भण्डारीले एक हजार ३०३ मत प्राप्त गर्नुभएको निर्वाचन अधिकृतको कार्यालयले जनाएको छ।
