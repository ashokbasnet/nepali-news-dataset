कञ्चनपुरका तीनवटै क्षेत्रमा वाम गठबन्धनको अग्रता

भीमदत्तनगर। प्रारम्भिक मतगणनाअनुसार कञ्चनपुरमा वाम गठबन्धनका उम्मेदवारले अग्रता लिइरहेका छन्। 

क्षेत्र नं १ मा गठबन्धनबाट नेकपा (माओवादी केन्द्र) का बिना मगरले एक हजार २३ र नेपाली काँग्रेसका दिवानसिंह विष्टले ३७७ मत प्राप्त गरेका छन्। क्षेत्र नं २ मा वाम गठबन्धनबाट नेकपा (एमाले)का नरबहादुर धाँमीले एक हजार १६३ र काँग्रेसका उम्मेदवार नारायणप्रकाश साउँदले ८४७ मत प्राप्त गरेका छन्।

क्षेत्र नं ३ मा वाम गठबन्धनका डा दीपकप्रकाश भट्टले ९४७ र काँग्रेसका उम्मेदवार रमेश लेखकले ८९० मत प्राप्त गरेको निर्वाचन अधिकृतको कार्यालयले जनाएको छ। हालसम्म प्राप्त जानकारीअनुसार यहाँका अधिकांश प्रदेशसभामा पनि वाम गठबन्धनकै उम्मेदवारले अग्रता लिएका छन्।
