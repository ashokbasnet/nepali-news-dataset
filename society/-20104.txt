वाम गठबन्धनका दुई उम्मेदवार विजयी

ललितपुर। प्रदेशसभा क्षेत्र नं ३ (क) र ३ (ख) दुवैमा वाम गठबन्धनका उम्मेदवार विजयी भएका छन्। 

क्षेत्र ३ (क) मा नेकपा (माओवादी केन्द्र)का उम्मेदवार राजकाजी महर्जन १४ हजार ६२४ मत ल्याएर विजयी भएका छन्। उनका निकटतम प्रतिष्पर्धी नेपाली काँग्रेसका उम्मेदवार नवराज महतले १० हजार ११८ मत पाएका छन्।

प्रदेशसभा क्षेत्र नं ३ (ख) मा ११ हजार ७०१ मत ल्याएर नेकपा (एमाले)का उम्मेदवार जीवन खड्का विजयी भएका छन्। उनका निकटतम प्रतिष्पर्धी नेपाली काँग्रेसका उम्मेदवार शिवराम बानियाँले आठ हजार ६९१ मत ल्याएका छन्।

जिल्लामा अहिलेसम्म प्रतिनिधिसभा क्षेत्र नं २ र ३ मा बाम गठबन्धनका उम्मेदवार विजयी भइसकेका छन्। प्रदेशसभा २ (क) र २ (ख) र १ (क) मा वाम गठबन्धनका उम्मेदवारले अग्रता लिइरहेका छन्। प्रदेशसभा १ (ख)को मतगणना अहिलेसम्म शुरु भएको छैन।
