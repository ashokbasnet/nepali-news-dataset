हृदयेश त्रिपाठी ३८ हजार ५९२ मतका साथ विजयी

नवलपरासी। नवलपरासी (बर्दघाट सुस्ता) पश्चिम १ बाट वाम गठबन्धनका उम्मेदवार हृदयेश त्रिपाठी कुल ३८ हजार ५९२ मतका साथ विजयी बनेका छन्।

उनका निकटम प्रतिद्वन्द्वी नेपाली काँग्रेसका देवकरण कलवारले कुल ३३ हजार ५९१ मत प्राप्त गरेका थिए।

यसैगरी नवलपरासी (बर्दघाट सुस्ता) पश्चिम १ अन्तर्गत प्रदेशसभा (क) मा नेकपा (एमाले)का दिपेन्द्रकुमार अधिकारी २० हजार ५०६ मत प्राप्त गरी विजयी बनेका छन्। उनका निकटम प्रतिद्वन्द्वी नेपाली काँग्रेसका विक्रम खनालले १८ हजार ५०३ मत प्राप्त गरे।

यस्तै नवलपरासी (बर्दघाट सुस्ता) पश्चिम १ अन्तर्गत प्रदेशसभा (ख) तर्फ नेकपा एमालेका अजयकुमार शाही १९ हजार ३३३ मत प्राप्त गरी विजयी बनेका छन्। उनका निकटम प्रतिद्वन्द्वी नेपाली काँग्रेसका मुकुल आचार्यले १२ हजार ६०३ मत प्राप्त गरेका थिए।रासस
