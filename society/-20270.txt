कैलाली १ (क) मा कांग्रेस र (ख) मा राजपा विजयी

धनगढी। कैलाली निर्वाचन क्षेत्र–१ प्रदेशसभा(ख)मा नेपाली कांग्रेसका डा रणबहादुर रावल नौ हजार ४३४ मत प्राप्त गरी विजयी भएका छन्।

उनका निकटतम प्रतिद्वन्द्वी नेकपा(माओवादी केन्द्र)का नेपबहादुर चौधरीले आठ हजार ९०६ मत प्राप्त गरेका छन्। प्रदेशसभा(क)तर्फ राजपा नेपालका कृष्णबहादुर चौधरी १२ हजार १८४ मत प्राप्त गरी विजयी भएका छन्। उनका निकटतम प्रतिद्वन्द्वी कांग्रेसका जनकराज चौधरीले नौ हजार ३०८ मत प्राप्त गरेका छन्।

यस क्षेत्रको प्रतिनिधिसभा सदस्यको जारी मतगणनामा राजपाका रेशमलाल चौधरीले २३ हजार ६४४ मत प्राप्त गर्दा नेकपा९एमाले०की मदनकुमारी शाहले नौ हजार २६६ र नेपाली कांग्रेसकी ईश्वरी न्यौपनेले सात हजार ४५७ मत प्राप्त गरेका छन्।

दुई वर्षअघि भएको टीकापुर घटनाको आरोपमा प्रहरीको फरार सूचीमा रहेर वारेसमार्फत उम्मेदवारी दिएका राजपाका चौधरी जीत नजिक पुगेको उनका समर्थकले जिकिर गर्न थालेका छन्। 

निर्वाचन क्षेत्र २ को प्रतिनिधिसभा सदस्य निर्वाचनको पछिल्लो मतगणनामा भने एमालेका झपट रावलले १० हजार २७५ मत ल्याउँदा कांग्रेसका मोहनसिंह राठौरले आठ हजार ३४३ मतसहित पछ्याइरहेका छन्। यस क्षेत्रको प्रदेशसभाको मतगणनामा वाम गठबन्धनका प्रत्याशीले अग्रता लिएका छन्।
