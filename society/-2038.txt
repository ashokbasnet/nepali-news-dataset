ज्यान मारेको अभियोगमा दुई जनालाई पाँच वर्षको जेल सजाय

बर्दिया । दाङमा ज्यान मार्ने उद्योग अन्तरगत दुई जनालाई पाँच/पाँच बर्ष कैद सजाय सुनाइएको छ । दाङ देउखुरी जिल्ला अदालतले घोराहीका विकास पुन र त्रिशक्ती घर्तीलाई ज्यान मार्ने उद्योगमा पाँच–पाँच बर्षको कैद सजाय सुनाएको हो ।

न्यायाधीश चुरामन खड्काको इजलासले उनीहरुलाई २०७० चैत ५ गते घोराहीको नयाँबजारमा पदम चन्दलाई गोली हानेको घटनामा दोषी ठहर गरेको छ ।

प्रहरीले उनीहरु बिरुद्ध ज्यान मार्ने उद्योग अन्तरगत मुद्दा चलाएको थियो। अभियोगमा दोषी ठहर गरिएकाले जेल सजाए सुनाइएको श्रेस्तेदार गम्भीर रानाले बताए।

उक्त घटनाबाट फरार भएका विकासले २०७२ साल मंसिर ४ गते सहयोगी त्रिशक्तिलाई साथमा लिएर जिल्ला प्रहरीमा आत्मसमर्पण गरेका थिए।
