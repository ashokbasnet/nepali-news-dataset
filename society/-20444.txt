साइकलको सिटमुनि बम विष्फोट

सिरहा । बेबारिसे साइकलमा राखिएको सकेट बम विष्फोट हुँदा दुईजना घाइते भएका छन्। लहान नगरपालिका–१ स्थित लोकतन्त्रचोक छेउमा बेवारिसे अवस्थामा रहेको साईकलको सिटमुनि फिट गरेको सकेट बम बिष्फोट भएको हो। छर्रा लागेर सप्तरीको खडक नगरपालिका–२ बनरझुल्ला बस्ने ४६ बर्षीय परमेश्वर चौधरी र सोही नगरपालिका–४ पनसेरा बस्ने ४४ बर्षीय धनराज चौधरी घाइते भएका प्रहरीले जनाएको छ । 

हात, खुट्टा, ढाड र कम्मरमा छर्रा लागेर घाइते भएका उनीहरुलाई उपचारको लागि राउ स्मारक अस्पताल लहानमा लगिएको छ । घटनास्थलमा सकेटका टुक्राहरु तथा जनतान्त्रिक तराई मुक्ति मोर्चा (क्रान्तिकारी) जयकृष्ण गोईत नामक पर्चा समेत फेला परेको छ ।
