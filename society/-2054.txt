 अर्घाखाँचीको खनदहमा जीवन चौहान सहित १ सय ८० जना एमालेमा प्रवेश

सन्धिखर्क । अर्घाखाँची जिल्ला खनदह गाविसमा नेकपा माओवादी (केन्द्र) का राष्ट्रिय महाधिवेशन आयोजक कमिटी सदस्य जीवन चौहान सहित १८० जना माओवादी केन्द्रका नेता कार्यकर्ता नेकपा (एमाले) प्रवेश गरेका छन् ।

सोमबार भएको उक्त पार्टी प्रवेश कार्यक्रममा नेकपा (माओवादी केन्द्र) का राष्ट्रिय महाधिवेशन आयोजक कमिटी सदस्य जीवन चौहान, केन्द्रका जिल्ला कमिटी सदस्य फर्सुराम पोख्रेल, पूर्व गाउँ कमिटी अध्यक्ष विष्णुप्रसाद खनाल, पूर्व उपाध्यक्ष कुलप्रसाद खनाल रहेका छन् ।

त्यसैगरी, पूर्व सचिव वसन्ता गौतम, पूर्व गाउँ कमिटी सदस्य नारायण पोख्रेल, मतिलाल खनाल, कमल चौहान, मधुसुदन पोख्रेल, रेमकला विक, इन्दिरा खनाल, सावित्रा खनाल, अनेमसङ्घ क्रान्तिकारी जिल्ला कमिटी सदस्य विमला चौहान, दिपा पोख्रेल, माओवादी केन्द्रका सदस्य दिपनारायण चुदाँली, जिवलाल खनाल, खुबिराम खनाल, टोपलाल गिरीलगायत नेता कार्यकर्ता एमालेमा प्रवेश गरेको नेकपा (एमाले) जिल्ला कमिटी अध्यक्ष चेतनारायण आचार्यले बताए ।

आफ्नो मेहनत र पसिना एमालेमै खर्चिएको र आफू आफ्नै पुरानो घरमा फर्किँदा खुसी लागेको जीवन चौहानले बताए । पार्टी प्रवेशपछि उनले मुलुकको आमूल परिवर्तन गर्न नेकपा (एमाले) मात्रै सक्षम रहेको बताएका छन् ।

कार्यक्रममा नेकपा (एमाले) जिल्ला कमिटी अध्यक्ष चेतनारायण आचार्यले नवप्रवेशीलाई बधाई तथा शुभकामना दिँदै प्रवेशीलाई एमालेमा उचित जिम्मेवारी प्रदान गर्न आफू प्रतिवद्ध रहेको बताए ।

आगामी स्थानीय निर्वाचनमा एमालेलाई पहिलो शक्ति बनाउन सबै आफ्नो ठाउँबाट एकजुट भएर लाग्न नेता आचार्यले आग्रह गरे । रासस
