निर्माण व्यवसायीका लागि एडीबीको दुई दिने इजीपी तालिम

एशियाली विकास बैंक एडीबीको सहयोगमा निर्माण व्यवसायीहरुका लागि दुई दिने इजीपी ९भ९नयखभचलmभलत एचयअगचझभलत० तालिम राजधानीमा बुधवार सम्पन्न भएको छ । समापन समारोहलाई सम्बोधन गर्दै सार्वजनिक खरिद अनुगमन कार्यालयका सचिव विनोद केसीले निर्माण क्षेत्रमा देखिएका चुनौतिहरु समाधान गर्न व्यवसायीहरु अझ बढी व्यवसायिक हुनुपर्ने धारणा व्यक्त गरे।

निर्माण व्यवसायीहरुलाई व्यवसायीकसँग सँगै प्रविधिमैत्री बनाउन यस्ता तालिम आवश्यक भएको सचिव शर्माले बताए । नेपाल निर्माण व्यवसायी महासंघका अध्यक्ष शरदकुमार गौचनले गुणस्तरीय निर्माणका लागि व्यवसायीहरुलाई सरकारले सबै खाले सहयोग गर्नुपर्ने बताए ।

 व्यवसायी एक्लैले चाहेर केही गर्न नसक्ने अध्यक्ष गौचनले जनाए । नेपाल निर्माण व्यवसायी महासंघका उपाध्यक्ष समेत रहनु भएका महासंघका अनुसन्धान, तालिम तथा विकास समिति संयोजक रुद्र शर्माले देशभरका निर्माण व्यवसायीहरुलाई आफनो पेशामा अझ व्यवसायीक तथा दक्ष बनाउन यस्ता तालिम महत्वपूर्ण भएको बताएका हुन् ।

महासंघले राजधानी बाहिर पनि समय समयमा यस्तो तालिम संचालन गरिरहेको जानकारी उपाध्यक्ष शर्माले दिए । सार्वजनिक खरिद अनुगमन कार्यालयका सहसचिव हरिशरण पुडासैनी, कार्यालयका निर्देशक मनिष भट्टराई लगायतका श्रोत व्यक्तिहरुले तालिमका सहभागीहरुलाई प्रशिक्षण दिएका थिए। तालिममा ५० जना निर्माण व्यवसायीहरुको सहभागिता रहेको थियो ।
