"प्रधानमन्त्री शेरबहादुर देउवाको राजीनामा माग"

काठमाडौँ। नेकपा एमालेले प्रधानमन्त्री शेरबहादुर देउवाको राजीनामा माग गरेको छ। नेकपा एमालेका उपाध्यक्ष भीम रावलले प्रधानमन्त्री शेरबहादुर देउवाको राजीनामा माग गरेका हुन्।

उनले  जनमतबाट पराजित भईसकेका प्रधानमन्त्री देउवाले लोकतान्त्रिक परिपार्टी अनुसार पनि पदमा बसीरहन नमिल्ने तर्क समेत गरे। उनले भने– ‘लोकतन्त्रमा यो स्पष्ट कुरा हो किताजा जनादेशबाट कुनै पनि राजनीतिक दल पराजित भैसकेपछि, प्रधानमन्त्री पदमा बसिरहने यो लोकतान्त्रिक परिपाटी नै होईन, यो संस्कार पनि होईन, सामान्यतय प्रधानमन्त्रीले यस्तो अवस्थामा नयाँ सरकार गठनको लागि मार्ग प्रशस्त गर्ने स्थापित मान्यता हो।’

सोमबार काठमाडौंमा आयोजित साक्षात्कार कार्यक्रममा बोल्दै उपाध्यक्ष रावलले जनमतले पराजित गरेपछि विश्वका अन्य मुलुकमा पनि प्रधानमन्त्रीले पदबाट राजीनामा दिने स्थापित मान्यतानै रहेको दावी गरे। 

उपाध्यक्ष रावलले संविधान विपरित सरकारले राष्ट्रिय सभाको निर्वाचन सम्बन्धि अध्यादेश तयार पारेकाले राष्ट्रपतिले प्रमाणीकरण नगरेको दावी समेत गरे। 

सबै तहको निर्वाचन सम्पन्न भैसकेपछि अहिले सरकारले राजनीतिक सहमतिविपरित राष्ट्रिय सभाको निर्वाचनबारे कुरा गर्नु अत्यन्तै अनुचित कुरा भएको उनको आरोप थियो।
