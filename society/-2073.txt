पुनःसंरचनामा सरकारले घात गरेको भन्दै हुम्लाबासीले राजपत्र जलाए

हुम्ला । स्थानीय निकाय पुनःसंरचना जिल्ला प्राविधिक सहयोग समितिले गरेकोभन्दा सरकारले फरक निर्णय गरेको भन्दै हुम्लाबासीले आज बुधबार विरोधस्वरुप राजपत्र नै जलाएका छन्।

 पुनःसंरचना आयोगको निर्देशन अनुसार स्थानीय प्राविधिक समितिले सर्वपक्षीयरुपमा तयार पारेको सात गाउँपालिका र ४५ वडा भएपनि सरकारले राजपत्रमा भूगोल र क्षेत्र नमिलेको भन्दै अर्कै बनाएको भन्दै हुम्लावासीले राजपत्रको सूचना जलाएका हुन्।

हुम्लाको ठेहे गाविसका बासिन्दाले जिल्ला प्रशासन कार्यालयमा दुई घन्टासम्म धर्नासमेत दिएका थिए।
