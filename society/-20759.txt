वीरगञ्जको सुपर ग्यास उद्योगमा आगलागी, आगो नियन्त्रणबाहिर 

पर्सा । पर्साको वीरगञ्जमा रहेको रहेको सुपर ग्यास उद्योगमा आगलागी भएको छ। आज बिहान ६ बजेतिर लागेको आगो नियन्त्रण बाहिर रहेको प्रहरीले जनाएको छ। 

आगलागीमा परी वारुण यन्त्रका कर्मचारीसहित अर्को एक जना घाइते भएका छन्। घाइते दुवैजनाको वीरगञ्ज हेल्थ केयर अस्पतालमा उपचार भइरहेको प्रहरीले जनाएको छ। 

स्थानीय बासिन्दा, दमकल र प्रहरीको सहयोगमा आगो नियन्त्रणमा ल्याउने प्रयास गरिएपछि नियन्त्रणमा आउन सकेको छैन्। आगो चारैतिर फैलिँदै गएकाले उद्योग आसापासका आवतजावतमा रोक लगाइएको छ।
