शंकास्पद मानेर बाटोमा हिँडिरहेका यात्रुको झोला चेकजाँच गर्दा प्रहरी चकित !

काठमाडौं । बाटोमा हिँडिरहेका काठमाडौंको गुर्जुधारा बस्ने एक युवकको झोला चेकजाँच गर्दा प्रहरी चकित भएको छ। प्रहरीले मंगलबार चेकजाँचका क्रममा मकवानपुरको थाहा नगरपालिका–१ घर भई काठमाडौं चन्द्रागिरी नगरपालिका–११ गुर्जुधारा डेरा गरी बस्ने  २६ वर्षीय सुर्यबहादुर थिङलाई ३ के.जि.५ सय ग्राम गाँजाको धुलो सहित प्रहरीले पक्राउ गरेको हो। 

शंकास्पद रुपमा बाटोमा हिँडिरहेका थिङलाई मंगलबार चेकजाँचका क्रममा उनले बोकेको झोलाबाट उक्त गाँजाको धुलो बरामद भएको प्रहरीले जनाएको छ। 

यसैगरी काठमाडौँको चन्द्रागिरी नगरपालिका–११ बालकुमारीबाट मकवानपुर पालुङ घर भई हाल काठमाडौं नैकाप बस्ने ३४ वर्षीया शुशिला तामाङलाई पनि प्रहरीले मंगलबार २ के.जि.६ सय ग्राम लागूऔषध चरेश सहित पक्राउ गरेको छ ।

यस सम्बन्धमा थप अनुसन्धान भइरहेको प्रहरीले जनाएको छ।
