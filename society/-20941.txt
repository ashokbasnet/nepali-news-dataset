एक महिनाभित्र अनलाइनमार्फत मुद्दा दर्ताको व्यवस्था गर्ने तयारी

काठमाडौँ । प्रधानन्यायाधीश गोपाल पराजुलीले एक महिनाभित्र मुद्दा अनलाइनमार्फत दर्ता गर्ने व्यवस्था गर्ने तयारी भइरहेको बताएका छन् ।

नेपाल बार एसोसिएसनको ६१ औं दिवसका अवसरमा शुक्रबार काठमाडौंमा आयोजित कार्यक्रममा बोल्दै प्रधानन्यायाधीस पराजुलीले न्याय महँगोे भयो भन्ने गुनासो आइरहेको भन्दै अनलाइनमार्फत मुद्दा दर्ता गर्ने व्यवस्थाको तयारी भइरहेको बताएका हुन । कार्यक्रममा उनले न्यायालयको एक्लो प्रयासले मात्र नागरिकमा न्यायको पहुँच नपुग्ने भएकाले बेञ्च र बारबीच राम्रो सम्बन्ध स्थापना हुनु जरुरी भएको बताए ।

विधिको शासनको अवलम्बन गर्ने कानून व्यवसायीलाई संविधान र कानूनको पालना गर्न प्रधानन्यायाधिस पराजुलीले आग्रह गरे ।
