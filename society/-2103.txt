कुखुरा फार्ममा आगलागी, अढाई लाखको क्षति

उदयपुर । उदयपुर जिल्लाको त्रियुगा नगरपालिका-६ खैजनपुर सनुवामा बुधबार विद्युत् सर्ट भई एक कुखुरा फार्ममा आगलागी हुँदा करिब रु अढाई लाख बराबरको क्षति भएको छ।

दिनको ३ बजेतिर स्थानीयवासी विष्णु राजधामीको कुखुरा फार्ममा अचानक विद्युत् सर्ट भएपछि फार्ममा आगलागी भएको स्थानीयवासी मोहन राजधामीले बताए।

आगलागीबाट केही कुखुरा बाहिर निकाल्न सफल भएपनि केही कुखुरा नष्ट भएको र सबै फार्म जलेको कुरा मोहनले बताएका छन्। अन्यत्र आगो फैलिन नदिन भने स्थानीयवासीको सक्रियतामा सफल भएको पनि स्थानीयवासी दीपक लुइँटेलले बताए। रासस
