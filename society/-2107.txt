चितवनको विकट गाउँमा रहेका चेपाङ समुदायलाई सौर्यबत्ती वितरण

चितवन । चितवनको विकट चेपाङ गाउँ लोथरको स्यामराङका स्थानीयलाई सौर्यबत्ती वितरण गरिएको छ।

साविकको लोथर गाविस वडा नम्बर ७ का भूकम्पप्रभावित चेपाङ परिवारलाई सौर्यबत्ती वितरण गरिएको हो। हामीले नगरे कसले गर्ने ? संस्थाको संयोजनामा रोटरी क्लब अफ नारायणगढले स्यामराङका ८७ घरधुरीलाई सौर्यबत्ती  वितरण गरेको हामीले नगरे कसले गर्नेका सचिव अनिल ढकालले जानकारी दिए।

पुष्पान्जली बचत तथा ऋण सहकारी संस्था लिमिटेडको सहकार्यमा मंगलबार टोली स्यामराङ पुगेर सोलार प्यानलसहितको बत्ती वितरण गरिएको हो।

करिब दुई लाख बराबरको सहयोग गरिएको क्लबका पूर्व अध्यक्ष विज्ञानलाल श्रेष्ठले जानकारी दिए। क्लबका अध्यक्ष सञ्जय प्रधानको अध्यक्षतामा सम्पन्न सौर्यबत्ती वितरण कार्यक्रममा पूर्वअध्यक्षहरु अरुण पिया, सुमनराज श्रेष्ठ, विज्ञानलाल श्रेष्ठ, रमेश श्रेष्ठ, हामीले नगरे कसले गर्ने ? संस्थाका उपाध्यक्ष नवराज मिश्र, क्लबका सचिव अरुण खनाल, सदस्य अनुकुल श्रेष्ठलगायतले मन्तव्य व्यक्त गरेका थिए।
