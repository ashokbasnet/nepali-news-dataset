खोटाङलाई प्रदेश नम्बर १ को राजधानी तोक्न माग

काठमाडौं। खोटाङका नव निर्वाचित सांसदहरुले प्रदेश नम्बर १ को राजधानी खोटाङमा तोक्न माग गरेका छन्।
रिपोर्टर्स क्लब खोटाङमा जन्मिएर राजधानीमा पत्रकारिता गर्दै आएका युवाहरुले आयोजना गरेको शुभकामना कार्यक्रममा बोल्दै सांसदहरुले यस्तो बताएका हुन।

जिल्लाको समर्ग शिक्षा स्वास्थ्य र सडकका बारेमा जिम्मेवार पूर्वक जनताले दिएको भोटलाई कदर गर्ने बाचा गरेका छन् । खोटाङबाट प्रतिनिध सभा सदस्यमा विजयी भएका विशाल भट्टराईले जिल्लाको शिक्षा, स्वास्थ्य, रोजगार, सडक, विद्युत तथा खानेपानिको समस्यालाई राज्यद्वारा तत्काल सम्बोधन गर्ने गरि आफूहरु लाग्ने बताएका छन्।

जिल्लाले यस पटक जिल्लामै बसेर राजनीति र जिल्लाको विकासका बारेमा लागि परेका नेताहरुलाई जनताले जिताएको बताउँदै सांसद भट्टराईले विगतको सरकारले खोटाङको लागि पक्षपात गरेको आरोप लगाए ।

उनले मध्यपहाडी लोकमार्गलाई ४ लेनमा विस्तार गरि खोटाङमा उत्पादन भएको तरकार र अन्यबालिको निर्यात गरिने बताए ।
रिपोर्टर्स क्लब नेपालका सभापति ऋषि धमलाले खोटाङबाट निर्वाचत सबै सांसदलाई मन्त्री बन्न शुभकामना दिएका छन् ।

रिपोर्टर्स क्लब नेपालको ईतिहास देखि आजसम्मको स्थितिमा मुलुकको राजनीतिक परिवर्तनमा मुख्य भूमिका खेल्दै आएको भन्दै आगामी आर्थिक मार्गलाई फराकिलो बनाउने काममा साथ रहने विश्वास दिलाए।

उनले भने,‘हामीले राजतन्त्र अन्त्यको आन्दोलन गरेका थियौ, त्यसपछि संविधान बनाउनको लागि भूमिका खेल्यौ, प्रदेश र केन्द्रको चुनावको बेला पूर्वमेची देखि पश्चिम महाकालिसम्मको यात्रामा १०५ वटा निर्वाचन क्षेत्रमा पुगेर भोट खसाल्नको लागि आह्वान गरेका थियौ, विकास र समृद्धिको अभियानमा हाम्रो साथ छ।’

कार्यक्रममा खोटाङ प्रदेश ‘क’ का सांसद राजन राईले जिल्ला वर्तमान समयमा स्थापित सामुदायिक विद्यालयको भौतिक तथा शैक्षिक परिवर्तन नगरिने हो भने बन्द गर्न सुझाव दिएका छन् ।

राज्यले शिक्षाको क्षेत्रमा उल्लेख्य लगानी गरेपनि सामुदायिक शिक्षा आमुल परिवर्तन नभएको आरोप लगाए । उनले भने,‘हामीले भरखर चुनाव जितेर आएका छँै, अब हाम्रो पहिलो प्राथमिकता शिक्षा, स्वास्थ्य, खानेपानि, विद्युत र सडकलाई जोड्न् ह्नेछ, यसमा सबैको साथ जरुरी रहनछ।’

नेपालकै पाँचवटा धार्मीक स्थलहरुको सुचिमा खोटाङको हलेसिमाताको मन्दिर परेको भन्दै अब राज्यको नजर खोटाङमा पर्ने दाबि गरे ।
त्यस्तै खोटाङ प्रदेश ‘ख’ प्रदेश सांसद रामकुमार राईले खोटाङको उत्पादन, अर्गानिक क्षेत्रको विकास, पर्यटनको विकास, धार्मीक स्थल हलेसी मन्दिर लगायतको संरचनाको उचित किसिमको विकास र संरक्षण गरिने बताएका छन ।

मुलुक समादवाद तर्फ उन्मुख भएको बताउदै राईले प्रदेशको राजधानी, प्रदेशको नामाकरण र प्रदेश संचालन सम्बन्धि कानुन नबन्नु विडम्बना भएको बताए ।
