खाना खाई सुत्न गएकी १६ वर्षीय किशोरी कोठाबाटै गायब

१५ दिनदेखि हराइरहेकी मञ्जु गहतराज
                                
                                        
                        पाल्पा । जिल्लाको रैनादेवी छहरा–५ मुझुङ्गकी एक किशोरी १५ दिनदेखि हराइरहेकी छन् ।

१६ वर्षीया मञ्जु गहतराज घर नफर्किएपछि परिवारमा रूवावास छ। स्थानीय कालिका माविमा कक्षा १० मा अध्ययनरत गहतराज मंसिर २५ गते बिहानदेखि घरबाट हराएको आफन्त यादव गतराजले जानकारी दिए।

२४ गते साँझ खाना खाई सुत्न गएकी उनी बिहान अबेलासम्म नउठेको भन्दै कोठामा गएर हेर्दा त्यहाँ नभेटिएकी यादवले बताए। परिवारले प्रहरीमा खोजी गरिदिन अनुरोध गरेको छ।

आफन्त र विद्यालयका शिक्षक र विद्यार्थी पनि उनको खोजीमा जुटेका छन्।
