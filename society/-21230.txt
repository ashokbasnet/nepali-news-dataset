भारतबाट नेपालतर्फ आउँदै गरेका युवकको झोला जाँच गर्दा... 

मोरङ । भारतबाट नेपालतर्फ आउँदै गरेका युवकको झोला जाँच गर्दा प्रहरीले स्रोत खुल्न नसकेको भारतीय रकम फेला पारेको छ। 

चेक जाँचका क्रममा कटहरी गाउँपालिका–३ बस्ने ३८ बर्षीय कोजुम मियालाई प्रहरीले स्रोत खुल्न नसकेको भारतीय रुपैयाँ १ लाख सहित पक्राउ गरेको हो। 

बिराटनगर महानगरपालिका–१५ स्थित भंसार कार्यालयको २ नम्बर ढाटमा मंगलबार इलाका प्रहरी कार्यालय रानीबाट खटिएको प्रहरी टोलीले भारतबाट नेपालतर्फ आउदै गरेका मियालाई शंका लागि चेक गर्दा स्रोत नखुलेको ५ सय र २ हजार दरका उक्त भारतीय रुपैयाँ बरामद भएको थियो। 

यो विषयमा थप अनुसन्धान भइरहेको प्रहरीले जनाएको छ।
