ईच्छा शक्तिको अब्बल नमूना भीमबहादुर

तस्बिरः प्रधानाध्यापक नारायण अधिकारीको फेसबुकबाट।
                                
                                        
                        पाल्पा । पाल्पा जिल्लाको सराईमा रहेको दिव्यज्योती माविमा कक्षा ९ मा अध्ययनरत विद्यार्थी भीमबहादुर आलेका साथीहरु हातले परीक्षा दिँदैछन् । ईच्छा त थियो आफूले पनि साथीहरुले जस्तै हातको सहारामा परीक्षा दिउँ । तर उनी शारीरिक अपाङगता भएका छात्र हुन् ।

अपाङगता भएपनि उनमा दृढ ईच्छाशक्ति भएकै कारण खुटटाको सहारामा अर्धवार्षिक परीक्षा दिईरहेका छन् । मानिसमा ईच्छाशक्ति हुने हो भने जस्तोसुकै अप्ठयारो काम पनि सम्भव छ भन्ने एउटा उदाहरण बनेका छन् उनी ।

विद्यालयका प्रधानाध्यापक नारायण अधिकारीका अनुसार अन्य विद्यार्थी सरह उनले परीक्षाको उत्तर पुस्तिकामा खुट्टाले लेखेरै जाँचमा उत्रिएका छन् । उनी अन्य सपाङ्ग विद्यार्थीका लागि पनि हौसला र प्रेरणा बनेका छन् ।
