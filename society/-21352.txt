सामाजिक भत्ता बोकेर वडा अध्यक्ष घर-घरमै पुगे

संजयमहरा संजय

सिरहा । सिरहा जिल्लाको कल्याणपुर नगरपालिका वडा नं १ का अध्यक्षले आफ्नो नगरका वासिन्दाको घर-घरमा पुगेर सामाजिक भत्ता वितरण कार्य सुरु गरेका छन् । 

स्थानीय चुनावमा आफूले गरेको बाचा सरुप आफ्ना वडाका वासिन्दाले पाउने बृद्धभत्ता, असाहय भत्ता, विधुवा भत्ता, वालपोषण भत्ता लगायतका सामाजिक भत्ता उनीहरुको घरमै पुर्उने कामको सुरुवात गरेको वडा अध्यक्ष जयराम कामती बताउँछन् । 

उचित बाटोको असुविधा र वडा कार्यालय टाढा भएकाले यहाँका बृध तथा असाहय बासिन्दाहरु आफुले पाउनुपर्ने सामाजिक सुविधाबाट बन्चित हुँदै आएका थिए । 

स्थानीय चुनावमा मत माग्न आउने प्रत्येक उम्मेदवारलाई यहाँका वासिन्दाले सामाजिक सुविधामा ढिलासुस्ती हुने गरेको गुनासो गरेका थिए ।आफू निर्वाचित भएपछि पहिलो कार्य सामाजिक भत्ता वितरणमा एकरुपता ल्याउने बाचा अध्यक्ष कामतीले गरेका थिए । 

सामाजिक भत्ता बोकेर घरसम्मै पुर्याउन स्वयं आफ्ना जनप्रतिनिधि आएपछि यहाँका वासिन्दाले अध्यक्ष कामतीको कामको सह्राना गरेका छन् । अध्यक्ष कामतीले नगर विकासका लागि केही गर्नेछन् भन्ने आशा र भरोसा यहाँका जनतामा छ ।
