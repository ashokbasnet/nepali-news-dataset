गाई काट्दै गरेको अवस्थामा दुई भाइ रंगेहात पक्राउ 

सुनसरी । गाई काटिरहेको अवस्थामा दुई जनालाई प्रहरीले रंगेहात पक्राउ गरेको छ। बर्जु गाउँपालिका-५ अमाईबेला बस्ने ४८ बर्षीय कलाम अन्सारी र उनका ३८ बर्षीय भाई सावादिन अन्सारीलाई प्रहरीले गाई काटीरहेको अवस्थामा पक्राउ गरेको हो।

ईलाका प्रहरी कार्यालय सितागंज र चिमडीबाट गस्तीमा खटिएको प्रहरी टोलीले उनीहरुलाई बिहीबार राति पक्राउ गरेको हो। दुबैलाई सोही ठाउँ बस्ने लुकमान अन्सारीको आँगनमा गाई काट्दै गरेको अवस्थामा प्रहरीले फेला पारेको थियो।  

यस विषयमा थप अनुसन्धान भइरहेको प्रहरीले जनाएको छ।
