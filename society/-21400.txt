स्रोत नखुलेको बत्तीस लाख रुपैयाँसहित भारतीय पक्राउ

काठमाडौँ । महानगरीय प्रहरी प्रभाग नागढुङ्गाले ३२ लाख रुपैयाँसहित शुक्रबार एक भारतीयलाई पक्राउ गरेको छ ।

प्रभागबाट खटिएको टोलीले रौतहटबाट काठमाडौँ आउँदै गरेको ना ७ ख २७७६ नम्बरको गाडीमा आउँदै गरेको अवस्थामा जाँचका क्रममा भारत घर भएका सोनुकुमार चौधरीलाई शुक्रबार अपराह्न सो रकमसहित पक्राउ गरेको हो । प्रभागका प्रमुख केशव भट्टले स्रोत नखुलेको रकम बरामद गरिएको जानकारी दिए । चौधरीलाई आवश्यक कारबाहीका लागि महानगरीय प्रहरी वृत्त थानकोट पठाइएको छ । रारास
