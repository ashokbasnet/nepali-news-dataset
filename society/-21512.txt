होटलमा रुम बुक गरेर बसेकी युवतीमाथि करणी

प्रतिनिधि तस्बिर।
                                
                                        
                        बाँके । होटलमा कोठा लिएर बसेकी एक युवतीलाई जवरजस्ती करणी गरेको अभियोगमा एक पुरुष पक्राउ परेका छन् ।
जवरजस्ती करणी गरेको अभियोगमा सुर्खेतको बिरेन्द्रनगर नगरपालिका–६ बस्ने निरज गुरुङलाई प्रहरीले पक्राउ गरेको जनाएको छ । गुरुङले शनिबार राति नेपालगंज उपमहानगरपालिका–३ स्थित सिग्नेट होटलको कोठा नं. ३०५ मा बसेकी युवतीलाई करणी गरेका अभियोग छ । 

बर्दिया बासगढी नगरपालिका घर भएकी १९ बर्षीया युवतीलाई उनकै कोठामा जवरजस्ती करणी गरेको उजुरी परेपछि प्रहरीले अनुसन्धान थालेको छ । प्रहरीले घटनाको अनुसन्धानको लागि सुर्खेतको बिरेन्द्रनगर नगरपालिका–६ बस्ने मनोज भारतीलाई समेत नियन्त्रणमा लिएर यस सम्बन्धमा आवश्यक अनुसन्धान गरिरहेको जनाएको छ ।
