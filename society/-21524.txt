रुकुम-पोखरा बस सेवा शुरु

फाइल तस्विर
                                
                                        
                        रुकुम। रुकुम पश्चिमबाट कास्की पोखरासम्म सिधा बस सेवा आजबाट सञ्चालनमा आएको छ। 

पहिलो पटक रुकुम–कास्की पोखरासम्म डिलक्स बस सेवा सञ्चालनमा आएको हो। 

पर्यटकीय क्षेत्र पोखरासँग रुकुम पश्चिमलाई जोडेर यहाँको पर्यटन प्रवद्र्धन गर्ने उद्देश्यले यातायात सेवा सञ्चालन गरेको सानोभेरी यातायात सेवा समितिका महासचिव वीरबहादुर मल्लले जानकारी दिए। यस अघि रुकुमबाट पोखरासम्म सिधा यातायात सेवा सञ्चालन नहुँदा यात्रुलाई बीचमा गाडी बदल्नुपर्ने बाध्यता थियो। 

आजबाट रुकुम पश्चिमदेखि पोखरासम्म प्रत्येक दिन रात्रि बस सेवा सञ्चालन हुने मल्लले बताए। झण्डै ४७० किलोमिटर दूरी रहेको रुकुम–पोखराका लागि प्रतिव्यक्ति एक हजार ३५० भाडादर कायम गरिएको छ। 

रुकुमको सानीभेरी यातायात सेवा समिति र पोखराको पृथ्वीराजमार्ग बस सञ्चालक समितिबीच रुकुम–पोखरा यातायात सेवा सञ्चालन गर्न सम्झौता भएको हो।
