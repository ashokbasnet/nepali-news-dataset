उपराष्ट्रपति पुनले भने,– ‘व्यक्तिले आफूले इच्छाएको धर्म मान्न पाउँछ’

काठमाडौँ । उपराष्ट्रपति नन्दबहादुर पुनले धर्मनिरपेक्षा नेपालमा हरेक नेपाली आफूले इच्छाएको धर्म ग्रहण गर्न स्वतन्त्र रहेको बताएका छन् । 


 ‘नयाँ संविधान घोषणापछि अब हामी बिल्कुल नयाँ ठाउँमा छौँ,’उनले भने–‘अब पहिलेजस्तो होइन, व्यक्तिले आफूले इच्छाएको धर्म मान्न पाउँछ ।’ यशु ख्रिस्टको जन्मोत्सव तथा नयाँ वर्ष २०१८ का उपलक्ष्यमा राष्ट्रिय ख्रिस्टियन महासंघ नेपालले सोमबार आयोजना गरेको शुभकामना आदानप्रदान कार्यक्रममा उपराष्ट्रपतिले अब विवाद र झैझगडा त्यागेर एक धर्मले अर्कालाई सम्मान गर्नुपर्ने बताए ।

उनले सद्भाव र मेलमिलापबाट अगाडि बढेर देशलाई समृद्धितर्फ लैजान सबैलाई आग्रह समेत गरे ।
