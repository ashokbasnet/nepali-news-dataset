माटोको ढिस्कोले पुरेर सुनसरीमा एकको मृत्यु

इनरुवा । सुनसरीको नरसिंह गाविस– ६ मा माटोको ढिस्कोले पुरेर आज साँझ एक जनाको मृत्यु भएको छ ।

मृत्यु हुनेमा स्थानीय चन्दन मण्डल रहेको जिल्ला प्रहरी कार्यालय सुनसरीले जनाएको छ ।

स्थानीय सुनसरी खोलाको पुलमुनि माटो खनेर को२त २९३६ नंको ट्र्याक्टरमा लोड गरिरहेका कामदार मण्डलको माटोको ढिस्कोले पुरेर मृत्यु भएको प्रहरीले जनाएको छ । घटनाका विषयमा थप अनुसन्धान भइरहेको छ ।

ट्र्याक्टर जिल्ला प्रहरी कार्यालय सुनसरीको नियन्त्रणमा रहेको छ भने ट्र्याक्टर चालक र अन्य कामदार फरार भएको प्रहरीले जनाएको छ ।
