नयाँ बसपार्कमा निशुल्क स्वास्थ्य सेवा 

काठमाडौं। राजधानीको नयाँ बसपार्कमा यात्रुलाई निःशुल्क स्वास्थ्य परामर्श केन्द्र स्थापना गरिएको छ।  गान्डी इन्टरनेशनल अस्पतालले ५ औंै वर्ष पार गरेको अवसर पारेर नयाँ बसपार्कमा यात्रुलाई निःशुल्क स्वास्थ्य सेवा परामर्श केन्द्र स्थापना गरेको हो।

बसका यात्रुहरुको अकालमा ज्यान नजाओस भन्ने उद्देश्यका साथ निःशुल्क स्वास्थ्य सेवा केन्द्र स्थापना गरिएको ग्रान्डी इन्टरनेशनल अस्पतालका अध्यक्ष दिपक कुँवरले जानकारी दिए। 

अस्पतालले नयाँ बसपार्कको निर्माण, व्यवस्थापन र संचालनको जिम्मा लिएको लोत्से बहुउद्देश्यीय सहकारी संस्थाको सहकार्यमा निशुल्क स्वास्थ्य परामर्श केन्द्र स्थापना गरेको हो। केन्द्रमा २४ घण्टै निशुल्क स्वास्थ्य सेवा उपलब्ध हुने बताइएको छ। विरामीको सेवाका लागि एउटा एम्बुलेन्सको पनि व्यवस्था गरिएको छ। स्वास्थ्य उपचारका लागि ग्रान्ड अस्तालका स्वास्थ्यकर्मीहरु नै रहने व्यवस्था पनि मिलाइएको छ।
