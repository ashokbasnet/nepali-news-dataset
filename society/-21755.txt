सुस्तामा झुलुङ्गे पुलमा ढिलाइ , स्थानीय डुङ्गामा जोखिमपूर्ण यात्रा गर्न बाध्य

नवलपरासी।सुस्ताको झोलुङ्गे पुल निर्माणमा ढिलाई हुँदा सुस्ताबासीको सास्ती खेप्न बाध्य छन्। ठेकेदारले झोलुङ्गे पुलको निर्माणमा विभिन्न कारण देखाई ढिलाई हुँदा सुस्ताबासी आफ्नै जिल्लाको सुस्ता गाउँपालिका वा सदरमुकाम आउन जोखिम पूर्ण यात्रा डुङ्गा नै चढन बाध्य छन्। 

नारायणी (गण्डकी) पारि भारतको विहारसँग जोडिएको सुस्ताभूमी र जिल्लाको सुस्ता गाउँपालिका जोडने गरी सरकारले २ वर्ष अगाडि झोलुङ्गे पुलको आयोजना दिएपनि ठेकेदारको लापरवाहीले उक्त पुल निर्माण सुरू नै एक वर्ष ढिलो सुरू भएकाे स्थानीयले बताए। 

विसं २०७३ पुसमा शुरु भएको उक्त झोलुङ्गे पुलको निर्माण कार्य अझै ५ प्रतिशत पनि हुन सकेको छैन्।  पुल निर्माणमा पटक पटक विभिन्न विवाद समेत उठने गरेको छ। प्राविधिक त्रुटी र विभिन्न विवादले पटक पटक अवरुद्ध हुदै आएको पुल निर्माण कार्य ५ वर्षमा पनि पूरा नहुने स्थानीयकाे गुनासाे छ।
