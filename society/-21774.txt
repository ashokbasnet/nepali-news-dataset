राजधानीकै घरभित्र बोराभरी गाँजा 

काठमाडौं। भक्तपुरको चाँगुनारायण नगरपालिका–६ बस्ने ३९ वर्षीया पूर्णिमाया तामाङलाई लागूऔषध गाँजा १३ किलो ५ सय ग्रामसहित बुधबार प्रहरीले पक्राउ गरेको छ । 

उनको घरमा गाँजा संचित गरी बिक्री वितरणको कारोबार गर्ने गरेको भन्ने सूचनाको आधारमा लागू औषध नियन्त्रण ब्यूरो कोटेश्वरबाट खटिएको प्रहरीले घरमा लुकाई राखेको उक्त परिमाणको गाँजा बरामद गरी उनलाई पक्राउ गरेको हो । तामाङलाई थप अनुसन्धान तथा कारबाहीको लागि महानगरीय प्रहरी परिसर भक्तपुर पठाइएको सो ब्यूरोले जनाएको छ ।
