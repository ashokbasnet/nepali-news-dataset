४ नं प्रदेश विवादमुक्त : उपप्रधानमन्त्री श्रेष्ठ

स्याङ्जा । उपप्रधानमन्त्री गोपालमान श्रेष्ठले अन्य प्रदेशमा जस्तो ४ नं प्रदेशमा समस्या नरहेको बताएका छन् ।

प्रदेशको राजधानी कहाँ राख्ने भन्ने विषयमा विवाद उत्पन्न भइरहेका बेला ४ नं प्रदेश विवादमुक्त रहेको र यसको राजधानी पोखरा निश्चित भएको उनले बताए । उद्योग वाणिज्य संघका नवनिर्वाचित पदाधिकारीलाई सदरमुकाममा शपथ ग्रहण गराउँदै नेपाली काँग्रेस केन्द्रीय सदस्य श्रेष्ठले काँग्रेस प्रतिपक्षका तर्फबाट रचनात्मक भूमिकामा रहन तयार रहेको बताए ।

‘मुलुकमा तीन वटा निर्वाचन सम्पन्न भएका छन्’ नेता श्रेष्ठले भने, ‘अब दलहरु एक जुट भएर मुलुकलाई आर्थिक समृद्धितर्फ लैजानु आवश्यक छ ।’
