सिरहामा चिसोका कारण तीन जनाको मृत्यु

संजय महरा 

सिरहा ।  शीतलहरसँगै बढेको चिसोका कारण तराई तथा मधेशका जिलाहरुका बासिन्दा आक्रान्त बनेका छन् । तराईमा केहि दिन देखि शीतलहरसँगै बढेको चिसोका कारणले सिरहा जिल्ला लगायतका छिमेकी जिल्लाहरुमा विशेषगरी केटाकेटी तथा बृद्धबृद्धाहरु कठ्याङ्ग्रीने मस्याले पीडित भएका छन्  ।

चिसोमा न्यानो कपाडा लाउन नपाएका कारण सिरहामा तीन जानाको ज्यान गएको छ।  सिरहाको गोलबजार न.पा. ४का  शम्भु साहका ६ वर्षिय छोरा लभ साहको फुलकुमारि मेमोरियल स्पतालमा उपचारको क्रममा आईतवार विहान उपचारको क्रममा मृत्यु भएको हो । त्यसतै गोलबजार २ लालपुरका ७० वर्षिय वृद्धको चिसोका कारण मृत्यु भएको छ । उता धनगढी माई न.पा. ७ कसहा टोलका ५५ वर्षिय रामरतनको पनि चिसोका कारण ज्यान गुमाउनु परेको छ। 

बढ्दो चिसो तथा हुस्सुमा न्यानो कपडा लाउन नपाएका कारण गरिव परिवारका सदस्हरु निमुखा भएका छन् । शीतलर र हुस्सुका कारण जनजिवन प्रभावित हुनुका साथै सडकमा यातायातका साधनहरु पातले देखिन थालेका छन् । गुड्ने गाडीहरु समेत गतिसिमति पारेर गुडिरहेको देख्न सकिन्छ । हुस्सुमा भिजिबिलीटी कम हुने भएकाले चालकहरु समेत गाडीलाई तीर्व गतिमा कुदाउन डराइरहेका छन् । 

चिसोले आक्रान्त पारेको तराईका जनजीवनमा थप समस्या नदेखियासे भन्दै स्थानीय सरकारले सरकारी विधालयहरुमा एक हप्ताको लागि विदा दिएको छ । उता चिसो र शीतलहरले तराई जिल्लाहरुमा सर्वसाधारणको मृत्युहुँदा समेत सरकार र राजनैतिक दलहरुले राहतको कार्यक्रम ल्याउन सकेका छैनन् । अन्य समयमा समेत देशले बेवास्ता गरेको तराईका जिल्लाका गरिव, दलित, सुकुम्बासि र भुमिहिन समुदायहरु यतिबेला सहयोगको आशमा जीवन बिताउन बाध्य छन् । 

यसै सिलसिलामा दलित विकास मंच सिरहा का अध्यक्ष संजय महराले एक विज्ञप्ति निकाल्दै वर्तमान सरकारसँग गरिब दलितहरुलाई चिसोको कारणले ज्यान गुमाउनु परिरहेकोले न्यानो लुगा,कपडा, कम्बल र व्ल्याङ्केट को व्यवस्था गर्न सरकारसँग माग गरिएको छ ।
