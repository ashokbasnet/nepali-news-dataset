दसैं अगाडि नै राजधानीमा मेलम्चीको पानी

काठमाडौं । सरकारले दशंै अघि नै काठमाडौं उपत्यकामा मेलम्चीको खानेपानी व्यवस्थापन गर्ने भएको छ । खानेपानी तथा सरसफाई मन्त्रालयका सचिव भीमप्रसाद उपाध्यायले दशैंै अघि कुनै पनि हालतमा काठमाडौं उपत्यकामा मेलम्चीको पानी व्यवस्थापन गरीसक्ने प्रतिवद्धता जनाएका हुन्।

शुक्रबार नेपाल राष्ट्रिय जल तथा मौसम सप्ताहको शुभारम्भ गर्दै उनले उपत्यकामा मेलम्ची खानेपानीको पाइपलाइन विस्तारको काम तीव्र गतिमा अघि बढेको दाबी गरे। सचिव उपाध्यायले जेठ भित्रै पाइपलाइन विस्तारको कामलाई सम्पन्न गर्ने योजना रहेको बताए। मन्त्रालयले जेठ भित्र पाइनलाइन विस्तारको काम सम्पन्न गरी दशैैं अघि नै मेलम्चीको पानी भित्रयाउने गरी काम गर्न सम्बन्धित निकायलाई सचेत गराउँदै आएको छ । 

सचिव उपाध्यायले मेलम्ची खानेपानी भित्रयाएर काठमाडौं उपत्यकामा पानीको अभाव हुन नदिन सरकारले उच्च प्राथमिकताका साथ काम गरिरहेको दावी गरे। उनले काठमाडौंमा मेलम्चीको पानी छिटो भित्रयाउने योजना अनुसार सरकारले आर्थिक तथा प्राविधिक कुनै पनि खालको अभाव हुन नदिएको बताए। सरकारले २० वर्षदेखि मेलम्ची खानेपानी काठमाडौं उपत्यका भित्रयाउने सपनालाई पछिल्लो समय आफ्नै प्रतिष्ठासँग गाँसेर हेर्न थालेको छ ।
