चिसोबाट थप एकको मृत्यु

राजविराज । पछिलो एक सातायता बढेको शीतलहर तथा चिसोका कारण सप्तरीको सप्तकोशी नगरपालिका–१ आज बिहान स्थानीयवासी ६२ वर्षीय अर्जुन पोखरेलको मृत्यु भएको छ । 


गए राति घरमा सुतिरहेका अवस्थामा चिसोले कठ्याङ्ग्रिएर उनको मृत्यु भएको सप्तरीका प्रहरी नायब उपरीक्षक धुव्रकुमार श्रेष्ठले बताए । शव परीक्षणका लागि राजविराजस्थित गजेन्द्रनारायण सिंह सगरमाथा अञ्चल अस्पतालमा ल्याइएको छ । 

यससँगै जिल्लामा चिसोबाट मृत्यु हुनेको संख्या १९ पुगेको छ भने प्रहरीले हालसम्म सात जनाको मात्र पुष्टि गरेको छ ।
