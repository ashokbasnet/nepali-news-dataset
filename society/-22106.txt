 डा गोविन्द केसीबारे यसो भन्छ काँग्रेस

काठमाडौं । सत्तारुढ नेपाली काँग्रेसले पनि वरिष्ठ चिकित्सक गोविन्द केसीलाई अदालतको आदेशमा पक्राउ गरेकोमा असन्तुष्टि व्यक्त गरेको छ । 

नेपाली काँग्रेसका नेता बालकृष्ण खाँडले जनताको पक्षमा वकालत गरिरहनु भएका चिकित्सक केसीलाई सर्वोच्च अदालतको आदेशमा पक्राउ गरिएकोमा असन्तुष्टि व्यक्त गरेका हुन् ।

उनले अदालतको आदेशको सम्मान गर्दै चिकित्सक केसीको माग सम्बोधन गर्न पनि सरकारसँग माग गरेका छन् । राज्यले चिकित्सक केसीले उठाउँदै आएको मागलाई सम्मान गर्नुपर्ने उनको भनाइ रहेको छ । 

काँग्रेस नेता खाँडले सर्वोच्च अदालतको समेत सम्मान हुनेगरी वरिष्ठ चिकित्सक केसीको माग पनि सम्बोधन हुनुपर्ने स्पष्ट पारे । उनले चिकित्सक केसीलाई सरकारले नभई अदालतको आदेशमा पक्राउ गरिएको पनि स्मरण गराए ।
