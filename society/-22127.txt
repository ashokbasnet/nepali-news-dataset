रत्ननगर महोत्सवको तयारी पुरा

शिशिर सिंखडा 

रत्ननगर,चितवन । समग्र चितवनको गौरब र गरिमामय प्रस्तुती रत्ननगर महोत्सव २०७४ को तयारी पूर्णरुपमा सम्पन्न भएको छ । 

रत्ननगर उद्योग बाणिज्य संघको आयोजनामा यही पुस २७ गतेबाट सुरु हुने नवौं रत्ननगर महोत्सव मुलु समारोह समितिले मंगलवार महोत्सव स्थल टिकौली चौरमा पत्रकार सम्मेलनको आयोजना गरी सो जानकारी गराएको हो ।

चितवनको आर्थिक सम्भावनाहरुको खोजी एवम् प्रवद्र्धन गर्दै चितवनको सांस्कृतिक, सामाजिक र ऐतिहासिक धरोहरहरुको प्रवद्र्धन र सम्वद्र्धनमा रत्ननगर महोत्सवले बिशिष्ट र दुरगामी महत्व बोकेको संघका अध्यक्ष एवम् मुल समारोह समितिका संयोजक राजाराम रेग्मीले जानकारी गराए । 

प्रत्येक दुई वर्षको अन्र्तरालमा हुने यस्तो महोत्सवले चितवनको कृषि, पर्यटन, शिक्षा, स्वास्थ्य र अन्य आर्थिक महत्वका क्षेत्रहरुको आधुनिकीकरण र वैज्ञानिक उत्पादन प्रणालीसंग अभिमुखीकरण गराउने प्रमुख उद्देश्य लिइएको उनले बताए । 

रत्ननगर नगरपालिकाको संरकक्षत्वमा रत्ननगर उद्योग वाणिज्य संघको आयोजनामा नवौं संस्करण यही पौष २७ देखि माघ ७ गते सम्म आयोजना हुन गईरहेको छ । 

महोत्सव सम्पन्न गर्न आवश्यक पर्ने सवै काम सम्पन्न भईसकेको संघका बरिष्ठ उपाध्यक्ष अनिकृष्ण श्रेष्ठले जानकारी दिए ।  

महोत्सवको उद्घाटन उपराष्ट्रपती नन्दबहादुर पुनबाट २७ गते विहीवार विहान ११ः३० बजे गर्र्ने कार्यक्रम रहेको संघका महासचिव निराजन खनालले बताए । 

रत्ननगर महोत्सव २०७४ मा करिव ४५० वटा स्टल रहने छ । जिल्लाको सर्वपक्षिय मौलिक विशेषता झल्काउने विविध लोकसांस्कृतिक कार्यक्रम, चित्रकला तथा मूर्तिकलाको प्रतियोगितात्मक प्रदर्शनी समावेश गरिने छ । 

यस पटकको महोत्सवमा ५ लाख भन्दा बढी दर्शकहरुले अवलोकन गर्ने र करीब ५० करोडभन्दा बढिको कारोबार हुने अपेक्षा र अनुमान गरिएको छ । 

रत्ननगर महोत्सव २०७४ मा स्वदेशी सोच स्वदेशी लगानी र आन्तरिक संस्थागत जनशक्तिबाट तयार भएको कृषि विकास रणनीति कार्यान्वयनको सहयोग परियोनाको मुल नारा सहित प्रधानमन्त्री कृषि आधुनिकिकरण परियोजना अन्तर्गतका कृषिका कार्यक्रमहरुलाई प्राथमिकता दिइएको संघका उपाध्यक्ष रघुनाथ भट्टले जानकारी दिए ।   
 
महोत्सवमा माछाको पोखरीका साथै माछापालन गर्ने तरिका तथा बजारीकरणको विषयलाई पनि प्राथमिकतामा राखिएको छ । माछापालन व्यवसायको प्रर्वद्धनको लागि महोत्सवमा माछाको भूराको प्रर्दशनी, अत्याधुनिक माछासहितको पोखरी, माछालाई आवश्यक पर्ने औषधि तथा दानाका स्टलहरु, चेतनामुलक सामाग्री, श्रव्यदृश्य तथा सेमिनार गरिने छ । 

यस पटकको महोत्सवको मुख्य आकर्षणको रुपमा ७५ फिट अग्लो धरहरामा ३० फिटबाट दृश्यालोकन गर्न मिल्ने छ । महोत्सवको अर्को आर्कषणको रुपमा परापूर्वकालमा राजामहाराजाले चढने रथ (बग्गी),घोडा चढने व्यवस्था मिलाइएको छ । साथै महोत्सवमा सबैले चासोका साथ हेर्ने अस्टिज समेत राखिने छ । महोत्सव परिसरमा जातजातीका संस्कृति झल्कने घर निर्माण गरिएको छ । 

यस बर्षको महोत्सबमा पर्यटन प्रवद्र्धनका कार्यक्रम अन्र्तगत चितवनका प्रमुख पर्यटकीय गन्तव्य सौराहा, रत्ननगर क्षेत्रका टिकौली ताल, चेपाङ ताल, बिसहजार ताल, टिकौलीमा रहेको जैविक विविधता सुचना केन्द्रको प्रचार प्रसारको व्यवस्था मिलाइएको छ । महोत्सव स्थल नजिकै रहेको खगरी खोलामा ¥याफ्टिङ बोर्टको व्यवस्था गरिएको छ । यस पटकको महोत्सवमा आई.टी. तथा इलेक्टा«ेनिक व्यवसायसंग सम्बन्धी छुट्टै सुचना प्रविधि परिसर र अटो व्यवसायसंग सम्बन्धित छुट्टै अटो परिसर रहने छ । विगतका बर्षमा जस्तै बाल उद्यान परिसरले पनि निरन्तरता पाउने छ । 

विगतमा जस्तै महोत्सव अन्र्तगत माघ २ देखि ६ गते सम्म ५ दिन रत्ननगर नगरपालिका टाँडी बजार क्षेत्रमा विशेष बंगुरपालन व्यवसायहरुको प्रर्वद्धनका लागि बंगुरका मासुका परिकारहरुको स्टल रहने छ  । बंगुरपालन व्यवसायहरुको प्रवद्र्धनका लागि बंगुरसंग सम्वन्धित मासुको खपत बढाउन, उपभोक्ताहरुलाई गुणस्तरीय उत्पादन उपभोगका लागि मासुका विशेष परिकार सहित पोर्क, पोल्ट्री, कृषिका खाद्य परिकार सहित चौथौ राष्ट्रिय पोर्क फुड फेस्टिबल कार्यक्रम आयोजना गरिएको संघका निर्वतमान अध्यक्ष ज्ञानबहादुर विसुरालले बताए । सो फुड फेष्टिवलमा ५० वटा स्टल रहने छ । 

रत्ननगर महोत्सबमा राष्ट्रिय स्तरमा ख्याति प्राप्त कलाकारको मनोरञ्जनात्मक सांगीतिक प्रस्तुति तथा स्थानीय स्तरका उदयीमान प्रतिभाका कला प्रष्फुटन अवसर महोत्सव अवलोकनकर्ताको आकर्षण हुने गरेको छ । यस बर्ष अझ भब्य र व्यवस्थित सांस्कृतिक कार्यक्रम प्रदर्शन गर्ने तयारी गरिएको छ । विभिन्न आदिवासी जनजातीका भेषभुषा तथा नृत्य सहितको कला संस्कृती प्रदर्शन गरिने छ । 

महोत्सवको उद्घाटनको अवसरमा विभिन्न जनजाती, धार्मिक, सांस्कृतीक, शैक्षिक तथा अन्य संघ संस्थाको सहभागितामा बाजा गाजा र झाकी सहितको शोभायात्रा नेपाल मा.वि.को प्राड्डगणबाट शोभायात्रा निकालिने छ । चितवनको विविध गतिविधि समाविष्ट भएको “रत्ननगर महोत्सव स्मारिका” पनि प्रकाशित गरिनेछ । सुरक्षाको दृष्टिकोणले महोत्सवलाई पूर्ण अत्याधुनिक सीसीटीभी बाट निरीक्षण गरिनेछ भने ३ करोड बराबर विमाको व्यवस्था गरिएको छ ।

यस पटकको टिकट शुल्क सर्वसाधारण तर्फ रु.५०।— र विद्यार्थी शुल्क रु.२५।—राखिएको छ भने जेष्ठ नागरिकहरुलाई निशुल्क प्रवेशको व्यवस्था गरिएको छ ।
