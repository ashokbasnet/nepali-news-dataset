महिला नेत्री बुढाथोकीको निधन

झापा । झापाको महिला जागरण अभियानमा महत्वपूर्ण भूमिका निर्वाह गर्ने महिला नेत्री कुन्तीदेवी बुढाथोकीको आज निधन भएको छ। 

आज बिहान निजी निवास भद्रपुर–८ मा ८८ वर्षको उमेरमा उहाँको निधन भएको हो। स्व बुढाथोकीले बहुदल आएपछि झापामा महिला जागरणमा महत्वपूर्ण भूमिका निर्वाह गरेको स्थानीय पत्रकार गोपाल गिरीले जानकारी दिए। 

“झापाली महिलामा जागरण ल्याउन उहाँको महत्वपूर्ण भूमिका रहेको छ”, गिरीले भने, “उहाँ कुनै पनि पार्टीमा आबद्ध हुनुहुन्न थियो।” 

कुन्तीदेवीका पिता रणकेशर बुडाथोकी प्रजातान्त्रिक आन्दोलनका सेनानी थिए। रणकेशर नेपाली काँग्रेसमा आबद्ध थिए। कुन्तीदेवीका तीन छोरी छन्।
