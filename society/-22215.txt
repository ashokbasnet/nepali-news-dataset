झापामा श्रीमतीको हत्या आरोपमा श्रीमान पक्राउ

झापा । झापामा श्रीमतीको हत्या आरोपमा उनकै श्रीमानलाई प्रहरीले पक्राउ गरेको छ ।

बिर्तामोड नगरपालिका–९ का देवान टुडुलाई श्रीमती शान्ति टुडुको हत्या आरोपमा प्रहरीले पक्राउ गरेको हो । पुस २२ गते राति श्रीमतीलाई कुटपिट गरी हत्या गरेको आरोपमा टुडुलाई मंगलबार सैनिकमोडबाट पक्राउ गरेको इलाका प्रहरी कार्यालय बिर्तामोडले जनाएको छ ।

पक्राउ परेका टुडूलाई जिल्ला अदालत झापाबाट म्याद थप गरी अनुसन्धान अघि बढाइएको छ । रासस
