एसइई परीक्षाको शिक्षामन्त्रीद्वारा अनुगमन

भक्तपुर । चैत ३ गतेदेखि सुरु भएको एसइई परीक्षा सञ्चालन भएका भक्तपुरका विद्यालयमा आज शिक्षामन्त्री धनीराम पौडेलले अनुगमन गरेका छन् ।

एसएलसीको रुपान्तरित प्रणाली माध्यमिक शिक्षा परीक्षा ९एसइई० को भक्तपुरका विद्यालयमा अनुगमन गर्दै मन्त्री पौडेलले विद्यार्थीमा नयाँ परीक्षा प्रणालीले थप उर्जा थपेको बताए।

उनले सबै स्थानमा शान्त वातावरणमा मर्यादित ढङ्गबाट परीक्षा सञ्चालन भइरहेको आफूले पाएको जानकारी दिँदै नयाँ शिक्षा प्रणालीका कारण केही विद्यार्थी र उनीहरुका अभिभावक अन्योलता देखिएको बताए ।

भक्तपुरको बागेश्वरी उमाविमा हात खुट्टा नचल्ने पूर्ण अशक्त वर्ष २२ का आकार थापा सहयोगीमार्फत परीक्षामा सहभागी भएको मन्त्री पौडेलले अवलोकन गरेका थिए । त्यस्तै आदर्श मावि सानोठिमीमा ६३ वर्षीय मिठू खनाल परीक्षामा सहभागी भएका छन् ।
