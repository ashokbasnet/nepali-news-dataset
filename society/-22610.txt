आगो ताप्दै बाँदर र बिरालो

महोत्तरी । साधारणतया बाँदरलाई आक्रामक जनाबर भनेर बुझ्ने गरिन्छ । थोरैमात्र चित्त बुझेन भने यसले आफ्नो समुदायका सदस्य होस वा अन्य, रीस देखाइ हाल्छ ।

आफू अनुकुलको वातावरण भएन भने हिंसक व्यवहार देखाउनु वा बिरोधीलाई चिथोर्नु तथा टोक्नु यसको जन्मजात व्यवहार हो । 

तसर्थ बाँदरसँग मानिस होस् वा अन्य प्राणीहरु कोही पनि सहजै मिलेर बस्न रुचाउँदैनन् । यसको हिंसक व्यवहारका कारण कुकुर तथा बिरालोले पनि यसलाई मन पराउँदैन । 

उसो त बाँदरले पनि बिरालो वा कुकुरलाई मन पराउँछ भन्ने कुनै ग्यारेन्टी छैन । तर कतिपय अवस्था तथा बातावरणले यो बाँदर, बिरालो, कुकुर लगायतका जन्मजात सत्रुहरुलाई पनि मिलेर बस्न बाध्य तुल्याउँछ ।

 यस्तै रमाईलो क्षण आजभोली महोत्तरीमा देख्न सकिन्छ । यहाँ शीतलहरसँगै चम्किएको चिसोबाट बच्न स्थानीयले घुर अर्थात् आगो बालेर न्यानो प्राप्त गर्नेगरेका छन् ।

 एक्कासी चम्किएको चीसोबाट छुट्कारा पाउन यहाँ मानिसहरु मात्र नभर्इृ जनाबरहरु पनि मानिसहरुसँगै अगेनाको वरिपरी देख्न सकिन्छ ।

 यस्तै एउटा दृश्य महोत्तरीमा देख्न सकिन्छ जहाँ बढेको अत्याधिक शीतलहरसँगै चम्केको चिसोबाट बच्न अनि न्यानोको खोजीमा बाँदर र बिरालो स्थानीयवासीसँग मिलेर आगो ताप्दै गरेको देख्न सकिन्छ ।

तस्बिर: धनवीर महतो, महोत्तरी, रासस
