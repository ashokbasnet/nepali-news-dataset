असनमा पनि चार पांग्रे सवारी साधन निषेध

काठमाडौं। काठमाडौंको असन बजारमा पनि चार पांग्रे सवारी साधन प्रवेशमा रोक लगाइएको छ। बजारलाई व्यवस्थित बनाउन मंगलबारबाट काठमाडौको असनमा पनि चार पाँग्रे सवारी साधन प्रवेशमा रोक लगाइएको हो।

काठमाडौं महानगरपालिका र महानगरीय ट्राफिक प्रहरी महाशाखाले असन बजारमा पनि चार पांग्रे सवारी साधन प्रवेशमा रोक लगाएको हो। विहान ७ बजेदेखि साँझ ७ बजेसम्म चार पाँग्रे सवारी साधन असन बजारमा प्रवेश गर्न निषेध गरिएको व्यहोरा सर्वसाधारणलाई जानकारी गराइएको छ। यस अघि नै काठमाडौंको ठमेल र पशुपतिनाथ मन्दिर परिसरमा पनि सवारी साधन प्रवेशमा रोक लगाइसकिएको छ।
