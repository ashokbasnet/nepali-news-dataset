नर्सहरु आन्दोलनमा किन उत्रिए?

फाइल फाेटाे
                                
                                        
                        काठमाडौं। श्रम ऐनमा व्यवस्था भएबमोजिम सेवा र सुविधा उपलब्ध गराउन माग गर्दै नर्सहरुले बुधबार पनि राजधानीमा प्रर्दशन गरेका छन्। 
मानव अंग प्रत्यारोपण केन्द्रबाट निश्काशनमा परेका नर्सहरुलाई तत्काल पुनर्वहाली गर्न माग गर्दै आन्दोलनमा उत्रिएका नर्सहरुले बुधबार पनि काठमाडौंको माइतीघरबाट नयाँ बानेश्वरसम्म ¥यालीसहितको विरोध प्रर्दशन गरेका हुन्।

प्रर्दशनीमा उनीहरुले नर्सहरुको उचित व्यवस्था गर्न नर्स महाशाखानै स्थापना गर्नुपर्ने लगायतका ११ बुदे माग पूरा गर्न पनि सरकारलाई दवाव दिएका थिए। नर्सहरुको उचित व्यवस्थापनका लागि तत्काल नर्स महाशाखानै स्थापना गर्न सरकारलाई दवाव दिनु परेको नेपाल नर्सिङ संघकी महासचिव लक्ष्मी केसीले बताइन्। 

नेपालमा हाल ७४ हजार ८ सय नर्सहरु विभिन्न अस्पतालमा कार्यरत रहेको सरकारी तथ्यांक छ। तर राज्यले उचित सेवा र सुविधा समेत नदिएपछि उनीहरु आन्दोलनमा उत्रिएका हुन्। नर्सहरुमाथि न्याय नभएसम्म आफूहरुको आन्दोलन जारी राख्ने संघले जनाएको छ। मानव अंग प्रत्यारोपण केन्द्रले विनाकारण नर्सहरुलाई निश्कासन गरेपछि उनीहरुको पुनर्वहालीलाई मुख्य मुद्दा बनाएर देशभरका नर्सहरु आन्दोलनमा होमिएका हुन्।
