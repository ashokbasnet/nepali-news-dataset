प्रतिबेदन सार्वजानिक गर्न माग गर्दै बर्दियामा प्रदर्शन

बर्दिया। तराई,मधेश,थारुहटलगायतका क्षेत्रमा विभिन्न राजनीतिक दलहरुले गरेको आन्दोलनको क्रममा भएको हिंसा, हत्या, आगजनी, तोडफोडलगायतका घटनाको सत्य उच्च स्तरीय छानबीन आयोगले सरकारलाई बुझाएकोे प्रतिवेदन सार्वजनिक गर्न माग गर्दै बर्दियाको गुलरीया  प्रर्दशन गरिएको छ । 

सर्बोच्चका पूर्व न्यायाधीश गिरिशचन्द्र लालको अध्यक्षतामा गठित आयोगले आफ्नो प्रतिवेदन सरकारलाई बुझाईसके पनि सरकारले सार्वजनिक नगरेको भन्दै प्रदर्शन गरिएको हो। 

तराई मानव अधिकार रक्षक संजाल थर्ड एलायन्स ५ र ६ नम्बर प्रदेशको सम्पर्क कार्यालय नेपालगंजका प्रमुख आलम खानले आयोगले मधेस आन्दोलनका क्रममा आन्दोलनकारीमाथि अत्यधिक बल प्रयोग गर्ने सुरक्षाकर्मी तथा जिम्मेवार अधिकारीलाई कारवाहीको सिफारिस तथा पीडित परिवारलाई क्षतिपूर्तीको समेत सिफारिस गरेका कारण सरकारले उक्त प्रतिवेदन सार्वजनिक गर्न नचाहेको आरोप लगाए।

उनले प्रतिबेदनमा भएको कुरा जान्न पाउनु नागरिकको नैसर्गिक अधिकार भएकोले सार्वजानिक गरी पीडितलाई न्याय दिन जरुरी रहेको जिकिर गरे।

थरुहट मधेश संयुक्त संघर्ष समितिले आयोजना गरेको प्रर्दशन तथा ज्ञापन पत्र बुझाउने कार्यक्रमलाई सम्बोधन गर्दै राजपाका केन्द्रीय सदस्य केशब कुमार यादवले लाल आयोगको प्रतिबेदन तत्काल  सार्वजानिक नगरिए कडा संघर्ष गर्न बाध्य हुने बताउदै उक्त संघर्षका क्रममा हुने क्षतिको जिम्मेवारी सरकारले नै लिनु पर्ने बताए।

ज्ञापन पत्र बुझदै बर्दियाका प्रमुख जिल्ला अधिकारी नारायणप्रसाद भट्टराईले ज्ञापन पत्र तत्काल प्रधानमन्त्री कार्यालयलाई पठाउने बताउदै प्रतिबेदनका बारेमा के के भई रहेको छ भन्ने विषयमा जानकारी लिने बताएका थिए।
