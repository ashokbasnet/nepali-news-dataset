काठमाडौंमा युवा महिला उद्यमी सम्मेलन

काठमाडौँ । महिला उद्यमीहरुलाई प्रोत्साहित गर्ने उद्देश्यका साथ काठमाडौंमा शनिवार युवा महिला उद्यमी सम्मेलन आयोजना गरिएको छ । 

युवा महिला उद्यमी संन्जालले देशभर १ सय ५० जनाभन्दा बढि महिला उद्यमीहरुलाई सहभागी गराएर सम्मेलन आयोजना गरेको हो। युवा महिला उद्यमीहरुलाई काम गर्न सहज वातावरण बनोस् भनेर सम्मेलन आयोजना गरिएको संजालकी अध्यक्ष जुना माथेमाले जानकारी दिए।

सम्मेलनमा युवा उद्यमीहरुबीचको सहकार्यमा जोड दिने खालका अनुभव साटासाट हुने विश्वास व्यक्त गरिएको छ। संजालले हरेक वर्ष युवा महिलाहरुलाई उद्यमीशिल बन्न प्रोत्साहन दिन सम्मेलन आयोजना गर्दै आएको छ।
