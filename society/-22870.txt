प्रहरी हुँ भन्दै नगद लुटपाट गर्ने पक्राउ

काठमाडौं। काठमाडौं महानगरपालिका–३ स्थित सामाखुशी पेट्रोल पम्प अगाडिबाट ६ हजार रुपैयाँ लुटपाट गरेको अभियोगमा चितवन भरतपुरका ४५ वर्षीय विश्वप्रकाश भण्डारीलाई शुक्रबार प्रहरीले पक्राउ गरेको छ।

उनले म प्रहरी हुँ भन्दै नगद ६ हजार रुपैयाँ लुटपाट गरेको भन्ने खबर प्राप्त हुनासाथ महानगरीय प्रहरी वृत्त महाराजगंजबाट खटी गएको प्रहरीले उनलाई पक्राउ गरेको हो। उनको साथमा नेपाल पूर्ब प्रहरी संगठनको परिचयपत्र १ थान फेला परेको छ। यस सम्बन्धमा प्रहरीबाट थप अनुसन्धान भइरहेको छ।
