ट्रान्सफर्ममा फ्युज हाल्ने क्रममा करेन्ट लागेर मृत्यु

बर्दिया । बर्दियामा करेन्ट लागेर एक जनाको ज्यान गएको छ ।करेन्ट लागेर पाताभार –१ गणेशपुर बस्ने अन्दाजी ३० बर्षीय राज चौधरीको मृत्यु भएको हो ।

चौधरीलाई गएराती स्थानीय पशुपति पुल कटेज नजिकै बिजुलीको ट्रान्सफर्ममा फ्युज हाल्ने क्रममा करेण्ट लागेको बताइएको छ ।

करेन्ट लागेर घाइते भएका चौधरीको उपचारका क्रममा  प्राथमिक स्वास्थ्य केन्द्र राजापुरमा मृत्यु भएको जिल्ला प्रहरी कार्यालय बर्दियाले जनाएको छ ।
