इनर ह्वील डिस्ट्रिक ३५० को चौथो डिस्ट्रिक सम्मेलन सम्पन्न

काठमाडौँ। इनर ह्वील डिस्ट्रिक ३५० को चौथो डिस्ट्रिक सम्मेलन सम्पन्न भएको छ। आइतबार साँझ इनर ह्वील क्लबका अध्यक्ष डा. कपिला गुप्ताको प्रमुख आतिथ्य र कमला महर्जन सुवालको अध्यक्षतामा चौथो इनर ह्वील डिस्ट्रिक सम्मेलन सम्पन्न भएको हो।

सम्मेलनमा बोल्दै डा. कपिला गुप्ताले महिला सशक्तिकरण र समाज सेवामा इनर ह्वीलको भूमिकाको बारेमा चर्चा गरिन्। सम्मेलनमा आगामी वर्ष २०१८र१९ को लागि डिस्ट्रिक चेयरमेन उषा क्षेत्रीको नेतृत्वमा ७ सदस्य कार्य समिति पनि गठन गरिएको छ।

साथै इनर ह्वील डिस्ट्रिक ३५० का डिस्ट्रिक चेयरम्यान कमला महर्जन सुवालले हाल विश्वभरी अशान्त र तनावको अवस्थामा नकारात्मक सोचलाई त्यागेर सकारात्मक सोचतर्फ लाग्न सम्पूर्ण इनर ह्वील सदस्यहरुलाई आह्वान गरिन्। इनर ह्वील क्लब स्थानिय, राष्ट्रिय र अन्तर्राष्ट्रिय सेवा गर्ने महिलाहरुको सबैभन्दा ठूलो संस्था हो।

यसमा संसारका १०३ भन्दा बढी राष्ट्रहरु संलग्न रहेको छ जहाँ ३८९५ क्लब र १६८ डिस्ट्रिक रहेको छ। जसका एक लाख भन्दा बढी सक्रिय सदस्यहरु छन्।

यसका सदस्यहरु विपन्नहरुलाई आफूमा भएको श्रोत, साधन र समुदायमा भएको श्रोत साधन परिचालन गरेर सेवा गर्दा प्राप्त हुने आनन्द र सन्तोषमा रमाउने गर्दछन्।
