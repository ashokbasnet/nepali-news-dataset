धरानमा दुई समुहबीच छुरा हानाहान, एकको मृत्यु, तीन गम्भीर घाईते

धरान । धरानमा एक युवाको मृत्यु धरानमा एक युवाको छुरा प्रहारबाट मृत्यु भएको छ ।

धरानको गणतन्त्र वस्ती वडा नम्बर १५ का २६ बर्षिया भक्त राई सोही स्थानका युवा समुहले चलाएको छुरा लागि मृत्यु भएको हो ।

घाईते भएका राईलाई उपचारका लागि विपि कोइराला स्वास्थ्य विज्ञान प्रतिष्ठानमा लैजाने क्रममा मृत्यु भएको हो । प्रहरीका अनुसार सोही स्थानका शुक्रराज राईको समूहले भक्त राईको हत्या गरेको हो ।

उनलाई उपचारका लागि आउने क्रममा प्रहरीले नियन्त्रणमा लिईसकेको छ । हत्यामा संलग्न अन्य हुक्के तामाङ, राजन विक, राजु राई र बिक्रम परियारको खोजी भईरहेको प्रहरीले जनाएको छ ।
