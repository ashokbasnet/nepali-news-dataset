बर्दियामा अग्नी पीडितलाई राहत हस्तान्तरण

बर्दिया  । बर्दियाको मधुवन नगरपालिकाको कुसुम्बा बजारका अग्नी पीडितलाई राहत रकम हस्तान्तरण गरिएको छ । उद्योग वाणिज्य संघ कुसुम्बा बजार, कुसुम्बा बजार विकास समिति लगायतका संस्थाहरुको सहयोगमा स्थानीय अग्नी पीडित दिवबहादुर परियारलाई ५० हजार ५ सय १४ रुपैयाँ हस्तान्तरण गरिएको हो ।

अग्नी पीडित परियारको हाम्रो बस्त्रालयमा गत फागुन १७ गते आगलागी हुँदा करिब १५ लाख बराबरको क्षति भएको थियो । उद्योग वाणिज्य संघ कुसुम्बा बजारको भवनमा आज एक कार्यक्रमको आयोजना गरी उद्योग वाणिज्य संघका अध्यक्ष देवेन्द्र तिमिल्सेना लगायतले उक्त रकम हस्तान्तरण गरेका हुन्।

यसैबीच, दाङको अमिलियामा चार वटा घरमा आगलागी हुँदा झण्डै पच्चिस लाखको क्षति भएको छ ।
सतवरिया –९ अमिलियाका मोहन बिक, हरि बिक, हस्तवीर बिक र भागिरथ खड्काको घरमा आगलागी हुँदा घरमा रहेका लत्ता कपडा, अन्नपात र नगदगरी करिब २५ लाख वरावरको क्षती भएको ईलाका प्रहरी कार्यालय अमेलियाले जनाएको छ ।
