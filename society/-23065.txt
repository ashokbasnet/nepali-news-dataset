होटलमा बसेका डाँगी अचेत अवस्थामा फेला, उपचारका क्रममा ज्यान गयो

काठमाडौं । दाङको लमही नगरपालिका-५ स्थित लमही होटलमा बसेका शान्तिनगर गाउँपालिका–५ बस्ने ४५ वर्षीय बिष्णुकुमार डाँगीको मृत्यु भएको छ। 

मंगलबार होटलको कोठामा बेहोस अवस्थामा फेला परेका उनको लमही अस्पतालमा उपचारको क्रममा मृत्यु भएको प्रहरीले जनाएको छ।  घटना अनुसनधानको लागि प्रहरीले होटल साहु ३५ वर्षीय कुन्नु हलुवाईलाई नियन्त्रणमा लिएको छ। 

त्यस्तै विरगञ्ज महानगरपालिका–१२ पानी ट्याङ्की बस्ने १९ वर्षीया अणुकुमारी रौनियारको पनि बेहास भएर मृत्यु भएको छ । 

मंगलबार बेहोस भएको अवस्थामा फेला परेकी रौनियारको उपचारको लागि नेशनल मेडिकल कलेज बिरगंज लैजाने क्रममा बाटोमै मृत्यु भएको हो।
