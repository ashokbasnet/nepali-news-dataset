झडपमा घाइते भएका बृद्धको उपचारका क्रममा मृत्यु

नेपालगन्ज । नेकपा एमालेको मेची–महाकाली अभियानलका क्रममा मोर्चाका कार्यकर्ता र प्रहरीबीच भएको झडपमा घाइते भएका एक बृद्धको मृत्यु भएको छ ।

चैत १ गते नेपालगन्ज गुलरीया सडक खण्डको सोनपुरमा भएको झडपमा घाइते भएका सोनपुर –८ का ७४ बर्षीय जमील भाटको नेपालगन्ज मेडिकल कलेजमा उपचारका क्रममा आज बिहान मृत्यु भएको हो ।

एमालेले नेपालगञ्जमा आयोजना गरेको आमसभामा स्थानीय सर्वसाधारण तथा पार्टी कार्यकर्ता लैजान लागेको गाडी मोर्चाका कार्यकर्ताले अबरोध गरेपछि झडप भएको थियो ।

तराई मधेस लोकतान्त्रिक पार्टीका सहमहामन्त्री पशुपतिदयाल मिश्रले प्रहरीको कुटाइबाट भाटको मृत्यु भएको भन्दै पीडित परिवारलाई सरकारले क्षतिपूर्तिको ब्यवस्था गर्नु पर्ने बताएका छन् ।
