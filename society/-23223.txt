पूर्वपश्चिम लोकमार्ग : सम्झौताको म्याद थप गर्दा पनि सडक निर्माण अपुरै  

काठमाडौँ । पूर्वपश्चिम लोकमार्ग अन्तर्गत भरतपुर महानगरपालिका-१२ मा १ सय ५० मिटर सडक निर्माण कार्य एक वर्षमा पनि सम्पन्न हुन सकेको छैन । 

२०७३ साल माघ २८ गते गोन्द्राङस्थित सडक दस्तुर संकलन केन्द्र (ढाट) मा टोल प्लाजा निर्माणको लागि १ सय ५० मिटर सडक बिस्तारको काम सुरु गरिएको थियो। १ करोड २५ लाख ५१ हजार ६ सय १२ रुपैयामा कामको जिम्मा पाएकोे टि डी कन्स्ट्रक्सनले अहिलेसम्म काम सम्पन्न गरेको छैन। सडक निर्माणको ठेक्का पाएको कम्पनीले सडक डिभिजन कार्यालयले बिलको भुक्तानी समयमै नदिदाँ साम्राग्री खरिद गर्न र मजदुरलाई पारिश्रमीक दिन नसकेको तथा निर्वाचनका कारण ढिलाई भएको बताउँदै आएको छ।  

२०७४ असार १५ गतेभित्र काम सम्पन्न गर्नुपर्ने सम्झौतामा उल्लेख भएपनि नसकिएपछि ६ महिना म्याद थप गरिएको डिभिजन सडक कार्यालय भरतपुरका प्रमुख इन्जिनियर र्धमेन्द्र झाले जानकारी दिए। थप गरिएको म्याद अनुसार गत पुष ११ गते भित्र काम सम्पन्न गर्नुपर्ने थियो। अब म्याद थप गर्दा ठेकदारलाई जरिवाना लाग्ने डिभिजन सडक कार्यालय भरतपुरका प्रमुख इन्जिनियर झाले बताए। 

दैनिक हजारौ सवरीसाधन चल्ने देशकै मुख्य राजमार्गमा ठेकेदारको लापरबाही र सरोकारवाला निकायको वेवास्ताले गर्दा सर्वसाधरण धुलाम्मे सडकमा यात्रा गर्न बाध्य छन्।
