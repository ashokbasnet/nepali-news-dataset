दृश्यले बताउँछ कस्तो छ नेपालको हुलाक सेवा (भिडियो)

काठमाडौं । आइतबारको दिन । मध्यन्ह १२ बजेको समय । धादिङको भुमेस्थान इलाका हुलाकमा कर्मचारी कोही भेटिएनन् ।

चुकुल लगाएको अवस्थाको कार्यालय प्रवेश गर्दा त्यहाँ दैनिक कर्मचारी उपस्थित हुन्छन् भन्ने कुनै छनक थिएन । टेबल कुर्सी र भुँइ धुलाम्य थियो । चिठी पत्र खसाउने पत्र मन्जूषा बाकस महिनौंदेखि प्रयोगविहीन हालतमा थियो । उस्तै हाल थियो चिठी पत्र राख्ने दराज र अन्य सामग्री ।

एउटै कार्यालय कक्षमा सुत्ने खाट र बिच्छ्यौना थियो । त्यो पनि महिनौं प्रयोग नभएको धुलाम्य हालतमा ।

कार्यालयमा कर्मचारी नभेटिएपछि हुलाक नजिकैको चिया पसलमा सोधपुछ गरियो ।

संयोग पनि कस्तो, होटलमा चिया बनाउँदै गरेकी ती महिला जसलाई हुलाक कर्मचारीको बारेमा सोधियो उनी स्वयं त्यही हुलाकको कर्मचारी ठहरिइन् । त्यसपछि भयो यो रोचक भिडियो संवादः
