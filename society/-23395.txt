रड काटने क्रममा करेन्ट लागेर मजदुरको मृत्यु

नुवाकोट । नुवाकोटको बिदुर नगरपालिका–९ कोलनीमा घर बनाउन रड काट्ने क्रममा करेन्ट लागेर मंगलबार एक मजदुरको मृत्यु भएको छ ।

कोलनीस्थित विनोद गुरुङको घर बनाउन रड काट्ने क्रममा विद्युतीय तारमा छोएर करेन्ट लाग्दा बारा सिम्रौनगढ नगरपालिका–८ का २३ वर्षिय शिव महतोको मृत्यु भएको प्रहरी निरीक्षक लालबाबु शाहले बताए ।

करेन्ट लागेर गम्भीर घाइते भएका महतोको जिल्ला अस्पताल त्रिशूलीमा उपचारका क्रममा मृत्यु भएको हो ।रासस
