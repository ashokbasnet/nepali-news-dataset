३ लाखले अवलोकन गरे क्यान इन्फोटेक

काठमाडौँ। सुबिसु क्यान इन्फोटेकको ३ लाख बढीले अवलोकन गरेका छन्। 

कम्प्युटर एसोसिएसन नेपाल (क्यान) महासङ्घको आयोजनामा सञ्चालित सुबिसु क्यान इन्फोटेकको अन्तिम दिन मंगलबार सम्म ३ लाख बढीले अवलोकन गरेका हुन्।

इन्फोटेकमा व्यापार भन्दा पनि विश्वमा भित्रिएका नया नया प्रविधि र बस्तुहरुको प्रर्दशनी रहेकाले नयाँ प्रविधिहरुका बारेमा इन्फोटेकमार्फत आम नेपालीले प्रत्यक्ष जानकारी लिने अवसर मिलेको क्यान महासंघका अध्यक्ष हेमन्त चौरसीयाले जानकारी दिए।

प्रदर्शनीमा हार्डवेयर सेल्स तथा मेन्टिनेन्स, मोबाइल एसेसोरिज, डिलर र डिस्ट्रिब्युटर्स, इन्टरनेट सेवा प्रदायक, टेलिकम्युनिकेशनस्, आइसिटी कलेज तथा ट्रेनिङ इन्स्टिच्युटस लगायत १ सय ५८ कम्पनीका २ सय २२ वटा स्टल राखिएको थियो। 

महासङ्घले सूचना तथा सञ्चार प्रविधिको विकास, विस्तार र प्रवद्र्धन गर्ने उद्देश्यले सन् १९९५ देखि प्रत्येक वर्ष क्यान इन्फोटेक गर्दै आएको छ ।
