दुई कर्मचारी विरुद्ध मुद्दा दायर

काठमाडौं । अख्तियार दुरुपयोग अनुसन्धान आयोगले वैदेशिक रोजगार विभागमा कार्यरत नायब सुब्बा नगेन्द्रप्रसाद गौतमविरुद्ध विशेष अदालतमा मुद्दा दायर गरेको छ ।

सेवाग्राहीसँग दुई लाख ३४ हजार रुपैयाँ घुस लिँदालिँदै पक्राउ परेको आरोप लागेका नायब सुब्बा गौतमका विरुद्ध शुक्रबार मुद्दा दायर गरिएको आयोगले जनाएको छ । आयोगले बिगोबमोजिमको जरिवाना र कैद सजाय माग गरेको प्रवक्ता पदमप्रसाद पाण्डेयले जानकारी दिए ।

यसैगरी आयोगले शुक्रबार नै काठमाडौँ महानगरपालिकाको भवन निर्माण इजाजत विभागका इञ्जिनियर सुशील चापागाईंविरुद्ध पनि विशेष अदालतमा मुद्दा दायर गरेको छ ।

आयोगले केही दिन पहिले१० हजार रुपैयाँ घुससहित इञ्जिनियर गौतमलाई पक्राउ गरेको थियो ।रासस
