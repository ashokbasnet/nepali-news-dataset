हृदयघातका कारण किरियापुत्रीको मृत्यु 

फाइल तस्विर
                                
                                        
                        गोरखा। गोरखा नगरपालिका–६ दरबारमार्गमा पिता सूर्यनाथ अर्यालको किरिया बसेका छोरा ईश्वरप्रसाद अर्यालको मृत्यु भएको छ। 

साठी वर्षीय अर्यालको हृदयघातका कारण आज अपराह्न निधन भएको हो। किरियाको कामकाजका लागि धारामा पुगेर घर फर्किने क्रममा लडेका अर्याललाई उपचारका लागि तीनधारेस्थित एपोलो अस्पताल लगिएको थियो। डाक्टर सन्तोष मास्केका अनुसार हृदयघातका कारण अर्यालको मृत्यु भएको हो। 

अर्यालका आफन्त किरणबाबु अर्यालका अनुसार लडेर अचेत भएका ईश्वरको निधन भएको हो। अर्यालका श्रीमती, दुई छोरा र तीन छोरी छन्।
