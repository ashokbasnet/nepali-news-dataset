इलामको छुर्पी पर्यटकका लागि कोशेली

इलाम । नेपालको पूर्वी भाग इलामको रमनिय दृश्यावलोकनले जोकोहीलाई पनि सहजै मोहित गर्छ । इलामको प्राकृतिक छटाको विशेषता भनेकै यो ठाउँको अवलोकन गर्नेको मनमा गहिरो छाप छोड्नु हो ।

यहाँका भीरपाखा, हरियाली अनि शीतल बातावरणले मनमा रमाईलो प्रकारको काउकुती लगाउँछ । त्यसैले होला पूर्वी नेपाल भ्रमण गर्न जाने आन्तरिक तथा बाहिय पर्यटकहरु इलामको दर्शन गर्न पुग्ने गरेका छन् ।

अनि इलाम पुग्ने पर्यटकले यहाँका बजारका पसलमा विक्रीका लागि झुण्डाएर राखिएको इलामको प्रख्यात छुर्पी आफना परिवारजन र आफन्तहरुका लागि कोशेलीका रुपमा किन्ने गरेका छन् ।

स्वादीले भएकाले यहाँको छुर्पी नेपाल लगायत विश्वका धेरै मुलुकमा पुग्ने गरेको अनुभव यहाँका छुर्पी व्यापारीहरु बताउँछन् ।    

तस्विरः गोविन्द लामिछाने, रासस
