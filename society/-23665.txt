मकवानपुरको मीठो खुवा विदेशमासमेत लोकप्रिय

मकवानपुर । नेपालको मकवानपुर जिल्लाको विशेषताका बारेमा हामी मध्ये धेरैजनालाई थाहा नहुन सक्छ ।

यो जिल्लामा निर्मित दुधका परिकारहरु देशविदेशमा कहलिएका छन् । मकवानपुर जिल्लामा पर्ने राजमार्ग छेउछाउमा दुधका परिकारहरु बिक्रिका लागि सजाएर राखिएको हामीले देखेको र स्वाद पनि लिएको हुनुपर्छ । मकवानपुर पुग्ने सबैको एउटा चाहाना हुने गर्छ, त्यो हो-यहाँ बनाईका खुवा । 

मकवानपुरको चुच्चेखोलामा बनाईएका खुवा प्रख्यात छन् । यस स्थानमा दर्जनौं संख्यामा खुवा उत्पादक रहेका छन् ।   विदेशमासमेत लोकप्रिय हुँदै आएको खुवा यहाँ प्रतिकेजी रु पाँच सयमा पाइन्छ ।

यो बाटो भएर जाने जोकोहीले पनि यहाँका पसलमा बिक्रीका लागि खुवा घोट्दै गरेको दृश्य देख्न सक्छन् ।  

तस्वीर: नारायण न्यौपाने, रासस
