मोटरसाइकल चेकजाँचका क्रममा यात्रुले बोकेको झोला खोल्दा प्रहरी चकित

काठमाडौँ । काठमाडौँ महानगरपालिका-२१ भोटेबहालमा एक मोटरसाइकल चेकजाँच गर्दा प्रहरी चकित बनेको छ। 

प्रहरीले चेकजाँचका क्रममा बा.८५ प ७६५८ नम्बरको मोटरसाइकलमा सवार झापा घर भई हाल किर्तिपुर बस्ने २५ बर्षीय आशिस कार्कीको झोलाबाट नगद तथा गरगहना फेला पारेको हो। स्रोत खुल्न नसकेको उक्त रकम तथा सुनका गहनासहित कार्कीलाई प्रहरीले नियन्त्रणमा लिएको जनाएको छ।

झापा घर भई किर्तिपुर बस्ने २५ बर्षीय आशिस कार्कीलाई प्रहरीले स्रोत खुलाउन नसकेको नगद र सुनका गहना सहित पक्राउ गरेको छ। प्रहरीले कार्कीले बोकेकोे झोलाबाट स्रोत नखुलेको नगद ५६ हजार ५ सय रुपैयाँ हातमा लगाउने पहेलो रंगको सुन जस्तो देखिने ३ थान बाला र १ थान औठी बरामद भएको हो। कार्की हुण्डी कारोबार गर्ने व्यक्ति भन्ने खुल्न गरेको भन्दै थप अनुसन्धान भइरहेको प्रहरीले जनाएको छ।
