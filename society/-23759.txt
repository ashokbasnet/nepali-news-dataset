ढुंगामा बसेर पढ्न बाध्य हाम्रा यी बालबालिका

सिन्धुली । राज्यको प्रत्येक अङ्गमा दलितको पनि समान पहुँच हुनुपर्छ भन्ने बोली सबै राजनीतिक दलहरुको सुनिदै आइएको छ ।

दलितलाई पनि समान अधिकार दिनुपर्छ भन्ने कुरामा सबै दलहरुको एउटै बिचार छ । राज्यको माथिल्लो अङ्गसम्म पुग्न बिभिन्न खुड्किला पार गर्नुपर्छ । ती मध्ये आवश्यक शिक्षा पनि हाँसिल गरेको हुनुपर्छ ।

निश्चित तहका लागि आवश्यक शिक्षाको व्यवस्था गरिएको छ । अनि आवश्यक शिक्षा हाँसिल गर्न शिक्षामा सबै जनताको समान पहुँच हुन पनि आवश्यक छ ।

हुनत पिछडा वर्गमा पर्ने दलित समुदायले पनि राज्यले उपलब्ध गराउने सेवा तथा सुविधा पाउनु पर्छ भन्दै भाषणवाजी गर्न ठूला-साना सबै राजनीतिक दलहरुलाई सिकाउनै परेन ।

तर सिन्धुलीको घ्याङलेक गाउँपालिका–५ बगरटोलका यी दलित बालबालिका को हाल सायद हाम्रा राजनीतिक दलका नेताहरुलाई थाहा छैन जस्तो छ । यी बालबालिकाहरु खोलाको बगरको टहरोमा ढुंगामाथि बसेर पढ्न बाध्य छन् । 

शिक्षिका बर्षा विकले विद्यालय व्यवस्थित नहुँदा बालबालिकालाई ढुंगामाथि बसालेर पढाउन बाध्य भएको बताउछिन् । 

तस्वीर: पेमा लामा, रासस
