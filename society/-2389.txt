रसुवाको टिमुरेमा पिकअप भ्यान दुर्घटना, दुई चिनियाँसहित आठ घाइते

रसुवा । सीमावर्ती क्षेत्र टिमुरेमा आज सवारी दुर्घटना हुँदा दुई चिनियाँसहित आठजना घाइते भएका छन् ।

सीमा प्रहरी चौकी टिमुरेका प्रहरी निरीक्षक रञ्जनकुमार दाहालका अनुसार बा ८ च ७७७५ नंको पिकअप भ्यान दुर्घटना भएको हो ।

घाइते हुनेमा रसुवागढी जलविद्युत् आयोजना निर्माणमा संलग्न चिनियाँ कामदार तथा सो आयोजनाको सवारी साधनका चालकसहित छ नेपाली नागरिक रहेका छन् ।

घाइतेलाई उपचारका लागि हेलिकप्टरमार्फत काठमाडौँ पठाइएको छ । दुर्घटनाको कारण खुल्न सकेको छैन ।
