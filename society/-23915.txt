अत्याधिक मदिरा सेवन गरेका युवक पोखरीमा डुबेपछि...

सांकेतिक तस्वीर
                                
                                        
                        गौशाला । महोत्तरी जिल्लामा अत्याधिक मदिरा सेवन गरेका कारण एक व्यक्तिको पोखरीमा डुबेर मृत्यु भएको छ ।

मदिराको नशामा रहेका कारण आफनै घर अगाडि रहेको पोखरीमा चिप्लिन पुगी पानीमा डुबेर निस्कन नसक्दा जलेश्वर नगरपालिका वडा नं १० बस्ने ६० वर्षीय श्रीनारायण मण्डलको ज्यान गएको हो । पोखरीमा डुबेर तैरिरहेको अवस्थामा उनको शव निकालिएकोे छ ।

गएराति अत्यधिक मदिरा सेवन गरी सुतेका मण्डल मध्यरातमा बाहिर निस्केर पोखरीको डिलमा पिसाब फेर्ने क्रममा चिप्लिएर पानीमा डुब्न पुगेको परिवारको भनाई उद्धृत गर्दै प्रहरीले जनाएको छ । प्रहरीले मण्डलको शव परीक्षणका लागि जिल्ला अस्पताल जलेश्वर ल्याएको छ ।रासस
