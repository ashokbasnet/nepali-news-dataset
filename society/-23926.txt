अध्यक्ष ढकाल र इरानी परराष्ट्र मन्त्री ज़रिफबीच भेट

काठमाडौँ । नेपाल परिवार दलका अध्यक्ष तथा पूर्व मन्त्री एकनाथ ढकालले इस्लामिक गणतन्त्र इरानका परराष्ट्र मन्त्री मोहम्मद जवाद ज़रिफसँग शिष्टाचार भेट गरेका  छन्।  तेहरानस्थित इरानको परराष्ट्र मन्त्रालयमा भएको भेटमा दुइ देशको आपसी हितको साथै क्षेत्रीय तथा अन्तर्राष्ट्रिय मुद्दाहरुमा छलफल भएको भेटमा सहभागी परिवार दलका प्रबक्ता सन्तोष पौडेलले जानकारी दिए।

इरान नेपालसँगको सम्बन्ध थप विस्तार गर्न इच्छुक रहेको पाएको नेता ढकालले बताए। नेपालमा सफलता पूर्बक निर्बाचन सम्पन्न भएकोमा मन्त्री ज़रिफले नेता ढकाल मार्फत नेपाली जनतालाई बधाई दिएका थिए। भेटमा नेपालको लागि इरानी कन्सुलर नरेश श्रेष्ठ पनि सहभागी थिए।
