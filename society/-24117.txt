नेपाली सेनाको वृहत प्रदर्शनी

महाशिवरात्रि तथा सेना दिवसका अवसरमा बिहीबार राजधानीमा नेपाली सेनाद्वारा आयोजित तीनदिने बृहत् प्रदर्शनीको अवलोकन गर्दै प्रधानसेनापति राजेन्द्रबहादुर क्षत्री । तस्बिर : रासस 
                                
                                        
                        काठमाडौं। सेना दिवसको अवसर पारेर नेपाली सेनाले बिहीबार वृहत प्रर्दशनी आयोजना गरेको छ। काठमाडांैको भद्रकालीस्थित सैनिक मुख्यालय परिसरमा आयोजना गरिएको त्रिदिवसीय प्रर्दशनको प्रधानसेनापति राजेन्द्र क्षेत्रीले उदघाटन गरे।

‘नेपाली सेना इतिहासदेखि वर्तमानसम्म’ शीर्षक दिइएको प्रर्दशनीमा नेपाली सेनाको विगतदेखि वर्तमानसम्मका कामलाई चित्रण गर्ने खालका तस्विर राखिएका छन्। नेपाली सेनाले विकास निर्माण, विपद् व्यवस्थापन, शान्ति सेनामा देखाएको बहादुरी पनि तस्वीर र शब्दचित्रमार्फत् चित्रण गरिएको छ। फागुन १ गते महाशिवरात्रीका दिन नेपाली सेनाले आफ्नो स्थापना दिवस भव्यताका साथ मनाउने तयारी पनि गरेको छ।
