जुटमिलमा भएको आगलागीमा १० लाख बराबरको क्षति

विराटनगर । विराटनगर महानगरपालिका–१७ स्थित रघुपति जुटमिलमा शुक्रबार भएको लागलागीमा १० लाख रुपैयाँ बराबरको क्षति भएको छ ।

प्रदेश नं १ प्रहरी कार्यालय विराटनगरका अनुसार मिलको मेशिन तातेर भएको उक्त आगलागीबाट १० टन जुट र मेशिन जल्दा १० लाख रुपैयाँ बराबरको क्षति भएको हो ।

उक्त आगो इलाका प्रहरी कार्यालय रानीबाट खटिएको प्रहरी र मिलका कामदारको सहयोगमा नियन्त्रणमा लिइएको थियो ।रासस
