बाँकेमा मानव अधिकार निगरानी समूह गठन

बर्दिया। तराई मानव अधिकार रक्षक संजाल (थर्ड एलायन्स) मध्यपश्चिम उपक्षेत्रीय कार्यलयको आयोजनामा सोनपुरमा गाविसस्तरीय मानव अधिकार निगरानी समूह गठन गरिएको छ ।

‘स्थानीय स्तरमा मानव अधिकारको वकालत र जिम्मेवार निकायलाई जवाफदेही बनाऔँ’ भन्ने नाराका साथ थर्ड एलायन्सले गाँउ–गाँउमा निगरानी समूह गठन गर्न सुरु गरेको छ । 

मानव अधिकार उल्लघनका घटनाहरु सोनपुर,उढरापुर क्षेत्रमा बढ्न थालेपछि स्थानीयस्तरमा मानव अधिकार निगरानी समूह गठन गरिएको तराई मानव अधिकार रक्षक संजाल (थर्ड एलायन्स) मध्यपश्चिम उपक्षेत्रीय कार्यलयले जनाएको छ ।

एलायन्सका उप क्षेत्रीय प्रमुख आलम खानले मानव अधिकारको उपभोग गर्दा जुनसुकै जातजाति धर्म, समूदाय, लिंग, बिचार, आस्था, सम्पत्ति वा अन्य कुनै पनि आधारमा बाधाव्यवधान गर्ने अधिकार कसैलाई नरहेको बताए ।

थर्ड एालयन्सका टिम लिडर दिपेन्द्र झाले मानव अधिकारको वकालतका लागि गठन गरिएको निगरानी समूहले गाविसस्तरमा रहेको समस्यालाई पहिचान गरी बहिर ल्याउन महात्वपूर्ण भूमिका निर्वाह गर्ने बताए ।
