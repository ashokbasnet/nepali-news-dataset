आर्थिक समृद्धिका लागि एकजुट हुनुपर्छः उपप्रधानमन्त्री श्रेष्ठ

वालिङ, स्याङ्जा। उपप्रधान एवं शिक्षामन्त्री गोपालमान श्रेष्ठले मुलुकको आर्थिक समृद्धिका लागि सबै राजनीतिक दल एकजुट हुनुपर्ने बेला आएको बताएका छन्।

स्याङ्जा सदरमुकाममा रहेको लक्ष्मी स्मृति सामुदायिक पुस्तकालय तथा सामुदायिक रेडियो स्याङ्जाको चौँथो अधिवेशनको आज उद्घाटन गर्दै उनले राजनीतिक मुद्दा टुङ्गिएकाले अबको पालो मुलुकको आर्थिक समृद्धिको रहेको बताएका हुन्। 

“मुलुकमा अहिले तीनवटै तहको निर्वाचन सम्पन्न भइसकेको र सिंहदरबारको अधिकार गाउँगाउँमा पुगिसकेको छ”–उपप्रधानमन्त्री श्रेष्ठले भने, “निर्वाचनका बेला भिन्नभिन्न भए पनि अब मुलुकमा दिगो शान्ति, सन्तुलित विकास र आर्थिक समृद्धिका लागि पनि सबै राजनीतिक दल एकै ठाउँमा उभिनुको विकल्प छैन ।”
