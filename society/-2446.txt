यातायात व्यवशायीकाे दादागिरि, यातायात ठप्प पार्ने चेतावनी

भक्तपुर ।  भक्तपुरका यातायात ब्यवसायीले जिल्लाभित्र साझा बस संचालन गरे ग्रामीण क्षेत्रका सम्पूर्ण रुटमा यायायात ठप्प पार्ने चेतावनी दिएका छन्। 

व्यवसायीले सोमबार पत्रकार सम्मेलन गरी ग्रामीण क्षेत्रमा सवारी ठप्प पार्ने चेतावनी दिएका हुन्। भक्तपुर मिनिवस सेवा समितिका अध्यक्ष ज्ञानेन्द्र महर्जनले समिति अन्र्तगत १७ रुटका ३ सय ३७ गाडी सञ्चालनमा रहेपनि यात्रुहरुको सेवालाई ध्यान दिएर थप ४० वटा साझा बस सरहका गाडी मगाइएको बताउँदै साझा बस भित्रिए ग्रामीण रुटमा यातायात ठप्प पार्ने चेतावनी दिए।

कोटेश्वर पूर्व बस समन्वय समितिका अध्यक्ष बलराम त्वानाबासुले साझा बस भक्तपुर चलाउने विषयको विरोध गरे।


व्यवसायीले सरकारले सहकारीबाट ऋण लिएर सञ्चालनमा रहेका बसहरुलाई बन्द गराउँदै सहकारी डुबाउने खेलमा लागेको आरोप लगाएका छन् ।
