धनगढी पुगेर कमल थापा भन्दैछन्, सत्ता छिट्टै हस्तान्तरण हुँदैछ

धनगढी । उपप्रधानमन्त्री एवं राप्रपाका अध्यक्ष कमल थापाले जनताको पछिल्लो जनादेशअनुसार वर्तमान सरकारले चाँडै सत्ता हस्तान्तरण गर्न लागेको बताएका छन् । 

आज यहाँ आयोजित पत्रकार सम्मेलनमा उनले संघीय संसद् गठनको पूर्णतामा समय लागेकाले सत्ता हस्तान्तरणमा पनि समय लागेको स्पष्ट पारे । 

ऊर्जा मन्त्रालयको समेत कार्यभार सम्हालेका थापाले भने, “ऊर्जाको विकासबाट मात्र देशमा समृद्धि र विकास हुन्छ ।” 

अब बन्ने नयाँ सरकारलाई आफूहरुको रचनात्मक सहयोग रहने उनले बताए । प्रधानमन्त्री शेर बहादुर देउवाले केहि दिनमै पदबाट राजीनामा दिने हल्ला चलिरहेका बेला  बर्तमान सरकारका उपप्रधानमन्त्री थापाको नयाँ अभिव्यक्तिलाई चाँसोको रुपमा लिइएको छ।
