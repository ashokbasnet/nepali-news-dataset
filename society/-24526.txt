फागुन पहिलो साताभित्र नयाँ सरकारः रावल

काठमाडौं। नेकपा एमालेका उपाध्यक्ष भीम रावलले फागुन पहिलो हप्ता भित्र नयाँ सरकार बन्ने दावी गरेका छन्। उपाध्यक्ष रावलले प्रतिनिधिसभाको निर्वाचनको सम्पूर्ण परिणाम पेश हुने वित्तिकै राष्ट्रपति विद्या भण्डारीले नयाँ सरकार गठन प्रक्रिया अघि बढाउने जनाए।

निर्वाचन आयोगले फागुन ३ गते भित्र प्रतिनिधिसभा निर्वाचनको सम्पूर्ण परिणाम राष्ट्रपति समक्ष पेश गर्ने तयारी गरेकाले पनि अव सरकार गठनमा ढिलाई हुने अवस्था नरहेको उनको भनाइ छ। सोमबार काठमाडांैमा आयोजित साक्षात्कार कार्यक्रममा बोल्दै उपाध्यक्ष रावलले माओवादी केन्द्रसँगको पार्टी एकता र नयाँ सरकार गठन प्रक्रिया सँगसँगै अघि बढ्ने दावी गरे।

उपाध्यक्ष रावलले काम चलाउ सरकारले राष्ट्रियसभाको ३ सदस्य मनोनित गर्न राष्ट्रपति समक्ष सिफारिस गरेकोमा कडा आपत्ति जनाए। जनताको मतको अपमान हुनेगरी सरकार अलोकतान्त्रिक ढंगले अघि बढिरहेको उनको आरोप छ।
