रसुवा साक्षर घोषित

रसुवा। जिल्लालाई आजदेखि साक्षर घोषणा गरिएको छ। 

जिल्ला शिक्षा अधिकारी होमनाथ न्यौपानेका अनुसार ९६.२९ प्रतिशत जिल्लावासी साक्षर भएको पाइएकाले सरकारी नीतिबमोजिम साक्षर जिल्ला घोषणा गरिएको हो। प्रतिनिधिसभाका नवनिर्वाचित सदस्य मोहन आचार्यले आज साक्षर जिल्ला घोषणा गरेका हुन्।

पाँच गाउँपालिका रहेको जिल्लामा साक्षर हुनेमा १५ देखि ६० वर्ष उमेरभित्रका रहेको बताइएको छ। 

प्रदेशसभाका सदस्य प्रेम तामाङ तथा गाउँपालिकाका अध्यक्ष कालिकाका सीता अधिकारी, गोसाइँकुण्डका कैसाङनुर्पु तामाङ र उत्तरगयाका उपेन्द्र लम्सालले भावी सन्ततिलाई गुणस्तरीय शिक्षा प्रदान गर्न सबै अभिभावकलाई आग्रह गरे।
