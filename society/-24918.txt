‘पुरानो सुट ल्याउनुहोस्, नयाँ सुट लिएर जानुहोस्’ बम्पर योजना

काठमाडौं। सुट बैंक एण्ड फेशन डिजाइन प्रा.लि ले ‘पूरानो सुट ल्याउनुहोस् नयाँ सुट लिएर जानुहोस्’ नामक नयाँ बम्पर योजना सार्वजनिक गरेको छ। शुक्रबार रिपोर्टर्स क्लबमा पत्रकार सम्मेलन गर्दै  सुट बैंकले यस्तो बम्पर योजना सार्वजनिक गरेको हो।

कम्पनीका अध्यक्ष भोजराज सिवाको सभापतित्वमा आयोजितउक्त कार्यक्रममा शिक्षाविद् एवम् समाजसेवी तथा महिला नेतृ गीता राणा र रिपोर्टर्स क्लबका सभापति ऋषि धमलाले संयुत्तः रुपमा उक्त बम्पर योजनाको उद्धघाट्न गरेका हुन्।

फेशन डिजाईनिङ् क्षेत्रमा विगत डेढ दशकदेखि सेवारत उक्त संस्थाले ग्राहकहरुको चाहना बमोजिम पूरानो सुटलाई बजार व्यवस्थापन र नयाँ डिजाईनको सुट अर्डर गर्न सजिलो होस् भन्ने उद्देश्य राखि यो योजना सार्वजनिक गरिएको अध्यक्ष सिवाले जानकारी दिए।

कार्यक्रममा बोल्दै गीता राणाले सुटको कपडा आयातमा भ्याट र सुट तयार हुँदापनि भ्याट लगाउने गरिएकोले नेपाली व्यवसायी दोहोरो मारमा परेको बताइन्। उनले भनिन्, ‘यही कारणले गर्दा छिमेकी मुलुक भारत र चीनसँग व्यापार प्रतिष्पर्धा गर्न सक्ने अवस्था छैन्।’

उनले विदेश पलायन भएका युवाहरुलाई स्वदेशमै फर्काउनको लागि सरकारले आर्कषक योजना ल्याउनु पर्ने पनि सुझाव दिइन्। उनले स्वदेशमै यद्योग खोल्नुपर्ने र रोजगारी सिर्जना गर्नुपर्ने बताइन्। कार्यक्रममा नेपाल इन्भेष्टमेन्ट फोरमका अध्यक्ष अम्बिकाप्रसाद पौडेल पनि यस्ता खाले कर्यक्रमले नेपाली अर्थतन्त्रमा टेवा पुर्याउने विश्वास दिलाए।

रिपोर्टर्स क्लबका सभापति ऋषिध मलाले यो कार्यक्रम अत्यन्तै नयाँ र सुट पारखीहरुको मन जित्ने खालको भएकोले यसले नेपाली अर्थतन्त्रमा राम्रो सहयोग पुर्याउने जनाए। उनले भने, ‘यो स्किम राम्रो छ,यसले नेपालीहरुको मनलाई छोएको छ।’

धमलाले ड्रेस–अपले व्यत्तित्व झल्काउँने भएकोले नेपाली फेशन इण्डष्ट्रिजमा सुट बैंक एउटा विकल्प भएको सुनाए।कार्यक्रममा परियार सेवा समाजका केन्द्रीय अध्यक्ष एवम् पूर्व मेजर बलबहादुर सुन्दासले पनि यो पेशामा आवद्ध व्यवसायीहरुलाई राम्रो तालिमदिएर अघि बढाइयो भने देशको अर्थतन्त्रमा टेवापुग्ने नेपालीको व्यक्तित्वमा पनि फाइदा पुग्ने जनाए।
