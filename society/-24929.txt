प्रदेश ६ का उपसभामुखमा घर्ती निर्विरोध

सुर्खेत। प्रदेश नं ६ का उपसभामुखमा पुष्पा घर्ती (सुर्खेत) को एकल उम्मेदवारी परेको छ। 

सांसद घर्तीको एकल उम्मेदवारी परेपछि उनी निर्विरोध निर्वाचित भएकी छन्। घर्तीको उम्मेदवारीका लागि नेकपा ९माओवादी केन्द्र० दैलेखका धर्मराज रेग्मी प्रस्तावक र नेकपा ९एमाले० दैलेखका मीना रखाइल समर्थक रहेका थिए।

सांसद घर्तीबाहेक अरु कसैको उम्मेदवारी नपरेको संसद् सचिवालयका सचिव कृष्णहरि खड्काले जानकारी दिए। प्रदेश सांसदको शनिबार बस्ने बैठकमा घर्ती निर्विरोध निर्वाचित भएको निर्णायार्थ पेश गरिने संसद सचिवालयले जनाएको छ। वाम गठबन्धनको सहमतिअनुसार प्रदेश नं ६ मा सभामुख एमाले र उपसभामुख माओवादी केन्द्रले पाउने सहमति थियो। 

सभामुखमा एमाले दैलेखका सांसद राजबहादुर शाही यसअघि नै निर्वाचित भइसकेका छन्। माओवादी केन्द्रका तर्फबाट सांसद घर्ती एमालेको समर्थनमा उपसभामुखमा निर्विरोध भएकी हुन्। नेपाली काँग्रेसले भने उपसभामुखमा आफ्नो उम्मेदवारी नै दिएन।
