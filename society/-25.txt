बसको ठक्करबाट सुनसरीमा एक जनाको मृत्यु 

सुनसरी, १ फागुन - सुनसरीमा बसको ठक्करबाट एक मोटरसाइकल चालकको मृत्यु भएको छ । सो घट्ना सुनसरी, ईटहरी उपमहानगरपालीका-२४ स्थित कोशीमार्गमा घटेको हो ।

 

धरानबाट बिराटनगरतर्फ आउँदै गरेको ना.३ ख ६०१२ नम्वरको बसले बिपरीत दिशा तर्फ जाँदै गरेको को २५ प ६६३३ नम्वरको मोटरसाइकललाई ठक्कर दिंदा ३५ वर्षीय गौराज सुनुवारको मृत्यु भएको हो ।


उनको उपचारको क्रममा घोपा धरान अस्पतालमा शनिबार मृत्यु भएको प्रहरीले जनाएको छ ।

यस्तै मोटरसाइकल पछाडी  सवार खोटांङ खार्मी –१ बस्ने ४५ बर्षीय शहरमान वि.क. भने गम्भिर घाईते भएका छन् । उनको घोपा धरान अस्पतालमै उपचार भइरहेको छ । दुवै सवारी साधन प्रहरीको नियन्त्रणमा रहेका छन् ।
