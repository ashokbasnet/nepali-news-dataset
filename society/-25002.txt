राज्यलाई ठग्ने र गलत काम गर्ने विरुद्ध निर्ययी पूर्वक प्रस्तुत हुने चेतावनी

काठमाडौं। महानगरीय प्रहरी परिसर काठमाडौंका प्रमुख प्रहरी वरिष्ठ उपरीक्षक विश्वराज पोखरेलले राज्यलाई ठग्ने र गलत काम गर्ने विरुद्ध कडा रुपमा प्रस्तुत हुने चेतावनी दिएका छन्।

काठमाडौंको सोह्रखुट्टमा शनिबार आयोजित कार्यक्रममा महानगरीय प्रहरी परिसर काठमाडौंका प्रमुख पोखरेलले गलत काम गर्ने विरुद्ध र्निदयी पूर्वक प्रस्तुत हुने चेतावनी दिएका हुन्।

‘शान्ति सुरक्षा र सुसासन, जनमैत्री प्रहरी र प्रशासन भन्ने नारा सहित संचालित प्रहरी हाम्रो टोलमा’ कार्यक्रममा उपस्थितले प्रहरी प्रशासन निश्पक्ष नभएको र पहुचवालाको मात्रै कुरा सुन्ने गरेको गुनासो गरेपछि प्रहरी वरिष्ठ उपरीक्षक पोखरेलले अधिकारक्षेत्र भित्र पर्ने विषयमा निश्पक्ष, इमान्दार  र र्निदयीपूर्वक प्रस्तुत हुने स्पष्ट पारेका हुन्। उनले प्रहरी प्रशासन र जनप्रतिनिधि इमान्दार र भ्रष्टाचारमुक्त भए मात्रै सर्वसाधरण जनताले परिर्वतनको महसुस गर्न सक्ने उल्लेख गरे।

अधिकार क्षेत्र भित्र रहेर सबै बर्ग र तहका जनतालाई सेवा दिन तयार रहेको भन्दै उनले प्रहरीसँगको सहकार्यमा अग्रहसर हुन पनि टोलबासीलाई आह्वान गरे। प्रहरी वरिष्ठ उपरीक्षक पोख्रेललेले आफ्नो क्षेत्रका बासीन्दाको शान्ति सुरक्षाका लागि इमान्दार र कर्तव्यनिष्ठ भई अहोरात्र खटिने प्रातिवद्धता पनि जाहेर गरे।
