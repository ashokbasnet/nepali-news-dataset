पाटनमा नयाँ कुमारीको प्रतिस्थापन

ललितपुर । पाटनमा नयाँ कुमारी निहिरा बज्राचार्यलाई प्रतिस्थापन पूजा गरिएको छ । प्रतिस्थापन पूजा गरेपछिमात्रै नयाँ कुमारीलाई देवी मानिने तलेजु मन्दिरका पुजारी रखन राजोपाध्यायले बताए ।

पाँच वर्षीया कुमारी बज्राचार्य शनिबारदेखि कुमारी घरमा बस्न थालेकी छिन् । आसनमा रहेकी कुमारीको पहिलो महिनावारीपछि अर्की कुमारीको खोजी हुने गरेको छ । पुजारी भन्छन् ‘महिनावारी भएपछि बालिका आसनमा बस्न नहुने मान्यता छ ।’ पाटनमा बज्राचार्य परिवारबाट कुमारी छान्ने गरिन्छ । उनि भन्छन्, ‘कुमारी बन्ने बालिका स्वस्थ र राम्री हुनुपर्छ ।’

काठमाडौँ उपत्यकाका तीनै जिल्लामा फरक–फरक कुमारी छन् । पाटनमा तलेजु मन्दिरका मूल पुजारीले कुमारी छान्ने गरेका छन् । पहिले बज्राचार्य परिवारबाट सुन्दर र स्वस्थ बालिका जो इच्छुक छन् तिनको खोजी हुन्छ । पहिले मूल पुजारीले केही बालिका छानेपछि उनकी श्रीमतीले बालिकाको घाउ÷चोट भए÷नभएको हेर्ने चलन छ । ‘कुमारी बन्ने बालिका तेजस्वीसमेत हुनुपर्छ’– पुजारीले भने ।

कुमारी धार्मिक र सांस्कतिक रुपमा महत्वपूर्ण मानिन्छिन् ।
