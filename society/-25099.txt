नेपाली युवाको विदेश मोह

काठमाडौं । स्वेदशमा रोजगारी नपाएपछि नेपाली युवाहरु घरपरिवारको गर्जो टार्न विदेश जान बाध्य भएका छन् । 

उसो त स्वदेशको शिक्षा दैनिक जीवनमा उपयोगी सावित भएन भन्दै पनि नेपाली युवाहरु विदेशमा उच्च शिक्षा प्राप्त गर्न जानथालेका छन् । 

देशले रोजगारी पनि दिन नसक्ने अनि जीवन जिउन चाहिने कला पनि यहाँको शिक्षाले सिकाउन नसक्ने भएपछि युवाहरु विदेश पलायन हुन बाध्य भएका हुन भन्दा पाप नलाग्ला । 

उदाहरणको रुपमा काठमाडौंस्थित रानीपोखरीस्थित महानगरीय प्रहरी कार्यालय छेउ पुगे हुन्छ जहाँ सयौं युवाहरु दैनिक लामबद्ध भएर विदेश यात्राका लागि नभैनहुने कागजातका लागि उभिएका हुन्छन् । विदेश जान प्रहरी रिपोर्ट आवश्यक पर्ने भएकोले यी युवाहरु यहाँ लाम लागेका हुन् । 

यसै सिलसिलामा काठमाडौँको रानीपोखरीस्थित महानगरीय प्रहरी कार्यालयमा आइतबार विदेश जानका लागि प्रहरी रिपोर्ट बनाउन लामबद्ध युवायुवतीको तस्वीर राससका रोशन सापकोटाले आफ्नो क्यामेरामा कैद गरेका छन् ।
