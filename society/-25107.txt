ओली सरकारको दिनगन्ती सुरु : विप्लव

काठमाडौं। नेत्रविक्रम चन्द नेतृत्वको नेपाल कम्युनिष्ट पार्टीले आफ्नो भातृ संगठन राष्ट्रिय युवा जनस्वयं नेपालको राष्ट्रिय सम्मेलनमा प्रहरीले गरेको हस्तक्षेपप्रति विरोध जनाएको छ। नेकपाका महासचिव नेत्रविक्रम चन्दले आइतबार एक विज्ञप्ति जारी गरी सम्मेलनको उद्घाटनमा जाने क्रममा पार्टीका स्थायी समितिका सदस्यसुदर्शन, पीबीएम कमरेड पदम राई लयागतका नेतालाई पक्राउ गरेको घटनाप्रति आपत्ति जनाएका हुन्।

विज्ञप्तिमा भनिएको छ, ‘सम्मेलनमा विराटनगर पुग्दै गर्दा चार दिन अघि मात्र गठन भएको केपी ओलीको सरकारले विना कारण कमरेड सुदर्शन र पीबीएम पदम राई लगानयत दर्जनौं युवन कमरेडहरलाई गिरफ्तार गरेको छ। यो गिरफ्तारीले राजनैतिक स्वतन्त्रताको स्वर उराल्ने पुँजीवादी संसदीय व्यवस्थाको दमनकारी, जनघाती चरित्रलाई उदांगो पारेको छ।’

साथै विज्ञप्तिमा कम्युनिस्ट नामबाट सरकारमा पुगेको वर्तमान सरकारप्रति निकै आक्रोश पोखिएको छ। विज्ञप्तिमा आफ्नो सरकारी काम नै जनता र पार्टीमाथि दमन गरेर शुरु गर्ने ओली सरकारको यस्ता कदम रोक्न र गिरफ्तार वरिष्ठ नेताहरु लगायतलाई विना शत मुक्त गर्न माग गरिएको छ। आफ्नो माग पूरा नभए वर्तमान सरकारको दिनगन्ती सुरु हुने विप्लवले चेतावनी दिएका छन्। आफूहरुको माग पूरा नभए फागुन आठ गते नेपाल बन्द गर्ने विप्लवले चेतावनी दिएका छन्।
