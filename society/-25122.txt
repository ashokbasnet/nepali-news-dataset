एनआरएन बेल्जियमको पहलमा रौतहटका शीतलहर पीडितलाई कम्बल वितरण

रौतहट । रौतहटको शीतलहर पीडितहरुलाई एनआरएन बेल्जियमद्धारा न्यानो कपडा कम्बल वितरण गरिएको छ ।

रौतहटको परोहा नगरपालिका वडा नम्बर ९ रामपुर खाप टोलमा १ सय ५०, राजदेवी नगरपालिका वडा नम्बर ९ को २० तथा फतुवा बिजयपुर नगरपालिका वडा नम्बर ११ भटी राङ्गी मुसहर बस्तीमा ५० जना बृद्ध, असहाय, असक्त, गरिब, दलित, अपाङ्गलाई न्यानो कम्बल वितरण गरिएको हो । 

गैर आवासीय नेपाली संघ बेल्जीयमका अध्यक्ष लोक प्रसाद दाहालको सक्रियतामा बेल्जियममा रहेका नेपालीहरुबाट संकलन गरि प्राप्त भएको रकमबाट राहत स्वरुप पठाइएको उक्त न्यानो कपडा सहयोग गरिएको हो ।

हालै भएको शीतलहरका कारण नेपालको मध्य तराईमा दर्जनौले ज्यान गुमाएका तथा पीडित भएकालाई एनआरएन बेल्जियमको मानवीय सहयोग कार्यक्रम अन्तर्गत एनआरएनकै पहलमा स्थानीय रुपमा रकम पठाइएको छ ।

राहत सामाग्री वितरण गर्ने कार्यमा सदैव सहयोग पुरयाउने मधेश प्रदेश मिडिया प्रा.लि तथा रिपोर्टर्स क्लब नेपाल रौतहटका अध्यक्ष कुमार पटेलले पीडितहरु समक्ष उक्त राहत सामग्री पुरयाएका हुन् । 

शितलहरबाट पीडित तराईवासी नेपालीहरुलाई गैरआवासिय नेपाली संघ बेल्जीयमले झण्डै २ लाख नगद आर्थिक सहयोग गरेको थियो ।

संस्थाका अध्यक्ष लोक प्रसाद दाहाल, प्रवक्ता दीपेन्द्र के.सी., महासचिव आडमाया लामा र शितलहर पिडितलाई सहयोग जुटाउने कार्यमा विशेष भुमिका निर्वाह गरेका क्लब बेल्जियमका अध्यक्ष रमेश कंडेललाई रिपोर्टर्स क्लब नेपाल रौतहटका अध्यक्ष पटेलले सहयोगका लागि विषेश अभार व्यक्त गरेका छन् ।
