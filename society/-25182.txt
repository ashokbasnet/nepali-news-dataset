राजधानीको मैजुवहालमा निशुल्क थेरापी सेवा

काठमाडौं। नशा सम्बन्धि, ढाड दुख्ने, हात खुट्टा झमझमाउने र घुँडा दुख्ने समस्याको उपचार गर्न राजधानीको मैजुबहालमा निशुल्क थेरापीको व्यवस्था गरिएको छ।

प्रजातन्त्र दिवसको अवसर पारेर चावहिल मैजुबहालमा स्थापना गरिएको लाइक केयरफिट सेन्टरमा कुनै पनि नकारात्मक असर नहुने प्राकृतिक विधिबाट सम्पूर्ण शरीरको रेखदेख गरी गरी निरोगी बनाउन मद्दत गर्ने प्रविधिबाट बनाइएको नयाँ प्रविधि मिसिनद्वारा थर्मल, अकुप्रेसर, मसाजबाट निशुल्क थेरापी गरिने लाइक केयरफिट सेन्टरले जनाएको छ। 

सो सेन्टरमा मेरुदण्डलाई व्यवस्थित गर्न, रोग प्रतिरोधात्मक क्षमता बढाउन, रक्तसंचार सुचारु गर्न, शरीरको तापक्रम नियन्त्रण गर्न र खुम्चिएको, च्यापिएको नशा खुलाउने काम गरिने सेन्टरले जनाएको छ। प्रत्येक दिन विहान ८ बजेदेखि साँझ साढे पाँच बजेसम्म निशुल्क उपचार गरिने सेन्टरले जनाएको छ।

सेन्टेरका संचालक राजकुमार मास्केले राजधानीका पाँच स्थानमा निशुल्क सेन्टर संचालन गरिएको जानकारी दिए। उनका अनुसार राजधानीको स्वयम्भू, सामाखुशी एकान्तकुना लोकन्थलीलगायका स्थानमा सेवा संचालन गरिएको छ।
