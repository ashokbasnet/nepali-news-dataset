सरकारकै संरक्षणमा मुलुकमा बलात्कारको घट्ना बढ्दो: पूर्वप्रधानन्यायाधिश कार्की

काठमाडौँ। पूर्वप्रधानन्यायाधिश शुशिला कार्कीले सरकारकै संरक्षणमा मुलुकमा बलात्कारको घटना बढ्दै गएको आरोप लगाएकी छन्।

पूर्वप्रधानन्यायाधिश कार्कीले बलात्कारजस्तो राज्यविरुद्धको अपराध हुँदा समेत त्यसलाई मिलाउन प्रहरी प्रशासनले पैसाको चलखेल गर्ने गरेको भन्दै आपत्ति पनि जनाइन्।

सोमबार ‘मानव अधिकार वर्ष पुस्तक २०१८’  को विमोचन गर्दै उनले न्यायका लागि पहलकदमी लिन पनि पीडितहरुलाई आग्रह गरिन्। पूर्व प्रधानन्यायाधिश कार्कीले राज्य आर्दश भए मानव अधिकारको क्षेत्रमा देखिएको समस्या आफै समाधान भएर जाने विश्वास पनि व्यक्त गरे।

उनले शेरबहादुर देउवा नेतृत्वको सरकारले ‘चोरलाई चौतारी’ मात्रै दिने काम गरेको भन्दै आक्रोश पनि व्यक्त गरिन्। पूर्व प्रधानन्यायाधिश कार्कीले बलात्कार लगायतका घटना हुन नदिन प्रहरी प्रशासनले विशेष निगरानी राख्नुपर्नेमा पनि जोड दिइन्।
