सेनाले यसरी डिस्पोज गर्‍यो तीनकुनेमा भेटिएको शंकास्पद बस्तु (भिडियोसहित)

काठमाडौँ। काठमाडौंको तीनकुनेस्थित बागमती पुलमा मंगलबार विहान भेटिएको शंकास्पद बस्तु नेपाली सेनाको बम डिस्पोजल टोलीले निष्क्रिय पारेको छ। 

मंगलबार दिउँसो नेपाली सेनाको बम डिस्पोजक टोलीले सो शंकास्पद बस्तु निष्क्रिय पारेको हो। त्यस क्रममा सो शंकास्पद बस्तु ठूलो आवाजमा पडकिएको थियो।

नेत्र विक्रम चन्द नेतृत्वको नेपाल कम्युनिष्ट पार्टीले बन्दको आह्वान गरेकाले सो शंकास्पद बस्तु सर्वसाधारणलाई त्रसित गराउन सोही पार्टीका कार्यकर्ताले राखेको हुन सक्ने आशंका प्रहरीले गरेको छ।

शंकास्पद बस्तु भेटिएपछि करिव २ घण्टा सो क्षेत्रको सवारी साधनको आवागमन प्रभावित भएको थियो।
