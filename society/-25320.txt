काठमाडौंमा एकाबिहानै भूकम्पको धक्का

काठमाडौं । बुधबार बिहानै काठमाडौँ र आसपासका क्षेत्रमा भूकम्पको धक्का महसुस भएको छ । बिहान २ बजेर २३ मिनेटमा भूकम्पको कडा झट्का महसुस भएको हो ।

काठमाडौं केन्द्रविन्दु भएर ३ दशमलव ६ रेक्टर स्केलको भूकम्प गएको राष्ट्रिय भूकम्प मापन केन्द्रले जनाएको छ । इसिएमसीले पनि नेपालमा भूकम्पको धक्का महसुस भएको जानकारी दिएको छ ।

२०७२ वैशाख १२ गते गएको गोरखा भूकम्पपछि डेढ वर्षसम्म निरन्तर पराकम्प गएका थिए । यो पटक भने लामो समयपछि भूकम्पको धक्का महसुस भएको हो ।
