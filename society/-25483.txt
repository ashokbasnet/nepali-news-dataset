अशक्त बुवाको सहारा बनेका नौ वर्षिय बालक ग्राहकलाई खुकुरी देखाउँदै

काठमाडौं । शिक्षामा हरेक नागरिकको समान पहुँच हुनपर्छ भन्ने मान्यतालाई प्राथमिकतामा राखेर दतृनिकायले वर्षेनी नेपालको शिक्षा क्षेत्रमा ठूलो धनराषी खर्चिदै आएको छ ।

दातृ निकायले शिक्षामा लगानी गरिदिए अनुसार प्रतिफल भने देखिएको छैन । शिक्षामा खर्चिएको लगानी सन्तोषजनक नहुनुमा नेपालका अधिकारी लगायत नेपालको गरिवी मुख्य कारण हो भन्दा अन्याय हुँदैन ।

गरिवीले घरपरिवार धान्नै धौधौ परिरहेका परिवारका ससाना नानीहरुले शिक्षामा मात्रै एकहोरो हुन सक्ने अवस्था निकै जटिल छ । तसर्थ अर्थिक अवस्था दैनिय भएका परिवारका केटाकेटीहरु भान्सामा खुसी ल्याउन आफै मजदुरी गर्न बाध्य छन् ।

यस्तै उदाहरण बनेका छन् नौ वर्षिय बालक विशाल सुनार जो अशक्त बुवालाई सघाउन डोकोमा खुकुरी बोकेर आफ्नो गाउँबाट रोल्पाको लिबाङ आइपुगेका छन् र बिक्रीका लागि ग्राहकलाई खुकुरी देखाउँदै छन् ।

तीन कक्षामा अध्ययनरत विशाल आफ्ना बिरामी बुवा साकुरे सुनारका सहारा बनेका छन् । तस्वीर: कविता उपाध्याय, रोल्पा, रासस
