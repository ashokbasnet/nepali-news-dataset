स्मृति कोषबाट जेहन्दार छात्रालाई साइकल प्रदान

बाँकै । बाँकेको सरस्वती उच्च माध्यमिक विद्यालयमा अध्ययनरत जेहन्दार छात्रा सरस्वती चौधरीलाई साइकल प्रदान गरिएको छ । बासकी पूर्ब केन्द्रीय सदस्य रुक्मिणी शाहको स्मृतिमा बासद्वारा स्थापित बास रुक्मिणी स्मृति अक्षय कोषको सहयोगमा बास र माईती नेपालद्वारा संयुक्त रुपमा साइकल प्रदान गरिएको हो ।

कार्यक्रममा बासका अध्यक्ष मन भण्डारी, कार्यकारी निर्देशक नमस्कार शाह र माईती नेपालका प्रमुख केशब कोईरालाले चौधरीलाई संयुक्त रुपमा साइकल हस्तान्तरण गरेका थिए । बर्दिया मोतिपुर वडा नम्बर ६ मटेरिया घर भई हाल नेपालगञ्ज बस्दै आएकी घरेलु हिँसा पीडित सीतारानी चौधरीकी १७ बर्षिया छोरी सरस्वती उक्त कोषको सहयोगमा अध्ययन गर्दै आएकी छन् ।

कार्यक्रममा माइती नेपालका प्रमुख केशब कोईरालाले जेहन्दार छात्राको पढाईमा सहयोग पुगोस् भन्ने हेतुले साइकल प्रदान गरिएको बताए ।  सरस्वती उच्च माध्यमिक विद्यालयका शिक्षिका पुजा श्रेष्ठले छात्रालाई साइकल प्रदान गरेकोमा धन्यवाद ज्ञापन गरिन् । साइकल पाएपछि अब सरस्वती चौधरीलाई विद्यालय आउन जान सहज हुने भएको छ ।
