औलो प्रभावित क्षेत्रमा झुल बितरण

सिरहा । आउँदै गरेको गर्मी मौसममा तराईका गरिब परिवारलाई लामखुट्टेबाट सर्ने रोगहरुबाट राहत मिलोस भन्ने उद्धेश्यका साथ झुल बितरण गरिदै छ ।

झुल बितरण कार्यक्रम अन्तर्गत सिरहा जिल्लामा ४८०० थान झुल औलो प्रभावित क्षेत्रमा बितरण गरिने जानकारी सिरहा-सप्तरीका फिल्ड अफिसर संजय महराले जानकारी गराए ।

यस्तै सप्तरीमा ५१६० थान झुल बितरण गरिने कार्यक्रम रहेको पनि फिल्ड अफिसर महराले बताए ।

सिरहाको अर्नमा गाउँपालिका अन्र्तगत साविक वार्ड लालपुर अर्नमा ६, महनौर ४ र सप्तरीको सप्तकोशी नगरपालिका वार्ड नं १ र २ मा झुल बितरण कार्यक्रम रहेको छ ।

सेभ द चिल्ड्रेन र इपिडिमलोजी टेकुको सहयोगमा औलो रोग प्रभावित क्षेत्रमा औलोबाट बच्न झुल बितरण गरिएको हो ।
