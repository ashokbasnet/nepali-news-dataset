छुट्टा-छुट्टै स्थानमा चार मानिस मृत अवस्थामा फेला

काठमाडौं । छुट्टा छुट्टै स्थानमा चार मानिस मृत अवस्थामा फेला परेको प्रहरीले जनाएको छ ।

सप्तरी : हर्दिया–७ कमलपुरमा हर्दिया–८ बस्ने ४५ वर्षीय बेदु सदा मंगलबार मृत अवस्थामा फेला परेका छन् । उनको चट्याङमा परी मृत्यु भएको आशंका गरिएको छ ।

सिन्धुली : फिकल गाउँपालिका–६ घाटपाखास्थित मध्य पहाडी लोकमार्गमा सडक निर्माणको लागि राखिएको ढुङगामाथि प्लाष्टिकको झोलामा मंगलबार नवजात पुरुष शिशुको शव सडेगलेको अवस्थामा फेला परेको छ ।

नुवाकोट : बिदुर नगरपालिका–५ भतेरी खोल्सामा चतुराले–४ बस्ने ४० वर्षीय अम्मर लामिछाने मंगलबार मृत अवस्थामा फेला परेका छन् ।

पर्सा : बीरगंज उपमहानगरपालिका–१४ श्रीपुर डेरा गरी ब्युटीपार्लर सिकी बस्दै आइरहेकी सेढवा–७ बस्ने  १९ वर्षीया रिना यादव आफ्नै कोठाको ओछ्यानमा मंगलबार मृत अवस्थामा फेला परेकी छन् । घटनाका सम्बन्धमा स्थानीय प्रहरीबाट आवश्यक अनुसन्धान भइरहेको छ
