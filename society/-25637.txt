मादक पदार्थ सेवन गरी ट्रयाक्टर चलाएपछी...

उर्लाबारी, मोरङ । मोरङमा मादक पदार्थ सेवन गरी ट्रयाक्टर चलाउँदा ट्रयाक्टरबाट लडेर चालकको मृत्यु भएको छ ।

रंगेली नगरपालिका– १ स्थित बबियाविर्ताको भित्री सडकखण्डमा को १ त ७३९७ नम्बरको टयाक्टरबाट खसेर चालक मोरङ धनपालथान गाउँपालिका – ५ बस्ने ४५ वर्षीय अमरलाल ऋषिदेवको मृत्यु भएको हो ।

मादक पदार्थ सेवन गरी ट्रयाक्टर चलाउँदै गरेको अवस्थामा ट्रयाक्टरबाट लडेर गम्भीर घाइते भएका उनलाई उपचारका लागि कोशी अञ्चल अस्पताल विराटनगर लैजाने क्रममा बाटामा नै मृत्यु भएको इलाका प्रहरी कार्यालय रंगेलीले जनाएको छ ।रासस
