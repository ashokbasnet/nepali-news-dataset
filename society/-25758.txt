पाँच देशका मजदुरको भेलाले गर्यो यस्तो निर्णय

काठमाडौं। एशिया प्रशान्त क्षेत्रका नेपालसहित पाँच देशका मजदुर संगठनहरुको भेलाले अनौपचारिक क्षेत्रमा कामगर्ने मजदुरलाई सीपमूलक तालिम दिन जोड दिने निर्णय गरेको छ। काठमाडौमा सम्पन्न नेपालसहित जापान, बंगलादेश, लाओस र थाइल्यान्डका मजदुर संगठनहरुको भेलाले अनौपचारिक क्षेत्रमा काम गर्ने मजदुरलाई सीपमूलक तालिम दिई दक्ष बनाउन जोड दिने निर्णय गरेको हो ।

तालिम र साक्षरताको माध्यामबाट अनौपचारिक क्षेत्रमा काम गर्ने मजदुरहरुलाई दक्ष बनाउन जोड दिने निर्णय गरिएको नेपाल टे«ेड युनियन कांग्रेसका उपाध्यक्ष अयोध्यप्रसाद यादवले जानकारी दिए। जापान सरकारको सहयोगमा अनौपचारिक क्षेत्रमा काम गर्ने मजदुरहरुलाई दक्ष बनाउने कार्यक्रम संचालनमा आएको छ। 

यो कार्यक्रम नेपालको पनि चार वटा जिल्लामा संचालन गरिएको छ। सरकार र रोजगादाताको परामर्शमा यो कार्यक्रम संचालन हुने गरेको छ।  भेलामा सहभागी मजदुर संगठनहरुले आफ्नो देशमा भईरहेको कामको अनुभव सुनाएका थिए। मजदुरको क्षेत्रमा काम गर्न इच्छुक श्रीलंका र भियतनामले पनि सिकाई र अनुभव सहित कार्ययोजना बनाउने प्रतिवद्धता जनाएको छ।

कृषि, विकाश निर्माण र घरायसी काममा रहेका मजदुरलाई आनौपचारिक मजदुरको रुपमा परिभाषित गरिँदै आएको छ। यस्ता क्षेत्रमा काम गर्ने मजदुरको कामको समयको सीमा नहुने ज्याला न्युन हुने, सामाजिक सुरक्षा नहुने कारणले जिविकोपार्जनमा नै समस्या छ। नेपाल, लाओस, बंगलादेश र थाईल्याण्डका मजदुर संगठनले अनौपचारिक क्षेत्रमा कामगर्ने मजदुरलाई औपचारिक बनाउन विभिन्न शीपमूलक तालिम ब्यबसाय गर्न बीउ पुंजी उपलब्ध गराई सहयोग गर्ने गरेका छन्। नेपालमा पर्सा, मोरङ, ललितपुर र भक्तपुरमा यो कार्यक्रम संचालन भइरहेको छ।
