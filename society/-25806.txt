मुलुक र जनताको हितमा संविधान संशोधन गर्न सकिन्छ: नेता नेपाल

नेपालगन्ज। नेकपा ९एमाले० का नेता माधवकुमार नेपालले देश र जनताको हित हुन्छ भने कुनै पनि बेला संविधान संशोधन गर्न सकिने बताएका छन्।

प्रेस चौतारी नेपाल र प्रेस सेन्टर बाँकेले आज आयोजना गरेको संयुक्त पत्रकार सम्मेलनमा उनले संविधान मुलुक र जनहितका लागि प्रयोग गर्ने कानूनी दस्तावेज भएकाले समयसापेक्ष यसको सुधार हुनुलाई अन्यथा लिनु नहुने बताए। 

पूर्व प्रधानमन्त्री नेपालले मुलुकमा अझै सामन्तवाद कायम रहेकाले यसको उन्मूलन गरेर मात्र विकास र समृद्धिको बाटो तय गर्न सकिने बताए। 

एमाले र माओवादी केन्द्रबीच भएको एकताको सम्पूर्ण अभ्यासलाई टुंगोमा पु-याउनु अघि संगठनभित्रका विकृति, विसंगतिलाई मिल्काइने उनको भनाई छ।
