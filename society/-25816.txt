अपहरण मुद्दाका फरार तामाङ पक्राउ

काठमाडौँ। नेपाल प्रहरीको केन्द्रीय अनुसन्धान ब्यूरोले अपहरण मुद्दाका फरार अभियुक्तलाई पक्राउ गरेको छ। 

ब्यूरोबाट खटिएको टोलीले पुनरावेदन अदालत पाटनको मिति २०७० वैशाख ३१ को फैसलाले नौ वर्ष कैद र ५० हजार जरिवाना सुनाएका धादिङका २७ वर्षीय सुनिल तामाङलाई शनिबार सिन्धुपाल्चोकबाट पक्राउ गरेको हो। 

तामाङले शिवबहादुर खड्कालाई जग्गा बेचेर आएको कमिसनबापतको रकम नदिएको रिसमा अपहरण गरी बन्धक बनाई राखेकाले तामाङविरुद्ध खड्काले जाहेरी दिएकामा अदालतले उक्त फैसला सुनाएको थियो। 

पक्राउ परेका तामाङलाई अदालतको आदेशअनुसार आज कैद भुक्तानका लागि जगन्नाथ देवल ९केन्द्रीय० कारागार पठाइएको ब्यूरोले जनाएको छ।
