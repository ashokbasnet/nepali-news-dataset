नवनियुक्त गृहमन्त्री रामबहादुर थापाद्वारा पदभार ग्रहण

नव नवनियुक्त गृहमन्त्री रामबहादुर थापा (बादल) मन्त्रालयमा पदवहाली ग्रहण गर्दै। तस्बिर: नवीन पौडेल, रासस
                                
                                        
                        काठमाडौँ। नवनियुक्त गृहमन्त्री रामबहादुर थापाले पदभार ग्रहण गरेका छन्। उनले सोमबार अपरान्ह सिंहदरबारस्थित गृह मन्त्रालयमा पुगेर पदभार ग्रहण गरेका हुन्।

त्यस अवसरमा नवनियुक्त गृहमन्त्री थापाले जनताको अपेक्षा र राष्ट्रको आवश्यक्तालाई पूरा गर्नेगरी काम गर्न सुरक्षा निकायलाई निर्देशन दिए। उनले मुलुक नयाँ युगमा प्रवेश गरेको उल्लेख गर्दै त्यसले ल्याएका चुनौति सामना गरेर अघि बढने प्रतिवद्धता पनि व्यक्त गरे।

नवनियुक्त गृहमन्त्री थापाले राम्रो काम गर्नेहरुलाई पुरस्कृत र नराम्रो काम गर्नेहरुमाथि कडा कारबाही गर्ने चेतावनी समेत दिए।
रक्षामन्त्री भैइसकेका नवनियुक्त गृहमन्त्री थापाले बदलिँदो परिस्थिति अनुसार सुरक्षा रणनीति तय गर्ने प्रतिवद्धता पनि व्यक्त गरे।
