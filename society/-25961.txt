विश्वकै पहिलो दिगो विकास लक्ष्य (एसडिजी) नमुना गाँउ नेपालमा बनाइने

काठमाडौँ । विश्वका १९३ राष्ट्रहरुले संयूक्त रुपमा अंगालेको पन्ध्र वर्षे ९२०१६–२०३०० विश्वव्यापी योजना दिगो विकास लक्ष्यको नमुना गाउँ नेपालमा बनाइने भएको छ । दिगो विकास लक्ष्य नमुना गाउँ योजना नेपालको प्रदेश नम्बर २ अन्तर्गत सर्लाही जिल्लाको चन्द्रनगर गाउँपालिकालाई बनाइने अवधारणा पत्र शुक्रवार काठमाण्डौमा एक समारोह बीच सार्वजनीक गरिएको छ । कामको सुरुवात चन्द्रनगर–२ बबरगंजबाट गरिने अवधारणा पत्रमा उल्लेख गरिएको छ ।
 चन्द्रनगर गाउँपालिका प्रमुख महेन्द्र महतोको अध्यक्षता एवम् सर्लाही निर्वाचन क्षेत्र नं। १ बाट निर्वाचित प्रतिनिधी सभा सांसद प्रमोद साहको प्रमुख आतिथ्य भएको सार्वजनिक समारोहमा राष्ट्रिय योजना आयोगको कार्यक्रम निर्देशक डा। नारायण राज पौडेल र संयूक्त राष्ट्र विकास कार्यक्रमको दिगो विकास लक्ष्य कार्यक्रमको प्रमुख धर्म स्वर्नकार विषेश आतिथिको रुपमा सहभागी भएका थिए ।
 आयोजित समारोहमा चन्द्रनगरको दिगो विकास लक्ष्य  (एसडिजी) नमुना गाउँ योजनाको अवधारण पत्र सार्वजनीक गरिएको हो । सार्वजनीकिकरण समारोहमा अर्का प्रतिनिधी सभा सदस्य अमृता अग्रहरी, चन्द्रनगर गांउपालिका वडा नम्बर २ का वडा अध्यक्ष राम नारायण महतो लगायत चन्द्रनगर गाउँपालिकाका सम्पुर्ण वडा अध्यक्षहरु, सदस्यहरु तथा कर्मचारीहरु, सहयोगी निकाय र संचारकर्मी लगायत  सरोकारवालाहरुको सहभागीता रहेको थियो ।
 सन् २०३० सम्ममा नेपाल लगायत विश्वबाट सबै प्रकारका गरिबीको उन्मूलन गरी मानव, पृथ्वी र समृद्धिको लागि एक सम्मान, न्यायपूर्ण र सुरक्षित विश्व निर्माण गर्ने परिकल्पना बोकेको पन्ध्र वर्षे साहसिक दिगो विकास लक्ष्यलाई एकिकृत रुपमा समाज, परिवार र व्यक्तिगत जीवनमा प्रत्यक्ष अनुभुती हुने गरी एकीकृत विकासको अवधारणलाई अंगाल्दै मानवता सहितको र समानता भएको सबल र दिगो नमुना गाउँ बनाउने अभियानको रुपमा चन्द्रनगर दिगो विकास लक्ष्य नमुना गाउँ योजना अगाडी बढाइएको चन्द्रनगर गांउपालिकाको प्रमुख प्रशासकिय अधिकृत टेक प्रसाद भट्टराईले जानकारी गराए।
 ‘दिगो विकासका १७ वटा लक्ष्य तथा १६९ सहायक लक्ष्यहरु र २०० भन्दा बढी सुचकहरु दिगो विकासका लागि एजेण्डा २०३० को एउटा भाग हो, जुन संयूक्त राष्ट्रसंघका १९३ सदस्य राष्ट्रहरु सम्मिलित सेप्टेम्बर २०१५ को ऐतिहासिक राष्ट्रसंघीय साधारण सभाको शिखर सम्मेलनले पारित गरेर जनवरी १, २०१६ देखि लागु गरेको छ ।’९प्रमुख भट्टराईले भन्नुभयो ।  विश्वभरका राष्ट्रिय सरकारहरु तथा लाखौं नागरिकहरुलाई एउटै थलोमा ल्याई यी महत्वाकांक्षी कार्यसुचीमा व्यापक छलफल र परामर्श गरी यो दिगो विकास लक्ष्यहरु तय गरिएको उनले जानकारी दिए ।
 विश्वकै पहिलो चन्द्रनगर दिगो विकास लक्ष्य नमुना गाउँ योजनाको सबल र प्रभावकारी योजना तर्जुमा, कार्यान्वयन, अनुगमन र अभिलेखनको लागि चार किसिमको शासन संरचना तय गरीएको छ । राष्ट्रिय योजना आयोग, विभिन्न मन्त्रालयहरु, दातृ निकायहरु, उधोग बाणिज्य संघ, नेपाल पत्रकार महासंघ, प्राज्ञिक लगायतका क्षेत्रहरु समेटने गरी १५ सदस्य सल्लाहकार समुह काठमाडौंमा हुनेछ । त्यसै गरी, स्वास्थ्य, शिक्षा, कृषि, निमार्ण, अर्थ, रोजगारी, व्यापार, संस्कृति, संचार, भिएफएस, अनुसन्धान, अभिलेखन, लैंगिक समता र सामाजिक समावेशीकरण, महिला सशक्तिकरण, गरिबी निवारण, बजारीकरण, वन तथा जलवायु परिवर्तन, वातावरण, उर्जा, सुचना प्रविधी, पोषण, सरसफाई, ज्ञान व्यवस्थापन गरी विभिन्न विषयगत विज्ञहरु सम्मिलित ३१ सदस्य प्राविधिक कार्य समुह पनि गठन गरिने गाउँपालिकाले जनाएको  छ । चन्द्रनगर दिगो विकास लक्ष्य नमुना गाउँ योजनाको कुशल र प्रभावकारी संचालनको लागि गाउँपलिका प्रमुख संरक्षण, प्रमुख कार्यकरी अधिकृत सल्लाहकार तथा वडा अध्यक्षको अध्यक्षता रहेको १५ सदस्य नमुना गाउँ योजना संचालन समिती गठन गरिने जनाईएको छ । साथै, दिगो विकास र चन्द्रनगर दिगो विकास लक्ष्य नमुना गांउको बारेमा व्यापक जागरण ल्याउन तथा स्थानीय, राष्ट्रिय र अन्तराष्ट्रिय सरोकारवालाहरुको ध्यान आकर्षण गराउँदै यस अभियानमा थप उर्जा प्रदान गर्न नेपालका ख्याती प्राप्त कलाकारहरु र व्यक्तिहरु सद्भावना दुतको रुपमा जोडिने गाउँपालिका प्रमुख महेन्द्र महतोले जानकारी दिनुभयो । 
 चाडै नै चन्द्रनगर दिगो विकास लक्ष्य नमुना गांउ योजनाको कार्यहरु अगाडी बढाइने उहाँले बताउनुभयो । १७ वटा लक्ष्य तथा १६९ वटा सहायक लक्ष्य र २०० भन्दा बढी सुचकहरु मध्ये स्थानीय स्तरमा लागु गर्न सकिने लक्ष्य र सुचकहरुको छनौट गर्दे चन्द्रनगर गांउपलिकाको अवस्था विषलेशण र आधारभुत सर्वेक्षण गरिने अगामी कार्यहरु रहेको व्यहोरा गाउँपालिका प्रमुख महतोले जानकारी दिनुभयो । त्यस्तै, अगामी पांच वर्षको लागि विस्तृत लागत सहितको रणनैतिक योजना तयार गरि योजनाको कार्यान्वयन द्रुत गतिमा अगाडी बढाइने उहाँले जानकारी गराउनुभयो ।
 यो चन्द्रनगर दिगो विकास लक्ष्य नमुना गांउ योजना नेपालमा मात्रै नभई विश्वमा नै पहिलो भएकोले गर्दा विश्व सामु नेपाललाई चिनाउने, एकिकृत विकासको मोडेल प्रस्तुत गर्ने र नेपालमा भर्खर लागु भएको संघियता सहित स्थानीय सरकारको सफल संचालनको मार्ग दर्शनको रुपमा साबित हुने विश्वास उहाँले व्यक्त गर्नुभयो ।

चन्द्रनगरको संक्षिप्त परिचय
प्रदेश नम्बर २ को सर्लाही जिल्लमा अवस्थित चन्द्रनगर गाउँपालिकाको स्थापना २०७३ सालमा भएको छ ।
 साविकका चन्द्रनगर, मोहनपुर, बबरगंज, किसनपुर गाविसलाई समावेश गरी चन्द्रनगर गाउँपालिका बनाईएको छ । यस गाउँपालिकामा ७ वाड रहेको छ भने घरधुरी संख्या ४ हजार ९ सय ३५ रहेको छ । यसको जनम्मा क्षेत्रफल ४७।५ वर्ग किलोमिटर रहेको छ । यस गाउँपालिकाको जनसंख्या ३५ हजार ५ रहेको छ, जसमध्ये  ९महिलाको संख्या १८ हजार ३९४ रहेको छ भने पुरुषको संख्या १६ हजार ६२१ रहेको छ । यो गाउँपालिका राष्ट्रिय जनता पार्टी नेपालका अध्यक्ष मण्डलका सदस्य राजेन्द्र महतको जन्म भएको गाउँपालिकाम पनि रहेको छ । 

हाल नमुना बनाई चन्द्रनगर वडा नम्बर २ को संक्षिप्त  परिचय
साविकका बबरगंज गाविसलाई हाल चन्द्रनगर वडा नम्बर २ बनाईएको छ । वडा नम्बर २ मा ९ सय ६८ घरधुरी रहेको छ भने जनसंख्या ७ हजार ३०४ रहेको छ । जसमध्ये महिलाको संख्या ४ हजार २१८ र पुरुष को संख्या ३ तिन हजार ८६ रहेको छ ।
