पोखराको पर्यटन व्यवसायमा नयाँ आयाम थप्दै होटल रानीबन आर्केड 

पाेखरा। पर्यटकीय सुन्दर नगरी पोखराको पर्यटन व्यवसायमा होटल रानीबन आर्केडले नया आयाम थप्दै गएको छ। पर्यटकीय क्षेत्र लेकसाइडको राम्रो तथा औलामा गनिन सक्ने होटल मध्ये पर्ने होटल रानीबन आर्केड पोखराको सुबिधा सम्पन्न होटलको सूचिमा पर्छ। आन्तरिक तथा बाह्य पर्यटकहरुले सधै खचाखच भरिने होटल रानीबन आर्केड स्थानीयबासीको पनि पहिलो रोजाइमा परेको छ। पारिवारिक बाताबरणमा सम्पूर्ण सुबिधायुक्त होटल रानीबन आर्केड पोखरा लेकसाइडको प्राइम लोकेसनमा अबस्थित छ।    
  
होटलमा ६० वटा सुविधा सम्पन्न कोठा छन् जसमा २४ वटा सुपर, २० वटा डिलक्स, १४ वटा सुपर डिलक्स र २ वटा जुनियर सुइट कोठा रहेको होटलका संचालक हरि भुजेलले जानकारी दिए। प्राय सबै कोठाबाट पोखराको मुख्य आकर्षण मानिने फेवाताल, शान्तिस्तुप, रानीवन लगायत वरपरका हरियाली जंगलहरुको दृश्यावलोकन गर्न सकिन्छ।

कोठाबाट पोखराबाट देखिने हिमालयहरुको पनि दृश्यावलोकन गर्न सकिन्छ भने पर्यटकमैत्री होटल सञ्चालनमा भएको छ। पर्याप्त पार्किङको सुविधा रहेको होटलको चौथो तलामा रुफटप गार्डेन बार छ। रुफटप गार्डेन बारलाई ‘माया गार्डेन’बाट ब्राण्डिङ गरिएको छ। होटलमा २ सय  क्षमताको सभाहल छ जुन सभाहललाई ‘जमुना हल’ नामाकरण गरिएको छ। होटलको माथिल्लो तलाबाट सम्पूर्ण पोखरालाई स्पष्टसँग ३ सय ६० डिग्रीको कोणबाट अवलोकन गर्न सकिन्छ। पर्यटकहरुको सुविधालाई मध्यनजर गरी लिफ्टको व्यवस्था गरिएको छ भने होटल अपाङ्ग र वृद्धावृद्धामैत्री रहेको छ।

होटलका प्रत्येक कोठामा मिनीबार,एसीको सुविधा छ भने खाना तथा खाजाका लागि रुम सर्भिसको  सेवा उपलब्ध छ। चौबिसै घन्टा पर्यटक तथा होटल ग्राहकको सेवामा मिठो मुस्कानको साथमा  कर्मचारी खटिएका हुन्छन्। होटलको मुख्य आकर्षणका रुपमा प्रवेशद्वार नजिकै प्राकृतिक पहाडको झल्को दिने संरचना तयार पारिएको छ। ‘पहाडको संरचनाबाट नियमित रुपमा झरना जसरी झर्ने पानी यहाँ आउने आन्तरिक तथा बाह्य पर्यटकको आकर्षण बनेको छ । आन्तरिक तथा बाह्य दुवै पर्यटकलाई लक्षित गरी होटल सञ्चालनमा ल्याइएको हो। पूर्ण पारिवारिक वातावरणमा होटल सञ्चालन गरिरहेका यस होटलमा पर्यटकको स्वागत सत्कार तथा सुविधामा कुनै कमी हुन नदिन होटलका कर्मचारी चौबिसै घण्टा उपलब्ध भईरहेका हुन्छन्।

रानीबन आर्केड होटलसँगै फाइन डाइनिङ रेष्टुरेन्ट पनि सञ्चालनमा आइरहेको छ । कुइन फरेष्ट रेस्टो एण्ड बारबाट होटलमा बस्ने पर्यटक र अन्य पर्यटक तथा पदयात्रीका लागि खाना तथा नास्ताको सुविधा उपलब्ध छ । रेष्टुरेन्टमा कन्टिनेन्टल, इन्डियन, इटालियन लगायत सि फुडको व्यवस्था छ। ‘पर्यटकको चाहना अनुसारको खाना तथा खाजा खुवाउने ब्यबस्था गरिएको छ । रेष्टुरेन्टमा एकै पटकमा एक सय भन्दा बढी पर्यटकलाई सुविधा उपलब्ध गराउन सकिने क्षमत समेत रहेको छ।
