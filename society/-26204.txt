सशस्त्र प्रहरीद्वारा १४ बोरा गाँजा नष्ट

शिशिर सिंखडा


चितवन । सशस्त्र प्रहरी बल गढीमाई गण भण्डाराको गस्ती टोलीले बुधबार राती ठूलो परिमाणमा गाँजा बरामद गरेको छ। मकवानपुरको राक्सीराङ्ग गाउँपालिका वडा नं. ६ डाबराङ गाउँमा गोठमा लुकाई राखेको अवस्थामा १४ वटा बोरामा २ सय ३ किलो गाँजा बरामद गरिएको थियो।

गणका प्रहरी नायव निरीक्षक नारायण प्रसाद इटनीको गस्ती टोलीले सुराकीको आधारमा राती ३ः३० बजे सो गाँजा बरामद गरेको गणका प्रहरी नायव उपरीक्षक राजु पाण्डेले जानकारी दिए। सो बरामद गाँजा बिहिबार बिहान गणका प्रहरी नायव उपरीक्षक राजु पाण्डे, इलाका प्रहरी कार्यालय भण्डाराका प्रहरी निरीक्षक रामेश्वर त्वाती, राप्ती नगरपालिका वडा नं. ६ का वडा अध्यक्ष जल्लु चौधरी, पत्रकार लगायतका उपस्थितिमा नष्ट गरिएको थियो।

सशस्त्र प्रहरी गण भण्डाराबाट करिब ३५ किलोमिटर उत्तरपूर्वको पहाडी क्षेत्रमा रहेको सो गाउँमा प्रहरीले पटक पटक गाँजा नष्ट गर्दै आएको छ भने विगतमा पनि गाँजा बरामद समेत हुने गरेको थियो।
