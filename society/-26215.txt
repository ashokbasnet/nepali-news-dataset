इच्छाविपरीत जबर्जस्ती होली खेल्ने ३४५ जना काठमाडौँमा पक्राउ

काठमाडौँ । होलीमा अर्काको इच्छाविपरीत जबर्जस्ती रङ दल्ने, लोला हान्ने तथा फोहर छ्याप्ने ३ सय ४५ जनालाई प्रहरीले पक्राउ गरेको छ।

पक्राउ पर्नेमा ११ महिला तथा ३३४ जना पुरूष रहेको प्रहरीले जनाएको छ। उनीहरुलाई प्रहरीले काठमाडौँका विभिन्न स्थानबाट पक्राउ गरेको हो।   

होलीलाई मर्यादित र सुरक्षित बनाउन प्रहरीले सुरक्षा व्यवस्था कडा बनाएको थियो। प्रहरी होली अगाडि नै जर्बजस्ती रङ दल्ने तथा लोला हान्नेलाई कारबाही गर्ने चेतावनी दिएको थियो। प्रहरीको चेतावनीलाई समेत व्यवास्ता गर्दै होली खेल्नेलाई प्रहरीले काठमाडौँका विभिन्न स्थानबाट पक्राउ गरेको हो।
