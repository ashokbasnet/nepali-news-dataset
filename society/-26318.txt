उपेन्द्रलाई तत्काल सरकारमा नजान राजपा नेता सुमनको सुझाव

फाइल तस्वीर
                                
                                        
                        काठमाडौं । राष्ट्रिय जनता पार्टी नेपालले संघीय समाजवादी फोरम नेपाल सरकारमा जान लागेकोमा असन्तुष्टि व्यक्त गरेको छ । पार्टीका नेता मनिष सुमनले संघीय समाजवादी फोरम नेपाल सरकारमा जान लागेकोमा असन्तुष्टि व्यक्त गरेका हुन ।

उनले मधेशका जनताको मागलाई सम्बोधन गर्नेगरी संविधान संशोधन गरेर मात्रै सरकारमा जान पनि फोरमका अध्यक्ष उपेन्द्र यादवलाई सुझाव दिए । नेता सुमनले प्रधानमन्त्री केपी शर्मा ओली मधेशमा गए अझै पनि दूव्र्यवहार हुने सम्भावना रहेको दाबी समेत गरे ।

मधेशको माग सम्बोधन गर्न नचाहेकै कारण प्रधानमन्त्री ओलीप्रति मधेशका जनता आक्रोशित रहेको उनको दाबी थियो ।

महासचिव सुमनले संविधान मधेशका जनताको पक्षमा नभएकाले नै आफूहरुले संशोधनको मागलाई निरन्तर उठाइरहनु परेको दाबी समेत गरे ।
