प्रधानन्यायाधीशलाई महाअभियोग नलगाए पुनः अनसन बस्ने डा. केसीको घोषणा

काठमाडौं । प्रधानन्यायाधीश गोपाल पराजुलीलाई महाअभियोग लगाई कारबाही गर्न माग गर्दै प्रा.डा. गोविन्द केसीले सरकारलाई १० दिने अल्टिमेटम दिएका छन् ।

डा. केसीले दुई बुँदे माग अघि सार्दै प्रधानन्यायाधीश पराजुलीले पदबाट राजीनामा नदिए फागुन २९ गतेदेखि पुनः अनसन शुरु गर्ने घोषणा गरेका छन् । शनिबार जारी गरिएको विज्ञप्तिमा न्याय सम्पादनमा भ्रष्टाचार गरेको व्यक्तिलाई महाअभियोग लगाएर हटाउनुको विकल्प नभएको उल्लेख छ । 

चिकित्सा शिक्षा सम्बन्धी न्यायिक जाँचबुझ आयोगको प्रतिवेदन सार्वजनिक गरी दोषी ठर्हयाईएका व्यीक्तलाई पनि कारबाही गर्नुपर्ने उनको माग छ ।
