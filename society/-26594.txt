श्रीमद् भागवत महायज्ञबाट साढे २ करोड रकम संकलन, भट्टराईको ६२ लाख सहयोग

शिशिर सिंखडा


चितवन । चितवनको कालिका नगरपालिका वडा नं. ५ पदमपुरमा संचालित श्रीमद् भागवत धनधान्याञ्चल सप्ताह ज्ञान–महायज्ञमा साढे २ करोड रुपैया संकलन भएको छ । जिल्लाकै पौराणिक देवताको रुपमा रहेको भिमवली मन्दिर निर्माण सम्पन्न गर्ने लक्ष्यका साथ सो महायज्ञ शुरु गरिएको थियोे।

संकलित रकमबाट मन्दिरको अतिरिक्त विवाह, ब्रतबन्ध मण्डप, धार्मिक पुस्तकालय, आध्यात्मिक योग भवन, थारु संग्रहालय र बाल उद्यान समेत निर्माण गर्ने लक्ष्य रहेको छ। सोही रकमबाट यस क्षेत्रका विपन्न बोटे, दलित, चेपाङ छात्रछात्रालाई छात्रवृत्ति समेत प्रदान गर्ने लक्ष्य रहेको मूल समारोह समितिका महासचिव भिष्म प्रसाद खनालले जानकारी दिए।

यही फागुन १३ गतेदेखि २० गतेसम्म संचालन भएको महायज्ञमा वाचन प्रविण पण्डित दिनबन्धु पोख्रेलबाट श्रीमदभागवत कथा वाचन गरेका थिए । १३ कठ्ठा क्षेत्रफल रहेको सो मन्दिर परिसरमा शिवालय मन्दिर, दुर्गा, ब्रह्मास्थान, गढीमाईको समेत मन्दिर रहेको छ।

महायज्ञमा कालिका नगरपालिका ५ पदमपुर, हाल रत्ननगर बस्दै आएका नन्द प्रसाद भट्टराईले सो मन्दिर निर्माण गर्नको लागि ६२ लाख रुपैया सहयोग गरेका छन् । उनले ६० लाख मूल्य बराबरको १ कठ्ठा जमिन र नगद रु. २ लाख सहयोग गरेका हुन् ।

आज आयोजित समापन कार्यक्रममा कार्यक्रमका प्रमुख अतिथि कालिका नगरपालिकाका नगर प्रमुख खुमनारायण श्रेष्ठ र पण्डित पोख्रेलले भट्टराई लगायत सहयोगीदाताहरुलाई सम्मान पत्रले सम्मान समेत गरेका थिए ।

सो महायज्ञमा कालिका नगरपालिकाले रु. २० लाख सहयोग गरेको थियो । त्यसैगरी पदमपुर निवासी जयचन्द्र प्रसाद चौधरीले ११ लाख ६१ हजार, नारायण बहादुर भट्टराईले ११ लाख २६ हजार, रुदल महतोको परिवारले ५ लाख ५ हजार सहयोग गरेका थिए । त्यसैगरी भिमोदय मा.वि. परिवारबाट पनि ५ लाख रुपैया सहयोग भएको आर्थिक समितिका सदस्य पोष्टराज अर्यालले जानकारी दिए । महायज्ञमा रु. २ करोड ३८ लाख संकलन भएको र जिन्सी अन्तर्गत धान, चामल विक्री गर्दा २ करोड ५० लाख रुपैया भन्दा बढी रकम संकलन हुने समेत उनले जानकारी दिए ।
 
को हुन् नन्द प्रसाद भट्टराई ?
गोरखा जिल्लाको बगुवामा १९९४ असारमा जन्मिएका नन्द प्रसाद भट्टराई २००९ सालमा चितवनको साविक पदमपुरमा बसाइ सरी आएका थिए । सो पदमपुर वस्तीमा बसाइ सरी आउने पहिलो पहाडी मुलको भट्टराई परिवारका बुबा, हजुरबुबाहरु हाल पर्साको ठोरीमा बडा हाकिम थिए।

राणाकालमा तत्कालिन सरकारले कांग्रेस पार्टीमा लागेको आरोपमा नन्द प्रसाद भट्टराईका दाई बखत बहादुर भट्टराईलाई २००७ सालको प्रजातन्त्र प्राप्ति भन्दा अगाडि गोली हानी मारिएको थियो । ठूलो आमा नन्द कुमारीको परिवार एक्लो भएपछि नन्द प्रसाद गोरखाबाट साविक पदमपुर बसाइ सरी आएका थिए भने ठोरीमा बस्दै आएका ठूलोआमाको परिवार पनि पदमपुरमा आई बसेका थिए। साविक पदमपुरमा वडा सदस्य, वडा अध्यक्ष समेत भएका भट्टराई तत्कालिन जिल्ला उपसभापति हुँदै जिल्ला सभापति समेत भएका थिए।

पदमपुरको भिमोदय मा.वि. स्थापनामा महत्वपूर्ण भूमिका खेलेका भट्टराईले शहिद स्मृति क्याम्पस पदमपुरलाई १ बिगाहा जमिन समेत निःशुल्क सहयोग गरेका छन् । साविक पदमपुरमा भिमवली बाबा मन्दिर उनले नै स्थापना गरी ५÷५ वर्षमा पञ्चवली समेत दिई पुजा गर्ने गर्दथे । पदमपुर स्थानान्तरण भई हाल कालिका वडा नं. ५ मा स्थापित मन्दिरलाई स्तरोन्नती गर्न उनले सो रकम सहयोग गरेका हुन् । भट्टराईका २ छोराहरु रहेका छन् । जेठो छोरा माधव भट्टराई नेपाल पेट्रोलियम ढुवानी व्यवसायी महासंघका केन्द्रीय सदस्य एवम् सफल व्यवसायी हुन् भने कान्छा छोरा मोहन भट्टराई कानुन व्यवसायी एवम् सफल व्यवसायी पनि हुन् ।

सो धनधान्याञ्चल महायज्ञमा सहयोग गर्ने जयचन्द्र प्रसाद चौधरी साविक पदमपुर गाविसका तत्कालिन गाविस अध्यक्ष हुन् । नेकपा एमाले जिल्ला सचिवालय सदस्य एवम् कालिका नगर इञ्चार्ज समेत रहेका चौधरी यस क्षेत्रकै सफल व्यवसायी हुन् । अर्का सहयोगीदाता नारायण बहादुर भट्टराई पनि पदमपुरका सामाजिक व्यक्ति हुन् । साविक पदमपुरका तत्कालिन वडा अध्यक्ष एवम् कार्यवाहक गा.वि.स. अध्यक्ष समेत भई उनले काम गरेका थिए । त्यस्तै रुदल महतो पनि कालिका वडा नं. ५ का सामाजिक व्यक्ति हुन् । स्वर्गीय बुबा जल्लु महतोको स्मृतिमा रुदल महतोको परिवारले सो मन्दिर निर्माणको लागि आर्थिक सहयोग गरेका हुन् ।  

सो धनधान्याञ्चल महायज्ञमा १ लाख रुपैया भन्दा बढी सहयोग गर्ने दाताहरु :
१.    नन्द प्रसाद भट्टराई परिवार – ६२ लाख
२.    कालिका नगरपालिका – २० लाख
३.    जयचन्द्र प्रसाद चौधरी परिवार – ११ लाख ६१ हजार १ सय ११
४.    नारायण बहादुर भट्टराई परिवार – ११ लाख २६ हजार १ सय ५१
५.    रुदल महतो परिवार – ५ लाख ५ हजार १
६.    भिमोदय मा.वि. परिवार – ५ लाख
७.    यमनाथ आचार्य परिवार – ३ लाख १ हजार १ सय ५०
८.    मान कुमार चौधरी परिवार – ३ लाख १ हजार १ सय ५१
९.    सुकदेव भट्टराई    परिवार – ३ लाख
१०.    प्रकाश चन्द्र भट्टराई परिवार – २ लाख १ हजार
११.    उमा कुमारी भट्टराई परिवार – २ लाख २२ हजार २ सय २२
१२.    यमलाल श्रेष्ठ परिवार – २ लाख ११ हजार ४ सय १७
१३.    जनक प्रसाद भट्टराई परिवार – २ लाख २ हजार २ सय २२
१४.    शिव नारायण श्रेष्ठ परिवार – २ लाख १ हजार
१५.    नारायण दत्त अर्याल परिवार – २ लाख २ हजार २ सय ११
१६.    जीवन बहादुर पाण्डे (मच्छिन्द्र) परिवार – २ लाख ५१ हजार ५ सय ३४
१७.    मनहरी रिजाल परिवार – १ लाख १ हजार १ सय ५
१८.    गोविन्द पोख्रेल परिवार – १ लाख १ हजार १ सय ५५
१९.    ढुण्ड प्रसाद पोख्रेल परिवार – १ लाख १ हजार १ सय ५१
२०.    महेन्द्र सेन ठकुरी परिवार – १ लाख १ हजार १ सय ५१
२१.    बुद्धिसागर लामिछाने परिवार – १ लाख
२२.    नारायण पोख्रेल प्रतिष्ठानको तर्फबाट पण्डित दिनबन्धु पोख्रेलले – १ लाख ११ हजार १ सय ११
२३.    निलकण्ठ दाहाल परिवार – १ लाख १ हजार १ सय ५१
२४.    डिल्लीराम दाहाल (काका) परिवार – १ लाख ५ हजार ५ सय ५५
२५.    बुद्धिकान्त मरहठ्ठा परिवार – १ लाख १ हजार १ सय ११
२६.    सूर्य कुमार श्रेष्ठ परिवार – १ लाख १४ हजार ६ सय ५५
२७.    आनन्द गिरी परिवार – १ लाख १ सय ५१
२८.    यम÷रोहिणी प्रसाद पौडेल परिवार – १ लाख १ हजार १ सय ५१
२९.    गणेश पराजुली परिवार – १ लाख ११ हजार १ सय ११
३०.     राम प्रसाद रिजाल परिवार – १ लाख १ हजार १ सय ११
३१.    हरि भट्टराई परिवार –     १ लाख १ हजार १ सय ११
३२.    बसन्त÷घनश्याम गिरी परिवार – १ लाख १ हजार ५५
३३.    नारायण भट्टराई परिवार – १ लाख १ हजार १ सय ११
३४.    हरिशंकर दाहाल परिवार – १ लाख १ हजार १ सय ११
३५.    झलक भट्टराई परिवार – १ लाख १ हजार १ सय ११
३६.    भोलानाथ चापागाई परिवार – १ लाख १ हजार १ सय २५
३७.    राजकुमार श्रेष्ठ परिवार – १ लाख ११ हजार १ सय ११
३८.    अरस सापकोटा (माधव) परिवार – १ लाख १ हजार १ सय ५१
३९.    जियन महतो परिवार – १ लाख ५ हजार १ सय २५
४०.    मोति कुमार श्रेष्ठ परिवार – १ लाख ५ हजार
४१.    जयलाल कंडेल परिवार – १ लाख १ हजार १ सय ११
४२.    हेम बहादुर नेपाल परिवार – १ लाख १ सय १
४३.    विश्वास अर्याल परिवार – १ लाख १ हजार १ सय ११
४४.    चिरञ्जिवी खनाल परिवार – १ लाख २७ हजार
४५.    कृष्ण बहादुर भट्टराई परिवार – १ लाख १ सय
४६.    होमनाथ दाहाल परिवार – १ लाख ५ हजार ५ सय २५
