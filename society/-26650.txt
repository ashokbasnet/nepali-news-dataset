बेनीको गलेश्वरमा डरलाग्दो ट्रयाक्टर दुर्घटना, दुईको मृत्यु

म्याग्दी। बेनी नगरपालिका–९ गलेश्वरमा ट्रयाक्टर दुर्घटना हुँदा सोमबार दुई जनाको मृत्यु भएको छ। 

गलेश्वरदेखि बेनी आउँदै गरेको ग १ त २५५८ नंको ट्रयाक्टर गलेश्वरमा निर्माणाधीन बसपार्क नजिकैबाट कालीगण्डकी नदीमा खसेको थियो।

दुर्घटनामा गम्भीर घाइते भएका चालक रघुगंगा गाउँपालिका–३ का राम विक र ट्रयाक्टरमा रहेका बेनी नगरपालिका–९ गलेश्वरका गणेश कार्कीको उपचारका क्रममा जिल्ला अस्पताल बेनीमा मृत्यु भएको जिल्ला ट्राफिक प्रमुख शिवप्रसाद पाठकले जानकारी दिए। तीव्रगतिका कारण दुर्घटना भएको प्रहरीको अनुमान छ। रासस
