कथित : काठमाडौँमा दुई दलित पत्रकारलाई घर निकाला

काठमाडौँ । काठमाडौँको अनामनगरमा घरबेटीले दलित भएकै कारण दुई पत्रकारलार्ई घर निकाला गरेका छन्।

अनामनगर, थापागाउँ नजिकै घरबेटी श्याम प्रसाद गौतम र उनकी धर्म पत्नी कमला गौतमले पत्रकारद्वय मिनल विक र विक्रम सुनारलाई घर निकाला गरेका हुन्।

फागुन ५ गते घरबेटी र दुई पत्रकारबीच दुई कोठा मासिक साढे ११ हजारमा दिने सहमति भएको थियो। उक्त सहमति पछि दुई पत्रकारले घरबेटीलाई अग्रिम २५०० सय रुपैयाँ बुझाएका थिए।  तर कोठमा सरेकै दिनमा दलित भन्दै घरबेटीले आफुलाई घर निकाला गरेको पत्रकार सम्मेलन गर्दै पीडितले जानकारी गराएका हुन्।
