आजदेखि साझा यातायातको नयाँ बस सञ्चालनमा

काठमाडौँ । साझा यातायातले आजदेखि सेमी लो फ्लोर बस सेवा संचालन गरेको छ। बुधबार साझा यातायातको मुख्य संचालन केन्द्र पुल्चोकमा काठमाडौँ तथा ललितपुर महानगर पालिकाका मेयरद्वय बिद्या सुन्दर शाक्य र चिरिबाबु महर्जनले संयुक्त रुपमा सेवा संचालनको उद्घाटन गरे।

अपाङ्ग, अशक्त, जेष्ठ नागरिक, बालबालिका र बिरामीहरुलाई सहज रुपमा यात्रा गर्न उपयोगी मानिने भनिएको सेमी लो फ्लोर अस्पताल देखि अस्पताल सम्म संचालन गरिने भएको छ । यस प्रकारको बस सेवाले काठमाडौ उपत्यकामा बढ्दो ट्राफिक जामको समस्या कम गर्न सहयोगी हुने साझा यातायातले बताएको छ।

यो यातायात संचालनको लागि काठमाडौँ महानगर पालिकाले ५ करोड र ललितपुर महानगरपालिकाले १ करोड अनुदान सहायता उपलब्ध गराएका छन।
