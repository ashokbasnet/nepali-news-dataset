अध्यक्ष ढकालद्वारा बालबालिकाको उचित सुरक्षा मिलाउन सरकारसँग माग 

काठमाडौं। नेपाल परिवार दलका अध्यक्ष एवं पूर्वमन्त्री  एकनाथ ढकालले बालबालिकाको उचित सुरक्षा गर्न सरकारसँग माग गरेका छन्। बुधबार राजधानीस्थित ग्रीनसिटी अस्पतालमा सामुहिक बलात्कारमा परि उपचार गरिरहेकी एक ८ बर्षे पीडित बालिकालाइ भेटेपछि ढकालले उक्त कुरा बताएका हुन्।

८ बर्षे बालिका बलात्कृत हुनुले सिंगो नेपाली समाजको शिर झुकेको भन्दै ढकालले यस्ता जघन्य अपराध उपर कडा भन्दा कडा कारबाही गर्न र पीडितको जिम्म्मा सरकारले लिन माग गरे। नेता ढकालले बिद्धालयमा नैतिक शिक्षा अध्यापन गराउने तथा बालबालिका हिंसा रोक्न अन्य गिर्गकालिन योजना लागु गर्न पनि सरकारलाई आग्रह गरे।

पीडित बालिकालाइ सहयोग गरिरहेको रक्षा नेपाल सस्थाकी अध्यक्ष मेनुका थापा तथा ग्रीनसिटी अस्पतालका अध्यक्ष  एलबी टन्डनसँग पनि पूर्वमन्त्री ढकालले छलफल गरेका थिए। ढकालले रक्षा नेपालको मानवीय कार्यको प्रसंशा गर्दै बालिकाको उपचारमा कुनै कसुर बाँकि नराख्न  ग्रीनसिटी अस्पताललाई आग्रह गरेका थिए। ढकालले पीडित बालिकाका पितालाई केही आर्थिक सहयोग समेत उपलब्ध गराएका थिए।
