क्रियापुत्री बसेको घर आगलागीले सखाप

ताप्लेजुङ । ताप्लेजुङको फुङलिङ नगरपालिका-७, ऐश्वर्यचोकमा आज बिहान आगलागीबाट एक घर जलेर नष्ट भएको छ।

स्थानीय दिवाकर भट्टराईको घरमा आगलागी भएको हो। आगलागीका कारण झण्डै रु आठ लाख मूल्य बराबरको क्षति भएको प्रारम्भिक अनुमान गरिएको जिल्ला प्रहरी कार्यालय, ताप्लेजुङले जनाएको छ।

बेलुकी करिब ११ बजे खाना खाएर सुतेको र बिहान ३ बजे अचानक आगलागी भएको आगलागी पीडित उदय भट्टराईले बताए।

आगलागीले मानवीय क्षति भने नभएको बताइएको छ। आगलागी नेपाली सेना, नेपाल प्रहरी, सशस्त्र प्रहरी र स्थानीयको सक्रियतामा बिहान ४ः३० बजे नियन्त्रणमा आएको थियो। आगलागी पीडित भट्टराई आफ्नो बुबाको क्रियापुत्री बसेको बताइएको छ। रासस
