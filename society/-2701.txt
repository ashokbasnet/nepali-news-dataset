६ नम्बर प्रदेशस्तरीय संगीत प्रयोगितामा दिनेश प्रथम

नेपालगन्ज। रेडियो नेपालले ६ नम्बर प्रदेशमा आयोजना गरेको प्रदेशस्तरीय खुला आधुनिक संगीत प्रयोगितामा सुर्खेत वीरेन्द्रनगरका दिनेश गौतम प्रथम भएका छन् । प्रतियोगिताबाट वीरेन्द्रनगर –३ घर भएका गौतमले प्रथम स्थान हासिल गरी स्वर्ण पदकसहित १० हजार राशीको पुरस्कार प्राप्त गरेका छन् ।

त्यसैगरी वीरेन्द्रनगर–६ का अंशु सिंह द्वितीय र बाँकेका अर्जुन पुन मगरले तृतीय स्थान हाँसिल गरेका छन् । सिंहले रजत पदकसहित ७ हजार ५ सय र पुनले  कास्य पदकसहित पाँच हजार राशीको पुरष्कार जितेको रेडियो नेपाल सुर्खेत प्रशारण केन्द्रले जनाएको छ ।

रेडियो नेपालको ६७ औं वार्षिकोत्सवको अवरमा आयोजित कार्यक्रममा प्रदेश नम्बार ६ का विभिन्न जिल्लाबाट गरी २३ जना सहभागीहरुले भाग लिएका थिए । रेडियो नेपालले ७ वटै प्रदेशहरुमा आधुनिक खुला प्रतियोगिता गर्ने निर्णय भए अनुसार सुर्खेतमा पनि ६ नम्बर प्रदेशस्तरीय खुला आधुनिक संगीत प्रतियोगिता गरिएको रेडियो नेपालका कार्यक्रम महाशाखाका प्रमुख डा. नवराज लम्सालले बताए ।

उनले धरान, बर्दिबास, भैसेपाटी, धनगडीमा पनि यो प्रतियोगिता सम्पन्न भइसकेको र पोखरा तथा दाङमा भने प्रतियोगिता गर्न बाँकी रहेको जानकारी दिए । कार्यक्रममा रेडियो नेपालका नायब कार्यकारी निर्देशक श्रीभद्र वाग्ले, वरिष्ठ संगीतकार बुलु मुकारुङलगायतको उपस्थिति रहेको थियो । कार्यक्रम  रामपुकार रामको अध्यक्षतामा सम्पन्न भएको हो ।
