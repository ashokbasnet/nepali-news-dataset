भारतमा सडक दुर्घटना हुँदा एक नेपालीको मृत्यु

जाजरकोट । जाजरकोटको नलगाड नगरपालिका–८ स्वाँराका हरिबहादुर विकको ट्र्याक्टर दुर्घटनामा परी बिहीबार बेलुका मृत्यु भएको छ।

भारतको उत्तर प्रदेशस्थित रुद्रप्रयाग गढवालमा घर निर्माणका लागि ट्र्याक्टरमा ढुंगा राखी ट्र्याक्टर चलाएर आउँदा दुर्घटना परी विकको मृत्यु भएको हो । विक दुई महिना अघि मात्र कामको खोजीमा भारत गएका थिए ।

उनका श्रीमतीसहित एक छोरा र एक छोरीका साथै ६५ वर्ष नाघेका बाबा, आमासमेत रहेका छन्। रासस
