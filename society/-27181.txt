सडक किनारमा एक व्यक्ति मृत फेला

मोरङ । मोरङको रतुवामाई नगरपालिका-१० स्थित उर्लाबारी- बरडंगा सडक खण्डको किनारमा आज बिहान एक व्यक्ति मृत अवस्थामा भेटिएका छन्।

उर्लाबारी नगरपालिका– ९ घर भएका ५८ वर्षीय चन्द्रबहादुर दर्जी मृत अवस्थामा भेटिएका हुन्। दर्जीले अत्याधिक मादक पदार्थ सेवन गर्ने गरेका कारण उनको मृत्यु भएको हुनसक्ने इलाका प्रहरी कार्यालय सिजुवाका प्रहरी नायब निरीक्षक रामकाजी कट्वालले जानकारी दिए।

मृतकको शव परीक्षणका लागि मंगलबारे अस्पताल, उर्लाबारीमा राखिएको छ। रासस
