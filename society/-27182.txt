चट्याङ लागेर एक महिलाको मृत्यु ,दुई घाइते

सल्लेरी, सोलुखुम्बु। सोलुखुम्बुको महाकुलुङ गाउँपालिका– ४ गुदेलमा चट्याङ लागेर एक महिलाको मृत्यु भएको छ। हावाहुरीसँगै शुक्रबार साँझ परेको चट्याङका कारण गुदेलकी–५६ वर्षीया रीजामली राईको मृत्यु भएको प्रहरी निरीक्षक प्रधुम्न अधिकारीले जानकारी दिए।

सोही समयमा परेको चट्याङका कारण गुदेलकै २५ वर्षीया शान्ति राई र सोही घरमा डेरा गरी बस्ने प्रितुबहादुर कार्कीका छोरा १४ वर्षीय छितिज कार्की घाइते भएका छन्। गुदेल स्वास्थ्य चौकीमा उपचार गरेपश्चात् घाइतेहरु सामान्य बन्दै गएको प्रहरीले जनाएको छ।

अहिले इलाका प्रहरी कार्यालय सोताङबाट प्रहरी निरीक्षकसहितको टोली घटनास्थलतर्फ गइरहेको छ। रासस
