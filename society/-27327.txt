उच्च शिक्षा अध्ययनरत दलित विद्यार्थीलाई निशुल्क शिक्षा दिलाउने घोषणा

सिराहा। राजपा सहमहामन्त्री एवं दुई नम्बर प्रदेशका सांसद सुरेश मण्डलले उच्चशिक्षामा अध्ययन गर्ने दलित समूदायका विद्यार्थीलाई निशुल्क अध्ययनको व्यवस्था गर्ने घोषणा गरेका छन्।

शनिबार सिरहाको पर्खावा उच्च माविमा भएको नेपाल भारत दलित सन्त सम्मेलनको उद्घाटन गर्दै सांसद मण्डलले आफ्नो क्षत्रेमा उच्च शिक्षामा अध्ययनरत दलित समुदायका विद्यार्थीको सम्पूर्ण खर्च आफूले व्यहोर्ने घोषणा गरेका हुन्। आफ्नो क्षेत्रमा अध्ययनरत दलित विद्यार्थीको डाटा संकलन गर्ने काम भइरहेको बताए।

सो अवसरमा सांसद मण्डलले समाजको कलंकका रुपमा रहेको छुवाछुत प्रथालाई अन्त्य गर्न आफूले संसदमा सक्दो भूमिका निर्वाह गर्ने प्रतिबद्धता जनाए।  तराईमा छुवाछुत प्रथा व्याप्त रहेको छ। उनले छुवाछुत प्रथाले समाज विकासमा वाधा पुर्याएको जिकिर गरे।   उनले जनसंख्याको आधारमा दलितलाई राजनीतिक र सामाजिक पहुँच दिलाउन आफू लागि पर्ने जिकिर गरे।
