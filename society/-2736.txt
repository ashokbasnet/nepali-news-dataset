बैतडीको मेलौलीमा टाउको नभएको अनौठो बच्चा जन्मियो

बैतडी । बैतडीको मेलौली नगरपालिकाकी एक महिलाले टाउको नभएको अनौठो बच्चा जन्माएकी छन्। मेलौली नगरपालिका वार्ड नम्बर ६ स्थायी घर भएकी  सुनिता पोख्रेलले टाउको नभएको बच्चा जन्माएको केशरपुर स्वास्थ्य केन्द्रका अनमी जानकी महतोले बताएकी छन्।

सुनिताले सामान्य अवस्थामै उक्त बच्चालाई घरमै जन्म दिएको र अत्यधिक रक्तस्राब भएपछि अस्पताल आएको स्वास्थ्य केन्द्रले जनाएको छ । उनी चार महिना अगाडि स्वास्थ्य केन्द्रमा चेक गराउन आउँदा नै बच्चाको टाउको नभएको जानकारी पाएपछि  धामीझाँक्रीको भरमा परेर अस्पतालमा उपचार नगराएको स्वास्थ्य केन्द्रले जनाएको छ। उनका श्रीमान रोजगारीका शिलशिलामा भारतमा मजदुरी गर्दै आएका छन्।


स्वास्थ केन्द्रमा आएकी सुनितालको लामो समयसम्म रक्तस्राब नरोकीएपछी थप उपचारका लागि स्वास्थ्य केन्द्रबाट डडेल्धुरा उपक्षेत्रीय अस्पतालमा पठाइएको स्वास्थ्य केन्द्रले जनाएको छ।
