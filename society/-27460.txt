अस्पताल पुगेर प्रधानमन्त्री ओलीले लिए घाईतेहरुको अवस्थाबारे जानकारी

तस्बिर : रासस
                                
                                        
                        काठमाडौं । त्रिभुवन अन्तर्राष्ट्रिय विमानस्थलमा दुर्घटनाग्रस्त विमानमा सवार भएका घाइतेहरुको अवस्थाबारे जानकारी लिन प्रधानमन्त्री केपी शर्मा ओली काठमाडौँ मेडिकल कलेज (केएमसी अस्पताल) सिनामंगल पुगेका छन् ।

प्रधानमन्त्री ओलीसंगै गृहमन्त्री रामबहादुर थापा बादल, रक्षामन्त्री ईश्वर पोखरेल, उद्योग, तथा वाणिज्य तथा आपूर्ति मन्त्री मातृका यादव पनि केएमसी पुगेका थिए ।

उनिहरुले दुर्घटनाको दुःखद् खबरले स्तब्ध बताएको बताउँदै दुर्घटनामा निधन भएका यात्रुप्रति श्रद्धाञ्जली र परिवारजनप्रति गहिरो समवेदना ब्यक्त गरेका छन् ।

बंगलादेशको ढाकाबाट काठमाडौं आएको युएस बंगला जहाज आज दिउँसो २ बजेर १८ मिनेट जाँदा अवतरणका क्रममा दुर्घटनामा परेको थियो । दुर्घटनामा ४९ जनाको मृत्यु भईसकेको नेपाल प्रहरीले जनाएको छ ।
