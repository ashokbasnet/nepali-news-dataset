मुड्केचुला गाउँमा आगलागीबाट चार घर नष्ट

दुनै । तल्लो डोल्पाको मुड्केचुला गाउँपालिका–६ स्थित नर्कुको धुपियाना बस्तीमा आज भीषण आगलागी हुँदा चार घर जलेर नष्ट भएका छन।

नजिकैको वनमा लागेको आगो उक्त बस्तीमा छिरेपछि विसे विक, बागबहादुर शाही, मंगले विक र तेजी ठकुल्लाको घर नष्ट भएको स्थानीयवासी कर्णबहादुर बुढाले जानकारी दिए।

आगलागीबाट लाखौँको क्षति भएको बताइएको छ। घटनस्थलतर्फ प्रहरी गइरहेको जिल्ला प्रहरी कार्यालयका प्रमुख प्रहरी नायब उपरीक्षक हरिप्रसाद शर्माले बताए।
