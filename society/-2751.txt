काठमाडौँबाट दर्शनार्थी बोकेर स्वर्गद्धारी हिँडेको जीप रुमालेमा दुर्घटना, ६ को मृत्यु, ३ गम्भिर 

काठमाडौँ । काठमाडौँबाट स्वर्गद्धारी जाँदै गरेको दर्शनार्थी बोकेको जीप रुमालेमा दुर्घटना हुँदा ६ जनाको मृत्यु भएको छ भने अन्य तीन जना गम्भिर घाइते भएका छन्।

बा ८च १५६१ नम्बरको स्कारपीयो जीप स्वर्गद्धारी मन्दिर भन्दा तीन किलोमिटर नजिकै दुर्घटना भएको स्थानीय पत्रकार शशिधर भण्डारीले जानकारी दिएका छन् । भण्डारीका अनुसार जीप सडकदेखि करिब ४०० मिटर तल खसेको छ। जीपमा नौँ जना यात्रु सवार थिए।

चालक सरोज घले सहित तीन जना गम्भिर घाइतेको भिङ्ग्रीको स्वास्थ्य केन्द्रमा प्राथमिक उपचार पछि थप उपचारका लागि बुटवल पठाइएको छ। मृत्यु हुनेमा पाँच महिला र एक पुरुष गरी ६ जना रहेका छन्।

बिहीबार साँझ स्वर्गद्वारीको आधार शिविर भिङ्ग्रीमा आइबसेका तीर्थालु मन्दिर दर्शनका लागि आज स्वर्गद्वारी जाँदै गरेका गरेको प्रमूख जिल्ला अधिकारी यदुनाथ पौडेलले जानकारी दिए। मृतकको हालसम्म सनाखत हुन सकेको छैन।
