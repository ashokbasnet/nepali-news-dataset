दुर्घटनालगत्तै विमानस्थलको कन्ट्रोल टावरका ६ कर्मचारी सरुवा, यस्तो छ सरुवाको कारण 

काठमाडौं। सोमबार त्रिभुवन अन्तर्राष्ट्रिय विमानस्थलमा युसएस बंगला एयसको विमान दुर्घटना भएको भोलिपल्टै विमानस्थलको एयर ट्राफिक कन्ट्रेलका ६ जना कर्मचारी सरुवा । एयर ट्राफिक कन्ट्रोल टावरका ती कर्मचारीलाई अर्को विभाग पठाइएको छ । 

यी कर्मचारी सरुवा हुनुको पछाडि कर्मचारीको कुनै कमजोरी भने छैन । उनीहरुले भयानक दुर्घटना प्रत्यक्ष देखेका कारण उनीहरुमा मानसिक रुपमा गहिरो प्रभाव पर्ने भएकोले उनीहरुलाई सरुवा गरिएको नेपाल नागरिक उड्ययन प्राधिकरणले जनाएको छ । प्राधिकरणका उपमहानिर्देशक राजन पोखरेलका अनुसार यो सामान्य प्रक्रिया मात्र हो ।

यसअघि विमानका चालकदलका सदस्य र एयर ट्राफिक कन्ट्रोल टावरका कर्मचारीबीच भएको कुराकानीलाई लिएर धेरै चर्चा चलेपनि त्यो कुराकानीका कारण सरुवा गरिएको नभएको प्राधिकरणले जनाएको छ । यो कुराकानी बाहिरिएपछि अति गोप्य सूचना बाहिरिएको भन्दै कर्मचारीलाई कारबाही गरिन सक्ने चर्चा चलेको थियो ।
