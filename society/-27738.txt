अर्घाखाँचीमा करेन्ट लागेर ६२ वर्षीय वृद्धको मृत्यु

अर्घाखाँची । अर्घाखाँची जिल्लाको भूमिकास्थान नगरपालिकामा करेन्ट लागेर आज एकजनाको ज्यान गएको छ। 

वडा नं. ६ खिल्जी हटियाका अन्दाजी ६२ वर्षीय कविराज श्रेष्ठको करेन्ट लागेर मृत्यु भएको जिल्ला प्रहरी कार्यालयका प्रहरी निरीक्षक प्रदीप डिसीले बताए।

घर नजिकै कुटमेराको घाँस काट्ने क्रममा हाइटेन्सन लाइनले करेन्ट लागेर उनको मृत्यु भएको हो। शव परीक्षणपछि आफन्तको जिम्मा लगाइएको प्रहरीले बताएको छ।
