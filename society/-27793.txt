काठमाडौंबाट हराएका १६ मोटरसाईकल सम्बन्धित धनीलाई बुझाईयो

काठमाडौं । प्रहरीले काठमाडौंको विभिन्न स्थानबाट चोरी भई नियन्त्रणमा लिइएका १६ वटा मोटरसाईकल सम्बन्धित मोटरसाईकल धनीलाई बुझाएको छ ।

महानगरीय ट्राफिक महाशाखाले बिहीबार चोरीभई नियन्त्रणमा लिइएका मोटरसाईकल सम्बन्धित धनीलाई बुझाएको हो । हराएको भन्ने उजुरीको आधारमा खोजी गर्दा फेला परेको मोटरसाईकल सम्बन्धित धनीलाई बुझाइएको महाशाखाका प्रहरी नायव निरीक्षक विजय गौतमले जानकारी दिए । उनले चोरी भएका १६ वटा मोटरसाईकलमध्ये धेरैजसो बेवारिसे अवस्थामा भेटिएको बताए ।

चोरी भएका कतिपय मोटरसाईकल भने जनपथ प्रहरीेले नियन्त्रणमा लिई ट्राफिक प्रहरी महाशाखालाई बुझाएको थियो ।

महानगरीय ट्राफिक प्रहरी महाशाखाले हराएका मोटरसाईकल खोजी गरी सम्बन्धित धनीलाई बुझाउने गर्दछ ।
