राष्ट्रपति भण्डारीद्वारा शहीदलाई श्रद्धाञ्जलि

राष्ट्रपति विद्यादेवी भण्डारी दोस्रो कार्यकाल शुरु भएको सन्दर्भमा बिहीबार बिहान लाजिम्पाटस्थित शहीद स्मृति पार्क पुगी माल्यार्पण गर्दै। तस्वीर : रासस
                                
                                        
                        काठमाडौँ। राष्ट्रपति विद्यादेवी भण्डारीले आफ्नो दोस्रो कार्यकाल शुरु भएको सन्दर्भमा बिहीबार बिहान लाजिम्पाटस्थित शहीद स्मृति पार्क पुगी माल्यार्पण गरिन्। 

राष्ट्रपति भण्डारी शहीदप्रति सम्मान र श्रद्धाञ्जलि व्यक्त गर्न त्यहाँ पुग्दा नेपाली सेनाको एक टुकडीले सलामी अर्पण गरेको थियो भने स्थानीय जनप्रतिनिधिले स्वागत गरेका थिए। 

नवनिर्वाचित राष्ट्रपति भण्डारीले दोस्रो कार्यकालका लागि बुधबार पद तथा गोपनीयताको शपथ लिएकी थिइन्। रासस
