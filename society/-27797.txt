माईतीघरमा ड्रोन क्यामेरा उडाउने प्रहरी नियन्त्रणमा

फाइल तस्वीर
                                
                                        
                        काठमाडौं । काठमाडौं माईतीघर मण्डलामा बिना अनुमति ड्रोन क्यामेरा उडाइरहेको अवस्थामा एक व्यक्तिलाई प्रहरीले नियन्त्रणमा लिएको छ ।

काठमाडौं महानगरपालिका ४ बालुवाटार बस्ने ३१ वर्षीय चन्दन लम्साललाई क्यामेरा सहित बुधबार प्रहरीले नियन्त्रणमा लिएको हो । देशकै प्रमुख प्रशासनिक केन्द्र रहेको सिँहदरबारको दक्षिण पश्चिम कुनामा माईतीघर छ ।

ड्रोन क्यामेराबाट तस्बिर वा भिडियो कैद गर्न गृह मन्त्रालय, पर्यटन बोर्ड हुँदै स्थानीय प्रशासनको अनुमति लिनुपर्ने प्रावधान छ । यस सम्बन्धमा प्रहरीले आवश्यक अनुसन्धान गरिरहेको छ ।
