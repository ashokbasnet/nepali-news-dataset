कतै भ-याङमुनी कतै टहरामा पठनपाठन 

काठमाडौं । शिक्षामा सबैको पहुँच भन्ने नाराका साथ सरकारले बार्षिक रुपमा अरबौं रकम खर्चिदै आएको छ । शिक्षा सबैको नैसर्गिक अधिकार हो र कोहिपनि बालबालिका शिक्षा आर्जनबाट बन्चित हुनुहुन्न भन्ने उद्धेश्यका साथ दातृनिकायले नेपाल सरकारलाई मोटो रकमका साथ सहयोग गर्दै आएको छ । तर, हाम्रा गाउँठाउँका कतिपय स्थानमा सानासाना बालबालिकाहरु असहजरुपमा पठनपाठन गर्न बाध्य छन् ।

यसको उदाहरण हो म्याग्दीको रघुगंगा गाउँपालिका–६ मा रहेको अमर मावि जहाँ कक्षा कोठाको अभाव भएपछि कक्षा ४ का विद्यार्थीलाई भ¥याङमुनी राखेर पठनपाठन गराइन्छ ।

उता ताप्लेजुङस्थित मिक्काखोला गाउँपाकिास्थित लिवाङको पञ्चेश्वरी माविको हालत त झनै भयावह छ । यस माविमा बाँसको टहरामा विधार्थीहरुलाई पठनपाठन गराइन्छ । भूकम्प र पहिरोका कारण विद्यालय भवन क्षतिग्रस्त भएपछि यो माविमा बाँसको टहरामा सानासाना बालबालिकाहरुलाई पठनपाठन गराइन्छ । यहाँ पठनपाठन भैरहेको कक्षा कोठा एउटा हो कि दुईवटा छुट्याउनै गार्हो छ ।



तस्वीर: तस्वीर: (भ–याङमुनी पठनपाठन): सन्तोष गौतम, म्याग्दी, रासस
तस्वीर: (बाँसको टहरामा पठनपाठन): सन्तोष पुर्कुटी, ताप्लेजुङ, रासस
