हिन्दी राष्ट्रिय भाषा हुनै सक्दैन: नेता मैनाली

दाङ। नेकपा (माले)का महासचिव सिपी मैनालीले मधेसको समस्याबाट वर्तमान प्रधानमन्त्री केपी ओली भाग्न खोजेको आरोप लगाएका छन्।

तुलसीपुरमा आज भएको नेकपा (माले)को राष्ट्रिय परिषद् अधिवेशनलाई सम्बोधन गर्दै उनले मधेसी दलहरुले उठाएको मागलाई प्राविधिक तवरले समाधान गर्न केपी शर्मा ओलीको सरकार लागेको बताए।

उनले एक मधेस एक प्रदेश र हिन्दी भाषा राष्ट्रिय भाषा हुनै नसक्ने तर्क गरे। मैनालीले संविधान र कानुनी प्रक्रियाबाट मधेसको समस्या समाधान हुनुपर्ने विचार व्यक्त गरे। बिहीबार देखि शुरु भएको अधिवेशन तीन दिनसम्म सञ्चालन हुनेछ।
