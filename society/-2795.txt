तिनकुनेमा दुई मोटरसाइकल एक आपसमा ठोक्कियो, एकको मृत्यु, तीन घाइते

काठमाडौं । राजधानीको तिनकुनेस्थित सडकखण्डमा दुई मोटरसाइकल एकआपसमा ठोक्किदा एक जनाको मृत्यु भएको छ ।

कोटेश्वरबाट नयाँ बानेश्वरतर्फ आउँदै गरेको बा ५३ प ५४२६ र बा ६० प ९४९६ नम्बरको मोटरसाइकल एक आपसमा जुध्दा एक जनाको मृत्यु भएको हो ।

दुर्घटनामा परी अन्य तीन जना घाईते भएका छन् । दुर्घटना आज दिउँसो करिब तीन बजे भएको प्रहरीले जनाएको छ ।

मत्यु हुनेमा  बा ६० प ९४९६ नम्बरको मोटरसाइकलका चालक भारत घर भइ हाल काठमाण्डौ सोल्टिमोड बस्ने १९ वर्षिय भत्सल रहेका छन् । घाइते सबैलाइ उपचारको लागि शिभिल अस्पताल पठाइएको छ  ।
