विनाशर्त गणेश लामालाई रिहा गर्न काँग्रेसको माग

काठमाडौँ। नेपाली काँग्रेसका नेता गणेश लामालाई विनाशर्त रिहाइ गर्न काँग्रेस काभ्रेपलाञ्चोकले माग गरेको छ। 

यहाँ आज आयोजित पत्रकार सम्मेलनमा काँग्रेस काभ्रेका सभापति मधु आचार्यले भने, “निर्दोष हाम्रा नेतामाथि झुठो आरोप लगाई प्रहरीले पक्राउ गरेको छ। यो दुःखद् भएको छ।

उनलाई स–सम्मान रिहाइ गर्न सरकारसँग माग गर्दछु ।” उनले लामामाथि गोली प्रहार गरी फरार रहेका दोषीलाई कारवाही गर्न तथा उनीमाथिको अभियोग खारेज गर्न पनि माग गरे।

गएको बुधबार राति काठमाडौँको गौशालामा गोली चलेको केही समयपछि घट्नास्थल पुगेको प्रहरी टोलीले लामालाई पेस्तोलसहित पक्राउ गरेको थियो। 

सोही घट्नालाई लिएर लामालाई प्रहरीले हातहतियार तथा खरखजनामा अनुसन्धान गर्न बिहीबार १० दिन म्याद थप गरिएको थियो। 
गणेश लामालाई सिडीयो कार्यलयले अनुसन्धानका लागि १० दिन म्याद थप दिएको हो।
