खानेपानीमन्त्री मगरद्वारा पदबहाली, भन्छिन्- जनतालाई प्रत्यक्ष लाभ हुने गरी काम गर्नेछु

काठमाडौँ। खानेपानीमन्त्री बीना मगरले मन्त्रालयमा आज पदबहाली गरेकी छन्।

पदबहाली गर्दै मन्त्री मगरले देश र जनताको चाहनाअनुसार जनतालाई प्रत्यक्ष लाभ हुने गरी काम गर्ने प्रतिबद्धता व्यक्त गरिन्। मन्त्री मगरले मन्त्रालयमा देखिएका विभिन्न समस्या समाधान गर्न सामूहिक कार्यको आवश्यकता पर्ने भन्दै सहयोगको अपेक्षा गरिन्।

मन्त्रालयका सचिव गजेन्द्र ठाकुरले मन्त्रालयले गर्ने कार्य योजनाबारे मन्त्रीलाई जानकारी गराए। मन्त्री मगर कञ्चनपुर निर्वाचन क्षेत्र नं १ बाट प्रतिनिधिसभा सदस्यमा विजयी भएकी हुन्।

मन्त्री मगर नेकपा (नेकपा माओवादी केन्द्र) की पोलिटब्यूरो सदस्यसमेत हुन्।
