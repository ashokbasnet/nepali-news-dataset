बालबालिकालाई सहयोग गर्दै पहिलो महिला इञ्जिनीयर

काठमाडौँ । पहिलो महिला इञ्जिनीयर शान्ति मल्ल हाल गरीब विद्यार्थीलाई आर्थिक सहयोग गरेर पठनपाठनमा सहयोग गर्दै आएकी छिन्।

आनन्द विद्या मन्दिर नरेफाँट काठमाडौँमा ती बालबालिका अध्ययनरत छन्। उनले विसं २०२३ मा जादवपुर विश्वविद्यालय कोलकाताबाट सिभिल इञ्जिनीयरिङ उत्तीर्ण गरी सोही साल निर्माण तथा यातायात मन्त्रालय, भवन तथा सडक विभागमा काम गरी विसं २०५९ मा अवकाश लिएकी हुन्।

उनले कृषि विकास बैंक रामशाह पथ र जिल्लाका शाखाहरु, राष्ट्रिय कम्प्युटर केन्द्र, कर कार्यालय बबरमहललगायत थुप्रै भवनको डिजाइन गरेकी छिन्।

“मैले काम गर्दा कुनै पनि महिला नासु र टाइपिष्टसमेत थिएनन्”, उनले भनिन्। रासस
