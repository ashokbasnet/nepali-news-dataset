मुख्यमन्त्री भट्ट भन्छन् –‘बेरोजगार सबैलाई रोजगारीको ग्यारेन्टी हुन्छ’

बैतडी । प्रदेश नम्बर ७ का मुख्यमन्त्री त्रिलोचन भट्टले बेरोजगार सबैलाई रोजगारको ग्यारेन्टी हुने बताएका छन् ।

आज बैतडीमा सञ्चारकर्मीसँग संक्षिप्त कुराकानी गर्दै उनले ७ नम्बर प्रदेश समृद्ध बन्ने र वेरोजगार भएका सम्पूर्ण व्यक्तिलाई रोजगारी दिइने बताएका हुन ।

‘सरकार गठन भएको एक महिनामात्रै भएकाले अहिलेनै सबै कुरा हुन सकेका छैनन’, उनले भने ‘अबको केही वर्षभित्रै सबैले रोजगारी पाउँछन् ।’

मदिराका कारण ७ नम्बर प्रदेशमा महिला तथा बालबालिका पीडित भएको गुनासो बढेको बताउँदै उनले मदिराको लाइसेन्स वितरण गर्दा ध्यान दिनुपर्ने बताए ।रासस
