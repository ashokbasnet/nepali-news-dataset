शक्ति र सत्ताका लागि भएको वाम गठबन्धन धेरै टिक्दैन : महासचिव मैनाली

–फाईल तस्वीर
                                
                                        
                        दाङ । नेकपा (माले)का महासचिव सिपी मैनालीले वाम गठबन्धन धेरै दिन टिक्न नसक्ने बताएका छन् । आज दाङमा नेकपा (माले)को राष्ट्रिय परिषद् अधिवेशनको समापनपछि आयोजना गरिएको पत्रकार सम्मेलनमा उनले यस्तो बताएका हुन । 

वाम गठबन्धको नेतृत्व गर्नेको चरित्रका कारण एकता नटिक्ने उनको भनाइ रहेको छ । ‘शक्ति र सत्ताका लागि भएको वाम गठबन्धन कसरी टिक्छ’, महासचिव मैनालीले भने । वाम गठबन्धनमा मुख्य समस्या नीतिगत रहेको उनको भनाइ थियो । उनले वाम गठबन्धनको एकता टिकोस् भन्ने चाहना भने रहेको बताए । ‘हामीले एकता टिकोस् देशको विकास होस् भन्ने चाहान्छौँ’, मैनालीले भने । मैनालीले आफ्नो पार्टीले एजेण्डा मिल्नेहरुसँग सहकार्य गरेर अगाडि बढ्नेसमेत बताए । 

पत्रकार सम्मेलनमा राष्ट्रिय परिषद् सफल बनाउन सहयोग पुर्याउने सबैलाई धन्यवाद दिएका थिए । चैत १ गतेदेखि शुरु भएको राष्ट्रिय परिषद् अधिवेशन ३ गतेसम्म सञ्चालन भएको थियो ।
