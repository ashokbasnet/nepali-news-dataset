मानव बेचविखन र बालिका अपहरण गर्ने दुई जना पक्राउ

नेपालगञ्ज । नेपालगञ्जबाट मानव ओसारपसार कार्य गरेको अभियोगमा दुई जना पक्राउ परेका छन् ।

मानव ओसारपसार कार्यमा संलग्न नेपालगञ्ज भरिपूर्ण होटलका संचालक हिरा खड्का र नेपालगञ्ज –२६ वस्ने विष्णुप्रसाद उपाध्यायलाई पक्राउ गरिएको प्रहरीले जनाएको छ ।

उनीहरुले भक्तपुरस्थित गलंैचा उद्योगमा काम गर्ने एक महिलालाई विदेश पठाई दिने वाहानामा नेपालगञ्ज हुदै भारततर्फ लैजाने कार्य गरेकाले पक्राउ गरि आवश्यक अनुसन्धान सुरु गरिएको जिल्ला प्रहरी कार्यालय बाँकले जनाएको छ ।

प्रहरीका अनुसार पीडित महिलाको पनि उद्धार गरिएको छ । त्यस्तै नेपालगञ्ज –२४ कारकाँदोस्थित –६ वर्षिया नावालिकालाई अपहरण गर्ने नेपालगञ्ज –७ वस्ने २४ बर्षीय भण्डारी पक्राउ परेका छन् ।

पीडित बालिकाको उद्धार गरी कुचबन्दीयालाई अपहरण मुद्दामा अनुसन्धान भइरहेको बाँके प्रहरीले बताएको छ ।
यसैबीच, ईलाका प्रहरी कार्याल जमुनाहको प्रहरी टोलीले भारतबाट नेपालतर्फ आउदै गरेका दुई युवालाई लागु औषधसहित पक्राउ गरेको छ ।

नेपालगञ्ज –११ वस्ने २२ बर्षीया पवन मल्ललाई २ सिसि कोरेक्स, ५ ट्याव्लेट नाईट्राजेपाम र बाँके चिसापानी –१ का धिरज शाहलाई १ ग्राम ब्राउनसुगर सहित पक्राउ गरी लागु औषध मुद्दामा अनुसन्धान भइरहेको जिल्ला प्रहरी कार्यालय बाँकेले जनाएको छ ।
