बेगनास ताल घुम्न गएका उपसचिवको हृदयघातबाट मृत्यु

पोखरा । प्रदेश ४ का प्रदेश सभा सचिवालय उपसचिव परशुराम पोखरेलको शनिबार हृदयघातका कारण निधन भएको छ। 

कास्कीको बेगनासमा डुंगा सयर गर्नेक्रममा दिउँसो २ बजे अचानक अफ्ठ्यारो महसुस गरेका पोखरेललाई उपचारार्थ स्थानीय अस्पतालमा पु¥याइएकोमा चिकित्सकले मृत घोषणा गरेका हुन्।

विगत साढे २ दशकदेखि सरकारी सेवामा कार्यरत पोखरेल राष्ट्रिय सतर्कता केन्द्रबाट काजमा प्रदेश सभा सचिवालयमा काममा आएको डेढ महिनामात्रै भएको थियो।

सभामुखको कार्यालयका लागि केन्द्रबाट आएको गाडी हस्तान्तरण गर्न चिठी बुझाएर फर्केपछि पोखरेलसहित प्रदेश सभा सचिवालयका ५ जना मिलेर बेगनास घुम्न पुगेका थिए।

लेखनाथको सुन्दरी डाँडा टावरबाट बेगनास र रुपातालको रमणीय दृश्य हेरेर तालमा डुंगा सयर गर्ने क्रममा उनले आफूलाई अफ्ठयारो महसुस भएको भनेको र तत्काल अस्पताल पु¥याइएको प्रदेशसभाका कर्मचारी लेखनाथ भण्डारीले बताए । डुंगा सयरका लागि १ घण्टाको लागि भाडामा लिइएको थियो। 

चिकित्सकले उनको बाटोमै मृत्यु भएको बताएका थिए । उनको हृदयघातले मृत्यु भएको हुन सक्ने चिकित्सकको अनुमान छ। शव पोष्टमार्टमका लागि पोखरा स्वास्थ्य विज्ञान प्रतिष्ठानमा राखिएको छ । स्व. पोखरेलका २ छोरा र श्रीमति छन्।
