‘पुरानो शुट ल्याउनुहोस् नयाँ लिएर जानुहोस’ योजना लागू

काठमाडौं। शुट बैंक एण्ड फेशन डिजाईन प्रा.लि.को ‘पुरानो शुट ल्याउनुहोस् नयाँ सुट लिएर जानुहोस’ नामक बम्पर योजना आइतबारबाट लागू भएको छ।

ग्राहकको चाहना बमोजिम पुरानो शुटलाई बजार व्यवस्थापन र नयाँ डिजाईनको शुट अर्डर गर्न सजिलो होस् भन्ने उद्देश्यले एक महिना अघि नै ल्याइएको उक्त अफर आइतबारबाट लागू भएको हो। उक्त अफरको आइतबार पत्रकार ऋषि धमलाले उद्धघाट्न गरे।

काठमाडौंको पुतलीसडकस्थित नेपाल सेयर मार्केट कम्प्लेक्समा उक्त अफरको उद्धघाट्न गर्दै पत्रकार धमलाले अब यो अफरलाई गाउँगाउँसम्म पुर्याउनु पर्नेमा जोड दिए। मुलुकमा विकास र समृद्धिको यात्रा अघि बढिरहेको बेला सुट बैंकले विशेष अफर सार्वजनिक गरेर धेरै नेपालीहरुको मन जितेको धमलाको भनाइ थियो।

उनले यो अफरसँगै गरिब मान्छेले पनि शुट लाउन सक्ने बताए। धमलाले अब उक्त अफरलाई गाउँमुखी बनाउनुपर्ने सुझाव दिए। 
कार्यक्रममा नेपाल सरकारका पूर्व सचिव शम्भु कोइरालाले उक्त अफरको खुलेरै प्रशंसा गरेका छन्। उनले भने, ‘शुट बैंकले अघि सारेको अफर उचित हो, यसलाई अझ सशक्त रुपमा अघि बढाउनुपर्छ।’

नेपाल कपडा तथा सिलाई व्यवसायी संघका पूर्व अध्यक्ष जुजुमान श्रेष्ठ र पूर्व प्रथम उपाध्यक्ष कृण्ण रणपालले पनि आफ्नो धारणा राखेका थिए। प्रा.लि.का अध्यक्ष भोजराज सिवाले शुटको कपडा आयातमा भ्याट र सुट तयार हुँदा पनि भ्याट लगाउने गरिएकोले नेपाली व्यवसायी दोहोरो मारमा परेको गुनासो गर्दै आएका छन्।

बजारमा नयाँ डिजाईनका कोट तथा सुटको उत्पादन आउन थालेपछि घरको दराजमा थन्किएको रुपमा मात्रै हुने भएकोले त्यो सुट तथा कोटलाइ शुट बैंकमा ल्याएर नयाँ डिजाईनको कोट तथा शुट लिएर जान सकिने कम्पनीले विश्वास दिलाएको छ।

ग्राहकले ल्याउने कोट तथा सुटको उचित बजार व्यवस्थापनको लागि कोट तथा सुटको गुणस्तर हेरी मुल्यांकन गरिने कम्पनिको भनाई छ। नयाँ सुट तथा कोटको प्रयोगका लागि आर्थिक रुपमा ग्राहकवर्गलाई सहज होस् भन्ने उद्देश्यले ग्राहकको पूरानो कोट तथा शुट समस्या नभई अवसर बन्न सक्छ भन्ने योजनाको साथ अति उपयोगी कार्यक्रमको रुपमा हुन्छ भन्ने आवश्यकत्ता देखेर यो कार्यक्रम ल्याइएको हो।

प्रालिका अनुसार ‘पूरानो सुट ल्याउनुहोस् नयाँ सुट लैजानुहोस’ योजना सफल बनाउन ३ जोर सुट बनाउने ग्राहकलाई एउटा लक्की ड्र कुपन दिइनेछ । जसमा चार पांग्रे गाडी उपलब्ध गराईनेछ र १५०० वटा लक्की ड्र कुपनमा एउटा गाडी उपलब्ध गराईने पनि आयोजकले जनाएको छ ।
