काठमाडौं सितापाइलामा करेन्ट लागेर एकको मृत्यु

काठमाडौं । नागार्जुन नगरपालिका–५ सितापाइला फोस्कुमा घर बनाउने क्रममा करेन्ट लागेर एक जनाको मृत्यु भएको छ ।

अमृत बुढाथोकीको नवनिर्माण हुँदै गरेको घरमा काम गर्ने क्रममा फलामको रडले हाइटेन्सन लाइनमा छुँदा करेन्ट लागेर गम्भीर घाइते भएका फोस्कु डेरा गरी बस्ने सर्लाही ईश्वरपुर नगरपालिका–१२ घारीबथानका ३२ वर्षीय जितमणी अधिकारीको उपचारका क्रममा मृत्यु भएको हो । उनको मनमोहन अस्पताल स्वयम्भूमा उपचारको क्रममा मृत्यु भएको हो ।

यस सम्बन्धमा प्रहरीले थप अनुसन्धान गरिरहेको छ ।
