व्यापारी महिलाको डेराबाट चरेश बरामत

फाइल तस्वीर
                                
                                        
                        रोल्पा । सदरमुकाम लिवाङबाट चरेशसहित एक महिला पक्राउ परेकी छन् । 

रोल्पा बसपार्क नजिक चिउराबोट भन्ने स्थान घुम्तीमा पसल गर्दै आएकी रोल्पा नगरपालिका–९ ह्वामाकी ४१ वर्षीया शर्मा विक दुई किलो ७०० ग्राम चरेशसहित पक्राउ परेकी हुन् । सुराकीले दिएको सूचनाका आधारमा जिल्ला प्रहरी कार्यालयका प्रहरी निरीक्षक सुदर्शन पन्थी नेतृत्वको टोलीले चरेशसहित ती महिलालाई पक्राउ गरेको बताइएको छ ।

‘डेरामै लुकाएर राखिएका अवस्थामा सो चरेश बरामत गरेका हौं’, प्रहरी प्रवक्ता पन्थीले भने । अभियुक्त विकलाई हाल अनुसन्धानका लागि जिल्ला प्रहरी कार्यालयको हिरासतमा राखिएको छ ।

अनुसन्धानपछि उनलाई लागुऔषध कारोवार ऐनअन्तर्गत कारवाही गरिने प्रहरीले बताएको छ ।
