राजधानीमा ‘ग्लोबल एडभेन्चर एण्ड माउन्टनेरिङ एक्स्पो’ हुने 

फाइल फाेटाे
                                
                                        
                        काठमाडौं। राजधानीमा ‘ग्लोबल एडभेन्चर एण्ड माउन्टनेरिङ एक्स्पो’ हुने भएको छ।  नेपाल पर्यटन बोर्डले आइतबार काठमाडौंमा पत्रकार सम्मेलन गरी आगामी बिहीबारदेखि ‘ग्लोबल एडभेन्चर एण्ड माउन्टनेरिङ एक्स्पो’ आयोजना गर्न लागिएको जानकारी गराएको हो। नेपालको साहसिक पर्यटन क्षेत्रको प्रवद्र्धन गर्ने उद्देश्यका साथ एक्स्पो आयोजना गरिएको बोर्डकी वरिष्ठ निर्देशक नन्दिनी थापाले जानकारी दिइन्।

एक्स्पोमा विश्वका माउन्टनेरिङ क्षेत्रमा उपयोग हुने नयाँ–नयाँ प्रविधिको बारेमा पनि जानकारी लिने व्यवस्था पनि गरिनेछ। 
४ दिनसम्म चल्ने एक्स्पोमा ३० भन्दा बढी साहसिक पर्यटन र खेलसँग सम्बन्धित कम्पनीहरु सहभागी हुनेछन्।

विश्वका विभिन्न मुलुकबाट २ सय ५० जनाभन्दा बढी पर्यटन विज्ञहरु पनि एक्स्पोमा सहभागी हुने बताइएको छ। एक्स्पोमा ३ हजार बढीले अवलोकन गर्ने अपेक्षा गरिएको छ। विश्व पर्यटन बजारमा नेपाललाई साहसिक पर्यटन प्रवद्र्धन गर्न सकिने देशकोरुपमा लिने गरिन्छ।
