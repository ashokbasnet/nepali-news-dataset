दुई पुरुष र दुई महिलाको शव फेला

काठमाडौं । आइतबार देशका विभिन्न जिल्लामा चारजना मृत अवस्थामा फेला परेका छन् । काठमाडौं, धनुषा, स्याङजा र रौतहटमा गरि चार जना व्यक्ति मृत अवस्थामा फेला परेका हुन । 

काठमाडौं कीर्तिपुर नगरपालिका–१० स्थित त्रिभुवन विश्वबिद्यालय भूगर्भ विभागमा सेक्युरिटीको काम गर्दै आएका सोही नगरपालिका–१० मच्छेगाउँ बस्ने ५२ वर्षीय गणेश खड्का मृत अवस्थामा फेला परेका हुन । उनि आफनै क्वार्टरको अगाडि प्यासेजमा आइतबार मृत अवस्थामा फेला परेका हुन ।

त्यस्तै धनुषा जिल्लाको कमला नगरपालिका–८ हरिनेस्थित खोल्सामा  सोही ठाउँ बस्ने प्रमोद शाहका छोरा ९ वर्षीय रमन शाह मृत अवस्थामा फेला परेका छन् । शनिबार वेलुका घरबाट निस्केका बालक घर नफर्केपछि खोजी गर्ने क्रममा आईतबार घरदेखि करिब १ किलोमिटर टाढा रहेको खोल्सामा उनको शव फेला परेको हो ।

यता स्याङजामा पनि एक महिला मृत अवस्थामा फेला परेकी छिन् । गल्याङ नगरपालिका–१ राम्दीस्थित कालीगण्डकी नदीको किनारमा पाल्पा बगनासकाली गाउँपालिका–५ बस्ने ६१ वर्षीया सोलाकुमारी खाम्चा मृत अवस्थामा फेला परेकी हुन । गत फागुन २९ गते घरबाट हराएकी उनको खोजी गर्दै जाने क्रममा आइतबार शव फेला परेको हो ।

 त्यस्तै रौतहट  जिल्लाको राजदेवी नगरपालिका–९ ब्रम्हपुरीस्थित बागमती खोलामा नाम नखुलेकी महिला मृत अवस्थामा फेला परेकी छिन् । पहिचान नखुलेकी २२ वर्षीया  महिला आइतबार मृत अवस्थामा फेला परेकी हुन । घटनाका सम्बन्धमा प्रहरीले थप अनुसन्धान गरिरहेको छ ।
