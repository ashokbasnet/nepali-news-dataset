श्रीमानले कान्छी ल्याएको रिसमा जेठीले आफ्नै छोराछोरीलाई जिउँदै जलाइन्

रामेछाप । रामेछापमा आफ्नै छाराछोरीलाई आगजनी गरी मारेको आरोपमा एक महिलालाई प्रहरीले पक्राउ गरेको छ ।

बासले छेकेको जस्ताको छानो भएको कटेजमा छोराछोरी राखि आगजनी गरेको आरोपमा खाँडादेबि गाउँपालिका–६ पन्नेचौर बस्ने २५ बर्षीया तारा केसीलाई प्रहरीले पक्राउ गरेको हो ।

ताराले श्रीमान दिलबहादुर खत्रीले कान्छी श्रीमती विवाह गरी कान्छीसंगै बसोबास गर्ने गरेको र आफुसंग राम्रो सम्बन्धमा नभएको भनी ४ वर्षीय छोरा बिपिन खत्री र २ वर्षीया छोरी रमिता खत्रीलाई कटेज भित्र राखी आइतबार राति आगजनी गरेको बताइएको छ ।

यस सम्बन्धमा प्रहरीले आवश्यक अनुसन्धान गरिरहेको छ ।
