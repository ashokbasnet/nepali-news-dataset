गुडिरहेको ट्रयाक्टर अनियन्त्रित भै दुर्घटना, तीन जना घाइते

सुर्खेत । सुर्खेतमा ट्रयाक्टर दुर्घटना हुँदा तीन जना घाइते भएका छन्। सोमबार दिउँसो बाराहाताल गाउँपालिका–८, दमारे नजिकै सोत खोलाबाट बालुवा लिई वीरेन्द्रनगर आउँदै गरेकोे भे १ त ८६१८ नम्बरको ट्रयाक्टर दुर्घटना हुँदा तीन जना घाइते भएको जिल्ला प्रहरी कार्यालयले जनाएको छ।

दुर्घटनामा वीरेन्द्रनगर-११, का २६ वर्षीय प्रेम बिक गम्भीर घाइते भएका छन् भने वीरेन्द्रनगर–११, कै १५ वर्षीय नविन सुनार र १८ वर्षीय प्रेम शाही घाइते भएका छन्।

ट्रयाक्टर आफै अनियन्त्रित भै दुर्घटना भएको प्रहरीले जनाएको छ।
