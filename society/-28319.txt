आगोमा सेकाउँदा भरुवा बन्दुक पड्कियो, खाना पकाउँदै गरेकी महिला घाईते

रामेछाप । घरमै भरेर  राखिएको अवैध भरुवा बन्दुक सेकाउँदा पड्किएर एक महिला घाईते भएकी छन्।

भरुवा बन्दुकको नाल १ मा छर्रा अड्किएपछि छर्रा निकाल्ने क्रममा आफ्नै घरको चुल्होमा बन्दुक तताएर छर्रा निकाल्ने क्रममा पड्कीदा एक महिला घाइते भएकी हुन्।

रामेछापको लिखु तामाकोशी गाउँपालिका वडा नम्बर–६, का जितबहादुर श्रेष्ठले भरुवा बन्दुक आगोमा सेकाउदा बन्दुक पड्किएर घरमै खाना पकाउँदै गरेकी श्यामकुमारी श्रेष्ठ घाइते भएकी हुन्।

घटनापछि प्रहरीले भरुवा बन्दुकसहित संलग्न जितबहादुर श्रेष्ठलाई नियन्त्रणमा लिएको छ।

अवैद्य रुपमा घरेलु हतियार राखेको आरोपमा जिल्ला प्रहरी कार्यालय रामेछापले उनलाई सोमबार नै जिल्ला प्रशासन कार्यालयमा अवैद्य हातहतियार तथा खरखजना मुद्धामा १५ दिनको म्याद थप गरी मुद्धा चलाउने तयारी गरेको जिल्ला  प्रहरी कार्यालय रामेछापले जनाएको छ।
