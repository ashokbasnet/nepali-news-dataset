आरआर क्याम्पसमा चैत १५ गते स्ववियु निर्वाचन तोकियो

काठमाडौं । राजधानीको रत्नराज्य क्याम्पसमा आगामी १५ गते मंगलबार स्वतन्त्र विद्यार्थी युनियन स्ववियु निर्वाचन हुने भएको छ।


गत फागुन २३ गते तोकिएको मितिमा स्ववियु निर्वाचन नभएपछि निर्वाचन गर्न पाउँ भनी परेको रिट उपर सर्वोच्च अदालतले १५ गते निर्वाचन गर्न अन्तरिम आदेश दिएको क्याम्पस प्रशासनले जनाएको छ।

सर्वोच्चको आदेशसँगै आगामी मंगलबार बिहान ८ बजेदेखि ५ बजेसम्म मतदान हुने गरि क्याम्पसले पूर्व प्रकाशित अन्तिम नामावलीमा समावेश विद्यार्थीलाई मतदानमा सहभागी हुन आग्रह गरेको छ।
