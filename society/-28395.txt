 भैरहवा अन्तर्राष्ट्रिय विमानस्थल निर्माणको कामलाई तत्काल सुचारु गरिने

काठमाडौं। सरकारले भैरहवा अन्तर्राष्ट्रिय विमानस्थल निर्माणको कामलाई तत्काल सुचारु गराउने भएको छ। नवनियुक्त संस्कृति, पर्यटन तथा नागरिक उडड्यनमन्त्री रवीन्द्र अधिकारीले भैरहवा अन्तर्राष्ट्रिय विमानस्थल निर्माणको कामलाई तत्काल अघि बढाउने प्रतिवद्धता व्यक्त गरेका छन्। त्यसका लागि विमानस्थलमा देखिएको समस्या बुझ्न आफैं स्थलगत निरीक्षणमा जाने मन्त्री अधिकारीले बताए।

मंगलबार संक्षिप्त प्रतिक्रिया दिँदै उनले पोखरा विमानस्थलको काम भइरहेको र त्यसलाई अझै प्रभावकारी ढंगले अघि बढाउने प्रतिवद्धता व्यक्त गरे। मन्त्री अधिकारीले देशका विभिन्न भागमा आवश्यक्ता अनुसार विमानस्थल निर्माणको कामलाई अघि बढाउने योजना अघि सारे। 

मन्त्री अधिकारीले पाईलटहरुको अभाव हुन नदिने प्रतिवद्धता व्यक्त गरे। उनले बाह्य उडान मात्रै भर्न चाहने पाईलटहरुलाई आन्तरिक उडान अनिवार्य गर्नुपर्ने व्यवस्था गरे तत्काललाई पाईलटको अभाव नहुने पनि जनाए।  मन्त्री अधिकारीले पाईलटहरुसँग समयसीमा तोकेर सेवा अवधि तोक्ने योजना पनि सुनाए।
