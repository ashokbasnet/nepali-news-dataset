बेसहारा बराम परिवारलाई आर्थिक सहयोग प्रदान

काठमाडौँ। नाम्जुङ्ग सेवा समाजले भुकम्पले घर भत्केर बेसहारा बनेका बराम परिवारलाई आर्थिक सहयोग गरेको छ । 

सहिद लखन गाउँपालिका वडा न.९ निवासी धनबहादुर बरामको परिवारलाई नाम्जुङ्ग सेवा समाजले घर निर्माणको लागि आर्थिक सहयोग गरेको हो भुकम्पले घर भत्केर बेसाहरा बनेका धनबहादुर बराम र सोबिता बरामलाई घर बनाउनको लागि समाजले १ लाख ४५ हजार आर्थिक सहयोग गरेको हो ।

गोरखाको नामजुङ्गमा आयोजित एक कर्यक्रममा सहिद लखन गाउँपालिका वडा न.९ का वडा अध्यक्ष रामप्रसाद लामिछानेको उपस्थितिमा पिडित परिवारलाई रकम हस्तान्तरण गरेको समाजका प्रथम उपाध्यक्ष दिनेश थापाले बताए ।

२०७२ सालको भूकम्पले घर भत्काएको र भूकम्प पिडीतको सुचिमा नाम नरहेकोले सरकारले उपलब्ध गराएको राहत समेत नपाएपछिइ पिडित परिवार टहरामा जिवन गुजार्दै आएको थियो । अस्थाई टहरामा कष्टकार जिबन यापन गरिरहेका बराम परिबारलाई समाजले सामाजिक संजालमार्फत रकम जम्मा गरि उक्त रकम हस्तान्तरण गरेको हो ।

१६ वर्षीय धनहादुर र १३ वर्षीया सोबिता दाजुबहिनी हुन् । धनबहादुर र सोविताका बाबु बुद्धिबहादुर बरामको दुई महिना आगाडि मात्र निधन भएको थियो भने आमा समेत सिकिस्त बिरामी छिन् । बाबुको मृत्यु र आमा बिरामी परेपछि बराम परिवार अझै पिडित बनेको थियो ।

नामजुङ सेवा समाजले सहयोग गरेको रकमले अब छिटै नयाँ घर बनाउने पिडित धनबहादुर बरामले बताएका छन । उनले सहयोगी तथा परोपकारी मनहरूमा हार्दिक आभार ब्यक्त गर्दै नाम्जुङ्ग सेवा समाज प्रति धन्यबाद ब्यक्त गरेका छन् । 

सामाजिक सेवामा महत्वपुर्ण काम गर्दै आएको सेवा समाजले यस अघि एम्बुलेन्स खरिद गरि उक्त गाउँपालिकालाई हस्तान्तरण गरेको थियो ।
संस्थाका अध्यक्ष शिब बन्जाराले आगामी दिनहरुमा पनि संस्थाले गरिब दुःखीहरूको पीडामा मलम लगाउदै जाने बताए ।

उनले नामजुङ सेवा समाज यस्ता सामाजिक कार्यको लागि निरन्तर लागि रहने प्रतिबद्धता गर्दै यस अभियानमा देश तथा बिदेशबाट सहयोग गर्नु हुने सम्पूर्ण परोपकारी मनहरूमा हार्दिक धन्यबाद समेत ब्यक्त गरे । बन्जाराले आगामी दिनमा पनि समाजिक कामका लागी सहयोगीहरुको निरन्तर मायाँ र सद्भाब अपेक्षा रहेको पनि बताए ।
