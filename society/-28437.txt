कास्कीमा बाघको छाला र बन्दूकसहित २ जना पक्राउ

पोखरा । बाघको छाला र भरुवा बन्दुक सहित कास्की प्रहरीले २ जनालाई पक्राउ गरेको छ। 
पक्राउ पर्नेमा कास्की माछापुच्छ्रे गाउँपालिका वडा २ का गमबहादुर गुरुङ र चन्द्रबहादुर पौडेल छन्।
 
गुरुङको घरमा हातहतियार तथा बाघको छाला लुकाएर राखेको भन्ने सूचना आधारमा उनीहरुलाई सोमबार राति १० बजे बाघको छाला र एक थान भरुवा बन्दूसहित पक्राउ गरिएको कास्की प्रहरी प्रमुख एसपी अशोक सिंहले जानकारी दिए। 

जसमा बन्दूकमा लाग्ने २७ थान छर्रा र खालि खोका समेत बरामद गरिएको छ। पौडेलले बाघको शिकार गरी छाला गुरुङलाई राख्न दिएको भन्ने अनुसन्धानमा खुलेको सिहले बताए। घटनाबारे थप अनुसन्धान जारी रहेको उनले बताए।
