इनारमा खसेको तीन दिनपछि शव फेला

धनुषा । जिल्लाको सबैला नगरपालिका कुशमाहाका ४५ वर्षीय जमुना रायको इनारमा खसेर मृत्यु भएको तीनदिनपछि शव भेट्टिएको छ।

तीन दिनदेखि बेपत्ता भउका रायको शव घर नजिकको इनारमा फेला परेको परेको जिल्ला प्रहरी कार्यालय धनुषाले जनाएको छ। उनको मानसिक सन्तुलन बिग्रेको र कतै जान लागेको बेला इनारमा खसेको हुन सक्ने स्थानीयले आशंका गरेका छन्।

प्रहरीका अनुसार अहिले शवलाई इनारबाट बाहिर निकालेर घटनाको विषयमा अनुसन्धान गर्ने काम भैरहेको छ।
