युवतीसँग हिँडेको भन्दै छुरा प्रहार, एक घाइते

काठमाण्डौँ। युवतीको विषयलाई लिएर झगडा हुँदा कास्कीमा एक युवक घाइते भएका छन् । लेखनाथ महानगरपालिका १९ स्थित अकला मन्दिर नजिकै छुरा प्रहार भएको प्रहरीले बताएको छ ।

छुरा प्रहारबाट लेखनाथ महानगरपालिका १६ को बाटुलेचौर बस्ने १७ बर्षिय अकिंत गुरुङ शुक्रबार घाइते बनेका हुन् । लामाचौर बस्ने युवती पुजा गुरुङसँग सँगै हिँडेको भन्दै सोही स्थानका क्षितिज पुन र लब्ली मगरले गुरुङलाई छुरा प्रहार गरेको प्रहरीले जनाएको छ ।

छुरा प्रहारबाट घाइते अकिंत गुरुङलाई उपचारको लागि फिस्टेल अस्पताल लगिएको छ ।छुरा प्रहार गर्ने युवकहरु फरार रहेकाले प्रहरीले अहिले खोजी कार्यलाई तिव्र पारेको छ ।
