हनुमन्ते नदी सफाई अभियानमा हाँस्य कलाकार घुर्मुस, ५ ट्रक फोहोर उठाईयो

भक्तपुर । हनुमन्ते नदी सफाइको चौथो हप्तामा आज नेपालका चर्चित हाँस्य कलाकार तथा समाजसेवी सीताराम कट्टेल ‘धुर्मुस’ पनि ‘आफ्नो गाउँ आफैँ बनाऔँ’ सरसफाइमा अभियानमा लागेका छन्।

सूर्यविनायक नगरपालिकाले आयोजना गरेको नदी सफाइ अभियानमा प्रमुख अतिथिको रुपमा आएका कलाकार तथा समाजसेवी धुर्मुसले नेपाल र नेपाली जनता आफ्नो देश निर्माणमा सक्षम रहेको बताउँदै आफ्नो समय र परिस्थितिले साथ दिएमा प्रत्येक हप्ता हनुमन्ते नदी सफाइ अभियानमा संलग्न हुने उद्घोष गरे।

बाराही मन्दिरदेखि राम मन्दिरसम्म भएको सफाइ अभियानमा आज छ गाडी फोहोर संकलन गरिएको छ । १०० हप्ता चल्ने यो अभियानमा नदी मात्र नभई सम्पूर्ण भक्तपुर जिल्लालाई नै सफा र सुन्दर बनाउने बताइएको छ। 



अभियानमा भक्तपुर क्षेत्र नं २ का सांसद महेश बस्नेत, सूर्यविनायक नगरपालिकाका प्रमुख तथा आयोजक कमिटिका संयोजक वासुदेव थापा, स्थानीय जनप्रतिनिधि, स्थानीयवासी, विभिन्न संघ संस्थाका प्रतिनिधि, नेपाली सेना, सशस्त्र प्रहरी बल, नेपाल प्रहरीलगायतको सहभागिता रहेको थियो।
