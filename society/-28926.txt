फोटो पत्रकार क्लबको नबौँ महाधिवेशन सम्पन्न, अध्यक्षमा पुनः कार्की

काठमाडौँ । नेपालका विभिन्न छापा सञ्चार माध्यममा कार्यरत फोटो पत्रकारहरुको छाता संगठन पिजे क्लब, नेपालको नबौ साधारणसभा २०७४ चैत्र १० गते शनिबारका दिन अनामनगरस्थित क्लबको कार्यलयमा सम्पन्न भएको छ।

निर्वाचन अधिवेशनका रुपमा समेत सम्पन्न साधारणसभाले आगामी दुई वर्षका लागि अन्नपूर्ण पोष्टका फोटो सम्पादक बिकास कार्कीको अध्यक्षतामा ११ सदस्यीय नयाँ कार्यसमिति चयन गरेको छ ।

अध्यक्षमा कार्कीसहित उपाध्यक्षमा नेपाल रिपब्लिक मिडीयाका फोटो पत्रकार केशबराज थोकर, महासचिवमा कान्तिपुर पब्लिकेशनका फोटो पत्रकार श्रुति श्रेष्ठ र कोषाध्यक्षमा राजधानी दैनिकका फोटो पत्रकार द्घारिका काफ्ले, सचिबमा नयाँ प्रत्रिकाका ज्ञानेन्द्र कार्की निर्विरोध निर्वाचित भएका हुन्।

यसै गरी ६ सदस्यहरुमा नयाँ प्रत्रिकाका अमूल थापा, द काठमाडौ पोष्टका प्रकास तिमलसिना, नेपाली टाईम्सका बिक्रम राई, गोरखापत्रका बिकास द्घारे, कान्तिपुरका हेमन्त श्रेष्ठ र स्पोर्टस टाईम्सका शंकर ब्यजनकार निर्विरोध चयन भएका छन् । निर्वाचित पदाधिकारीहरुलाई शनिबारै एक समारोहका बीच निर्वाचन समितिका संयोजक अधिबक्ता पबित्रा राउत र नेपाल पत्रकार महासंघका प्रतिनिधी तथा एशोसियट संयोजक पवन आचायले प्रमाणपत्र प्रदान गरे।

नेपाल पत्रकार महासंघका महासचिब रमेश बिष्टको प्रमुख अतिथ्यमा सम्पन्न भएको अबिधेशनमा वरिष्ठ फोटो पत्रकार विकास रौनियार, नरेन्द्र श्रेष्ठ किरण पाण्डे तथा निबर्तमान अध्यक्ष प्रकास माथेमाको उपस्थितीमा कार्यक्रम सम्पन्न भएको थियो ।

रमेश विष्टले फोटो पत्रकारिताको महत्व अहिलेको समयमा झन् बढ्दै गएको बताए। तस्बिरको भाषा सशक्त हुने भन्दै फोटो पत्रकारहरुका समस्या बारे महासंघ संवेदनशिल रहेको बताए।

फोटो पत्रकारहरुको न्यूनतम पारिश्रमिक र उनीहरुकाक्यामेराको विमाबारे क्लबसँग सहकार्य गर्ने विष्टले बताए।यसैगरी क्लबले निवर्तमान कार्यसमितिका सवै पदाधिकारी तथा सदस्यलाई क्लबप्रति गरेको योगदानका लागि बिषेश धन्यवाद ज्ञापन समेत सभाले गरेको थियो ।
