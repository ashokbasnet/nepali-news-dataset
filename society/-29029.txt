कोटेश्वरका होटलमा आपत्तिजनक अवस्थामा २६ जना पक्राउ

काठमाडौं। राजधानीको कोटेश्वरमा प्रहरीले छापा मारेर आपत्तिजनक अवस्थामा २६ जनालाई पक्राउ गरेको छ । पक्राउ पर्नेमा १२ युवती र १४ पुरुष छन् । यस क्षेत्रमा रहेका विभिन्न होटलमा अनैतिक कार्य हुने गरेको सूचनाका आधारमा छापा मार्दा शंकास्पद गतिविधिमा संलग्न २६ जनालाई पक्राउ गरिएको प्रहरीले जनाएको छ । 

कोटेश्वर क्षेत्रमा रहेका ६५ वटा होटलमा विशेष सूचनाको आधारमा छापा मारिएको महानगरी प्रहरी परिसर काठमाडौंका एसएसपी विश्वराज पोखरेलले जानकारी दिए। एसएसपी पोखरेलले शंकास्पद गतिविधि भइरहेको जानकारी पाएको र त्यसै आधारमा अप्रेसन गर्दा केही मानिस पक्राउ परेको बताए । पक्राउ पर्नेहरुमा १२ महिला र १४ पुरुष रहेका छन्।
