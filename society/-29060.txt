फोरमको प्रदेश २ को प्रमुख सचेतकमा शैलेन्द्र यादव नियुक्त

जनकपुरधाम । संघीय समाजवादी फोरम नेपाल प्रदेश नम्बर २ को संसदीय दलको प्रमुख सचेतकमा शैलेन्द्र यादव नियुक्त भएका छन् ।

सो दलका प्रदेश नंम्बर २ का संसदीय दलका नेता एवं मुख्यमन्त्री लालबाबु राउतले यादवलाई आइतबार प्रमुख सचेतकमा नियुक्त गरेका हुन । यादव धनुषा निर्वाचन क्षेत्र नम्बर २ (क) बाट निर्वाचित प्रदेशसभा सदस्य हुन ।

मुख्यमन्त्रीका प्रेस संयोजक आतिश मिश्रले यादवलाई प्रमुख सचेतकमा नियुक्त गरिएकोबारे प्रदेशसभा सचिवालयलाई आइतबार जानकारी गराइएको बताए ।
