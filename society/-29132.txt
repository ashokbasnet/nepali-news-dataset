‘बाढीपीडित सहयोग कार्यक्रम’ सम्पन्न

फाइल फाेटाे
                                
                                        
                        काठमाडौं। यस वर्षको बाढीबाट अतिप्रभावित तराईका सात जिल्लामा संचालन गरिएको ‘बाढीपीडित सहयोग कार्यक्रम’ समापन गरिएको छ। बाढी अतिप्रभावित जिल्लामा संयुक्त राष्ट्र संघ र चीन सरकारको सहयोगमा संचालित ‘बाढीपीडित सहयोग कार्यक्रम’ सोमबार काठमाडौमा एक कार्यक्रमबीच समापन गरिएको हो।

कार्यक्रममा बोल्दै नेपालका लागि चीनका राजदूत यू होङले बाढीबाट अति प्रभावित जिल्लामा राहतका लागि सहयोग कार्यक्रम संचालन गरिएको बताए। उनले एक असल छिमेकको नाताले नेपाली जनताको पीडालाई सम्बोधन गर्न चीन सरकारले बाढीपीडित राहत कार्यक्रममा सहयोग गरेको जनाए। 

संयुक्त राष्ट्रसंघीय विकास कार्यक्रमका राष्ट्रिय निर्देशक रेनउ मेयरले विपदमा परेका नेपालका अति प्रभावित क्षेत्रका जनतालाई मानवीय सहयोग गरिएको बताए। कार्यक्रमबाट बाढी प्रभावित तराईका ७ जिल्लाका ८ सय घर परिवार लाभान्वित भएका थिए।

उनीहरुलाई स्वास्थ्य, सरसफाई, सुधारिएको चुलो र ओढने, ओछयाउने कपडासहितको सामग्री वितरण गरिएको थियो। गत कार्तिकबाट सूरु भएको कार्यक्रमले ३ महिनाको अवधिमा बाढीपीडितको पहिचानदेखि राहत वितरणसम्मको कार्यक्रम सम्पन्न गरेको थियो। यस वर्षको वर्षायाममा बाढिबाट तराईका जिल्लामा १ सय ३४ जनाको ज्यान गएको थियो भने झण्डै १५ लाख बासिन्दा प्रभावित भएको थिए।
