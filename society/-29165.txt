बाँके डुडुवामा आगलागी, पशुसहित चार घरगोठ जलेर नष्ट

खजुरा, बाँके । बाँके डुडुवा गाउँपालिका–१ सन्तलियामा आज भएको आगलागीमा परी चार वटा घरगोठ जलेर नष्ट भएका छन् । 

दिउँसो २ः३० बजे एक्कासी आगलागी हुँदा सो घरगोठ जलेर नष्ट भएका छन् भने चार वटा पशु जनावर पनि मरेको स्थानीय प्रत्यक्षदर्शी हीरालाल मौर्यले बताए। 

स्थानीय मुनी अहमद शेषको घरबाट सल्केको आगोबाट निसार अहमद खा लगायतको घर जलेको बाँकेका प्रहरी प्रमुख टेकबहादुर तामाङले बताए।

उहाँका अनुसार आगलागीबाट करिब रु साढे चार लाख मूल्य बराबरको क्षति भएको छ। आगलागीले शेषको एक पाडा र तीन वटा बाख्रा मरेका छन्। स्थानीयको पहलमा आगो नियन्त्रणमा लिएको थियो।
