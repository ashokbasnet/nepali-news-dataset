बिर्तामोडबाट चिसापानी जाँदै गरेको बस इलाममा दुर्घटना, एकको मृत्यु, सात घाइते

इलाम । इलामको माइ नगरपालिका–३ को सोराली खोल्सामा बस दुर्घटना हुँदा १ जनाको ज्यान भएको छ भने अन्य ७ जना घाइते भएका छन्।

दुर्घटनामा माइ नगरपालिका–१० चिसापानी–५ की १३ वर्षिया रुस्मा मगरको मृत्यु भएको हो। झापाको बिर्तामोडबाट चिसापानी आँउदै गरेको मे १ ख ७१७ नम्बरको बस स्टेरिङ लक भएपछि अनियन्त्रित भै पल्टिएको प्रहरीले जानकारी दिएको छ।

घटनामा बस चालक गोलधापका ३५ वर्षीय रमेश राई, माई नगरपालिकाकी ३४ वर्षीया विमला लावती तथा माइ नगरपालिकाकै १५ वर्षीया रेखा लावती, ५३ वर्षका टेकबहादुर मगर, ५२ वर्षकी गंगामाया लिम्बु, ६० वर्षकी सीता बराइली र झापा बिर्तामोडकी २२ वर्षीया सरिता मेचे घाइते छन्।

घाइतेहरुको बी एन्डबी अस्पताल बिर्तामोडमा उपचार भैरहेको जिल्ला प्रहरी कार्यालय इलामले जानकारी दिएको छ। दुर्घटनामा सामान्य घाइते भएका ३५ वर्षक बसचालक रमेश राईलाई प्रहरीले नियन्त्रणमा लिएको छ।
