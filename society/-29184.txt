चलचित्रमा कलाकार बनाइदिन्छु भन्दै १० लाख ठगी

सांकेतिक तस्वीर
                                
                                        
                        काठमाडौं । महानगरीय अपराध महाशाखाले हिन्दी चलचित्रमा कलाकार बनाइदिने भन्दै ठगी गर्ने दुई जनालाई पक्राउ गरेको छ ।

महाशाखाको टोलीले काठमाडौँ फिल्म प्रालिमार्फत कलाकार बनाइदिने भन्दै ठगी गर्ने भारतका विजय ठाकुर र करिष्मा बोहरालाई आइतबार लाजिम्पाटबाट पक्राउ गरी सोमबार सार्वजनिक गरेको हो ।

ठाकुर र बोहराले १० जना व्यक्तिसँग २५ हजार रुपैयाँका दरले दुई लाख ५० हजार रुपैयाँ ठगी गरेको आरोप छ । उनीहरुले विभिन्न व्यक्तिसँग १० लाख २५ हजार ठगी रुपैयाँ गरेको अनुसन्धानमा खुल्न आएको प्रहरीले जनाएको छ । 

पक्राउ परेकालाई मुलुकी ऐन ठगी महलअनुसार कसुरको मात्रा हेरी पाँच वर्षसम्म कैद र विगोबमोजिम जरिवाना हुने व्यवस्था छ ।
