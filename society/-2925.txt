एजुकेशन प्लानेट (ईप्लानेट) को एडिलेडमा शाखा बिस्तार 

एडिलेड । शैक्षिक परामर्श र भिसा सर्भिसेज दिँदै आएको एजुकेशन प्लानेट (ईप्लानेट) ले एडिलेडमा आफ्नो शाखा विस्तार गरेको छ । नेपाल महोत्सवको दिन पारेर ईप्लानेटको नयाँ शाखा सुरुवात गरिएको हो । शाखाको उद्घाटन एनआरएनका अध्यक्ष शेष घले, कार्यवाहक नेपाली राजदूत राजेन्द्र पाण्डे र साउथ अष्ट्रेलियाका लागि अवैतानिक महावाणिज्यदूत दिपक धमलाले संयुक्त गरे्।

काठमाडौंमा मुख्य कार्यालय  रहेको एजुकेशन प्लानेट सन् २००५ मा स्थापना भएको थियो। हाल अष्ट्रेलियामा सिड्नी, पर्थ र एडिलेडमा शाखा विस्तार भएको छ भने नेपालको चितवन, बुटवल र नवलपरासीमा पनि शाखा कार्यालयहरु रहेको संस्थाका अध्यक्ष नयन लामिछानेले बताएका छन्।

ईप्लानेटका निर्देशक हिरा कँडेलले गुणस्तरीय शैक्षिक परामर्श दिने उद्देश्यका साथ एडिलेडमा पनि शाखा बिस्तार गरिएको बताएका छन्।
