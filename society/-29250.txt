फोहर टिप्दै पर्यटक

चितवन । संघियता सुरु भएसँगै मुलुकका कतिपय स्थानलाई दिशापिसाप मुक्त, मादक पदार्थ सेवन मुक्त, चुरोट खैनी मुक्त लगायतका मानव स्वास्थ्यमा असर पार्ने जिनिसको प्रयोगमा प्रतिबन्ध लगाईएको छ ।

तथापि नेपालीको सानै देखि लागेको बानि सजिलै छुट्याउन गार्हो भैरहेको छ । उसो त राजधानी काठमाडौंमा जथाभावि फोहर फाल्न नपाईने र फालेमा जरिबाना तिर्नुपर्ने व्यवस्था पनि स्थानिय सरकारले गरेकै छ ।

सम्बन्धित निकायले यसो भनिरहँदा समेत कतिपय राजधानी बासीहरु अटेर गरेर जथाभावी फोहर फाल्ने गर्दछन् । राजधानीमा फोहर नियन्त्रण गर्न नसकिरहेका बेला राजधानी बाहिर पनि फोहरले नेपाललाई सताउन थालेको छ ।

यस्तै उदाहरण हो चितवनको सौराहास्थित राष्ट्रिय निकुञ्जको मध्यवर्ती क्षेत्रको ढुंग्रे खोला जहाँ थुप्रिएको फोहर  मंगलबार विदेशी लगायतका पर्यटकले धमाधम टिपेका छन् । 



 तस्वीर: नारायण ढुंगाना, रासस
