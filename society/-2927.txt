श्रीमतीको हत्या गरी श्रीमानले गरे रुखमा झुण्डिएर आत्महत्या

डडेल्धुरा । डडेल्धुराको आलिताल गाउँपालिकामा एक व्यक्तिले श्रीमतीको हत्या गरी आफुँले पनि आत्महत्या गरेका छन्। आलिताल गाउँपालिका वार्ड नं. ७ चिसापाति घर भएका ४२ वर्षीय कर्णबहादुर बोहराले ३८ वर्षकी श्रीमती बेलमतिदेवी बोहराको धारिलो हतियार प्रयोग गरि हत्या गरेको प्रहरीले जनाएको छ।

हिजो शनिबार दिउँसो तीन बजेको समयमा बोहराले श्रीमतीको हत्या गरेर आफुँले घर नजिकैको रुखमा झुन्डिएर आत्महत्या गरेको जिल्ला प्रहरी कार्यालय डडेल्धुरा जनाएको छ। तीन छोरी र एक छोराका बाबु कर्णबहादुरको केही समयदेखि मानसिक अवस्था ठिक नरहेको स्थानीय बासिन्दाले बताएका छन्।
