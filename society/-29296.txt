कारको ठक्करबाट भारतीय नागरिकको मृत्यु

सुरुङ्गा, झापा। कारको ठक्करबाट झापा भद्रपुरमा आज एक जना भारतीय नागरिकको मृत्यु भएको छ। 

मृत्यु हुनेमा भारत पश्चिम बंगाल दालखोला घर भई हाल भद्रपुर–६ मा डेरा गरी बस्ने २१ वर्षीय सुनिल साह रहेको वडा प्रहरी कार्यालय भद्रपुरका प्रहरी निरीक्षक प्रकाश जवेगूले जानकारी दिए। 

मे २ प ८२७७ नं को स्कुटर चालक साहलाई भद्रपुरबाट चन्द्रगढीतर्फ आइरहेको अवस्थामा सोही दिशातर्फ आइरहेको मे १ च २१७७ नं को कारले ठक्कर दिएको थियो।

ठक्करबाट गम्भीर घाइते भएका साहको उपचारका क्रममा बिर्तामोडस्थित बिएण्डसी हस्पिटलमा मृत्यु भएको प्रहरी निरीक्षक जवेगूले बताए।
