मकवानपुरमा मान्छे मार्ने बाघ नियन्त्रणमा

मकवानपुर । गत सोमबार मकवानपुरको मनहरीकी एक महिलालाई आक्रमा गर्ने बाघलाई प्रहरीले नियन्त्रणमा लिएको छ।

मकवानपुर मनहरी–७, की ४१ वर्षकी सरस्वती बर्तौलालाई आक्रमण गर्ने बाघलाई मंगलबार नियन्त्रणमा लिइएको जिल्ला प्रहरी कार्यालय मकवानपुरले जनाएको छ।

मकवानपुरको मनहरी ७ मा पर्ने पुरानो प्रतापुरबाट पर्सा राष्ट्रिय निकुञ्जको टोलीले बाघलाई गोली मार्फत लठ्याउने सुई हानेर बाघलाई नियन्त्रणमा लिएको हो।



बेहो् बाघलाई अहिले चितवन राष्ट्रिय निकुञ्ज पठाइएको छ। त्यस बाघको आक्रमणबाट घाइते भएकी सरस्वती बर्तौलाको उपचारको क्रममा निधन भएको थियो।

फोटो– शिवकुमार रिजालको फेसबुक वालबाट
