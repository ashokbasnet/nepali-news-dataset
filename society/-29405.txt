लागु औषध सहित ४ पक्राउ

काठमाडौँ। प्रहरीले लागु औषध ओसार पसार तथा विक्रि वितरणमा संलग्न भएको आशंकामा ४ जनालाई पक्राउ गरेको छ। 

महानगरिय प्रहरी परिसर टेकुले बुधबार पत्रकार सम्मेलन गरि लागु औषध कारोबारमा संलग्न विकल शाही सहित ४ जनालाई पक्राउ गरिएको जानकारी दिएको हो।

लागु औषध नेफिन १४ सय एफ फुल, डाइजिपाम १४ सय एमफुल, फेनालगन १४ सय एम फुल सहित भक्तपुर गठ्ठाघरका उर्मिला विसङखे, शुशिला विसङखे र आशिष विसङखे लाई प्रहरीले नियन्त्रणमा लिएको हो।

विकल शाहीले लागु औषध विक्रि वितरण गर्ने गरेको भन्ने जानकारीका आधारमा उनको घर पुगेको प्रहरीले अन्य तीन जनालाई लागुऔषध सहित नियन्त्रणमा लिएको हो। विकललाई मंगलबार दिउँसो महानगरिय प्रहरी परिसर ललितपुरले पक्राउ गरिसकेको थियो।
