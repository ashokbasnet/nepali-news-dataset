रुकुम पूर्वबाट काठमाडौँ सीधा बस सेवा शुरु

रुकुम। रुकुम पूर्वबाट काठमाडौँ सीधा बस सेवा आजदेखि सञ्चालनमा आएको छ। 

रुकुम पूर्व नयाँ जिल्ला भएपछि पहिलो पटक जिल्लाको भूमे गाउँपालिका–२ खाबाङबाट–पोखरा हुँदै काठमाडौँसम्म बस सेवा सञ्चालनमा आएको हो।

यसअघि स्थानीयवासीलाई काठमाडौँ जान रुकुम पश्चिमको सदरमुकाम खलंगा आउनुपर्ने समस्या थियो। 

स्थानीयवासीको समस्यलाई ध्यानमा राखेर जिल्लास्थित सिस्ने हिमाल बस तथा मिनीबस यातायात व्यवसायी समिति र बागलुङस्थित बुर्तिबाङ्ग यातायात समितिको सहकार्यमा बस सेवा सञ्चालनमा ल्याइएको हो।
