दाङको प्रख्यातिका लागि भेला

दाङ । दाङ जिल्लाको समग्र विकासको लागि एवँ ऐतिहासिक धरोहरको रुपमा दाङलाई अगाडी बढाउनका लागि शनिवार नारायणपुरमा लेखक, वुद्धिजिवी एवं कलमजीविहरु सम्मीलित एक भेलाको आयोजना गरियो ।

दाङमा विद्यमान अथाह सम्भावना, वैभव र विशिष्टता एवँ दाङको प्रख्यातिका लागि इतिहास देखि वर्तमानसम्म विशिष्ट योगदान पुर्याएका   व्यक्तिहरुको चिनारी समेतको संग्रहको रुपमा “दाङ परिचय” नामक पुस्तक प्रकाशनलाई पहिलो प्राथमिकताको कार्य गर्ने र उप्रान्त सिर्जनात्मक रचनात्मक कार्य गर्दै सम्पन्न दाङ वनाउने उद्देश्यमा यथासमय योगदान पुर्रयाउदै जाने  निर्णय सो भेलाले  गरेको छ । 

साथै सो भेलाले “दाङ परिचय” नामक पुस्तक प्रकाशन गर्न देवमणि देवकोटाको संयोजकत्वमा मूल समिति गठन गरेको छ । जसको सदस्यहरुमा प्रेस काउन्सिलका पूर्व अध्यक्ष नारायणप्रसाद शर्मा, साहित्यकार गिरीराज शर्मा, प्राध्यापक श्रीधर मजगैयाँ, मुकुश पन्थी, डिल्लीबहादुर केसी, नारायणप्रसाद रिजाल, डा. घनश्याम डाँगी, पत्रकार शुसिल गौतम, के.वि मसाल, प्राध्यापक इश्वर पोख्रेल, शिवकुमार गौतम, उज्ज्वल आचार्य रहेका छन्।
त्यस्तै सदस्य सचिवमा प्राध्यापक लेखनाथ आचार्य र सदस्य सहसचिवमा नेपाल सरकाका पूर्व सहसचिव रमेशकुमार अधिकारी रहेमन छन्। नव गठित मूल समितिको प्रथम वैठक २०७४ वैशाख ९ गते बस्ने निर्णय पनि गरेको छ ।
