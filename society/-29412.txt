मापसे गरेका वडाध्यक्ष पक्राउ

फाइल तस्विर
                                
                                        
                        काँकडभिट्टा। मादक पदार्थ सेवन गरेको आरोपमा मेचीनगर नगरपालिका वडा नं २ का वडाध्यक्ष तिलक न्यौपाने आज पक्राउ परेका छन्।

अभियुक्त वडाध्यक्ष न्यौपानेलाई इलाका प्रहरी कार्यालय काँकडभिट्टामा राखिएको प्रहरी नायब उपरीक्षक टङ्कप्रसाद भट्टराईले बताए। पटक पटक मापसे गरी कार्यालयमा आएका वडाध्यक्ष न्यौपानेलाई आज दिउँसो सेवाग्राहीले नियन्त्रणमा लिई प्रहरीलाई खबर गरेपछि इलाका प्रहरी कार्यालय काँकडभिट्टाले उनलाई कार्यालयबाटै पक्राउ गरेको थियो। 

मेची आम्दा अस्पताल धुलाबारीमा जाँच गर्दा वडाध्यक्षले मापसे गरेको पुष्टि भएको थियो। न्यौपाने नेकपा९एमाले०का तर्फबाट उम्मेदवार भई वडाध्यक्षमा निर्वाचित भएका थिए।
