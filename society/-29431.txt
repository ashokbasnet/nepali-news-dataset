मुख्यमन्त्री शङ्कर पोखरेलको वेब साइट र एप्स सार्वजनिक

रुपन्देही। प्रदेश नं. ५ का मुख्यमन्त्री शङ्कर पोखरेलको मोवाइल एप्स र वेब साइट बुधबार बुटवलमा सार्वजनिक भएको छ। 

प्रदेशमा रहेका सानाठूला सबै प्रमुख आयोजनाको अद्यावधिक स्थितिबारे जानकारी दिन, जनताबाट आएको गुनासो कार्यान्वयन गर्न, मुख्यमन्त्रीका प्रमुख दैनिक कार्यक्रमको सूचना दिन एप्स वा वेब साइट सार्वजनिक गरिएको हो। 

सो अवसरमा मुख्यमन्त्री पोखरेलले पारदर्शिता र सुशासन कायम राख्न सूचना प्रविधिको उपयोग भएको जानकारी दिँदै जनतासँग साक्षात्कार गर्न समेत एप्स वा साइट प्रभावकारी हुने बताए।

सो वेब साइट  pradesh-5.com हेर्न सकिन्छ ।
