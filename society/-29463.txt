इयूको प्रतिवेदन तत्काल सच्याउन चेतावनी

काठमाडौं। युरोपियन युनियनको प्रतिवेदन तत्काल सच्याउन क्षेत्री समाज नेपाल, ब्राम्हण समाज नेपाल, ठकुरी महासंघ नेपाल र नेपाल दशनामी समाजले माग गरेका छन्। यी संस्थाले बिहीबार एक संयुक्त विज्ञप्ति जारी गर्दै युरोपियन युनियनलाई तत्काल आफ्नो प्रतिवेदन सच्याउन नेतावनी दिएका छन्।

उनीहरुले  निर्वाचन परिवेक्षकका हैसियतले युरोपियन युनियनले निर्वाचन आयोग  र सरकारलाई बुझाएको प्रतिवेदनमा उल्लेख भएका विषयवस्तुप्रति आफूको गम्भीर ध्यानाकर्षण भएको जनाएका हुन्। देशका ५० प्रतिशत भन्दा बढी खस–आर्य समुदायलगायत जातीय सद्भावमा बाँचेका नेपाली जनतालाई आपसमा भिडाउन ईयूको प्रतिवेदनले काम गरेको भन्दै तत्काल प्रतिवेदन सच्याउन माग गरिएको छ। 

जारी विज्ञप्तिमा भनिएको छ,‘ नेपालजस्तो स्वतन्त्र मुलुकको आन्तरिक मामिलामा हस्तपक्षेत्रप गरी त्यहाँको जातीय सद्भाव खलबल्याउने प्रवत्ति जुन युरोपियन युनियनद्वारा बारम्बार देखाइरहेको छ, त्यो त्यो हामी सम्पूर्ण नेपालका लागि असह्य र खेदपूर्ण छ।’
