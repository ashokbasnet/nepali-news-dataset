फलामको रड लगाउने ठाउँमा बाँसको भाटा लगाएर सरकारी भवन बनाएपछी 

पाँचथर । पाँचथर जिल्लाको फाल्गुनन्द गाउँपालिकाको वार्ड नं. १ साविक नवमिडाँडा गा।वि।स।को गाविस भवन निर्माण पुरा भएको ३ बर्ष वितिसक्यो ।

द्धन्द्धकालमा साविक नवमिडाँडा ५ को आहालेमा रहेको गाविस भवनमा आगजनी गरेर नष्ट गरिएपछी शान्ती तथा पुर्ननिर्माण मन्त्रालयको २६ लाख रुपैयाको ठेक्कामा नयाँ भवन निर्माण भएको थियो ।

तर भवन निर्माणको क्रममा गुणस्तरहीन सामाग्री प्रयोग हुदा गाविसको कार्यालय नबस्दै भवन भत्किएको छ । भवनका अधिकाशं भुइँको प्लाष्टर उक्किएको छ भने शौचालयको सेफ्टि ट्याङ्की पूर्ण रुपमा भत्किएको छ ।

निर्माण गर्ने कम्पनीबाट कमशल सामाग्री प्रयोग भएकै कारण यस्तो भएको स्थानियहरु बताउछन् । एउटा कम्पनीले ठेक्का पारेको र अन्यलाई निर्माण गर्न दिएको कारण समेत भवन कमसल बनेको स्थानियको गुनासो छ ।

फलामको रड प्रयोग गर्ने ठाउँमा बाँसको भाटा प्रयोग हुँदा समेत कसैले नहेर्नु दुखद भएको स्थानिय मतिराज आङदेम्बेले बताए । अर्का स्थानिय गोपाल घिमिरे सरकारी रकमको दुरुपयोग हेर्ने हो भने यो भवनलाई हेर्दा हुने बताउछन् ।

भवन निर्माण सम्पन्न भए संगै गाविसलाई हस्तान्तरण गर्ने प्रकृयामा समेत साविकको गाविसले गुणस्तरलाई देखाउदै जिम्मा लिन नमानेपछी निर्माण कम्पनीको केही रकम समेत भुक्तानी प्रकृयामा रोकिएको थियो ।

तर तत्कालिन जिल्ला विकास समितिका इन्जिनियर मार्फत भवनको फरफारक गराएर गविसलाई बाध्यातामा पारेर जिम्मा लगाइएको उक्त वडा ९साविक नवमिडाँडा गाविस० का वडाध्यक्ष होम प्रसाद आङदेम्बेले बताए ।

एकातिर शान्ति तथा पुर्न निर्माण मन्त्रालयले छुट्याएको लाखौ रकम खर्च भएको छ भने अर्को तर्फ गाविसले समेत बार्षिक २ लाख रुपैया भन्दा बढि घर भाडामा खर्च गर्दै आएको छ ।

उक्त वार्डका वार्ड सचिव प्रदिप थापा  उक्त भवन बस्न योग्य हुने हो भने वार्डमा रहेका विषयगत कार्यालयको समेत गरी बार्षिक २ लाख भन्दा बढी घर भाडामा खर्च हुने रकम विकास निर्माणमा खर्च गर्न सकिने बताउछन् ।

प्रत्येक पल्ट जिल्लाबाट आउने सरकारी निकायका प्रमुख तथा अन्य सरोकार वाला निकायलाई स्थलगत रुपमै लगेर निरिक्षण गराउदा समेत कतैबाट गुनासो सम्बोधन हुने काम नभएको वार्डाध्यक्ष आङदेम्बेले बताए ।

निर्माणको जिम्मा लिएको कम्पनीलाई पटक पटक खबर गर्दा समेत आश्वाशन मात्रै आउने गरेको तर यता भवन दिनानुदिन जिर्ण बन्दै गइरहेकोले यो पल्ट वार्डकै बजेट खर्चिएर मर्मत सम्भार गर्नुपर्ने अवस्था आएको वार्डाध्यक्षले बताए ।

ठेक्का मात्रै लगाउने तर प्रभावकारी अनुगमन नगरिकनै रकम भुक्तानी दिने प्रकृयाले २६ लाखको बजेटमा बनेको भवनमा बस्दै नबसी पुनः फाल्गुनन्द गाउँपालिका वार्ड नं। १ ले ५ लाख रुपैया विनियोजन गरेर मर्मत गर्ने भएपछी स्थानियहरु भने आक्रोशित बनेका छन् । 

हेर्नुहोस उक्त भवनको यो भिडियो:
