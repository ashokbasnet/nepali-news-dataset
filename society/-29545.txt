असल र इमान्दार मान्छे चाहिएको छः मन्त्री तमाङ

दोलखा। कानुन, न्याय तथा संसदीय मामिलामन्त्री शेरबहादुर तमाङले ठूला मान्छेको नाममा देशमा भ्रष्टचार बढेको बताएका छन्। 

दोलखा चरिकोटस्थित गौरीशंकर बहुमुखी क्याम्पसको ३७ औ वार्षिकोत्सब समारोहमा उनले भने– “अब देशलाई ठूला मान्छे होइन, असल र इमान्दार मान्छे चाहिएको छ ।” 

मन्त्री तामाङले लोकतन्त्रको सुन्दर पक्ष भनेको नै विधीको शासन हो, यसका लागि बलियो र विश्वासिलो कानुन हुनुपर्नेमा जोड दिदैं न्यायलयलाई जनमुखी र पारदर्शी बनाउन सबै न्याय प्रदायकलाई आव्हान गरे। 

समृद्ध मुलुकको निर्माणका लागि हरेक ठाउँमा शुद्धता आवश्यक भएकोले अब प्रधानमन्त्री देखि वडा अध्यक्षसम्म र मुख्यसचिव देखि कार्यलय सहायक सम्मको सम्पत्ति छानवीन हुने उल्लेख गर्दै उहाँले सभ्य र सबल समाजको निर्माणमा जुट्न सबैमा आग्रह गरे। 

प्रतिनिधिसभा सदस्य पार्वत गुरुङले क्यम्पसलाई अनुसन्धानको थलोका रुपमा विकास गर्नुपर्ने धारणा व्यक्त गरे। कार्यक्रममा विभिन्न समयमा क्याम्पसलाई नगद तथा जिन्सी सहयोग गरेका रामहरि श्रेष्ठ, विष्णु लक्ष्मी श्रेष्ठ र पुरुषोत्तम दाहाललाई सम्मानपत्रबाट सम्मान गरिएको क्याम्पस प्रमुख शान्त केसीले बताए।
