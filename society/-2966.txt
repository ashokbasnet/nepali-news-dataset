शसस्त्र द्धन्द्ध प्रभावित गाउँहरुमा शान्ति र विकास कार्यक्रम गरिने

चैत्र १३ । दाङमा शसस्त्र द्धन्द्धको समयमा भएका हत्याकाण्डबाट प्रभावित गाउँहरुमा शान्ति र विकास कार्यक्रम सञ्चालन गरिने भएको छ ।

नेपाल महिला सामुदायिक सेवा केन्द्रले द्वन्द्वप्रभावितहरुलाई लक्षित गरी मनोपरामर्श, विद्यालय शान्ति शिक्षा कार्यक्रम र जनचेतनामूलक कार्यक्रम संचालन गर्ने भएको हो ।

दाङ जिल्लामा द्वन्द्वको समयमा साविक गोल्टाकुरी गाबिसको कौवाघारीमा १२ जना, लक्ष्मीपुरको बेलुवामा ८ जना, फुलवारीमा ७ जना र घोराहीको कटहीमा ११ जनाको हत्या भएको थियो ।

केन्द्रले नागरिक आवाज संस्थासंग सहकार्य गरी उक्त गाउँहरुमा शान्ति र विकास कार्यक्रम सञ्चालन गर्न लागेको हो । कार्यक्रमको बजेट ३८ लाख १२ हजार हरेको बताइएको छ ।

स्थानिय बिकास अधिकारी कुलबहादुर जिसीको अध्यक्षतामा एक कार्यक्रमको आयोजना गरी बाल बिबाह न्यूनिकरण, शान्ति कायम, हिंसा बिरुद्धका सचेतनाका कार्यक्रमलाईसमेत प्राथमिकता दिइने नेपाल महिला सामुदायिक सेवा केन्द्रले जनाएको छ ।
