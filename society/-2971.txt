धुर्मुस सुन्तली फाउण्डेशनलाई अमेरिकाको बोस्टनबाट करिव १४ लाख सहयोग प्रदान

काठमाडौं । धुर्मुस सुन्तली फाउण्डेशनले निर्माण गरिरहेको महोत्तरीको बर्दिवासमा रहेको एकिकृत नमुना मुसहर बस्ती निर्माणका लागि अमेरिकाको बोष्टन बासीले झण्डै १४ लाख रुपैया सहयोग गरेका छन् । बोस्टनमा भएको एक कार्यम्रममा उपस्थित भएका १३१ जना सहयोगीहरु बाट फाउण्डेशनलाई जम्मा १३ लाख ८८ हजार १ सय रुपैया सहयोग संकलन भएको हो ।

‘मानवता र सद्भावका लागि सहकार्य, राष्ट्र निर्माण तपाई हाम्रो अभियान’ भन्ने मुल नाराका साथ फाउण्डेशनले थालेको अभियानलाई बोष्टन बासीले आत्मसाथ गदै सहयोग संकलन गरेका हुन् । ‘धुर्मुस सुन्तली अभियान सहयोग कार्यक्रम बोस्टन’ नामक कार्यक्रमको आयोजना गदै बोस्टन बासीले फाउण्डेशनको सामाजिक कार्यमा सहकार्य गदै उक्त सहयोग संकलन गरेको हो ।

कार्यक्रममा हिमालयन हेरिटेज कल्चरल एकेडेमीका कलाकारहरुले साङ्गीतिक प्रस्तुती दिएका थिए । उत्त अभियानले फाउण्डेशनर्ला दुई किस्तामा सहयोग रकम पठाएको छ । कार्यक्रमबाट पहिलो पटक ५ लाख १४ हजार ५ सय पठाईएको थियो भने शुक्रबार ८ लाख ७३ हजार ६ सय रुपैया पठाएको छ । सहयोग पठाएको जानकारी दिदैं अभियानका सहयोगी सुरेश वाग्लेले फाउण्डेशनलाई सहयोग गर्न पाउदा आफुहरु खुसी भएको बताए ।

यता फाउण्डेशनका अध्यक्ष सिताराम कट्टेल‘धुर्मुस’ लेभने नसोचेको सहयोग प्रप्त भएको बताउदै सहयोग गर्ने सम्पुर्णलाई धन्यवाद दिएका छन् । फाउण्डेशनले निर्माण गरिरहेको एकिकृत नमुना मुसहर बस्ती निर्माणको अहिले अन्तिम चरणको काम चईरहेको छ । फाउण्डेशनले नया बर्षमा बस्ती हस्तान्तरण गर्ने बताईरहेको हुनाले पनि अहिले फाउण्डेशन बस्ती छिट्टै सक्काउने तयारी गरिरहेको छ । समय कम भएकाले पनि फाउण्डेशनले कामलाई निकै तिब्रताका साथ अगाडी बढाईरहेको परियोजना ब्यबस्थापक अर्जुन न्यौपानेले बताएका छन् । उनका अनुसार बस्तीको लगभग निर्माण कार्य अन्तिम चरणमा रहेको र नया बर्षमा बस्ति हस्तान्तरण हुनेकुरामा ढुक्क रहन समेत सुझाएका छन् ।
