बालुवाटार घेर्न पुगेका कृष्ण पहाडीसहित ३२ जना पक्राउ (भिडियो)

काठमाडौँ। कैलालीको टीकापुर घटनाका दोषीको मुद्धा फिर्ता लिने सरकारको तयारीको विरोध गर्दे प्रधानमन्त्री निवास बालुवाटार घेर्न पुगेका अधिकारकर्मीमाथि प्रहरीले धरपकड गरेको छ। 

अधिकारकर्मी कृष्ण पहाडी सहितका ३२ धर्नाकारीलाई निषेधित क्षेत्र तोडेको भन्दै प्रहरीले धरपकड गरि नियन्त्रणमा लिएको हो। अधिकारकर्मीले दण्डहीनता अन्त्य गर, रोम विधान अनुमोदन गर, टीकापुर घटनाका दोषिलाई उन्मुक्ति दिन पाईदैन भन्दै नाराबाजी गरेका थिए।

केही समयको नाराबाजीमै प्रहरीले उनीहरुलाई नियन्त्रणमा लिएको हो। नियन्त्रणमा लिएका अधिकारकर्मीलाई नेपाल पुलिस क्लवमा राखिएको प्रहरीले जनाएको छ।

टीकापुर घटनाका दोषि लगायत मानवता विरोधी अन्य विभिन्न घटनामा मुद्धा फिर्ता र आममाफी दिन खोज्ने सरकारी योजना विरुद्ध मानवअधिकार तथा शान्ति समाजले सनिबार बालुवाटारमा प्रर्दशन गरेको हो।
