'कृ'को विवादित गीत युट्युबबाट हटाएर नयाँ गीत राखियो, यस्तो छ नयाँ गीत (भिडियो)

काठमाडौँ। चलचित्र 'कृ'को गीत 'उकालीमा पछि पछि' गीत चोरीको विवाद भएपछि उक्त गीतको शब्दहरू फेरबदल गरेर पुन: युट्युबमा राखिएको छ । सम्झना फिल्मका निर्माता शम्भु प्रधानले उक्त गीत फिल्म 'कृ'मा चोरी गरिएर राखिएको भन्दै प्रहरीसमक्ष उजुरी दिएका थिए। 

त्यसपछि प्रहरीले निर्माता सुवास गिरीलाई पक्राउ गरेको थियो। रिहा भएपछि पत्रकार सम्मेलनको आयोजना गर्दै निर्माता गिरीले आफूलाई अपहरण शैलीमा हिरासतमा राखेर गीत चोरीको आरोपमा ११ लाख क्षतिपूर्ति तिर्न लगाइएको बताएका थिए। अल्मोडा राना उप्रेतीको शब्द, संगीत र स्वर रहेको गीतमा अनमोल र नायिका अदिति बुढाथोकी फिचरिङ छन् ।
