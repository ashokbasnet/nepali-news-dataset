राप्ती गाउँपालिको सामुदायिक वनमा एक पुरुषको शव फेला 

दाङ । दाङको सामुदायिक बनमा एक पुरुषको शव फेला परेको छ । राप्ती गाउँपालिका वडा नं. १ स्थित राप्ती सामुदायिक बनमा एक पुरुषको शव किरा परेको अबस्थामा फेला परेको हो।

अन्दाजी ४०-४५ बर्षको जस्तो देखिने शवको कपाल झरेको र शरिरमा किरा परेको अबस्थामा फेला परेको ईलाका प्रहरी कार्यालय भालुवाङले जनाएको छ। कालो टिसर्ट र निलो जिन्स पाइन्ट लगाएको उक्त शवको सनाखत हुन नसकेको र पोष्टमार्टमका लागि लमही अस्पतालमा राखिएको बताइएको छ।

सोमबार जङ्गलमा गएका स्थानीय बासिन्दाहरुले पुरुषको शव देखेपछि प्रहरीलाई खवर गरेका थिए । त्यसपछि ईलाका प्रहरी कार्यालयबाट प्रहरी टोली घटनास्थलमा पुगी मुचुल्का उठाएको थियो ।
