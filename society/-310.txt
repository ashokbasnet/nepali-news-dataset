मोटरसाइकल दुर्घटनामा एकको मृत्यु, एक घाइते

काठमाडौं, ९ फागुन। कठमाडौंको साँखु नजिकै शंखरापुर नगरपालिका–३ जहरसिंह पौवामा मोटरसाइकल दुर्घटना हुँदा एकजनाको मृत्यु भएको छ। 

बा.८२ प १०६५ नम्बरको मोटरसाइकल आइतबार अनियन्त्रित भई दुर्घटना हुँदा मोटरसाइकल चालक काठमाडौं महानगरपालिका–६ वौद्ध सरस्वतीनगर बस्ने २६ बर्षीय शिव ठकुरीको घटनास्थलमै मृत्यु भएको प्रहरीले जनाएको छ। 

दुर्घटनामा मोटरसाइकलमा सवार काठमाडौं जोरपाटी बस्ने चितवन माडीकी १९ बर्षीया सुनिता तामाङ घाइते भएकोले उपचारको लागि पिपल्स लाईफ केयर अस्पताल साँखु लगिएको छ। (फाइल तस्बिर)
