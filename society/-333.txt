दुबै मृगौला फेल भएका पाइजालाई प्रहरीको सहयोग

डवल महतारा, फागुन ९ - जिल्ला प्रहरी कार्यालय बाँकेले दुई वटै मृगौला फेल भएका बर्दियाका जयबहादुर पाइजा मगरलाई आर्थिक सहयोग गरेको छ ।

शिक्षण अस्पताल काठमाडौमा उपचार गराइरहेका बर्दिया कालिका –३ घर भएका ३१ बर्षीय जय बहादुरलाई जिल्ला प्रहरी कार्यालय बाँकेले साढे ६५ हजार रुपैयाँ आर्थिक सहयोग गरेको हो ।

मृगौला फेल भएर उपचार गराइरहेका पाइजा मगरको मुटुमा समेत समस्या देखिएपछि उपचारमा सहयोग पुगोस् भन्ने उद्देश्यले ६५ हजार ६ सय ५ रुपैया सहयोग गरिएको जिल्ला प्रहरी कार्यालय बाँकेले जनाएको छ ।

संंकलन गरिएको रकम जिल्ला प्रहरी कार्यालय बाँकेका प्रमुख तथा प्रहरी उपरिक्षक टेकप्रसाद राईले बिरामी जयबहादुरकी दिदी प्रहरी सहाक निरीक्षक श्याम कुमारी पाईजा मगरलाई हस्तान्तरण गरेका थिए ।

आर्थिक अभावका कारण मृगौला फेल भएका जयबहादुरको उपचारमा समस्या भएकाले उनका लागि जिल्ला प्रहरी कार्यालय मातहतका प्रहरी कर्मचारीहरुबाट सहयोग रकम संकलन गरिएको प्रहरी प्रमुख राईले बताएका छन् ।
