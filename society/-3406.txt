मिलको फित्तामा बेरिएर एक महिलाको मृत्यु

खोटाङ । मझुवागढी नगरपालिका–१२ बस्ने ४६ बर्षीया बिना कुमारी श्रेष्ठको विहीबार मिलको फित्तामा बेरिएर मृत्यु भएको प्रहरीले जनाएको छ । सोही ठाउँ बस्ने गणेश राईको मिलमा उनले मकै पिसाउँदै थिइन् ।

अचानक मकै पिसिरहेको समयमा गलामा रहेको सलले मिलकोे फित्ता छुन पुग्यो । मिलको फित्ताले उनलाई क्षण भरमा बेरेको थियो । उनी फित्तामा बेरिएपछि गणेश राईले तत्काल मिल बन्द गर्न खोज्दै थिए ।

त्यसबीचमा उनलाई मिलको फित्ताले बेरिसकेको थियो । उनको घटनास्थलमै मृत्यु भएको प्रहरीले जनाएको छ ।  यस घटनाका सम्बन्धमा प्रहरीले आवश्यक अनुसन्धान गरिरहेको जनाएको छ ।
