कर्णाली  अञ्चलमा चुनावी माहोल बढ्दै

बर्दिया । कर्णाली अंचलका अधिकांश जिल्लाहरुमा यतिबेला चुनावी रौनकता छाएको छ । स्थानीय चुनाव भएको झण्डै बिस बर्षपछि स्थानीय तहको निर्वाचन हुन लागेपछि जनता पनि उत्साहित भएका छन् ।

चुनाव नजिकिदै गएपछि काँग्रेस, एमाले, माओवादी केन्द्रलगायतका राजनीतिक दलहरुले गाउँ–गाउँमा उम्मेदवारी छनौट गर्नेदेखि लिएर प्रचार–प्रसारका कामलाई तिब्रता दिएका छन् । कर्णालीका हुम्ला, जुम्ला, कालिकोट, मुगु र डोल्पाका अधिकांश नगरपालिका र गाउँपालिकाहरुमा को–को कुन पदको उम्मेदवारमा उठ्ने भन्ने कुराले चर्चा पाएको छ ।

यसअघि गाउँ र वार्डहरुमा सर्वसहमतिमा उम्मेदवार उठाउने गरेका दलहरु अहिले तछाडमछाड  गरिररहेका छन् ।  कर्णाली अञ्चलका सबै जिल्लामा रहेका  गाउँपालिकादेखि वार्डहरुमा उम्मेदवारका आकांक्षी धेरै भएको नेपाली काँग्रेसका प्रकाश शाहीले बताए । उनले कर्णालीका अधिकांश जिल्लाहरुमा काँग्रेसले चुनावी अभियानलाई तिब्रता दिएको जानकारी दिए ।

सबै पार्टीहरुले आफ्नो पक्षमा जनमत जुटाउन प्रचार गरिरहेका छन् । ‘हामीले पनि निर्वाचन जित्ने आधार सहित जनताकोबीचमा गएका छौं’ एमालेका सरोज रोकायाले भने –‘कुनै बेला कर्णाली एमालेको लालकिल्ला थियो ।’
