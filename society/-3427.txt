भाउजूको हत्या गरी फरार एक युवक पेस्तोलसहित पक्राउ

दाङ । दाङमा आफ्नै भाउजुको हत्या गरि फरार भएको अभियोगमा एक युवक चार महिनापछि पक्राउ परेका छन् ।

गत मंसिर ११ गते आफ्नै भाउजू पुर्णा थापाको हत्या गरी फरार भएको अभियोगमा घोराही उपमहानगरपालिका १२ का विक्रम थापा पक्राउ परेका हुन् ।

थापालाई घोराही –१७ ओखरा बाट नाईन एमएमको पेस्तोल र त्यसको ४ थान गोलीसहित पक्राउ गरिएको दाङ प्रहरीले जनाएको छ ।

भाउजुको हत्या गरेको अभियोगमा पक्राउ परेका थापालाई कर्तव्य ज्यान मुद्दा चलाइएको दाङ प्रहरी प्रमुख एसपी धिरजप्रताप सिंहले बताएका छन् ।
