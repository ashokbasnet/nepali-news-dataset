सप्ताह मण्डपमा २२ बर्षीया बुहारीमा ससुराको आत्मा उत्रिएपछि (भिडियो)

गुल्मी। जिल्लाको वामी गाविस-९ शेराको एक परिवारका सदस्यमा ‘दैवी शक्ति प्रकट’ भएपछि धेरै आश्चर्यमा पारेका छन्। 

देवी-देवता, भुत-प्रेत र मृतकको आत्माको अस्तित्वबारे विश्वास मान्ने वा नमान्नेका लागि त्यो घटनाको प्रत्यक्ष दृश्य (भिडियो) ले घोत्लिएर सोच्न बाध्य पार्छ।

भुँइमा लडेकी प्रमिलाको स्वासप्रस्वासमा निकै बाधा हुँदाहुँदै पनि उनले रूँदै ‘पितृ बृतान्त’ बताउँदा त्यहाँ जुटेकामध्ये नरूनेहरू देखिदैनन्। सबैका आँखा रसाएका छन्, दृश्य निकै अचम्म लाग्दो र प्रमिलाप्रति करूणामयी देखिन्छ।

हाम्रो ग्रामीण समाजमा पितृ बोलाउने, लामाधामी गर्ने, झरफुक र ग्रहदशा हेराउने चलन अझै कायमै छ। जिवित व्यक्तिमा मृत्यु भएका व्यक्तिको आत्मा प्रकट भएर  आफ्ना दुःख, सुख कहने प्रचलनलाई पितृ उत्रेको वा पितृ बोलाउने भन्ने गरिन्छ। यस्तै पितृ उत्रिदाको क्षण यो भिडियोमा कैद छ।

गुल्मी शेराका पोमलाल सापकोटाका अनुसार उनकी २२ बर्षीया बुहारी पर्मिला सापकोटामा पितृ उत्रिएको हो। घरमा सप्ताहा पुजा लगाएर सकिएपछि पर्मिलामा पितृ उत्रिएको पोमलालले बताए।

सप्ताहका पाहुनाले घर भरिभराउ थियो। बुहारी पर्मिला रातो साडी र गहनामा सजिएर सप्ताहको कामको चापमा व्यस्त हुन्छिन्। अचानक उनीमा अस्वाभाविक शारीरिक हलचलहरू महसुस हुन्छन्। उनी काँप्ने, हल्लिने, रूने कराउने गर्न थाल्छिन्। उपस्थित भद्र, महिला र पाहुनाले सहजै अनुमान लगाउँछन्–पर्मिलामा पितृ उत्रिए। त्यसपछि सबै प्रमिलालाई घेरेर उनका अस्वाभाविक गतिबिधि नियाल्न थाल्छन्। चामल र पैसासहितको थाल पर्मिलाका अगाडि राखिन्छ। उनी चामलमा हातका औंलाहरू डुलाउँछिन् र झनै तरंगित भएर रूँदै भुँइमा ढल्छिन्। त्यसपछि सुरू हुन्छ पितृ बकाउने क्रम।

दैवी शक्तिमा विश्वास नगर्नेका लागि यो दृश्यले निकै पीडा महसुस गराउँछ र मनमनमा लाग्न सक्छ–‘हाम्रो समाज कस्तो पाखण्डी छ, बीचरा ति यौवना स्त्रीको पीडामा अन्धविश्वासीहरू आँखामा आसु लिएर बस् मौन रमिता हेरिरेछन्।’ 

पोमलालका एक छोरा अर्थात प्रमिलाका जेठाजु कृष्णमुरारी सापकोटाको २ बर्ष पहिले कतारमा एक दुर्घटनामा निधन भएको थियो। प्रमिलामा पितृ उत्रिएपछि उनका स्वर्गीय ससुराहरू र जेठाजु बोल्न थाल्छन्। मृत्यु पछिको उनीहरूको अवस्थाबारे बताउँछन्। घरमा सप्ताह सम्पन्न भएपछि ससुराहरूले राहत पाएको सुनाउँछन् तर जेठाजु कृष्णमुरारी भने निकै समस्या र कठिनाइमा जुधेको ‘बुहारीमा उत्रेका ससुरा’ले सुनाउँछन्। पोमलालले बुहारीमा उत्रेका बुबालाई एकएक गरेर अवस्थाबारे सोधपुछ गर्छन्, बुबा सोधेका प्रश्नको जवाफ दिन्छन्। बुहारीमा उत्रेका ससुराले छोरो पोमलाललाई तँ भनेर सुझाव र सल्लाहहरू दिन्छन्।

भुँइमा लडेकी प्रमिलाको स्वासप्रस्वासमा निकै बाधा हुँदाहुँदै पनि उनले रूँदै ‘पितृ बृतान्त’ बताउँदा त्यहाँ जुटेकामध्ये नरूनेहरू देखिदैनन्। सबैका आँखा रसाएका छन्, दृश्य निकै अचम्म लाग्दो र प्रमिलाप्रति करूणामयी देखिन्छ।

भुँइमा ढलेकी प्रमिलाको पीडा देख्दा असैह्य लाग्छ। तर उनलाई उठाउने र उपचार गर्नेतर्फ उपस्थितले चासो देखाउँदैनन्। दैवी शक्तिमा विश्वास नगर्नेका लागि यो दृश्यले निकै पीडा महसुस गराउँछ र मनमनमा लाग्न सक्छ–‘हाम्रो समाज कस्तो पाखण्डी छ, बीचरा ति यौवना स्त्रीको पीडामा अन्धविश्वासीहरू आँखामा आसु लिएर बस् मौन रमिता हेरिरेछन्।’ 

पितृ बोलेर सकिएपछि प्रमिला पूर्ववत अवस्थामा फर्किन्छन्। उल्लेखित सबै दृश्य भिडियोमा देखिन्छ। हेर्नुस्ः
