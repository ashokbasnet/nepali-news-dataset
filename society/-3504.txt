बाँकेमा म्यादी प्रहरीमा भर्ना हुन आएका एक युवकको मृत्यु

बाँके । बाँकेमा म्यादी प्रहरीमा भर्ना हुन आएका एक युवकको मृत्यु भएको छ ।
म्यादी प्रहरीमा आवेदन दिएर छनौटमा आएका बाँके बैजापुरका २९ बर्षीय टोलबहादुर थारुको नेपालगन्जमा मृत्यु भएको हो ।

म्यादी प्रहरीको छनौटका लागि दौड पुरा गरेर बसेको अवस्थामा उनलाई चक्कर लागेको जिल्ला प्रहरी कार्यालय बाँकेले जनाएको छ ।

एक्कासी चक्कर लागेपछि भेरी अञ्चल अस्पतालमा उपचारका लागि लगिएको र उपचारका क्रममा उनको मृत्यु भएको बाँकेका प्रहरी प्रवक्ता डिएसपी सरोज पौडेलले बताएका छन् ।
