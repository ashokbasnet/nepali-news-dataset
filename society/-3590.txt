सडकको कामले गति नलिएपछि सर्वसाधारण र्माकामा 

फाइल फाेटाे
जनकपुर। जनकपुरमा सडक विस्तारको कामले गति नलिएपछि सर्वसाधारणले सास्ती व्यहोर्नु परेको छ ।  एकीकृत सहरी विकास आयोजना अन्तरगत नगर विकासको कामले गति नलिएपछि नगर अहिले झनै कुरुप बन्न गएको छ।

आयोजनाले काम गर्ने क्रममा जथाभावी रुपमा सडक खन्ने तर त्यसलाई छिटो व्यवस्थापन नगर्दा नगर कुरुप बन्दै गएको र सार्वसाधारणले सास्ती व्यहोर्नु परेको हो।

एसियाली विकास बैंकको झण्डै एक अर्ब आर्थिक सहायतामा संचालन गरिएको एकीकृत सहरी विकास आयोजना अन्र्तगत सडक÷नाला
निर्माणको कार्य भइरहेको छ। सडक विस्तारको कामले गति लिन नसक्दा सर्वसाधारणलाई आवातजावतमा समेत कठिनाई भएको छ ।

नगरको बजार क्षेत्रमा खनिएको सडकको कारण सर्वसाधारणलाई समस्या भएको हो। सडक जथाभावी खाल्डो बनाउँदा स्थानीय व्यापारी प्रभावित भएका छन्। सडक निर्माणको कामले गति नलिएपछि व्यापारको काम ठप्प भएको स्थानीय व्यापारी श्यामप्रसाद साहले गुनासो गरे। उनले महिनौदेखि खनिएको सडकको खाल्डो व्यवस्थापन नगर्न सर्वसाधारणले दुःख पाएको र आफूहरुको व्यवसायी चौपट भएको बताए। 

सडक विस्तारको काम समयमै सकिनेमा स्थानीयले आशंका व्यक्त गरेका छन्। अवको एक वर्षभित्र सम्पन्न गर्ने गरी जनकपुरको सडक विस्तारको ठेक्का शर्मा जेभी कम्पनीले लिएको छ। तर काम भने सुस्त गतिमा अघि बढाइएको छ। यता, जनकपुर उपमहानगर पालिकाले भने सडक विस्तारको काम तीव्र गतिमा भइरहेको दाबी गरेको छ।

उप–महानगरपालिकाका इन्जिनियर बीरेन्द्र यादवले आयोजनाको धेरै रकम नाला र सडकमा रहेको पनि बताए। आयोजनाले हालसम्म १४ किलोमिटर मात्रै नाला निर्माणको काम सम्पन्न गरेको छ । ३२ किलो मिटर नाला निर्माण हुनुपर्नेमा अहिलेसम्म त्यसको आधा पनि निर्माण कार्य सम्पन्न नभएको हो।

त्यसै गरी ९ दशमलव २९ किलोमिटर सडक निर्माण गर्ने लक्ष्य नाला निर्माणका ढिलाई हुँदा प्रभावित भएको छ। सडकमा गाडिएको पोल हटाउनुपर्ने, केही व्यक्तिहरुले आफनो घर भत्काउनुपर्ने भएको कारणले गर्दा आयोजनाको काममा केही ढिलाई हुन गएको इन्जिनियर यादवले स्विकार गरे। 

सडक विस्तारको काम सम्पन्न नहुँदा यस वर्षको वर्षात्मा झनै कष्ट व्यहोर्नु पर्ने गुनासो सर्वसाधारणले गरेका छन । तर जनकपुर उपमहानगरपालिकाले भने सरोकारावाला निकायसँग छलफल गरेर सडक व्यवस्थापनमा ध्यान दिने प्रतिवद्धता जनाएको छ । सडक र नालाको उचित व्यवस्थापन नहुँदा जनकपुरबासीले सास्ती व्यहोर्दै आएका छन ।
