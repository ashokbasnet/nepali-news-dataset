बाँकेको तीन ठाउँमा सवारी दुर्घटना, एक दर्जन घाइते

डवल महतारा । बाँकेका तीन छुट्टाछुट्टै स्थानमा भएका सवारी दुर्घटनामा एक दर्जन यात्रुहरु घाइते भएका छन् ।
कोहलपुर –१० हाईस्कुल चोकमा नेपालगञ्जबाट जाजरकोटतर्फ जाँदै गरेको ग १ ज ६४२३ नं. को वलेरो जिप र भे १ ख १६९७ नं. को माईक्रोवस आपसमा ठक्कर खाँदा आठ जना घाइते भएका छन् ।

दुर्घटनामा जाजरकोट भे.मा.न.पा. –१ वस्ने तारा के.सी., उनकी ६ बर्षीया छोरी सुप्रिया, तीन बर्षको छोरा सुप्रेम, बाँके खजुरा वस्ने अनरिया आचार्य, अभिशेख आचार्य, रुकुम चौरजहारी –६ का  गोविन्द भण्डारी,  डोल्पा लाहा ९ का रविन्द्र वोहोरा, वाँके कचनापुर ६ का खुमबहादुर कुँवर घाइते भएको प्रहरीले जनाएको छ ।

घाइतेहरुको अबस्था सामान्य रहेको र  उनीहरुको होहलपुर मेडिकल कजेजमा उपचार भइरहेको बताइएको छ । माईक्रोवस, चालक, वलेरो जिप  सवै प्रहरी नियन्त्रणमा रहेका छन् ।

यसैगरि वाँके खास्कुस्मा –४ पुर्व पश्चिम राजमार्गस्थित गाभर खोलाको पुलमा पुर्वबाट खुद्रा समान लिई पश्चिमतर्फ आउँदै गरेको ना ६ ख २४११ नं. को ट्रक दुर्घटना हुँदा दुई जना घाइते भएका छन् ।

ट्रक पुलको वारमा ठोक्किएर पुलवाट अन्दाजी ७ मिटर तल खोलामा खस्दा कैलाली वलिया ५ वस्ने सुनिल धमला र दोलखा सुन्दरावती –८ वस्ने सुमन शाही गम्भिर घाइते भएको र दबै जनाको नेपालगञ्ज नरसिङ होममा उपचार भइरहेको जिल्ला प्रहरी कार्यालय बाँकेले जनाएको छ ।
त्यस्तै वाँके कचनापुर –१ अगैया वजार नजिक पश्चिमबाट पुर्वतर्फ जाँदै गरेको वा ४२ प ८८७१ नं. को मोटरसाइकल आफै अनियन्त्रित भई पल्टिएर दुई जना घाइते भएका छन् ।

मोटरसाइकल चालक नेपालगञ्ज –२० का राहुल जि.सी. र बर्दिया गुलरियाका रोशन पुरी घाइते भएको र उनीहरुको कोहलपुर मेडिकलकलेजमा उपचार भइरहेको बाँके प्रहरीले जनाएको छ ।
