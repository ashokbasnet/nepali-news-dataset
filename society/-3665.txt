म्यादी प्रहरीका आवेदक र प्रहरीबिच झडप, ३ प्रहरी घाइते

डडेल्धुरा । डडेल्धुरामा म्यादी प्रहरीका लागि आवेदन दिएका आवेदक र प्रहरीबीच झडप हुँदा ३ प्रहरी घाइते भएका छन्।

म्यादी प्रहरी छनौटमा अनियमितता भएको भन्दै असन्तुष्टले आन्दोलन गरेपछि प्रहरी र आवेदकबिच झडप भएको हो। जिल्लामा कुल ४ सय १३ जनाको सिटमा १ हजार ३ सय २६ जनाको दरखास्त परेको छ।

सोमबार बिहान प्रकाशित नतिजामा छनौटका लागि न्युनतम तौल समेत नपुगेका व्यक्तिहरु म्यादी प्रहरीमा छनौट गरिएको भन्दै असन्तुष्ट समूहले जिल्ला प्रहरी कार्यालय डडेल्धुरामा ढुङ्गामुडा प्रहार गरेका छन्।

म्यादी प्रहरी भर्नामा राजनितीक हस्तक्षेपका कारण योग्य व्यक्तिहरु बाहिर रहेका र अयोग्य व्यक्तिहरु भर्ना लिएको आरोप आन्दोलनकारीहरुको रहेको छ।
