सर्लाहीको रामनगरमा ट्रयाक्टर दुर्घटना, चालकको मृत्यु

काठमाडौं, १० फागुन – हिजो सोमबार राती सर्लाहीको रामनगरमा ट्रयाक्टर दुर्घटना हुँदा चालकको घटनास्थलमै ज्यान गएको छ। गएराति साढे ११ बजे ना ४ त १७७ नम्बरको ट्रयाक्टर सडकबाट झण्डै १० मिटर तल खसेको प्रहरीले जनाएको छ।

दुर्घटनामापरि ट्रयाक्टर चालक रामनगर बहुअर्वाका इन्द्रजित यादवको ज्यान गएको हो। मृतकको शवलाई पोष्टमार्टमको लागि जिल्ला अस्पताल मलंगवा पठाइएको इलाका प्रहरी कार्यालय गडहियाले जनाएको छ।
