आफ्नै आमाले नवजात शिशुलाई मारेर खोल्सामा फालेपछि...

काठमाडाैं । शिशु जन्माई मारेको अभियोगमा गोदावरी नगरपालिका–३ बाडेगाउँ छाप्रोमा बस्दै आएकी मकवानपुर घर भएकी ३० बर्षीया रिता तामाङलाई प्रहरीले पक्राउ गरेको छ ।

तामाङले सोमबार महिना नपुगी नवजात शिशु जन्माएकी थिइन् । उनले बच्चा जन्मिएपछि मुखमा कपडाले बाधेर मारेकी थिइन् । शिशुलाई मारेपछि  उनले कालो प्लाष्टिकको झोलामा हालेर खोल्सामा फ्याकेकी थिइन् ।

प्लाष्टिकको झोलामा मरेको अवस्थामा शिुुशुको शव भेटिएपछि स्थानीय बासिन्दाले प्रहरीलाई खवर गरेका थिए ।  तामाङका श्रीमान बिदेशमा रहेको र साथमा २ बर्षकी छोरी रहेको प्रहरीले जनाएको छ । यस घटनाका सम्बन्धमा प्रहरीले आवश्यक अनुसन्धान गरिरहेको जनाएको छ ।
