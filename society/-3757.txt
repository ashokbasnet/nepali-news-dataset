भ्यागुते रोगबाट पाल्पामा एक बालकको मृत्यु

पाल्पा । भ्यागुते रोगबाट पाल्पामा एक बालकको ज्यान गएको छ। पूर्वखोला गाउँपालिका वार्ड नम्बर २ जल्पा घर भएका ९ वर्षीय कमल थापाको सोमबार राति ज्यान गएको लुम्बिनी मेडिकल कलेजले जनाएको छ। 

थापाको बिगत १२ दिनदेखि उपचार भइरहेको थियो । पाल्पामा भ्यागुते रोग देखिएको यो पहिलो पटक हो । सरुवा रोग भएकाले मृतकका परिवार र गाउँका एक सय भन्दा बढीलाई खोप दिइएको जिल्ला स्वास्थ्य कार्यालय पाल्पाले जनाएको छ ।
