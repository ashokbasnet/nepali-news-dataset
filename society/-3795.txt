शौचालयमा शिशुको जन्म, बाल्टिमा डुबाएर आमाले गरिन् हत्या

एजेन्सी । पछिल्लो समय बच्चालाई जन्म दिएपछि आमाले नै हत्या गरेको समाचार यदाकदा नसुनेको होइन । तर यस्तो हर्कत कम हुनुको सट्टा झन् बढ्दै गएको छ । 

एक आमाले अस्पतालको शौचालयमा शिशुलाई जन्म दिई पानी भरिएको बाल्टिनमा डुबाएर हत्या गरेकी छिन् । सुन्दा अपत्यारिलो लागे पनि यो घटना सत्य हो । भारतको हैदराबादमास्थित एक निजी अस्पतालमा काम गर्ने युवतीले शिशुको हत्या गरेकी हुन् । 

खबर अनुसार केही महिना पहिले अस्पतालमा ल्याब टेक्निशियनको रुपमा काम सुरु गरेकी ती महिला अविवाहित थिईन् । ती युवतीले अस्पतालकै शौचालयमा शिशुलाई जन्म दिएपछि बाल्टिमा डुबाएर हत्या गर्दै गर्दा बच्चा रोएको अवाज सुनेपछि अस्पतालका अन्य कर्मचारीले फेला पारेका थिए । तर अफशोच शिशुको मृत्यु भईसकेको थियो । 

 प्रसव पीडाको कारण अत्यधिक रक्तस्राव भएकी ती युवतीको अस्पतालमा उपचार भईरहेको छ भने प्रहरीले घटनाको बारेमा अनुसन्धान गरिरहेको छ ।
