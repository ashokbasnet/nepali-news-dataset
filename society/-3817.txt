सेतो मच्छिन्द्रनाथ रथजात्रा आजबाट सुरु

काठमाडौं । सेतो मच्छिन्द्रनाथको रथजात्रा मंगलबारबाट सुरु भएको छ । हरेक वर्ष चैत्र शुक्ल अष्टमीको दिन रथजात्रा सुरु गर्ने गरिन्छ । मंगलबार दिउँसो काठमाडौंको जमलस्थित तीनधारा पाठशाला क्षेत्रमा राखिएको रथलाई तानेर असन पुर्याइएको छ ।

राष्ट्राध्यक्षको रुपमा राष्ट्रपतिले मच्छिन्द्रनाथको दर्शन गर्ने प्रचलन पनि रहि आएको छ । असनमा पुर्याइएको सो रथलाई हनुमान ढोका हुँदै लगन टोलसम्म पुर्याईन्छ । मच्छिन्द्रनाथको रथ लगन टोल पुगेपछि यसको स्वागत गरि भोज खाने चलन रहेको सेतो मच्छिन्द्रनाथ ११ सय ३७ व्यवस्थापन समितिले जनाएको छ ।

मंगलबारबाट सुरु भएको रथजात्रा ३ दिनमा सम्पन्न हुन्छ । तीनधारा पाठशालाबाट सुरु भएको रथजात्रा जनवहालमा पुगेर सम्पन्न हुन्छ । मल्लकालीन राजा यक्ष मल्लको पालाबाट यो जात्रा सुरु भएको मानिन्छ । पानी, सहकाल र दिर्घजीवनको कामना गर्दै यो रथजात्रा निकाल्ने गरिन्छ । सेतो मच्छिन्द्रनाथलाई करुणाको खानी रुपमा पनि लिइन्छ ।
