हेल्प नेपालको सहयोग धुर्मुस सुन्तली फाउण्डेसनलाई

काठमाडौं । परोपकारी संस्था हेल्प नेपाल नेटवर्कले धुर्मुस सुन्तली फाउण्डेसनको सक्रियतामा बर्दिबासमा निमाण भइरहेको मुसहर बस्तीको निर्माणका लागि ७७ हजार २ सय ७० रुपैयाँ सहयोग गरेको छ। 

मंगलबार धुर्मुस सुन्तली फाउण्डेसनको कार्यालयमा हेल्प नेपालका सचिव लता घिमिरेले फाउण्डसनकी कुञ्जना घिमिरे (सुन्तली)लाई सो रकमको चेक हस्तान्तरण गरिन्।

उक्त सहयोग रकम हेल्प नेपाल नेटवर्कको कोरिया शाखाबाट उपलब्ध भएको हेल्प नेपालकी सचिव लता घिमिरेले बताइन्। फाउण्डेसनकी कुञ्जना घिमिरेले हेल्प नेपाल र त्यसका सहयोगी हातहरुलाई धन्यवाद दिँदै बर्दिबासमा तयार हुँदै गरेको मुसहर बस्तीको कार्य अन्तिम चरणमा पुगेको बताइन्।
