धुर्मुस सुन्तली फाउण्डेसनको पत्रकारलाई निम्तो

काठमाडौं । धुर्मुस सुन्तली फाउण्डेशनले एकीकृत नमुना मुसहर बस्ती हस्तान्तरणको समाचार संकलन, सम्पादन, प्रकाशन र प्रसारण गर्नका लागि पत्रकारलाई निम्तो गरेको छ । फाउण्डेशनले महोत्तरीको बर्दिवासमा मुसहर बस्ती निर्माण गरेको छ ।

नयाँ बर्ष अर्थात बैशाख १ गते बिहान ८ बजे बस्ती हस्तान्तरण गरिने कार्यक्रम राखिएको फाउन्डेसनकी कोषाध्यक्ष कुञ्जना घिमिरेले बताइन् ।  सो कार्यक्रममा  हाँस्य कलाकारद्धय मदनकृष्ण श्रेष्ठ र हरिबंश आचार्यको उपस्थिती रहने छ ।

यसैगरी धुर्मुस सुन्तलीका माता-पिता र जनकपुरधाम सफाई एवं गंगा आरतीका प्रणेता, पत्रकार तथा सामाजिक अभियन्ता राम आशिष यादवको सहभागीतामा संयुक्त रुपमा बस्ती हस्तान्तरण गरिने घिमिरेले बताईन् ।

तोकेकै समयमा निर्माण सम्पन्न भएकोमा फाउन्डेन गौरवान्दित भएको उनले बताईन । काभ्रेको पहरी बस्ती, सिन्धुपाल्चोकको गिराञ्चौर एकिकृत नमुना बस्ती र अहिलेको परियोजना चलिरहँदासम्म देश विदेशबाट सहयोग गर्ने सहयोगी संघ संस्थाप्रति फाउन्डेसनले हार्दिक आभार र धन्यवाद व्यक्त गरेको छ ।

यस फाउण्डेशनले निर्माण गरेको उक्त परियोजनाले हिमाल, पहाड र तराई जोड्ने, राष्ट्रिय एकताको सन्देश बोकेको र राष्ट्रिय सद्भावको परियोजना भएको हुनाले उक्त समारोहमा पत्रकारको गरिमामय उपस्थितीको लागि सादर अनुरोध गरेको छ ।

कार्यक्रम हुने स्थान र समय

स्थान : एकिकृत नमुना मुसहर बस्ती, बर्दिवास ०२, महोत्तरी
मिति : २०७४/०१/०१
समय : बिहान ८ बजे
प्रस्थान मिति : २०७३/१२/३१
