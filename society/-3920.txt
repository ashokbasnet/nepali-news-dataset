रुपन्देहीमा सबैभन्दा बढी चुनावी चर्चा बुटवल उपमहानगरपालिकामा

रुपन्देही । स्थानिय निवार्चन नजिकदै गर्दा  पश्चिम नेपालको प्रमुख केन्द्रमा रहेको बुटबल उपमहानगरमा  प्रमुख राजनितिकदलहरुले आफना उम्मेदवारको नाम चर्चा उपचर्चामा ल्याएका छन् ।

 सरकारले वैसाख ३१ गते स्थानिय चुनाब गर्ने घोषणा गरेपछि  बुटबल उपमहानगरपाललिमा   नेपाली काग्रेस एमाले माओबादी मेयरका लागी आकाक्षि रहेका छन् ।

 २०४९मा नेपाली काग्रेसको तर्फवाट सुर्य प्रसाद प्रधानले बुटबल नगरकोमेयर जितेको थियो भने  ५४मा  एमालेको तर्फवा भोजप्रसाद श्रेष्ठ ले जितेको थियो  २०५४ पछि स्थानिय निर्बाचन भएको थिएन ।

२०६२–६३को राजनितिपरिर्वतन पछि संघियसंरचना अनुसार हुनलागेको स्थानिय निर्बाचनमा टिकट आफनो पक्षमा  पार्नको लागी राजनितिकदलहरुका नेता कार्यकर्ता लागीरहेका छन् ।

उद्धपी आधिकारीनभएपछि  उनीहरु आफुईच्छुक भएको बताएका छन् ।  नेपाली काग्रेसबाट अन्यदलमाभन्दा बढी आकाक्षीरहेको देखीएको छ ।
 नेपाली काग्रेसवाट क्षेत्रियसभापति हरीलम्साल,गरसभापति खेलराज पान्डे महाधिबेशन प्रतिनिधि रामबहादुर कार्की युवराज गिरी उद्योग वाणिज्य संघका अध्यक्ष महेश मान सिह उद्योग वाणिज्य संघका निवर्तमान अध्यक्ष  सुरेन्द्र  प्रसाद श्रेष्ठ पुर्वक्षेत्रिय सभापति हरि  वहादुर आर्चाय काजीमान श्रेष्ठ पुर्वउपमेयर  रामेश्वर श्रेष्ठ हरि ध्वज मल्ल रहेका छन ।  

त्यस्तै नेकपा एमालेमा बुटवल उपमहा नगरपालिकाको मेयर पदकालागि पूर्व मेयर भोजप्रसाद श्रेष्ठ, व्यबसायिक पृष्ठ भूमिका गोपाल राना, औषधी व्यबसायी बाबुराम भट्टराई, कमल गौतम, जिल्ला अध्यक्ष शिव सुवेदी र पत्रकारिता पृष्ठभूमिका बालकृष्ण चापागाईको नाम पनि चर्चामा छ ।

एमालेले उपमहानगरपालिका र महानगरपालिकाको उम्मेद्वारको चयन केन्द्रीय समितिले गर्ने र नगर तथा गाउँपालिकाको मेयरको उम्मेद्वार प्रदेश समितिले गर्ने प्रावधान बनाएको छ ।

 बुटवल उपमहानगरपालिकामा मुख्य प्रतिस्पर्धा नेपाली काँग्रेस र एमाले बिचमै हुने देखिन्छ । यद्यपी नेकपा माओवादी केन्द्रमा पनि उम्मेद्वारको चर्चा देखिन्छ । नेकपा माओवादी केन्द्रमा पार्टीका जिल्ला अध्यक्ष रामप्रसाद वञ्जाडे र क्षेत्र नं. ४ का सहसंयोजक हरि घिमिरे, कृष्ण पोखरेल, नगर ईञ्चार्ज सुदिप न्यौपानेको चर्चा छ ।

बुटवलमा नेकपा माओवादी केन्द्र कमजोर भएको र पार्टीले पनि उपर्युक्त दलसंग चुनावी तालमेल गर्न सकिने नीति लिएकाले चुनावी तालमेल हुन सक्ने तर को संग कसरी तालमेल गर्ने भन्ने विषयमा छलफल नभईसकेको क्षेत्रीय सहसंयोजक घिमिरेले बताए ।

रुपन्देही जिल्लामा १६ वटा स्थानीय तह छन् । जसमा सबैभन्दा बढी चर्चामा बुटवल उपमहानगरपालिका छ । बुटवल पुर्व–पश्चिम र उत्तर दक्षिणको संगम पनि भएको र बुटवलले केन्द्रसम्म प्रभाव राख्ने भएकाले पनि बुटवलमा मेयर बन्ने आकांक्षा राख्नु स्वभाविकै हो ।

१९ वटा वडा रहेको बुटवल उपमहानगरपालिकामा करिव ६६ हजार ९० मतदाता रहेको जिल्ला निर्वाचन कार्यालय रुपन्देहीका प्रमुख होमनाथ गौतमले वताए । बुटवल उपमहानगरपालिकामा निर्वाचन कार्यालयले २० वटा मतदान केन्द्र निर्धारण गरिसकेको छ । रुपन्देहीमा आसन्न निर्वाचनको सम्पूर्ण तयारी पुरा भएको निर्वाचन कार्यालयले ले जनाएको छ ।
