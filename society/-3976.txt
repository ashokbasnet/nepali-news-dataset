उपचारका लागि ट्रमा सेन्टरमा भर्ना भएकी बृद्धाले गरिन् आत्महत्या

काठमाडौं । काठमाडौंको वीर अस्पताल अन्तर्गतको ट्रमा सेन्टरमा उपचार गराइरहेकी एक बृद्धाले आज बिहान आत्महत्या गरेकी छन्।

उपचारका लागि अस्पतालमा भर्ना भएकी बाग्लुङको मिसी–१ की ६० वर्षकी जयकला घर्ती मगरले पासो लगाएर आत्महत्या गरेकी हुन्। बिहीबार बिहान साढे ५ बजेतिर घर्ती मगरको शव पासो लगाएको अवस्थामा भेटिएको प्रहरीले जनाएको छ।  

वीर अस्पताल अन्तर्गतको ट्रमा सेन्टरमा घर्ती केही समय यता ढाडको उपचारका लागि भर्ना भएकी थिइन्। घर्तीले आत्महत्या गर्नुको कारण भने खुलेको छैन।

आर्थिक अवस्था कमजोर भएका कारण उनले आत्महत्या गरेको हुन सक्ने प्रहरीको आशंका छ।
