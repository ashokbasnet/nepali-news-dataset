मोर्चा पनि चुनावको तयारीमा : गच्छदार

काठमाडौं । नेपाल लोकतान्त्रिक फोरमका अध्यक्ष विजय गच्छदारले मधेस केन्द्रित दलहरुले भित्रभित्रै निर्वाचनको तयारी गरिरहेको जिकिर गरेका छन् । अध्यक्ष गच्छदारले मधेस केन्द्रित दलहरुले बाहिर मात्रै निर्वाचनको विरोध गरेको टिप्पणी गरे ।

 बिहीवार विराटनगरमा संचारकर्मीहरुसंग कुरा गर्दै अध्यक्ष गच्छदारले परिमार्जन सहित संविधान संशोधन गरिए निर्वाचनको वातावरण बन्न सक्ने उल्लेख गर्दै सरकारलाई सहमतिको वातावरण बनाउन आग्रह गरे ।

उनले मधेसी मोर्चाले गलत अडान राखेका कारण सहमति बन्न नसकेकोे भन्दै आपत्ति पनि जनाए । अध्यक्ष गच्छदारले संविधान संशोधनका लागि प्रमुख तीन राजनैतिक दलबीच सहमति हुनुपर्ने पनि स्पष्ट पारे । उनले संविधान कार्यान्वयनका लागि निर्वाचन आवश्यक रहेको पनि स्मरण गराए ।
