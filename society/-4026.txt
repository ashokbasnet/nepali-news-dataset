पोखरामा जंगली च्याउ खाँदा एकै परिवारका तीन जनाको मृत्यु

कास्की  – पोखरमा जंगली च्याउ खाँदा एकै परिवारका तीन जनाको मृत्यु भएको छ । मृत्यु हुनेमा पोखरा लेखनाथ महानगरपालिका–१७ लामाचौरकी ६० वर्षकी माइली तामाङ, उनकी १९ वर्षकी छोरी मनमाया तामाङ र माइलीका जेठी छोरीका कान्छा छोरा सोनम मगर रहेका छन् ।
उनीहरुको उपचारको क्रममा मृत्यु भएको हो ।

यस्तै च्याउ खाएका सोनमका दाइ १२ वर्षका आयुष मगरको काठमाडौंको कान्ति बाल अस्पतालमा उपचार भइहरेको छ ।

गएको चैत १९ गते च्याउ खाएपछि झाडापखाला लाग्दा पनि अस्पताल नगई मेडिकलबाट औषधी खाएर घरै बसेकी माइली तामाङलाई मणिपाल शिक्षण अस्पताल, मनमायालाई गण्डकी मेडिकल कलेज र सोनमलाई चरक मेमोरियल अस्पतालमा भर्ना गरिएको थियो ।
