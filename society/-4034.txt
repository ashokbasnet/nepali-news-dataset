रुपन्देहीका १६ वटैतहमा पार्टीलाई निर्वाचित गराउन कार्यकर्तालाई  आग्रह

रुपन्देही । नेपाली काग्रेस रुपन्देही क्षेत्र नम्वर ३ को बृहत्त भेला आज भलवारीमा सम्पन्न भएको छ ।

भेलालेचैत्र २९ गते भैरहवामा हुने पार्टीकोबृहत्त सभामा क्षेत्रका प्रत्येक गाउबाट अत्यधिक कार्यकर्ता सहभागि गराउने, गाउ तहमा बाकी रहेका घर दैलो पुरा गर्ने, भातृ संगठनका समितिहरुलाई पनि प्रभावकारी बनाउने लगायतका निणर्य गरेको छ ।

सोही भेलालेबैशाख ३१ गते हुने स्थानिय तहको निर्वाचनको तयारीका लागि घोषणा पत्र सहितका सामाग्री बनाउन बिभिन्न समिति गठन गरेको छ । भेलामा बोल्दै पार्टी जिल्ला सचिव रामकृष्ण खाणले रुपन्देहीका १६ वटैतहमा पार्टीलाई निर्वाचित गराउन अहिलेदेखि नै कार्यकर्तालाई खटिन निर्देशन दिनु भयो ।

उहाले काग्रेस रुपन्देहीमा सबैभन्दा बलियो र जनाधार सहितको पार्टी भई बिकासमा नेतृत्वदायि भुमिका निर्वाह गर्दै आएकाले त्यसलाई पनि जनताका माझमा स्पष्ट पार्न नगर तथा गाउका नेताहरुलाई आग्रह गर्नुभयो ।

महासमिति सदस्य प्रेम नारायण खरेलले निर्वाचनमा जित्न सकने, जनताको काम गरेको र सबैलाई समेटन सक्नेलाई मात्र उम्मेद्धार सिफारिस गर्न वडा सभापतिहरुलाई आग्रह गर्नुभयो ।

क्षेत्रीय सभापति प्रेम बहादुर फैज्दारको सभापतित्व र सचिव घनश्याम चालिसेको सञ्चालनमा भएको भेलामा महासमिति सदस्यहरु यम बहादुर खत्री, बिष्णु बस्याल,भगवति चौधरी, गंगा शाही, महाधिबेशन प्रतिनिधिथानेश्वर घिमिरे,बुद्धिराम हरिजन चिन्तामणि पौडेल, भरथरी यादव, कुल प्रसाद लामिछाने, नगर सभापति हरिलाल पाण्डे लगायतले बोल्नु भएको थियो ।
