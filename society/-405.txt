अवैध अमेरिकी डलरसहित एक महिला पक्राउ

काठमाडौं, १० फागुन । अवैध रुपमा लैजान लागेको १६ हजार ४ सय अमेरिकी डलर सहित एक महिला मंगलबार पक्राउ परेकी छन् ।

नवलपरासी, गैंडाकोट–१२ की ३६ वर्षीया ध्रुवकुमारी शर्मालाई लुकाइछिपाई अवैधरुपमा लैजान लागेको अमेरिकी डलर सहित प्रहरीले पक्राउ गरेको छ ।  

उनलाई त्रिभुवन अन्तर्राष्ट्रिय विमानस्थलबाट पक्राउ गरिएको प्रहरीले जनाएको छ । उनी बुद्ध एयरको उडानबाट काठमाडौंदेखी भरतपुरतर्फ जान लागेकी थिइन् ।

उनले कहाँबाट अमेरिकी डलर हात पारिन भन्ने सम्बन्धमा प्रहरीले आवश्यक अनुसन्धान भइरहेको जनाएको छ ।
