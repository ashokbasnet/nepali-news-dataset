लुम्बिनी अञ्चल अस्पतालमा मानसिक रोग सेवा सुरु

चन्द्रकान्त खनाल
रुपन्देही ।  लुम्बिनी अञ्चल अस्पताल बुटवलमा  मानसिक रोग विशेषज्ञ सेवा शुरु भएको छ  । अस्पतालत विकास समितिका अध्यक्ष रमेश खनाल र मेसु डा. राजेन्द्र संजेल क्षेत्रिले एक कार्यक्रमको
 आयोजना गरी उक्त सोवाको उदघाटन गरेका हुन  ।

अस्पतालमा केहि महिना अघिबाट सेवा दिए पनि ६९आैं स्वास्थ्य सेवा दिवसको अवसर पारेर सो उदघाटन गरिएको हो । लुम्बिनी अञ्चल अस्पतालमा   १५ विभाग भएपनि अहिले १० वटा विभागबाट सेवा दिइदै आएको छ  ।  सो अस्पतालमा पव्लीक हेल्प डेस्क सेवा पनि सुरु भएको छ  ।

यसको साथै लुम्बिनी अञ्चल अस्पतालमा अन्य सेवा पनि बिस्तारै थपिँदै जाने अस्पतालका प्रमुख मेडिकल सुपरिण्टेण्डेण्ट डा.राजेन्द्र सञ्जेल क्षेत्रीले वताए। उक्त सेवाले मानसिक रोगका बिरामीहरुलाई राहते पुग्ने श्रेत्रीले बताएका छन । अहिले  ओपिडि सेवामात्र दिएको भएपनि  नयाँ भवन बनेपछि भर्ना गरेर उपचार सुरु गरिने उनले बताए ।  उनले हेल्प डेक्सबाट पनि अस्पतालमा आउने बिरामीहरुलाई सहज बनाउनको लागी यो सेवा सुरु गरेको बताए ।

कन्सल्टेण्ट साइकियाट्रिस्ट डा.सुरज तिवारीले मानसिक स्वास्थ्य सेवा सुरु भएपछि यसक्षेत्रका बिरामीहरुलाई राहत हुने वताए ।  अस्पताल बिकास समितिका अध्यक्ष रमेश खनालले लुम्बिनी अञ्चल अस्पतालमा  क्रमश सेवा थप गरिँदै  जाने बताएका छन ।
