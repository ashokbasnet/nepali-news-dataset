स्थानीय समुदायलाई कर्तब्यप्रति जिम्मेवार बनाउन सुझाव

फागुन १० - बर्दियामा जिल्ला सल्लाकार समितिको बैठकले समुदायलाई अधिकार माग्ने मात्रै नभई उनीहरुको कर्तब्यप्रति पनि जिम्मेवार बनाउनतर्फ केन्द्रित हुन सुझाव दिएको छ ।

कार्यक्रममा स्थानीय बिकास अधिकारी तेजराज पौडेलले स्थानीय तहमा उत्पन्न भएका समस्याहरु जिम्मेवार निकाय र स्थानीय समुदाय तथा सेवाग्राहीले आफ्नो कर्तब्यलाई नैतिक रुपमा ब्यवहारमा कार्यान्वयन गर्न सके समाधान गर्न सकिने बताए ।

बैठकले कार्यक्रमलाई प्रभावकारी र उपलब्धीमुलक बनाउन जिम्मेवार सेवा प्रदायक निकायसंग अझ चुस्त रुपमा समन्वय र सहकार्यलाई बलियो बनाउन पर्नेमा जोड दिएको छ ।

कार्यक्रमा सहायक प्रमुख जिल्ला अधिकारी भोजराज श्रेष्ठ, ईन्सेक नेपालगञ्जकी कार्यक्रम संयोजक सरस्वती मल्ल लगायत जिल्ला शिक्षा कार्यालय, जिल्ला स्वास्थ्य कार्यालय, गैसस महासंघ, नागरिक समाज महिला तथा बालबालिका कार्यालयका प्रमुख एवम् प्रतिनिधिहरुको उपस्थिति रहेको थियो ।
