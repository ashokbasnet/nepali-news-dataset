बिजुलीको तार सर्ट हुँदा गहुँ बालीमा आगलागी

नेपालगञ्ज । नेपालगञ्जमा बिजुलीको तार सर्ट भएर आगलागी हुँदा साढे पच्चिस कट्ठामा लगाइएको गहुँ बाली नष्ट भएको छ ।

नेपालगञ्ज उपमहानगरपालिका –१७ थुकैला भन्ने ठाउँमा शुक्रबार साँझ विजुलीको तार सर्ट हुँदा ६ जना ब्यक्तिको साढे २५ कट्ठामा लगाइएको गहुँ बाली जलेर नष्ट भएको हो ।

आगलागीबाट दुखिलाल यादव को २.५ कट्ठा, सोहितलाल यादव को १० कट्ठा, मुन्निलाल कायस्थको २ कट्ठा, केदार धोवीको ५ कट्ठा, डिकौलाल कोरीको २ कट्ठा र सतिस कहारको ४ कट्ठामा लगाएको गहुँ बाली नष्ट भएको प्रहरीले जनाएको छ ।

नेपाल प्रहरी, दमकल र स्थानिय बासिन्दाको सहयोगमा आगलागी नियन्त्रणमा आएको जिल्ला प्रहरी कार्यालय बाँकेले जनाएको छ ।

यसैबीच, वाँके राप्ती सोनारी  गाँउपालिका –१ वैरियास्थित वाँके राष्ट्रिय  निकुञ्जको जंगलमा आगलागी  भएको छ । आगो स्थानीय बासिन्दा, प्रहरी, नेपाली सेना र शशस्त्रको संयुक्त टोलीले निभाउने कार्य जारी राखेको बताइएको छ ।
