दुर्लभ एक सिंगे गैंडा मृत फेला

चितवन। चितवनमा दुर्लभ एक सिंगे गैंडा मृत अवस्थामा भेटिएको छ ।  चितवनबाट शुक्लाफाँटामा गैंडा स्थानान्तरणको प्रक्रिया चलिरहेका बेला गैंडा मारिएको हो। चितवन राष्ट्रिय निकुञ्जका सूचना अधिकारी तथा सहायक संरक्षण अधिकृत नुरेन्द्र अर्यालले शनिबार खाग नभएको अबस्थामा एउटा भाले गैंडा मृत अवस्था भेटिएको जानकारी दिए।

शून्य चोरी शिकार मनाइएको १ हजार दिनपछि चितवन निकुञ्जको मध्यवर्ती क्षेत्र अन्तरगत जगतपुरको हरियाली सामुदायिक वनमा चोरी शिकारीले मारेको अबस्थामा गैंडा फेला पारिएको छ।

अहिले सो क्षेत्रमा निकुञ्जको टोली परिचालन गरिएको र विस्तृत विवरण आउन बाँकी रहेको अर्यालले बताए। अहिले नेपाली कुकुरसहितको सेनाको टोलीले घटनाबारे अनुसन्धान गरिरहेको छ। गैंडा स्थानान्तरणको मौका छोपेर तस्करले मारेको बर्ताएको छ। विसं २०७१ साल बैशाख २० देखि चितवनमा चोरी शिकारबाट गैंडा मरेको थिएन ।
