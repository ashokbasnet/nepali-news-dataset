बर्दियामा बोइलर कुखुरासहित छ युवा पक्राउ

बर्दिया । बर्दियामा भारतबाट भन्सार छली अबैध रुपमा ल्यएका पौने चार क्विन्टल बोइलर कुखुरासहित छ जना युवा पक्राउ परेका छन् । जिल्ला प्रहरी कार्यालय बर्दियाबाट खटिएको बिशेष टोलीले बढैयाताल गाउँपालिका सितापुर चोकबाट ३ क्विन्टल ७० किलो बोइलर कुखुरासहित उनीहरुलाई पक्राउ गरेको हो ।

भारतबाट भन्सार छली अवैध रुपमा कुखुरा ल्याउँदै गरेको अबस्थामा वाँके बनकटुवा ९ बस्ने १७ बर्षीय टेकराज पोखरेल, १८ बर्षीय कृष्ण बुढाक्षेत्री, २४ बर्षीइ सुरेस सिंह, १४ बर्षीय बिवन थापामगर,  २१ बर्षीय जयसिङ ठकुरी र १६ बर्षीय मनिस पुनमगरलाई पक्राउ गरिएको प्रहरीले जनाएको छ ।

बोइलर कुखुरा र तिनवटा मोटरसाइकलसहित  पक्राउ परेका सबै जनालाई आवश्यक कारबाहीको लागि पशु क्वारेन्टाईन गुलरीयामा पठाइएको जिल्ला प्रहरी कार्यालय बर्दियाले जनाएको छ ।
