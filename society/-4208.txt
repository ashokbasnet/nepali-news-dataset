मकवानपुरको ज्यामिरेमा ट्रकले भारतीय कारलाई ठक्कर दियो, तीनको मृत्यु

काठमाडौँ । मकवानपुरको मनहरी ज्यामिरेमा ट्रकले भारतीय कारलाई ठक्कर दिँदा तीन जनाको मृत्यु भएको छ ।
उक्त दुर्घटनामा परी अन्य एक जना भने घाईते भएको जनाइएको छ ।

चितवनबाट हेटौंडा आउँदै गरेको ना. ६ ख ६५५१ नम्बरको ट्रकले विपरीत दिशाबाट आउँदै गरेको भारतीय बिआर ०६ डी ५६२५ नम्बर प्लेटको कारलाई ठक्कर दिएको हो ।

ट्रकले कारलाई ठक्कर दिँदा कारमा सवार चारमध्ये तीन जनाको घट्नास्थलमै मृत्यु भएको इलाका प्रहरी कार्यालय मनहरीले जनाएको छ ।

गम्भीर घाईते भएका एक जनाको भने मेडिकल कलेज चितवनमा उपचार भइरहेको छ । प्रहरीले ट्रकका चालकलाई भने नियन्त्रणमा लिएको छ ।
