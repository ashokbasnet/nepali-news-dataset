कांग्रेसको चुनावी अभियान सुरु,  आज प्रदेश ७ मा बृहत आमसभा हुँदै 

काठमाडौँ । आगामी बैशाख ३१ गते हुने स्थानीय निकायको निर्वाचनलाई लक्षित गर्दै नेपाली कांग्रेसले आजदेखि चुनावी सभा थाल्दै छ । 

आज प्रदेश नम्बर ७ को  कैलालीबाट सुरु हुने चुनाबी सभामा कांग्रेसका शीर्ष नेताहरुले सम्बोधन गर्ने भएका छन्।  सभालाई सम्बोधन गर्न पार्टी सभापति शेरबहादुर देउवा, वरिष्ठ नेता रामचन्द्र पौडेल र महामन्त्री डा. सशांक कोइरालालगायत शीर्ष नेता कैलालीको अत्तरिया पुगिसकेका छन्।

आजको आमसभा सँगै नेपाली कांग्रेसले सात वटै प्रदेशमा सभा गर्ने जनाएको छ। कांग्रेसले आगामी निर्वाचनका लागि "कांग्रेसले बनायो नेपालको लोकतान्त्रिक संविधान , स्थानीय निर्वाचनमा नेपाली कांग्रेसलाई मतदान" भन्ने नारा तय गरेको छ।
