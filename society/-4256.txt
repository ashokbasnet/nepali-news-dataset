एसएबी स्कुलकाे दीक्षान्त समाराेह

काठमाडौं। सूर्योदय एजुकेशन फाउण्डेशनद्वारा सञ्चालित एसएबी पब्लिक स्कुल डिल्लीबजार, घट्टेकुलोले वार्षिक पुरस्कार वितरण तथा दीक्षान्त समारोह सम्पन्न गरेको छ ।नेपाली क्रिकेट टिमका कप्तान पारस खड्का र चर्चित अभिनेत्री प्रियंका कार्कीको प्रमुख आतिथ्यतामा सम्पन्न उक्त समारोहमा अतिथिहरु, अभिभावकहरु र विद्यार्थीहरुको  उपस्थिति रहेको थियो । 

सो समारोहमा विद्यार्थीहरुले विभिन्न सांस्कृतिक नृत्य एवम् प्रस्तुतिहरु पनि प्रस्तुत गरेका थिए । विभिन्न शैक्षिक तथा अतिरिक्त क्रियाकलापमा प्रथम, द्वितीय र तृतीय तथा विशिष्ट हुने विद्यार्थीहरूलाई विशेष अतिथिहरूद्वारा पुरस्कृत एवम् दीक्षित गरिएको थियो ।

सूर्योदय एजुकेशन फाउण्डेशनका अध्यक्ष लक्ष्यबहादुर केसीले यस वर्ष विभिन्न कक्षामा र अतिरिक्त क्रियाकलापहरुमा उत्कृष्ट हुने विद्यार्थीहरुलाई बधाई तथा आगामी दिनमा सफलताको शुभकामना व्यक्त गरे। एसएबी पब्लिक स्कुलको वार्षिक पुरस्कार वितरण तथा दीक्षान्त समारोह–२०७३ को सहकार्य मेगा बैंकले गरेको थियो।

सो समारोहमा बोल्दै नेपाली क्रिकेट टिमका कप्तान तथा मेगा बैंकका सद्भावना राजदुत पारस खड्काले बालबालिकालाई अतिरिक्त क्रियाकलापसँगसँगै पैसा जम्मा गर्ने बानी बसाल्न सकेमा र बैंक खाता अभिभावकले खोलिदिन् गरियो भने वर्तमान प्रतिस्पर्धी संसारमा बाँच्न सहज हुने बताए।

अभिनेत्री एवम् मेगा बैंककी सद्भावना राजदुत प्रियंका कार्कीले आजका बालबालिकाहरूलाईअतिरिक्त क्रियाकलापमा जोड दिन सके डाक्टर पाइलट नै बनाउनु पर्छ भन्ने छैन साथै  अलिअलि गर्दै बचत गर्ने बानीले भविष्यमा ठूलो सहयोग पुग्ने बिचार व्यक्त गरिन।

उत्कृष्ट विद्यालय कर्मचारीहरु तथा पत्रकारद्वय अन्नपूर्ण पोस्टका रामकला खड्का तथा नागरिक दैनिकका क्रान्ति पाण्डेलाई पनि सम्मान गरिएको उक्त समारोहमा विद्यालय निर्देशक प्रेम वली,इन्द्र्शेखर खड्का तथा विद्यालय प्रवद्र्वकहरु खगेन्द्र ढकाल,बामदेव शर्माको उपस्थिति थियो।
