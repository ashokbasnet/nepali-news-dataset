नेपालगञ्जमा नेपाल फ्ल्याग फेस्टिवल हुँदै

बर्दिया । आगामी बैशाख एक गते नेपालगञ्जमा नेपाल फ्ल्याग फेस्टिवल आयोजना गरिने भएको छ । ‘नेशन्स प्राइड, नेशन्स आइडेन्टिटी’ भन्ने मुल नाराका साथ नेपालगञ्जमा गएको बर्षदेखि फ्ल्याग फेस्टिवल आयोजना गर्न थालिएको हो। 

अन्तरालको व्यवस्थापनमा हुने फेस्टिवलको आयोजनामा विभिन्न संघ–संस्थाहरुले सहकार्य गरेको फेस्टिवलका प्रचार संयोजक गोविन्द पौडेलले वताए । 

झण्डा नेपालीको एकताको प्रतिक भएको बताउँदै अन्तरालका टिम लिडर जयनारायण शाह झण्डाले हामीलाई संसारमा चिनाउने भएकाले यसका लागि समय दिन आवश्यक रहेको उल्लेख गरे । फेस्टिवलमा राष्ट्रिय झण्डाको स्टल पनि राखिने आयोजकले बताएका छन् ।
