गाडीको ठक्करबाट एक साइकलयात्रीको मृत्यु, १५ घाईते 

बर्दिया । बर्दियामा गाडीको ठक्करबाट एक साइकलयात्रीको ज्यान गएको छ ।

पूर्वपश्चिम राजमार्गअन्तर्गत बर्दियाको बाँसगढी नगरपालिका– ९ गौतम चोकमा बा १ ज ५२०१ नम्बरको गाडीले ठक्कर दिँदा अन्दाजी २२ वर्षीय युवकको ज्यान गएको प्रहरीले जनाएको छ ।

साइकललाई ठक्कर दिएपछि गाडी अनियन्त्रित भई पल्टिदा गाडीमा सवार १५ जना यात्रुहरु घाइते भएको ईलाका प्रहरी कार्यालय बाँसगढीका प्रहरी निरीक्षक चक्रबहादुर डमरपालले बताएका छन् ।

घाइतेहरुमध्ये पाँच जनालाई थप उपचारका लागि कोहलपुर मेडिकल कलेजमा रिफर गरिएको र अन्य सामान्य घाइतेहरुको स्थानीय मेडिकलमा उपचार भइरहेको बताइएको छ ।
