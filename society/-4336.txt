स्वास्थ्य तथा जनसंख्या वैज्ञानिकको तेस्रो सम्मेलन सुरु

काठमाडौं ।  राजधानी काठमाण्डौमा स्वास्थ्य तथा जनसंख्या बैज्ञानिकहरुको तेस्रो राष्ट्रिय सम्मेलन सुरु भएको छ । सोमबार सुरु सम्मेलनमा मुलुकभर स्वास्थ्य र जनसंख्या विषयमा भएका अध्ययन अनुसन्धानको गहन छलफल सहित थप अनुसन्धान आवश्यक क्षेत्र र विषयको निक्र्यौल गरिने छ ।

स्वास्थ्य सम्बन्धी दिगो विकासको लक्ष प्राप्तिका लागि के हामी सही दिशामा छौं? भन्ने विषयमा नै सम्मेलन केन्द्रित भएको नेपाल स्वास्थ्य अनुसन्धान परिषद्का कार्यकारी अध्यक्ष प्राध्यापक डाक्टर अञ्जनी कुमार झाले जानकारी दिए। 

नेपाल स्वास्थ्य अनुसन्धान परिषद्ले आयोजना गरेको सम्मेलनमा भारत, जर्मन, चीन लगायत मुलुकका स्वास्थ्य र जनसंख्या बैज्ञानिकको समेत सभागीता छ । सम्मेलनले संघीय संरचनामा मुलुकले दिगो स्वास्थ्यका लागि स्वास्थ्य र जनसंख्याको क्षेत्रमा अबलम्बन गर्नुपर्ने नितिबारे सरकारलाई सुझाव दिने छ ।
