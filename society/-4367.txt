तस्बिर खिच्ने क्रममा सोलुखम्बुमा एक विदेशी नागरिकको मृत्यु

विराटनगर । तस्बिर खिच्ने क्रममा आज बिहान सोलुखम्बुमा एक विदेशी नागरिकको मृत्यु भएको छ । स्वीट्जरल्यान्डका ७२ वर्षीय ज्याक्युसन एरिक मोर्जाएरको मृत्यु भएको इलाका प्रहरी लुक्लालाई उद्धत गर्दै पूर्व क्षेत्रीय प्रहरी कार्यालय, विराटनगरले जनाएको छ ।

पासाङल्हामु गाउँपालिका–२ स्थित लुक्ला आधारभूत विद्यालयमा अभिभावक दिवस तथा परीक्षाफल कार्यक्रममा सहभागी भएका थिए । सो अवसरमा तस्बिर खिच्ने क्रममा अचानक लडेपछि उनलाई टाउकोमा चोट लागेको थियो ।

गम्भीर अवस्थामा उनलाई पासाङल्हामु निकी अस्पताल लुक्ला लगिएको थियो । उनको उपचारको क्रममा अस्पतालमा मृत्यु भएको हो । उक्त विद्यालयको उनी सहयोगी दातासमेत थिए । उनले असमायिक निधनप्रति  विद्यालयले गम्भीर दु:ख प्रकट गरेको छ ।
