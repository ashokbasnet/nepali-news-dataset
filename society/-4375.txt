डाँका-चोरी मुुद्दाका फरार अभियुुक्त २६ बर्षपछि पक्राउ

दाङ । दाङमा डाँकाचोरी मुुद्दाका एक फरार अभियुुक्त २६ बर्षपछि पक्राउ परेका छन् । डाँकाचोरी मुुद्दाका फरार अभियुक्त फुलबारी –४ निवासी ५२ बर्षीय डब्बल नेपालीलाई २६ बर्षपछि पक्राउ गरिएको प्रहरीले जनाएको छ ।

२०४४ साल माघ १ गतेदेखि फरार रहेका नेपालीलाई आफ्नै घरमा लुकिछिपि बसिरहेको अबस्थामा पक्राउ गरिएको दाङका प्रहरी प्रमुख एसपी धिरजप्रताप सिहंले बताएका छन् ।

स्थानीय जोधु चौधरीको जाहेरीमा दाङ देउखुुरी जिल्ला अदालतले २०४७ साल बैशाख २७ गते ४५ दिन कैद र ४४ हजार १ सय ४५ रुपैयाँ जरिबाना तोकेको थियो । पक्राउ परेका नेपालीलाई आवश्यक कारबाहीका लागि जिल्ला अदालतमा बुुझाइएको प्रहरीले जनाएको छ ।
