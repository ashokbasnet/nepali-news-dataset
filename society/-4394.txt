सुर्खेतमा प्रदेशस्तरीय प्रशिक्षक प्रशिक्षण कार्यक्रम सञ्चालन

सुर्खेत । प्रदेश नम्बर पाँचको सुर्खेतमा स्थानीय तह निर्वाचन व्यवस्थापन तथा सञ्चालनका लागि प्रदेशस्तरीय प्रशिक्षक प्रशिक्षण कार्यक्रम संचालन गरिएको छ ।

दुई दिनसम्म चल्ने प्रशिक्षणमा १० जिल्लाका ८१ जना जिल्ला निर्वाचन अधिकृत र मतदान अधिकृतहरुको रहेको छ । जिल्ला निर्वाचन कार्यालय सुर्खेतको संयोजनमा प्रशिक्षण संचालन गरिएको हो ।

स्थानीय तहको निर्वाचनका लागि आयोगले गृह मन्त्रालय र चारवटै सुरक्षा निकायसँग समन्वय गरेर सुरक्षा योजना निर्माण गरिसकेकाले वैशाख ३१ गते सात वटै प्रदेशमा एकै पटक निर्वाचन सम्पन्न हुने निर्वाचन आयुक्त सुधिरकुमार शाहले बताए ।

निर्वाचन अयोग सबै स्थानमा एकैपटक निर्वाचन गराउन कटिवद्ध रहेको उनको भनाई थियो । उनले दुई नम्बर प्रदेशमा थप सुरक्षाकर्मी परिचालन गरेर भएपनि निर्वाचन सम्पन्न गरिने दावी गरे ।
