विरगञ्जमा एक महिलामाथि आफन्तबाटै गोली प्रहार, अवस्था गम्भीर

काठमाडौँ । विरगञ्जमा एक महिलामाथि अज्ञात व्यक्तिद्वारा गोली प्रहार भएको छ। विरगञ्ज उपमहानगरपालिका वार्ड नम्बर १७ पिपराकी निलु पटेलमाथि गएराति गोली प्रहार भएको प्रहरीले जनाएको छ।

गए राति करिब २ बजेतिर गोली प्रहार भएको विरगंजबाट डिएसपी चक्रराज जोशीले डिसीनेपाललाई जानकारी दिए। उनका अनुसार बायाँ काँधमाथि गोली लागेर गम्भीर घाइते भएकी पट्टेलको विरगंज मेडिकल कलेजमा उपचार भइरहेको छ।
 
एक बच्चाकी आमा समेत बनिसकेकी पटेलको तीन वर्ष अगाडि बिवाह भएको थियो। बिहेपछि दाईजो नल्याएको र शारीरिक बनावट (चेस) नभएका कारण सँधै श्रीमानले मानसिक यातना दिँदै आएको पनि अनुसन्धानमा खुल्न आएको छ।

पटेलको परिवारकै सदस्यबाटै हत्याको प्रयास हुनसक्ने भन्दै प्रहरीले उनका परिवार र माइती पक्षलाई पक्राउगरी अनुसन्धान सुरु गरेको डिएसी जोशीले जनाएका छन्।
