लागु औषध ब्राउनसुगरसहित एक युवक पक्राउ 

नेपालगञ्ज । नेपालगञ्जमा लागु औषध ब्राउनसुगरसहित एक युवक पक्राउ परेका छन् । १५ ग्राम ५ सय मिलिग्राम व्राउनसुगरसहित कैलाली लम्की नगरपालिका –१२ वस्ने २२ बर्षीय दिघबहादुर शाही पक्राउ परेका हुन् ।

रुपैडियाबाट नेपालगञ्जतर्फ पैदल आउने क्रममा चेकचाँज गर्दा उनको पाइन्टको खल्तीमा लुकाईछिपाई ल्याएको अबस्थामा उक्त ब्राउनसुगर फेला परेको प्रहरीले जनाएको छ । ब्राउनसुगरसहित पक्राउ परेका शाहीमाथि आवश्यक अनुसन्धान सुरु गरिएको जिल्ला प्रहरी कार्यालय बाँकेले जनाएको छ ।
