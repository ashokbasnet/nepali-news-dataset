अपरिचित व्यक्तिद्वारा महिलामाथि गोली प्रहार

वीरगंज । पर्साको वीरगंजमा मंगलबार विहान अपरिचित व्यक्तिको गोली प्रहारबाट एक महिला गम्भिर घाइते भएकी छन्। वीरगंज उपमहानगरपालिका–१४ स्थित पिपराका धीरेन्द्र पटेलकी श्रीमती २३ वर्षीया निलु पटेल अपरिचित व्यक्तिको गोली प्रहारबाट गम्भिर घाइते भएकी हुन्। दाहिने कन्चटको पछाडिको भागमा गोली लागेको निलुको अहिले वीरगंजस्थित नेशनल मेडिकल कलेजको सघन कक्षमा उपचार भइरहेको छ। 

फ्नो सुत्ने कोठामै विहान १ गतेतिर गोली लागेको अवस्थामा श्रीमान् धिरेन्द्रसँगै भेटिएकी निलुलाई घर परिवारका सदस्यले सुरुमा गण्डकमा रहेको वीरगंज हेल्थ केयर अस्पतालमा पुर्याएका थिए। तर त्यहाँ उपचार सम्भव नभएपछि उनलाई नेशनल अस्पताल लगिएको हो।

घर परिवारका सदस्यहरुले निलुलाई अपरिचित व्यक्तिले गोली हानी घाइते बनाउको बताएपनि निलुकै घर परिवारका सदस्यको संलग्नता रहेको आशंका छिमेकीहरुले गरेका छन्। निलुका श्रीमान धिरेन्द्रलाई निगरानीमा राखेर घटनाबारे अनुसन्धान भइरहेको प्रहरी नायव उपरिक्षक चक्रराज जोशीेले जानकारी दिए।
