आजबाट चन्द्रागिरी महोत्सव सुरु, मुख्य आकर्षण गोरु जुधाई र रेस्लिङ 

काठमाडौँ । राजधानीको गुर्जुधारामा आजबाट ‘प्रथम चन्द्रागिरी महोत्सव २०७३’ शुरु भएको छ। आज ९चैत २९ गतेदेखि सुरु भएको महोत्सव बैशाख ६ गतेसम्म चल्ने छ । महोत्सवमा गोरु जुधाई प्रतियोगीता, रेस्लिङ खेल तथा सांगीतिक कन्सर्ट पनि हुने बताइएको छ ।

काठमाडौंको पश्चिम भेग मनोरम क्षेत्र चन्द्रागिरीमा हुने महोत्सवलाई थप सफलता दिन र दर्शकहरुको आर्कषण बढाउन यी कार्यक्रमहरु पनि राखिएको बताइएको हो ।

सोमबार थानकोटस्थित चन्द्रागिरी हिल्समा पत्रकार भेटघाट कार्यक्रम गर्दै महोत्सव मुल समारोह समितिले अन्य महोत्सव भन्दा केहि फरकपन यो महोत्सवमा देख्न पाइने जनाएको छ । साथै महोत्सवको अवधिमा बैशाख १, ३ र ५ गते गोरु जुधाउने प्रतियोगीता रहने छ ।

गोरु जुधाउने प्रतियोगी महोतसवकोे मुख्य आकर्षण मानिएको गोई जुधाई प्रतियोगिता नेकपा एमालेका अध्यक्ष तथा पुर्व प्रधानमन्त्री केपि शर्मा ओलीले उद्घाटन गर्ने बताइएको छ । त्यस्तै बैशाख ४ र ५ गते हिमालयन टाईगर समूहले रेस्लिङ शो गर्ने छन्।
