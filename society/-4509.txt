यो हो अब अब विवाह गर्ने उपयुक्त उमेर

काठमाडौं । अब विवाह गर्ने उमेर केटा र केटी दुबै २० वर्ष हुने पर्ने प्रावधान आएको छ।  

व्यवस्थापिका–संसदको विधायन समितिले मुलुकी ऐन २०२० लाई समयसापेक्ष ढंगले परिमार्जन गर्ने गरी विधेयक तयार पारेर केटा र केटी दुबैको विवाह गर्ने उमेर २० वर्ष तोकिएको पत्रकार सम्मेलन मार्फत जानकारी गराएको हो।

त्यसैगरी फौजदारी र फौजदारी कार्यविधि संहितामा कसैको अनुमतिबिना तस्वीर खिच्ने वा एक व्यक्तिको तस्वीर अर्को व्यक्तिसँग जोड्ने कार्य गम्भीर आपराधिक कसुर हुनेछ।

यस्तै, १२ वर्षदेखि बेपत्ता भएका वा सो अवधिमा कुनै जानकारी नरहेका व्यक्ति जीवित रहेको प्रमाण प्राप्त भएको बाहेक स्वतः मृत्यु भएको मानिने व्यवस्था पनि गरिएको जानकारी दिएको छ।
