माछा मार्ने क्रममा करेन्ट लागेर एक युवकको मृत्यु 

प्युठान । प्यूठानमा माछा मार्ने क्रममा करेन्ट लागेर एक युवकको ज्यान गएको छ ।

करेन्ट लगाएर माछा मार्ने क्रममा प्यूठान झिमरुक गाउँपालिका–५ का १७ बर्षीय केशव जिसीको ज्यान गएको हो । 

गएराती झिमरुक खोलामा साथीहरुसँग माछा मार्न गएको समयमा करेन्ट लागेर घाइते भएका जिसीको स्थानीय स्वास्थ्य संस्थामा उपचारका क्रममा मृत्यु भएको प्रहरीले जनाएको छ ।

उनीसँगै माछा मार्न गएका अन्य चार जनालाई पक्राउ गरी घटनाबारे थप अनुसन्धान भइरहेको प्यूठान प्रहरी प्रमुख प्रहरी नायव उपरिक्षक रन्जितसिंह राठौरले बताए ।
