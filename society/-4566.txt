क्याम्पसको प्राङगणबाटै गाँजासहित तीन युवक पक्राउ परेपछि

बर्दिया । बर्दियामा लागु औषध गाँजासहित तीन युवक पक्राउ परेका छन् ।

चार सय ग्राम गाँजासहित बाँसगढी –५ बस्ने १७ बर्षीय सागर शाही, १७ बर्षीय अजय मल्ल र जीवन सुनारलाई पक्राउ गरिएको प्रहरीले जनाएको छ ।

गएराती बाँसगढी बहुमुखी क्याम्पसको प्राङगणमा शंकास्पद रुपमा बसिरहेको अवस्थामा ईलाका प्रहरी कार्यालय मोतिपुर बर्दियाबाट खटी गएको गस्ती टोलीले जेकजाँच गर्दा गाँजा फेला परेको बताइएको छ ।

गाँजासहित पक्राउ परेका तीनै जना युवाहरुलाई लागु औषध गाँजा शीर्षकमा मुद्वा दर्ता गरी अनुसन्धान सुरु गरिएको जिल्ला प्रहरी कार्यालय बर्दियाले जनाएको छ ।

यसैबीच, बारबर्दिया –९ स्थित तकिहान थारुको पाखो बारीमा जुवा खेलिरहेको अबस्थामा विभिन्न ब्यक्तिहरुलाई ५७ हजार ८ सय ४५ रुयैयाँ र ताससहित पक्राउ गरिएको प्रहरीले जनाएको छ ।
