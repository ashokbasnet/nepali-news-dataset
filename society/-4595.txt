श्रीमती र ३ छोराले एक्लै छोडेर हिँडेपछि गिट्टी कुटेर पेट पाल्दै रोगी वृद्ध

दाङ । तुलसीपुर सुकौरा सडक खण्डको पातुखोला किनारामा बस्दै आएका वीरसिंह ओलीले ३ महिनादेखि खोलामा ढुङ्गा कुटेर दैनिक जीवनयापन गदै आएका छन्।

हेर्दै पनि बिरामी जस्ता देखिने ओलीले आफैले फोरेका ढुङ्गा गिट्टी बिक्री गरेर जीवनयापन गर्दै आएका हुन्। विरामी भएकै कारण परिवारका सबै सदस्यले छोडेर हिँडेपछि अहिले उनी एक्लै बस्दै आएका छन्।  

घरमा पैसा र घारे कुरा नहुँदा रोगी हुँदा हुँदै पनि पेट पाल्नकै लागी गिट्टी फोड्ने काम गर्दै आएको उनी बताउछन्। रोल्पाबाट २० वर्षअघि दाङ झरेका ओली स्वस्थ्य हुँदासम्म राम्रै थियो। तर उनलाई पेट सुनिने रोगले च्यापेपछि ३ छोराका साथमा श्रीमती पनि देउखुरी तर्फ लागिन्। ३ वटा छोराका परिवार देउखुरीमा बसेको धेरै बर्षभयो, आमालाई पनि साथमा लिएर गएका छन्, म भने एक्लै छु। बिरामीले च्यापे राप्ती अञ्चल अस्पताल सहारा बनेको छ, उनले सुनाए।

बाँच्नकै लागि पनि गिट्टी कुटेको पैसाले औषधि खाने गरेको उनले बताए।  नागरिक्ता बनाउदा ख्याल गरिएन, जन्मेको मितिले सामाजीक सुरक्षा भत्ता पाउँथे होला तर नागरिक्ताको मितिले कान्छो हुँदा अझै पाएको छैन्, उनले सुनाए।

खोक्दै, निधारमा लागेको बालुवा पुछदै ओलीले भने, गिट्टी नफोडी पैसा आउने अर्को बिकल्प पनि छैन, घरबाट तल खोलामा झर्छु, घर्सदै ढुङा जम्मा गर्छु, अनी कुट्छु । दिनमा जागर लागेको दिन ३र४ सय सम्मको बिक्रि गर्छु, उनले भने।

असक्तका लागि सहयोग हुन्छ भन्छन्, मलाई त कोही पनि भेट गर्न आएको छैन उनले गुनासो गरे।
