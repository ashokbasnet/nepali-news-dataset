राजधानीमा १० वर्षसम्म चिकित्सा शिक्षण संस्था खोल्न नपाउने व्यवस्था गर्न माग

काठमाडौं । सांसदहरुले काठमाडौं उपत्यका भित्र १० वर्षसम्म चिकित्सा क्षेत्रसँग सम्बन्धित शिक्षण संस्था खोल्न नपाउने व्यवस्था गर्न सरकारसँग माग गरेका छन

व्यवस्थापिका संसदको महिला, बालबालिका, जेष्ठ नागरिक र समाज कल्याण समितिको विहिबारको बैठकमा राष्ट्रिय चिकित्सा शिक्षा विधेयकमाथिको दफावार छलफलमा माग लिदै सांसदहरुले उत्यकाका तीन वटै जिल्लामा अव १० वर्षसम्म चिकित्सा शिक्षण संस्था नखोल्ने कानुनी व्यवस्थानै गर्नुपर्ने माग गरेका हुन ।

उनीहरुले शिक्षण संस्थामा गरिवको पनि पहुँच पुर्याउनुपर्ने आवश्यक्ता पनि औल्याएका छन । समितिका सदस्य जितु गौतमले दलितहरुलाई पनि समावेश गरेर चिकित्सा शाष्त्र सम्बन्धि नीति तय गर्ने कानुनी व्यवस्था गर्न माग गरे । समितिका अर्का सदस्य रामनारायण बिडारीले चिकित्सा क्षेत्रलाई पर्यादित बनाउने गरी नीतिगत व्यवस्था गर्नुपर्ने माग गरे ।

बैठकमा शिक्षा मन्त्री धनिराम पौडेलले विधेयकलाई अझै वृहत छलफल गरी अन्तिम रुप दिने प्रतिवद्धता व्यक्त गरे ।  सरकारले अन्तराष्ट्रिय स्तरमै नेपाललाई चिकित्सा क्षेत्रको अध्ययन केन्द्रको थलोको रुपमा स्थापित गराउने गरी विधेयक आएको दावी गर्दै आएको छ ।
