बाँकेमा बिषादी सेवन गरी २० बर्षीया देवी घर्तीले गरिन् आत्महत्या 

बाँके । बाँकेमा एक युवतीले विषादी सेवन गरी आत्महत्या गरेकी छन्। नौवस्ता- ७ तल्लो गाभर वस्ने २० बर्षीया देवीमाया घर्तीले नाम नखुलेको विषादी सेवन गरी आत्महत्या गरेको प्रहरीले जनाएको छ।

विषादी सेवन गरेकी घर्तीको उपचारका क्रममा कोहलपुर मेडिकल कलेजमा मृत्यु भएको हो।  लासजाँच मुचुल्का गरी मृतकको शव सतगतको लागि आफन्तलाई जिम्मा दिइएको जिल्ला प्रहरी कार्यालय बाँकेले जनाएको छ।

बोइलर कुखुरा बदामद

जिल्ला प्रहरी कार्यालय बाँकेबाट खटिएको प्रहरी टोलीले नेपालगञ्ज- १६ स्थित भारतबाट ल्याउँदै गरेको बेवारिसे अवस्थामा रहेका ३८ वटा वोइलर कुखुरा बरामद गरेको छ। यसैगरी नेपालगञ्ज- १६ का प्रेम बहादुर खत्रीले भे ५ प ९६१३ नं.मोटरसाइकलमा क्वारेन्टाईन नगराई ल्याएका ३४ वटा वोइलर कुखुरा पनि प्रहरीले बरामद गरेको छ।

उनलाई आवश्यक कारबाहीका लागि क्वारेन्टाईनमा नेपालगञ्जमा बुझाइएको र १५ हजार जरिवाना गरी छाडिएको जिल्ला प्रहरी कार्यालय बाँकेले जनाएको छ।
