घरनजिकै धारामा पानी खाँदै गर्दा रुख ढलेर लाग्दा दुई जनाको मृत्यु

बैतडी । जिल्लाको दोगडाकेदार गाउँपालिका–३ श्रीकोटमा आज रुख ढलेर लाग्दा दुईजनाको मृत्यु भएको छ। 

मत्यु हुनेमा कञ्चनपुर भीमदत्तनगर-७ का १५ वर्षीय अभिषेक भट्ट र स्थानीय सात वर्षीय निशान्त भट्ट रहेको प्रहरी चौकी खोचलेकका प्रहरी सहायक निरीक्षक हरिसिंह धामीले जानकारी दिएका छन्। 

घरनजिकै धारामा पानी खाँदै गर्दा खडकको रुख ढलेर लाग्दा उनीहरुको घटनास्थलमै ज्यान गएको थियो । अभिषेक पूजाआजाका लागि बाबुआमासँगै बैतडी आएको बताइएको छ । रासस
