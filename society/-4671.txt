हाम्रै नेपालमा: जहाँ सिस्नोले हानेर नयाँ वर्ष मनाइन्छ 

बैतडी । नयाँ वर्ष विशेष गरेर शुभकामना आदान प्रदान गरि मनाइन्छ। तर हाम्रै नेपालको यस्तो ठाउँ छ जहाँ नयाँ वर्षलाई छुट्टै तरिकाले मनाइने गरिन्छ।

सुदूरपश्चिम केही ठाउँमा बैतडी, डडेल्धुरा, दार्चुलामा नयाँ वर्षलाई बिषु पर्वका रुपमा मनाइन्छ। यहाँ एकले अर्कोलाई सिस्नोले हानेर नयाँ वर्ष मनाउने परम्परा रहेको छ। एकअर्कोमा सिस्नु लगायो भने सबै बिषहरु नस्ट हुन्छ भन्ने जनविश्वास भएकाले यसो गरिने स्थानीय बताउछन्। यो पर्वमा बिशेष गरेर देवर भाउजुले सिस्नो खेलाउने गर्दछन्।

यस्तै अछाम, बझाङ बाजुरामा आज पुत्ला खेल्ने बिसुुलौडा चलाउने परम्परा रहेको छ। नयाँ बर्षमा कसैलाई रोग नलागोस सबै बिषहरु नष्ट होस भनेर बिसुलोणा चलाउने चलन रहेको जनविश्वास रहेको छ। नयाँ वर्षलाई बिषु पर्वका रुपमा धुमधामसँग मनाउन सुदूरपश्चिभर चहल पहल बढेको छ।

घर लिपपोत, रंग रोेगन गरिरहेका सुदूरपश्चिमका बासिन्दा कामको शिलशिलामा घर बाहिर रहेका आफन्तजन घर पर्किदा बिषु पर्वको रौनकता छाएको हो। बिषु पर्वका अवसरमा सुदूरपश्चिमका विभिन्न शक्ति पिठहरुमा पनि पुजाआजा गरिन्छ।
