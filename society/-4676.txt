नयाँ वर्षसँगै मुसहर बस्तीमा खुसीयाली छायो, आज बस्ती हस्तान्तरण (भिडियो)

काठमाडौँ । नयाँ वर्षको बिहानीसँगै नयाँ घर पाउने रहरले मुसहर बस्तीमा खुसीयाली छाएको छ। आज धुर्मुस(सुन्तली फ़ाउन्डेशनले निर्माण गरेको मुसहर नमुना बस्ती हस्तान्तरण कार्यक्रम चलिरहेको छ।

नमुना बस्ती हस्तान्तरण कार्यक्रममा विभिन्न कलाकारदेखि सर्वसाधारणको उपस्थिती रहेको छ। सीताराम कट्टेल धुर्मुस र कुञ्जना घिमिरे सुन्तलीको नेतृत्वमा ९५ दिनमै यो बस्ती निर्माण भएको हो। बस्तीमा एकै प्रकारका लहरै बनेका ५२ वटा घर छन्।

झुपडीमा बसेका यहाँका मुसहर बस्तीले आजबाट यही घरमा बस्ने छन्। प्रत्येक घरसँगै जोडिएको धारा, शौचालय, सानो बगैंचा, बार्दली । बाल उद्यन, मन्दिर, चौतारो, सामुदायिक भवन पनि यही बस्तीमा पाउन सकिन्छ।

बस्ती हस्तान्तरण कार्यक्रमको डिसी नेपाल डटकमले प्रत्यक्ष प्रसारण गरिरहेको छ।
