समाजबाट दुर्व्यसनीलाई निर्मूल पार्न सामूहिक प्रयास आवश्यक रहेको निचोड

रुपन्देही । समाजमा बढ्दो दुर्व्यसनीलाई न्यूनीकरण गर्न सरकारी र गैरसरकारी संघसंस्थाहरुले सचेतनामूलक कार्यक्रमहरु सञ्चालन गर्दै आएका छन् ।

दुर्व्यसनीलाई रोक्ने उद्वेश्यले शिक्षण संस्थाहरु र सार्वजनिक स्थलहरुमा सचेतानमूलक कार्यक्रमहरु सञ्चालन गर्दै आएका छन् । लक्षित वर्गलाई पहिचान गरी दुव्र्यसनी न्यूनीकरणको क्षेत्रमा काम गर्दै आएको लुम्बिनी ग्रामिण विकास परिषद्, नेपाल र तिलोत्तमा नगरपालिकाद्वारा  शुक्रबार छात्रा विद्यार्थीलाई सचेतनामूलक प्रशिक्षण दिईएको छ । 

राममणि बहुमुखि क्याम्पसमा अध्ययनरत छात्रा विद्यार्थीलाई शुक्रबार एक दिने प्रशिक्षण दिईएको छ । विद्यार्थीलाई दुव्र्यसनीका विषयमा सचेत गराएर समाजमा सकरात्मक सन्देश दिने उद्वेश्यले एक दिने सचेतनामूलक प्रशिक्षण दिईएको हो ।

सभ्य समाजको निर्माण गर्नका लागि शैक्षिक संस्थाहरुबाट नै राम्रो सन्देश जाने भएकाले विशेष गरेर विद्यार्थीलाई प्रशिक्षण दिईएको परिषद्का अध्यक्ष चन्द्रकान्त खनालले जानकारी गराए । 

ईलाका प्रशासन कार्यालय बुटवलका प्रहरी निरिक्षक बसन्त पाण्डेले परिचय, असर, समस्या, कानुनी प्रावधान, समाधानको उपाएबारे प्रशिक्षण दिए । 

उहांले समाजबाट दुर्व्यसनीलाई निर्मूलपार्न सामूहिक प्रयास आवश्यक हुने बताए । एकल प्रयास असफल भैसकेकाले समाजका सबै मानिसको सामूहिक प्रयासले सफल बन्न सकिने बताए ।

कार्यक्रममा तिलोत्तमा नगरपालिकाका लेखा अधिकृत राजेन्द्र आचार्य, राममणि बहुमुखि क्याम्पसका क्याम्पस प्रमुख मोहन शर्मा, परिषद्का निर्देशक रामप्रसाद पौडेल लगायतले बोल्दै विद्यार्थीमा आएको चेतनाले समाजमा प्रभाव पर्ने भएकाले विद्यार्थीलाई सचेत गराउनु पर्नेमा जोड दिए ।
