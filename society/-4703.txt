नेपालका पहिलो सहिद लखन थापाको सालिक अनावरण

रामपुर । रामपुर नगरपालिका–४ खोप्टारको शान्तिदीप उद्यानमा स्थापित ‘नेपालका प्रथम सहिद’ लखन थापाको सालिकको आज अनावरण गरिएको छ । 

सालिकको एकीकृत मगर उत्थान समाज रामपुरका अध्यक्ष क्याप्टेन रोमनबहादुर रानाले उद्घाटन गरेका छन्। लखन थापा सालिक निर्माण समितिका कोषाध्यक्ष लुकबहादुर विरकट्टाले समाजको रु तीन लाख ४९ हजारको लागतमा सालिक निर्माण गरिएको जानकारी दिएका छन्। 

कार्यक्रम सुरु हुनुअघि एकीकृत मगर उत्थान समाज रामपुरमा आबद्ध १७ मगर समूहका सदस्यले मगर वेशभूषामा सजिएर पञ्चैबाजासँगै बेझाड बजारदेखि कार्यक्रमस्थलसम्म पदयात्रा निकालेका थिए । रासस
