थ्रेसरबाट आगो सल्किदा रु १५ लाखको क्षति

राजविराज । सत्तरीको पोर्ता गाविस-६ मा गए राति आगलागी हुँदा करिब रु १५ लाखको क्षति भएको छ।

स्थानीयवासी सतयदेव पघैया यादवको गहुँ दाइ गर्ने क्रममा थ्रेसरबाट सल्केको आगोले निजको चार कोठे पक्की घरसहित अन्य चार घर जलेर नष्ट भएको इलाका प्रहरी कार्यालय भारदहले जनाएको छ।

आगलागीबाट घरभित्र रहेका खाद्यान्न, लत्ताकपडा, भाँडावर्तन र नगद क्षति भएको जिल्ला प्रहरी कार्यालयले जनाएको छ। स्थानीयवासी, प्रहरी र राजविराजबाट आएको वारुणयन्त्रले आगो नियन्त्रणमा लिएको थिए।
