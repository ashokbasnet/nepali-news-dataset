बलात्कारको अभियोग लागेपछि ६७ बर्षीय बृद्धद्वारा आत्महत्या

बलात्कृत भएकी भनिएकी युवतीको मेडिकल रिपोर्टमा बलात्कार नभएकाे पुष्टि

दाङ । दाङमा युवतीलाई बलात्कार गरेको अभियोग लागेपछि सहन नसकी एक बृद्धले आत्महत्या गरेका छन् । युवतीलाई बलात्कार गरेको अभियोग लागेपछि तुलसीपुर –१६ मानपुरका ६७ बर्षीय केवलप्रसाद डाँगीले आत्महत्या गरेका हुन् । 

गाउँकै एक युवतीमाथि बलात्कारको अभियोग लागेपछि उनी केही दिन देखी बेपत्ता भएका थिए ।बेपत्ता भएका डाँगीलाई खोज्ने क्रममा शुक्रबार राती छिमेकी मजगाउँमा झुन्डिएको अवस्थामा फेला परेको ईलाका प्रहरी कार्यालय तुलसीपुरका प्रमुख डीएसपी लोकनाथ तिम्सिनाले बताए । उता बलात्कृत भएकी भनिएकी युवतीको मेडिकल रिपोर्टमा बलात्कार नभएको देखिएको प्रहरीले जनाएको छ ।
