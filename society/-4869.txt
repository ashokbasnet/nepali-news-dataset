रोकिराखेको ट्रकमा कार ठोक्किदा पाँच जना घाइते

बाँके । बाँकेमा रोकिराखेको ट्रकमा कार ठोक्किदा पाँच जना यात्रुहरु घाइते भएका छन् ।

ना ७ ख ३३५ नं. को ट्रक खासकुस्मा –१ स्थित चेक प्वाईनटमा रोकी ईन्ट्री गरी राखेको अवस्थामा से १ च १५१६ नं. को कार पछाडिबाट ठोकिदा कारमा सवार ५ जना यात्रुहरु घाइते भएका हुन् ।

काठमाडौंबाट कोहलपुरतर्फ आउँदै गरेको ट्रकमा जनकपुरदेखि धनगढी जाँदै गरेको कार ठोक्किदा धनगढी – १३ बस्ने २८ बर्षीय सरोज ओझाका दुबै खुट्टा र कम्मरमा चोटलागेकाले अवस्था गम्भिर रहेको प्रहरीले जनाएको छ ।

सोही ठाउँ बस्ने कार चालक मानसिंह राना,  २० बर्षीया सुनिता ओझा, ८ बर्षीय तिरियन्स ओझा, ३२ बर्षीय ३२ को श्रवण ओझा घाइते भएको जिल्ला प्रहरी कार्यालय बाँकेले जनाएको छ ।

घाइतेहरुको मेडिकल कलेज कोहलपुरमा उपचार भइरहेको र कार, ट्रक तथा ट्रक चालक प्रहरीको नियन्त्रणमा रहेको बताइएको छ ।
