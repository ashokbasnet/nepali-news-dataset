नुवाकोटमा बस दुर्घटना, नौं घाईते, पाँचको अवस्था गम्भीर 

नुवाकोट । नुवाकोट हुँदै धादिङको भ¥याङभुरुङ जान लागेको बा ४ ख ४४६० नंको बस आज साँझ मेघाम गाउँपालिका–५ सामरीमा दुर्घटना हुँदा घाइते भएका नौजनामध्ये पाँचको अवस्था गम्भीर छ । 

दुर्घटनामा परी नुवाकोट विदुर नगरपालिका–१३ कल्याणपुरका बस चालक पासाङ तामाङ, दोलखा घर भएका सहचालक उमेश श्रेष्ठ, नुवाकोट मेघाङ गाँउपालिका–५ सामरीका कृष्ण सापकोटा, मेघाङ–६ सामरीका अच्युत सापकोटा र धादिङका सर्वदा सापकोटाको अवस्था गम्भीर रहेको प्रहरी चौकी सामरीका प्रहरी सहायक निरीक्षक तेजलाल यादवले जानकारी दिए । घाइते सबैको जिल्ला अस्पताल त्रिशूलीमा उपचार भइरहेको छ । 

कच्ची सडकमा सहचालकले बस चलाउँदा दुर्घटना भएको घाइते यात्रुले बताएका छन् । बसमा २६ यात्रु सबार रहेका थिए । रासस
