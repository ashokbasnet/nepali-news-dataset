हुम्लामा चुनावी माहोल तात्दै, प्रमुखका लागि आकांक्षीको लर्को

डवल महतारा, बैशाख ३ । हिमाली जिल्ला हुम्लामा पनि चुनावी माहोल तात्दै गएको छ । सात वटा गाउपालिका र चौवालीस वटा वडापालिका रहेको हुम्लामा काँग्रेस, माओवादी केन्द्र र एमाललेलगायतका दलहरुले चुनावी माहोल तताएका छन् ।

स्थानीय तहको निर्वाचन नजिकिदै गएपछि जिल्लामा मुख्य तीन दलमा युवा, मध्य र पुरानापुस्तासम्मका नेताहरुले उम्मेदारीको आकांक्षा देखाएका छन । प्रमुख पदहरुमा महिला दलित समुदयको उम्मेदवारी शुन्य रहेको छ । जुनसुकै दलले विभिन्न महिला दलित भनेता पनि कुनै गाउँपालिकामा नामै नलिएको जिल्लाका दलित अगुवा पर्वत सुनारले बताए । 

ताँजाकोट गाउँपालिकामा काँग्रेसको तर्फवाट तिलक शाही, सुरेन्द्र थापा, एमालेको तर्फवाट पूर्ण ढकाल, अजमल वुढा, मनवहादुर शाही, नरदिप थापा, कर्ण प्रसाद जैसी र माओवादी केन्द्रको तर्फवाट वागदल मल्ल आकांक्षी रहेका छन् ।

अदानचुली गाउँपालिकाको प्रमुखका लागि काँग्रेसको तर्फवाट लोकेन्द्र भण्डारी, रामे टमटा, सुेगे भण्डारी, मोहन सिंह, एमालेको तर्फवाट हस्तबहादुर शाही, दल फडेरा, माओवादी नेन्द्रको तर्फवाट हरिदल पुन, कर्ण रोकाया, दलु फडेराको नाम चर्चामा आएको छ ।

चंखेल्नी गाउँपालिकामा काँग्रेसकोतर्फबाट प्याारीलाल शाही ,एमालेका पुर्ण रावल र माओवादीवाट गोविन्द शाही, कालिबहादुर वुढा तथा सर्केगाढ गाउँपाललिकामा काँग्रेसको तर्फबाट मंगल शाही, ठान रोकाया र एमालेका उपाध्यक्ष ज्ञामी वुमी माओवादी केन्द्रवाट अखिल वुढा, करुण वुढाको नाम चर्चामा रहेको हुम्लाका पत्रकार अर्जुन बाहोराले बताए ।

पत्रकार बोहोराका अनुसार सदरमुकाम सिमकोट पालिकामा भने काँग्रेस पार्टी सभापति जयपति रोकाया, पदम लामा, वसन्त रोकाया, एमालेकातर्फबाट पार्टी सचिव तिर्थराज रोकाया, नरवहादुर रोकाया, पामा लामा र माओवादीवाट वली रावत, मुस्कान लामा, महेन्द्रवहादुर शाहीको नाम चर्चामा आएको छ । 

जिल्लाको उतरी क्षेत्रमा रहेको लामा बस्तिको नाम्खा गाउपालिकामा काँग्रेसबाट तगदिर लामा, वल वहादुर लामा, सुर्य लामा, लाक्पा लामा, एमालेका नोरजंग लामा र माओवादी केन्द्रको बिष्णु लामा, प्रेम लामाको नाम बाहिर आएको पत्रकार अर्जुन बोहोराको भनाई छ ।
