लहानमा ग्याँस लिग भई आगलागी हुँदा डेढ लाखको क्षति

लहान । ग्यास सिलिन्डरबाट ग्यास लिग भई सिरहाको मिर्चैया नगरपालिका–५ कटारी चोकमा आइतबार आगलागी हुँदा करिब रु डेढ लाख मूल्य बराबरको क्षति भएको छ।

स्थानीय सहदेव साहको भान्साकोठामा ग्यास सिलिन्डरबाट ग्यास लिग भई अचानक आगलागी हुँदा भान्सा घरभित्र रहेको सम्पूर्ण सामान जलेर नष्ट भएको इलाका प्रहरी कार्यालय मिर्चैयाले जनाएको छ। बारुणयन्त्र, प्रहरी र स्थानीयवासीको सहयोगमा आगो नियन्त्रणमा लिइएको थियो। 

मुसहर बस्तीमा लत्ताकपडा वितरण : सिरहाको मिर्चैया नगरपालिका–७ मूलाबारीस्थित दलित विपन्न परिवारलाई आइतबार लत्ताकपडा वितरण गरिएको छ।  

सिरहाली सेवा समाज र इन्ट्रयाक्ट क्लब अफ चेल्सी इन्टरनेसनल एकेडेमी काठमाडौँको संयुक्त पहलमा मूलाबारीस्थित मुसहर बस्तीका ३० घर परिवारलाई लत्ताकपडा, साबुन, नेलकटर र काइयोलगायतका सामान वितरण गरिएको संस्थाका सचिव किरणकुमार पासवानले जानकारी दिएका छन्।
