खुकुरी प्रहार गरी ७० वर्षीय बाबुको हत्या

नवलपरासी । खुकुरी प्रहार गरी ४० वर्षीय छोराले ७० वर्षीय बाबुको हत्या गरेका छन् । नवलपरासीको  पालिनन्दन गाउँपालिका–६ मा सो घटना भएको प्रहरीले जनाएको छ ।

प्रहरीले जनाएअनुसार घरको छतमा सुतिरहेको अवस्थामा आफ्नै छोरा ४० वर्षीय नरहरिप्रसाद थारुले जग्गाको बिषयलाई लिएर बाबुलाई खुकुरी प्रहार गरेका हुन् ।

खुकुरी प्रहारबाट गम्भीर घाइते भएका ७० वर्षीय हुसेनी पश्चिमी थारुको मेडिकल कलेज भैरहवामा उपचारको क्रममा सोमबार मृत्यु भएको हो ।
खुकुरी प्रहार गर्ने नरहरिलाई पक्राउ गरी यस सम्बन्धमा प्रहरीबाट आवश्यक अनुसन्धान भइरहेको छ ।
