पर्बतमा झारफुक गर्न गएकी ८ बर्षीया बालिका धामीद्वारा बलात्कृत

कुश्मा । तान्त्रिक विधिद्वारा झारफुक गरेर रोग निको पार्ने वहानामा पर्वतका एक व्यक्तिले ८ बर्षीया बालिकालाई जवर्जस्ती करणी गरेका छन् । पर्वतको कुश्मा नगरपालिका २ घर भई हाल जलजला गाउँपालिका ३ बउरमा झारफुक गरी वस्ने वर्ष ४५ का खिम बहादुर परियारले ८ बर्षीया बालिकालाई जवरजस्ती करणी गरेका हुन्।

गत चैत ३१ गते साँझ ५ बजेको समयमा झारफुकका लागि घरमा पुगेकी बालिकालाई परियारले मुलमा बस्ने मसान लागेकाले पुजा गर्नका लागि जंगलमा जानुपर्ने वहाना रच्दै जंगलमा नै बालिकामाथि दुव्र्यवहार गरेका थिए। परियारले घरबाट १५ मिनेटको दुरीमा रहेको माटेपानीको जंगलमा बालिकालाई जवर्जस्ती गरेका हुन् । पिडित बालिकाका परिवारले प्रहरी समक्ष परियारले जवर्जस्ती गरेको किटानी जाहेरी दिएपछि प्रहरीले पिडक परियारलाई पक्राउ गरेको छ ।

पिडितको निवेदनको आधारमा परियारलाई पक्राउ गरेको र प्रारम्भिक अनुसन्धान पश्चात आइतबार जवरजस्ती करणी अन्तर्गत मुद्धा दर्ता गरी थप अनुसन्धानको लागि जिल्ला प्रहरी कार्यालय पर्वतको हिरासतमा राखिएको प्रहरी निरिक्षक लिलाराज लामिछानेले बताए।
