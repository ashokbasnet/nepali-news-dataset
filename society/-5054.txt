डोल्पाको ठूलो भेरीमा सवारी दुर्घटना ४ को मृत्यु २ घाइते

डोल्पा । डोल्पाको ठूलो भेरी नगरपालिका–९ भिठ्ठीमा यात्रु बाहक जीप दुर्घटना हुँदा चार जनाको मृत्यु भएको छ । दुर्घटनामा हुँदा सोही ठाउँ बस्ने १६ बर्षीय लोक चन्द्र शाही सहित ६ जना गम्भीर घाइते भएका छन् । घाइतेहरुको अस्पतालमा उपचार भइरहेको डोल्पा प्रहरीले जनाएको छ ।

चालकको समेत मृत्यु भएकाले दुर्घटना कसरी भयो भन्नेबारे अहिले केही खुल्न नसकेको प्रहरीले जनाएको छ । भे १ च १२५१ नम्बरको जीप मंगलबार पाती काल्लामा दुर्घटना भएकाे हाे ।  जीप सडकबाट करिब १ सय ५० मिटर तल खसेको प्रहरीले जनाएको छ । दुर्घटनामा परेकाहरुको सनाखत भइसकेको छ ।
