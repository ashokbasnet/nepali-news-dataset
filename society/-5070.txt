महिला उम्मेदवारको सहभागिता अभिबद्धि गराउन तालिम

बाँके । स्थानीय तहको निर्वाचनमा महिला उम्मेदवारहरुको सहभागिता अभिबद्धि गराउने उद्देश्यले बाँकेमा दुई दिने जिल्ला स्तरीय प्रशिक्षक प्रशिक्षण तालिम सुरु गरिएको छ । 

कार्यक्रममा बोल्दै क्षेत्रीय निर्वाचन कार्यालयकी सुशिला चलाउनेले महिलाहरुको सहभागीता र महिला उम्मेदवारका बिषयमा ग्रामिण क्षेत्रमा गएर तालिम दिनसके अझ प्रभावकारी हुने बताइन् ।

उनले अभनिर्वाचन कार्यालयले मुख्य निर्वाचन अधिकृतको कार्यालय स्थापना गरि निर्वाचनका लागि विभिन्न कार्यक्रमहरु गरिरहेको जानकारी दिइन् ।

यूएनडिपी निर्वाचन सहायता कार्यक्रमका जिल्ला कार्यक्रम अधिकृत राम बहादुर खड्काले स्थानीय निर्वाचनमा महिलाको सहभागिता अभिबृद्धिका लागि अभियान संचालन गरिएको बताए । 

ग्रामिण स्तरका महिलाहरुलाई आसन्न निर्वाचनमा अर्थपूर्ण रुपमा सहभागी गराउन तालिमले महत्वपूर्ण भूमिका निर्वाह गर्ने उनको भनाई थियो ।

यूएनडिपी निर्वाचन सहायता कार्यक्रमको सहयोगमा  बास नेपालगञ्जले सञ्चालन गरेको कार्यक्रमा बासका कार्यकारी निर्देशक नमस्कार शाह, अध्यक्ष मन भण्डारी, प्रशिक्षक कमल नयन प्रधानलगायतको उपस्थिति रहेको थियो ।
