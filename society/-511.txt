नेपालमा मानवअधिकारको अवस्था कमजोर रहेको एम्नेस्टीको ठहर

काठमाडौँ, ११ फागुन - अन्तर्राष्ट्रिय मानवअधिकारवादी संस्था एम्नेस्टीले वार्षिक प्रतिवेदन आज सार्वजनिक गरेको छ। विश्वका १५९ देशको मानवअधिकारको अवस्थाबारे अध्ययन गरी तयार पारेको ४०८ पृष्ठको प्रतिवेदन सार्वजनिक गरेको हो। प्रतिवेदनअनुसार नेपालमा मानवअधिकारको अवस्था कमजोर भएको देखाएको छ।

प्रतिवेदनअनुसार नेपालमा भूकम्पपछि पर्याप्त आवासको व्यवस्था नभएको तथा यातना र अन्य दुव्र्यवहारका घटना विद्यमान रहनु, दण्डहिनता मौलाउँदै गएको देखाएको छ । तराईसहित मुलुकका विभिन्न स्थानमा प्रदर्शनकारीविरुद्ध सरकारले बल प्रयोग गरेको प्रतिवेदनमा भनिएको छ।

लिङ्ग, जात, वर्ग, धर्मका आधारमा हुने विभेद बढ्दै गएको र आगामी वर्षमा मानवअधिकारको स्थिति अझै गम्भीर हुने प्रतिवेदनले जनाएको छ। रासस
