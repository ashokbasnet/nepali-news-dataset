सिरियामा शक्तिशाली रासायनिक हतियार प्रयोग भएको पुष्टि 

सिरिया । दुई हप्ताअघि सिरियामा भएको आक्रमणमा खतरनाक रासायनिक हतियार प्रयोग भएको पुष्टि भएको छ। 

८७ जना मारिने गरी भएको आक्रमणमा सरिन ग्यास वा त्यस्तै प्रकारको रासायनिक ग्याँस प्रयोग भएको अर्गनाइजेसन फर द प्रोहिबिसन अफ केमिकल वेपन्सले जनाएको हो ।

उक्त आक्रमणमा परेर घाइते भएका १० जनाबाट लिइएको नमूना विभिन्न चारवटा प्रयोगशालामा गरिएको परीक्षणबाट रासायनिक हतियार प्रयोग भएको पुष्टी भएको अन्तराष्ट्रिय सञ्चार माध्यमले जनाएका छन्। 

सिरियाली राष्ट्रपति बशर अल असद सत्ताको विरोध गर्नेमाथि सेनाले रासायनिक हतियार प्रयोग गरेको आरोप लाग्दै आएको छ।
