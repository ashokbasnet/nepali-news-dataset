नेपालगञ्जमा करिब तीन लाख भन्सार छलीका सामानसहित भारतीय नागरिक पक्राउ      

नेपालगञ्ज । नेपालगञ्जमा अबैध भन्सार छलीका सामानसहित एक भारतीय ब्यबसायी पक्राउ परेका छन्। अबैध भन्सार छलीका झण्डै तीन लाख बराबरका सामानसहित भारत पालुम ग्राम डालटन स्थायी घर भई नेपालगञ्ज उपमहानगरपालिका- २ न्युरोडमा कोठा भाडामा लिई वस्ने नवल सावडिया पक्राउ परेका हुन्।

चोरी पैठारीको माल सामान राख्ने गरेको भन्ने सुचनाको आधारमा क्षेत्रीय अनुसन्धान समुह नेपालगञ्ज र जिल्ला प्रहरी कार्यालयबाट खटिएको प्रहरी टोलीले पक्राउ गरेको हो । उनले आफू बस्ने घरको कोठामा भन्सार छली गोदाम गरि राखेको वच्चाको चप्पल, वेल्ट, पर्स, स्कूल व्याग, मोजा, हाते रुमाल, ब्रा, नङपालिस लगायतका गरी  २ लाख ८२ हजार ६ सय ५० रुपैयाँ बराबरको सामान बरामद गरिएको बताइएको छ।

बरामद गरिएका सामानसहित आवश्यक कारबाहीका लागि सावडियालाई राजश्व अनुसन्धान कार्यालय कोहलपुरमा बुझाइएको जिल्ला प्रहरी कार्यालय बाँकेले जनाएको छ।
