 छुट्टा-छुट्टै स्थानमा चट्याङ लागेर चार जनाको मृत्यु 

काठमाडौँ ।  छुट्टा-छुट्टै स्थानमा चट्याङ लागेर चार जनाको मृत्यु भएको प्रहरीले जनाएको छ ।

पर्सा : गढिमाई गाउँपालिका–३ स्थित हरदासपुर बस्ने २६ बर्षीय धामबाबु पटेलको चट्याङ लागेर मृत्यु भएको छ । बुधबार सोही गाउँपालिका–९ स्थित खेतमा काम गरी रहेको अवस्थामा चट्याङ लागेर गम्भीर घाइते भएका पटेललाई बिरगञ्ज हेल्थकेयरमा लगिएकोमा उपचारको क्रममा मृत्यु भएको थियो ।

मकवानपुर : मनहरी गाँउपालीका–४ हाडिखोलामा बुधबार बर्षासँगै परेको चट्याङ लागेर बेहोस भएका लामपाखा बस्ने राजकुमार प्रजाको ९ बर्षीय छोरा अशोक प्रजाको चुरेहील अस्पतालमा उपचारको क्रममा मृत्यु भएको छ ।

सिन्धुली : कमलामाई नगरपालिका–११ चुनाटार बस्ने ३३ बर्षीया बेल कुमारी थापा श्रेष्ठको बुधबार आफ्नै घर गोठमा काम गरिरहेको अवस्थामा बर्षासँगै परेको चट्याङ लागेर मृत्यु भएको छ ।

तेह्रथुम : फेदाक गाँउपालिका–४ बस्ने ५३ बर्षीया फितरानी राईको बुधबार भान्साकोठामा काम गरी रहेको अवस्थामा चट्याङ लागेर मृत्यु भएको छ ।
