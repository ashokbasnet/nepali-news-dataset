चितवनमा एमाले प्रवेश गर्नेको संख्या बढ्दै

रत्ननगर । स्थानीय तहको निर्वाचन नजिकिएसंगै अन्य पार्टी परित्याग गरी एमालेमा प्रवेश गर्नेहरुको संख्या बढदै गएको छ । जिल्लाका विभिन्न स्थानमा हुने चुनावी कार्यक्रमहरुमा काँग्रेस, मओवादी र जनमोर्चा परित्याग गरी एमालेमा प्रवेश गर्नेहरुको संख्या बढेको हो ।

रत्ननगरमा नेकपा एमाले वडा नं.१० वडा कमिटीले आयोजना गरेकोे शुभकामना आदारप्रदान तथा पार्टी प्रवेश कार्यक्रममा ३८ जना एमालेमा प्रवेश गरेका छन । राष्ट्रिय जनमोर्चाका नगर सहसचिव तुलसीप्रसाद पौडेल सहित काँग्रेस र माओवादीबाट ३८ जना एमालेमा प्रवेश गरेका हुन् ।

कार्यक्रमका प्रमुख अतिथि पार्टीका स्थायी कमिटी सदस्य तथा पूर्व अर्थमन्त्री सुरेन्द्र पाण्डेले नवप्रवेशीहरुलाई टीका लगाएर स्वागत गरेका थिए ।
