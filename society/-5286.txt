बरुण नदीमा आएको भीषण बाढीले अरुण नदी थुनियो, सिंगो वस्ती जोखिममा

काठमाडौं । बरुण नदीमा आएको भीषण बाढीले अरुण नदी थुनिदा ४ वटा घरमा क्षति पुगेको छ भने आसपासको क्षेत्रमा खतरा बढेको छ। नदी थुनिएपछि संखुवासभाको भोटखोला गाउँपालिकाको स्याक्सीलास्थित अरुण नदीमा झण्डै २ किलोमिटरको ताल बनेको छ। नदी थुनिएपछि त्यहाँको सिंगो वस्ती जोखिममा परेको छ।

ढुंगा मुडासहित आएको बाढीका कारण अपराहृन करिव ४ बजेतिर दबीको बहाव रोकिएको प्रमुख जिल्ला अधिकारी शिवराज जोशीले जानकारी दिए।  हिमताल फुटेर अरुण नदीमा बाढी आएको हुन सक्ने आशंका गरिएको भएपनि पुष्टी भने हुन सकेको छैन।

सदरमुकाम खाँदबारीबाट ८० किलोमिटर उत्तर पर्ने घटनास्थलमा आज विहान मात्रै प्रहरी टोली पुगेको छ। घटनास्थलमा पुगेको प्रहरी टोलीले त्यहाँको आसपासमा जोखिम भहेकाले स्थानीयलाई सुरक्षित स्थानमा सर्न आग्रह गरेको छ। 

यसैबीच उपप्रधान एवं गृहमन्त्री विमलेन्द्र निधिले अरुण नदीमा बनेको तालको पानी साबधानीपूर्बक खोल्न निर्देशन दिएका छन्।
