चितवनमा नै पहिलो पटक होम बेस्ड अनलाइन रोजगारी तालिम सम्पन्न

भरतपुर स्थित आइएसएमटि कलेजमा स्योर जब डट कमद्धारा सञ्चालित दुइ दिने होम बेस अनलाइन जब ट्रेनिङ् बैशाख ४ गते समापन भएको छ।

घरमा इन्टरनेटको सुबिधा सहित व्याक्तिगत ल्यापटप, कम्प्युटर हुनेहरुले सजिलै घरमा बसेर थोरै समयमा पनि पैसा कमाउन सकिने खालको ट्रेनिङ सञ्चालन भएको हो । यस कार्यक्रममा सबै वर्ग का मानिसहरुको सहभागिता थियो।

विभिन्न तहमा अध्ययनरत विद्यार्थी, विभिन्न कार्य क्षेत्रमा संलग्न कर्मचारीहरुको पनि यस तलिममा निकै उत्साहजनक सहभागिता रहेको थियो । उक्त तालिमको लागी पोखरा देखी दुर्इ दिनको लागी यस कार्य क्षेत्रमा बिगत लामो समय देखी काम गर्दै आएका अनुभबि प्रशिक्षक जितेन राईको सहभागितामा यहि बैशाख ३ र ४ गते भएको दुइ दिने तालिम सोमबार दिउसो २ बजे समापन भएको हो।

यस कार्यक्रममा यति धेरै सहभागिता र उत्साहजनकका साथ तलिम समापन होला भन्ने आश नभएता पनि धेरै राम्रो र सफतापुर्ण तरिकाले कार्यक्रम समापन भएको यस कार्यक्रमका सञ्चालक स्योर जब डटकमका महाप्रबन्धक मदन बसेलले बताए।
