स्थानीय निर्वाचन : दाङमा माओवादी केन्द्रले उमेद्वार छान्यो 

दाङ । दाङमा माओवादी केन्द्रले स्थानीय निकायमा भाग लिने उम्मेदवारहरु घोषणा गरेको छ। घोराही उपमहानगरपालिकाको मेयरको उम्मेदवारका लागि पार्टीका जिल्ला इन्चार्ज जीवन गौतमलाई उम्मेदवार बनाएको छ।

राप्ती गाउँपालिकाको अध्यक्षमा श्यामेश चौधरी, उपाध्यक्षमा भगवता अधिकारी, लमही नगरपालिकाको मेयरमा द्रोपदा पौडेल, उपमेयरमा कालुराम चौधरीको नाम घोषणा गरेको छ।

शान्तिनगर गाउँपालिका अध्यक्षमा नेवबहादुर रोका, उपाध्यक्षमा राधिका परियार, बंगलाचुली गाउँपालिका अध्यक्षमा भक्तबहादुर ओली, उपाध्यक्षमा यमुना घर्ती र बबई गाउँपालिका अध्यक्षको उम्मेदवारमा सुशील खड्का क्षेत्री, उपाध्यक्षमा उर्मिला ओलीलाई तय गरिएको जिल्ला इन्चार्ज जीवन गौतमले बताए।

गढवा गाउँपालिका अध्यक्षमा लुमाकान्त न्यौपाने, दंगीशरण गाउँपालिका अध्यक्षमा हिरालाल चौधरी बताएको छ ।  तुलसीपुर उपमहानगर र राजपुर गाउँपालिकामा भने केही दिनभित्रै टुंगो लगाइने माओवादी केन्द्र दाङका सहइन्चार्ज हेमराज शर्मा डायमण्डले जानकारी दिए ।
