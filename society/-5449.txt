बुद्धको निकै पूरानो मुर्तीसहित दुई जना पक्राउ 

बाँके । बाँकेमा बुद्धको मुर्तीसहित दुई जना पक्राउ परेका छन्। बुद्धको मुर्तीसहित राप्ती सोनारी गाउँपालिका - ८ का यामबहादुर केसी र दाङ घोराही १० का नेत्रबहादुर बुढा पक्राउ परेका हुन्।

अञ्चल प्रहरी कार्यालय भेरी र ईलाका प्रहरी कार्यालय कोहलपुरको संयुक्त टोलीले उनीहरुलाई ढकेरीस्थित सुभम कटेजबाट पक्राउ गरेको हो। बुद्धको मुर्तीसहित पक्राउ परेका दुबै जनामाथि आवश्यक अनुसन्धान सुरु गरिएको ईलाका प्रहरी कार्यालय कोहलपुरका प्रमुख डिएसपी सुरेशप्रसाद काफ्लेले बताएका छन्।

बरामद गरिएको मुर्ती निकै पुरानो देखिएकाले जुम्लाबाट चोरी भएको हुन सक्ने प्रहरीले अनुमान गरेको छ।
