नुहाउन पानी तान्ने क्रममा करेन्ट लागेर नौँ वर्षीया बालिकाको मृत्यु

राजविराज । सप्तरीको शम्भुनाथ नगरपलिका-८ मा करेन्ट लागेर आज बिहान एक बालिकाको मृत्यु भएको छ।

मृत्यु हुनेमा स्थानीय सुनिलकुमार दासको नौ वर्षीया छोरी विभाहकुमारी दास रहेको इलाका प्रहरी कार्यालय, कल्याणपुरले जनाएको छ। नुहाउन  पानी तान्ने क्रममा मोटरको नाङ्गो तारमा अचानक छुँदा विभाहलाई करेन्ट लागेको थियो।

करेन्ट लागेर गम्भीर घाइते भएकी उनको राजविराजस्थित गजेन्द्रनारायण सिंह सगरमाथा अञ्चल अस्पतालमा उपचारका क्रममा मृत्यु भएको प्रहरीले जनाएको छ।

यस्तै सप्तरीमा दुई दिन अगाडि पनि करेन्ट लागेर दुईजनाको मृत्यु भएको थियो।
