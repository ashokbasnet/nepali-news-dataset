पाल्पामा ट्रिपर दुर्घटना, चारजनाको मृत्यु

पाल्पा। पाल्पामा ट्रिपर दुर्घटना हुँदा चार जनाको मृत्यु भएको छ। जिल्लाको तिनाउ गाउँपालिका ३ झ्लायबासमा लु १ ख ९०३१ नम्बरको ट्रिपर अनियन्त्रित भइ सडकबाट खस्दा चारै जनाको ज्यान गएको हो। 

घटनामा परी सिकिस्त घाइते भएका चार जनाको दोभान प्रहरीले उद्धार गरी लुम्बिनी अञ्चल अस्पतालमा पठाएकोमा बाटोमै मृत्यु भएको हो। घटनामा परी चालक तिनाउ ६ बस्ने वर्ष २७ का पुरनबहादुर सारु, सोही ठाउँकी वर्ष २४ की बालकुमारी सारु, वर्ष ५ को हेमेश सारु र २२ वर्षका सहचालक २२ प्रेम गाहाको मृत्यु भएको हो।

घटनाबारे प्रहरीले थप अनुसन्धान गरिरहेको छ। 

जीप दुर्घटनामा एकको मृत्यु
पाल्पा पालुङ मैनादी गाबिस-७ बस्ने दान बहादुर गाहाको जिप दुर्घटना परि घटनास्थल मै निधन भएको छ ! दुई जना गम्भीर घाइते भएका छ्न्। लु १ ज ,१५८१ नम्बरको जीप दुर्घटनामा परेको हो। (तस्बिर जीप दुर्घटनाको हो)
