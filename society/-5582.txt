तारकेश्वर न.पा.–१० मा विकास थापाको चर्चा

काठमाण्डौँ । चुनाव हुने र नहुने बीचको अन्यौलसंगै लामो समय देखि बिवादमा रहेको मधेसी मोर्चा र सरकारबीच राजनीतिक सहमती पछि दुई चरणमा निर्वाचण हुने भएको छ ।

हाम्रा राजनीतिक दलहरु जती नै आरोप प्रत्यारोप गरेपनि अन्तिम समयमा मिल्ने गरेकछन् । यद्यपि अहिलेको राजनीतिक सहमतिलाई प्रतिपक्षी दल नेकपा एमालेले भने आपत्ति जनाईसकेको छ । किनकी वार्तामा सहभागि नगराईएको भन्दै आक्रोस पोखेको हो ।

अब परिमार्जन सहितको संविधान संशोधन प्रस्ताव कस्तो आउँछ, त्यसको आधारमा निर्णय लिने पनि एमालेले बताएको छ । तर चुनाव हुनैपर्छ भन्ने स्पष्ट अडान भने राख्दै आएको छ ।

राजनीतिक सहमति संगै चुनावी रौनक पनि छाईसकेको छ । दलहरुले आ–आफ्नो उम्मेदवार खडा गरीरहेका छन् । कति बाँकी छन् र घोषणा पनि गरिरहेका छन् । नोमिनेसनको समय समेत नजिकीसकेको हुनाले अब धमाधम उम्मेदवार घोषणा हुँदैछन् ।

यसै शिलसिलामा तारकेश्वर न.पा. १० मा भने जुझारु युवा समाजसेवी , बहुआयामिक व्यक्तित्व विकास थापाको चर्चा छ । १० नम्बर पार्टी वडाले चार जनालाई सिफारिस गरिएको भएपनि उपर्युक्त र भरपर्दाे उम्मेदवार थापा नै हुन्, एक स्थानीयबासीले भने ।

उनी यातायात व्यवसायी, समाजसेवी, राजनीतिमा सक्रिय छन् साथै दुव्र्यसनमा फसेका हजारौँको जीवनमा परिवर्तन गराएका छन् । उनले यातायात व्यवसाय लगायत प्रत्यक्ष अप्रत्यक्ष सय जना भन्दा बढीलाई रोजगारी दिएका छन् ।

पार्टी तथा युवासंघ नेपालको नयाँ बसपार्कको अध्यक्ष समेत रहेका उनी तारकेश्वर न.पा. १० का स्थानीयसंग घनिष्ठ सम्बन्ध रहनुका साथै समाजसेवामा उल्लेखनीय काम गरेको भन्दै स्थानीय जनता, बुद्धिजीवि र नागरिक समाजका अगुवाहरु समेतले उनले टिकट पाउनैपर्ने दावी गरेका छन् ।
