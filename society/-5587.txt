प्रहरीद्वारा चार सय लिटर घरेलु मदिरा नष्ट 

रत्ननगर । बछौली प्रहरी चौकीले सोमवार अबैध घरेलु मदिरा र कच्चा पदार्थ नष्ट गरेको छ । प्रहरीले रत्ननगरका विभिन्न ठाउँबाट बरामद गरेको चार सय लिटर घरेलु मदिरा र मदिरा बनाउन प्रयोग गरिने करिब ११ सय लिटर कच्चा पर्दाथ नष्ट गरेको हो ।

रत्ननगरको झुवानी र मनहराबाट बरामद गरिएको सो परिणामको मदिरा पत्रकार र नागरिक समाजको रोहबरमा नष्ठ गरिएको बछौली प्रहरी चौकीका प्रमुख प्रहरी नायव निरीक्षक दुर्गाबहादुर कुँवरले जानकारी दिए ।

प्रहरीले मदिरा बनाउन प्रयोग गर्ने भाडाहरुपनि नियन्त्रणमा लिएको छ । ग्रमिण क्षेत्रमा मदिरा विक्री वितरण र सेवनका कारण सामाजिक विकृति फैलिन थालेपछि प्रहरीले अभियानकै रुपमा घरेले मदिरा नियन्त्रण गरी नष्ट गर्ने काम सुरु गरेको प्रहरी नायव निरीक्षक कुँवरले बताए ।
