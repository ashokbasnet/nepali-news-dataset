बसले टाँगालाई ठक्कर दिंदा घोडासहित चालकको मृत्यु

बर्दिया । बर्दियामा बसले टाँगालाई ठक्कर दिंदा घोडासहित टाँगा चालकको घटनास्थलमै मृत्यु भएको छ ।

बसको ठक्करबाट भारत बहराइच ग्रामपोष्ट उठारा बजार घर भएका ३५ बर्षीय भोला कवडियाको घट्ना स्थलमै मृत्यु भएको प्रहरीले जनाएको छ ।

बढैयाताल गाउपालिका –७ पचासास्थित नेपालगञ्जबाट गुलरियातर्फ जाँदै गरेको भे.१.ख.१९५७ नं. को बसले बिपरित दिशाबाट आउँदै गरेको टाँगालाई ठक्कर दिएको हो ।

बसको ठक्करबाट बर्दिया जमुनी ३ बस्ने छन्तकला बोहरा, मैनापोखर –४ बस्ने बुद्धकली थापा, ताराताल –१२ बस्ने ६० बर्षीया गौरा सुनार,  राजापुर –८ बस्ने नन्दकला जैशी, १० बस्ने मान कुमारी सुनार र.९ बस्ने मासा नेपाली  घाइते भएका छन् ।

घाइतेहरुलाई प्रहरीको गाडीमा उपचारका लागि नेपालगञ्ज पठाइएको जिल्ला प्रहरी कार्यालय बर्दियाले जनाएको छ ।
