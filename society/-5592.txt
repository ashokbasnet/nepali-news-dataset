विप्लव माओवादीका दुई केन्द्रीय सदस्यसहित ५० पक्राउ 

सुर्खेत । सुर्खेतमा प्रहरीले नेपाल कम्यूनिष्ट पार्टीका दुई केन्द्रीय सदस्यसहित पचास जनालाई पक्राउ गरेको छ ।

नेत्र विक्रम चन्द विप्लव नेतृत्वको नेपाल कम्युनिष्ट पार्टीले आयोजना गर्न लागेको जना सभाबाट केन्द्रीय सदस्य बलाराम नेपाली ‘हिमाल’ र सविता सिंहसहित पचास जनालाई पक्राउ गरेको हो ।

पार्टीको एकिकृत जनजागरण प्रतिरोध अभियानको क्रममा जनासभाको तयारीमा जुटेका सुर्खेत जिल्ला इन्चार्ज गणेश बोगटी, जिल्ला सचिव यमराज, अखिल क्रान्तिकारी केद्रीय सदस्य धनबहादुर नेपालीलगायतका नेताकार्यकर्तालाई पनि पक्राउ गरेको छ ।

विरेन्द्रनगरको पिपलचौतारामा हुने कार्यक्रमका लागि शान्तिपुर्ण तरिकाले जुलुस निकाल्ने क्रममा प्रहरीले माइक, व्यानर, झण्डा सहित गिरफ्तार गरेको नेपाल कम्यूनिष्ट पार्टी सुर्खेतले जनाएको छ ।
