पूर्वगृहसचिव सुवेदीको निधन

काठमाडौं पूर्वगृहसचिव पद्मराज सुवेदीको ८० वर्षका उमेरमा अनामनगरमा जेब्रा क्रसिङ गर्ने क्रममा मोटरसाइकलको ठक्करबाट आइतबार निधन भएको छ । 

सुवेदीको प्रातःकालीन भ्रमणका क्रममा बाटो काट्न खोज्दा मोटरसाइकलको ठक्करबाट मृत्यु भएको उनका भतिजा दामोदर सुवेदीले जानकारी दिए । मोटरसाइकलले ठक्कर दिएपछि सुवेदीलाई नर्भिक अस्पताल र अन्नपूर्ण न्युरो अस्पतालमा उपचारका लागि लगिएकामा टाउकामा गम्भीर चोट लागेका हुनाले उमेरका कारण तत्काल शल्यक्रिया हुन नसकी मृत्यु भएको थियो । 

भोजपुर दलगाउँ–१ स्थायी घर भई हाल अनामगर निवासी सुवेदीको समाजसेवामा निकै रुचि थियो । उनी अनामनगर विकास समाजको संरक्षकसमेत थिए। सुवेदीको आइतबार नै पशुपति आर्यघाटमा अन्तिम संस्कार गरिएको छ । उनका श्रीमती, दुई छोरा र एक छोरी छन् । रासस
