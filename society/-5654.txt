हावाहुरीका कारण दुई दिनदेखि दुई गाविस विद्युत बिहिन

बैशाख १२ । हावाहुरीले ढालेको रुखले विद्युतको तारमा क्षति पुर्याउँदा दाङको साविकका उरहरी र फूलवारी गाविस विद्युत विहिन बनेका छन् ।

आइतबार राती तुलसीपुर –१२ सितलपुर नर्सरीमा हावाहुरीले ढालेका रुखले तारमा क्षति पुर्याउँदा दुई दिनदेखि विद्युत अवरुद्ध भएको हो ।

बत्ती नभएपछि यहाँका बासिन्दाहरु संचारबाट समेत विच्छेद हुनु परेको गुनासो गरेका छन् । विद्युत नहुँदा मोवाईल चार्ज नहुने, रेडिया सुन्न र टेलिभिजन हेर्न नपाएकाले सूचना र संचारबाट बिच्छेद हुनु परेको उनीहरुको भनाई छ ।

विद्युत अबरुद्ध भएपछि राती अँध्यरोमै बस्न परेको स्थानीय रामबहादुर वलीले बताए । विद्युत मर्मतका लागि आग्रह गर्दा पनि अहिलेसम्म विद्युत प्राधिकरणले समस्या समाधान नगरिदिएको उनको भनाई छ ।
