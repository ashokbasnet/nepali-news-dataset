विरगञ्जको पटेलनगरमा आगलागी हुँदा २१ घरगोठ जलेर नष्ट 

पर्सा । पर्साको विरगञ्जस्थित पटेलनगरमा आगलागी हुँदा  २१ वटा घरगोठ जलेर नष्ट भएका छन् । आगलागीमा परी १६ वटा घर र ५ वटा गोठ पूर्ण रुपमा नष्ट भएको प्रहरीले जनाएको छ ।  स्थानीय जादवलाल राउतले लामखुटटे धपाउन बालेको घुरबाट सल्केको आगोका कारण सो घटना भएको स्थानियले बताएका छन् ।

आगलागीमा परी जादवलालको नगद २ लाख समेत जलेर नष्ट भएको बताइएको छ । जतन राउत कुर्मी, धर्मदेव राउत कुर्मी, हृदयनारायण राउत कुर्मी, केदार राउत कुर्मी, जितेन्द्र राउत कुर्मी, सोनालाल राउत कुर्मी, पानालाल राउत कुर्मी र श्रवण राउत कुर्मी लगायतको घरमा आगलागी भएको प्रहरीले जनाएको छ ।

नेपाली सेना, नेपाल प्रहरी, शसस्त्र प्रहरी र स्थानिय वासीको सहयोगमा आगो नियन्त्रणमा लिईएको छ । आगलागीबाट भएको क्षेतिको विस्तृत विवरण आउन अझै बाँकि रहेको प्रहरीले जनाएको छ ।
