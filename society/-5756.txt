पाल्पामा ३९ किलो चरेससहित दुई महिला पक्राउ

पाल्पा। पाल्पामा दुई महिला ३९ किलो लागू औषध चरेससहित पक्राउ परेका छन्। गुल्मीबाट बुटवलतर्फ जाँदै गरेको बसमा लागूऔषध ओसार्दै गरेका महिला पक्राउ परेका हुन्। प्रहरीले सुराकीका आधारमा उनीहरुलाई पक्राउ गरेको जनाएको छ। 

गुुल्मीको भुवाचिदीबाट बुटवल तर्फ जाँदै गरेको लु १ ख ५७३१ नम्बरको बसबाट चरेस बरामद गरिएको हो। प्रहरीले बसका चालक र सहचालकलाई पनि नियन्त्रणमा लिएर अनुसन्धान अगाडि बढाएको छ। बुधबार दिउँसो २ बजे विशेष सवारी साधन चेकजाँच गर्ने क्रममा चरेस फेला परेको हो। बाग्लुङको खोलाखर्कबाट गाडी चढेका दुई महिलाको साथबाट प्रहरीले विशेष सुराकीको आधारमा लागु औषध नियन्त्रणमा लिएको जनाएको छ। साविक कोहलपुर नगरपालिका १३ बाँकेकी ३९ वर्षिय मनकुमारी चलाउने र साविस उवा गाविस–६ रोल्पाकी ३४ वर्षिय राजीपुरा रोका मगरको साथबाट प्रहरी लागू औषध फेला पारेको हो।

मनकुमारी झोलाबाट १६ किलो र राजीपुराको झोलाबाट २३ किलो चसेस बरामद गरेको प्रहरी उपरीक्षक हरिराज वाग्लेले बताए। प्रहरी उपरीक्षक वाग्लेले केही समयदेखी यो रुटबाट तराई जाँदै गरेको जानकारी पाएर निरन्तर फलोमा रहेको बताए। ‘हामी अनुसन्धान गरी नेटवर्क पत्ता लगाउने क्रममा छौं। बाग्लुङ क्षेत्रबाट विभिन्न प्रकारका लागू औषध तराई हुँदै अरु देशतर्फ पनि गैरहेको हुन सक्छ। उनीहरुले सीट मुनि जेब्रा झोलामा लुकाई राखेको चरेस बरामद गरेका छौं।’ उनीहरुले गाँजाबाट मेशिनका सहयातले ठूलै परिमाणमा चरेस बनाईरहेको हुन सक्ने उनले बताए 
भुवाचिदी बजार अगाडीबाट बस चढेका दुई महिलाले तीन व्याग बोकेर गाडीमा चढेको र खाना खाने समयमा समेत बसबाट झरेका थिएनन्। बस बिहान ७ बजे बुटवलका लागि छुटेको थियो। प्रहरीले बसमा सवार अन्य ३० जना यात्रुहरुलाई अर्को बस चढाएर गन्तव्यमा पठाएको छ।
