नेपालगंजमा नेपाल फोटो प्रर्दशनी सुरु

नेपालगंज । नेपाली फोटोपत्रकारिता दिवसको अबसरमा ‘ नेपाल फोटो प्रदर्शनी यात्रा ’ नेपालगंज आईपुगेको छ ।  बैशाख १३ गतेलाई नेपाली फोटो पत्रकारहरुले फोटोपत्रकारीता दिवस मनाउदै आएका छन् । यसै अबसरमा फोटो पत्रकार क्लब (पिजे क्लब)ले अन्तराल मिडीयाको सहकार्यमा आइएमई–ग्लोबल–आइएमई नेपाल फोटो प्रतियोगिता २०७३ मा छानिएका उत्कृष्ठ तस्बिरहरुको प्रदर्शनी नेपालगंजमा सुरु गरेको हो । बुधवारबाट नेपालगंजस्थित भेरी प्रवधिक शिक्षालयको हलमा सुरु भएको प्रर्दशनी शु बिहीबारसम्म गरी दुई दिन चल्नेछ ।

फोटो प्रदर्शनीमा घुमफिर कल्चर एन्ड टुरिजम, नेपाल टेलिकम वाइल्ड लाइफ एन्ड नेचर, आइएमएस डेली लाइफ, अर्घाखाची सिमेन्ट न्यूज फोटो, शिखर इन्स्योरेन्स नेपाल स्माइल, मोडल ग्लोबल भिसा कन्सलटेन्सी स्पोर्टस र आरजे एडभेन्चर फोटो स्टोरी गरी सात विधाका उकृष्ट १२० फोटोहरु प्रर्दशनीमा रहेको फोटो पत्रकार क्लब नेपालका केन्द्रिय सदस्य दिपेश श्रेष्ठले बताए ।

प्रदर्शनीमा रहेका फोटोहरु आइएमई–ग्लोबल–आइएमई नेपाल फोटो प्रतियोगिता २०७३ मा करिब १ हजार जना फोटो पत्रकार तथा स्वतन्त्र फोटो ग्राफर प्राप्त करिब ८ हजार तस्बिरहरुबाट छानिएका उत्कृष्ट १२० वटा फोटोहरु समाबेश छन् ।
फोटोपत्रकारले गरेको यस्तो किसिमको प्रर्दशनीले समाजमा रहेका बिभिन्न बिषयलाई क्यामेरामा कैद गर्दै जनमानसमा ल्याउने भएकाले यसको बिशेष महत्व रहने स्थानिय आयोजक तथा  अन्तराल मिडीयाका प्रबन्ध निर्देशक जयनारायण शाहले बताए । शाहले नेपाल र नेपालकको पर्यटकीय गतन्बका बारे चिनाउन निकै उपयोगी हुन जनाउदै यस्तो प्रर्दशनीले नेपाल र नेपाली समाजबारे जान्ने महत्वपूर्ण भूमिका खेल्ने बताए ।

फोटोपत्रकार क्लबले सुरु गरेको प्रदर्शनीले नेपालको पहिचान र यथार्थ अवस्थाका बारेमा जानकारी दिनुका सार्थै प्र्रदशित फोटोहरु संदेशमूलक, समाजमा जागरण ल्याउने, नेपालको पर्यदनको प्रबर्दन गदै प्रकृतिको संरक्षणमा जोड दिने यस्ता क्रियाकलापले निरन्तरता दिनृ पर्ने कार्यक्रमका प्रमुख अतिथी तथा बाकेका प्रमुख जिल्ला अधिकारी रविलाल पन्तले  बताए । भुकम्प जस्तो दुखत घटनाका जिबन्त तस्बिर हरु प्रदर्शनीमा रहेको र यसले  दर्शकको मन छोएको पन्तले बताए ।

प्रदर्शनीको पहिलो दिन पत्रकार,  बिद्यार्थी, अभिभावक, नागरिक समाजका अगुवा, अधिकारकर्मी, राजनीतिक दलका कार्यकर्ताहरुलगायत १ हजार भन्दा बढीले अबलोकन गरेका छन् ।यस्तै किसिमको फोटो प्रर्दशनी यसअघि काठमाण्डौ, विराटनगर, चितवनको सौराह र भैरहवामा सम्पन्न भैसकेको छ भने यस पछी धनगढी र पोखरामा प्रर्दशनी गरिने क्लबले जनाएको छ ।  देशको राजनैतिक, आर्थिक, सामाजिक, पर्यटन तथा अन्य क्षेत्रको तस्वीरहरु समेटिएकाले नेपालको बारेमा बुझ्न फोटो प्रर्दशनी फलदायी हुने अपेक्षा फोटोपत्रकार क्लबको रहेको फोटो पत्रकार क्लब नेपालका केन्द्रिय सदस्य दिपेश श्रेष्ठले बताए ।
