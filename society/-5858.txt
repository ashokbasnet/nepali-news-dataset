ट्रक र ट्र्याक्टर ठोक्किँदा मृत्यु

कलैया । बाराको जितपुर सिमरा उपमहानगरपालिकामा आज बिहान ट्रक र ट्याक्टर ठोक्किँदा एक जनाको मृत्यु भएको छ । 

हेटौँडाबाट बारा आइरहेको लु १ ख ९५८६ नम्बरको ट्रक र वीरगन्जबाट हेटौँडातर्फ जाँदै गरेको ना ५ त ११०७ नम्बरको ट्र्याक्टर ठोक्किँदा ट्र्याक्टर चालक हरि विकको घटनास्थलमै मृत्यु भएको जिल्ला प्रहरी कार्यालय बाराले जनाएको छ ।

दुर्घटनामा विककी श्रीमती सविना तथा पाँचवर्षीया छोरी अंशु र दुईवर्षीया श्रेया गम्भी घाइते भएकाले हेटौँडा अस्पतालमा उपचार भइरहेको छ। रासस
