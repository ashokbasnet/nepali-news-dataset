चितुवाको छालासहित एक वृद्ध पक्राउ 

डडेलधुरा । चितुवाको छालासहित डडेलधुरामा एक बृद्ध पक्राउ परेका छन् ।

एक थान चितुवाको छालासहित अमरगढी नगरपालिका –७ पोखरा बजारबाट अमरगढी –६ भाटगाउँका ६० वर्षीय करविर दत्त भट्टराईलाई पक्राउ परेका हुन् ।

क्षेत्रिय अनुसन्धान समूह (आरआईटी) सुदूरपश्चिमले उनलाई ७ फिट लम्बाई र २ फिट चौडाई भएको चितुवाको छाला सहित पक्राउ गरिएको बताएको छ ।

पक्राउ परेका भट्टराईलाई चितुवाको छालासहित आवश्यक कारबाहीका लागि जिल्ला वन कार्यालय डडेल्धुराको जिम्मा लगाइएको सुदूरपश्चिम प्रहरी प्रमुख प्रहरी नायब महानिरीक्षक रोमेन्द्र सिंह देउजाले बताए ।
