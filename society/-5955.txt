नेपालगञ्जमा व्यबसायजन्य सुरक्षा तथा स्वास्थ्य सप्ताहसम्बन्धी प्रभातफेरी

काठमाडौँ । १७ औं व्यबसायजन्य सुरक्षा तथा स्वास्थ्य सप्ताह २०७४ को अवसरमा नेपालगञ्जमा प्रभातफेरी निकालिएको छ । स्थानीय श्रम कार्यालयको आयोजनामा ‘व्यवसायजन्य सुरक्षा तथा स्वास्थ्यसम्बन्धी तथ्याङ्क संकलन तथा उपयोगलाई प्रभावकारी बनाऔं’ भन्ने मूल नाराका प्रभातफेरी निकालिएको हो।

ब्यवसायजन्य स्वास्थ्य सुरक्षामा ध्यान देउ, स्वास्थ्य सुरक्षा मजदुरको अधिकार, सुरक्षा सबैभन्दा सस्तो र प्रभावकारी नीति हो भन्ने नारा लेखिएका प्लेकार्डसहित श्रम कार्यालयबाट सुरु भएको प्रभातफेरी औद्योगिक क्षेत्रमा पुगी कोणसभामा परिणत भएको थियो।
कार्यक्रममा नेपालगञ्ज मेडिकल कलेज शिक्षण अस्पतालका कर्मचारी चन्द्रनारायण मण्डल, अखिल नेपाल ट्रेड यूनियन महासंघका बसन्त मल्ल, नेपाल ट्रेड यूनियन महासंघका पूर्ण के.सी., श्रम कार्यालयका प्रमुख मनोज यादवलगायतले बोलेका थिए।
उनीहरुले व्यवसायिक मजदुरहरुको स्वास्थ्य सुरक्षा र श्रमिकहरुको आवाज सम्बन्धीत निकायमा पुर्याउन आवश्यक रहेको कुरामा जोड दिएका थिए । कोणसभा कार्यक्रम श्रम कार्यालयका भोजराजले सञ्चालन गरेको रईस शाहीले बताएका छन्।
