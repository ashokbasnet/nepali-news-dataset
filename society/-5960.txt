विद्यालयको बोर्ड परिक्षामा यस्तो प्रश्न - 'एमाले वा कांग्रेसको भूमिकाबारे चर्चा गर्नुहोस्'

काठमाडौँ । राष्ट्रिय परीक्षा बोर्डले लिएको कक्षा १२ को ‘पोल्टिकल साइन्स’ विषयको परिक्षामा दल बिशेष प्रश्न आएको छ।  प्रश्न नम्बर ६ मा रहेको प्रश्नमा सोधिएको छ, नेपाली कांग्रेसको भूमिकाबारे चर्चा गर्नुहोस् अथवा नेकपा एमालेको भूमिकाबारे चर्चा गर्नुहोस्।’

दल विशेष सोधिएको यो प्रश्नमा यी दलहरुको  कुन बिषयमा भूमिका लेख्न भनिएको हो त्यो भने उल्लेख गरिएको छैन। दल बिशेष त्यो पनि स्पष्ट नभएपछि विद्यार्थीहरु उत्तर लेख्न अकमक्क परे।

यस्तो प्रश्नको बारेमा बुझ्दा प्रा. रविन्द्र खनाल भन्छन् - 'यस्तो प्रश्न बनाउने व्यक्ति त्यही पार्टीसँग सम्बन्धित भएको हुनुपर्छ यो ‘पार्टी बिशेष प्रश्न सोध्नु गलत हो।'
