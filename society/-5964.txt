यात्रुबाहक जीप ठूली भेरीमा खस्यो, घटनास्थलमै ३ जनाको मृत्यु

रुकुम । रुकुम आठविसकोट नगरपालिका- १४, पीपलचौरमा जीप दुर्घटना हुँदा ३ जनाको मृत्यु भएको छ। सोही वडाको छेपारेबाट आठविसकोटको राडीबजार जाँदै गरेको ग १ ज २०६ नम्वरको जीप ठूली भेरी नदीमा खस्दा १ बालक सहित ३ जनाको घटनास्थलमै मृत्यु भएको छ।

दुर्घटनामा परि चौरजहारी नगरपालिका-८, का एक बर्षीय सिजन बुढा र जाजरकोट सक्लाका २४ बर्षीय कुमबहादुर बस्नेत र सोही गाउँका १२ वर्षिय धनराज वली रहेकोे प्रहरीले जनाएको छ।

जिल्ला प्रहरी कार्यालय रुकुमका प्रहरी निरीक्षक थम्मनबहादुर रजालीले दुर्घटनामा परी घाइते भएका ११ जनालाई घटनास्थलबाट उद्धार गरी उपचारका लागि जिल्ला अस्पताल जाजरकोट र रिम्ना पठाइएको जानकारी दिएका छन्। जीप नदीमा खसेका कारण उद्धारकार्यमा समेत कठिनाई भएको प्रहरीको भनाई छ।
