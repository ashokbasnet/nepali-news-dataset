बाँकेको छिटाइपुरुवामा आगलागीबाट गाउँ नै सखाप

बाँके । बाँकेको छिटाइपुरुवा भन्ने गाउँमा आगलागी हुँदा झण्डै पाँच दर्जन घर जलेर नष्ट भएका छन्। दिउँसो ३ बजेतिर स्थानीय ज्ञानराज अहिरको घरबाट सल्केको आगो अन्य फुसले छाएको कच्ची घरमा सल्केर गाउँ नै सखाप भएको हो।

डुडुवा गाँउपालिका –५ छिटाईपुरुवा भन्ने स्थानमा  अचानक भएको आगलागी नियन्त्रणका लागि प्रहरी, शसत्र प्रहरी र स्थानीय बासिन्दाले प्रयास गरिरहेका छन् ।

नेपालगञ्जबाट गएको दमकल बाटोमै फसेकाले आगलागी नियन्त्रणमा लिन समस्या परिरहेको बाँके प्रहरीले जनाएको छ । आगलागी दिउसो भएकाले मानवीय क्षति भने नभएको बताइएको छ।
