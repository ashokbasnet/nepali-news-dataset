ओमानमा नेपाली पुरुषहरुबीच भब्य किक्रेट प्रतियोगिता सम्पन्न 

मस्कट, ओमान । बिगत लामो समय देखि ओमान मा कृयाशिल रहेको संस्था टिम लुम्बिनी ओमानको आयोजनामा  २८ तारिख शुक्रबारको दिन मस्कटको गुब्रामा अन्तर नेपाली पुरुष किक्रेट प्रतियोगिता सम्पन्न भएको छ।

बिगत केही बर्स अगाडि देखि नै ओमानमा कार्यरत नेपाली दाजुभाइबीच एक-आपस मा सद्भाव बढाउन तथा उनीहरुको खेल प्रतीको रुचि लाई टेवा पुर्याउने अभिप्राय का  साथ  टिम लुम्बिनी  ओमानले बर्सेनी विभिन्न प्रतियोगिताहरुको आयोजना गर्दै आएको छ। उत्त किक्रेट प्रतियोगितामा ओमानमा सक्रिय रहेका विभिन्न संघ-संस्था हरुबाट ७ प्रतिरुयोगी टिमहरु सहभागी थिए।

प्रतियोगिताको प्रथम चरणमा  आफ्नो प्रतिद्वन्द्वी टिमलाई हराउँदै  तमु समाज ओमान, नेपाल मगर समाज ओमान,  लुम्बिनी टिम ओमान र बाइ परेको  एनआरएनए, ओमान   प्रतियोगितामा  दोस्रो चरणको सेमिफाइनलमा पुगेका थिए।

सेमिफाइनलमा उत्रेका  लालिगुराँस समूह ओमान र नेपाल मगर, संघ ओमानबीच भएको खेलमा लालीगुराँस  समूहलाई हराउँदै नेपाल मगर संघ ओमान फाईनलमा प्रवेश गरेको थियो। त्यसैगरी बाई परेको एन आर एन ए  ओमान र टिम लुम्बिनी ओमान बिच भएको खेलमा एन आर एन ए  ओमानलाई हराउँदै टिम लुम्बिनी फाईनमा जान सफल भएको थियो।

खेलको अन्तिममा फाईनल चरणमा  पुगेका मगर संघ ओमान र टिम लुम्बिनी ओमानबीच उपाधीका लागि प्रतिस्पर्धा भएको थियो। खेलमा पहिले ब्याटिङ गरेको टिम लुम्बिनी ओमानले निर्धारित ८ ओभर को समाप्तिमा जम्मा ३७ रन बनाई  मगर संघ ओमानको सामु  ३८ रन को चुनौती पेश गरेको थियो।

तर लक्षित रनलाई ५ ओभर मा नै पूरा गरेर  मगर संघ ओमान ले  बिजय हांसिल गर्दै उत्त प्रतियोगिता को उपाधी जित्न सफल भएको छ। प्रतियोगिताको समापन समारोहमा सहभागी टिमहरुलाई नेपाली राजदुतावास मस्कटका कार्यबाहक राजदूत रोजिना ताम्राकारले प्रमाण-पत्र तथा पुरस्कार वितरण गरेका थिए।
