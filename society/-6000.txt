भीषण आगलागी हुँदा ६० घर जलेर नष्ट

बाँके । जिल्लाको डुडुवा गाउँपालिका-१ होलियाको छिटाइपूर्वामा गए राति भीषण आगलागी भएको छ। 

एक्कासि भएको आगलागीले फुसले छाएको करिब ६० कच्ची घर जलेर नष्ट भएको जिल्ला प्रहरी कार्यालय बाँकेले जनाएको छ। 

त्यहाँका स्थानीयवासी, नेपाल प्रहरी र सशस्त्र प्रहरी बलको सहयोगमा आगो नियन्त्रणमा लिइएको थियो। आगलागीबाट भएको क्षति विवरण पूर्ण रुपमा नआएको प्रहरीले जनाएको छ।
