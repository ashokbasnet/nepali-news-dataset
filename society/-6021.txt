विश्व भेटनरी दिवसमा किसानहरुको घोडा र्याली

बैशाख १७ । विश्व भेटनरी दिवसको अवसरमा किसानहरुले दाङको तुलसीपुरमा घोडा र्याली निकालेका छन् ।

तुलसीपुर नयाँ बस्तीदेखि मोतिसम्मका घोडा पालक कृषकहरुको सहभागितामा निकालिएको र्याली पशु सेवा केन्द्र तुलसीपुर पुगेर कार्यक्रममा परिणत भएको  थियो ।

कार्यक्रममा बोल्दै ईलाका प्रशासन कार्यालय तुलसीपुरका शाखा अधिकृत मिन कुमार वलीले घोडाको उचित स्याहार सुशार र ब्यबस्थापनमा ध्यान दिन सकेमा मात्रै अपेक्षित लाभ लिन सकिने बताए ।
पशुसेवा कार्यालय दाङका डा. रमेश प्रशाद नेपालीले अरु पशु सरह घोडालाई पनि माया गर्न सके राष्ट्रिय अर्थतन्त्रमा सुधार ल्याउन सकिने बताए ।

वश्वका ८० देशमा यो दिवस मनाउँदै आएको उनको भनाई थियो । उनले दाङमा ७ सय १६ घोडा रहेको जानकारी दिए । कार्यक्रमको सहजीकरण पशु विकास अधिकृत सुदाम भट्टले गरेका थिए ।
