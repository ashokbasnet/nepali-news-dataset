इँटा बनाउनका लागि खनेको खाडलमा डुबेर बालकको मृत्यु

भक्तपुर । इँटा बनाउनका लागि खनेको खाडलमा डुबेर आज भक्तपुरमा एक बालकको मृत्यु भएको छ। 

सूर्यविनायक नगरपालिका–५ गुण्डुमा इँटा बनाउन खनेको खाडलमा डुबेर रामेछापको मन्थली नगरपालिका-१० का दुई वर्षीय रामशरण नेपालीको मृत्यु भएको हो। 

उपचारका लागि भक्तपुर अस्पताल ल्याउँदै गर्दा उनको मृत्यु भएको जगातीका प्रहरी नायब उपरीक्षक मित्रबन्धु शर्माले जानकारी दिएका छन्। रासस
