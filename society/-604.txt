जनजाति सङ्घ क्षेत्र र नगरमा लामा र राई

इटहरी, १३ फागुन - नेपाली काँग्रेसको भ्रातृ संस्था नेपाल आदिवासी जनजाति सङ्घको १ नम्बर क्षेत्रीय सभापतिमा तारा लामा र धरान उपमहानगर सभापतिमा कृष्णकुमार राई भूपाल निर्वाचित भएका छन्।

लामा दोस्रो कार्यकालका लागि पुनः सभापति निर्वाचित भएका हुन्। क्षेत्र नं १ सुनसरी र धरान उपमहानगरको संयुक्त अधिवेशनवाट लामा र राई सर्वसम्मतबाट सभापति निर्वाचित भएका हुन्।

क्षेत्रीय समितिमा लामासहित सचिवमा विमानसिंह तामाङ, कोषाध्यक्षमा सचेन्द्र लिम्बू र सदस्यहरुमा बालकुमार लिम्बू, पेम्वा शेर्पा, श्याम लिम्बू, जुनु राई, दिनेश सिङ्गक लिम्बू, केशव श्रेष्ठ, दीपक पाख्रिन, अमृता गुरुङ, कमला लिम्बू, निला तामाङ, सङ्गीता सुब्बा, विनोद मानन्धर, चित्राकुमारी राई र पञ्चमाया ताम्ली निर्वाचित भएका छन्।

त्यसैगरी, नगर समितिमा राईसहित सचिवमा अमिर राई, कोषाध्यक्षमा झुमादेवी राई र सदस्यहरुमा अन्जना राई, सुरज लिम्बू, राजेश पाख्रिन, खेम गुरुङ, दारासिंह लिम्बू, शोभा राई, हेम तामाङ, दिशान श्रेष्ठ, विश्वजित राई र थामबहादुर राई निर्वाचित भएका छन्। रासस
