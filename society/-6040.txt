ट्याक्टरले किचेर बालकको मृत्यु

खोटाङ । ट्याक्टरले किचेर आज एक बालकको मृत्यु भएको छ।  को २ त ५८८० नंको ट्र्याक्टरले किच्दा हलेसी तुवाचुङ नगरपालिका–७ का १० वर्षीय सिसन राईको मृत्यु भएको हो। गम्भीर घाइते उनको उपचारका लागि काठमाडौँ लैजाने क्रममा बाटोमा नै मृत्यु भएको प्रहरी नायब उपरीक्षक नवीनकिशोर प्रधानले जानकारी दिए। 

ट्याक्टर चालकलाई नियन्त्रणमा लिई कारबाही प्रक्रिया थालिएको र बालकको शव परीक्षणका लागि जिल्ला अस्पताल दिक्तेल लगिएको प्रहरीले जनाएको छ। रासस
