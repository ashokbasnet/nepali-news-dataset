मोटरसाइकलको ठक्करबाट पुरोहितको मृत्यु 

जनकपुुरधाम , १३ फागुन - धनुषामा मोटरसाइकलले ठक्कर दिँदा पूजा गराउन हिँडेका एक पुरोतोहितको मृत्यु भएको छ।

जनकपुर ढल्केवर सडक खण्ड अन्र्तगत पुजा गराउन हिँडेका पुरोहित महेश पाण्डेको मोटरसाइकलको ठक्करबाट ज्यान गएको प्रहरीले जनाएको छ।

जनकपुर उप-महानगरपालिका-७ मा बस्ने पुरोहित पाण्डे पुजा गराउनका लागि साइकलमा जनकपुरबाट महेन्द्रनगरतर्फ गइरहेका थिए। प्रहरीका अनुसार उनलाई जनकपुरको लक्ष्मनीयामा ज३प२३५९ नम्बरको मोटरसाइकलले ठक्कर दिएको हो।

मोटरसाइकलको ठक्करबाट गम्भीर घाइते भएका पाण्डेलाई उपचारको लागि जनकपुर अञ्चल अस्पताल लैजाँलै गर्दा बाटोमै ज्यान गएको प्रहरीले जनाएको छ। ठक्कर दिने मोटरसाइकल सहित चालक अभिनित सिंहलाई प्रहरीले नियन्त्रणमा लिएको छ।
