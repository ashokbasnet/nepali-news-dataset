दाङमा राती गिटीबालुवा उत्खनन् गर्ने काममा रोक लगाइँदै

दाङ । दाङमा अवैध रुपले खोलाबाट गिटीबालुवा निकासी गर्ने क्रम बढेपछि रातीको समयमा यसको उत्खनन् गर्ने काममा रोक लगाइने भएको छ ।

विकासे कामको नाममा रातमा पनि खोलाबाट गिटी र बालुवा चोरी निकासी गर्ने गरेको पाइएकाले यस्तो काममा रोक लगाउन थालिएको जिल्ला प्रहरी कार्यालय दाङले जनाएको छ ।

कसैले पनि अब रातीको समयमा खोलामा गएर गिटी बालुवा उत्खनन् गर्न नपाउने दाङका प्रहरी प्रमुख धिरजप्रताप सिंहले बताए । उनले विहानदेखि दिन नडुब्दासम्म मात्र काम गर्न छुट रहेको जानकारी दिए ।

विकासे काम बाहेक अरु ठाउँमा गिटी बालुवा जथाभावी फालेको देखिएमा समेत प्रहरीले कारबाही गर्ने बताएको छ । रातको समयमा लुकिछिपी बालुवा गिट्टी उत्खनन् गरेको भन्दै प्रहरीले ग्वार खोलावाट दुईवटा जेसेवी नियन्त्रण नियन्त्रणमा लिएको छ ।

प्रकृया नपुर्याई लुकुछिपी काम गरेको भन्ने जनगुनासो आएकोको आधारमा जेसीवी नयन्त्रणमा लिइएको प्रहरीले जनाएको छ ।
