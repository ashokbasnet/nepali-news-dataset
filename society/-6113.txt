जन्ती बोकेको बसको छतबाट खसेर एक जनाको मृत्यु

दाङ । जन्ती बोकेको बसबाट खसेर आज एकजनाको मृत्यु भएको छ। मृत्यु हुनेमा तुलसीपुर- १२ कपडादेवीका २३ वर्षीय सुरज नेपाली रहेको इलाका प्रहरी कार्यालय तुलसीपुरका प्रहरी नायब उपरीक्षक लोकनाथ तिम्सिनाले जानकारी दिए। उनको नेपालगन्जमा उपचारका क्रममा मृत्यु भएको हो। 

दङ्गीशरण गाउँपालिका- २ गोल्टाकुरीबाट जन्ती लिएर तुलसीपुर– १२ दक्षिण कपडादेवीतर्फ जाँदै गरेको ना४ख ६२५० नंको बस कोल्टे पर्दा छतमा बसेका तिम्सिनासहित चारजना खसेका थिए। बस चालकलाई प्रहरीले नियन्त्रणमा लिएर कारबाही प्रक्रिया अगाडि बढाएको छ। रासस
