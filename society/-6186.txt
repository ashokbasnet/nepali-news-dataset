उपेन्द्रको फोरम नेपालले निर्वाचनमा भाग लिने, राजपाले उम्मेदवारी नै नदिने

काठमाडौं । संविधान निर्माणदेखि नै असन्तुष्ट जनाउँदै आएको संघीय समाजवादी फोरम नेपालले आगामी बैशाख ३१ गते हुने स्थानीय निकाय निर्वाचनमा भाग लिने भएको छ। 

फोरम नेपालले डा. बाबुराम भट्टराई नेतृत्वको नयाँ शक्ति पार्टीसँग चुनावी तालमेलको सहमति सँगै दुबै पार्टीले साझा चुनाव चिन्ह ‘मसाल’बाट चुनाब लड्दै छन्।  यता भर्खरैमात्र गठन भएको मधेसी मोर्चामा आबद्ध राष्ट्रिय जनता पार्टी नेपालले भने आगामी बैशाख ३१ गते हुने पहिलो चरणको निर्वाचनमा भाग नलिने भएको छ। 

राजपाले भोलि हुने उम्मेदवारी दर्ता प्रक्रियामा आफ्नो सहभागिता नरहने बताएको हो।  आगामी बैशाख ३१ गते हुने पहिलो चरणको स्थानीय तह निर्वाचनका लागि भोलि विहान १० बजेदेखि ५ बजेसम्म उम्मेदवारी दर्ताको समय तोकिएको छ ।
