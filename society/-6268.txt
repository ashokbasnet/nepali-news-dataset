सल्यानमा कांग्रेस र एमालेबीच चुनाबी तालमेल 

सल्यान । ३ नगरपालिका र ७ गाउँपालिका मध्य सल्यान जिल्लामा एक गाउँपालिका र एक नगरपालिकामा नेपाली कांग्रेस र नेकपा (एमाले)ले चुनावी तालमेल गरेका छन्।

वनगाडकुपिण्डे नगरपालिकामा नेकपा एमालेले नगरपालिका प्रमुख तथा नेपाली कांग्रेसले उपप्रमुखमा तालमेल गरेका छन् भने दार्मा गाउँपालिकामा नेपाली कांग्रेसले प्रमुख र नेकपा एमालेले उपप्रमुख लिएर तालमेल गरेका हुन्।

आगामी बैशाख ३१ गते हुने स्थानीय निकाय निर्वाचनका लागि आज मंगलबार जिल्लाका प्राय सबै स्थानीय तहमा प्रमुख राजनीतिक दलहरुले उम्मेदवारी दर्ता गराएका छन्।
