ललितपुरको इमाडोलमा आगलागी हुँदा तीनजना घाइते 

काठमाडौं । आज बिहान ललितपुरको इमाडोलमा आगलागी हुँदा एकै परिवारका तीनजना घाइते भएका छन्। 

इमाडोलको कृष्ण मन्दिर नजिक पर्ने झोला कारखानामा आज बिहान चार बजेतिर आगलागी भएको प्रहरीले जनाएको छ। आगलागीमा त्यही काम काम गर्ने ३ जना घाइते भएका छन्। घाइते हुनेमा सुशीला सापकोटा, उनकी १४ वर्षीया छोरी शुभेच्छा र १२ वर्षीय छोरा सुलभ घाइते भएको प्रहरीले जनाएको छ। 

उनीहरुको इमाडोलमा रहेको किस्ट अस्पतालमा उपचार भइरहेको छ। आगो दमकल र स्थानीयको सहयोगमा झण्डै चार घण्टापछि नियन्त्रणमा लिइएको थियो।

अगालागीबाट एक करोड ६५ लाख रुपैयाँ बराबरको नोक्सान भएको अनुमान गरिएको छ।
