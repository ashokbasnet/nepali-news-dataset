चितवन प्रहरीद्वारा १२६ केजी चरेस बरामद

प्रकाश सिग्देल
चितवन । जिल्ला प्रहरी कार्यालय चितवनले १२६ केजी चरेस बरामद गरेको छ ।

बिहान १० बजे  लायन्सचोकबाट ना ४ ख ७३३० नम्वरको ट्कबाट सो चरेस बरामद गरिएको जिल्ला प्रहरी कार्यालय चितवनका डि एस पी दिपक श्रेष्ठले बताए । ट्रकको पछाडी डालामा थ्रोत्रा बोरामा त्यसै फालिएको जस्तै गरी हालेर ल्याईएको अवस्थामा सो चरेस बरामद भएको हो ।

प्रहरीले ट्रक चालक सहित चरेस र ट्रकलाई जिल्ला प्रहरी कार्यालयमा ल्याईएको र चरेस ल्याउने ब्याक्ती फेला नपरेकाले आवस्यक अनुसन्धान भईरहेको उनले बताए । धादिङबाट चरेस ल्याएको खुलेको र  अनुसन्धान बाकि रहेकाले अन्य कुरा पत्रकार सम्मेलन गरि जानकारी दिने बताईएको छ ।
