बाँके हुलासपुरमा दुई दर्जन बढी घरमा आगलागी 

बाँके । बाँके मटेहियाको हुलासपुरमा दुई दर्जन बढी घरमा आगलागी भएको छ ।

राप्तीपारी नरैनापुर गाउँपालिका वडा नं. ५ अन्तरगत पर्ने मटेहियाको हुलासपूर गाउँमा आगलागी भएको हो । 

भारतसंग सिमा जोडिएको उक्त गाउँमा दुई दर्जन बढी घरमा सल्किएको आगो नियन्त्रणका लागि प्रहरी र स्थानीय बासिन्दाले प्रयास जारी राखेको ईलाका प्रहरी कार्यालय भगवानपुरले जनाएको छ ।

१ सय ५० घरधुरी रहेको गाउँमा आगलागीबाट के कति क्षति भयो भन्ने बिबरण आउन बाँकी रहेको प्रहरीले जनाएको छ ।
