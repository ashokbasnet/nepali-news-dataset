हजारौं सुरक्षाकर्मीका माझ पशुपतिमा देखिएको ‘नाङ्गो व्यापार’

आर्यन धिमाल-
काठमाडौं, १३ फागुन। पशुपति मन्दिरमा शुक्रबार महाशिवरात्रि मान्न लाखाैं दर्शनार्थी जुटेका थिए। पशुपति विकास कोषले १३ लाखले दर्शन गर्ने आंकलन गरेको थियो।

‘पशुपतिको जात्रा, सिद्राको व्यापार’ भन्ने उखान छ। तर त्यो उखान पटक्कै नमिल्दो लाग्यो। किन भने सिद्रको व्यापार कतै देखिएन। बरू नयाँ उखान बनाए हुने देखियो–‘पशुपतिको मेला, गाँजाको व्यापार।’

पाइला-पाइलामा व्यापारी बाबाहरू ‘नाङ्ले पसल’ थापेर बसेका थिए। बाबाहरू कतिपय निबश्त्र थिए, कतिपय अर्धनग्न। तर उनीहरूको ‘मादक व्यापार’ त्यो भन्दा ‘नाङ्गो’ थियो।


पशुपति मन्दिर परिसरमा खुलेआम गाँजा, भाँङ, धतुरो लगायत मात दिने पदार्थको खुलेआम बिक्री भएको देखियो। बाबाहरू गाँजा व्यापारमा निकै व्यस्त थिए। ग्राहक थिए अधिकांश युवाहरू। केही विदेशी पर्यटक पनि बाबाहरूको सरणमा पुगेर गाँजाजन्य मादक धुलो खरिद गर्न व्यस्त थिए। चुरोटको खिल्लीमा भरिएका गाँजा धमाधम बिक्री मात्रै भएको थिएन, खुलेआम त्यही सेवान गर्न छुट थियो।

सरकारले सार्वजनिक स्थलमा धुम्रमान निषेध गरेको छ। तर सरकारका हजाराैं सुरक्षाकर्मी परिचालित भएको पशुपतिमा गाँजा व्यापार गर्नेको संख्या सयाैं थियो। ग्राहक हजाराैं थिए।

पाइला-पाइलामा व्यापारी बाबाहरू ‘नाङ्ले पसल’ थापेर बसेका थिए। बाबाहरू कतिपय निबश्त्र थिए, कतिपय अर्धनग्न। तर उनीहरूको ‘मादक व्यापार’ त्यो भन्दा ‘नाङ्गो’ थियो।

डिसी नेपालले गाँजा र गाँजाजन्य पदार्थको खुलेआम व्यापार र सेवनका केहि झलक तस्बिरमा उतारेको छ।
