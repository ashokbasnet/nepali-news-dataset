माओवादीकी उम्मेद्वार ठूलीकान्छी निर्विरोध निर्वाचित

नुवाकोट । बेलकोटगढी नगरपालिकाको वडा नं १ को महिला दलित सदस्य पदमा ठूलीकान्छी नेपाली निर्विरोध निर्वाचित भएकी छिन् । 

नेकपा (माओवादी केन्द्र)बाट महिला दलित सदस्य पदमा उम्मेदवारी दिएकी उनको प्रतिस्पर्धी कोही नभएपछि निर्विरोध निर्वाचित भएको निर्वाचन अधिकृत हरिप्रसाद चापागाईंले जानकारी दिए । 

यस्तै तार्केश्वर गाउँपालिकाको वडा नं ६ मा भने महिला दलित सदस्य पदमा उम्मेदवारी नै नपरेपछि उक्त पद रिक्त भएको निर्वाचन अधिकृत नवराज तिवारीले जानकारी दिए ।
