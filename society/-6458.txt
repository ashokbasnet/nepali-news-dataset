हावाहुरीले विद्यालयको छानो उडायो

बाबियाचौर । धौलागिरि गाउँपालिका–६ मराङस्थित राम्चे प्राविको कक्षाकोठा भवनको छानो बिहीबार दिउँसोको हावाहुरीले उडाएको छ।  बेजोडका साथ चलेको हावाहुरीले दुईकोठे भवनको जस्तापाताको छानो उडाएको विद्यालयका प्रधानाध्यापक छोटेलाल ठाकुरले बताए।

उनका अनुसार विद्यालयको प्रशासनिक कार्यालय र कक्षा ५ को पठनपाठन हुने भवनको छानो उडाएको हो। छानो उडाउँदा प्रशासन कक्षका सामानमा क्षति पनि पुगेको छ भने पठनपाठन सञ्चालनमा समस्या सिर्जना भएको छ। विद्यालय छुट्टी भइसकेपछि हुरीबतास चलेको थियो। रासस
