टिपर पल्टिँदा दुईको मृत्यु

चितवन, १३ फागुन - कालिका नगरपालिका वडा नं १ सुनखानीमा आज अपराह्न टिपर पल्टिँदा दुई जनाको मृत्यु भएको छ ।

जिल्ला प्रहरी कार्यालय चितवनका अनुसार चुनढुङ्गा लादिएको ना१क ६०२९ नंको टिपर सय मि तल खस्दा काउले गाविस वडा नं ९ की ३५ वर्षीया सानुमैयाँ चेपाङ र खैरेनी नगरपालिका वडा नं २ का मनोज दराईकी छ महिनाकी छोरी आकृतिको मृत्यु भएको हो । घटनामा घाइते भई खैरेनी–२ का १९ वर्षीया पार्वती दराई र १६ वर्षीया फूलमती चेपाङ घाइते भएका छन् ।

उनीहरुको कलेज अफ साइन्सेस भरतपुरमा उपचार भइरहेको छ । पार्वतीको अवस्था गम्भीर तथा फूलमतीको अवस्था सामान्य छ । चुनढुङ्गा राखिइसकेपछि सो टिपरमा चालक नभएको अवस्थामा उनीहरु चढेका थिए । रासस
