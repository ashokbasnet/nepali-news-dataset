४० तोला सुनसहित उपसचिव विमानस्थलबाटै  पक्राउ

काठमाडौं ।  ४० तोला सुनसहित त्रिभुवन अन्तर्राष्ट्रिय विमानस्थलबाट उपसचिव किशोर कुमार खत्री पक्राउ परेका छन् । खत्री नेपाल नागरिक उड्ययन प्राधिकरणका कर्मचारी हुन् । उनीसँगै थप २ जना पनि पक्राउ परेको  विमानस्थल प्रहरीले जनाएको छ । दोहाबाट सुन बोकेर आएका मनिष रिमालले विमानस्थल ओर्लिएपछि उक्त परिणामको सुन उपसचिव खत्रीलाई दिएका थिए । 

उनी कतार एयरको विमानमार्फत दोहाबाट काठमाडौं आएका हुन् । भन्सारका कर्मचारीले नै सुराकी गरिदिएका कारण उनी सुनसँगै पक्राउ परेको प्रहरीले जनाएको छ । ४० तोला सुनसहित पक्राउ परेका उपसचिव खत्री सहित २ जनालाई आवश्यक सोधपुछका लागि भन्सार विभागले नियन्त्रणमा लिएको छ ।
