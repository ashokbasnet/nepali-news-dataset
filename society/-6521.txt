जडिबुटीको तेल खाँदा मृत्यु

दोलखा । दोलखाको जिरी नगरपालिका–६ हाटडाँडामा जङ्गलमा पाइने जडिबुटी मछिनुको प्रशोधनबाट निकालिएको तेल खाँदा २४ वर्षका भोजबहादुर खत्रीको ज्यान गएको छ । 

औषधिको रुपमा प्रयोग गरिने मछिनुको तेल धेरै खाएकाले खत्रीको ज्यानगएको हो । 

मछिनुको तेलखाएर बिरामी परेका खत्रीलाई जिल्ला अस्पताल जिरीमा सामान्य उपचार गरी थप उपचारका लागि आज दिउँसो जिल्ला अस्पताल चरिकोट ल्याउँदै गर्दा बाटोमै मृत्यु भएको दोलखाका प्रहरी प्रवक्ता तथा प्रहरी निरीक्षक प्रेमसागर केसीले जानकारी दिए ।
