थाई फोटोग्राफरहरुका आँखामा नेपाल फोटो प्रदर्शनी शुरु

काठमाडौँ । मे महिनाको फोटोनपाल प्रदर्शनीमा ६ थाई फोटोग्राफरहरुले नेपालका विभिन्न स्थानमा खिचेका सुन्दर तस्बिरहरु प्रदर्शनी  नेपाल पर्यटन बोर्डको कोर्टयार्डमा शुरु भएको छ ।

प्रत्येक अंग्रेजी महिनाको पहिलो शुक्रवारबाट हुने यो प्रदर्शनी यसपटक वैशाख २२ देखि २७ सम्म चल्नेछ । प्रर्दशनीमा थाईल्याण्डका प्रख्यात फोटोग्राफर पुन्नावित सुवात्तानानुन सहित ६ जना फोेटोग्राफरहरुले नेपालको काठमाण्डौंका सम्पदाहरु,  सगरमाथा र अन्नपूर्ण क्षेत्रको  भ्रमणका बेला खिचेका ३३ तस्बिरहरु रहेको छ । उनी नेपालमा तस्बिर खिच्नका लागि नियमित रुपमा आउने गरेका छन् ।

नेपाल पर्यटन बोर्डका पिआर एण्ड पब्लिसिटीका कार्यबहाक  निर्देशक सुनिल शर्माले प्रर्दशनीमा भएका फोटोहरुले नेपालको शुन्दरता बर्णन गर्नुका साथै यसले नेपालको पर्यटन प्रवर्दनमा अहम भूमिका खेल्ने बताउदै थाईल्याण्डका प्रख्यात फोटोग्राफर पुन्नावित सुवात्तानानुनका फोटोले थाईल्याण्ड लगायत संसदारभर नेपालको पर्यटन प्रबद्र्धनमा सघाउ पु-याउने बताए ।

  नेपाल पर्यटन बोर्डका प्रमुख कार्यकारी  अधिकृत दीपकराजब जोशीले फोटोनेपाल देश भित्र मात्र सिमित नरहेको बताउदै  फोटोनपालले संसदारभर रहेका फोटोग्राफरहरुको नेपालमा खिचिएको फोटो प्रदर्शनी गर्ने, छलफल गने र फोटो मार्फत देशको पर्यटन प्रबद्र्धन गर्ने साझा अभियान रहेको बताए ।  वहाँको भनाई छ ।

नेपालको आन्तरिक तथा बाह्य पर्यटन प्रबद्र्धन गर्ने उदेष्यका साथ फोटोनेपाल  अभियान  गत फेब्रुअरी २०१६ मा टोनी हेगेनका फोटो प्रदर्शनी सँगै सुरु भएको हो ।

फोटो नेपाल वैशाख २६ मा पुन्नावित सुवात्तानानुनसँग अन्तरक्रिया कार्यक्रम राखिएको आयोजक नेपाल पर्यटन बोर्डले जनाएको छ । निशुल्क रहेको प्रदर्शनी फोटोपत्रकार क्लब, हिमालयन म्याप हाउस र हिमालयन ट्रयाल होलिडेले सहकार्य गरेका  छन् ।
