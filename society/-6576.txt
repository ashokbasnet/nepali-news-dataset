दुबै आँखा गुमेपछि बालिकाको पढ्ने इच्छा अधुरो

बैशाख २३ । बर्दिया तुलसीपुरकी एक बालिकाको ब्रेनट्युमर रोगका कारण दुबै आँखाको ज्योति गुमेपछि पढ्ने इच्छा अधुरो रहेको छ ।

ब्रेनट्युमर रोगका कारण दुबै खाँखाको ज्योति गुमेपछि गुलरिया –४ तुल्सीपुरकी १३ वर्षीया बालिका सरस्वती खड्काको पढुने इच्छा अधुरो रहेको हो ।

आँखाको ज्योति गुमेपछि अहिले उनी विद्यालय जानसमेत छोडेकी छन् । ध्रुव माध्यमिक विद्यालय तुलसीपुरमा कक्षा ७ मा पढ्दै गरेकी सरस्वतीले दुखाई कम गर्ने औषधि खाएर घरमै बसिरहेको आमा नैनसरा खड्काले बताइन् ।

घरायसी आर्थिक अबस्था कमजोर भएकाले उनको उपचार गराउन समस्या परेको छ । एक हल गोरु र भैंसी बेचेर आएको पैशाले उपचार गराउँदा पनि छोरीको रोग ठिक नभएको उनको भनाई छ ।

घरायसी आर्थिक अबस्था एकदमै दयनीय छ । उपचार गराउन नसक्दा सरस्वती पीडाले छटपटिरहेको विद्यालयका शिक्षकहरु बताउँछन् । विद्यालयले पनि बालिकाको उपचारमा सहयोग गरिदिन सबैलाई आग्रह गरेको छ ।
