चर्को भाडा लिएर ठगी गर्ने भारतीय अटो–रिक्सा चालक पक्राउ 

डवल महतारा । यात्रुलाई बढी भाडा लिएर ठगी गर्ने एक भारतीय अटो–रिक्सा चालकलाई प्रहरीले पक्राउ गरेको छ ।

कमाईका लागि भारत गएका नेपालीहरुलाई घर फर्कने क्रममा अटो–रिक्सामा चर्को भाडा लिएर ठगी गर्ने भारत रुपैडिया बस्ने गामा चमारलाई पक्राउ गरेको हो ।

उनले भारत रुपैडियाबाट नेपालगञ्जसम्म आएको तीन जना यात्रुसंग प्रति व्यक्ति भारु ३ सय रुपैयाँ लिएको बुझिएको छ ।

सर्वसाधारणलाई ठगी गरेको पुष्टि भएपछि चमारलाई पक्राउ गरी आवश्यक अनुसन्धान भइरहेको जिल्ला प्रहरी कार्यालय बाँकेले जनाएको छ ।
