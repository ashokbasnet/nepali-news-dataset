स्याङजामा अझै खानेपानीको अभाव (भिडियो सहित)

स्याङजाको वालिङ गाविस - ६ साठीघरमा रहेको दलित बस्ती अझै खानेपानीको सुविधा छैन् । हरेक वडामा वालिङ नगरपालिकाले बजेट छुट्ट्याउने गरेपनि राजमार्गको नजिकको यो बस्तीमा पानी नपुगेको हो ।

पहुँचवालाले मात्र सुविधा लिने गरेको कारण दलित बस्ती खाने पानीको पर्खाईमा छ । पानीको राम्रो व्यवस्ता नहुँदा समस्या परेको स्थानीयले बताए । नगरपालिकाले वडास्तरीय बजेट र नगरस्तरीय बजेट विनियोजन गर्दा पनि दलित बस्तीमा अहिले सम्म खानेपानीको योजना पर्न सकेको छैन् ।

आर्थिक वर्ष २०७३/७४ का लागि नगरपालिका भित्र वडास्तरीय खानेपानीको मर्मत सम्मार अन्तर्गत ९६ वटा योजना छन् । ६ वटा योजना नगरस्तरीय छ । नगर स्तरीय र वडास्तरीयबाट पनि योजना नपर्दा सिङ्गो दलित बस्तीले खानेपानीको समस्या झेल्दै आएको छ ।

स्थानीयबासीको खानेपानीको समस्या समाधान गर्न वडा नागरिक मञ्चले पहल थालेको छ ।
