दुई विदेशी संस्थाको पहलमा गाउँमा स्वच्छ पिउने पानी

काठमाडौं। अष्ट्रेलिया र सिंगापुरमा केन्द्रीय कार्यालय भएका दुई विदेशी संस्थाको सहयोगपछि गोकर्णेश्वरी नगरपालिकाको वेसिगाउँका स्थानीयले स्वच्छ पानी पिउन पाउने भएका छन्। माइती गरुढा चेरिटेवल टष्ट्र र नोहाफीलटोकी ट्रष्टले वेसी गाउँ शिव मन्दिर टोलका ३ सय बासिन्दालाई स्वच्छ खानेपानीको सहयोग गरेको हो।

अष्ट्रेलियामा रहेको माइती गरुढा र सिंगापुरमा रहेको नोहोफीले २०० लिटराको पानी ट्याङकी र फिल्टर समेत उपलव्ध गराएको छ। दुवै संस्थाको नेपाल प्रमुख रहेका राजु सुनारले राजधानीमै रहेरपनि फोहोर पानी खान बाध्य भएका स्थानीयलाई ट्रष्टले सानो सहयोग गरेको बताए।

शनिबार एक कार्यक्रम गर्दै संस्थाले खानेपानीको साचो स्थानीय टोलवासीलाई हस्तान्तरण गरेको छ। त्यसैगरी ट्रष्टले स्थानीय ३ सय वालवालिकालाई शैक्षिक सामाग्री पनि वितरण गरेको छ।
