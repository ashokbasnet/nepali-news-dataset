लेखक शर्माको अन्त्येष्टि गरियो

काठमाडौँ । प्रगतिशील लेखक सङ्घका संस्थापक अध्यक्ष एवम् लेखक श्यामप्रसाद शर्माको पार्थीव शरीरको आज साँझ अन्त्येष्टि गरिएको छ । 

पशुपति आर्यघाटमा विधिविधानपूर्वक उहाँको अन्त्येष्टि सम्पन्न गरिएको हो । अन्त्येष्टिका क्रममा उनका आफन्त, विभिन्न पार्टीका नेतागण, साहित्यकार, शुभेच्छुकलगायतको सहभागिता थियो । 

अल्जाइमरबाट पीडित ९८ वर्षीय शर्माको आज बिहान निधन भएकोमा अन्त्येष्टिपूर्व पार्थीव शरीरलाई श्रद्धाञ्जलि दिन नेपाल प्रज्ञा–प्रतिष्ठानमा राखिएको थियो । 

सभामुख ओनसरी घर्ती उक्त स्थानमा पुगेर उनीप्रति श्रद्धाञ्जलि अर्पण गरेकी थिइन् । त्यसैगरी, नेकपा ९एमाले० का अध्यक्ष केपी शर्मा ओली, पूर्वप्रधानमन्त्रीद्वय माधवकुमार नेपाल र झलनाथ खनाल तथा सञ्चारमन्त्री सुरेन्द्रकुमार कार्की, शिक्षामन्त्री धनीराम पौडेल तथा साहित्यकार लगायतले उनीप्रति श्रद्धाञ्जलि दिएका थिए ।

नेपाल प्रज्ञा प्रतिष्ठानका आजीवन सदस्यसमेत रहनुभएका शर्माकी एक छोरी छन् ।
