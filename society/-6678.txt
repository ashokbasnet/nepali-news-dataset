चुहानडाँडामा जिप दुर्घटना, ११ घाईते, चारको अवस्था गम्भीर

तेह्रथुम । आठराईको सङ्क्रान्ति–माझीटार सडकखण्डअन्तर्गत चुहानडाँडामा आज जिप दुर्घटना हुँदा ११ जना घाइते भएका छन् । 

घाइतेमध्ये चार जनाको अवस्था गम्भीर रहेको छ । गम्भीर घाइते चुहानडाँडाका जमुना कट्टेल, गीता कट्टेल, तुलसा बाँस्कोटा र पाँचथर फिदिमकी विमला विष्टलाई उपचारका लागि बिपी कोइराला स्वास्थ्य विज्ञान प्रतिष्ठान धरान लगिएको प्रहरीले जनाएको छ । 

सङ्क्रान्ति बजारबाट पाँचथरको फिदिमतर्फ जाँदै गरेको को१ज २३८५ नं को जिप चुहानडाँडा–७ स्थित माने डाँडामा दुर्घटना भएको हो । दुर्घटनापछि जिप चालक विशाल गहतराज फरार रहेका छन् ।
