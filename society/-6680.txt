रुकुममा काँग्रेस र माओवादी केन्द्रका कार्यकर्ताबीच तनाव

बर्दिया । रुकुममा काँग्रेस र माओवादी केन्द्रका कार्यकर्ताहरुबीच झडप भएको छ । चुनाव प्रचार–प्रसारका क्रममा दुई पार्टीका कार्यकर्ताहरुबीच झडप भएको हो ।

त्रिवेणी गाउँपालिका वडा नं। –८ भेरी पोखरामा झडप हुँदा काँग्रेसको तर्फबाट उठेका वडा अध्यक्षका उमेदवार दिनेश खड्कासहित दुबै तर्फका दर्जन बढी कार्यकर्ता घाईते भएका छन् ।

झडपमा परी कांग्रेसका कुलवहादुर खड्का, नरहरी घर्ती, विशाल सिंह, लक्ष्मण वली, प्रेम प्रकाश वली, माओवादी केन्द्रका बलवहादुर वली, कमल पुन, शेरवहादुर मल्ल, उमेश केसी, धनसिंह शाही लगायतका कार्यकर्ताहरु घाइते भएको बताइएको छ ।

चुनावी प्रचारका क्रममा एकले अर्कामाथि आक्रमण गरेको दुबै पार्टीले दावी गरेका छन् । धेरै जिल्लामा सत्ता पक्ष काँग्रेस र माओवादीका बीचमा चुनावी तालमेल भएपनि रुकुममा भने दुबै पार्टीबीच तनाव उत्पन्न हुँदै आएको छ ।
