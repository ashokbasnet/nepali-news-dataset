बारबर्दिया नगरपालिकामा माओवादी केन्द्रद्वारा उम्मेदवारको टुंगो

बर्दिया । बर्दियाको बारबर्दिया नगरपालिकामा माओवादी केन्द्रले मेयर र उपमेयरका उम्मेदवारको टुंगो लगाएको छ ।दोस्रो चरणको स्थानीय तहको निर्वाचनमा भाग लिनका लागि माओवादी केन्द्रले मेयरको उम्मेदवारमा दुर्गाबहादुर थारु ‘कविर’ र उपमेयरमा अञ्जु दहितको नाम टुंगो लगाएको हो ।

राजापुर नगरपालिकामा पनि छिटै उम्मेदवारको टुंगो लगाइने माओवादी केन्द्र बर्दियाले जनाएको छ । अन्य नगर तथा गाउँपालिकामा भने यस अघि नै माओवादी केन्द्रले उम्मेदवार तय गरिसकेको छ ।
