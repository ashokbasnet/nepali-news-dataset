आमाले गरिन् छोरालाई पनि एउटै डोरीमा गाँसेर आत्महत्या

गुल्मी । गुल्मीमा एउटा कहालिलाग्दो घटना सार्वजनिक भएको छ।

जिल्लाको छत्रकोट गाउँपालिका–२ पल्लीकोटमा एउटी आमाले आफ्नो अबोध छोरालाई पनि एउटै डोरीमा गाँसेर पासो लगाएर आत्महत्या गरेकी छन्। घटना वैशाख २२ गते साँझ ६ बजेको हो। स्थानीयले घटना देखेपछि प्रहरीमा खबर गरेका थिए।

पदम परियारको पत्नी ३२ बर्षीया शितल परियारले दुई बर्षीय छोरासहित आत्महत्या गरेकी हुन्। छोरा प्रवेशलाई पनि एउटै डोरीमा पासो लगाएर आत्महत्या गरेकी प्रहरीले जनाएको छ।  घरको पहिलो तलाको बलोमा प्लाष्टिक डोरीले पासो लगाएर ज्यान लिएकी हुन्। उनका पति विदेशमा छन्।

गुल्मीका प्रमुख प्रहरी एसपी भोलाबहादुर रावलले डिसी नेपालसँग टेलिफोनमा भने ‘मृत्युको कारण खुलेको छैन, अनुसन्धान सुरू भएको छ।’ 

उनका अनुसार पहिले छोरालाई डोरीमा पासो लगाएर पछि आफू पनि त्यही डोरीमा ज्यान फालेकी थिइन्।

झुण्डिएकै अवस्थामा उनीहरूको शव प्रहरीले भेटेको थियो।
