मोटरसाइकल र ट्याक्टर जुधेर भएको दुर्घटनामा युवाको मृत्यु

काठमाडाैं। सोमबार बेलुका पौने ८ बजे नवलपरासीको देवचुली नगरपालिका-१७ बसन्तपुरमा भएको सवारी दुर्घटनामा एक युवाको मृत्यु भएको छ।

लु ७ प ३३०१ नम्बरको मोटरसाईकल र विपरित दिशाबाट आउदै गरेको ना ४ त २७९१ नम्बरको ट्याक्टर आपसमा ठोक्किँदा एक जनाको मृत्यु भएको हो। 

सो दुर्घटनामा गम्भीर घाईते भएका मोटरसाईकलमा पछाडी सवार देवचुली नगरपालिका-१६ का २८ बर्षीय नर बहादुर पुनको उपचारको क्रममा भरतपुर मेडिकल कलेजमा मृत्यु भएको हो। घाईते भएका मोटरसाईकल चालकको सोही अस्पतालमा उपचार भईरहेको स्थानीय प्रहरीले जनाएको छ। ट्याक्टर सहित चालकलाई प्रहरीले नियन्त्रणमा लिएको छ।
