कपडा सुकाउदै गरेकी रावलको चट्याङबाट मृत्यु 

बाँके । बाँकेमा चट्याङबाट एक महिलाको मृत्यु भएको छ। चट्याङबाट नेपालगञ्ज –२० नयाँबस्ती थपुवा बस्ने २७ बर्षीया कमला रावलको मृत्यु भएको प्रहरीले जनाएको छ।

बिहान नुहाएर कपडा सुकाउने क्रममा एक्कासी चट्याङले हानेर घाइते भएकी कमलाको उपचारका क्रममा भेरी अञ्चल अस्पताल नेपालगञ्जमा मृत्यु भएको बताइएको छ।

चट्याङका कारण शरिरमा कुनै चोट नदेखिएको भएपनि कपडा च्यातिएकोे र लाशको पोष्टमार्टमपछि उनको श्रीमान दिपबहादुर रावलको जिम्मा लगाइएको जिल्ला प्रहरी कार्यालय बाँकेले बताएको छ।
