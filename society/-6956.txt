अज्ञात समूहद्वारा हेटौंडामा सिलिन्डर बम विस्फोट

हेटौंडा। हेटौंडा उपमहानगरपालिका-१६ हटियामा गएराति अज्ञात समूहले सिलिन्डर बम विस्फोट गराउँदा सोही वडा बस्ने ३६ वर्षीय श्यामप्रसाद दाहाल गम्भिर घाइते भएका छन्।                           
       
घाइते दाहाललाई उपचारका लागि काठमाडौँ पठाइएको जिल्ला प्रहरी कार्यालय मकवानपुरले जनाएको छ।

विस्फोट गराएको स्थलमा प्रहरी टोली पुगी छानबिन गरिरहेको जिल्ला प्रहरी कार्यालयका प्रहरी उपरीक्षक वसन्त लामाले जानकारी दिए।
