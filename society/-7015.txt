महेन्द्रनगर सीमा क्षेत्रमा दुई देशका सुरक्षाकर्मीको संयुक्त गस्ती 

महेन्द्रनगर । नेपाल–भारत सीमा क्षेत्रमा दुई देशका सुरक्षाकर्मीले संयुक्त रुपमा गस्ती गरेका छन्। सशस्त्र प्रहरी बल सीमा सुरक्षा कार्यालय महेन्द्रनगर सुरक्षा पोष्ट कालाबञ्जार र भारतको सीमा सुरक्षा बलको कम्पनी हेडक्वार्टर मुन्सीपुर्वाका सुरक्षाकर्मीको टोलीले संयुक्त गस्ती गरेको हो। 

टोलीले पिल्लर नम्बर २६ देखि ३० सम्मको सीमावर्ती क्षेत्रमा सीमा अपराध नियन्त्रण र सीमा स्तम्भ रेखदेखका लागि संयुक्त गस्ती गरेको सशस्त्र प्रहरी बल कालाबञ्जरका सशस्त्र प्रहरी निरीक्षक राजेन्द्रबहादुर कुँवरले बताए ।

नेपालमा हुन लागेको पहिलो चरणको स्थानीय चुनावलाई मध्यनजर गर्दै सिमा क्षेत्रमा हुन सक्ने अवाञ्छित गतिविधिलाई रोक्नका लागि संयुक्त गस्ती गरिएको बताइएको छ । नेपाली टोलीको सशस्त्र प्रहरी निरीक्षक कुँवर र भारतीय एसएसबीको निरीक्षक तेजवन्त सिंहले गस्तीको नेतृत्व गरेका थिए।
