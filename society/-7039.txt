ओड्ने–ओछ्याउने कपडाको पासो लगाएर हिरासतभित्रै आत्महत्या

नेपालगञ्ज। प्युठानमा एक युवकले हिरासतभित्रै ओड्ने–ओछ्याउने कपडाको पासो लगाई आत्महत्या गरेका छन्। जिल्लाको भिंगृमा रहेको इलाका प्रहरी कार्यालयमा स्वर्गद्वारी –५ का २९ वर्षीय भुपेन्द्र गिरीले ओड्ने–ओछ्याउने कपडाको पासो लगाई आत्म हत्या गरेको प्यूठान प्रहरी प्रमुख डिएसपी रञ्जितसिंह राठौरले बताएका छन्।

कुटपिटको अभियोगमा नियन्त्रणमा लिइएका गिरीले मध्यराति शौचालयको सिलिंगमा रहेको फलामको डण्डीमा कम्मल र तन्नाको डोरीले झुण्डिएको अवस्थामा फेला परेको र घटनाको थप अनुसन्धान भइरहेको प्रहरीले जनाएको छ।
