पूर्व सभासद भण्डारीका छोराको हिउँ पोखरीमा डुबेर मृत्यु

नेपालगञ्ज। जुम्लाका पूर्व सभासद नरेश भण्डारीका छोराको हिउँ पोखरीमा डुबेर मृत्यु भएको छ ।माओवादी केन्द्रका पोलिटब्यूरो सदस्यसमेत रहेका भण्डारीका ९ बर्षीय छोरा विधान भण्डारीको हिउँ पोखरीमा डुबेर मृत्यु भएको प्रहरीले जनाएको छ।

हिउँ पोखरीमा डुबेर बेहोस भएका गोठीचौर गाउँपालिका –५  का विधानको उपचारका लागि कर्णाली स्वास्थ्य विज्ञान प्रतिष्ठान जुम्ला लैजाँदै गर्दा बिहीबार मृत्यु भएको बताइएको छ।

माओवादी सम्बद्ध बुद्धिजीवी संगनको अध्यक्ष रहेका नरेश भण्डारी २०६४ सालको पहिलो संविधानसभाको चुनावमा माओवादीबाट सभासद भएका थिए।
