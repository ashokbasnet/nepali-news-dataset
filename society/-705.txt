पार्किङको मोटरसाइकल चोर्नै लाग्दा प्रहरी पुगेपछि...

काठमाडौं, १४ फागुन। मोटरसाइकल चोरी गरेर लैजानै लाग्दा प्रहरीले चोर समातेको छ।

काठमाडौं महानगरपालिका–९ पशुपतिस्थित राम मन्दिर नजिक पार्किङ गरेर राखेको मोटरसाइकल चोरी हुनै लागेको थियो। 

विजयराम सोतीको लु.१३ प ९४५२ नम्बरको पल्सर मोटरसाइकल गएराति १ बजे चोरी गर्दै गरेको अवस्थामा प्रहरीले पक्राउ गरेको हो। प्क्राउ पर्ने काभ्रेका २२ वर्षीय अन्चल गिरी हुन्। 

महानगरीय अपराध महाशाखाको गस्ति टोलीले मोटरसाइकल चोरेकै अवस्थामा गिरीलाई पक्राउ गरेको जनाएको छ।
