तानसेनका कांग्रेस उम्मेद्वार एवं व्यावसायी राजु श्रेष्ठको निधन

पाल्पा । नेपाली कांग्रेसका तर्फबाट तानसेन नगरपालिकाको मेयर पदको उम्मेद्वारका रूपमा चर्चामा रहेका ४५ वर्षीय राजेन्द्र श्रेष्ठको मृत्यु भएको छ। श्रेष्ठ पाल्पा उद्योग वाणिज्य संघका उद्योग उपाध्यक्ष एवं निर्माण व्यावसायी हुन्।

तानसेन नगरको मेयरका आकांक्षी उनलाई बिहीबार मात्रै तानसेन वडा नंम्बर ४ बाट वडा अध्यक्षको उम्मेद्वार बनाउने पार्टीले निर्णय लिएको थियो। 

शुक्रबार बुटवल स्थिति घरमा रहेका श्रेष्ठलाई बिहान साढे सात बजे हृदयघात भएपछि उपचारको लागि गौतमबुद्ध सामुदायिक अस्पताल बुटवलमा लगिएको थियो।

पाल्पा उद्योग बाणिज्य संघमा अध्यक्ष मोहन श्रेष्ठका अनुसार उनको पार्थिव शरीर तनसेन लगेर श्रद्धाञ्जली सभा गरिने छ।

पाल्पा उद्योग बाणिज्य संघ र नेपाली कांग्रेस पाल्पाले शोक सभा गर्ने जनाएको छ। श्रेष्ठ तानसेनका होटल व्यावसायी एवं निर्माण व्यावसायी पनि हुन्।
