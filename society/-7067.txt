मदिराको तालमा हत्या, छोरीको घरमा लुकेका दोषी प्रहरी फन्दामा

संखुवासभा । मादक पदार्थ सेवन गरेर मातेको तालमा धारिलो हतियार प्रहारबाट एकजनाको ज्यान गएको छ। मकालु गाउँपालिका–५ चोक्टे बस्ने ४९ वर्षीय पृथ्वीबहादुर लामाको धारिलो हतियार प्रहार गरी हत्या गरेको अभियोगमा सोही ठाउँ बस्ने ६३ वर्षीय मोनसिंह तामाङ भन्ने रामबहादुरलाई शुक्रबार प्रहरीले पक्राउ गरेको छ।

मादक पदार्थ सेवन गरेर झैझगडा गर्ने तामाङले धारिलो हतियार प्रहार गर्दा लामाको घटनास्थलमै मृत्यु भएको हो। घटना पश्चात् फरार रहेका तामाङलाई खोजतलास गर्ने क्रममा मकालु गाँउपालिका–५ च्याम्ताङ स्थित उनकी छोरीको घरबाट प्रहरीले पक्राउ गरेको हो। यस सम्बन्धमा प्रहरीले थप आवश्यक अनुसन्धान गरिरहेको जनाएको छ।
