१२ बर्षीया बालिकालाई खोला किनारमा लगेर बलात्कार

कपिलबस्तु, १४ फागुन। कपिलबस्तुमा १२ वर्षीया बालिका बलात्कारमा परेकी छन्। घर नजिकैको खोला किनारमा लगेर बालिका करणी गर्ने हर्दौना–४ का १६ वर्षीय सद्धाम हुसेन पठानलाई प्रहरीले पक्राउ गरेको छ।

अभियुक्तलाई कारबाही हुनुपर्ने माग राख्दै पीडितका आफन्त तथा स्थानीयले सिमा प्रहरी चौकी हर्दौनामा शुक्रबार प्रदर्शन गरेका छन्। 

आक्रोशित भिडले ढुङ्गा–मुढा गर्दा चौकीको झ्यालको शिशा, ना.१ ग ४९४ नम्बरको वानटनको अगाडिको शिशा र ना.१ झ १३०२ नम्बरको जिपको अगाडिको शिशा फुटेको प्रहरीले जनाएको छ। झडपका क्रममा प्रहरी जवान महेन्द्रसिंह रानाभाटको टाउकोमा सामान्य चोट लागेको छ। स्थिति नियन्त्रणमा लिन अश्रुग्याँस फायर गरिएको थियो।
