 मतदाता परिचय पत्र बाँड्ने कार्य तिब्र रुपमा अघि बढ्दै

काठमाडौं । आगामी आईतबार हुने स्थानीय तहको निर्वाचनका लागि मतदान केन्द्रहरुमा तयारी तिब्र पारिएको छ । हरेक मतदान केन्द्रमा खटिएका निर्वाचन अधिकृतले राजनीतिक दलका स्थानिय नेताहरुसंगको सर्वदलिय बैठक गरि मतदाता परिचय पत्र बाड्ने कामलाई तिब्रता दिएका छन् ।

 भोलि सम्ममा मतदाता परिचय पत्र बाडिसक्ने लक्ष अनुसार निर्वाचन अधिकृतहरुले स्थानीय तहमा राजनीतिक दलका प्रतिनिधिहरुसंग समन्वय गरिरहेका छन् । काठमाण्डौ महानगरपालिका वडा नम्बर ६ बौद्धस्थित कुमारीगाल, अरुणिमा मावि मतदान केन्द्र “ख” का निर्वाचन अधिकृत दशरथ धमलाले मतदानको एक दिन अगाडि नै परिचय पत्र वितरण गरेर सक्ने लक्ष्य साथ काम भईरहेको बताए।

त्यसैगरी महेन्द्र बौद्ध उच्च मावि केन्द्र “ग”का निर्वाचन अधिकृत अधिराज राईले मतदाता परिचय पत्र वितरण गर्ने काम भईरहेको बताए । परिचय पत्र वितरण गर्ने तथा शान्ति सुरक्षा लगायतमा राजनीतिक दलका स्थानीय प्रतिनिधिले राम्रो सहयोग गरेको भन्दै दुवै निर्वाचन अधिकृतहरुले आ आफ्नो केन्द्रमा सत प्रतिशत मत खस्ने विश्वास लिएका छन्  ।

मतदाताहरु पनि निर्वाचनलाई लिएर उत्साही देखिएका छन् । मतदाता परिचय पत्र लिन मतदान केन्द्रमा आएका मतदाताहरु मतदाता शिक्षामा अलि कमि भएपनि फरक किसिमको निर्वाचन भएकाले आफुहरु मतदान गर्न निकै उत्साही रहेको बताए । स्थानीय तहको पहिलो चरणको निर्वाचन अन्र्तगत प्रदेश नम्बर ३ , ४ र ६ मा बैशाख ३१ गते मतदान हुदै छ ।
