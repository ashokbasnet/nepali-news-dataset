गाडीले किचेर पाँच बर्षीया बालिकाको मृत्यु

सुनसरी । कोशी गाउँपालिका–८ मा एक ५ बर्षीया बालिकालाई किचेर सवारी साधनका चालक फरार भएका छन्। कुन सवारी साधनले उनलाई किच्यो भन्ने खुलेको छैन।

पूर्व–पश्चिम राजमार्गमा बाटो काट्ने क्रममा नम्बर नखुलेको सबारी साधनले सोही ठाउँ बस्ने वीरेन्द्र कामतकी छोरी ५ वर्षीया दिपिका कामतलाई किचेको प्रहरीले जनाएको छ। प्रहरीका अनुसार फरार चालक र सवारी साधनको खोजी भइरहेको छ।

सडकमा विभत्स अवस्थामा बालिकाको शव भेटिएको थियो। किच्ने सवारीको हालसम्म पत्तो नभएको तर खोजी जारी रहेको प्रहरीले जनाएको छ।
