अमेरिकी डलरसहित क्यामरा, घडी र सुनचाँदी चोरी

भक्तपुर, १४ फागुन । चाँगुनारायण नगरपालिका–११ स्थित किशोरीकुमारी थपलियाको घरको मुलढोकाको ताला फुटाई विभिन्न धनमाल चोरी भएको छ ।

प्रहरीका अनुसार सो घरबाट दराजमा रहेको अमेरिकी डलर ४ सय, क्यामरा, घडी र सुनचाँदीका बिभिन्न गरगहना गरी करीव २ लाख ८२ हजार रुपैयाँ बराबरको धनमाल शुक्रबार साँझ चोरी भएको हो ।

चोरहरुको खोजी गर्नुको साथै यस सम्बन्धमा प्रहरीबाट आवश्यक अनुसन्धान भइरहेको छ ।
