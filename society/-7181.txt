चितवनमा भेटियो हक्स बम

चितवन । चुनाव विथोल्ने मनसायले देशभर आतंक सृजना गर्ने प्रयास भैरहेको छ। बम विस्फोटका घटना बढेका छन्। भय पैदा गर्न नक्कली बमको प्रयोग पनि उत्तिकै छ। 

चुनावको अघिल्लो दिन भरतपुर महानगरपालिका–१० स्थित मेहेदी टायर पसल अगाडि एउटा अक्स बम फेला परेको प्रहरीले जनाएको छ। रङको बट्टामा प्लास्टिकले बेरेको तथा कालो टेप लगाई तार देखिएको अवस्थामा भेटिएको वस्तुलाई प्रहरी र सेनाले डिस्पोज गर्ने तयारी गरेको थियो। तर बम भनेर राखिएको बट्टाभित्र ढुङ्गा, गिट्टी, बालुवा र तार मात्रै थियो।

प्रहरीले त्यो बम नक्कली (हक्स) बम रहेको बताएको छ। घटनाका सम्बन्धमा स्थानीय प्रहरीबाट थप आवश्यक अनुसन्धान भइरहेको प्रहरीले जनाएको छ।
