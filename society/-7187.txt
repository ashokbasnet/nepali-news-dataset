घर अगाडि सुतिरहेका वृद्धको ट्रयाक्टरले किचेर मृत्यु

रत्ननगर (चितवन) । चितवनको भरतपुरमा ट्रयाक्टरले  किचेर एकजना वृद्धको मृत्यु भएको छ । 

आज साँझ ८ः३० बजेको समयमा भरतपुर महानगरपालिका वडा नं ९ स्थित तीनतले चोकमा ना ४ त ७०४६ नंको ट्र्याक्टरले किचेर ७१ वर्षका स्थानीय लक्ष्मण गुरुङको मृत्यु भएको जिल्ला प्रहरी कार्यालय, चितवनले जनाएको छ । 

रातिको समयमा घर अगाडि सुतिरहेका बेला ट्रयाक्टरले  ब्याक गर्ने क्रममा उनलाई किचेको प्रहरीले जनाएको छ । 

ट्र्याक्टरले किचेर गम्भीर घाइते भएका उनको उपचारका क्रममा भरतपुर अस्पतालमा मृत्यु भएको प्रहरीले जनाएको छ । 

ट्र्याक्टर चालक भने सम्पर्कमा नरहेको र खोजी भइरहेको चितवनका प्रहरी उपरीक्षक दीपक थापाले जानकारी दिए ।
