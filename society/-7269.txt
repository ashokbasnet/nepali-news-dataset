मतदान स्थलमा हतियार देखि लागू औषधसम्म

काठमाडौं। मतदानका दिन अनेक घटनाहरु भए त्यसमध्ये कतिपय हिंसात्मक थिए। सल्यानमा पनि हिंसा भड्काउने योजनामा रहेकालाई प्रहरीले पक्राउ गरेको छ। सल्यानको कुमाख मालिका गाउँपालिका–३ स्थित मावि गुर्दासे मतदान केन्द्रमा भोट हाल्न आएका एक युवा खुकुरी सहित पक्राउ परे। २९ वर्षीय दिनेश रावतलाई २ थान खुकुरी सहित आइतबार प्रहरीले पक्राउ गरेको हो।

हतियार मात्रै हैन लागू औषध सहित मतदान केन्द्रमा पुग्ने पनि भेटिए।    बाग्लुङ्ग  जैमुनि नगरपालिका–९ जनता माबि पोखरीबारी मतदान स्थलको बाहिर जाँच गर्ने क्रममा सोही ठाउँ बस्ने १६ वर्षीय तिलबहादुर मगर र १६ वर्षीय मनबहादुर मगरलाई लागूऔषध गाँजा १ सय ग्राम, बियरको बोतल २ थान, छुरी १ थान र बाँसको भाटा ५ थान सहित आइतबार प्रहरीले पक्राउ गरेको जनाएको छ।
