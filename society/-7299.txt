कालिकोटको झडपमा प्रहरीको गोली लागेर राप्रपाका उम्मेद्वारको निधन

कालिकोट । कालिकोटको झडपमा प्रहरीको गोली लागेर राप्रपाका वडा अध्यक्षका उम्मेदवार धनरुप वटालाको निध भएको छ।

नरहरीनाथ गाउँपालिकाको वडा नम्बर ६ मालकोटमा मतपेटिका खोसेर जलाउन खोज्दा भएको झडपका क्रममा उम्मेदवार ४५ वर्षिय वटाला घाइते भएका थिए। घाइते वटालाको उपचारका क्रममा आज बिहान निधन भएको छ।

हिजो बेलुकी विप्लव नेतृत्वका माओवादीका कार्यकर्ताले मतपेटिका खोसेर जलाउन खोज्दा झडप भएको थियो। मालकोट मतदान केन्द्रको मतपेटिकाहरु सिलबन्दी गर्नेक्रममा विप्लव समूहका कार्यकर्ताहरुले ढुंगामुढा गर्दै आक्रमण गरेका थिए।

आक्रमणसँगै उनीहरुले कर्मचारीहरुबाट मतपेटिका खोसेर जलाएका थिए। मतपेटिका खोसेर जलाएपछि  झडप नियन्त्रणका लागि प्रहरीले गोली चलाएको थियो। गोली लागेर दुई जना घाइते भएका थिए।
