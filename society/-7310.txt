दैलेखको डुङ्गेश्वर गाउँपालिकाको एक नम्बर वडामा एमालेको प्यानलै बिजयी

दैलेख । दैलेखको डुङ्गेश्वर गाउँपालिकाको एक नम्वर वडामा पनि एमालेको प्यानल बिजयी भएको छ।

डुङ्गेश्वर गाउँपालिकाको १ नम्वर वडा अध्यक्षमा एमालेका लोकबहादुर डाँगी विजयी भएका छन्।

निकटतम प्रतिद्वन्द्वी माओवादी केन्द्रका श्याम रानालाई पछाडी पार्दै डाँगी  ४ सय ३८ मतले बिजयी बनेका हुन्। माओवादी केन्द्रका रानाले ४ सय २ मत प्राप्त गरेका छन्। त्यस्तै काँग्रेसका युवराज तिमिल्सिनाले १ सय ६३ मत प्राप्त गरेका छन्।

त्यस्तै सदस्यमा कमला केसी, प्रमिला सुनार, चन्द्रबहादुर थापा र बखत पराजुली बिजयी भएका छन्।
