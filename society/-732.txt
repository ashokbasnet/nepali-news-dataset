पैसा चलाउन नजानेका कारण देश गरिबीको फन्दामा पुगेको गर्भनर नेपालको आरोप

धनगढी, १४ फागुन - नेपाल राष्ट्र बैंकका गभर्नर डा. चिरञ्जीवी नेपालले समग्र देश विकासका लागि वित्तीय अवस्थामा सुधार हुन आवश्यक रहेको  छ। कैलालीको अत्तरियामा आज भएको वित्तीय साक्षरता अभियानमा उनले पैसा चलाउन नजानेका कारण देश गरिबीको अवस्थामा पुगेको बताए।

मिडिया इन्टरनेशनलको आयोजनामा भएको कार्यक्रममा नेपाल राष्ट्र बैंक धनगढीका निर्देशक बिश्रुत थापाले जनचेतना बढाउन यस्तो किसिमको कार्यक्रम सफल रहने बताउनुभयो। कार्यक्रमले वित्तीय साक्षरतासम्बन्धी जानकारी दिएर आफ्नै क्षेत्रमा उद्यमशीलता हासिल गर्न र सर्वसाधारणलाई वचत गर्ने बानी सिकाउने विश्वास गरिएको छ।

कार्यक्रमस्थलमा वित्तीय साक्षरतासँगै सर्वसाधारणलाई खाता खोल्नका लागि विभिन्न बैंकको कक्षसमेत राखिएको थियो। रासस
