शुरु भएको ४ बर्षमा निर्माण सम्पन्न तिनाउ नदिको पुल दुई मन्त्रीद्वारा उद्घाटन

रुपन्देही १४ फागुन  - रुपन्देहीको टिकुलीगढ अमुवा जोड्ने तिनाउ नदि पुलको आज उद्घाटन गरिएको छ ।  पुल बनाउने नदिवारी पारीका जनताको लामो समयदेखिको सपना समेत पुरा भएको छ। डिभिजन सडक कार्यालय बुटवलको सम्लग्नतामा बनेको पुलको एक समारोहका विच भौतिक योजना मन्त्री रमेश लेखक तथा रक्षा मन्त्री बालकृष्ण खांणले सम्युक्त रुपमा उद्घाटन गरे।

९ करोडको लागतमा बनेको पक्की पुल शुरु भएको ४ बर्षमा निमार्ण सम्पन्न भएको हो। डिभिजन कार्यालयका प्रमुख मेघराज मरासीनीको अध्यक्षतामा भएको कार्यक्रममा बोल्दै मन्त्री लेखकले रुपन्देही जिल्लाले विकासको गतिललाई अघि बढाईरहेको स्मरण गर्देै जिल्लामा संचालिन योजनाहरुका लागि आवश्यक बजेटको व्यवस्था गर्नका लागि आफुँले कुनै कसर नराख्ने बताएका छन्।

कार्यक्रममा बोल्दै रक्षामन्त्री बालकृष्ण खाँडले पुल निमार्णले लाखौँ जनतालाई प्रत्यक्ष रुपमा जोडेको बताएका छन्। उनले जिल्लाका सबै खालका विकास निमार्णमा सबैको सहयोग र सहकार्य आवश्यक रहेको बताए। कार्यक्रममा रुपन्देही जिल्ला सभापती एवं संसद अब्दुल रज्जाक, संसद राजु खनाल, एमाले केन्द्रिय सदस्य लिला गिरि, डिभिजन कार्यालयका जयलाल मरासिनि लगायतले मन्तव्य राखेका थिए।
