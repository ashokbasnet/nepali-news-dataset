सुरक्षाकर्मी चुनावमा, लुटेरालाई मोज, दिनदाहाडै घर पसेर लुटपाट

काठमाडौं। गोदाबारी नगरपालिका–६ टिकाभैरव शिखटा स्थित राजु भण्डारीको घरमा हतियारधारी समूहले लुटपाट गरेको छ। उनको ३ तले घरमा मंगलबार अपरिचित ५÷६ जना नकावधारी समुह छिरेर आतंकित पार्दै धनमाल लुटेर लगेका प्रहरीले जनाएको छ।

अनुहार छोपेर घरमा छिरेका लुटेराहरुले परिवारका सदस्यलाई पेस्तोल देखाई नगद ५० हजार रुपैयाँ, सुनका गहना र २ थान मोबाईल लुटेर फरार भएका थिए।

चुनावको सुरक्षाका लागि सुरक्षा निकायको ध्यान केन्द्रित भएका बेला लुटपाटका घटना बढेका प्रहरीले जनाएको छ।

फरार लुटेराहरुको प्रहरीले खोजतलास गरिरहेको बतायो।
