विजय जुलुसमै ज्यान गयो, टिकेन खुसी

काठमाडाैं। सल्यानमा एक कांग्रेस समर्थक कार्यकर्ताको जितको खुसी मनाउने क्रममा लडेर मृत्यु भएको छ। विजय जुलुसमा सहभागी कांग्रेसका एक कार्यकर्ताको लडेर मृत्यु भएको हो। 

लुहाम बजारमा लडेर २४ वर्षीय खिमबहादुर खत्रीको मृत्यु भएको हो।

त्रिवेणी गाउँपालिकाको अध्यक्ष पदमा कांग्रेसका मानबहादुर डांगी २७६५ मत पाएर विजयी भएका थिए। उपाध्यक्षमा कांग्रेसकै करूणा खड्का २६४५ मत पाएर विजयी भएका थिए। सोही विजयको खुसीमा आयोजना गरिएको जुलुसमा सहभागी खत्रीको मृत्यु भएको हो।
