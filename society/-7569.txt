झिनो मतले पछारियो कांग्रेस, ३० भोटले एमाले विजयी

चौतारा । सिन्धुपाल्चोकको लिसङ्खु पाखर गाउँपालिकाको अध्यक्षमा नेकपा एमालेका कमलप्रसाद नेपाल २ हजार ७६१ मत प्राप्त गरी विजयी भएका छन् ।

उनका निकटतम प्रतिद्वन्द्वी नेकपा माओवादी केन्द्रका राजु लामा तामाङले २ हजार ७३१ मत प्राप्त गरे ।   यि दुई विचको मत अन्तर जम्मा ३० मत रहेको छ ।

उपाध्यक्षमा एमालेका हेमगङ्गा मोक्तानले दुई हजार ८५२ मत प्राप्त गरी विजयी भए । उनका निकटतम प्रतिद्वन्द्व माओवादी केन्द्रका फुलम लामाले दुई हजार ४१७ मत प्राप्त  गरे ।

सो गाउँपालिकाको वडा नं १, ३, ४ र ७ मा माओवादी केन्द्रको पुरै समूह विजयी भएको छ । वडा नं २ र ६ मा एमाले तथा वडा नं ५ मा काँग्रेस पुरै समूहसहित विजयी भएको छ । रासस
