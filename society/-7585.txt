बर्दियामा हावाहुरीले दुई दर्जन घरमा क्षति, तीन घाइते

बर्दिया । बर्दियामा हावा हुरीले झण्डै दुई दर्जन बढी घरमा क्षति पुर्याएको छ। गुलरिया नगरपालिका वडा नं. ९ टेपरीलगायत वडा नं. १० का केही ठाउँमा हावाहुरीले टिन र खरले छाएका घरका छाना उडाएको हो।

हावाहुरीले छाना उडाएपछि पीडितहरु खुला आकाशमुनि बस्न बाध्य भएका छन् । हावाहुरीका कारण छत फालेपछि टेपरीका तीन जना स्थानीय बासिन्दा घाइते भएका छन्।

हावाहुरीका कारण गुलरिया नगरपालिका वडा नं ९ टेपरी गाउँका ४७ बर्षीय दिपक यादव, १० बर्षीय बालक चमार र १६ बर्षिया अञ्जु सुनार घाइते भएको प्रहरीले जनाएको छ ।

घाइतेहरुको जिल्ला अस्पताल गुलरियामा उपचार भइरहको बताइएको छ । हावाहुरीबाट मुख्यगरी सुकुम्बासी, दलित तथा मुक्तकमैया समुदायका घरपरिवार बढी प्रभावित भएका छन् ।
