रामशरण महतका स्वकीय सचिव कांग्रेस गढमै पराजित

नुवाकोट। नेपाली कांग्रेसका प्रभावशाली नेता द्वय रामशरण महत र प्रकाशशरण महतको क्षेत्र नुवाकोटको पञ्चकन्या गाउँपालिका प्रमुखमा माओवादी केन्द्रले जित निकालेको छ। प्रकाशशरण हालका परराष्ट्र मन्त्री पनि हुन्। 

माओवादी केन्द्रका तेजबहादुर तामाङ (रमेश) २ हजार ९ सय ६२ मत पाएर विजयी भएका हुन्। उनका निकटतम प्रतिद्वन्द्वी कांग्रेसका रामेश्वर थापाले २ हजार ८ सय ५४ मत पाए। थापा पूर्वअर्थमन्त्री रामशरण महतका स्वकीय सचिव हुन्। 

गाउँपालिकाको उपप्रमुखमा भने कांग्रेस उम्मेदवार विजयी भएकी छन्। उपप्रमुखमा कांग्रेसकी सीता खड्का पराजुली २ हजार ७ सय ९३ मत पाइन्। निकटका प्रतिद्वन्द्वी माओवादीका प्रकृति रिजालले २ हजार ५ सय ७८ मत पाइन्।
