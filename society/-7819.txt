राप्रपा उपमेयर राजाराम भन्छन्-हामीले एमालेलाई दियाैं तर एमालेको मत पाएनाैं 

काठमाडौं । नेकपा एमाले र राप्रपाबीच तालमेल भएपछि काठमाडौं महानगरपालिकाको उपमेयरका उम्मेद्वार बनेका राजाराम श्रेष्ठले एमालेबाट बेइमान भएको भन्न हतार हुने बताएका छन्।

काठमाडौं महानगरमा एमालेका मेयर उम्मेद्वार विद्यासुन्दर शाक्यले पाएको बराबरको मत उपमेयरका उम्मेद्वार श्रेष्ठले नपाएपछि एमालेले धोका दिएको चर्चा राप्रपा वृत्तमा छ।

श्रेष्ठले भने ‘एमालेले बेइमान गर्यो भनिहाल्न हतार गर्दिन, तर हामीले जसरी एमालेमा मत दियाैं त्यो अनुसार हामीले पाएनाै भन्ने लागेको छ।’ उनले दोस्रो संविधान सभा निर्वाचनमा काठमाडौंमा राप्रपाले समानुपातिक तर्फ पाएको मत अहिलेको चुनावमा प्राप्त हुन नसकेको बताए।
