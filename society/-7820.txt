गोंगबुमा ट्रिपरले पैदलयात्री किच्यो, प्रत्यक्षदर्शीले भने-ब्याक गरेर ज्यान लियो (फोटो/भिडियो)

काठमाण्डौं। काडमाण्डौंको गोंगबु बानियाटारमा ट्रिपरको ठक्करबाट एकजना पैदलयात्रुको मृत्यु भएको छ। शनिबार बिहान मन्दिरमा पुजा गर्न जाँदै गर्दा बाटोमा ती पुरुषको मुत्यु भएको हो।

बिहान पौने ५ बजे घटना भएको हो। ट्राफिक प्रहरी महाशाखाले दिएको जानकारी अनुसार बा २ ख ५७३० नम्बरको ट्रिपरको ठक्करबाट पैदलयात्रीको घट्नास्थलमै मृत्यु भएको हो। 

मृत्यु हुनेमा तनहुँ व्यास नगरपालीका बस्ने ३५ बर्षीय ऋषिराम पण्डित रहेका छन्। दुर्घटनामा संलग्न ट्रक सहित चालकलाई महानगरीय प्रहरी बृत बालाजुले नियन्त्रणमा लिएको छ।

ब्याक गरिगरि किचेर मारियोः
प्रत्यक्षदर्शी स्थानीयका अनुसार पण्डितले बाटो काट्दा ट्रिपरले ठक्कर दियो, उनी त्यही लडे। घाइते भएका उनी उठेर छेउ लाग्न लाग्दा ट्रिपरले फेरि ब्याक गरेर उनलाई ठक्कर दियो। उनीसँगै रहेकी महिलाले बचाउन हारगुहार गरिन्, तर ट्रिपरले ज्यान लिने नियतले नै उनलाई किचरे सडकमै मरणासन्न पार्यो। केहिबेरमा उनको घटनास्थलमै ज्यान गयो।

घटनास्थलको भिडियोः
