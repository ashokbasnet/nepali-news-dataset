लमजुङको पूर्ण विवरण, ५ तहमा एमाले विजयी, दुईमा कांग्रेस

लमजुङ। लमजुङको सबै स्थानीय तहको मतगणनाको नतिजा सार्वजनिक भएको छ । १ लाख ५ हजार ९ सय ९२ मतदाता रहेको लमजुङमा चार वटा नगरपालिका र ४ वटा गाउँपालिका रहेको छ ।

यस जिल्लामा नेकपा एमालेले तीन नगरपालिका र दुई गाउँपालिकासहित पाँच स्थानमा विजयी हासिल गरेको छ। त्यस्तै नेपाली कांग्रेसले एक नगरपालिका र एक गाउँपालिका गरी दुई ठाउँ जितेको छ भने माओवादी केन्द्रले एक ठाउँ मात्रै जितेको छ ।

जिल्लाका मुख्य केन्द्र मानिएका सुन्दरबजार, बेसिसहर नगरपालिकामा एमाले विजयी भएको हो । सन्दरबजारमा एमालेका जनकराज मिश्र तथा बेसीशहरमा एमालेका गुमानसिंह अर्याल विजयी भएका छन्। राइनास नगरपालिकामा पनि एमालेकै सिंहबहादुर थापा विजयी भए ।
एमालेले मर्स्याङ्दी र क्लोलासोँथर गाउँपालिका पनि जितेको छ ।

मध्यनेपाल नगरपालिकामा कांग्रेसका रमेशकुमार पाण्डे र दुधपोखरी गाउँपालिका नेपाली कांग्रेसकै छुपीमाया गुरुङ विजयी भएकी छन् ।
माओवादी केन्द्रले भने दोर्दी गाउँपालिका प्रमुख जितको छ । त्यहाँ माओवादीका ओमबहादुर गुरुङ विजयी भएका हुन् ।
