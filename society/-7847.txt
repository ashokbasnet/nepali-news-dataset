काभ्रेको नमोबुद्धमा एमालेले जित्यो

काभ्रे, ६ जेठ । काभ्रेपलाञ्चोक जिल्लाको नमोबुद्ध नगरपालिकामा नेकपा एमालेका टङ्कप्रसाद शर्माले पाँच हजार ३४३ मत ल्याई विजयी भएका छन् । उनका निकटतम प्रतिद्वन्द्वी नेपाली काँग्रेसका कुनसाङ लामाले चार हजार ९६१ मत प्राप्त गरे ।

त्यस्तै उपप्रमुखमा पनि नेकपा एमालेबाट रामदेवी तामाङले पाँच हजार १४७ मत ल्याई विजयी भएकी छन् । उहाँका निकटतम प्रतिद्वन्द्वी काँग्रेसका कमला खनालले ४ हजार ४११ मत ल्याइन् ।

त्यसैगरी उक्त नगरपालिकाको वडा नं ११ मा नेकपा एमाले पूरै समूह विजयी भएको छ । उक्त वडाको वडाध्यक्षमा नेकपा एमालेबाट कृष्णबहादुर तामाङ विजयी भए । उनका निकटतम प्रतिद्वन्द्वी नेकपा माओवादी केन्द्रका सानुबाबु तामाङले ३८५ मत ल्याए । रासस
