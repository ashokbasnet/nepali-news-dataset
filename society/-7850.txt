लालपूर्जा र नागरिकता बोकेका एक वृद्धको नाटकीय रुपमा निधन 

चरिकोट । दोलखाको सदरमुकाम चरिकोट सातदोबाटोमा एक वृद्धको निधन भएको छ । बिगु गाउँपालिका–१ लामाबगर गाउँमा स्थायी ठेगाना भएका  अन्दाजी ८० वर्षीय गोविन्दबहादुर सुनुवारको आज मृत्यु भएको हो ।

सातदोबाटोमा एक्कासि बेहोस भई ढलेका सुनुवारको प्रहरीले उपचार गर्न चरिकोटस्थित प्राथमिक स्वास्थ्य केन्द्रमा लैजाँदै गर्दा बाटोमा मृत्यु भएको  जिल्ला प्रहरी कार्यालय दोलखाका प्रहरी निरीक्षक प्रेमसागर केसीले बताएका छन्। 

सुनुवार कै कारणले सदरमुकाम आएका थिए र उनका आफन्त को हो भन्ने बारे खुल्न सकेको छैन । जिल्ला प्रहरी कार्यलय दोलखाका अनुसार उनको साथबाट नागरिकताको प्रमाण पत्र र जग्गाधनी पुर्जा फेला परेको बताइएको छ ।
