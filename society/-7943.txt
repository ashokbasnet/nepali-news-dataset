जनावर मार्न थापेको पासो आफैमा फर्केपछि गयो ज्यान

सल्यान, जंगली जनावरलाई मार्न पासो राखेको भरुवा बन्दुक पड्कदा सल्यानकावे त्रिबेणि गाउँपालिका–६ बस्ने ५४ बर्षीय पूर्ण बहादुर बुढाथोकीको मृत्यु भएको छ ।

सोही ठाउँ बस्ने ५६ बर्षीय बिष्णु बहादुर रावलले शनिबार राति आफ्नो तरकारी बारीमा जंगली जनावरलाई मार्न भरुवा बन्दुक लोड गरी पासो राखेकोमा आइतबार विहान बन्दुक पड्कदा बुढाथोकीको मृत्यु भएको हो ।

प्रहरीले रावललाई नियन्त्रणमा लिएर यस सम्बन्धमा आवश्यक अनुसन्धान गरिरहेको छ ।
