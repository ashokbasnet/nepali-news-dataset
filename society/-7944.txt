छुट्टा-छ्ट्टै स्थानमा तीन मानिस मृत अवस्थामा फेला

काठमाडौँ ।  छुट्टा छ्ट्टै स्थानमा तीन जना मानिस मृत अवस्थामा फेला परेको प्रहरीले जनाएको छ । सुनसरीको धरान उपमहानगरपालिका– १९ स्थित निर्माणाधिन घरमा काम गरी बस्ने ताप्लेजुङ फुङ्लीङ–९ घर भएका ४५ बर्षीय सुभास सिग्देल मृत अवस्थामा फेला परेका छन् । 

यसैगरी काठमाडौँ महानगरपालिका–१४ कलंकी स्थित भाटभटेनी सुपर मार्केट नजिक सडकमा आइतबार नाम,थर नखुलेको अन्दाजी ४५ बर्षीय पुरुष मृत अवस्थामा फेला परेका छन् । 

कास्कीको पोखरा लेखनाथ महानगरपालिका–१५ टुटुङ स्थित खाली जमिनमा आइतबार नाम, थर नखुलेको अन्दाजी ४५ बर्षीय पुरुष मृत अवस्थामा फेला परेका छन् । यस सम्बन्धमा स्थानीय प्रहरीले आवश्यक अनुसन्धान गरिरहेको जनाएको छ ।
