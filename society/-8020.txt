जिग्री पाँडे प्रतिष्ठानले लन्च गर्यो क्राउड फन्डिङ, विदेशमा बस्नेले एक डलर पनि सहयोग गर्न सक्ने

काठमाण्डौँ। दृष्टिविहिनको लागि जिग्रि पाँडे प्रतिष्ठानद्वारा सप्तरिको गम्हरियाका अति विपन्न दृष्टिविहिन मण्डल परिवारको लागि निर्माण भइरहेको घरको लागि आर्थिक अभाव भएको छ। कुल अनुमानित ३० लाख रुपियाँ लागतमा निर्माण सुरु भएको घरको लागि १० लाख अपुग भएको जिग्रि पाँडे प्रतिष्ठानका अध्यक्ष कुमार कट्टेल जिग्रीले डिसीनेपाललाई जानकारी दिए ।

सोमबार मात्रै जिग्रिपाँडे प्रतिष्ठानले विदेशमा बस्ने जोकोहीले १ डलरभन्दा माथि सकेको सहयोग गर्न सकिने सुविधासहित क्राउड फन्डिङ लन्च गरेका छन् । क्राउड फन्डिङमार्फत विदेशमा बस्ने जोकोही सहयोग गर्न चाहने दाताले १ डलरभन्दा माथिको रकम सहयोग गर्न सक्छन् ।

क्राउड फन्डिङमार्फत संसारको जुनसुकै ठाउँबाट सहयोग गरेको रकम जिग्री पाँडे प्रतिष्ठानको काठमाण्डौँ त्रिपुरेश्वरमा रहेको कृषि विकास बैंकको खाता नं ०२१०६०११२९५९३०१२ मा सिधै जम्मा हुनेछ । उक्त खातामा जम्मा भएको रकमको सहयोगमा प्रतिष्ठानले सप्तरिको गम्हरियामा दृष्टिविहिनको घर निर्माण गरिरहेको छ । 

 क्राउड फन्डिङमार्फत सहयोग गर्न तलको लिंकमा थिच्नुहोस
http://https://www.indiegogo.com/projects/home-for-underprivileged-blind-family-in-nepal#/

जिग्रीले भने 'अहिले घर निर्माणको ६० प्रतिशत भन्दा बढी कार्य सकिएको छ । अब १० लाख सहयोग जुट्ने हो भने हामीले दृष्टिविहिन तीन परिवारको लागि अपांगमैत्री, बालमैत्री र धुवाँरहित घर निर्माण पूरा गर्न सक्ने थियौँ ।' उनले पुर्णरुपमा सामाजिक सेवामा तल्लिन भएकाले दृष्टिविहिनको लागि घरनिर्माणमा सक्दो सहयोग गर्न सम्पूर्ण नेपाल भित्र तथा नेपाल बाहिर बस्ने सबैमा आग्रह पनि गरेका छन् ।
