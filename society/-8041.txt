मारेर फालेको अवस्थामा दुई व्यक्तिको शव फेला 

धनकुटा । धनकुटा नगरपालिकाको छुट्टाछट्टै स्थानमा आज बेवारिसे अवस्थामा दुई शव फेला परेका छन् ।  धनकुटा नगरपालिका–२ भिरगाउँमा अन्दाजी ३५ वर्षीय एक युवाको बेवारिसे शव फेला परेको जिल्ला प्रहरी कार्यालय धनकुटाले जनाएको छ। 

बेवारिसे अवस्थामा फेला परेको शवको नाम वतन खुल्न सकेको छैन । यसैगरी धनकुटा नगरपालिका–१० मूलघाटका ३९ वर्षीय लोकबहादुर कार्की साँगुरीगढी गाउँपालिकास्थित तमोर नदी किनारामा मृतअवस्थामा फेला परेको प्रहरीले जनाएको छ । 

मानसिक सन्तुलन गुमाएका कार्की गत जेठ ३ गतेदेखि घर छोडेर हिँडेका परिवारको भनाइ रहेको प्रहरीले जनाएको छ । दुवै शव परीक्षणका लागि जिल्ला अस्पतालमा पु-याएको र यसवारे थप अनुसन्धान भइरहेको जिल्ला प्रहरी कार्यलयका प्रहरी उपरीक्षक सुदीप राजभण्डारीले बताएका छन्। रासस
