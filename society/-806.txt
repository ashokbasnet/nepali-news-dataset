जुत्ता सिलाएररै मासिक २० देखि ३० हजार कमाउँछिन् देवी नेपाली (भिडियो सहित)

२९ वर्षीया देवी नेपाली सामाजिक रुपमा महिला र पुरुषमा देखा पर्दै आएको भ्रमलाई चिर्दै जुत्ता सिलाईमा तल्लीन छिन । जुत्ता सिलाउने पेशामा सायद कमै महिला आवद्ध हुन्छन ।

सामाजिक मान्यताका कारण पनि धेरै महिलाहरु यस्तो पेशामा अग्रसर भएका देखिदैनन् । तर देबि नेपाली ५ देखि निरन्तर लिबाङ बजारमा जुत्ता सिलाउदै आएकी छिन । बिहान झिसमिसे संगै शुरु हुने उनको जुत्ता सिलाउने काम साँझ सम्म जारी हुन्छ । यो उनको दैनिकी नै हो । सानै उमेरमा विवाह गरेकी नेपालीसँग कुनै बेला न कुनै सिप थियो न त कुनै क्षमता ।

बिवाहपछिको केही बर्षमै श्रीमानलाइ गुमाएपछि सबै कार्यभार नेपालीको टाउकोमा थुपरीयो । ५ बर्ष मोटरसाईकल दुर्घटनामा श्रीमानको मृत्यूभएपछि जीवन गुजराका लागि जुत्ता सिलाउने सीप सिकेपछि भने उनको जीवनमा अहिले परिवर्तन आएको छ । जुत्ता सिलाउने पेशाले छाक टार्न मात्र होइन दुई छोराहरुलाई राम्रोसँग पढाएकी छिन ।


अहिले दैनिक ५ देखि ६ सय सम्म कमाई हुने यो पेशाबाट कहिले काही २ हजार सम्म पनि कमाई हुने गरेको छ । पुरुषले गर्ने पेशा भन्दैे महिलाले गर्न सक्दैनन् भनेर धेरैले नमिठो ब्यवहार गरेको उनको अनुभव छ । मासिक २० देखि ३० हजार सम्म कमाइ भइरहेको यो पेशाले नेपालीलाई खुशी जीवन दिएको छ ।
