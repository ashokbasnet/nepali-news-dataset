छुट्टा-छुट्टै स्थानमा दुई मानिस मृत अवस्थामा फेला 

काठमाडौँ ।  छुट्टा-छुट्टै स्थानमा दुई मानिस मृत अवस्थामा फेला परेको प्रहरीले जनाएको छ । भक्तपुरको चाँगुनारायण नगरपालिका–८ बस्ने ४० वर्षीया सुमित्रा खड्का मृत अवस्थामा फेला परेकी छन् । उनको सव सोही ठाउँको गहुँ खेतमा फेला परेको हो । उनको मृत्यु हुनुको कारणका बारेमा प्रहरीले अनुसन्धान जारी राखेको जनाएको छ । 

यसैगरी सुनसरीको धरान उपमहानगरपालिका–१७ संगम चोकमा डेरा गरी बस्ने ४८ वर्षीय त्रिशुले भन्ने हर्कबहादुर लिम्बु मृत अवस्थामा फेला परेका छन् । उनी सोही ठाउँको तल्लो लोसे भन्ने स्थानको सडक किनारामा मृत अवस्थामा फेला परेको प्रहरीले जनाएको छ । घटनाका बारेमा स्थानीय प्रहरीले आवश्यक अनुसन्धान गरिरहेको जनाएको छ ।
