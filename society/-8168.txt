काठमाडौँको वडा नं– ४, १८ र ३२ मा एमालेको प्यानलै विजयी

काठमाडौँ । काठमाडौँ महानगरपालिकाको वडा नं– ४, १८ र ३२ मा एमाले प्यानलसहित विजयी भएको छ भने नेपाली कांग्रेस पनि वडा नं–२० मा प्यानल सहित विजयी भएको छ ।

 वडा नम्बर ४ मा एमालेका मोहनबहादुर विष्टले तीन हजार ८१३ मत प्रप्त गरी विजयी भएका छन् । उनका निकटतम प्रतिद्वन्द्वी काँग्रेसका अनिशराम शर्माले तीन हजार ४८० मत प्राप्त गरे ।

एमालेबाटै महिला सदस्यमा सरु अधिकारीले चार हजार ३२, दलित महिला सदस्यमा कल्पना सार्की नगरकोटीले तीन हजार ९३९, खुल्ला सदस्यद्वयमा दिनेश महर्जनले चार हजार १०० र ध्रुवप्रसाद त्रिपाठीले तीन हजार ८७९ मत प्राप्त गरी निर्वाचित भएका छन् ।

वडा नं– १८ नेकपा एमाले

वडा नं– १८ मा पनि एमालेको प्यानलै निर्वाचित भएको छ । वडाध्यक्षमा न्युच्छेकाजी महजर्नले एक हजार ५६ मत प्राप्त गरी विजयी भएका छन् । उनका निकटतम प्रतिद्वन्द्वी काँग्रेसका राजन महर्जनले ७८५ मत प्राप्त गरे ।

एमालेकै तर्फबाट सो वडाको महिला सदस्यमा हेराशोभा डङ्गोल महर्जनले ११ हजार १२५, खुला सदस्यद्वयमा हेमज्योति शाक्यले एक हजार ४५ र रचना शर्माले ९२४ मत ल्याएर विजयी भए । यस वडामा दलित महिला सदस्यमा भने उम्मेदवारी परेको थिएन ।


वडा न– ३२ एमाले

महानगरको वडा नं ३२ मा एमालेकै नवराज पराजुलीले पाँच हजार ८७९ मत ल्याए । उनका निकटतम प्रतिद्वन्द्वी नेपाली काँग्रेसका कृष्णबहादुर केसीले चार हजार १९ मत प्राप्त गरे ।

एमालेकै तर्फबाट उक्त वडाको महिला सदस्यमा सरिता दाहाल पाँच हजार ९०४ र दलित महिला सदस्य सीता विसङ्खेले पाँच हजार ८६४ मत ल्याए ।

यसैगरी खुला सदस्यतर्फ राजेन्द्र न्यौपानेले पाँच हजार ६८० र हिरादेवी पोखरेलले पाँच हजार ४३४ मत ल्याए । यस महानगरपालिकाको १, २, ३, ४, ५, १८, १९, २०, २२, २३, २४, २५, २६, २७, २८, २९, ३०, ३२ वडाको मत गणना सम्पन्न भइसकेको छ भने ६, ७, ८, ९, १०, ११, १२, १३, १४, १५, १६, १७, २१ र ३१ वडाको मत परिणाम आउन बाँकी छ ।

वडा नंं– २० नेपाली काँग्रेस

कामनपामा वडा नं– २० मा कांग्रेका राजेन्द्र मानन्धरको प्यानलै निर्वाचित भएको छ । मानन्धरले ८७६ मत ल्याएर विजयी भएका हुन् ।
एमालेका उम्मेदवार विजयकृष्ण श्रेष्ठले ८४९ मत ल्याए । महिला सदस्यमा शोभादेवी मानन्धरले ९३३ र दलित महिला सदस्यतर्फ मञ्जु मकैयाले एक हजार ५३ खुला सदस्यद्वयमा अनेश चित्रकारले एक हजार २०६ र रशेल श्रेष्ठले ७६५ मत प्राप्त गरी निर्वाचित भए ।
