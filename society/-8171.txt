काठमाडौँको वडा नं. ४ मा एमालेको प्यानलै विजयी

कमाठमाडौँ । काठमाडौँ महानगरपालिकाको वडा नं– ४ मा एमाले प्यानलसहित विजयी भएको छ ।

वडा नम्बर ४ मा एमालेका मोहनबहादुर विष्टले तीन हजार ८१३ मत प्राप्त गरी विजयी भएका छन् । उनका निकटतम प्रतिद्वन्द्वी काँग्रेसका अनिशराम शर्माले तीन हजार ४८० मत प्राप्त गरे ।

एमालेबाटै महिला सदस्यमा सरु अधिकारीले चार हजार ३२, दलित महिला सदस्यमा कल्पना बयलकोटीले तीन हजार ९३९, खुल्ला सदस्यद्वयमा दिनेश महर्जनले चार हजार १०० र ध्रुवप्रसाद त्रिपाठीले तीन हजार ८७९ मत प्राप्त गरी निर्वाचित भएका छन् ।

जितपछि डिसीनेपालसँग कुरा गर्दै नवनिर्वाचित वडाध्यक्ष विष्टले महानगर–४ एमालेको लालकिल्लाबाट परिचित क्षेत्रमा पुनः आफ्नो पकड जमाउन सफल भएको बताएका छन् ।

उनले भने– २० वर्षपछि नेकपा एमालेले ऐतिहासिक प्रतिष्ठा पुनः फिर्ता लिएर सशक्त उपस्थिती जनाएको छ । आफ्नो मतदाताहरुलाई धन्यवाद दिदैं उनले आफूले चुनाव अघि प्रस्तुत गरेको विकासका खाकाहरुलाई पूरा गर्ने अठोट समेत दोहोर्याएका छन् ।
