देशबासीका नाममा प्रधानमन्त्रीको सम्बोधन, भरतपुरमा चासो

भरतपुर। प्रधानमन्त्री पुष्पकमल दाहालले देशबासीका नाममा सम्बोधन गर्दा उनको गृह जिल्ला चितवनमा निकै चासो व्यक्त भएको छ। भरतपुरको कभर्डहलमा जारी मतगणनास्थलमा जुटेकाहरू प्रधानमन्त्रीको सम्बोधन सुन्न घर, पसलमा पुगेका छन्।

भरतपुर महानगरपालिकामा मेयर पदकी उम्मेद्वार प्रधानमन्त्रीपुत्री रेणु दाहाल मत गणनास्थलबाट बाहिरिएकी छन्। उनी प्रधानमन्त्रीको सम्बोधन सुन्नका लागि निस्केकी माअोवादी केन्द्रका एक स्थानीय नेताले जानकारी दिए।

प्रधानमन्त्रीले यो सम्बोधनमा राजिनामा दिएका छन्। उनको राजिनामा यहाँ निकै चासोको विषय बनेको छ।

अधिकांशले प्रधानमन्त्रीले अहिले राजिनामा नदिएको भए उपयुक्त हुने धारणा सुनाएका छन्। 'अर्को चुनाव पनि गरेर राजिनामा दिएको भए राम्रो हुन्थ्यो,' मत गणना स्थलमा स्थानीय हरी कार्कीले प्रतिकृया दिए 'अहिले सरकार फेरबदल हुँदा दोस्रो चरणको चुनावमा असर पर्न सक्छ।'

(तस्बिरः भरतपुरको कभर्डहल, जहाँ मतगणना भैरहेछ।)
