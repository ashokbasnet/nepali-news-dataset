भरतपुरः १४ नम्बरमा कांग्रेसको पकड, एमाले-माअोवादीको टक्कर

भरतपुर। भरतपुर महानगरको वडा नम्बर १४ मा कांग्रेसको पकड, एमाले र माअोवादीको टक्कर परेको छ। तीन हजार मत गणना हुँदा प्राप्त भएको मतनतिजा हेर्दा उक्त वडामा नेपाली कांग्रेसको राम्रो पकड देखिन्छ भने एमाले र माअोवादीको निकट टक्कर छ।

एकाध वडाबाहेक अहिलेसम्म राम्रो मत ल्याउन नसकेको माअोवादीले १४ नम्बर वडामा भने वडा अध्यक्षको मतमा एमालेलाई टक्कर दिएको छ।

१४ वडाको तीनहजार मत गणना हुँदा रुखमा १०४५, सुर्यमा ७६४ र हसियाँ/हथाैडामा ७३५ मत प्राप्त भएको छ। एमाले र माअोवादीले यो वडामा पाएको मत फरक मात्रै २९ छ। तीन हजार मत गन्दा दोस्रो हुने दाैडमा एमाले र माअोवादीबीच २९ मतको अन्तर छ।

कुल खसेको ४४४६ मत मध्ये गनिएको तीनहजारबाट पाएको मतले मेयर पदका एमाले उम्मेद्वार देवी ज्ञवालीले २८९५५ मत बनाएका छन्। निकटतम प्रतिद्वन्द्वी माअोवादीकी रेणु दाहालले २६७७२ मत पुर्याएकी छन्।

२४ सय मत गन्दासम्म ज्ञवाली र दाहालबीचको मत अन्तर २३०४ को थियो त्यो घटेर अहिले २१८३ मा झरेको छ। पछिल्लो ६ सयबाट रेणुले १२१ मतको अग्रता घटाएकी छन्।
