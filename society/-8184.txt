मतअन्तरको पारो विस्तारै घटाउँदै रेणु (अपडेट)

भरतपुर। भरतपुर महानगरपालिकाको मेयर पदका प्रतिस्पर्धी उम्मेद्वारबीचको मतअन्तर घट्दो क्रममा छन्। वडा नम्बर १४ को ३६ सय मतगणना सकिएपछिको ताजा स्थिति हेर्दा मतअन्तर झनझन् साँघुरो देखिन्छ। 

पछिल्लो मत परिणाम अनुसार एमालेका देवी ज्ञवालीले २९१३७ मत पुर्याएका छन्। माअोवादीकी रेणु दाहालले २७०३४ मत पाएकी छन्।

उपमेयरमा पार्वती शाहको ३०४१३, दिव्या शर्माको २६३५६ मत छ।

भरतपुर-१४ को वडा अध्यक्षमा कांग्रेसले १२६५, एमालेले ९०५ मत पाएको छ।

कुल खसेको ४४४६ मत मध्ये गनिएको तीन हजा ६ सयबाट प्राप्त नतिजा हो यो। 

तीन हजार गन्दा सम्ममा एमाले ज्ञवालीले २८९५५ मत बनाएका थिए, माअोवादीकी दाहालले २६७७२ मत पुर्याएकी थिइन्।

यस्तो छ मत अन्तरको घट्दो क्रमः
२४ सय मत गन्दासम्म ज्ञवाली र दाहालबीचको मत अन्तर 
२३०४ को थियो। तीनहजार गन्दा त्यो घटेर २१८३ मा आयो। ३ हजार ६ सय गन्दा मत अन्तर घटेर २१०३ मा झरेको छ।

पछिल्लो ६ सयबाट रेणुले ८० मतको ऋण तिरेकी छन्।
