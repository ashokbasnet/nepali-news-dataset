भक्तपुर चाँगुनारायणमा पुन: मतगणना सुरु

भक्तपुर  । भक्तपुरको चाँगुनारायण नगरपालिकाको मतगणना बुधबारबाट सुरु भएको छ ।पाँच दिनदेखि स्थगित चाँगुनारायण नगरपालिकाको मतगणना बुधबार अपरान्हबाट सुरु गरिएको हो । विवादित वडा नम्बर ३ र ४ मा पुनः मतगणना गर्ने सहमति सर्वदलीय बैठकमा जुटेपछि मतगणना सुचारु भएको हो ।

मतगणनामा संलग्न कर्मचारीले काँग्रेस, नेपाल मजदुर किसान पार्टी र राष्ट्रिय प्रजातन्त्र पार्टीलगायतका दलको मतलाई गोलमाल गरेपछि त्यहाँको मतगणना स्थगित भएको थियो । बुधबार विहान प्रमुख निर्वाचन अधिकृत भोजराज शर्मा, प्रमुख जिल्ला अधिकारी द्रोण पोखरेलसहितको सर्वदलीय बैठकमा विवादित वडा नम्बर ३ र ४ मा पुन मतगणना गर्न एमाले सहमति भएपछि मतगणनाको काम सुरु गरिएको हो ।
