छुट्टा-छुट्टै स्थानमा चार मानिस मृत अवस्थामा फेला 

काठमाडौं । छुट्टा-छुट्टै स्थानमा चार मानिस मृत अवस्थामा फेला परेको प्रहरीले जनाएको छ । मोरङ्गको बेलबारी नगरपालिका–१० भाउने जंगलमा नाम, थर नखुलेका करीव ६० वर्षीय पुरुष बिहिबार मृत अवस्थामा फेला परेका छन् ।

यसैगरी तनहुँको भानु नगरपालिका–१० स्थित मस्र्याङदी नदीको किनार नजिक पाउदी दोभानमा सनाखत हुन नसकेका करीव ६० वर्षीया महिलाको बिहिबार शव फेला परेको छ ।

यसैगरी रुपन्देहीको बुटवल उप–महानगरपालिका–११ देबीनगरस्थित रंगशाला पछाडी नाम, थर नखुलेको करीव २५ वर्षीय पुरुष बिहिबार मृत अवस्थामा फेला परेको प्रहरीले जनाएको छ ।  

यसैगरी सुनसरीको इनरुवा नगरपालिका–२ स्थित चप्पल फ्याक्ट्रीमा काम गर्ने भारत जिल्ला बेगुराई वागोर ग्राम पंचायतका ३५ वर्षीय मोहमद नाजिम अन्सारी बिहिबार आफु बस्दै आएको कोठामा मृत अवस्थामा फेला परेका छन् । यि घटनाका सम्बन्धमा स्थानीय प्रहरीले आवश्यक अनुसन्धान गरिरहेको जनाएको छ ।
