बुधबारदेखि २० बर्ष पुराना सवारीसाधन हट्दै (भिडियो सहित)

काठमाडौं, १५ फागुन - सरकारले यही फागुन १८ गतेबाट २० वर्ष पुराना सवारी पूर्ण रुपमा हटाउने भएको छ । १७ गतेपछि २० पुराना सवारी चलाएमा कार्वाही हुने यातायात व्यवस्था विभागको दावी छ ।

विभागले काठमाडौं उपत्यकामा मात्र नभएर उपत्यका बाहिरका विभिन्न जिल्लाहरुबाट पनि २० वर्ष भन्दा पुराना सार्वजनिक यातायात हटाउने निर्णय गरेको छ । विभागले पुराना सवारी हटाउने काम दुई चरणमा गर्दै छ । पहिलो चरणमा फागुन १७ गतेसम्ममा उपत्यकामा चल्न नपाउने गरी हटाउने र दोस्रो चरणमा फागुन ३० गतेसम्ममा देशभरबाट हटाइईसक्ने विभागको भनाई छ ।

अहिले उपत्यकामा २५ सयको हाराहारीमा २० वर्ष पुराना सवारी छन् भने उपत्यका बाहिर पनि त्यतिकै मात्रामा पुराना सवारी रहेको विभागको तथ्यांक छ । यही अभियान अनुरुप विभागले काठमाडौंमा संचालित पुराना सवारी बाहिर गएर चल्न नदिन अञ्चलीकरण र सरुवा अनुमति नदिने व्यवस्था पनि गरिसकेको छ । 

विभागले साना सवारी विस्थापनका लागि पनि अहिलेसम्म ४० वटा ठूला बस संचालनमा ल्याईसकेको छ । त्यस्तै अन्य बस पनि संचालनमा ल्याउने तयारीमा छ ।
