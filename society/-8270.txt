विभिन्न स्थानमा सवारी दुर्घटनामा परी छ जनाको मृत्यु 

काठमाडौं । देशका विभिन्न स्थानमा सवारी दुर्घटनामा परी छ जनाको मृत्यु भएको प्रहरीले जनाएको छ । सिराहाको गोलबजार नगरपालिका–४ स्थित पूर्व–पश्चिम लोकमार्गमा ट्याक्टरले च्यापेर एक जनाएको मृत्यु भएको छ ।  स.१ त ४९३४ नम्बरको इँटा लोड भएको ट्याक्टर अन्यन्त्रित भई पल्टिएर च्याप्दा १४ वर्षीया रागनीकुमारी ठाकुरको मृत्यु भएको हो । उनको उपचारका क्रममा स्मारक अस्पताल लहान मृत्यु भएको प्रहरीले जनाएको छ । 

मकवानपुर राक्सीराङ गाउँपालिका–१ ठुलो भावरडाँडास्थित बालुवा बोकेको ट्याक्टर दुर्घटना हुँदा एकको ज्यान गएको छ ।  ना.५ त ६८१५ नम्बरको ट्याक्टर सडकबाट करीब ३ सय मिटर खोल्सामा खस्दा हेटौंडा उपमहानगरपालिका–१९ नेवारपानी बस्ने १३ बर्षीय बिवेक प्रजाको घटनास्थलमै मृत्यु भएको  प्रहरीले जनाएको छ । 

यस दुर्घटनामा परी बारा, कलैया नगरपालिका–६ बस्ने १९ बर्षीय मनोजकुमार पटेल घाइते घएका छन् उनको चुरेहिल अस्पताल हेटौंडामा उपचार भइरहेको छ । 

सुनसरीकाे  कोशी गाउँपालिका–८ स्थित पूर्व–पश्चिम राजमार्गमा बा.४ ख ५२५५ नम्बरको यात्रुवाहक बसले ठक्कर दिँदा नाम, थर नखुलेका करीब ५० बर्षीय पुरुषको घट्नास्थलमै मृत्यु भएको छ । बस र चालकलाई प्रहरीको नियन्त्रणमा लिई आवश्यक अनुसन्धान गरिरहेको जनाएका छ ।

रामेछापकाे लिखु गाउँपालिका–१ दिलौरीस्थित सडकमा ना.६ त २९५० नम्बरकोे ट्याक्टरबाट खसेर एकको मृत्यु भएको छ ।  उक्त ट्याक्टरका साहु सोही ठाउँ बस्ने २० बर्षीय राजन पौडेलको उपचारको लागि तामाकोसी सहकारी अस्पताल मन्थली लैजाँदै गर्दा बाटैमा मृत्यु भएको प्रहरीले जनाएको छ । ट्याक्टर र चालकलाई प्रहरीले नियन्त्रणमा लिएको छ ।

सप्तरीबाट काठमाडाैँ अाउँदै गरेको ना.७ ख ७५२ नम्बरको बस अचानक ब्रेक लगाउने क्रममा पल्टेर दुर्घटना नाम, थर, नखुलेका करीब ५० बर्षीय पुरुषको उपचारको क्रममा मृत्यु भएको छ 

कञ्चनपुर  भिमदत्त नगरपालिका–५ बनगाउँस्थित सडकमा म.२ प ३०२२ र म.१ प ९०१२ नम्बरका स्कुटर एकआपसमा ठक्कर खाई दुर्घटना हुँदा एक जनाको मृत्यु भएको छ ।
