सुर्खेतबाट चितुवाको छालासहित अर्याल पक्राउ

सुर्खेत । सुर्खेतमा चितुवाको छालासहित एक जना पक्राउ परेका छन् । चितुवाको छालासहित जल्लाको गुर्भाकोट नगरपालिका–१३ का गान्धी अर्याल पक्राउ परेका हुन्।

अर्यालले आफ्नो कोठामा ६ फिट ५ इन्च लम्बाई र १ फिट ८ इन्च चौडाई भएको चितुवा छाला सजाएर राखेको अबस्थामा फेला परेकाले पक्राउ गरिएको सुर्खेतका प्रहरी प्रमुख एसपी मोहन आचार्यले बताए।

प्रहरीका अनुसार अर्यालले पाँच वर्ष अगाडि सिम्ताबाट पाँच हजारमा छाला किनेको बयान दिएका छन् ।  चितुवाको छालासहित प्रक्राउ परेका अर्याललाई कारबाहीको लागि जिल्ला वन कार्यालय सुर्खेतमा बुझाइएको जिल्ला प्रहरी कार्यालय सुर्खेतले जनाएको छ।
