काठमाडौं महानगरको ताजा मतपरिणाम, आश्चर्यमा पार्ने रञ्जु र किशोरको मत 

काठमाडौं । काठमाडौं महानगरपालिकाको पछिल्लो मत परिणाम निकै रोचक देखिएको छ। ताजा मतपरिणाम अनुसार कान्छी मेयर उम्मेद्वार रञ्जु दर्शनाले २० हजार मत कटाएकी छिन्।

उनको पक्षमा २० हजार ८२ मत खसेको छ। त्यस्तै रविन्द्र मिश्र नेतृत्वको साझा पार्टीका मेयर उम्मेद्वार किशोर थापाले १५ हजार ५ सय ८९ मत कटाएका छन्। नयाँ भएका कारण यी दुई पार्टीमा धेरैको ध्यान केन्द्रित भएको थियो।   

त्यस्तै एमालेका मेयर उम्मेद्वार विद्यासुन्दर शाक्य ५४ हजार ५ सय ७९ मतसहित अग्रस्थानमा छन् भने उनका प्रतिद्वन्द्वी कांग्रेसका मेयर उम्मेद्वार राजुराज जोशी १५ हजार ९८८ मतले पछि छन्। उनको पक्षमा जम्मा ३८ हजार ५ सय ९१ मत खसेको छ। 

त्यस्तै माओवादी केन्द्रका सर्वोत्तम डंगोलले ६ हजार ३ सय ७७ मत प्राप्त गरेका छन्।
