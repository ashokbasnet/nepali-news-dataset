काठमाडौँ ११ मा काँग्रेस र १२ मा एमाले विजयी

काठमाडौँका ३२ वडामध्ये २७ वडाको मत परिणाम सार्वजनिक जसमा एमालेले १५ र नेपाली काँग्रेसले १२ वडामा जित 

काठमाडौँ । काठमाडौँ महानगरपालिकाको वडा नम्बर ११ र १२ को मत परिणाम सार्वजनिक भएको छ । जसमा ११ नम्बर वडाको अध्यक्ष पदमा नेपाली काँग्रेसका हीरालाल तण्डुकार एक हजार १८० मत प्राप्त गरी विजयी भएका छन् । 

त्यस्तै महिला सदस्यमा आशा श्रेष्ठ रौनीयार, दलित महिला सदस्य यशोमती परियार, खुल्ला सदस्यमा दिनेश राउत क्षेत्री र सरोजकुमार मुल्मीले विजयी हासिल गरेकी छन् । 

वडा नं १२ मा एमाले विजयी 

यस्तै वडा नं १२ को मत परिणाम पनि मिश्रित ढङ्गबाट आएको छ । वडा अध्यक्षमा एमालेको तर्फबाट विकास डङ्गोल एक हजार ६७० मत ल्याएर विजयी भएका छन् । 

त्यस्तै महिला सदस्यमा नेपाली काँग्रसको उम्मेदवार नानीहिरा डङ्गोल, दलित महिला सदस्य उसीला सिंह विजयी भएका छन् ।  

खुल्ला सदस्यमा एमालेका उम्मेदवार रत्नकाजी महर्जन र काँग्रेसका पुष्परत्न प्रजापतिले विजय हासिल गरेका छन् । 

हालसम्म कामपाको ३२ वडामध्ये २७ वडाको मत परिणाम सार्वजनिक भएको छ । जसमा एमालेले १५ र नेपाली काँग्रेसले १२ वडामा जित हासिल गरेको छ ।
