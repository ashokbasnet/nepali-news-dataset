पोखराको  उपमेयरमा विजयी भएकी मञ्जुदेवी गुरुङको संघर्षको कथा

स्याङ्जाको पञ्चमूलमा २०१८ मा बाबु ओमप्रसाद र आमा गौरादेवीको कोखबाट जन्मिएकी मञ्जुदेवी गुरुङको राजनीतिक यात्रा कठिन छ । २०३८ सालमा वैवाहिक जीवनमा प्रवेश गरेको एक दशक नबित्दै दुर्भाग्यवश उनले श्रीमान् मेखबहादुरलाई सदाका लागि गुमाउनु प-यो । श्रीमानको निधनपछि कठिन जीवन बाँचेकी उनले एक छोरा विशाल र एक छोरी वर्षा हुर्काउँदै राजनीतिमा सक्रियतापूर्वक लागिरहिन् । उनी २०५० सालमा अखिल नेपाल महिला संघमा आबद्ध भइन् ।

०५५ देखि संगठित सदस्यका अनवरत क्रियाशील छिन् । दुई कार्यकाल एमाले पोखरा ८ वडा सदस्य, जिल्ला कमिटी आर्थिक विभाग सदस्य, क्षेत्र नं. ३ सचिवालय सदस्य,  अनेम संघ नगर समिति सल्लाहकार सदस्य, दुई कार्यकाल सचिव, अनेम संघ जिल्ला कोषाध्यक्ष, नेपाल लोकतान्त्रिक आदिवासी जनजाति महासंघ कास्की कोषाध्यक्ष, अन्तरपार्टी महिला सञ्जाल कास्की जिल्ला कोषाध्यक्ष भएर काम गरिसकेकी छिन् । हाल उनी जिल्ला कमिटी वैकल्पिक सदस्य, अनेम संघ केन्द्रिय विदेश विभाग सदस्य तथा जिल्ला अध्यक्ष हुन् । उनी विभिन्न सामाजिक संघसंस्थामा आवद्ध छिन् ।

एकल महिलाको रुपमा एमालेले उपमेयरमा टिकट दिएपछि उनी गुरुङ समुदायकै काँग्रेसकी प्रत्यासी सरस्वती गुरुङलाई कडा टक्कर दिएकी थिइन् । हुन पनि चुनावमा उनले फराकिलो मतअन्तरले जीतमा आफ्नो नाम लेखाउन सफल भइन् ।

महानगरबासीलाई महानगरको अधिकार र दायित्व बुझाउन आवश्यक रहेको उनी बताउँछन् । समृद्ध र समुन्नत सहर बनाउन तथा शान्ति सुव्यवस्था कायम गराउन आफू दत्तचित्त हुने उनको भनाइ छ । 

प्रस्तुतिः  विजय नेपाल
