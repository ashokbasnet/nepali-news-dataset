विभिन्न भागमा चट्याङ लागेर तीनको मृत्यु 

काठमाडौ । देशका विभिन्न भागमा चट्याङलागेर तीन जनाको मृत्युको भएको प्रहरीले जनाएको छ । धनुषाको क्षिरेश्वरनाथ नगरपालिका–८ ईच्छापुर बस्ने ४० बर्षीया ईन्द्रकला देवी महतोको शुक्रबार आफ्नै आँपको बगैचामा आँप टिप्ने क्रममा चट्याङ लागेर घट्नास्थलमै मृत्यु भएको छ । 

जाजरकोटको जुनीसांझे–५ मटेला बस्ने १३ बर्षीया दिला परियारको काले खोलामा काफल खान गएको अवस्थामा चट्याङ लागेर घटनास्थलमै मृत्यु भएको छ ।  चट्याङ लागेर सोही ठाउँ बस्ने १४ बर्षीया हिरा परियार र १४ बर्षीया मालिका बस्नेत सामान्य घाइते भएका छन् । 

यसैगरी सप्तरी  सुरुङगा नगरपालिका–४ वीरनगर बस्ने २५ बर्षीया रबिना चौधरीको घट्नास्थलमा नै मृत्यु भएको छ घरदेखि अलि पर गाईगोठमा गाईलाई दाना खुवाउन जाने क्रममा परेको चट्याङ लागेर चौधरीको घटनास्थलमै मृत्यु भएको इलाका प्रहरी कार्यालय कडरबोनाले जनाएको छ ।
