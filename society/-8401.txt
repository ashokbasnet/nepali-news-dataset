साझा पार्टीको प्रवक्तामा डा सुर्यराज आचार्य

काठमाडाैं। साझा पार्टीले डा सुर्यराज आचार्यलाई प्रवक्ता तोकेको छ। उनी केन्द्रीय संयोजन समितिका सदस्य हुन्। साझा पार्टीप्रति संचारमाध्यममा बढेको चासोलाई व्यवस्थितरूपमा सम्बोधन गर्न उनी प्रवक्ता तोकिएका पार्टीको प्रेस नोटमा उल्लेख छ।

भरतपुर महानगरपालिका, चितवनका स्थायी निवासी आचार्य सार्वजनिक नीति तथा पूर्वाधार विज्ञ हुन्। थाइलण्डको एशियन इन्स्टिच्युट अफ टेक्नोलजि (एआइटी) बाट स्रोत व्यवस्थापनमा स्नातकोत्तर गरेका डा आचार्यले जापानको टोकियो विश्वविद्यालयबाट ‘पूर्वाधार र क्षेत्रीय विकासमा’ विद्यावारिधि गरेका छन्।

नेपाली राजनीतिमा गहिरो चासो राख्ने डा आचार्य विकास र राजनीतिक विषयका लेखक तथा विश्लेषक पनि हुन्।
