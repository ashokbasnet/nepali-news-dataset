देशका विभिन्न भागमा करेन्ट लागेर ४ जनाको मृत्यु 

काठमाण्डौँ। देशका विभिन्न भागमा करेन्ट लागेर ४ जनाको मृत्यु भएको प्रहरीले जनाएको छ ।

म्याग्दीको मङ्गला गाउँपालिका–२ बाबियाचौरमा करेन्ट लागेर आज एक बालकको ज्यान गएको छ । त्यस्तै मोरङको सनबर्शी नगरपालिका ४ काशीजानमा भि केवुलको तार जोड्ने क्रममा करेन्ट लाग्दा ३० वर्षीय कमल खड्काको न्युरो अस्पताल बिराटनगरमा उपचारको क्रममा मृत्यु भएको छ ।

मकवानपुरको भिमफेदी गाउँपालिका २ कालिकाटारका ५० वर्षीय लालबहादुर बलको मोबाइलको चार्जर निकाल्ने क्रममा करेन्ट लागेर मृत्यु भएको हो । सर्लाहीमा पनि करेन्ट लागेर एक जनाका मृत्यु भएको छ । लालबन्दी नगरपालिका–१ बस्ने ५२ वर्षीया सुकमाया बम्जनको शनिबार करेन्ट लागेर मृत्यु भएको हो ।
