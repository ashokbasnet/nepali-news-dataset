तनहुँमा अरिङ्गालले टोकेर एक जनाको मृत्यु 

दमौली । तनहुँको व्यास नगरपालिका–१४ स्थित छाव्दी बराह नजिकै अरिङ्गालले टोकेर एकजनाको मृत्यु भएको छ। मृत्यु हुनेमा ५९ वर्षीय नरबहादुर परियार रहेको जिल्ला प्रहरी कार्यालय तनहुँले जनाएको छ। 

अरिङ्गालले टोकेर गम्भीर घाइते भएका परियारको दमौली अस्पतालमा उपचार हुँदाहुँदै दिउँसो ४ बजे मृत्यु भएको हो । अत्यधिक मादक पदार्थ सेवन गरेर घरतिर गइरहेका परियारलाई बाटोमा ५०/६० वटा अरिङ्गालले टोकेर गम्भीर घाइते बनाएका थिए। रासस
