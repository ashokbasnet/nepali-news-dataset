रोल्पामा पहाडको ढिस्कोलाई कटान गरेर बनाउँदैछन् स्थानीयले नमुना विद्यालय 

रोल्पा । रोल्पाको घोप्टेओडारमा गाउँलेहरुले एउटा माध्यामिक विद्यालय निर्माण गर्ने भएका छन्।  रोल्पा दुर्गमक्षेत्र साबिकको जिनाबाङ गाविसको वडा नम्बर ३ घोप्टेओडारमा रहेको सिद्धार्थ माध्यमिक विद्यालयलाई जनाताले आफ्नै पहलमा देशकै नमुना विद्यालय निर्माण गर्न लागेका हुन्। 

सरकारको तर्फबाट प्रा वि सम्म रहेको र मावि तहका लागि निजि स्रोत जनताबाट संचालन रहेको साथै राज्यले कुनै पनि श्रोत र साधन उपलब्ध नगरेपछि आफैं गाउँले जनताले राम्रो अनि नमुना विद्यालय बनाउन लागि परेका छन्। 

पहाडको टुप्पोमा समथल भाग नभएका, अग्लो भिरालो भएको हुँदा फिल्ड निकाल्न कटान गर्नु पर्ने र पानी पनि नजिक नहुदा निकै धेरै खर्च लाग्ने अनुमान गरिएको छ।  

सामान ढुवानी, पानी, जमिनका लगायतका हरेक क्षेत्रमा आर्थिकको जोहो गर्न पटक राज्य समक्ष ध्यानाकर्षण गरे पनि कुनै सुनुवाइ नभएपछि अहिले गाउँले आफ्नै पहलमा सक्दो सहयोग आर्थिक रकम संकलन एउटा अभियानकै रुपमा यो कार्य थालनी गरेका हुन्। 

यस अभियानले द्धन्द, पीडित, अनाथ, टुहुरा, अपांग लगाएतका बालबालिकालाइ आवासीय रुपमै कक्षा १२ सम्म निशुल्क पढाइ रहेको छ भने  बालबालिकालाई प्राविधिक शिक्षाको बिस्तार अभियानको मुल उद्देश्य रहेको अभियानका संयोजक प्रेम बहादुर ओलीले बताएका छन्। 

यस अभियानमा एनआरएनए साउदी र स्वडेनले भौतिक निर्माणमा सहयोग गरेका छन् भने अन्य सहयोगी दाताहरूले पनि अक्षकोष संकलन गरिरहेको र सहयोग गर्न चाहनेले उक्त अभियानका अभियन्तालाई सम्पर्क गर्न सकिने छ।
