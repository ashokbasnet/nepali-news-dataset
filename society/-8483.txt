आफैँले बोकेको बन्दुकले लियो ज्यान

म्याग्दी । म्याग्दीको मालिका गाउँपालिका–३ मा आफैँले बोकेको भरुवा बन्दुकका कारण ज्यान गएको छ ।

अन्नपूर्ण गाउँपालिका–२ घारामहभिर स्थित ससुराली घरमा बस्दै आएका ३४ वर्षीय हिरालाल पुनको शनिबार मृत्यु भएको हो । पुन २५ वर्षीय खमबहादुर वुर्जा र २० वर्षीय बिवेक शेरपुन्जासँगै घाराखोला भन्ने जंगलमा भरुवा बन्दुक लिई सिकार खेल्न गएका थिए । 

सिकार खेल्ने क्रममा हिरालाल ढुङगामा चिप्लन पुगे र बन्दुक आफैँले बोकेको बन्दुक पड्कदा गोलीको छर्रा लागेर गम्भीर घाईते भएका थिए । उनलाई घरतर्फ लैजाने क्रममा बाटोमै मृत्यु भएको हो । खमबहादुर र शेरपुन्जालाई भने भरुवा बन्दुक १ थान सहित प्रहरीले पक्राउ गरेको छ ।
