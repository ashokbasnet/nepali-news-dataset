धादिङको भकारेमा यात्रुवहाक बस दुर्घटना,  ४ जनाको मृत्यु, १५ जना घाइते

काठमाडौं । धादिङको सदरमुकामबाट सल्यानटार जाँदै गरेको यात्रुवाहक बस गोलाभञ्याङ भकारे भन्ने स्थानमा दुर्घटना हुँदा ४ जनाको मृत्यु भएको छ भने १५ जनाभन्दा बढि घाईते भएका छन्। 

सदरमुकाम धादिङबेसीबाट सल्यानटार जाँदै गरेको बस ग १ ख ३८०५ नम्बरको बस केहीबेर अगाडी दुर्घटनामा परेको धादिङका डिएसपी दिपेन्द्र पञ्जियारले डिसीनेपाललाई जानकारी दिएका छन्।
 
डिएसपी पञ्यिारका अनुसार अहिलेसम्म ४ जना यात्रुको मृत्यु भएपनि पहिचान भने खुल्न सकेको छैन। १५ जना घाईतेको उपचारका लागि जिल्ला अस्पताल र स्थानीय अस्पताल पठाईएको छ।  उक्त दुर्घटनामा थुप्रै यात्रु परेको हुनसक्ने भएकाले खोजी र उद्दारकार्य जारी रहेको प्रहरीले जनाएको छ। अहिले घटनास्थलमा प्रहरी, शसस्त्र प्रहरी र स्थानीय वासीले उद्धार गरिरहेका छन्।
