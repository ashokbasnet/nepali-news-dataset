सिन्धुपाल्चोकमा विद्यालय भवन हस्तान्तरण

सिन्धुपाल्चोक, १६ फागुन। सिन्धुपाल्चोकको दुर्गम क्षेत्र गुम्सामा निर्माण गरिएको सात कन्या माध्यमिक विद्यालयको भवन समूदायलाई हस्तान्तरण गरिएको छ । ०७१ साल बैशाख १२ गतेको भूकम्पले विद्यालय ध्वस्त भएपछि पुर्ननिर्माण प्राधिकरण सहित विभिन्न संघ संस्थाको आर्थिक सहयोगमा १३ कोठा सहितको २ वटा विद्यालय भवन  निर्माण गरिएको हो।

भूकम्पबाट अति प्रभावित जिल्ला सिन्धुपाल्चोकको गुम्सामा सबै भन्दा बढी मानवीय क्षति भएको थियो। भूकम्पपछि दुई बर्ष लगाएर बनाइएको सो विद्यालय भवन विशेष कार्यक्रमकाबीच स्वास्थ्य मन्त्री गगन थापाले विद्यालय व्यवस्थापन समितिलाई हस्तान्तरण  गरेका हुन्।

कार्यक्रमलाई सम्बोधन गर्दे मन्त्री थापाले भूकम्प पछिको पुर्ननिर्माणमा केही ढिलाई भएपनि भूकम्प प्रभावितलाई राहत उपलब्ध गराउने विषयमा सरकारबाट त्रुटी नहुने प्रतिवद्धता जनाए। उनले विद्यालय भवन, स्वास्थय चौकी पुर्ननिर्माणमा धिमा भएको गतिलाई विस्तारै बढाउदै लैजाने प्रतिवद्धता व्यक्त गरे।
