काठमाडौँ आउँदै गरेको माइक्रोबस तनहुँको म्याग्देमा दुर्घटना, १३ जना घाइते

पोखरा । आज बिहान तनहुँको म्याग्देमा माइक्रो दुर्घटना हुँदा १३ जना घाइते भएका छन् भने ४ को अवस्था गम्भिर रहेको छ। 

पोखराबाट काठमाडौंतर्फ आइरहेको १ख ४९५२ नम्बरको यात्रुवाहक माइक्रोबस आज बिहान ६ः३० बजे तनहुँको म्याग्दे गाउँपालिका २ गोडारी भन्ने ठाउँमा दुर्घटना भएको प्रहरीले जनाएको छ। 

प्रहरीका अनुसार घाइतेको रत्नहरि अस्पताल, दमौली र पोखराको मणिपाल अस्पतालमा उपचार भइरहेको छ। 

अनियन्त्रित भई दुर्घटना भएको माइक्रोबसका चालकलाई प्रहरीले नियन्त्रणमा लिएर अनुसन्धान गरिरहेको बताएको छ।
