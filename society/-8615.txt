टिकट बितरणमा धाँधली भएको भन्दै आमरण अनसन

कैलाली। कैलालीमा टिकट बितरणमा धाँधली भएको भन्दै नेपाली काँग्रेसका एक कार्यकर्ता ६ दिनदेखि आमरण अनसनमा बसेका छन्।
धनगढी उपमहानगरपालिका–१ को अध्यक्षको उम्मेदवारका लागि ‘राम्रालाई भन्दा हाम्रालाई’ टिकट दिएको भन्दै नेविसंघका पूर्व जिल्ला अध्यक्ष कृष्ण कुँवर आमरण अनसनमा बसेका हुन्।

६ दिनदेखि अनसनमा बसेका कुँवरको स्वास्थ्य अबस्था नाजुक बन्दै गएपछि आइतबार रातिदेखि सेती अञ्चल अस्पतालमा रहेको सघन उपचार कक्षमा भर्ना गरिएको बताइएको छ।

उनले धनगढी –१ को अध्यक्षको उम्मेदवार पाउनु पर्ने माग गर्दै आएका थिए । तर जिल्ला कमिटिले सन्तोष मुडभरी र महादेव सोवको नाम केन्द्रमा सिफारिस गरेपछि अन्याय भएको भन्दै आमरण उनले अनसन सुरु गरेका हुन् ।
