जथाभावी बाटो काट्ने यात्रुमाथि कारवाही

काठमाडौं। महानगरीय ट्राफिक प्रहरी महाशाखाले जथाभावी बाटो काट्ने पैदल यात्रुमाथि कार्वाही सुरु गरेको छ ।  आकाशे पुल र जेब्राक्रसबाट मात्रै बाटो काट्न डेढ महिनायता जनचेतनामूलक कार्यक्रम संचालन गर्दै आएको महानगरीय ट्राफिक महाशाखाले मंगलबारदेखि जथाभावी बाटो काटने पैदल यात्रुमाथि कार्वाही सुरु गरेको हो।

जथाभावी बाटो काटने पैदलयात्रुलाई २ सय जरिवानसहितको कार्वाही हुनेछ। पैसा नभएका पैदलयात्रुहरुलाई भने ३ घण्टा सचेतना कक्षा लिएर छाडिने महानगरीय ट्राफिक प्रहरी महाशाखाले जनाएको छ।

मंगलबार विहानैदेखि दुर्घटनाको जोखिम भएका ठाउँमा बिहानैदेखि ट्राफिक प्रहरी खटिएका छन। उनीहरुले जथाभावी काटो काटने पैदल यात्रुलाई २ सय रुपैयाँ जरिवान गरेका छन्। काठमाडौं उपत्यकामा ४० प्रतिशत भन्दा बढि दुर्घटना जथाभावी बाटो काटेका कारण हुने गरेको अध्ययण प्रतिवेदनले देखाएकोपछि महानगरीय ट्राफिक प्रहरी महाशाखाले सडक दुर्घटनाको जोखिम न्यूनिकरणका लागि कडा नीति लिएको हो ।
