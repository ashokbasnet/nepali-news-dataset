'बाबुआमाको सम्मान गर्न नसक्ने सरकारले राष्ट्र र जनताको सेवा गर्न सक्दैन'

काठमाडौं । जेष्ठ नागरिकहरुले सरकारले ल्याएको बजेटमा वृद्धा भत्ता थप नगरेकोमा आपत्ति जनाएका छन । सोमबार सार्वजनिक गरेको बजेटमा वृद्धा भत्ता थप नगरिएपछि जेष्ठ नागरिकहरुले सरकार र सत्तारुढ काँग्रेस-माओवादी केन्द्र नेतृत्वप्रति आक्रोशित भएका हुन ।

 मंगलबार काठमाडौंमा एक कार्यक्रम गरी उनीहरुले प्रधानमन्त्री पुष्पकमल दाहाल र काँग्रेस सभापति शेरबहादुर देउवाले वृद्धा भत्ता महिनामा ५ देखि १० हजारसम्म बढाउने आश्वासन दिएर ढाँटको खेती गरेको भन्दै आपत्ति जनाएका छन । 

अग्रज समाज, नेपालका अध्यक्ष महाप्रसाद पराजुलीले सरकारले वृद्धा भत्ता बढाउने भनेर आफूहरुलाई ढाँटेको भन्दै आपत्ति जनाए । उनले आफ्ना बाबु÷आमाको सम्मान गर्न नसक्ने सरकारले राष्ट्र र जनताको सेवा गर्न नसक्ने पनि पारे ।

जेष्ठ नागरिकहरुले महिनामा ५ हजार वृद्धा भत्ता दिनुपर्ने माग गर्दै आएका छन । उनीहरुले यातायात र स्वास्थ्य उपचारमा ५० प्रतिशत छुटको व्यवस्था गर्न पनि सरकारलाई दवाव दिईरहेका छन । हाल सरकारले जेष्ठ नागरिकहरुलाई महिनामा २ हजार भत्ता दिँदै आएको छ ।
