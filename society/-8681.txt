बाँकेमा रुखको हाँगाले च्यापेर राँगो मरेपछि

बाँके । बाँकेमा हावाहुरीका कारण एक राँगाको मृत्यु हुनुका साथै घरको छाना उडाएको छ।

मंगलबर साँझ आएको हावाहुरीले गर्दा  वैजनाथगाउपालिका –४ वस्ने वरहीलाल थारुको लिप्टिसको रुखमुनि वाँधिराखेको हजारौँ रुपैयाँ पर्ने एउटा राँगो रुखले च्यापिएर मरेको छ। 

हावाहुरीका कारण सोही ठाउँ बस्ने जंगलीप्रसाद थारुको टिनले छाएको चारकोठे एकतले कच्चि घरको छाना उडाउँदा अन्दाजी ८० हजार बराबरको क्षति भएको बाँके प्रहरीले जनाएको छ।

हावाहुरीका कारण यस क्षेत्रमा रहेका विभिन्न गरिब, बिपन्न समुदायका कच्ची घरहरुमासमेत क्षति पुर्याएको बताइएको छ।
