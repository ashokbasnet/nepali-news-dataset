घाँस काटेर फर्केकी महिलाको विभत्स हत्या, बाटो मुनि शव

काठमाडौं। खोटाङ हलेसी तुवाचुङ नगरपालिका–७ पात्ले बस्ने ५० वर्षीया ज्ञानीमाया बिक धारिलो हतियार प्रहारबाट मृत्यु भएको अवस्थामा फेला परेकी छिन्।

बिक मंगलबार दिउँसो घरबाट घाँस काटन जंगलमा गएकोमा घर फर्की नआए पश्चात खोजतलास गर्ने क्रममा सोही ठाउँको बाटो मुनि टाउको र कानमा धारिलो हतियार प्रहार भई मृत्यु भएको अवस्थामा फेला परेकी थिइन्।

उक्त घटनामा संलग्न रहेको शंकामा रुपाकोट नगरपालिका–२ बस्ने २१ वर्षीय दिपक राई र १९ वर्षीय सिसन राईलाई प्रहरीले नियन्त्रणमा लिई यस सम्बन्धमा आवश्यक अनुसन्धान गरिरहेको जनाएको छ।
