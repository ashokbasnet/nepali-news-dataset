साउदी अबरकालागि नेपालका राजदूत सिंह सम्मानित

काठमाडौ। कान्तिपुर सिटी कलेजका संस्थापक प्रिन्सिपल प्रा.डा.महेन्द्र सिंह साउदी अरेबियाका लागि नेपालको राजदूतमा नियुक्त भएको भन्दै सम्मान गरिएको छ। कान्तिपुर सिटी कलेजले राजदूत सिंहलाई सम्मान गरेको हो। 

कलेजमा मंगलबार आयोजित कार्यक्रममा राजदूत सिंहलाई सम्मान गरिएको हो। कलेजका संस्थापक अध्यक्ष हेमन्त शमशेर राणा, कलेजका वर्तमान अध्यक्ष सुमन कटवाल, प्रबन्ध निर्देशक प्रल्हाद कार्की र पत्रकारिताका प्राध्यापक रामकृष्ण रेग्मीले उनलाई सामुहिक रुपमा सम्मान प्रदान गरेका थिए। 

नेपालको शिक्षा क्षेत्रमा लामो समयसम्म योगदान पुर्याएका राजदूत सिंह त्रिभुवन विश्वविद्यालयको पूर्व रजिस्ट्रार  हुन्। राजदूत प्रा.डा.सिंहले आफूले साउदी अरेबियामा रहेर नेपालको श्री बृद्धि एवम् त्यहाँ रहेका नेपालीहरुको सहयोग र समन्वयका क्षेत्रमा कामगर्ने बताएका थिए।
