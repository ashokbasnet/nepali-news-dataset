स्कुलको प्राङ्गणमा लगि बालिका बलात्कार गर्ने ५४ वर्षीय पुरुष प्रहरी खोरमा

फागुन १६ । बर्दियामा छ बर्षिया नाबालिकालाई बलात्कार गरेको अभियोगमा प्रहरीले एकजनालाई पक्राउ गरेको छ ।

संकेत न.६६ राजापुर (घ) की ६ बर्षीया नाबालिकालाई जबरजस्ती करणी गरेको अभियोगमा बर्दिया राजापुर नगरपालिका वडा न.११ बस्ने ५४ बर्षीय दिवाकर उपाध्यायलाई प्रहरीले पक्राउ गरेको हो ।

उपाध्यायले बालिकालाई गएको १३ गते राती साढे सात बजे ललाई फकाई प्रलोभनमा पारी स्थानीय अमर सहिद श्री दशरथचन्द्र उ.मा.वि.को प्राङ्गणमा लगेर जबरजस्ती गरेको प्रहरीले बताएको छ ।

नाबालिका जवरजस्ती करणी गर्ने उपाध्यायलाई ईलाका प्रहरी कार्यालय राजापुरले पक्राउ गरी जवरजस्ती करणी मुद्धामा ५ दिनको म्याद थप गरी अनुसन्धान कार्य सुरु गरिएको जिल्ला प्रहरी कार्यालय बर्दियाले जनाएको छ ।
