गिनिज बुकमा नाम लेखाएका खगेन्द्र थापा मगर अस्पताल भर्ना 

काठमाण्डौँ। गिनिज बुक अफ दि वर्ल्र्ड रेकर्डमा एक पटक विश्वकै होचा व्यक्तिको कीर्तिमान राखेका खगेन्द्र थापा मगर अस्पताल भर्ना भएका छन् । 

खगेन्द्र थापा मगरको स्वासप्रश्वासमा समस्या आएपछि उनलाई अस्पताल भर्ना गरिएको हो । उनको सेतो रत्तकोशिका र हेमोग्लोबिनमा समस्या देखिएको हो । 

एक हप्तादेखि नै अस्पताल भर्ना भएका उनी बुधबार बेहोस भएका थिए । अहिले उनको आइसियूमा राखेर उपचार भइरहेको छ ।    
 
खगेन्द्र थापा मगरको विश्व कीर्तिमान ८ महिनाभन्दा बढी कायम हुन सकेन । नेपालकै चन्द्रबहादरु डाँगीले उनको कीर्तिमान भंग गरेका हुन् ।

चन्द्रबहादुर डाँगीको पनि मृत्यु भइसकेकाले अहिले विश्वकै होचा व्यक्तिको कीर्तिमान जुनरी बालाविङको नाममा छ । खगेन्द्र थापा मगर भने अहिले विश्वकै दोस्रो होचा व्यक्ति हुन् ।
