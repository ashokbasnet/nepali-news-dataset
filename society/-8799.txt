सरकार मधेश केन्द्रित दलहरुको इसारामा चलेको विजुक्छेको आरोप

काठमाडौं । नेपाल मजदुर किसान पार्टीका अध्यक्ष नारायणमान बिजुक्छेले सरकार मधेश केन्द्रित दलहरुको इसारामा चलेको आरोप लगाएका छन् । बिहीबार भक्तपुरमा स्थानीय संचारकर्मीमाझ कुरा गर्दै उनले यस्तो आरोप लगाएका हुन् । अध्यक्ष बिजुक्छेले सरकारलाई निर्वाचन आचारसंहिता

विपरित गतिविधि नगर्न  चेतावनी दिएका छन् ।  सरकारले स्थानीय तहको संख्या थप गर्ने निर्णय गरेर निर्वाचन आचारसंहिताको धज्जी उडाएको आरोप लगाए ।  अध्यक्ष बिजुक्छेले राष्ट्रिय जनता पार्टीको सर्त पुरा गर्ने भन्दै नचाहिँदो काम नगर्न पनि सरकारलाई सचेत गराए ।  

उनले सरकारले निर्वाचन  आचारसंहिता विपरित बजेट ल्याएको र प्रधानमन्त्री पुष्पकमल दाहालले राजीनामा दिएकोमा असन्तुष्टि व्यक्त गरे  अध्यक्ष बिजुक्छेले भक्तपुरमा एमालेले पैसा बाँडेर स्थानीय तहको निर्वाचन जितेको आरोप समेत लगाए ।
