दम्पत्ति नै मृत अवस्थामा फेला 

काठमाडौं । सुर्यविनायक नगरपालिका–४ गम्चामा एक दम्पत्ति मृत अवस्थामा फेला परेका छन् ।  ओखलढुङगा घर भएका २५ बर्षीय लोक बहादुर तामाङ र उनकी श्रीमती मृत अवस्थामा फेला परेको प्रहरीले जनाएको छ ।

 लोक बहादुर तामाङ पंखाको हुकमा सलको पासो लगाएर झुण्डिएको अवस्थामा फेला परेका थिए ।  उनकी २२ बर्षीया श्रीमती आसिका बस्नेत कोठाको ओछ्यानमा मृत अवस्थामा फेला परेकी छन् । कोठामा भित्रबाट चुक्कुल लगाइएको थियो । मृत्युको कारण अझै खुल्न सकेको छैन । यस सम्बन्धमा प्रहरीले आवश्यक अनुसन्धान गरिरहेको छ ।
