प्रहरीसंग चिनजान छ भन्दै घुस माग्ने र दिने दुबै पक्राउ

१६ फागुन - प्रहरीसंग राम्रो चिनजान छ भन्दै मुद्धा मिलाईदिने बहानामा घुस खाने एक ब्यक्तिसहित दुई जना पक्राउ परेका छन् ।

घुस लिने बर्दिया सानोश्रीताराताल –८ बस्ने बिरबहादुर मगर र घुस दिने सोही ठाउँका भक्त बहादुर कामीलाई प्रहरीले पक्राउ गरेको हो ।

पुस २८ गते कामीको राँगा गोठमा निजकै सहोदर छोरा टेकबहादुर वि.क.ले मादक पदार्थ  सेवन गरी आगो लगाउँदा दुई जिउ राँगा मरेको घटनाको मुद्धा मिलाई दिने भन्दै मगरले घुस लिएको प्रहरीले जनाएको छ ।

मगरले जाहेरवालाबाट प्रहरीसंग चिनजान छ भन्दै नेपाल प्रहरी संगठनलाई समेत बदनियत बनाउने नियतले बिस हजार रुपैयाँ घुस लिएको हुँदा सो घटनामा संलग्न दुबै जनालाई पक्राउ गरिएको बताइएको छ ।

पक्राउ परेका दुबै जनामाथि के.सा.अ.मुद्धामा ७ दिनको म्याद थप गरी आवश्यक अनुसन्धान भइरहेको जिल्ला प्रहरी कार्यालय बर्दियाले जनाएको छ ।
