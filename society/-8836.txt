भक्तपुरमा डरलाग्दो दुर्घटना : टिपर अनियन्त्रित भई रेलिङमा ठोक्कियो

काठमाडौँ । भक्तपुरस्थित मध्यपुर थिमिको बप्पाचोकमा बिहीबार राति डरलाग्दो दुर्घटना भएको छ। 

काठमाडौँबाट भक्तपुरतर्फ गइरहेको बा ४ ख १४५५ नम्वरको टिपर मध्यपुर थिमिको बप्पाचोक भन्ने स्थानमा दुर्घटना भएको प्रहरीले जनाएको छ। 

टिपर अनियन्त्रित भइ सडको रेलिङमा गएर ठोक्किएको थियो। रेलिङमा ठोक्किएको टिप्परको अगाडिको भाग भूईँमा जोतिन पुगेपछि पछाडिको भाग माथि उठेको छ। 


दुर्घटनामा घाइते टिपर चालकलाई उपचारका लागि अस्पताल लगिएको छ।


तस्वीर : रासस
