दिनदहाडै काठमाडौंमा ३२ लाख लुटियो

काठमाडौं  । दिनदहाडै काठमाडौंको म्हैपीबाट ३२ लाख रुपैयाँ लुटिएको छ। म्हैपीमा  रहेको एनएमबी बैंकबाट  नन्द कुमार विक र रोशन बोगटीले ३२ लाख  रुपैयाँ निकालेका थिए । उनीहरुको साथमा रहेको सो रकम बाइकमा आएका दुई जनाले लुटेर फरार भएको प्रहरीले जनाएको छ ।  

बा ८२ प ४५२५ नम्बरको कालो पल्सर बाइकमा आएका दुई युवाको खोजी कार्य जारी गरेको प्रहरीले जनाएको छ । अहिलेसम्म प्रहरीले कसैलाई पनि पक्राउ गर्न सफल भएको छैन ।  दिनदहाडै यसरी मानिस लुटिदा सर्वसाधारण त्रसित भएका छन् । यस घटनाले काठमाडौंको सुरक्षा व्यवस्थालाई समेत चुनौती दिएको छ ।
