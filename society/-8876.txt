फोटो पत्रकार दिपेश श्रेष्ठको एकल फोटो प्रदर्शनी (फोटोहरूसहित)

काठमाडाैं । नेपाल पर्यटन बोर्डको आयोजनामा प्रत्येक अंग्रेजी महिनाको पहिलो शुक्रबारबाट हुने मासिक फोटोनेपाल आजबाट सुरु भएको छ ।

फोटोपत्रकार दिपेश श्रेष्ठले खिचेका ३५ तस्बिरहरु प्रदर्शनीमा राखिएको छ। यो प्रदर्शनी जेष्ठ २१ गतेसम्म नेपाल पर्यटन बोर्डमा राखिनेछ। शुक्रबार एक समारोहका बीच उक्त प्रदर्शनीको उद्घाटन सम्पन्न भएको छ।

उद्घाटन कार्यक्रममा बोल्दै नेपाल पर्यटन बोर्डका प्रबन्धक श्री जितेन्द्र भट्टराईले बोर्डले नेपालको प्रचार प्रसारमा फोटो र भिडियोहरुको बढी प्रयोग गरिरहेको र यस्ता प्रर्दशनीहरु ती प्रचार प्रसारहरुलाई सघाउने बताए।

फोटोपत्रकार दिपेश श्रेष्ठले आफूले फोटो खिच्नलाई गरेको मिहेनत आई हेर्न सबैमा आग्रह गरेका छन्। यो प्रर्दशनीको सहआयोजक फोटोपत्रकार क्लब रहेको छ भने इमेज नेपाल पत्रिकाले फोटो छपाइमा सहयोग गरेको छ।
