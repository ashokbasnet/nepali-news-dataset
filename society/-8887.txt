यातायात कार्यालयमा सेवाग्राही ठग्ने ६ जनाको समूह प्रहरी नियन्त्रणमा

काठमाडाैं । चन्द्रागिरी नगरपालिका वडा नम्बर ५ गुर्जुधारस्थित यातायात व्यवस्था कार्यालयमा सेवाग्रही ठग्ने व्यक्तिहरू प्रहरी फन्दामा परेका छन्।

मोटरसाइकलको नामसारी गर्ने भन्दै सेवाग्राहीबाट मोटो रकम असुल्ने क्रममा ६ जना पक्राउ परेका हुन्। सेवाग्राहीबाट राजश्वमा धेरै रकम लाग्ने भन्दै मोलमोलाइ गरिरहेको अवस्थामा महानगरीय प्रहरी प्रभाग बल्खुबाट भोजराज पाण्डेको नेतृत्वमा गएको प्रहरीले रंगेहात पक्राउ गरेको हो। 

पक्राउ गरिएका ६ जना महानगरीय प्रहरी वृत्त थानकोट पठाइएको प्रहरी निरीक्षक भोजराज पाण्डेले जानकारी दिए।

पक्राउ पर्नेमा अक्रम तामाङ, निकेश देउजा, सुजन महर्जन, रविन तामाङ, विवश तामाङ र सरोज तामाङ छन्।
