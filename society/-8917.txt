घरको छतबाट खसेर आठ वर्षीय बालकको मृत्यु

दाङ । घरको छतबाट खसेर बालकको मृत्यु भएको छ। छतमा खेलिरहेको अवस्थामा खस्दा राप्ती उपक्षेत्रीय अस्पतालमा कार्यरत डा जीतनारायण यादवका आठ वर्षीय छोरा आदित्य यादवको मृत्यु भएको हो। 

राप्ती उपक्षेत्रीय अस्पतालको क्वाटरमा बस्दै आएका आदित्य भवनको छतमा खेल्ने क्रममा हिजो बेलुका खसेको बताइएको छ। अस्पतालका मेडिकल सुपरिटेण्डेन्ट डा जनार्दन पन्थीले भवनको छतमा खेल्दै गरेका बालक एकाएक छतबाट खसेका बताए। उनको उपचारकै क्रममा मृत्यु भएको थियो।
