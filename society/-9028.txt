नुहाउने क्रममा नहरमा डुबेर बालक बेपत्ता

नवलपरासी। सुस्ता गाउँपालिकाअन्तर्गत कुडियाको साइफन नजिक भारतीय पश्चिमी नहरमा डुबेर आज एक बालक बेपत्ता भएका छन् । 

सुस्ता गाउँपालिका–२ का १६ वर्षीय कमलेश हजामको नहरमा नुहाउने क्रममा डुबेर बेपत्ता भएको प्रहरीले जनाएको छ । 

हजामको खोजी जारी भएपनि हालसम्म फेला पर्न सकेका छैनन् । अहिले नहरको पानी घटाएर बालकको खोजी भइरहेको इलाका प्रहरी कार्यालय बेलाटारीका प्रहरी निरीक्षक केशवसिंह थापाले जानकारी दिए। रासस
