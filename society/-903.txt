शिक्षा नियमावली निजीक्षेत्र अनुकूल हुनुपर्ने

काठमाडौँ, १६ फागुन । निजी तथा आवासीय विद्यालय अर्गनाइजेशन नेपाल (प्याब्सन) ले निर्माणाधीन शिक्षा नियमावलीमा निजी क्षेत्रको लगानीको सुरक्षा र लगानीमैत्री वातावरण नदेखिएको जनाएको छ ।

प्याब्सनको १३ औँ महाधिवेशनबाट नवनिर्वाचित नेतृत्वले यहाँ आज आयोजना गरेको पत्रकार सम्मेलनमा निजी क्षेत्रका लागि सो नियमावली आफूहरुको लगानीको सुरक्षा र लगानीमैत्री वातावरणको अपेक्षा अनुकूल नभए अस्वीकार गर्ने जनाएको छ ।

शिक्षा मन्त्रालयले चाँडै नियमावली जारी गर्ने तयारी गरेको सन्दर्भमा प्याब्सनका अध्यक्ष विजय सम्बाहाम्फेले निजी क्षेत्रप्रति राज्यले प्रदर्शन गरिरहेको व्यवहार सन्तोषजनक नभएको बताए । रासस
