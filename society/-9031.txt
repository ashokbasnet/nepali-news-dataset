बाटो खन्ने क्रममा डोजर नै पल्टियो, एकको मृत्यु 

बनेपा । बेथानचोक गाउँपालिकामा आज बाटो खन्न गएको डोजरसँगै सडकबाट खसेर एक युवकको घटनास्थलमै मृत्यु भएको छ । 

मृत्यु हुनेमा बेथानचोक गाउँपालिका–५ च्याम्रेङबेँसीका १८ वर्षीय सुनिल दाहाल रहेको जिल्ला प्रहरी कार्यालयका प्रहरी नायब उपरीक्षक नवीनराज राईले जानकारी दिए । उनी डोजरको सहचालक भएको बताइएको छ । घटनामा डोजरका चालक सोही स्थानका २६ वर्षीय प्रदीप दाहाल गम्भीर घाइते भएका छन् । उनलाई उपचारका लागि काठमाडौँ लगिएको छ । 

बा २ क २९७४ नं को डोजर कच्ची सडकमा अनियन्त्रित हुँदा सडकबाट करिब ३०० मिटर तल खसेको थियो । रासस
