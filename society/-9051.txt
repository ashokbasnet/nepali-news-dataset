नहरमा बेपत्ता युवा मृत फेला

नवलपरासी । नहरमा डुबेर बेपत्ता भएका एक किशोर सोमबार बिहान मृत अवस्थामा फेला परेका छन् । 

सुस्ता गाउँपालिका–२ बस्ने भगवती हजामको छोरा अन्दाजी वर्ष १६ को कमलेश हजामको भारतीय पश्चिमी नहरमा नुहाउने क्रममा डुबेर बेपत्ता भएका थिए । उनको शव नहरमा पानी सुकाएर झिकिएको प्रहरीले जनाएको छ । 

नवलपरासीको सुस्ता गाउँपालिकाअन्तर्गत कुडियाको साइफन नजिक भारतीय पश्चिमी नहरमा डुबेर कमलेश बेपत्ता भएका थिए ।
