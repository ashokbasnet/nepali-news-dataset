सरसफाई अभियानमा युवाहरुलाई हौस्याउँदै बुढानिलकण्ठका मेयर र वडा नं २ अध्यक्ष

काठमाडौं । विश्व वातावरण दिवसको उपलक्ष्यमा बुढानिलकण्ठ-२ का युवाहरुले आफ्नो आसपासका मठमन्दिर तथा खोला नालाहरु सफा गरेका छन् ।

बुढानिलकण्ठ नगरपालिका वडा नं- २ का युवाहरुको समूहले आफ्नो गाउँटोल सफा राखौं भन्ने उद्धेश्यका साथ आजबाट सरसफाई अभियानको आयोजना तथा सुरुवात गरेका हुन् ।

सरसफाई अिभयान अन्तर्गत आज रुद्रमति नदी, धोबी खोला तथा रुद्रेश्वर महादेव मन्दिर परिसर सरसफाई गरेका छन् ।

युवाहरुको सरसफाई अभियानलाई हौसला प्रदान गर्न कार्यक्रमको सभापतित्व वडा नं- २ का वडा अध्यक्ष राजेन्द्र खड्काले गरेका थिए भने प्रमुख अतिथीमा बुढनिलकण्ठ नगरपालिकाका मेयर उद्धव खरेलको उपस्थिती रहेको थियो ।

सरसफाई कार्यक्रममा बोल्दै मेयर खरेलले बु्ढानिलकण्ठ नगरपालिकालाई हरियाली नगर बनाउन कुनै कसर बाँकी नराख्ने प्रतिबद्धता जनाए । गाउँटोल सफासुग्घर र हराभरा राख्नु बुढानिलकण्ठ बासीको प्रमुख दायित्व हुनुपर्ने बिचार राख्दै मेयर खरेलले मानव सभ्यतालाई स्वस्थ र सभ्य बनाई राख्न वातावरण जोगाउनु आजको आवश्यकता रहेको बताए । उनले भने- वातावरण जोगाउनु हामी सबैको प्रमुख दायित्व हो । तसर्थ वातावरणलाई मानव मैत्री बनाई राख्न हामी सबै मिलेर अगाडी बढ्नु पर्छ ।

सोही कार्यक्रमलाई सम्बोधन गर्दै वडा नं २ का अध्यक्ष राजेन्द्र खड्काले आफ्नो वडालाई वातावरणमैत्री बनाई नमुना वडा बनाउने बाचा गरे । उनले भने- यो वडालाई बतावरणमैत्री र नमुन वडाको रुपमा परिचित गराउन मैले कुनै कसर बाँकी राख्दिन ।

कार्यक्रममा स्थानीय युवा, समाजसेवी, राजनीति कार्यकर्ता, पेसागत कर्मचारी, आमा समूह, स्थनिय क्लब तथा अग्रजहरुको सहभगिता रहेको थियो ।

छरछिमेक, गाउँटोल,  मठमन्दिर तथा खोलानाला सरफाई कार्यक्रममा सहभागी जनाउन पाउँदा आफूहरु ज्यादै खुसी तथा उत्साहित रहेको प्रतिक्रिया कार्यक्रममा उपस्थित युवाहरुको रहेको थियो ।  सामाजिक कामको लागि अझै धेरै जोस अनी जिम्मेवारी बढेको आभास भएको उनीहरुले बताए ।
