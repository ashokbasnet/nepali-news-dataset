हरलिक्सको बट्टाभित्र लागुऔषध नाइट्रोभ्याट ट्यावलेट फेला 

बाँके । बाँकेको जमुनाहबाट लागुऔषध नाइट्रोभ्याट ट्यावलेटसहित एक युवा पक्राउ परेका छन् । भारतको  रुपैडियाबाट नेपालगञ्जतर्फ आउँदै गरेको अबस्थामा लागुऔषधसहित कालिकोट मान्म –५ का २१ बर्षीय गोबिन्द्र गुरुङ् पक्राउ परेका हुन् ।

जमुनाहा चेक-प्वाइन्टमा खटिएको प्रहरी टोलीले चेकजाँच गर्दा हरलिक्सको बट्टाभित्र १०५ वटा नाइट्रोभ्याट ट्यावलेट लुकाएर ल्याएको अबस्थामा फेला परेकाले गुरुङ्गलाई पक्राउ गरी आवश्यक अनुसन्धान सुरु गरिएको जिल्ला प्रहरी कार्यालय बाँकेले जनाएको छ ।
