राजपाद्वारा प्रधानमन्त्रीमा देउवालाई सहयोग

काठमाडौं। राष्ट्रिय जनता पार्टी नेपालले संविधान संशोधन गर्ने र स्थानीय तहको संख्या बढाउने प्रतिवद्धता आएपछि काँग्रेस सभापति शेरबहादुर देउवालाई प्रधानमन्त्रीमा समर्थन गरिएको जनाएको छ। 

पार्टीका नेता लक्ष्मण लालकर्णले आफूहरुको माग सम्बोधन गर्ने प्रतिवद्धता गरेकाले देउवालाई प्रधानमन्त्री चयनमा समर्थन गरिएको जानकारी दिए।

प्रधानमन्त्री निर्वाचन सम्पन्न गएलगत्तै संसद भवन परिसरमा संचारकर्मीसँग कुरा गर्दै उनले तीन दिन भित्र आफूहरुको माग सम्बोधन नभए स्थानीय तहको निर्वाचनमा भाग लिन नसकिने अडान राखे। राष्ट्रिय जनता पार्टी नेपालले यथास्थितिमा स्थानीय तहको निर्वाचनमा भाग लिन नसकिने चेतावनी दिँदै आएको छ।
