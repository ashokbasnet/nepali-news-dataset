विरोधमा दशगजा ठप्प, कारण भारतीय सुरक्षा बलको ज्यादती

नवलपरासी। नवलपरासी पालिनन्दन गाउँपालिका-१ महेशपुर नजिक दशगजा क्षेत्र मंगलबार दिउसो स्थानीयले ठप्प पारिदिए। भारतीय सुरक्षा बलको ज्यादती विरूद्ध स्थानीयले नाका क्षेत्रमा अवतजावत नै बन्द गरिदिए।

पालिनन्दन गाउँपालिका २ बस्ने घनश्यम अहिरले घर बनाउको लागि ल्याएको सामान र चालक भारतीय एसएसबीले नियन्त्रणमा लिएपछि माहोल बिग्रिएको हो। लु २ त ८०८५ नम्बरको ट्याक्टरमा ल्याएको बालुवा अनलोड गर्ने क्रममा भारतीय बलले ट्याक्टर र चालक नियन्त्रणमा लिएका थिए। दिउसो १२ बजेदेखि सोही विषयमा सीमामा विवाद चर्कियो। 

पाल्हिनन्दन गाँउपालिका(१ महेशपुर नाका स्थित नेपाल प्रवेशद्वार नजिक स्थानीय दयाशंकर कलवारको नेतृत्वमा प्रदर्शन र बन्द गरिएको थियो। सडकमा सवारी र टेबलहरू राखेर सडक अवरूद्ध गरिएको प्रहरीले जनाएको छ।
प्रहरी पुगेर विवाद समाधान गरेपछि अवरोध खुलेको थियो।
