चोरको नियत पहिल्यै थाह भएपछि ढुकेर बस्दा...

सप्तरी। चोर्न आएको चोरलाई चोरी गर्ने क्रममा पक्राउ गरि प्रहरी जिम्मा लगाइएको छ। चोर्ने क्रममा घरका सदस्यले देखेर चोर पक्रेका हुन्। चोर राइफल गोली तीनथान सहित चोर्न आएको थियो। चोरी गर्ने उसको नियत पहिले नै थाह भएपछि उसलाई पक्राउ गर्न सहज भएको पक्राउ गर्नेले प्रहरीमा बताएका छन्। 

बिष्णुपुर गाँउपालिका–२ बस्ने बैधनाथ साहको घरमा चोरी गर्ने उद्येश्यले आएका सोही ठाउँ बस्ने १७ वर्षीय अरबिन्द्र शर्मालाई घरका सदस्यहरुले पक्राउ गरेर प्रहरीको जिम्मा लगाएका हुन्। चोरीमा संलग्न शर्माको साथबाट ३०३ राईफलको गोली ३ थान समेत फेला परेको प्रहरीले जनाएको छ । यस सम्बन्धमा प्रहरीले थप अनुसन्धान गरिरहेको जनाएको छ ।
