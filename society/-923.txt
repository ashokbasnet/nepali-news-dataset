सिंजा बहुमुखी क्याम्पस जुम्लाको स्ववियु सर्बसहमतिमा

जुम्ला, १७ फागुन  – जुम्लाको सिंजा बहुमुखी क्याम्पसको स्ववियु सभापतिमा अमरसिंह खत्री चयन हुनुभएको छ। नेपाल विद्यार्थी संघका खत्री सर्वसम्मत सभापतिमा चयन भएका छन्।

उपाध्यक्षमा नेपाल क्रान्तिकारी विद्यार्थी संघका रवि बडुवाल र सचिवमा अखिल क्रान्तिकारीका तिर्थ तिरुवा चयन भएका हुन्। यसैगरी कोषाध्यक्षमा सविता आचार्य, सहसचिवमा भुपिनन्द जैसी  तथा सदस्यमा धनमान रोकाय र गोविन्द रोकाया चयन भएका छन्।

२०६५ सालमा  स्थापना भएको सिंजा बहुमुखी क्याम्पसमा ७७ जना विद्यार्थी छन्। यो क्याम्पसको पहिलो स्ववियु हो। सबै पदमा सर्वसम्मत भएको छ। रासस
