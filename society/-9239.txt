मृत छोरा जन्माएकी सुत्केरी आमाको तीन घण्टा पछि निधन, अस्पतालमा तनाव

पोखरा। मंगलबार बिहान करिब १०:१५ बजे पोखरास्थित मणिपाल अस्पताल अस्पताल भर्ना भएकी सुत्केरी महिला र उनको कोखको सन्तानको निधन भएको छ।


धादिङ त्रिपुरा गाउपालिका-६ घर भई हाल जिल्ला कास्की पोखरा लेखनाथ महानगरपालिका ४ महेन्द्रपुल डेरागरी बस्ने वर्ष-३५ की शान्ता भण्डारीको निधन भएको हो। 

मणिपाल अस्पतालको प्रसुती वार्डमा भर्ना भएकी उनले बुधबार बिहान २:१५ बजे छोरा जन्माएकी थिइन्, तर मृत अवस्थामा । शान्ताको पनि अत्याधिक रक्तश्राव पछि मृत्यु भएको छ। मृत छोरा जन्माएको तीन घण्टामा उनको मृत्यु भएको अस्पतालले जनाएको प्रहरीको दैनिक बुलेटिनमा उल्लेख छ।

मृतकका आफन्तहरुले डाक्टरको लापरबाहीको कारण आमा र बच्चाको मृत्यु भएको आरोप लगाएका छन्। पीडित पक्षका आफन्तहरु भेलाभएर अस्पतालको लापरवाहीबाट सुत्केरीको निधन भएको भन्दै विरोध गरेका थिए। (फाइल तस्बिर)
