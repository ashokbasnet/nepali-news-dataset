चुनावको मुखैमा उम्मेदवारको मृत्यु 

बाँके । दोश्रो चरणको निर्वाचन नजिकिँदै गर्दा बाँकेमा एक उम्मेदवारको हृदयाघातका कारण मृत्यु भएको छ । नेपालगन्ज उपमहानगरपालिका वडा नम्बर ११ का एमालेको तर्फबाट वडा सदस्य पदमा उठेका उम्मेदवार ४५ बर्षीय मुन्ना कवाडियाको गएराती मृत्यु भएको हो । 

मुस्लिम समुदायमा स्थापित नेता भएकाले उनलाई नेपालगञ्जको वडा नं. ११ मा पार्टीले वडा सदस्यको टिकट दिएको एमालेका नेपालगन्जको प्रमुखका उम्मेदवार सम्सुद्धिन सिद्दिकीले बताए ।

वडा सदस्यको टिकट पाएका मुन्ना केहीसमय अघिदेखि भोट माग्न घरदैलो अभियानमा जुटेका थिए । चुनावको मुखैमा भएको उनको मृत्युले पार्टीलाई मर्माहत बनाएको एमाले बाँकेले जनाएको छ ।
