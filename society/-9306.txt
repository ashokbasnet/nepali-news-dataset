जबरजस्ती करणी गरेर फरार भएका यादव प्रहरी फन्दामा 

बर्दिया । बर्दियामा जबरजस्ती करणी मुद्धाका एक फरार अभियुक्त पक्राउ परेका छन् । गुलरिया नगरपालिका वडा नं. ७ चौगुर्जी बस्ने २५ बर्षीय महेश यादव फरार भएको ९ महिनापछि पक्राउ परेको प्रहरीले जनाएको छ ।

जबरजस्ती करणी मुद्धामा गत असोज ६ गते घरबाटै फरार भएका यादवलाई जिल्ला प्रहरी कार्यालय बर्दियाबाट प्रहरी निरिक्षक हेमबहादुर शाहीको नेतृत्वमा खटिगएको प्रहरी टोलीले पक्राउ गरेको हो ।

यादवलाई बुधबार बर्दिया भिम्मापुर गाविस ६ हालको राजपाुर नगरपालिका ७ शंकरबस्तीमा लुकिछिपी बसेको अबस्थामा पक्राउ गरिएको बर्दियाका प्रहरी नायव उपरिक्षक तथा प्रहरी प्रवक्ता युवराज खड्काले बताएका छन् ।
