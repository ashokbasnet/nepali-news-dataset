मालबाहक ट्रक  बिग्रिएपछि नागढुंगामा सवारी जाम

काठमाण्डौँ, नागढुंगा सडकखण्डमा मालबाहक गाडी बिग्रिएपछि अहिले पृथ्वी राजमार्ग अवरुद्ध बनेको छ । बिच सडकमा गाडी बिग्रिएपछि काठमाण्डौँबाट बाहिरिने तथा राजधानी भित्रने कुनै पनि ठुला सवारी साधन आवतजावत गर्न सकेको छैन ।

बिग्रेको गाडी मर्मत गर्न मिस्त्रिहरुको टोली खटिएपनि अहिलेसम्म उक्त गाडीलाई पाखा लगाउन नसकिएको महानगरीय ट्राफिक प्रहरी महाशाखा काठमाण्डौँले जनाएको छ । गाडी विग्रिएको स्थान ढलानेमा साना गाडी तथा मोटरसाइकल मात्र आवतजावत गर्न सक्छन् । 

ट्राफिक जामको समस्याको कारण गन्तव्यमा हिँडेका सयौँ यात्रुहरुले सास्ती भोग्नुपरेको छ ।
