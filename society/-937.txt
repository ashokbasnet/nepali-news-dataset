हुम्लामा गए राति देखि लगातार हिमपात

हुम्ला, १७ फागुन । हुम्लामा गए राति देखि लगातार हिमपात भइरहेको छ । सदरमुकाम सिमीकोटमा हिमपात हुँदा अत्यधिक चिसो बढ्नुका साथै उत्तरी भेगका जनतालाई सदरमुकाम आउनजान गाह्रो भएको छ ।

दक्षिणी भेगका जनताले भने यसबाट बालीनाली राम्रो हुने बताएका छन् । कात्तिकदेखि हिमपात नहुँदा हेल्दुम साना जलविद्युत् आयोजनाले विद्युत्भार कटौती गर्दै आएका छन् । खानेपानीका मुहान सुक्दा पानीको पनि त्यत्तिकै अभाव भएको छ । हिमपात पर्नाले अब पानिको श्रोत बढ्न सक्ने अनुमान गरिएको छ । रासस
