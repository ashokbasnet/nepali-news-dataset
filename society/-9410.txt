छिमेकीको ढुङ्गा प्रहारबाट एक व्यक्तिको हत्या

पाँचथर । फिदिम-१२ भोटेगाउँका ४० वर्षीय मिङ्मा शेर्पाको आफ्नै छिमेकी युमा शेर्पाले हानेको ढुङ्गाले लागेर मृत्यु भएको छ। 

शुक्रबार साँझ छिमेकीको घरमा मादकपदार्थ सेवन गरेर बसिरहेका बखत आपसी विवाद हुँदा युमाले मिङ्मालाई ढुङ्गाले हानेको प्रहरीले जनाएको छ। 

टाउकामा ढुङ्गा लागेका मिङ्मालाई उपचारार्थ पाँचथर अस्पताल ल्याउने क्रममा आज बिहान केहीबेर अघि मृत्यु भएको जिल्ला प्रहरी कार्यालय पाँचथरका सूचना अधिकारी विज्ञान बस्नेतले जानकारी दिए। 

घटनापछि फरार युमाको खोजीका लागि प्रहरी परिचालन गरिएको छ। शेर्पाको शव परीक्षणका लागि पाँचथर अस्पताल ल्याइँदैछ।
