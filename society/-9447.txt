शम्भे मिजार मृत अवस्थामा भेटिए

नुवाकोट, । विदुर नगरपालिका वडा नं २ का शम्भे मिजार आज मृत अवस्थामा भेटिएका छन् । बिहीबार अपराह्नदेखि हराइरहेका ४४ वर्षीय मिजार घर नजिकै पर्ने शेरा जङ्गलस्थित खोल्सामा मृतावस्थामा फेला परेको नुवाकोट प्रहरीले जनाएको छ । 

घरबाट दुई किलोमिटर टाढाको दूरीमा पर्ने खोल्सामा स्थानीयवासी घाँस दाउरा गर्न जाँदा देखेपछि परिवार र प्रहरीलाई जानकारी गराएका थिए । उनको शव परीक्षणका लागि जिल्ला अस्पताल, त्रिशूली लगिएको छ ।
