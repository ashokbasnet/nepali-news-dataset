काँग्रेसकाे कुटाइबाट एमालेका उम्मेदवार गम्भीर घाइते

खोटाङ । नेपाली काँग्रेसका कार्यकर्ताको कुटाइबाट एमालेका दिप्रुङ गाउँपालिका–३ छोरम्बुका वडाध्यक्षका उम्मेदवार इन्द्र तामाङ गम्भीर घाइते भएका छन् । 

काँग्रेसको झन्डा च्यातिएको विषयमा उत्पन्न विवादमा झडप हुँदा तामाङ घाइते भएका हुन् । चुनाव प्रचारप्रसार र घरदैलो कार्यक्रममा रहेका तामाङमाथि छोरम्बुको रुबलुङमा गएराति लाठी मुङ्ग्रो सहित आएका काँग्रेस कार्यकर्ताबाट आक्रमण भएको एमालेले जनाएको छ ।

घाइते तामाङलाई उपचारका लागि शुक्रबार राति नै अन्नपूर्ण न्यूरो अस्पताल विराटनगरतर्फ पठाइएको एमाले खोटाङका उपाध्यक्ष राम दङ्गालले बताए । तामाङको टाउकामा गहिरो चोट लागेकोे जिल्ला प्रहरी कार्यालय खोटाङका प्रहरी नायब उपरीक्षक नवीनकिशोर प्रधानले बताए ।  रासस
