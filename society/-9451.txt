कोरियन भाषा परीक्षा र मोटरसाइकल ट्रायल दिने नक्कली परीक्षार्थी !

काठमाडौं। काठमाडौं महानगरपालिका–३१ मिनभवन स्थति यातायात व्यवस्था कार्यालयको ट्रायल सेन्टरमा परीक्षा दिएका एक नक्कली परीक्षर्थी पक्राउ परेका छन्। 

काठमाडौं शंखमुल बस्ने खोटाङ, ऐसेलुखर्कका ३० वर्षीय निरजराज भण्डारीको नाममा काठमाडौं सिनामंगल बस्ने खोटाङका ३५ वर्षीय अमर प्रधानले मोटरसाइकल ट्रायल परीक्षा दिएको अवस्थामा शनिबार दबैजनालाई प्रहरीले पक्राउ गरेको हो।

ललितपुरमा पनि कोरियन भाषाको इपिएस परीक्षा दिने क्रममा नक्कली परीक्षार्थी पक्राउ परेका छन्। पिनाकल कलेज लगनखेल सेन्टरबाट ३ जना, लिटिल एञ्जल कलेज सेन्टरबाट १ जना र एसियन कलेज खुमलटार सेन्टरबाट १ जना नक्कली परीक्षार्थीलाई शनिबार प्रहरीले पक्राउ गरेको छ। यस सम्बन्धमा प्रहरीबाट थप आवश्यक अनुसन्धान भइरहेको प्रहरीले जनाएको छ ।
