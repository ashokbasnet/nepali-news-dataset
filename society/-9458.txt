निर्वाचनलाई मध्यनजर गर्दै बाँकेमा मोटरसाइकल गस्ती सुरु 

बाँके । बाँके जिल्लामा सुरक्षा ब्यबस्थालाई प्रभावकारी बनाउन प्रहरीले मोटरसाइकल गस्ती सुरु गरेको छ । स्थानीय तह दोश्रो चरणको निर्वाचनलाई मध्यनजर गर्दै प्रहरीले जिल्लामा मोटरसाइकल गस्ती सुरु गरेको हो ।

स्थानीय तहको निर्वाचनको समयमा हुन सक्ने संभावित अपराधिक क्रियाकलापको रोकथाम र नियन्त्रणका लागि जिल्ला प्रहरी कार्यालय बाँकेले जिल्लामा सुरक्षा ब्यबस्था कडा पारिएको बताएको छ ।

मतदानस्थलदेखि लिएर मतदाताहरुसम्मको सुरक्षा कार्यमा जिल्ला प्रहरी कार्यालय, ईलाका प्रहरी कार्यालय र अन्य चेकपोष्टमा कार्यरत प्रहरी तथा म्यादी प्रहरीलाई खटाइएको बताइएको छ । 

निर्वाचनका समयमा अवान्छित गतिविधि हुन नदिनका लागि पनि जिल्लाका सबै ठाउँमा प्रहरीको सक्रियता बढाइएको बताइएको छ । यसका लागि गाडी, मोटरसाइकल, साइकल र पैदय गस्तीलाई तिव्रता दिइएको जिल्ला प्रहरी कार्यालय बाँकेले जनाएको छ ।
