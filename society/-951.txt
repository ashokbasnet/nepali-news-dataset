बाँकेमा बस दुर्घटना

डवल महतारा, १७ फागुन - बाँकेका दुई वटा छुट्टाछुट्टै स्थानमा भएका सवारी दुर्घटनामा दुई दर्जन घाइते भएका छन् ।

जिल्लाको दुईवटा स्थानमा भएका सवारी दुर्घटनामा २२ जना यात्रुहरु घाइते भएको प्रहरीले जनाएको छ ।
काठमाण्डौंबाट टिकापुरतर्फ जाँदै गरेको वा १ प ११६१ नं. को टुरिष्ट वस बचनापुर २ जिरो बजार नजिक दुर्घटना हुँदा २१ जना घाइते भएका छन् ।

बस आफै अनियन्त्रित भई रोडदेखि बाहिर गएर रुखमा ठोक्किदा ९ जनालाई बढी चोट लागेको र १२ जनालाई सामान्य चोटपटक लागेको बताइएको छ ।

गम्भिर घाइतेमध्ये ४ जनालाई काठमाण्डौ रिफर गरिएको र १० जना प्राथमिक उपचारपछि डिष्चार्ज भइसकेको तथा बाँकीको मेडिकल कलेजमा उपचार भइहेको जिल्ला प्रहरी कार्यालय बाँकेले जनाएको छ ।

यसैगरि आजै जिल्लाको कचनापुर –१ सुखरपुल नजिक पुर्वबाट पश्चिमतर्फ आउदै गरेको लु १ ख ४५४५ नं. को बसले विपरित दिशाबाट आउदै गरेको भे १ प ८६७६ नं. को मोटरसाइकललाई ठक्कर दिएको छ ।
बसको ठक्करबाट मोटरसाइकल चालक अर्घाखाँचीका २६ बर्षीय महेवुव अली घाइते भई कोहलपुर मेडिकल कलेजमा उपचार भइरहेको वस र चालक नियन्त्रणमा लिइएको प्रहरीले जनाएको छ ।
