लागु औषधसहित तीन जना पक्राउ

डवल महतारा, १७ फागुन - बाँकेको जमुनाहा नाकाबाट लागुऔषध ब्राउनसुगर र नाइट्रोसन ट्यावलेटसहित तीन जना पक्राउ परेका छन् ।

रुपैडिहाबाट नेपालगञ्ज आउँदै गरेका जुम्ला महत –९ वस्ने ज्ञानेन्द्र बहादुर शाही र सुर्खेत बिरेन्द्रनगरका सन्तोष दर्लामीलाई  ७ ग्राम ५ सय मिलिग्राम ब्राउनसुगर सहित पक्राउ गरिएको प्रहरीले जनाएको छ ।

यसैगरि वाँके ईन्द्रपुर –२ वस्ने गंगाराम पासीलाई जमुनाहा चेक प्वाईन्टमा चेक जाँच गर्ने क्रममा ६ वटा नाइट्रोसन ट्यावलेट र १ सि.सि. कोरेक्ससहित पक्राउ गरिएको बताइएको छ ।

लागु औषधसहित पक्राउ परेका तिनै जना ब्यक्तिहरुमाथि थप अनुसन्धान सुरु गरिएको जिल्ला प्रहरी कार्यालय बाँकेले जनाएको छ ।
