बीपी कोइराला स्वास्थ्य विज्ञान प्रतिष्ठानको उपकुलपतिमा तीनजनाको नाम सिफारिस

काठमाडौँ, १८ फागुन - लामो समयदेखि रिक्त रहेको बीपी कोइराला स्वास्थ्य विज्ञान प्रतिष्ठानका लागि उपकुलपतिमा मंगलबार तीन जनाको नाम सिफारिस भएको छ।

गत पुस २० गते प्रतिष्ठानको उपकुलपति पद रिक्त  भएको थियो । त्यसलगत्तै अस्पताल निर्देशक र सहायक अस्पताल निर्देककको पनि पद रिक्त भएको छ।

उपकुलपतिका लागि प्रतिष्ठानका शिक्षाध्यक्ष रहेका हाडजोर्नी विशेषज्ञ डा. विक्रमप्रसाद श्रेष्ठ, प्रतिष्ठानभित्रकै रेडियोलोजी विभागका डा. राजकुमार रौनियार, गंगालाल ह्दयरोग केन्द्रका डा. रामेश कोइरालाको नाम सिफारिस भएको हो।
