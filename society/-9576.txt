लमजुङमा तीनजना १६ बर्षे युवतीले सँगै खाए मुसा मार्ने बीषादी

लमजुङ। एकै उमेरका तीन युवतीले सँगसँगै मुसा मार्ने बीष सेवन गरेका छन्। उनीहरूले आइतबार बेलुका करिब ८ बजेको समयमा सँगै बीष सेवन गरेका प्रहरीले जनाएको छ। 

लम्जुङ जिल्ला बेशिसहर नगरपालिका(१० हिले टक्सारका चन्द्र बहादुर तामाङकी छोरी वर्ष १६ की बिनिता तामाङ, बल बहादुर तामाङकी छोरी वर्ष १६ की अनु तामाङ र पन्च बहादुर तामाङकी वर्ष १६ की निलम तामाङले मुसा मार्ने  बिषादी सेवन गरेका हुन्। 

बिषादी सेवन पछि बिरामी परेका उनीहरूको उपचारको लागि  सामुदायिक अस्पताल लम्जुङमा लगिएकोमा बिनिता तामाङको अबस्था गम्भीर रहेकोले थप उपचारको लागि मणिपाल अस्पताल पोखरा पठाएको छ। घटनास्थलमा प्रहरी टोली परिचालन गरिएको र अनुसन्धान थालिएको प्रहरीले जनाएको छ।

उनीहरूले सँगै बिषादी सेवन गर्नुको कारण खुलेको छैन।
