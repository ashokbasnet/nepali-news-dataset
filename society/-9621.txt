बलेरो जिप दुर्घटना, १ जनाको घटनास्थलमै मृत्यु, ११ घाइते

धनकुटा । धनकुटा हिले छिन्ताङ् सडक खण्ड अन्तर्गत उत्तरपानी शिक्षालय नजिकै भएको सवारी दुर्घटनामा एकजनाको ज्यान गएको छ।

सोमबार बेलुका साढे पाँचबजे हिलेबाट छिन्ताङ्ग तर्फ जाँदै गरेको को १ ज २०७७ नम्बरको यात्रुबाहक बुलेरो जिप सडकबाट तल खस्दा धनकुटा नगरपालिका-९ मार्गा निवासी ७० बर्षिय तुलाराम बरालको घटनास्थलमै मृत्यु भएको प्रहरीले जानकारी दिएको छ।

जिप सडकबाट करिव ४० मिटर तल खसेको थियो। १५ जना जना सवार जिपमा ११ जना घाइते छन्, जसमध्ये ४ जनाको अवस्था गम्भीर छ।
