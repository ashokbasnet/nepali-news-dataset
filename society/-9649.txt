नेपालगञ्जमा उम्मेदवारको गाडी तोडफोड 

नेपालगञ्ज । नेपालगञ्जमा राजपाका कार्यकर्ताले एक उम्मेदवारको गाडी तोडफोड गरेका छन् । निर्वाचन बिथोल्न आन्दोलनमा उत्रिएको राजपाका कार्यकर्ताले काँग्रेसका नेपालगन्ज उपमहानगरपालिकाको मेयरका उम्मेदवार डा. सुरेशकुमार कनौडियाको गाडी माथि तोडफोड गरेका हुन् । 

नेपालगन्जको त्रिभुवन चौकमा राजपाका कार्यकर्ताको ढुँगा प्रहारबाट कनौडियाले चढ्ने बा. १३ च १३८७ नम्बरको स्कारपियो गाडीको अगाडी पट्टीको शिशा फुटेको प्रहरीले जनाएको छ ।

गाडी तोडफोडमा संलग्न भएका राजपाका ललित रौनियारलाई नियन्त्रणमा लिइएको बाँकेका प्रहरी प्रवक्ता प्रहरी नायव उपरीक्षक सरोज पौडेलले बताएका छन् । बाँकेमा राजपाको बन्दको सामान्य प्रभाव परेको स्थानीय बासिन्दाले बताएका छन् ।
