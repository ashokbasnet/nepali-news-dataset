नेपालगञ्जमा दुई पार्टीले उठाए एउटै उम्मेदवार

नेपालगञ्ज । नेपालगञ्ज उपमहानगरपालिकामा दुई पार्टीले संयुक्त उम्मेदवार उठाउने निर्णय गरेका छन् । एकीकृत राष्ट्रिय प्रजातन्त्र पार्टी राष्ट्रवादी र राष्ट्रिय जनमुक्तिले संयुक्त उम्मेदवार बनाएर स्थानीय तहको निर्वाचन लड्ने भएका हुन् ।

राष्ट्रवादी बाँकेका अध्यक्ष कृष्णप्रसाद खरेल र जनमुक्ति पार्टीका अध्यक्ष बलबहादुर रानाले सामुहिक हस्ताक्षर गरी निर्वाचनमा तालमेल गरेर अगाडि बढ्ने सहमति भएको बताएका छन् ।

दुबै पार्टी उपमहानगरपालिकाको मेयर पदमा  राष्ट्रवादीका अध्यक्ष खरेललाई उम्मेदवार बनाउने सहमत भएको राष्ट्रवादीका केन्द्रीय सदस्य तेज नारायण कंडेलले बताए । उनले राष्ट्रिय जनमुक्ति पार्टीको चुनाव चिन्ह ‘घर’लाई दुबै पार्टीले चुनाव चिन्ह मान्ने निर्णय समेत भएको जनाएका छन्
