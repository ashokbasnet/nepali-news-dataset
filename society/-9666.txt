खानेपानी लिन गएका श्रेष्ठको पाइपले लागेर मृत्यु 

रामेछाप । खाँडादेवी गाउँपालिका–३ बस्ने ७३ वर्षीय अम्बरबहादुर श्रेष्ठको भिरबाट खसेको पाइपले लागेर मंगलबार मृत्यु भएको छ । सोही ठाउँस्थित लाप्का माथिल्लो सादी खोलाको भिरमा खाने पानीको प्लाष्टिकको पाइप जोड्दै लैजाने क्रममा कामदारले पाईप थेग्न नसकी भिरबाट खसेको थियो । सो पाइपको बन्डल करीव १ सय ५० मिटर तल खसेको थियो ।  

खोलामा पानी लिन गइरहेका अम्बरबहादुर श्रेष्ठलाई माथिबाट खसेको पाइपले लाग्दा गम्भीर घाइते भएका थिए । उनलाई उपचारको लागि मध्यपुर ठिमी अस्पताल भक्तपुर लैजाने क्रममा बाटोमै मृत्यु भएको प्रहरीले जनाएको छ । यस सम्बन्धमा प्रहरीले आवश्यक अनुसन्धान गरिरहेको छ ।
