ट्र्याक्टरको ठक्करबाट छ वर्षीय बालकको मृत्यु

चितवन। माडी , नगरपालिका–५ राधापुरमा आज दिउँसो ट्र्याक्टरको ठक्करबाट एक बालकको मृत्यु भएको छ । 

जिल्ला प्रहरी कार्यालय चितवनले दिएको जानकारी अनुसार ना ५ त २४५६ नम्बरको ट्र्याक्टरले ठक्कर दिँदा स्थानीय छ वर्षीय सुजन विकको मृत्यु भएको हो । 

ट्र्याक्टरको ठक्करबाट गम्भीर घाइते विकको उपचारका लागि भरतपुरतर्फ ल्याउँदै गर्दा बाटोमै मृत्यु भएको प्रहरीले जनाएको छ । रासस
