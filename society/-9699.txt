मेलम्ची खानेपानीको पाइप बिच्छ्याउने क्रममा ढिस्को खस्दा तीन मजदुरको मृत्यु

फाइल तस्वीर 
काठमाडौं । मेलम्ची खानेपानीको पाइप बिच्छ्याउने क्रममा काठमाडौंको सितापाइलामा ढिस्को खस्दा तीन मजदुरको ज्यान गएको छ। 

आज बिहान करिब २ बजे मेलम्ची खानेपानीको पाइप बिच्छ्याएर माटो झर्ने क्रममा ढिस्को खसेको थियो। ढिस्कोले पुरिएर तीनजना मजदुरको ज्यान गएको महानगरीय प्रहरी वृत स्वयम्भुले जनाएको छ। 

ज्यान गुमाउनेमा पर्वतका शेरबहादुर केसी, सप्तरीका श्यामसुन्दर राम र सप्तरीकै सन्तोष दास छन्। 

ज्यान गुमाएका तीनै जनाको शव पोष्टमार्टमका लागि त्रिवि शिक्षण अस्पताल महाराजगञ्जमा पठाइएको प्रहरीले जनाएको छ।
