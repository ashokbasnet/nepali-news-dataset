तीन म्यादी प्रहरी बरखास्त

बैतडी । मदिरा सेवन गरेर आचरणविपरीत काम गरेको भन्दै बैतडीमा तीनजना म्यादी प्रहरीलाई बरखास्त गरिएको छ । 

बरखास्त हुनेमा सूर्नया गाउँपालिकाका रामसिंह महरा, नरेन्द्र सिंह ऐरी र धर्मबहादुर मडै रहेको जिल्ला प्रहरी कार्यालय बैतडीले जनाएको छ । 

उनीहरुले आवासगृहमा राति मदिरा सेवन गरेर प्रहरी अनुशासनविपरीतको काम गरेकाले बर्खास्त गरिएको उनले बताए । स्थानीय निर्वाचनका लागि बैतडीमा ७१७ जना म्यादी प्रहरी छनोट गरिएको छ ।
