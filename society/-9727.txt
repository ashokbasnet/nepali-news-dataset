स्थानीय तहको निर्वाचनले जनतामा उत्साह 

तुलसीपुर । नेकपा एमालेका स्थायी कमिटी सदस्य शंकर पोख्रेलले स्थानीय तहको निर्वाचनले जनतामा उत्साह थपेको बताएका छन् । उनले अबदेखि सबै अधिकार स्थानीय तहमा आउने भएकाले निर्वाचनले जनतामा उत्साह थपेको बताए ।

एमाले तुलसीपुर –१९ बिजौरीको रनियापुर टोलमा आयोजना गरेको चुनावी सभामा बोल्दै उनले स्थानीय तहको निर्वाचनलेपछि विकास खोज्न केन्द्र धाउनु पर्ने अबस्थाको अन्त्य हुने बताए ।

तुलसीपुरका सबै वडामा पर्यटन, कृषि, सडकको विकासका लागि एमालेले अगुवाई गर्ने बताए । उनले भने –‘एकचोटी विकास गर्ने मौका जनताले एमालेलाई दिनुपर्दछ ।’

कार्यक्रममा केन्द्रीय सदस्य सुजिता शाक्य, तुलसीपुर उपमहानगरपालिका एमालेतर्फका उम्मेदवार घनश्याम पाण्डे, तुलसीपुर उपमहानर ईञ्चार्ज देवराज विश्वकर्मा, वडाध्यक्षका उम्मेदवार रामबहादुर योगीलगायतको उपस्थिति रहेको थियो ।
