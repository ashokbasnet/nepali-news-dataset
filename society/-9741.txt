कालिकोट बस दुर्घटनामा मृत्यु भएका सबै जनाको सनाखत

कालिकोट । कालिकोटको जितेदेखि महेन्द्रनगर जाँदै गरेको ना४ख २९९८ नम्बरको बस दुर्घटनामा ज्यान गुमाउने ११ जनाको सनाखत भएको छ। 

जितेदेखि महेन्द्रनगर जाँदै गरेको बस हिजो (बुधबार) दैलेखको आठबीस नगरपालिका वडा नम्बर ४ स्थित भेलतढामा दुर्घटना हुँदा ११ जनाको ज्यान गएको थियो। 

ज्यान गुमाउनेमा कालिकोट शान्नित्रिवेणी–६ का होइजाली सुनार, कालिकोट बाजुराका मंगल कसेरा, विनायक नगरपालिकाका सिंहा नेपाली,  अछाम विनायक नगरपालिकाकी रुपा नेपाली, अछाम भैरवस्थानका धिरेन्द्र विसी,  अछाम राजकोट नगरपालिका–६ का युवराज शाही, कालिकोट शान्नित्रिवेणी गाउँपालिकाका सुनिल शाही, कालिकोट रासकोट नगरपालिका–५ का   धर्मराज शाही, कालिकोट रासकोट नगरपालिका–५का प्रकाश शाही, कालिकोट रासकोट नगरपालिका–५ की कविता शाही,  कालिकोट रासकोट नगरपालिका–६ की मेनका फर्साल रहेका छन्। 

बसका चालक र सहचालक भने हाम फालेर बाँच्न सफल भएका थिए। अघिल्लो टायर चिप्लियर नियन्त्रण गुमाएपछि बस दुर्घटना भएको चालकले बताएका छन्। 

दुर्घटनामा ११ जनालाई सुर्खेत र नेपालगञ्ज लगिएको छ। भने अन्य सातजना घाइतेको स्थानीय उस्पतालमा उपचार भइरहेको जिल्ला प्रहरी कार्यालयले जनाएको
 छ।
