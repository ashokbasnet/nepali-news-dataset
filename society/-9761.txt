१८ वर्षीया युवतीलाई भान्सा कोठामा लगेर बलात्कार

भोजपुर । भोजपुर नगरपालिका–१२ दारेगौंडामा सुस्त मनस्थितिकी १८ वर्षीया युवतीमाथि जबरजस्ती करणी भएको छ । करणी गरेको अभियोगमा सोही ठाउँमा बस्ने अरुण गाउँपालिका–३ प्याउलीका ३० वर्षीय देबेन्द्र भुजेललाई बुधबार प्रहरीले पक्राउ गरेको छ । 

भुजेलले स्थानिय भिमबहादुर तामाङको भान्सा कोठामा लगि ती युवतीमाथि करणी गरेको प्रहरीले जनाएको छ । करणी गरिरहेको  अवस्थामा स्थानियबासीले रंगेहात फेला पारेपछि तत्काल भुजेललाई  नियन्त्रणमा लिएका थिए । यो खवर पाउनासाथ प्रहरी घटनास्थलमा पुगि भुजेललाई तत्काल पक्राउ गरी आवश्यक अनुसन्धान गरीरहेको छ ।
