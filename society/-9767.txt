जबरजस्ती करणी गरेका कारण युवतीको मृत्यु

अर्घाखाँची । छत्रदेव गाउँपालिका–१ बस्ने २१ वर्षीया युवतीमाथि करणी भएको छ ।  छत्रदेव गाउँपालिका–१ को खरज्याङबाट कपडा सिलाई घर फर्कने क्रममा उनीमाथि करणी भएको प्रहरीले जनाएको छ । करणी गरेको आरोपमा सन्धिखर्क नगरपालिका–२ बस्ने  २२ वर्षीय रमेश बिकलाई  प्रहरीले पक्राउ गरेको छ । 

उनीमाथी सानोचिदीका स्थित धान खेतमा जबरजस्ती करणी भएको प्रहरीको भनाइ छ । पुरुषले करणी गरेपछि उनी अशक्त अवस्थामा फेला परेकी थिइन् ।

अशक्त अवस्थामा फेला परेकी पीडित महिलालाई  उपचारको लागि पाल्पा मिसन अस्पतालमा भर्ना गरिएको थियो । उनको उपचारको क्रममा मृत्यु भएको प्रहरीले जनाएको छ । यस घटनाका सम्बन्धमा स्थानीय प्रहरीले  आवश्यक अनुसन्धान गरिरहेको जनाएको छ।
