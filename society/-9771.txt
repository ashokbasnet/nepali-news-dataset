भरतपुर अस्पताल कर्मचारी विकास समितिको अध्यक्षमा लक्ष्मि प्रसाद निर्वाचित

भरतपुर। भरतपुर अस्पतालको अस्पताल विकास समितिको कर्मचारी युनियनको अध्यक्षमा लक्ष्मि प्रसाद सुवेदी निर्वाचित भएका छन् । समितिको  छैठौ अधिवेशनले सुवेदीको नेतृत्वमा नयाँ कार्यसमिति निर्विरोध निर्वाचित गरेको हो ।

समितिको उपाध्यक्षमा विषणु प्रसाद वास्तोला , सचिवमा गोविन्द प्रसाद ढकाल , सहसचिवमा ईञ्जिनियर चन्द्रमणी बस्याल  , कोषाध्यक्षमा सनत बहादुर थापा चयन भएका हुन् । कार्यसमितिको सदस्यमा डा. मनोज कंडेल , घनश्याम अधिकारी , शिव प्रसाद बस्याल र संगिता श्रेष्ठ रहेका छन्।


 नवनिर्वाचित अध्यक्ष सुवेदीले सबैलाई समेटेर आफु लागि पर्ने बताए । अस्पतालको सेवा प्रभावकारी बनाउन विकास समिति अन्र्तगतका कर्मचारी लागि पर्ने भन्दै सेवा सुविधाको लागि प्रशासनले पनि सहयोग गर्नुपर्नेमा जोड दिए ।

कार्यक्रमका प्रमुख अतिथि भरतपुर अस्पतालका मेडिकल सुपेरीटेण्डेन्ट डा. रुद्र प्रसाद मरासिनीले अस्पतालको सेवाको विश्वसनियताको जिम्मेवार कर्मचारी भएको बताए ।
