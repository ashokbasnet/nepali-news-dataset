पत्रकार ढकाललाई थप उपचारको लागि काठमाडौं लगियो 

पोखरा। श्वासप्रश्वासमा समस्या उत्पन्न भएपछि पत्रकार प्रकाश ढकाललाई थप उपचारका लागि शुक्रबार काठमाडौं लगिएको छ । 

उनको पोखराको गण्डकी मेडिकल कलेजमा १० दिनसम्म प्रारम्भिक उपचारपछि थप उपचारको लागि नर्भिक अस्पतालमा लगिएको हो । 
नर्भिक अस्पतालका अनुसार गण्डकी मेडिकल कलेजको उपचार पद्दति र औषधी ठिक भएको प्रष्ट पारेको छ । सोही विधिबाट नै नर्भिकमा थप ३ दिन भर्ना गरेर उपचार गर्नुपर्ने जनाइएको छ ।

उनको उपचारमा आर्थिक सहयोगार्थ पत्रकार महासंघ कास्कीले आर्थिक संकलन अभियान थालेको छ । 
महासंघका कार्यसमिति सदस्य समेत रहेका ढकाललाई बचाउन आर्थिक संकलन अभियान सुरु गरिएकोमा सहयोगका लागि सम्पूर्णमा आह्वान गरिएको महासंघ जिल्ला अध्यक्ष दीपेन्द्र श्रेष्ठले बताए । 

पत्रकार लगायत अन्य विभिन्न संघ–संस्था र ब्यक्तिले उनको उपचारमा सहयोग गरिरहेका छन् । 
गोरखा घर भएका पत्रकार ढकाल पोखराको आदर्श समाज दैनिकका संवाददाता हुन् ।
