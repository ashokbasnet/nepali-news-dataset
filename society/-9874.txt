फरक-फरक स्थानमा पानीमा डुबेर चारको मृत्यु

काठमाडौं, ३ असार फरक फरक स्थानमा पानीमा डुबेर चारको मृत्यु भएको प्रहरीले जनाएको छ । 

पर्सा :  पोखरिया नगरपालिका–११ स्थित नौरङगिया नदीमा डुबेर सोही ठाउँ बस्ने जग मुखियाको छोरा ८ वर्षीय सन्देश मुखियाको शनिबार मृत्यु भएको छ । पौडी खेल्ने क्रममा अचानक डुबेर असक्त भएका सन्देशलाई स्थानियबासीले उद्धार गरी उपचारको लागि पोखरिया अस्पताल पोखरिया लगेकोमा उपचारको क्रममा उनको मृत्यु भएको हो ।

यसैगरी पर्सा, पटेर्वा सुगौली गाउँपालिका–४ सोनबर्षा कञ्चनपुरस्थित सोलखपुर छेउको पानीको खाल्टोमा पैडी खेल्ने क्रममा डुबेर सोही ठाउँ बस्ने दरोगा पासवानकी छोरी १० वर्षीया राधिका कुमारी र नारायण पासवानकी छोरी १० वर्षीया उनजा पासवानको शुक्रबार मृत्यु भएको छ ।

रौतहट : भारत बिहार पुर्बि चम्पारन–१ बस्ने ५० वर्षीय बिलाश मलिक रौतहट, ईशनाथ गाउँपालिका–२ स्थित पोखरीमा डुबेर मृत्यु भएको अवस्थामा शनिबार फेला परेका छन् ।

 रोल्पा : सुवर्णावति गाउँपालिका–२ स्थित माडी खोलामा माछा मार्ने क्रममा सोही गाउँपालिका–२ खुग्री बस्ने ३५ वर्षीय विमल भारतीको शुक्रबार पानीमा डुवेर मृत्यु भएको छ । घटनाका सम्बन्धमा स्थानीय प्रहरीबाट थप आवश्यक अनुसन्धान भइरहेको छ ।
