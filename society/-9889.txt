बाँकेमा काँग्रेस कार्यकर्ताले अनसन तोडे

बाँके । कांग्रेस बाँकेको पार्टी कार्यालयमा अनसन बसेका असन्तुष्ट नेता कार्यकर्ताले अनशन तोडेका छन् ।

स्थानीय तह निर्वाचनको टिकट वितरण प्रक्रियाप्रति असन्तुष्टि जनाउँदै गत जेठ २६ गतेदेखि रिले अनशन बसेका नेता कार्यकर्ताले आज अनसन तोडेका हुन् । 

क्षेत्र नम्बर ३ को टिकट वितरण प्रक्रियाप्रति असन्तुष्टि जनाउँदै क्षेत्रीय सचिव जलिल ढपाली, राजु थापा, भैरवसिंह ढकाल, विशाल कर्माचार्य लगायतका अनसन बसेका थिए । 

उनीहरुले टिकट वितरण प्रक्रियाप्रति आफूहरुको असन्तुष्टि कायमै रहेपनि निर्वाचन नजिकिएको अवस्थामा पार्टीलाई जिताउनु पर्ने दायित्वबोधकासाथ स्वःस्फूर्त अनसन तोडेका बताएका छन् । पार्टी सभापति किरण कोइरालाले उनीहरुलाई जुस खुवाएर अनसन तोडाएकी थिइन् ।
