दाङमा मतदाता शिक्षा सामाग्री लुटियो 

दाङ। दाङको शान्ति नगरगाँउपालिकामा मतदाता शिक्षा कार्यकर्ताबाट मतदाता शिक्षासामाग्री लुटिएको छ । मतदाता शिक्षाका लागि शान्तिनगर गाँउपालिका –३ मा खटिएका गीता भण्डारी र बिमला खड्काबाट एक समुहले मतदाता शिक्षा सामाग्री लुटेर लगेको हो ।

मतदाता शिक्षा दिन बाँकी रहेका जनता प्राथमिक भलानेटीमा गएका कार्यकर्ताहरुबाट मतदाता शिक्षा सामाग्री लुटिएको भन्ने खबर जानकारीमा आएको शान्ति नगरगाँउपालिका निर्बाचन अधिकृत कृष्णप्रसाद खरेलले बताएका छन् ।

शनिबार दिउसो मुखमा पट्टी बाँधेका पाँच–छ जनाको समुहमा आएका ब्यक्तिहरुले मतदाता शिक्षा सामाग्री लुटेको बताइएको छ ।

घटनासम्बन्धी अनुसन्धान भइरहेको र निर्बाचन बिरोध गतिबिधी गर्ने समुहले हल्ला मचाएर आतङ्कित बनाउन खोजेको पनि हुन सक्ने आशंका गरिएको शान्तिनगर गाँउपालिकामा खटिएको सशस्त्र प्रहरीका प्रहरी निरिक्षक कमल थानीले बताए ।
