जिरी विमानस्थल सञ्चालन सुस्तायो, अनुगमनको वर्ष दिनसम्म पनि प्रगति शून्य

दोलखा, १८ फागुन : दोलखाको पर्यटन विकासका लागि जिरी विमानस्थललाई पुनःसञ्चालनमा ल्याउने प्रस्ताव हालसम्म कुनै खास काम हुन सकेको छैन।

गत वर्ष फागुनमा विमानस्थल सञ्चालनको लागि भन्दै नेपाल नागरिक उड्डयान प्राधिकरणले विमानस्थल क्षेत्र निरीक्षण गरी चाँडै सञ्चालनमा ल्याइने सपना देखाएपनि निरीक्षण गरेको वर्ष दिन पुगिसक्दा पनि प्रगति भने शून्य छ।

यहाँको पर्यटन विकासका लागि निकै महत्वपूर्ण भूमिका खेल्न सक्ने जिरी विमानस्थल पुनःसञ्चालनका लागि जिरीवासीले पटकपटक नागरिक उड्डयान प्राधिकरणसँग अनुरोध गरेका थिए।

लामो समयको प्रयासपछि २०७२ फागुन १९ गते नेपाल उड्डयन प्राधिकरणका निर्देशक धुर्वदास योक्षिमयो, वरिष्ठ अधिवक्ता योगेन्द्रराज शर्मा र दोलखा क्षेत्र नं १ का सांसद पार्वत गुरुङसहितको टोलीले गौचरणको रुपमा रहेको जिरी विमनस्थल निरीक्षण गरेको दुई महिनापछि प्राधिकरणले सर्भेक्षणका लागि तीन इञ्जिनियरको टोली जिरी पठाएको थियो।

टोलीले विमानस्थल रहने क्षेत्रको एक सातासम्म सर्भेक्षण गरेर राजधानी फर्केपछि जिरी विमानस्थल पुनः सञ्चालनको विषय सुनसान नै बनेको छ।
