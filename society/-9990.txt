पानीमा डुबेर दुई जनाको मृत्यु

काठमाडौं, असार ५ गते विभिन्न भागमा पानीमा डुबेर दुई जनाको मृत्यु भएको प्रहरीले जनाएको छ । दाङको घोराही उपमहानगरपालिका–१३ आनन्दनगर झमरे सोताको बाँधको पानीमा डुबेर ५८ वर्षीय शोभाराम बादीको मृत्यु भएको प्रहरीले जनाएको छ । 

यसैगरी सुनसरीको गडी गाउँपालिका–२ छप्की टोलमा बस्ने डेढ वर्षकी बालिकाको पोखरीमा ढुवेर मृत्यु भएको छ ।  खेल्ने क्रममा घर नजिकै पानी जमेको पोखरीमा उनी डुबेकी थिइन् ।

उनलाई तत्काल उपचारको लागि बिराटनगर अस्पताल लैजाने क्रममा बाटोमै मृत्यु भएको प्रहरीको भनाई छ ।  घटनाका सम्बन्धमा स्थानीय प्रहरीले आवश्यक अनुसन्धान गरिरहेको जनाएको छ ।
