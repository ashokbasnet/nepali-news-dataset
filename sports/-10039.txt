'भिडियो एसिस्टेन्ट रेफ्री' फुटबलको भविष्य - फिफा

काठमाण्डौँ। बिश्व फुटबलको सर्वोच्च निकाय फिफाले कन्फेडेरेसन कप फुटबलमा प्रयोग भएको भिडियो एसिस्टेन्ट रेफ्रि भिएआर प्रणाली फुटबलको भविष्य भएको बताएको छ । 

भिएआर प्रणाली कन्फेरेडेसन कपमा पाँच पटक प्रयोग भइसकेको छ । फुटबल खेलको क्रममा गोल भए नभएको तथा फउल भए नभएको बारे रेफ्रीलाई यकिन गर्न समस्या भए यो सिस्टम प्रयोग गरिन्छ ।

भिडियो एसिस्टेन्स रेफ्रि प्रविधिको प्रयोग फिफाले पहिलो पटक जापानमा गत डिसेम्बरमा भएको क्लब वर्ल्र्ड कपमा गरेकोे थियो ।    

फिफ अध्यक्ष जियानी इन्फान्टिन्होले भिएआर प्रविधिप्रति आफू निकै खुसी रहेको र यो प्रतियोगिताको लागि कोशेढुंगा साबित हुदै गएको बताएका छन् । उनले यो प्रविधि अहिले पनि परीक्षणकै क्रममा रहेको पनि बताए ।
