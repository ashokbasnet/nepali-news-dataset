हिमालयनलाई २–१ ले हराउँदै संकटा तिलोत्तमा गोल्डकपको फाइनलमा

चन्द्रकान्त खनाल/रुपन्देही। हिमालयन शेर्पा क्लबलाई हराउँदै सिएमजी संकटा १९औं तिलोत्तमा गोल्डकपको फाइनलमा प्रवेश गरेको छ ।

प्रतियोगिता अन्तर्गत आज भएको पहिलो सेमिफाइनलमा संकटाले हिमालयनलाई २–१ ले हराउँदै फाइनलका लागि आफ्नो स्थान पक्का गरेको हो ।

 खेलको २६ औं मिनेटमा चेतन कुमार थारुले गोल गर्दै हिमालयनलाई पहिले अग्रता दिलाएका थिए । तर हिमालयनलको अग्रता लामो समय टिकेन । खेलको ४३ औं मिनेटमा विदेशी खेलाडी संकटाका मार्टिनले संकटा विरुद्ध एक गोल फर्काउँदै खेल १–१ को बराबरीमा पुर्याए ।

 निर्धारीत समयको खेल बराबरीमै सकिएपछि इनजिउरी समयको दोस्रो मिनेटमा संकटाका सुशील केसीले गोल गरेपछि संकटा २–१ को जित हात पार्दै फाइनल प्रवेश गरेको हो । संकटाले अब उपाधिका लागि भोली हुने दोस्रो सेमिफाइनलको विजेतासंग प्रतिस्पर्धा गर्नेछ । भोलीको खेल विभागीय टोली नेपाल आर्मी र रुपन्देही–११ बीच हुनेछ ।
