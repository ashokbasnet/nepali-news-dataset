विराट कोहली टिममा नपरेपछि भारतीय मिडियामा हंगामा

एजेन्सी। च्याम्पियन्स ट्रफी सकिएसँगै इङ्ल्याण्डका पूर्व क्रिकेटर माइकल वानले आफ्नो प्लेइङ ११ टिम सार्वजनिक गरेका छन् । यो टिममा भारतीय टोलीका कप्तान विराट कोहली नपरेपछि भारतीय मिडियामा हल्लाखोर भएको छ । 

भारतीय मिडियाले विराट कोहली टिमको कप्तान बन्ने अपेक्षा गरिरहेका बेला उनी टिममै नपरेपछि हल्लाखल्ला भएको हो । टिममा भारतीय टोलीका २ ओपनर शिखर धवन र रोहित शर्मा भने परेका छन् । भारतीय मिडियालाई अझै ठूलो धक्का त त्यतिबेला लाग्यो जब भारतीय पूर्वकप्तान एमएस धोनी पनि टिममा परेनन् । वानले पाकिस्तानी कप्तान सरफराज अहमतलाई टिमको कप्तान बनाएका छन् । पाकिस्तानी टिमबाट फखर जमान टिमको पहिलो नम्बरमा छन् ।
