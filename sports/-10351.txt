आउट भएर विश्व रेकर्ड राखे इङल्याण्डका ब्याट्सम्यानले

एजेन्सी । गएराति भएको दक्षिण अफ्रिका र इङ्ल्याण्डको टी–२० इन्टरनेशनल क्रिकेटमा इङ्ल्याण्डका ओपनर जेसन रोयले आउट भएर विश्व रेकर्ड राखेका छन् । इङल्याण्डका ओपनर रोय टी–२० क्रिकेटको इतिहासमै ‘अब्सट्रक्टिङ द फिल्ड’का कारण आउट हुने पहिलो ब्याट्सम्यान बनेका हुन् । 

इङल्याण्डको इनिङको १६ औं ओभरमा क्रिस मोरिसले बलिङ गर्र्दै थिए । स्ट्राइकमा रहेका लिआम लिविङ्स्टोनले शट खेले र केही अगाडि बढेपछि रन नलिइ फर्किए । नन स्ट्राइकर इण्डमा रहेका रोय आधा क्रिज दौडिसकेका थिए । एक्कासी उनी आफ्नो इण्डमा फर्किनुप¥यो । दौडिँदै गर्दा बल उनको खुट्टामा लाग्यो । उनी रनआउट हुनबाट त बचे तर दक्षिण अफ्रिकाले उनले जानीजानी अवरोध गरेको भन्दै अपिल गरेपछि फिल्ड अम्पायरले थर्प अम्पायरतर्फ रिफर गरे । थर्ड अम्पायरले जेसन रोयलाई जानीजानी अवरोध गरेको ठहर गर्दै आउट दिए ।
