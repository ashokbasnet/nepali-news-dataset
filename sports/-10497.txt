नाममात्रका कप्तान विराट कोहली, पावर चल्छ धोनी र युवराजको

एजेन्सी। कोच खनिल कुंबलेले राजीनामा दिएपछि भारतीय क्रिकेट टिमको व्यवस्थापनको बागडोर पूर्वकप्तान महेन्द्र सिंह धोनी र सिनियर खेलाडी युवराज सिंहले सम्हालेको खुलासा भएको छ । भारतीय क्रिकेट टिमका ब्याटिङ कोच संजय बांगडका अनुसार अहिले टिममा विराट कोहलीलाई सल्लाहदेखि निर्देशन दिनेसम्मका काम युवराज र धोनीले गर्छन् । 

अहिले भारतीय टिम बिना कोच वेष्ट इण्डिज टुरमा छ । अहिले मुख्य भूमिकामा कप्तान विराट कोहलीसँगै युवराज र धोनी रहेको बाँगडले खुलासा गरेका हुन् । धोनी र युवराज निकै सिनियर खेलाडी भएका नाताले युवा खेलाडीहरुलाई मार्गदर्शन गरिरहेका छन् । कोच कुँबले आइसीसी बैठकको कारण देखाउँदै वेष्ट इण्डिज टुरमा गएका थिएनन् । त्यसलगत्तै उनले कोच पदबाट राजीनामा दिएका हुन् ।
