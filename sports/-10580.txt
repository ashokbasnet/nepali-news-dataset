पाकिस्तानी इमाद वासिम बने नम्बर एक बलर, ताहिर र बुम्राह पछि परे

काठमाण्डौँ। पाकिस्तानका इमाद वासिम आइसिसिको टि ट्वेन्टी वरियतामा नम्बर एक बलर बनेका छन् । इमादले दक्षिण अफ्रिकाका इम्रान ताहिरलाई पछि पार्दै शिर्ष स्थानमा उक्लिएका हुन् । 

इंगल्याण्डसँगको खेलमा राम्रो प्रदर्शन गर्न नसकेका कारण ताहिरलाई इमादले प्रतिस्थापन गरेका हुन् । 
टिट्वेन्टी क्रिकेटको बलर वरियतामा ताहिर तेस्रो स्थानमा झर्दा भारतका जस्प्रिट बुम्राह भने दोस्रो स्थानमा छन् ।  

ब्याटिङतर्फ भने भारतका कप्तान विराट कोहली शिर्षस्थानमा कायम छन् । त्यस्तै आरोन फिन्च र केन विलियम्सन क्रमश दोस्रो र तेस्रो स्थानमा छन् । 

टिट्वेन्टी वरियतामा न्युजिल्यान्ड पहिलो नम्बरमा छ । त्यस्तै इंगल्याण्ड दोस्रो तथा पाकिस्तान तेस्रो स्थानमा छ ।
