चीनसँग उपाय नलागेपछि मोवाइल कम्पनीमाथि रिस पोख्दै भारतीयहरु

एजेन्सी। चीनले निरन्तर चुनौती दिन थालेपछि छटपटाएका भारतीयहरुले मोवाइल कम्पनीमाथि रिस पोख्न थालेका छन् । भारत चिनबीच सम्बन्ध चिसिएका बेला आइपिएलको प्रायोजन अधिकार समेत चिनियाँ मोवाइल कम्पनीले जितेपछि भारतीयहरु ट्वीटरमार्फत रिस पोख्न थालेका हुन् । 

भारतको सबैभन्दा ठूलो प्रतियोगिता आइपिएर क्रिकेटको प्रायोजन चिनिया मोवाइल कम्पनी भीभोले पाएपछि उनीहरुले ट्वीटरमा यसको विरोध गर्न थालेका छन् । भीभोले २१९९ करोडमा आगामी ५ वर्षको लागि आइपिएलको प्रायोजन अधिकार किनेको छ । चिनसँग सम्बन्ध चिसिएका बेला चिनियाँ कम्पनीलाई यो अधिकार दिइएपछि भारतीय क्रिकेट फ्यानहरु रिसाएका हुन् । 

भारतीयहरुको रिस जति भए पनि भारतीय क्रिकेट बोर्ड भने पैसाको अगाडि नतमस्तक बनेको छ । भारतीय क्रिकेट टिमको जर्सीको प्रायोजक समेत चिनियाँ मोवाइल कम्पनी ओप्पो हो । भारतीयहरुले भने बिसिसिआइले क्रिकेट चिनिया कम्पनीलाई भारतीय क्रिकेट बेच्न खोजेको आरोप लगाएका छन् ।
