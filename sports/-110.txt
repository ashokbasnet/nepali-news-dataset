आर्सनलको लज्जास्पद हार, बार्यन म्युनिख ५ -१ ले विजयी 

फागुन ५, काठमाण्डौँ । च्याम्पियन्स लिगमा आर्सनलले बार्यन म्युनिखसँग लज्जास्पद हार बेहोरेको छ । 

गएराति सम्पन्न अन्तिम १६ को पहिलो लेगको खेलमा बार्यन म्युनिखले आर्सनललाई ५ -१ को फराकिलो गोलअन्तरले हराउन सफल भयो ।

खेलको ११ औँ मिनेटमा रोबिनको गोलमार्फत बार्यन म्युनिखले १-० को अग्रता लिएको थियो । त्यसपछि पहिलो हाफको ३० औँ मिनेटमा आर्सनलका सान्चेजले बराबरि गोल गरेका थिए ।

पहिलो हाफ १-१ को बराबरिमा सकिएको खेलको दोस्रो हाफमा बार्यन म्युनिखले उत्कृष्ट प्रदर्शन गर्यो । बार्यन म्युनिखका लागि लेवान्डोस्किले ५३ औँ मिनेटमा गोल गरे भने थियागो एलकान्टरले ५६ औँ मिनेटमा गोल गरे । 

त्यसपछि ६३ औँ मिनेटमा एलकान्टरले ब्यक्तिगत दोस्रो गोल गर्दा बार्यन म्युनिखले ४-१ को अग्रता लिएको थियो । मुलरले ८८ औँ मिनेटमा गोल गर्दै बार्यन म्युनिखलाई ५-१ को जित दिलाए ।
