रुपन्देहीलाई हराउँदै आर्मी तिलोत्तमा गोल्डकपको फाइनलमा

रुपन्देही - बुटवलमा जारी १९ औं तिलोत्तमा गोल्डकप फुटबल प्रतियोगिता अन्तर्गत आज भएको दोश्रो सेमिफाइनल खेलमा नेपाली सेनाको बिभागिय टिम त्रिभुवन आर्मी क्लव बिजयी भएको छ ।

कडा प्रतिष्पर्धाका बिच भएको खेलमा आयोजक टिम रुपन्देही ११ लाई पेनाल्टी सुटआउटमा डिफेण्डिङ्ग च्याम्पियन रुपन्देही ११ लाई २ का बिरुद्ध ४ गोलले हराउँदै फाईनलमा प्रबेश गरेका हो । खेलको निर्धारित समयमा दुबैतर्फबाट कुनै गोल हुन नसकेपछि २० मिनेट थप समय खेल संचालन गरिएको थियो तर थप समयमा पनि कुनै गोल नभएपछि खेल पेनाल्टी सुटआउटमा पुगेको थियो ।

पेनाल्टी सुटआउटमा त्रिभुवन आर्मी क्लवका तर्फबाट हिरण्य मगर, राजु तामाङ , बिवेक बस्नेत, दिप लामाले गोल गरेका थिए । उता रुपन्देही ११ का लागि १३ सौरभ मगर र उत्तम गुरुङले गोल फर्काएका थिए भने बिदेशी खेलाडीहरु एम जिवोला र साम सोन गोल गर्नबाट चुकेका थिए ।

खेलमा त्रिभुवन आर्मी क्लवका गोलकिपर सुशिल श्रीवास्तव म्यान अफ दि म्याच घोषित भएका थिए । फाईनल खेलमा त्रिभुवन आर्मी क्लव र सिएमजी संकटा क्लव काठमाडौंबिच उपाधीका लागि प्रतिष्पर्धा हुनेछ । फागुन २१ गते सम्पन्न हुने सो प्रतियोगिताको उपाधि विजेता टिमले ५ लाख ५५ हजार रुपैयाँ पुरस्कार सहित रनिङ शिल्ड पाउने छ । उपविजेताले ३ लाख ३३ हजार पाउने छ भने उत्कृष्ट खेलाडीलाई १ स्कुटर पनि प्रदान गरिने आयोजक रुपन्देही फुटबल संघले जनाएको छ ।

तिलोत्तमा नदीको नामबाट तत्कालिन बुटवल नगर पञ्चायतले बिसं २०३१ सालमा गोल्डकप स्थापना गरेका हो । प्रतियोगिताको संरक्षकको रुपमा रहेको बुटवल उपमहानगरपालिको यो प्रतियोगिता संचालन गर्नका लागि १० लाख रुपैया आर्थिक सहयोग गरेको छ ।
