श्रीलंकाको क्रिकेट टिमले रच्यो इतिहास

श्रीलंकाको हम्बनटोटामा भइरहेको चौथो वन डे इन्टरनेशनलमा जिम्बाब्बेविरुद्ध रन लिँदै श्रीलंकाका ओपनर दनुस्का गुणतिलका र निरोसन डिकवेला ।
                                
                                        
                        काठमाडौं। वन डे सिरिजमा जिम्बाब्बेलाई आतिथ्यता गरिरहेको श्रीलंकाली क्रिकेट टिमले नयाँ इतिहास बनाएको छ । यो टिमका दुई ओपनर निरोसन डिकवेला र दनुस्का गुणतिलकाले नयाँ रेकर्ड राखेका हुन् । 

श्रीलंकाली टिमका यी ओपनरद्वय लगातार दुई पटकसम्म दुई सयभन्दा बढीको साझेदारी गर्ने ओपनर जोडी बनेका छन् । अहिलेसम्म वन डे क्रिकेटको इतिहासमा अहिलेसम्म कुनै पनि ओपनर जोडीले लगातार दुई पटकसम्म दुई सयभन्दा बढीको स्कोर बनाएका छैनन् । यो जोडीले बिहीबार भएको जिम्बाब्बेविरुद्धको तेस्रो वन डे इन्टरनेशनलमा २ सय २९ रनको साझेदारी गरेका थिए । 

लगत्तै आज भइरहेको चौथो वन डे इन्टरनेशनलमा पनि उनीहरुले २ सय ९ रनको साझेदारी गरेका छन् । श्रीलंकाका डिकवेलाले लगातार दुवै म्याचमा शतक प्रहार गरे भने गुणतिलकाले तेस्रो वन डेमा शतक प्रहार गरेका थिए । चौथो वन डे मा भने उनी ८७ रनमा आउट भए । 

तेस्रो वन डेमा ३३ ओभर २ बलमा दुई सयको साझेदारी गरेका उनीहरुले चौथो वन डेमा ३३ ओभर चार बलमा २ सय रन पु¥याएका हुन् । तेस्रो वन डेमा दुवै ओपनरले शतक प्रहार गरेका थिए  र यो दुवै खेलाडीको वन डेमा पहिलो शतक थियो ।
