नेइमार भन्छन् - बार्सिलोनाको सम्भावना एक प्रतिशत

फागुन ५, काठमाण्डौँ - स्ट्राइकर नेइमारले च्याम्पियन्स लिगमा बार्सिलोनाको अघिल्लो चरण पुग्ने सम्भावना केबल १ प्रतिशत मात्र रहेको बताएका छन् ।

बार्सिलोनाले आफ्नो खराब प्रदर्शनका कारण लिगको अन्तिम १६ बाटै बाहिरिने खतरा बढ्दै गर्दा ब्राजिली स्टारले यस्तो प्रतिक्रिया दिएका हुन् ।

बार्सिलोना च्याम्पियन्स लिगको अन्तिम १६ को पहिलो लेगमा फ्रेन्च क्लब पेरिस सेन्ट जर्मनसँग ४-० ले पराजित भएको थियो ।
इन्स्ट्राग्राममा पोस्ट गर्दै नेइमारले अघिल्लो चरण पुग्ने सम्भावना कमजोर भएपनि विश्वास भने ९९ प्रतिशत रहेको बताए । बार्सिलोना र पिएसजीको दोस्रो लेगको खेल मार्च ८ मा हुनेछ ।
