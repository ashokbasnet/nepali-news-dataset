एएफसी छनोटका लागि नेपालको यु–२३ टिम घोषणा, यी खेलाडी परे टिममा

काठमाडौं। आगामी शनिबारदेखि सुरु हुने एएफसी यू–२३ च्याम्पियनसिप छनोटका लागि २३ सदस्यीय नेपाली फुटबल टोली घोषणा भएको छ । यो टोलीले प्रतियोगिताअघि यही मंगलबार हुने बंगलादेश विरुद्ध मैत्रीपूर्ण खेल खेल्नेछ । विमल घर्ती मगरको कप्तानीमा टोली घोषणा गरिएको हो । मुख्य प्रशिक्षक राजुकाजी शाक्यले सोही टोली नै युएईमा हुने छनोटका लागि जाने जानकारी दिएका छन् ।

टोलीमा राष्ट्रिय टिमबाट खेलिसकेका विमलसँगै उपकप्तान अनन्त तामाङ, हेमन गुरुङ, अन्जल विष्ट, कमल श्रेष्ठ, सुमन लामा, हेमन्त थापा मगरलगायतका खेलाडी छन्। नेपाल यू–२३ र बंगलादेश यू–२३ बीच पर्सी मंगलबार सातदोबाटोस्थित एन्फा कम्प्लेक्समा मैत्रीपूर्ण खेल हुँदैछ ।  यस्तै एएफसी यू–२३ छनोट च्याम्पियनसि जुलाई १५ देखि युएईको अल अइनमा सुरु हुनेछ। नेपालले समूह डी मा आयोजक युएईसँगै उज्वेकिस्तान र लेवनानसँग खेल्नेछ ।

यी खेलाडी परे नेपाली यू–२३ टोलीमा
गोलकिपरः एलान न्यौपाने, किशोर गिरी, अशोक बराल
डिफेण्डरः अनन्त तामाङ, दिनेश राजवंशी, गौरव बुढाथोकी, कमल श्रेष्ठ, अमित तामाङ,  निरज बस्नेत, छिरिङ तामाङ, लक्ष्मण जिसी
मिडफिल्डरः हेमन गुरुङ, हेमन्त थापा मगर, सुमन लामा, सुनिल बाल, पुजन उपरकोटी, तेज तामाङ, डोन थापा, विवेक बस्नेत
फरवार्डः विमल घर्ती मगर, अन्जल विष्ट, संजोग राई, विश्वास श्रेष्ठ
