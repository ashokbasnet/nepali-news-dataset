एएफसी यू-२३ च्याम्पियनसिप छनौट : नेपाल यूएईसँग ५-० गोल अन्तरले पराजित  

काठमाडौँ । एएफसी यू-२३ च्याम्पियनसिप छनोट अन्तर्गत युएईसँग भएको खेलमा नेपाल ५-० गोल अन्तरले पराजित भएको छ। 

एएफसी यू-२३ च्याम्पियनसिप छनोट खेलमा युएईसँग नेपालले पहिलो खेल खेलेको हो। पहिलो हाफमा ४-० ले पछि परेको नेपालले गोल गर्ने अवसर पाएपनि त्यसलाई सदुपयोग गर्न सकेन्। दोस्रो हाफसमा १ गोल गरेको यूएईले नेपालाई ५-० गोल अन्तरले पराजित गर्यो। 

नेपालले यूएईसँग ३३ वर्षपछि आमनेसामने हुने अवसर पाएको थियो। सन् १९८४ मा एशियन कप छनोट खेलमा भएको नेपाल र यूएईसँगको खेलमा नेपाल ११-० गोल अन्तरले पराजित भएको थियो। 

प्रतियोगिताको समूह डिमा रहेको नेपालले सोमबार उज्वेकिस्तानसँग र बुधबार लेबनानसँग खेल्नेछ।
