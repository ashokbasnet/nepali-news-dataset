सन्दिप लामिछाने एक्लैले लिए ५ विकेट, सिंगापुरपछि निरह बन्यो मलेसिया 

काठमाडौँ । कम उमेरमै क्रिकेट क्षेत्रमा प्रवेश गरेर अन्तर्राष्ट्रिय खेलमा राम्रो बलिङ गरेर चर्चामा आएका नेपालका सन्दिप लामिछानेको यतिवेला झनै चर्चा चुलिएको छ। 

लामिछानेकै कप्तानीमा यतिवेला नेपाली क्रिकेट टोली विश्वकप छनौट खेलको प्रतिस्पर्धामा उत्रिएको छ। 

सिंगापुरमा जारी प्रतियोगिताको पहिलो खेलमा नेपालले सिंगारपुरलाई उसकै घरेलु मैदानमा ५ विकेटले पराजित गर्योे। उक्त खेलमा नेपालका सन्दिप लामिछाने नायक बने। ८ ओभरको मात्रै बलिङ गरेका उनले एक्लै ५ विकेट लिए। 

त्यस्तै दोस्रो आज नेपालले मलेसियासँग खेलिरहेको छ। टस हारेर पहिले ब्याटिङमा उत्रिएको मलेसिया २६ औँ ओभरमा ५९ रन बनाउदै अलआउट भयो। यस खेलमा पनि नेपालका सन्दिप लामिछाने उत्कृष्ट प्रदर्शन गरे। उनले आजको खेलमा पनि एक्लै ५ विकेट लिए । त्यस्तै पवन सर्राफले ३ किशोर महतो र सन्दिप सुनारले एक एक विकेट लिए। 

मलेसियाका कुनै पनि खेलाडीले दोहोर अंकमा रन बनाउन सकेनन्। अहिले मलेसियाविरुद्ध नेपालले जबाफी ब्याटिङ गरिरहेको छ।
