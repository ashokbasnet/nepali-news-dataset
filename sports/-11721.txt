विश्वकप छनोटमा नेपालको लगातार दोस्रो जीत, कप्तान सन्दिपले लिए दुई खेलमा १० विकेट

काठमाडौं। २०१८ मा न्यूजील्याण्डमा हुने विश्वकपको लागि एसियाली छनोटमा नेपाली युवा टोलीले लगातार दोस्रो जित हात पारेको छ । सिंगापुरमा भइरहेको छनोट खेलमा नेपाली अण्डर नाइन्टिन टोलीले लगातार दोस्रो खेलमा मलेसियालाई पराजित गरेको हो । हिजोको खेलमा नेपाली टोलीले सिंगापुरलाई उसकै घरेलु मैदानमा हराएको थियो । 

आज बिहान भएको खेलमा नेपाली टोलीले मलेसियालाई ५८ रनको स्कोरमै सीमित पारेको थियो । मलेसियालाई सस्तैमा समेट्न नेपाली टोलीका कप्तान सन्दिप लामिछानेले ५ विकेट लिए । पवन सर्राफले ३ तथा सन्दिप सुनार र किशोर महतोले एक÷एक विकेट लिए । मलेसियाका कुनै पनि ब्याट्सम्यानले दोहोरो अंकमा रन बनाउन सकेनन् । 

२५ ओभर ५ बलका मलेसियालाई अलआउट गरेपछि ५९ रनको झिनो लक्ष्य लिएर ब्याटिङमा उत्रिएको नेपाली टोलीले ९ ओभर ५ बलमै लक्ष्य पूरा ग¥यो । नेपाली टिमका आसिफ शेखले २३ तथा प्रनित थापा मगरले खविजित १८ रनको योगदान दिए । नेपाली टोलीका कप्तान लामिछानेले लगातार दुई खेलमा १० विकेट लिइसकेका छन् । उनले पहिलो खेलमा पनि सिंगापुरविरुद्ध ५ विकेट लिएका थिए ।
