रोनाल्डोले प्रहरीकै अगाडि यसरी गरे नियम उल्लंघन (भिडियोसहित)

काठमाण्डौँ । रियल मड्रिडका पोर्चुगिज स्ट्राइकर क्रिस्टियानो रोनाल्डोले ट्राफिक नियमको उल्लंघन गरेका छन् ।

स्पेनिस लालिगामा बुधबार राति भएको खेल सकिएपछि मैदान बाहिर निस्किएका रोनाल्डोले पुलिसकै अगाडी नियम उल्लंघन गरेका हुन् ।

उक्त खेलमा रियल मड्रिड लस पालमससँग ३ ३ को बराबरीमा रोकिएको थियो भने अर्का स्ट्राइकर गारेथ बेललाई रेड कार्ड दिइएको थियो । बर्नबाउमा भएको उक्त खेलपछि मैदान बाहिर निस्किएका रोनाल्डोको कारले ट्राफिक नियम उल्लंघन गरेको हो ।

सडकमा रातो बत्ति बलेपछि अरु गाडी रोकिएका थिए तर रोनाल्डो चढेको कार भने अरु गाडीलाई पछि पार्दै रातो बत्तिको वास्ता नगरि अगाडी बढेको देखिएको छ ।

रोनाल्डो चढेको कारले ट्राफिक नियम उल्लंघन गरी अगाडी बढेपनि सडकमा खटिएका ट्राफिक प्रहरीले पनि उक्त कारलाई केही गरेनन् ।
