नेपालको उत्कृष्ट पुनरागमन, १४४ को स्कोरमा अफगानिस्तानको छैटौं विकेट पतन

काठमाडौं। विश्वकप छनौटमा लगातार २ जित निकालेको नेपाली अण्डर १९ क्रिकेट टोलीले तेस्रो खेलमा पनि उत्कृष्ट पुनरागमन गरेको छ । बलियो टोली आफगानिस्तान विरुद्धको  खेलमा नेपालले सुरुवाती ओभरमा विकेट लिन नसक्दा केही धर्मराएको थियो 

तर पछिल्लो समय उत्कृष्ट पुनरागमन गर्दै नेपालले अफगानिस्तानको बढ्दो रनरेटलाई खुम्च्याएको छ । ओपनरले राम्रो पार्टनरसिप गरेपछि बलियो सुरुवात बनाएको अफगानिस्तानको पारी यतिखेर धर्मराएको छ । अफगानिस्तानको पहिलो विकेट ७५ रनको स्कोर हुँदा १५ ओभर ३ बलमा झरेको थियो । त्यसपछि नेपालले पुनरागमन गर्दै लगातार विकेट लिएको हो । 

अफगानिस्तानको दोस्रो विकेट ८४ रनमा, तेस्रो १ सय ११ रनमा, चौथो १ सय ३५ रनमा, पाँचौं १ सय ४० रनमा र छैटौं १ सय ४३ रनमा झरेको हो । ४० ओभरको खेल सकिँदा अफगानिस्तान ६ विकेटको क्षतिमा १ सय ५० रन बनाएर खेलिरहेको छ ।
