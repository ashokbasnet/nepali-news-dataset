यु-१९ विश्वकप छनौट : नेपालले दियो सिंगापुरलाई १६९ रनको लक्ष्य

काठमाडौं । यु-१९ विश्वकप क्रिकेट छनौट अन्तर्गत नेपालले सिंगापुरलाई १६९ रनको लक्ष्य दिएको छ। 

सिंगापुरको घरेलु मैदानमा भएको खेलमा टस जितेर पहिलो ब्याटिङ गरेको नेपालले ४६ दशमलव ५ ओभरमा अलआउड हुँदै १६८ रन बनायो।

नेपालका लागि दिपेन्द्र सिंह ऐरीले ८३ बलमा दुई चौका र दुई छक्काको मद्दतमा ५४ रन बनाए। सन्दिप सुनारले २६ तथा प्रकाश केसीले २३ रन बनाए। नेपालले डबल राउन रोबिन लिगमा भएको प्रतियोगितामा यसअघि सिंगापुरलाई ४ विकेटले पराजित गरेको थियो। 

दोस्रो खेलमा खेलमा मलेसियालाई पाँच विकेटले हराएको थियो भने हिजो भएको तेस्रो खेलमा नेपाल अफगानिस्तानसँग एक सय ४१ रनले पराजित भयो।
