यु-१९ विश्वकप छनौट : दिपेन्द्र सिंह ऐरीको अर्धशतक 

काठमाडौं । यु-१९ विश्वकप क्रिकेट छनौट अन्तर्गत अहिले नेपाल र  आयोजक सिंगापुरबीच खेल भइरहेको छ।

सिंगापुरको इन्डियन एसोसिएसन खेल मैदानमा भएको खेलमा टस जितेर पहिले ब्याटिङ रोजेको नेपालले सिंगापुरसामु १६९ को लक्ष्य प्रस्तुत गरेको छ। खेलमा नेपालका दिपेन्द्र सिंह ऐरीले अर्धशतक पुरा गरे। 

८३ बल खेलेका ऐरीले दुई चौका र दुई छक्काको मद्दतमा ५४ रन बनाए। ऐरीलाई सिंगापुरका रोहन रंगराजनले क्याच आउट गरे। त्यस्तै सन्दिप सुनारले २६ तथा प्रकाश केसीले २३ रन बनाए।

नेपालले डबल राउन रोबिन लिगमा भएको प्रतियोगितामा यसअघि सिंगापुरलाई ४ विकेटले पराजित गरेको थियो। 

दोस्रो खेलमा खेलमा मलेसियालाई पाँच विकेटले हराएको थियो भने हिजो भएको तेस्रो खेलमा नेपाल अफगानिस्तानसँग एक सय ४१ रनले पराजित भयो।
