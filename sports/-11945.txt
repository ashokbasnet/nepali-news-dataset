भारतीय क्रिकेट बोर्डका प्रमुखको होस हराएपछि

काठमाडौं। भारतीय क्रिकेट बोर्ड बिसिसिआइका प्रमुख राजीव शुक्लाले भयंकर गल्ती गरेपछि अहिले विश्वभरी उनको आलोचना भएको छ । उनले आफ्नो देशको टिम कुन प्रतियोगिता खेल्दैछ भन्ने नै बिर्सिएर गलत ट्वीट गरेका छन् । 

शुक्रबार आरतीइ महिला क्रिकेट टिम ‘महिला विश्वकप’को फाइनलमा पुगेको थियो । तर, शुक्लाले ‘च्याम्पियन्स ट्रफी’को फाइनलमा पुगेको भन्दै बधाइ दिए । शुक्लाले यो ट्वीट गरेसँगै सँसारभरी उनको खिल्ली उडाइएको थियो । पछि उनले त्यो ट्वीट डिलिट गरेर अरु नयाँ ट्वीटहरु गरेका छन् । 

यसअघि भारतीय टोलीका कप्तान विराट कोहलीले पनि यस्तै गम्भीर गल्ती गरेका थिए । भारतीय महिला क्रिकेट टोलीकी कप्तान मिताली राजले वन डे क्रिकेटमा सबैभन्दा बढी रनको रेकर्ड बनाएपछि विराटले बधाइ दिएका थिए । तर, ट्वीटरमार्फत बधाइ दिएका विराटले मितालीलाई बधाई दिँदा पुनम राउतको फोटो इन्स्टाग्राममा शेयर गरेका थिए ।
