श्रीलंकाको जर्सी देखेर बिराट कोहलीको पारो तातेपछि...

काठमाडौं। आगामी बुधबारदेखि श्रीलंका र भारतको ती टेष्ट सिरिज सुरु हुँदैछ । यो खेललाई लिएर सामाजिक संजालमा अनेक टिप्पणीहरु भइसकेका छन् । यस्तैमा पछिल्लो समय विराट कोहलीले श्रीलंकाको जर्सीमाथि आफ्नो रिस पाखेको ट्रोल फोटोले सामाजिक संजालमा निकै चर्चा पाएको छ । 

फेसबुकमा पछिल्लो समय भाइरल भइरहेको जर्सी हो – श्रीलंकन ब्याट्सम्यान दनुस्का गुणतिलकाको । फेसबुकमा ट्रोल बनाउनेहरुले दनुस्काको जर्सीमा लेखिएको उनको नामको पहिलो अक्षर हटाइदिएछन् । जसका कारण जर्सीमा लेखिएको नाम ‘अनुष्का’ बन्यो । अनुष्का शर्मा बिराट कोहलीको गर्लफ्रेण्डको रुपमा निकै समयदेखि चर्चामा छिन् । बिराट र अनुष्काको यही सम्बन्धलाई लिएर अहिले सामाजिक संजालमा निकै मजाक उड्ने गरेको छ ।
