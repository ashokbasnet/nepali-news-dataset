रोनाल्डोले शनिबारको खेल गुमाउने

काठमाण्डौँ । रियल मड्रिडका स्टार क्रिस्टियानो रोनाल्डोले शनिबार हुने एइबरसँगको खेल गुमाउने भएका छन् ।

चोटका कारण रोनाल्डोले लालिगाको म्याच नखेल्ने भएका हुन् । बुधबार लस पालमससँग ३-३ को बराबरी भएको खेलमा रियलका लागि रोनाल्डोले २ गोल गरेका थिए । उनी शुक्रबारको आफ्नो टोलीसँगको अभ्यासमा उपस्थित हुन सकेनन् ।

रियलले आजको खेलमा अरु दुई खेलाडीलाई पनि गुमाउने छ । यसअघिको खेलमा रातो कार्डको कारण दुई खेलमा प्रतिबन्ध गरिएका गारेथ बेलले खेल्न पाउनेछैनन् भने अल्वारो मोराटा पनि मैदान बाहिरै हुनेछन्।

रियल मड्रिड अंकतालिकामा शिर्षस्थानको बार्सिलोनाभन्दा एक अंकले पछाडी छ । तर रियलले बार्सिलोनाभन्दा एक खेल कम खेलेको छ । बार्सिलोनाले पनि शनिबार सेल्टा भिगोसँग खेल्दैछ ।
