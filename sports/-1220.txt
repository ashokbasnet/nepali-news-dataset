१९ औँ तिलोत्तमा गोल्डकपको उपाधीको लागि संकटा र आर्मी भिड्दै

काठमाण्डौँ । १९ औँ तिलोत्तमा गोल्डकपको उपाधीको लागि संकटा क्लब र विभागीय टोली नेपाल आर्मी मैदान उत्रँदैछन् ।

फाइनल खेल आज दिउँसो ३ बजे एन्फा टेक्निकल सेन्टरमा हुनेछ । संकटाले सेमिफाइनलमा हिमालयन शेर्पा क्लबलाई तथा आर्मीले आयोजक रुपन्देही ११ लाई हराउँदै फाइनलमा भेट पक्का गरेका हुन् ।

अर्को उपाधी नजिक पुगेका यी दुवै टोली घरेलु फुटबलको यो सिजनमा ३-३ वटा उपाधी जितेका छन् । आर्मीले दुई पटक यो प्रतियोगिताको उपाधी जितेको छ भने संकटा पहिलो पटक उपाधी हात पार्ने दाउमा छ ।

प्रतियोगिताको विजेता टोलीले ५ लाख ५१ हजार पुरस्कार पाउनेछन् ।
