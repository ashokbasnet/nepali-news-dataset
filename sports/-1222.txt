खेलाडी नै हड्तालमा उत्रिएपछि अजेन्टिनामा फुटबल खेल रोकियो  

काठमाण्डौँ। फुटबल खेलाडीहरु हड्तालमा उत्रिएपछि अर्जेन्टिनी फुटबल एसोशियसनले शिर्ष डिभिजनका खेलहरु स्थगित गरेको छ ।

अजेन्टिनाका थुप्रै क्लबहरु अहिले आर्थिक संकटबाट गुज्रिरहेका छन भने खेलाडीहरु केही महिनादेखि तलब विहिन भएका छन् ।

त्यहाँका फुटबल युनियनले खेलाडीहरुले तलब नपाउँदासम्म हड्ताल जारी रहने बताएका छन् । २ सय भन्दा बढी क्लबका खेलाडीहरु हड्तालमा सहभागी भएका छन् ।

अर्जेन्टिनी फुटबल एशोसियसनका उच्च अधिकारी टेलिभिजन प्रशासन अधिकारको बिषयमा आर्थिक अनियमिततामा फसेपछि पछिल्लो संकट सुरु भएको हो ।
