यसरी भए टिममै नभएका खेलाडी म्यान अफ द म्याच

एजेन्सी। दक्षिण अफ्रिकाका खेलाडी जन्टी रोड्स एक मात्र यस्ता खेलाडी हुन् जो टिममै नभएर पनि म्यान अफ द म्याचको उपाधि जित्न सफल भएका थिए । आज ४८ औं जन्मदिन मनाइरहेका रोड्सले यो उपाधि सन् १९९३ मा वेष्ट इण्डिजसँग भएको खेलमा यो उपाधि जितेका हुन् । 

१९९३/९४ को दक्षिण अफ्रिका वेष्ट इण्डिज वन डे सिरिजमा रोड्स दक्षिण अफ्रिकाको प्लेइङ ११ मा थिएनन् । यो खेल भारतको मुम्बइमा ब्रेबर्न स्टेडियममा भइरहेको थियो । दक्षिण अफ्रिकाले पहिले ब्याटिङ गर्दै १ सय ८० रन बनायो । वेष्ट इण्डिजका दिग्गज खेलाडीका कारण दक्षिण अफ्रिकाले सहजै हार्ने अनुमान गरिएको थियो । तर, रोड्सले खेलको पासा पल्टाइदिए । 

डेरेल कुलीनन् घाइते भएपछि रोड्स उनको ठाउँमा सब्स्टीच्युट खेलाडीको रुपमा मैदान छिरेका थिए । यसरी सब्स्टीच्युसन खेलाडीले बलिङ वा ब्याटिङ गर्न पाउँदैनन्, फिल्डिङ मात्र गर्न पाउँछन् । मैदानमा छिर्नासाथ उनले आफ्नो चमत्कारी फिल्डिङले वेष्ट इण्डिजका दिग्गज खेलाडीलाई पभेलियन फर्काए । यो खेलमा उनले ५ क्याच लिएका थिए । वेष्ट इण्डिज त्यो खेलमा १३९ रनमा अलआउट भयो । रोड्सको यो फिल्डिङ रेकर्ड अहिलेसम्म कसैले पनि तोड्न सकेको छैन । वन डे इन्टरनेशनलमा एउटै म्याचमा ५ क्याच लिने उनी एकमात्र खेलाडी हुन् ।
