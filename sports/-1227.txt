पहिलो एकदिवसीयमा इंगल्याण्ड विजयी

काठमाण्डौँ। वेस्ट इन्डिज भ्रमणमा रहेको इंगल्याण्डले पहिलो एकदिवसीय खेलमा विजयी भएको छ । इंगल्याण्डले घरेलु टोली वेस्ट इन्डिजलाई ४५ रनले पराजित गरेको हो ।

पहिले ब्याटिङ गरेको इंगल्याण्डले निर्धारित ५० ओभरमा ६ विकेटको क्षतिमा २ सय ९६ रनको योगफल तयार पारेको थियो ।

इंगल्याण्डका लागि १ सय ७९ बलका सामना गरेका कप्तान इयान मोर्गनले १ सय ७ रनको शतकीय पारी खेले । यो उनको दसौ एकदिवसीय शतक हो भने कप्तानको भूमिकामा भने पाँचौ शतक हो ।   

२ सय ९७ रनको विजयी लक्ष्यका साथ मैदान उत्रिएको वेस्ट इन्डिज ४७ दशमलव २ ओभरमा २ सय ५१ रनमा अल आउट भयो । उसका लागि जसोन मोहम्मदले सर्वाधिक ७२ रनको योगदान गरे ।
