आर्मीलाई हराउँदै संकटाले जित्यो तिलोत्तमा गोल्डकपको उपाधी 

काठमाण्डौँ। बुटबलमा जारी १९ औँ तिलोत्तमा गोल्डकपको उपाधी संकटा क्लबले जितेको छ ।

आज एन्फा टेक्निकल सेन्टर बुटबलमा भएको खेलमा संकटाले नेपाल आर्मीलाई २-१ ले पराजित गरेको हो ।

खेलको ३० औँ मिनेटमा राजिव गुरुङले गोल गर्दै नेपाल आर्मीको लागि सुरुवाती अग्रता दिलाएका थिए । पहिलो हाफको इन्जुरी समयमा संकटाका निराजन खड्काले बराबरी गोल फर्काए । 

खेलको ८५ औँ मिनेटमा निराजन खड्काले नै ब्यक्तिगत दोस्रो गोल गर्दै संकटाको जित सुनिश्चित गरे ।

सुरुवाती अग्रता लिएको आर्मीले दोस्रो हाफमा सम्हालिएको प्रदर्शन गर्न नसक्दा उपाधी संकटालाई सुम्पिन बाध्य भयो ।
