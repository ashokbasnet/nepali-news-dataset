डेटिङ गएका विराट कोहली तर्सिएर भागेपछि...

मुम्बइ। भारतीय क्रिकेट टिमका कप्तान विराट कोहलीले आफू डेटिङ जाँदा युवती देखेर तर्सिएर भागेको खुलासा गरेका छन् । उनले त्यो डेटिङ ५ मिनेट पनि नटिकेको बताए । अहिले बलिउड अभिनेत्री अनुष्का शर्मासँग सम्बन्धमा रहेका कोहलीले एक भारतीय समाचार वेबसाइटलाई अन्तरवार्ता दिँदै यस्तो खुलासा गरेका हुन् । 

कोहलीले अन्तरवार्तामा भनेका छन् ‘यो एक ब्लाइण्ड डेट थियो । जब मैले ती युवतीलाई देखें म ५ मिनेट पनि टिक्न सकिन किनकि ती युवती फिटिक्कै राम्री थिइनन् ।’ अन्तरवार्तामा कोहलीले अन्य रमाइला कुरा पनि खुलासा गरेका छन् । अन्तरवार्तामा विराटले आफूलाई उचाइसँग सबैभन्दा बढी डर लाग्ने बताएका छन् । क्रिकेट बाहेक विराटको लागि त्यो पल सबैभन्दा महत्वपूर्ण छ जुन बेला कट्रिना कैफले उनीसँग २ मिनेट कुरा गरेकी थिइन् । 

उनले क्रिकेटको ड्रेसिङ रुममा हुने कुरा क्यामेरामा खुसा गर्न नसक्ने समेत बताए । विराटका अनुसार उनको सबैभन्दा ठूलो छक्का १ सय १० मिटरको छ तर त्यो बल उनीसँग छैन । विराटलाई बलिउड एक्ट्रेस जेनेलिया डिसुजा क्रिकेट खेलेको हेर्न मन छ । उनलाई गोवाको एउटा न्यू इयर पार्टी निकै याद आउँछ । विराटका अनुसार उनको रिस नै उनको सबैभन्दा ठूलो शक्ति हो र स्पोर्टस कार उनको सबैभन्दा ठूलो कमजोरी हो । एष्टर मास्टिन उनको मन पर्ने कार हो ।
