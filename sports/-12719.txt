पाकिस्तानी क्रिकेटर आफ्रिदीलाई विराट कोहलीले ब्याट उपहार दिएपछि...

एजेन्सी। पाकिस्तानका विष्फोटक अलराउण्डर शाहिर आफ्रिदीलाई भारतीय क्रिकेट टिमका कप्तान विराट कोहलीले ब्याट उपहार दिएपछि अहिले सामाजिक संजालमा निकै चर्चाको विषय बनेको छ । विराडले आफ्रिदीलाई आफ्नो अटोग्राफ भएको ब्याट उपहार दिएका थिए । आफ्रिदीले चलाउँदै आएको सामाजिक सेवामूलक संस्था एसए फाउण्डेशनको सहयोगका लागि विराटले उक्त ब्याट उपहार दिएका हुन् । 

आफ्रिदीले ट्वीटरमार्फत विराटलाई धन्यवाद दिएका छन् । विराटले पनि आफ्रिदीलाई सफलताको शुभकामना दिएका छन् । तर केही भारतीयहरुलाई यो कुरा मन नपरेपछि सामाजिक संजालमा हंगामा भएको हो । केही भारतीयहरुले विराटको कदमको आलोचना गर्दै लेखेका छन् ‘के भारतमा एनजीओको कमी थियो र पाकिस्तानी एनजीओलाई सहयोग गर्दैछौं ?’
