केन्यासँगको खेलका लागि नेपाली क्रिकेट टोलीको घोषणा, को को छन् टोलीमा ?

काठमाण्डौँ ।विश्व क्रिकेट लिग च्याम्पियनशिपअन्तर्गत केन्यासँगको खेलको लागि नेपाली क्रिकेट टोलीको घोषणा गरिएको छ ।

यही फागुन २८ र ३० गते हुने खेलको लगि पारस खड्काको कप्तानीमा नेपाली टोलीको नाम सार्वजनिक गरिएको हो । ज्ञानेन्द्र मल्ल टोलीका उपकप्तान रहेका छन्।

सार्वजनिक गरिएको टोलीमा ४ वैकल्पिकसहित १८ सदस्यको नाम समावेश छ।  खेल टियु मैदान कीर्तिपुरमा हुनेछ । यसपालीको टोलीमा नयाँ अनुहारको रुपमा दिपेन्द्रसिँह ऐरी र सुनिल धमाला टिममा अटाएका छन् भने मेहबुब आलमले पनि राष्ट्रिय टोलीमा पुनरागमन गरेका छन् ।

खेलाडी छनौट आइसिसिको एसिया क्षेत्रका लागि क्रिकेट विकास कमिटिका अधिकारी वेन्कटपति राजु, मुख्य प्रशिक्षक जगत टमाटा र कप्तान पारस खड्का रहेको समितिले गरेको हो ।

टोलीमा को को छन ?
पारस खड्का (कप्तान)
ज्ञानेन्द्र मल्ल (उपकप्तान)
शरद भेषवाकर
शक्ति गौचन
बसन्त रेग्मी
सोमपाल कामी
सागर पुन
बिनोद भण्डारी
करण केसी
सन्दिप लामिछाने
महबुब आलम
आरिफ शेख
सुनिल धमला
दिपेन्द्र सिंह ऐरी
वैकल्पिक
राजेश पुलामी मगर
अविनाश कर्ण
भुवन कार्की
दिलिप नाथ
