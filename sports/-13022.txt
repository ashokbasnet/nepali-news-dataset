माछापुच्छ्रे क्रिकेट लिग (एमसिएल)मा खेलाडी लिलाम

कास्की। कास्की र यस आसपासका जिल्लाका क्रिकेट खेलाडीलाई व्यावसायिक क्रिकेट अनुभव गराउने उद्देश्यले आयोजना हुन लागेको माछापुच्छ्रे क्रिकेट लिग (एमसिएल) २०१७ मा खेलाडी लिलाम गरिएको छ ।


इन्डियन प्रिमियर लिग (आइपीएल) स्वादमा हुने उक्त खेलका लागि आइतबार लेकसाइडको होटल बाटिकामा खेलाडी लिलामले यहाँ व्यावसायिक क्रिकेटका छनक दियो ।


लिलामीमा पोखराका सुदीप पौडेल सबैभन्दा महंँगो खेलाडी बने । उनलाई डाउनटाउन लायन्सले १० हजार मूल्यमा किन्यो ।
स्याङ्जाका विश्व थापालाई स्याङजाले नै सात हजार पाँच सय रुपैयाँमा खरिद ग¥यो भने बागलुङ्गका कृष्ण खड्कालाई बागलुङ्गले ७ हजारमा र त्यति नै रकममा माछापुच्छ्रे लायन्सले मेहनत खनाललाई खरिद ग¥यो ।


माछापुच्छे« क्रिकेट क्लब र खुकुरी इन्टरटेनमेन्टको संयुक्त आयोजनामा हुने उक्त प्रतियोगितामा भिएम वारियर्स बागलुङ्ग, केके एएफ स्याङजा च्यालेन्जर्स, इन्फोमेटिक्स कलेज चिताज्, डाउनटाउन लायन्स क्लब पोखरा, पर्वत टाइटान्स र माछापुच्छ्रे लायन्स पोखराले भाग लिने माछापुच्छे क्रिकेट क्लबका सहसचिव विवेक चालिसेले जानकारी दिए ।


लिलामीमा छ क्लबका व्यवस्थापक र टिम क्याप्टेनले बढिबढाउ मुल्य गरी खेलाडी आ–आफ्नो टिममा भित्राएका हुन् ।
आयोजकले एक टिमले खेलाडी खरिदका लागि बढिमा ५० हजार रुपैयाँ खर्च गर्न पाउने प्रावधान बनाएकाले उनीहरुले पनि सोही दायराभित्रै रहेर खेलाडीको मुल्य लगाएका थिए । ६ वटा टिमले ९० खेलाडी खरिदका लागि २ लाख ७५ हजार ५ सय रुपैयाँ खर्चिए ।
नदीपुरस्थित माछापुच्छ्रे क्रिकेट मैदानमा ६ देखि १७ भदौसम्म लिग कम नकआउट आधारमा खेल हुनेछ । हरेक टिममा १५ जना खेलाडी, १ कोच र १ म्यानेजर रहने छन् ।


हरेक टोलीले लिग चरणमा एक अर्कासँग प्रतिष्पर्धा गर्ने छन् र शीर्ष ४ टोली नकआउट चरणमा प्रवेश गर्ने छन् ।
नकआउट चरणमा पहिलो र दोस्रो स्थानमा रहने टोलीले पहिलो एलिमिनेटर खेल्ने छन् भने तेस्रो र चौथो टोलीले दोस्रो एलिमिनेटर खेल्ने छन् । पहिलो एलिमिनेटर विजेता एमसिएल फाइनल प्रवेश गर्नेछ भने दोस्रो एलिमिनेटरमा विजेता पहिलोमा हार व्यहोरेको टोलीसँग फाइनल प्रवेशका लागि प्रतिष्पर्धा गर्नेछ । फ्रान्चाइज टिम खरिदका लागि कुनै पनि व्यावसायिक संस्था वा व्यक्तिले आयोजकलाई ५० हजार रुपैयाँ बुझाउनुपर्ने छ भने खेलाडी खरिद बिक्री वा लिलाममा ५० हजारसम्म खर्च गर्न पाइने नियम बनाइएको छ ।


विजेताले रनिङ शिल्ड, प्रमाणपत्र, मेडल साथमा ३ लाख र उपविजेताले नगद एक लाख ५० हजारसहित शिल्ड, प्रमाणपत्र, मेडल पाउने आयोजक क्लबका सल्लाहकार गनेश पौडेलले बताए । बागलुङको फ्रान्चाइज टिम क्याप्टेन विजय बिक, पर्वतको राजु थापा, स्याङ्जाको दीवाकर थापा, तनहुँको राजु गुरुङ, इन्फरमेटिक्स कलेजको प्रवीण ढकाल र आयोजक माछापुच्छे« क्रिकेट क्लबको दीपेश खत्री क्याप्टेन छन् ।
