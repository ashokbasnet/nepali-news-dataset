सरकारले ‘राष्ट्रका लागि खेल’ अभियान सञ्चालन गर्ने

काठमाण्डौँ। सरकारले ‘राष्ट्रका लागि खेल’ भन्ने अभियान नै संचालन गर्ने भएको छ । 

युवा तथा खेलकुद मन्त्री राजेन्द्रकुमार केसीले राष्ट्रको शीर उचो बनाउने गरी खेलकुद क्षेत्रको विकासमा लागिपर्ने प्रतिवद्धता गरेका छन् । राष्ट्रिय योङमुदो प्रशिक्षक प्रशिक्षण तालिमको बुधबार काठमाडौंमा उद्घाटन गर्दै उ्नले राष्ट्रको प्रतिष्ठाका लागि सरकारले खेलकुद क्षेत्रको विकासलाई पहिलो प्राथमिकता दिएको पनि स्पष्ट पारे ।

मन्त्री केसीले खेलकुद क्षेत्रको विकासका लागि ‘राष्ट्रका लागि खेलकुद’ भन्ने अभियाननै संचालन गर्न लागिएको बताएका हुन् ।

मन्त्री केसीले खेलकुद क्षेत्रको विकासबाटै नागरिक स्वस्थ रहन सक्नेमा पनि सरकार सचेत रहेको बताए । उनले सरकारले राष्ट्रिय खेलकुद परिषदका लागि मात्रै चालू आर्थिक वर्षका लागि १ अरव ६० करोड बजेटको व्यवस्था गरेको पनि स्मरण गराए ।
