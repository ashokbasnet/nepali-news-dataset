म्यानचेष्टर सिटी प्रिमियर लिगको तेस्रो स्थानमा

काठमाण्डौँ। म्यानचेष्टर सिटी इंगलिस प्रिमियर लिगको तेस्रो स्थानमा उक्लिएको छ ।

गएराति भएको खेलमा सन्डरल्याण्डलाई २-० ले पराजित गर्दै सिटीले अंकतालिकामा सुधार गरेको हो ।म्यानचेष्टर सिटीको जितमा सर्जियो अगुइरो र लेरोए सेनले एक एक गोल गरे ।  

पहिलो हाफ सकिन ३ मिनेट बाँकी हँदा सिटीका अगुइरोले गोल गर्दै सुरुवाती अग्रता दिलाएका थिए । पहिलो हाफमा १ ० ले अग्रता लिएको म्यानचेस्टर सिटीका सेनले ५९ औँ मिनेटमा गोल गर्दै २ ० को जित सुनिश्चित गरे ।

जितपछि तेस्रो स्थानमा उक्लेको म्यानचेष्टर सिटीले २६ खेलबाट ५५ अंक जोडेको छ । सिटीसँग पराजित सन्डरल्याण्ड भने १९ अंकसहित लिगको पुछारमा छ ।
