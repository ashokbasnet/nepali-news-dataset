यी हुन् सबैभन्दा लामो छक्का हान्ने टप ९ क्रिकेटरहरु 

एजेन्सी। क्रिकेटमा सबैभन्दा लामो छक्का हान्ने को हुन् ? भन्ने प्रश्नमा धेरैले वेष्ट इण्डिजका क्रिकेटर भएको अनुमान लगाउँछन् । यहाँका तुफानी ब्याट्सम्यानहरुले लगातार छक्का हानेको देशेका धेरैले यो अनुमान लगाउनु स्वभाविक हो । तर, सबैभन्दा लामो छक्काको रेकर्ड भने पाकिस्तानका शाहिद आफ्रिदीको नाममा छ । 

पाकिस्तानी क्रिकेटर शाहिद आफ्रिदीले अन्तर्राष्ट्रिय क्रिकेटबाट सन्यास लिए पनि उनको चर्चा घटेको छैन । ‘बुम बुम’ आफ्रिदीले हालै नेटवेस्ट टी–२० ब्लास्टमा ४२ बलमा शतक प्रहार गरेको भारतिय अनलाइन www.bhaskar.com ले लेखेको छ । तुफानी इनिङ खेल्ने आफ्रिदीको यो पुरानो सोख हो । 

यतिमात्र होइन उनको नाममा सबैभन्दा लामो छक्काको रेकर्ड पनि छ जो कुनै सिक्सर किंगहरुले पनि तोड्न सकेका छैनन् । आफ्रिदीले २०१३ मा पाकिस्तान र दक्षिण अफ्रिकाबीच जोहानसबर्गमा भइरहेको खेलमा सबैभन्दा लामो छक्का हानेका थिए । पाकिस्तानले दक्षिण अफ्रिकाले दिएको ३ सय ४३ रनको विशाल लक्ष्य पछ्याउँदै थियो । 

जवाफी ब्याटिङमा आएको पाकिस्तानी टिमका आफ्रिदीले ४८ बलमा ७ छक्का र ५ चौकाको सहयोगमा ८८ रन बनाएका थिए । यिनै छक्कामा सबैभन्दा लामो छक्का पनि थियो । जसको लम्बाइ १५८ मिटर (५१८ फिट) थियो ।
