भारत पाकिस्तानका हस्तीहरु १० ओभरको क्रिकेटमा आमनेसामने

एजेन्सी। टी–२० क्रिकेटपछि अब १० ओभरको क्रिकेट लिग हुने भएको छ । यो खेलमा भारत र पाकिस्तानका दिग्गज खेलाडीहरु आमनेसामाने हुने भएका छन् । भारत र पाकिस्तानबीच हुने क्रिकेटलाई खेलमात्र नभइ प्रतिष्ठाको विषय मान्ने गरिएको छ । 

यो लिगमा भारतका विष्फोटक ब्याट्सम्यान वीरेन्द्र सहवाग र पाकिस्तानी अलराउण्डर शाहिद आफ्रिदी आमनेसामने हुनेछन् । प्रतियोगितालाई टेन क्रिकेट लिग नाम दिइएको छ । यो खेल युएइमा हुने बताइएको छ । प्रतियोगितामा ७ टिम हुनेछन् । २१ देखि २४ डिसेम्बरसम्म प्रतियोगिता हुने बताइएको छ । प्रतियोगितामा क्रिकेटका हस्तीहरु कुमार सांगाकारा, क्रिस गेल लगायत पनि खेल्नेछन् ।
