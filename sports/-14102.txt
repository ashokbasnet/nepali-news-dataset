नेपालद्वारा बंगलादेश पराजित, फाइनलमा भारतसँग भिड्ने

काठमाण्डौँ। नेपाल १५ बर्ष मुनिको साफ च्याम्पियनसिप फुटबलको फाइनलमा पुगेको छ। शुक्रबार सातदोवाटोस्थित एन्फा कम्प्लेक्समा सम्पन्न सेमिफाइनल खेलमा नेपालले बंगलादेशलाई ४ २ अंकले
 पराजित गर्दै फाइनलमा स्थान पक्का गरेको हो । 

नेपालका लागि आकाश बुढामगरले दुई, बिज्रेस चौधरी एक  गोल गरे भने नजमुल विश्वासले एक आत्मघाती गोल गरे । 
शुक्रबार नै भएको अर्को सेमिफाइनल खेलमा भुटानलाई २–० ले पराजित गर्दै भारत पनि फाइनलमा पुगेको छ । प्रतियोगिताको फाइनलमा आइतबार नेपाल र भारत भिड्नेछन् ।
