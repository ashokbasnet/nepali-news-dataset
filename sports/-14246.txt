नेपाल भर्सेज भारत साफ यु–१५ फाइनलको दोस्रो हाफ सुरु, नेपाल १–० ले अगाडि (लाइभ भिडियो) 

काठमाडौं। नेपाल र भारतबीच जारी साफ यु–१५ च्याम्यिनसिपको दोस्रो हाफ सुरु भएको छ । पहिलो हाफमा नेपाल १–० गोलले अगाडि छ । राजधानीको एन्फा कम्प्लेक्समा भइरहेको खेलको पहिलो हाफमा पाएको पेनाल्टीमा गोल गर्दै नेपालले भारतविरुद्ध एक गोलको अग्रता लिएको हो । समूह चरणको अन्तिम खेलमा विजेता र उपविजेता बनेर सेमिफाइनल पुगेका यी दुई टोलीको फाइनलमा फेरि अर्को भिडन्त परेको हो । 
लाइभ भिडियो हेर्नुहोस् –



नेपाल र भारतबीचको फाइनल खेल दिउँसो ३ बजे सातदोबाटोस्थित एन्फा कम्प्लेक्समा सुरु भएको हो । यसअघि यु–१६ उमेर समूहमा हुने यो प्रतियोगिताको पहिलो संस्करणको सेमिफाइनलमा भारतले नेपाललाई पेनाल्टी सुटआउटमा हराएको थियो भने दोस्रोमा नेपाल फाइनलमा १–० ले हा¥यो । पछिल्लो संस्करणमा नेपालले सेमिफाइनलमा १(० ले नतिजा सुम्पिएको थियो । यसपटक यू–१५ उमेर समूहमा परिवर्तित गरिएको प्रतियोगिताको फाइनलमा फेरि नेपाल र भारत उपाधिका लागि भिड्दैछन् । यसपटक समूह चरणमा भारतले नेपाललाई पराजित गरिसकेको छ ।
