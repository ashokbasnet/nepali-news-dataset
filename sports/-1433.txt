लिगलिडर चेल्सीको १० अंकको अग्रता, वेस्टह्याम पराजित

काठमाण्डौँ। इंगलिस प्रिमियर लिगमा शिर्षस्थानमा रहेको चेल्सी विजयी भएको छ ।

गएराति सम्पन्न खेलमा चेल्सीले वेस्टह्याम युनाइटेडलाई २-१ ले हराउँदै दोस्रो स्थानको टोटनहामसँगको अंकदुरी १० कायम गरेको हो ।
चेल्सीको जितमा डिएगो कोस्टा र एडेन हजार्डले गोल गरे । यो जितसँगै चेल्सीले लिगमा यो सिजन आफ्नो २१ औँ खेलको अपराजित यात्रालाई कायम राखेको छ ।

खेलमा पहिलो हाफको २५ औँ मिनेटमा एडेन हजार्डले गोल गर्दै चेल्सीलाई सुरुवाती अग्रता दिलाएका थिए ।

दोस्रो हाफ सुरु भएको ५मिनेट बित्न नपाउँदै डिएगो कोस्टाले गोल गर्दै चेल्सीको अग्रता दोब्बर पारे । दोस्रो हाफको इन्जुरी समयमा वेस्टह्यामका लागि म्यानुअल लान्जिनीले एक गोल गरेपछि चेल्सीले २-१ को जित सुनिश्चित गरेको हो ।

हिजोको जितपछि शिर्षस्थानको चेल्सीको २७ खेलबाट ६६ अंक भएको छ । उ भन्दा १० अंकले पछि रहेको दोस्रो स्थानको टोटनह्यामले पनि २७ खेल खेलेको छ ।
