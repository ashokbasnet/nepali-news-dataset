प्रतिबन्ध लागेपछिको १५ महिना यसरी बिताइन् टेनिस सुन्दरी सारापोभाले (फोटोफिचर)

एजेन्सी। रसियन टेनिस सुन्दरी मरिया सारापोभाले आफूलाई खेल जीवनमा प्रतिबन्ध लगाइएको १५ महिनाका फोटोहरु सार्वजनिक गरेकी छिन् । उनलाई जून २०१६ मा खेल जीवनबाट १५ महिनाको लागि प्रतिबन्ध लगाइएको थियो । 

१५ महिनाको प्रतिबन्धपछि उनले कोर्टमा शानदार कमब्याक गरेकी छिन् । डोपिङको आरोपमा उनलाई प्रतिबन्ध लगाइएको थियो । पाँच पटक ग्राण्डस्लामको उपाधि जितिसकेकी सारापोभाले अमेरिकन ओपनमा वर्तमान दोस्रो बरियताकी खेलाडी सिमोना हालेपलाई ६–४, ४–६ र ६–३ ले हराइन् । 

३० वर्षीया सारापोभाले प्रतिबन्धपछि आफू डिप्रेसनको शिकार भएको बताइन् । उनी धेरै समय घुम्न मन पराउँथिन् । उनले डिप्रेसनबाट छुटकारा पाउनको लागि हार्वर्ड बिजनेस स्कुलमा भर्ना भइन् । यसका साथै उनी धेरै म्युजिक कन्सर्ट र च्यारिटी कार्यक्रममा सहभागी भइन् ।
