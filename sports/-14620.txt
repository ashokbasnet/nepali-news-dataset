भोलिको खेल अन्तिम हुनसक्छ यी स्टार क्रिकेटरको 

कोलम्बो। श्रीलंकाका स्टार बलर लासिथ मालिंगाको भोलि भारतविरुद्ध हुने पाँचौं वन डे क्रिकेट अन्तिम अन्तर्राष्ट्रिय वन डे खेल हुन सक्ने सम्भावना बढेको छ । मालिंगाले आफ्नो खेलमा सुधार भएन भने अन्तर्राष्ट्रिय क्रिकेटबाट सन्यास लिने बताएका छन् । मालिंगाले अस्ति भएको भारतविरुद्धको चौथो वन डेमा भारतीय कप्तान विराट कोहलीलाई आउट गराउँदै वन डे क्रिकेटमा आफ्नो तीन सय विकेट पूरा गरेका थिए ।

अस्तिको खेलमा टिमको कप्तानी गरेका मालिंगा पछिल्लो समय फर्ममा छैनन् । पछिल्लो १० वन डेमा उनले मात्रै ७ विकेट लिएका छन् । पछिल्लो २ वर्षमा १५ खेलमा उनले मात्रै १३ विकेट लिएका छन् । चोटपछि क्रिकेटमा फर्किएका मालिंगाले भनेका छन् ‘यो सिरिजपछि मैले यो कुरामा गम्भीर विचार गर्नेछु कि म अगाडि खेल्नेछु वा विश्राम गर्नेछु ।’
