क्रिकेट म्याचको बीचमा मैदानमा आयो यस्तो खतरनाक हतियार, तत्काल खाली गराउनुपर्यो मैदान

एजेन्सी। क्रिकेट म्याच चलिरहँदा एकाएक मैदानमा निकै खतरनाक चीज आएपछि तत्काल मैदान खाली गराइएको छ । सुरक्षाका दृष्टिले निकै संवेदनशील चीच मैदानआ आएको भन्दै तत्कालै खेल रोकेर मैदान खाली गराइएको हो । काउण्टी क्रिकेट च्याम्पियनशिप अन्तर्गत लण्डनको ओवल मैदानमा भइरहेको सरे र मिडिलसेक्सको खेलको बीचमा यस्तो भएको हो । 

खेल चलिरहँदा एउटा फलामको तीर अचानक मैदानको बीचमा आएर खसेको थियो । मिडिलसेक्सको ब्याटिङ भइरहेका बेला ६९ औं ओभरमा एउटा निकै तीखो तीर स्टेडियम बाहिरबाट मैदानभित्र आएको थियो । यसले कसैको ज्यानै जाने प्रहरीले बताएको छ । क्रस बो बोल्ट नामको धनुषबाट चलाइने यो तीर दुई खेलाडीको बीचमा खसेको थियो । घटनालगत्तै खेल रोकियो र स्टेडियम खाली गराउन सुरक्षाकर्मी परिचालन गरियो । स्टेडियममा ठूलो भीड भएका कारण कसैको ज्यानै जान सक्ने खतरालाई मध्यनजर गर्दै मैदान खाली गराइएको थियो । यो तीर के प्रयोजनका लागि चलाइएको थियो भन्ने खुलेको छैन । कसैको हत्याको प्रयास पनि हुन सक्ने आशंकामा अनुसन्धान गरिरहेको प्रहरीले जनाएको छ ।
