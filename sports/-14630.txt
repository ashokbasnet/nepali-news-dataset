अमिर खानको श्रीमतीसँग सम्बन्धविच्छेद गर्ने अडान, १६० करोड रुपैयाँ तिर्नुपर्ने

एजेन्सी। आफ्नी श्रीमतीले आफूलाई धोका दिएर परपुरुषसँग सम्बन्ध बनाएको आरोप लगाएर अदालत पुगेका ब्रिटिस बक्सर अमिर खानले आफ्नी श्रीमतीसँग कुनै पनि हालतमा सम्बन्ध विच्छेद गर्ने अडान लिएका छन् । जसका कारण उनले श्रीमती फरयाललाई झण्डै १६० करोड भारतीय रुपैयाँ तिर्नुपर्ने हुन सक्छ । 


भारतीय मूलका बक्सर अमिरलाई पत्नी फरयालले पनि सधैं युवतीसँग घेरिएर रहने, रक्सी खाने र आफूलाई मुस्लिम भन्ने गरेको आरोप लगाएकी छिन् । अमिरसँग २५ मिलियन पाउण्डको सम्पत्ति रहेको बताइएको छ । सम्बन्धविच्छेद भएमा उनले पत्नी फरयाललाई आधा सम्पत्ति दिनुपर्ने हुन्छ जसको मूल्य १६० करोड नेपाली रुपैयाँजति हुन आउँछ । 

अमिरले आफ्नी पत्नी फरयालमाथि नाजायज सम्बन्धको आरोप लगाएका छन् । उनका अनुसार फरयालको अर्का बक्सर एन्थोनी जोसुआसँग नाजायज सम्बन्ध छ । सोसल मिडियामा दुवैले एक अर्कामाथि हिलो छ्यापेका छन् । दुवैले एक अर्कामाथि अन्य व्यक्तिहरुसँग नाजायज सबन्ध बनाएको आरोप लगाएका छन् ।
