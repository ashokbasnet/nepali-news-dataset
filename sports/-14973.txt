अण्डरटेकर पनि डराउँथे यी रेसलरसँग, डब्लुडब्लुइलाई नै हालिदिए केस

एजेन्सी। डब्लुडब्लइका सबैभन्दा खतरनाका रेसलर मानिने ‘डेडम्यान’ अण्डरटेकरसँग धेरैजसो रेसलरहरु डराउँछन् । तर, रोचक कुरा अण्डरटेकर पनि एकजना रेसलरसँग निकै डराउँथे । ती रेसलर हुन् – रेवन । 

रेवनको खतरनाक लुक, रिले राताराता आँखा र विचित्रका क्रियाकलाप देखेर धेरै रेसलरहरु डराउँथे । तीमध्येमा अण्डरटेकर पनि थिए । आज रेवल ५३ वर्ष भएका छन् । ८ सेप्टेम्बर १९६४ मा अमेरिकामा जन्मेका रेसलर डब्लुसीडब्लु, टिएनए र डब्लुडब्लुइमा स्टार रेसलर थिए । तर यहाँ धेरैले उनलाई सनकी भन्थे । कैयौं पटक उनी फोहर बोकेर रिंगमा आउँथे र विपक्षीलाई त्यही फोहर लगाइदिन्थे । एकपटक सनकमा रेवनले डब्लुडब्लुइको विरुद्ध नै केस गरिदिएका थिए । 

उनी डब्लुडब्लुइले रेसलरहरुलाई दिएको सुविधाबाट खुसी थिएनन् जसका कारण उनले केस गरिदिएका थिए । एकपटक रेवन अचानक रिंगबाट हराएका थिए । त्यतिबेला उनको मृत्यु भएको हल्लाहरु पनि फैलिएका थिए । तर, केही समयपछि रेवन अण्डरटेकरजस्तै अचानक रिंगमा फर्किए ।
