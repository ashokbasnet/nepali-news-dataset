भारत–श्रीलंका टी–२० म्याचमा भयंकर गल्ती, हारेर पनि जित्यो भारतले (भिडियोसहित)

कोलम्बो । श्रीलंकामा अस्ति भएको भारत–श्रीलंका टी–२० म्याचमा भयंकर गल्ती भएको भेटिएको छ । यो गल्ती खेल सुरु हुनुभन्दा ठिक अगाडि भएको थियो । म्याच रेफ्रीको गल्तीका कारण खेलको टसमै गडबडी भएको थियो । 

टसको लागि श्रीलंकाली कप्तान उपुल थरंगा, भारतीय कप्तान विराट कोहली, कमेंटेटर मुरली कार्लिक, म्याच रेफ्री एण्डी बाइक्राफ्ट र टस प्रतिनिधि गौतम मैदानमा थिए । मुरलीले श्रीलंकाली कप्तान थरंगालाई टरको लागि सिक्का माथि फाल्न भने । विराटले टसमा ‘हेड्स’ कल गरेका थिए । 

सिक्का भुइँमा खस्नासाथ म्याच रेफ्री बाइक्राफ्टले भने ‘यो ‘टेल्स’ हो र इण्डियाले टस जितेको छ ।’ जबकि इण्डियाले हेड्स कल गरेको थियो र टसमा टेल्स आएको थियो । लगत्तै कमेन्टेटर मुरली कार्तिकले पनि ‘इण्डियाले टस जितेको छ’ भनेको मात्र सुनेछन् । उनले विराटलाई बोलाइहाले । कार्तिकले बोलाउँदा पनि बाइक्राफ्टले केही बोलेनन् । यही टसका कारण भारतले टस जितेर पहिले बलिङ रोज्यो । यदि यो गल्ती नभएको भए श्रीलंकाले पहिले बलिङ रोज्ने पक्का थियो किनकि टसअघि श्रीलंकाका कप्तान थरंगाले टस जितेमा बलिङ रोज्ने बताइसकेका थिए । यदि यस्तो भएको भएमा खेलको नतिजा पनि उल्टिन सक्थ्यो ।
