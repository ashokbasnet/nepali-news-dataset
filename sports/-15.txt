आइपिएल २०१७ को खेलाडी किनबेच प्रक्रियामा पिटरसन नरहने 

इगंल्याण्डका केभिन पिटरसन यस बर्षको इन्डिएन प्रिमियर लिग आइपिएल क्रिकेटको खेलाडी किनबेच प्रक्रिया (अक्सन)मा नरहने भएका छन् । आइपिएलको यस बर्षको अक्सन सुरु हुनुअवागै पिटरसनले आफू अक्सन प्रक्रियामा सहभागी नहुने बताएका हुन् । २०१७ को लागि अक्सन प्रक्रिया फेव्रुअरी २० मा बेङलोरमा सुरु हुँदैछ । 

गतबर्ष २०१६ को आइपिएलमा राइजिङ पुणे सुपरजाइन्टबाट खेल्ने क्रममा चोटका कारण उनि मैदानबाहिर रहेका थिए ।
 
उनले आफ्नो अबको सिजन भ्रमणमा धेरै ब्यस्त हुनुपर्ने भएकोले अप्रिल र मे महिनामा बाहिर समय दिन नसक्ने बताएका छन् । यो सिजन ३६ बर्षिय पिटरसनले दक्षिण अफ्रिकाको टी ट्वेन्टी च्यालेन्ज र अस्ट्रेलियाको टी ट्वेन्टी बिग ब्यास लिगमा खेलेका थिए ।  
 
सन् २००९ र सन् २०१० मा आइपिएल अन्तर्गत रोयल च्यालेन्जर्स बेङ्लोरबाट खेलका पिटरसनले २०१२ र २०१४ मा दिल्ली डेयरडेभिल्सबाट खेलेका थिए ।
