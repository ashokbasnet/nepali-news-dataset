स्पेनिस ला लिगामा बार्सिलोनाको सानदार जित, मेस्सीको ह्याट्रिक

एजेन्सी । बार्सिलोनाले स्पेनिस ला लिगा फुटबलको नयाँ सिजनमा विजयी यात्रा कायम गरेको छ। लिग अन्तर्गत गएराति भएको खेलमा लियोनल मेस्सीको ह्याट्रिकको मद्दतमा बार्सिलोनाले स्पानियोललाई ५-० गोलले हरायो। 

बार्सिलोनाका लागि मेस्सीले २६, ३५ र ६७ औं मिनेटमा गोल गर्दै ह्याट्रिक पूरा गरे। यस्तै ८७ औं मिनेटमा जेराड पिके तथा ९० औं मिनेटमा लुइस स्वारेजले गोल गरेपछि बार्सिलोनाले ५-० को शानदार जित दर्ता गर्‍यो। 

यो खेलमा उस्मान डेम्बेलेले बार्सिलोनाबाट डेब्यु गरेका थिए। उनी ६८ औं मिनेटम सबस्टिच्युडको रुपमा मैदान छिरेका हुन्। जितपछि शीर्ष स्थानको बार्सिलोनाको ३ खेलबाट ९ अंक भएको छ।
