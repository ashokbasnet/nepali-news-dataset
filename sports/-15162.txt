यू-१९ एशिया कप छनोटः नेपालको सानदार जित, थाइल्याण्ड २६ रनमा अलआउट

काठमाडौं। मलेसियमा भएको यू–१९ एशिया कप छनोट क्रिकेटमा नेपालले शानदार जित निकालेको छ। नेपालले थाइल्याण्डलाई २ सय ५५ रनले हराएको हो।

नेपालले दिएको २८२ रनको लक्ष्य पाएको थाइल्याडले १० ओभरमा २६ रन बनाएर आफ्नो सबै विकेट गुमायो। थाइल्याण्डका लागि कुनै पनि ब्याट्सम्यानले दोहोरो अंकमा रन जोड्न सकेनन्। नेपालको जितका लागि बलर सन्दिप  लामिछानेले सात विकेट लिए। त्यस्तै किशोर महतो, नन्दन यादव र शहबाब आलमले एक/एक विकेट लिए। 

यसअघि मलेसियाको ओमन क्लव क्रिकेट ग्राउण्डमा टस हारेर ब्याटिङको निम्तो पाएको नेपालले थाइल्याण्ड निर्धारित ५० ओभरमा ७ विकेट गुमाउँदै २८१ रनको लक्ष्य प्रस्तुत गरेको गरेको थियो। 

नेपालको लागि ओपनर सन्दिप सुनार र आसिफ शेखले ३४ रनको प्रारम्भिक साझेदारी गरेका थिए । व्यक्तिगत २१ रनमा आसिफ शेख आउट भएपछि ब्याटिङका लागि आएका अनिल शाहले ९१ रनको योगदान दिए । उनले ओपनर सन्दिप सुनारसँग नेपालको लागि सबैभन्दा बढी ६० रनको साझेदारी गरेका थिए । अनिलको ९१ रन नेपालको लागि सबैभन्दा ठूलो व्यक्तिगत योगदान यो । यसका लागि अनिलले ६ चौका र ५ छक्का प्रहार गरेका थिए । 

नेपालका लागि प्रनित थापाले पनि अर्धशतक पूरा गरे । उनले ६१ बलमा ३ चौका र १ छक्काको मद्दतमा ५० रन बनाएर आउट भए । सन्दिप सुनारले ३२, कप्तान दिपेन्द्र सिंह ऐरीले २२, रोहित पौडेलले २८ रन र पवन शर्राफले २२ रन बनाए । किशोर महतो २ रनमा अविजित रहे ।
