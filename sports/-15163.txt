सन्दिप लामिछानेको बेस्ट बलिङ: ४ ओभरमै ६ रन खर्चिँदा ७ विकेट

काठमाडौँ । नेपालका युवा बलर सन्दिप लामिछाने बलिङका कारण निकै चर्चामा छन्। उनको सहयोगमा नेपालले क्रिकेटमा निकै सफलता हात पारेको छ। 

आज मलेसियमा भएको यू–१९ एशिया कप छनोट क्रिकेटमा नेपालले शानदार जित निकाल्यो। नेपालले थाइल्याण्डलाई २ सय ५५ रनले हरायो।  खेलमा सन्दिप लामिछाने नायक बने। उनी एक्लैने सात विकेट लिए। उनको आजको खेल भनै रोचक देखियो । उनले ४ ओभरमा ६ रन खर्चिदा ७ विकेट लिन सफल भए।  त्यस्तै नेपालका किशोर महतो, नन्दन यादव र शहबाब आलमले एक/एक विकेट लिए। 

नेपालले दिएको २८२ रनको लक्ष्य पाएको थाइल्याडले १० ओभरमा २६ रन बनाएर आफ्नो सबै विकेट गुमायो। थाइल्याण्डका लागि कुनै पनि ब्याट्सम्यानले दोहोरो अंकमा रन जोड्न सकेनन्। 

यसअघि मलेसियाको ओमन क्लव क्रिकेट ग्राउण्डमा टस हारेर ब्याटिङको निम्तो पाएको नेपालले थाइल्याण्ड निर्धारित ५० ओभरमा ७ विकेट गुमाउँदै २८१ रनको लक्ष्य प्रस्तुत गरेको गरेको थियो। 

नेपालको लागि ओपनर सन्दिप सुनार र आसिफ शेखले ३४ रनको प्रारम्भिक साझेदारी गरेका थिए । व्यक्तिगत २१ रनमा आसिफ शेख आउट भएपछि ब्याटिङका लागि आएका अनिल शाहले ९१ रनको योगदान दिए । उनले ओपनर सन्दिप सुनारसँग नेपालको लागि सबैभन्दा बढी ६० रनको साझेदारी गरेका थिए । अनिलको ९१ रन नेपालको लागि सबैभन्दा ठूलो व्यक्तिगत योगदान यो । यसका लागि अनिलले ६ चौका र ५ छक्का प्रहार गरेका थिए । 

नेपालका लागि प्रनित थापाले पनि अर्धशतक पूरा गरे । उनले ६१ बलमा ३ चौका र १ छक्काको मद्दतमा ५० रन बनाएर आउट भए । सन्दिप सुनारले ३२, कप्तान दिपेन्द्र सिंह ऐरीले २२, रोहित पौडेलले २८ रन र पवन शर्राफले २२ रन बनाए । किशोर महतो २ रनमा अविजित रहे ।
