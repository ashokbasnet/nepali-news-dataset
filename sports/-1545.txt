इतिहास रच्दै बार्सिलोना क्वार्टरफाइनलमा, पिएसजी ६-१ ले पराजित

काठमाडौँ । इतिहास रच्दै बार्सिलोना च्याम्पियन्स लिगको क्वार्टरफाइनलमा प्रवेश गरेको छ । भर्खरै सम्पन्न खेलमा बार्सिलोनाले पेरिस सेन्ट जर्मन पिएससजीलाई ६-१ ले पराजित गरेको हो ।

च्याम्पियन्स लिगको अन्तिम १६ को पहिलो लेगमा ४-० ले पछि परेको बार्सिलोनाले घरेलु मैदान क्याम्प नोउमा भएको दोस्रो लेगमा पिएसजी माथि शानदार जित दर्ता गरेको हो । बार्सिलोनाको जितमा नेइमारले २, लइस स्वारेज, लियोनल मेस्सी, सर्जि रोबटोले एक एक गोल गरे ।

त्यस्तै पिएसजीका लेभिन कर्जवाले आत्मघाती गोल गरे । पिएसजीको लागि एडिन्सन काभानीले एक गोल फर्काए । च्याम्पियन्स लिगको इतिहासमै अन्तिम १६ को पहिलो लेगमा ४-० ले पछि परेको कनै पनि टोली अघिल्लो चरण प्रवेश गर्न सकेको थिएन ।
