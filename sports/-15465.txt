यु १९ एसिया कप छनोट: नेपाललाई आठौं सफलता (लाइभ भिडियो)

काठमाडौं । यू-१९ एसिया कप क्रिकेट छनौट प्रतियोगिताको सेमिफाइनलमा नेपालले मलेसियाको आठौं विकेट लिएको छ । फाइनल प्रवेशका लागि अहिले नेपाल र मलेसियाबीच खेल भइरहेको छ।

नेपालका लागि सन्दिप लामिछानेले आठौं विकेटको रुपमा मोहम्मद आमिरलाइ आउट गरेका हुन् । मलेसियामा भइरहेको खेलमा नेपालले पहिले टस जितेर फिल्डिङ रोजेको हो। मलेसियाले आफ्नो इनिङमा ३९ ओभरमा ८ विकेटको क्षतीमा ११८ रन बनाएको छ । प्रतियोगिताको फाइनलमा पुग्ने दुई टिम एसिया कपका लागि छनौट हुने भएकाले मलेसियासँगको यो खेल जिते नेपालले एसिया कपमा भाग लिन पाउने छ। नेपालले समूह चरणका सबै तीनवटा खेल जित्दै सेमिफाइनलमा प्रवेश गरेको हो।
