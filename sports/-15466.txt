यु–१९ एसिया कप छनोट सेमिफाइनल: नेपालले पायो १२२ रनको लक्ष्य

काठमाडौं । यू–१९ एसिया कप क्रिकेट छनौट प्रतियोगिताको सेमिफाइनलमा नेपालले मलेसियाबाट १२२ रनको लक्ष्य पाएको छ । टर जितेर फिल्डिङ रोजेको नेपालले मलेसियालाई निर्धारित ५० ओभरको खेलमा ४२ ओभरमा अलआउट गर्दै १२१ रनमा समेटेको हो । 

मलेसियालाई सस्तैमा समेट्न नेपालका कप्तान दिपेन्द्र सिंह ऐरीले ५ विकेट लिए । ८ ओभर बलिङ गरेका उनले २९ रन खर्चेका थिए । नेपालका लागि पवन सर्राफले २, रोहित पौडेल, सन्दिप लामिछाने र सहाब आलमले १÷१ विकेट लिए । 

मलेसियाका लागि सबैभन्दा बढी नलिन डिसिल्भाले ३९ रन बनाए । कप्तान वीरेन्द्र जगजित सिंहले २५, मोहम्मद शाहरिलले १४ र अमर जुहदी हसलनले १४ रन बनाए । अन्य कुनै पनि ब्याट्सम्यानले दोहोरो अंकमा रन बनाउन सकेनन् । नेपालले केही बेरमा जवाफी ब्याटिङ गर्दैछ । यो खेलमा मलेसियालाई जित्दै फाइनल पुग्न सकेमा नेपाल यु–१९ एसिया कपमा छनौट हुनेछ ।
