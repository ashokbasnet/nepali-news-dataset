यू-१९ एसिया कप छनौट : च्याम्पियनका लागि हङकङविरुद्ध जवाफी ब्याटिङ् गर्दै नेपाल (लाइभ भिडियो)

काठमाडौँ । यू-१९ एसिया कप छनौटको उपाधिका लागि अहिले नेपाल र हङकङबीच खेल भइरहेको छ। अहिले हङकङले दिएको ७७ रनको लक्ष्य पछ्याउँदै नेपालले जवाफी ब्याटिङ गरिरहेको छ। 

टस हारेर पहिले व्याटिङ गरेको हङकङले ३२ दशमलव १ ओभरको खेलमा सबै विकेट गुमाउँदै ७६ रन बनाएको थियो। 

हङकङका लागि हरप्रीत सिंहले ४५ बलमा २० रन, जाथवेदले ३२ बलमा १६ रन र वकास खानले ३८ बलमा १५ रन बनाए। हङकङका कुनै पनि ब्याट्सम्यानले दोहोर अंक बनाउन सकेनन्। 

नेपालका लागि शाहब आलम र सन्दिप लामिछानेले ३/३ विकेट र अनिल कुमार साह र दिपेन्द्र सिंह ऐरीले १/१ विकेट लिए।

आजको खेल जितेमा नेपाल उपाधिसँगै मलेसियामै हुने एसिया कपका लागि छनौट हुनेछ।
