 नेपालसँगको खेलको लागि केन्याको टोली आज काठमाण्डौ आउँदै  

काठमाण्डौँ । आइ सि सि विश्व क्रिकेट लिग च्याम्पियनसिपअन्तर्गत नेपालसँगको खेलको लागि केन्याको टोली आज काठमाण्डौँ आउँदैछ ।  

अभ्यास खेलअन्तर्गत भारतमा रहेको केन्याको टोली दिउँसो १२ बजे त्रिभुवन विमानस्थल आइपुग्ने बताइएको छ । केन्याको खेलाडीसहितको टोली होटल सोल्टीमा बस्नेछ ।

आउँदो फागुन २८ र ३० गते नेपालमा हुने खेलको लागि केन्याको टोली नेपाल आउन लागेको हो । नेपाल र केन्याबिचको खेल टि यु मैदान कीर्तिपुरमा हुनेछ ।

८ राष्ट्र सहभागी प्रतियोगितामा नेपाल अहिले छैठौँ स्थानमा छ भने केन्या पाँचौँ स्थानमा छ । नेपाल केन्यालाई आफ्नै मैदानमा हराएर प्रतियोगिताको अंक तालिकामा माथि उक्लने सोचमा छ ।
