बोरुसिया डटमण्ड च्याम्पियन्स लिगको अन्तिम ८ मा

काठमाण्डौँ। बोरुसिया डटमण्ड च्याम्पियन्स लिगको अन्तिम ८ मा प्रवेश गरेको छ ।
बुधबार राति भएको प्रिक्वार्टरफाइनलको दोस्रो लेगमा बोरुसियाले बेनफिकालाई ४-० ले हराउँदै समग्रमा ४-१ को नतिजा निकालेको हो ।

पहिलो लेगमा बोरुसिया १-० ले पछि परेको थियो । बोरुसियाको जितमा पिएर–एमरिकले ह्याट्रिक गरे । यस्तै क्रिस्टियन पुलिसिकले एक गोल गरे । 

घरेलु मैदानको फाइदा उठाउँन सफल हँदा बोरुसियाले अन्तिम ८ मा स्थान पक्का गर्न सफल भयो।

एमरिकले खेलको चौँथो मिनटमा गोल गर्दै बोरुसियाका लागि सुरुवाती अग्रता दिलाएका थिए । त्यसपछि उनले ६१ औँ र ८५ औँ मिनेटमा गोल गर्दै ह्याट्रिक पूरा गरे । पुलिसिकले भने ५९ औँ मिनेटमा एक गोल गरे ।
