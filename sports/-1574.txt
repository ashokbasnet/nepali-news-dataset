म्यानचेष्टर सिटीले दोस्रो स्थानमा पुग्ने मौका गुमायो

काठमाण्डौँ। म्यानचेष्टर सिटीले इंगलिस प्रिमियर लिगको अंकतालिकामा दोस्रो स्थानमा पुग्ने मौका गुमाएको छ ।

 बुधबार राति सम्पन्न खेलमा स्टोक सिटीसँग गोलरहित बराबरिमा रोकिएपछि सिटी तेस्रो स्थानमै रोकिएको हो ।

हिजोको खेलमा जित निकाल्न सकेको भए म्यानचेष्टर सिटी टोटनहामलाई पछि पार्दै अंकतालिकाको दोस्रो स्थानमा पुग्ने थियो । सिटीले खेलमा राम्रो प्रदर्शन गरेपनि गोल गर्न भने सकेन ।

बराबरिपछि अंकतालिकाको तेस्रो स्थानमा रहेको म्यानचेष्टर सिटीको २७ खेलबाट ५६ अंक छ भने दोस्रो स्थानको टोटनहामको पनि समान खेलबाट ५६ अंक नै छ । चेल्सी ६६ अंकसहित लिगको शिर्षस्थानमा कायम छ ।
