बंगलादेश ३ सय १२ रनमा अल आउट  

काठमाण्डौँ। श्रीलंकासँगको पहिलो टेष्टको पहिलो इनिङमा बंगलादेशले ३ सय १२ बनाउँदै अल आउट भएको छ ।

बंगलादेशको लागि कप्तान मुशफिकर रहिमले सर्वाधिक ८५ रन बनाए भने सौम्य सरकारले ७१ रन बनाए । त्यस्तै तमिम इकबलले ५७ रनको योगदान गरे ।

बलिङतर्फ श्रीलंकाका दिलरुवन परेरा र रंगना हेराथले ३ ३ विकेट हात पारे ।

यसअघि टस जितेर पहिलो ब्याटिङ गरेको घरेलु टोली श्रीलंकाले पहिलो इनिङमा सबै विकेट गुमाएर ४ सय ९४ रन बनाएको थियो ।

उसका कुशल मेन्डिजले १ सय ९४ रन बनाएका थिए । त्यस्तै असेला गुनरत्नेले ८५, निरोशन डिकवेलाले ७५, दिलरुवन परेराले ५१ रनको योगदान गरे ।
