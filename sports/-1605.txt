विश्व क्रिकेट लिगमा केन्याको सामना गर्न नेपाल तयार

काठमाडौं। विश्व क्रिकेट लिग च्याम्पियनसिप अन्तर्गत शनिबार नेपाल र केन्यबीच हुने खेलको सम्पूर्ण तयारी पूरा भएको छ ।

च्याम्पियनसिप लिगमा खेलाडीको प्रस्तुतिदेखि कीर्तिपुरको खेल मैदान मर्मतसम्मको तयारी पूरा भएको हो। च्याम्पियनसिप अन्तर्गत नेपालले कीर्तिपुरको घरेलु मैदानमा शनिबार र सोमबार केन्यासँग प्रतिस्पर्धा गर्दैछ।

च्याम्पियनसिप लिग अन्तर्गतको पाँचौ चरणको खेलमा नेपाल केन्यसँग भीड्न लागेको हो । भारतको नोयडामा साता लामो प्रशिक्षण गरेर फर्किएको नेपाली टोलीले त्रिवि मैदानमा अभ्यास गरिरहेको छ। नेपाली टोलीको नेतृत्व पारस खड्काले गर्ने छन् ।

घरेलु मैदानमा जित्नै पर्ने दबावमा खेल्ने नेपाली टोलीमा अहिले सबै सिनियर खेलाडी रहेका छन् । केन्याली टोली खेलका लागि बिहीबार राति ८ बजे काठमाडौँ ओर्लदँै छ । नेपालले केन्यासँगको खेलपछि हङकङसँग प्रतिस्पर्धा गर्नेछ ।
