विश्वकप छनौटमा ८३ वर्षदेखि जर्मन अपराजित : यो पटक पनि छानियो

एजेन्सी ।  ८३ वर्षसम्म विश्वकप छनौट खेलमा परािजत नभएको जर्मनीले यो पटक पनि विश्वकपको यात्रा तय गरेको छ। 

गएराति भएको खेलमा नर्दन आयरल्याण्डलाई ३-१ ले हराउँदै जर्मनी २०१८ मा हुने विश्वकपमा छनौट भएको हो। 

खेल सुरु भएको दुई मिनेटमै जर्मनका सेबास्टियन रुडीले गोल गर्दै अग्रता दिलाए। त्यस्तै खेलको २१ औँ मिनेटमा सान्द्रो वाग्नर ८६ औँ मिनेटमा जोशुआ किम्मिचले जर्मनीका लागि एक–एक गोल गरे। त्यस्तै नर्दन आयरल्याण्डका लागि दोस्रो हाफको इन्ज्युरी समयमा जोश मागेन्निसले गोल गरे। 

डिफेन्डिङ च्याम्पियन जर्मनीले विश्वकपमा छनौटमा अहिलेसम्म खेलेका ४७ छनौट खेलमध्येमा ३७ खेलमा जित हासिल गरेको छ भने १० खेलमा बराबरी गरेको छ। ८३ वर्षमा जर्मनले छनौट खेलमा अहिलेसम्म हार व्यहोरेको छैन। 

समूह ‘सि’ मा रहेको जर्मनीले ९ खेलबाट २७ अंक जोडेको छ भने दोस्रो स्थानमा रहेको नर्दन आयरल्याण्ड समान ९ खेलबाट १९ अंक छ।
