म्यानचेस्टर युनाइटेडले जित्यो, इब्राहिमोभिकको ह्याट्रिक

फागुन ६, काठमाण्डौँ । जाल्टन इब्राहिमोभिकको ह्याट्रिकको मद्दतमा म्यानचेस्टर युनाइटेडले सेन्ट इटियनलाई पराजित गरेको छ ।

युुरोपा लिगअन्तर्गन गएराति सम्पन्न खेलमा म्यानचेस्टर युनाइटेडले इटियनमाथि ३ ० को सहज जित हात पारेको हो ।

लिगअन्तर्गत दोस्रो राउन्डको पहिलो लेगमा भएको खेलमा म्यानचेस्टर युनाइटेडका इब्राहिमोभिक नायक बने । इब्राहिमोभिकले खेलको १५ औँ, ७५ औँ र ८८ औँ मिनेटमा गोल गर्दै ह्याट्रिक पूरा गरे । 

खेलको पहिलो हाफमा राम्रो प्रदर्शन गरेपनि म्यानचेस्टर युनाइटेडले एक गोल मात्र गर्न सफल भयो । दोस्रो हाफमा उत्कृष्ट प्रदर्शन गर्दै म्यानचेस्टर युनाइटेडले दुई गोल गर्यो । 

अब यी दुई टोलीबिचको दोस्रो लेगको खेल फेबु्रअरी २२ मा हुनेछ ।
