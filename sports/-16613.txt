एसिया कप फुटबलको छनौट, आज नेपाल र ताजकिस्तान भिड्दै

काठमाडौं । एसिया कप २०१९ अन्तर्गत छनौट चरणको आफ्नो चौथो खेलमा आज नेपाल ताजकिस्तानसँग भिड्दै छ। 

खेल नेपाली समय अनुसार बेलुका पौने ७ बजे ताजकिस्तानको घरेलु मैदानमा हुनेछ। नेपाललाई एसिया कप फुटबलमा छनौट हुन आजको खेल जित्नै पर्ने दबाब छ।  

चार टिम सहभागी समूह 'एफ' मा तीन खेलबाट एक अंकमात्र जोडेको नेपाल पुछारमा छ। एक महिनाअघि एन्फा कम्लेक्स सातदोबाटो ललितपुरमा भएको खेलमा नेपाललाई हराएको ताजकिस्तान तीन अंकसहित तेश्रो स्थानमा छन्।

सात अंक जोडेको फिलिपिन्स पहिलो र पाँच अंकसहित यमन दोश्रो स्थानमा छन्। यो खेलपछि नेपाल नेपाल फिलिपिन्ससँग काठमाडौंमा र यमनसँग यमनमै खेल्ने छ।
