वर्षाका कारण नेपाल र केन्याबीचको खेल अन्यौलमा 

काठमाडौं । विश्व क्रिकेट लिग च्याम्पियनसिप अन्तर्गत नेपाल र केन्याबीच आज हुने भनिएको खेल वर्षाका कारण अन्यौलमा छ। खेल सुरु हुने वा अहुने अन्यौलता भएपनि दुबै टिमका खेलाडी मैदानमा पुगिसकेका छन्।

हिजो शुक्रबारदेखि लगातार पानी परिरहेकाले खेल कतिबेला सुरु हुने भन्ने अन्यौल भएको हो। बिहान ९ बजे टस गरेर साढे ९ बजेदेखि खेल सुरु गर्ने तालिका भएपनि पानी परिरहेकाले खेल हुने वा नहुने भन्नेमा अझै निर्णय हुन सकेको छैन। अम्पायरले पिचको अवलोकन गरेर मात्र खेल गर्ने वा नगर्ने भन्ने बारे निर्णय गर्ने नेपाली टोलीका मुख्य प्रशिक्षक जगत टमाटाले जानकारी दिए। 

खेल ढिलो सुुरु भए आज पहिलो इनिङमात्र भ्याइएको अवस्थामा दोश्रो इनिङ आइतबार खेलाइनेछ। र खेल सुरु नै हुन नसके आइतबार सुरुदेखि नै खेल हुने उनले बताए।
