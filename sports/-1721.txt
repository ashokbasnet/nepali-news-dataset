नेपाली क्रिकेट : कप्तान पारसपछि करण केसीलाई पनि एपेन्डिसाइट्स

काठमाण्डौँ । नेपाली राष्ट्रिय क्रिकेट टोलीका बलर करण केसी अस्पताल भर्ना भएका छन् ।

शुक्रबार केसीको स्वास्थ्यमा समस्या आएपछि बयोधा अस्पतालमा भर्ना भएका हुन् ।

करण केसीलाई हिजो अकस्मात पेट दुखेर भोमिट हुन थालेपछि अस्पताल लगिएको थियो । चिकित्सकका अनुसार उनलाई पनि एपेन्डिसाइट्स भएको जानकारी प्राप्त भएको छ ।

उनले आइसिसि वल्र्ड क्रिकेट लिग च्याम्पियनसिप अन्तर्गत केन्यासँगको दुईवटै खेल गुमाउने छन् ।

केही दिनअघि मात्र कप्तान पारस खड्काको पनि एपेन्डिसाइट्सका कारण अप्रेसन गरिएको थियो । उनले खेल्ने वा नखेल्ने पनि अनिश्चित छ ।
करण केसीको स्थानमा अविनाश कर्णले खेल्ने भएका छन् ।
