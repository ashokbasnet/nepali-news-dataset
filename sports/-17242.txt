मेस्सी र नेइमारलाई हराउदै लगातार दोस्रो पटक रोनाल्डो बने उत्कुष्ट खेलाडी

काठमाडौं । स्पेनिस क्लब रियल मड्रिडका स्ट्राइकर क्रिस्टियानो रोनाल्डोले यो वर्ष पनि फिफा वर्षको उत्कृष्ट पुरुष खेलाडीको अवार्ड जितेका छन्। 

रोनाल्डोले वर्ष खेलाडीको उपाधि जितेको यो लगातार दोस्रो पटक हो। यसअघि पनि उनी सन् २०१६ मा वर्ष खेलाडी बनेका थिए।

यस वर्ष रोनाल्डोले अर्जेन्टिनाका लियोनेल मेस्सी र ब्राजिलका नेइमारलाई पछि हराउदै उत्कृष्ट अवार्ड हात पारेका हुन्। ३२ वर्षका रोनाल्डोले गएको वर्ष रियल मड्रिडलाई स्पेनिस ला लिगा र च्याम्पियन्स लिग फुटबलको उपाधि जिताउन महत्वपूर्ण भूमिका खेलेका थिए। 

यस्तै रियल मड्रिडका प्रशिक्षक जिनेदिने जिदान उत्कृष्ट पुरुष प्रशिक्षकको अवार्ड तथा बार्सिलोनाकी लिके मार्टेन्सले उत्कृष्ट महिला खेलाडीको अवार्ड जितेकी छन्।
