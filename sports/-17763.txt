खेल सुरु नहुँदै खेलाडीले पाए रेड कार्ड !

एजेन्सी । मार्सेलीका डिफेन्डर प्याट्रिस इभ्राले खेल सुरु हुनुअघिनै रेड कार्ड पाएका छन्। युरोपा लिगमा खेलअघि नै रेड कार्ड पाउने उनी पहिलो खेलाडी हुन्। 

युरोपा लिग फुटबल अन्तर्गत बिहीबार राति भिटोरियासँगको खेलअघि नै इभ्राले रेड कार्ड पाएका छन्। 

खेल सुरु हुनु पहिले नै उनले एकसमर्थकको टाउकोमा लात्तीले हानेका थिए। समर्थकको टाउकोमा लात हानेका उनीमाथि शुक्रबार थप कारबाहीबारे छलफल हुँदै छ। 

खेल सुरु नहुँदैको घटना भएकाले मार्सेली ११ जना खेलाडीसहित नै भिटोरियासँग मैदानमा उत्रियो। खेलमा मार्सेली १–० ले पराजित भएको हो।
