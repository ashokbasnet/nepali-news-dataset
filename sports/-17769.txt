मेस्सीले जिते मुद्दा, मुद्दा जितेर पाएको रकम सामाजिक संस्थालाई सहयोग

एजेन्सी । स्पेनिस क्लब बार्सिलोनाका स्ट्राइकर लियोनल मेस्सीले आफूमाथि मानहानी भएको मुद्दा जितेका छन्। 

सन् २०१४ को विश्वकपमा स्पेनिस पत्रिका ला राजोनले मेस्सीमाथि प्रतिबन्धित शक्तिबर्धक औषधि प्रयोग गरेको आरोप लगाएको थियो। उक्त आरोप सहितको सामाग्री प्रकाशित भएपछि मेस्सीले कानूनी कारबाहीका लागि मानहानीको मुद्दा दर्ता गराएका थिए। 

अदालतले मेस्सीमाथि अनावश्यक आरोप लगाएको भन्दै पत्रिका ला राजोनका प्रमुख फ्रान्सिस्को मारुएन्दा र लेखक एल्फन्सो युसियालाई दोषी ठहर गरेको हो। 

उनले मुद्दा जितेर पाएको झण्डै ८३ हजार अमेरिकी डलर ‘डक्टर्स विथआउट बोडर्स’ नाकको सामाजिक संस्थालाई सहयोग गरेका छन्।
