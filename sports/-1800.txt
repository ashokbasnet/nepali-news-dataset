म्यानचेष्टर सिटी एफए कपको सेमिफाइनलमा

काठमाण्डौँ। म्यानचेष्टर सिटी एफए कपको सेमिफाइनलमा प्रवेश गरेको छ ।

गएराति सम्पन्न खेलमा मिडल्सबर्गमाथि २-० को जित दर्ता गर्दै सिटीले अन्तिम चारमा स्थान पक्का गरेको हो ।

म्यानचेष्टर सिटीको जितमा डेविड सिल्भा र सर्जियो अगुइरो नायक बने ।  खेल सुरु भएको तेस्रो मिनेटमै डेविड सिल्भाले गोल गर्दै सिटीको लागि सुरुवाती अग्रता दिलाएका थिए । पहिलो हाफमा १-० ले पछि परेको मिडल्सबर्ग दोस्रो हाफमा पनि खेलमा फर्किन सकेन ।

खेलको ६७ औँ मिनेटमा सर्जियो अगुइरोले गोल गर्दै सिटीलाई २-० को जित सुनिश्चित पारे । जितसँगै म्यानचेष्टर सिटी ४ बर्षपछि पहिलो पटक एफएकपको अन्तिम चारमा प्रवेश गरेको छ ।
