मेस्सीलाई हराएर पिचिची अवार्ड जित्न रोनाल्डोले थापे बाजी

एजेन्सी । यो सिजनमा स्पेनिस ला लिगामा एक गोल पनि गर्न नसकेका रियल मड्रिडका स्टार स्ट्राइकर क्रिष्टियोनो रोनाल्डोको बाजीले अहिले खेल क्षेत्रमा निकै चर्चा पाएको छ। 

मेस्सी भन्दा ११ गोलले पछि परेका रोनाल्डोले आफूले अब गोल गर्ने र मेस्सीलाई पछि पार्ने दाबी गरेका हुन्। 

लिगका सुरुका चार खेल प्रतिबन्धका कारण गुमाएका रोनाल्डोले लिगमा गोलका हिसाबले राम्रो प्रदर्शन गर्न सकेका छैनन्। तर उनले च्याम्पियन्स लिगमा भने राम्रो गरिरहेका छन्। उनका प्रतिस्पर्धीका रुपमा हेरिने गरेका बार्सिलोनाका स्टार स्ट्राइकर लियोनल मेस्सी भने यो सिजन निकै फर्ममा १२ गोल गरिसकेका छन्। 

आफू अहिले पछि परेको भए पनि अब लगातार गोल गर्दै लिगको सर्वाधिक गोलकर्ताको सूचिमा आफू अघि जाने र पिचिची अवार्ड जित्ने रोनाल्डोले बाजी राखेका हुन्। रोनाल्डोले टिमका साथी खेलाडी मार्सेलो र सर्जियो रामोस यस्तो बाजी राखेको स्पेनिस रेडियो अनदा सिरोलाई उद्धृत गर्दै एक्सप्रेसले रोनाल्डोले उल्लेख गरेको छ।
