एएफसी यू-१९ च्याम्पियनसिपः नेपाल ओमानसँग ५-० ले पराजित

काठमाडौँ। एएफसी उन्नाइस वर्षमुनि (यू–१९) च्याम्पियनसिपअन्तर्गत आज भएको समूहचरणको अन्तिम खेलमा नेपाल ओमानसँग पराजित भएको छ। 

कीर्गिस्तानको विस्केकमा भएको खेलमा नेपाल ओमानसँग ५-० गोलअन्तरले पराजित भएको हो। यस हारसँगै नेपाल प्रतियोगिताबाट बाहिरिएको छ। ओमानले नेपाललाई खेलको पहिलो हाफमा तीन गोल प्रहार गर्‍यो भने दोस्रो हाफमा दुई गोल थप्यो। 

च्याम्पियनसिपमा चार खेल खेलेको नेपालले सबै खेलमा हार बेहोर्‍यो। चार खेलमा १२ गोल खाएको नेपालले एक गोल पनि फर्काउन सकेन। 

नेपाल पहिलो खेलमा आयोजक कीर्गिस्तानसँग २-० ले पराजित भएको थियो भने दोस्रो खेलमा बहराइनसँग ४-० ले पराजित भयो। त्यसैगरी तेस्रो खेलमा संयुक्त अरब इमिरेट्स (युएई)सँग १-० ले गोलअन्तरको हार ब्यहोर्न पुगेको थियो।
