विवादास्पद पेनाल्टीका कारण उत्तरी आयरल्याण्डको विश्वकप छनौटमा धक्का 

एजेन्सी । आउँदो वर्ष रुसमा हुने विश्वकप फुटबलमा छनौट हुने उत्तरी आयरल्याण्डमाथि ठूलो धक्का लागेको छ। 

३२ वर्षपछि विश्वकप फुटबलको नजिक पुगेको आयरल्याण्डलाई विवादास्पद पेनाल्टीले विश्वकप छनौटमा धक्का दिएको हो। 

पहिलो लेग अन्तर्गत बिहीबार राति भएको खेलमा ५८ औँ मिनेटमा पाएको पेनाल्टी मार्फत स्वीटजरल्याण्डका रोड्रिगेजले दिलाएको अग्रता नै जितका लागि पर्याप्त भयो। डियरिया भित्र ह्याण्ड बल भएपछि स्वीटजरल्याण्डले पेनाल्टी पायो। तर भिडियोमा हेर्दा प्रष्ट रुपमा बल पाखुरामा लागेको देखिन्छ। खेलपछि प्रतिक्रिया दिँदै आयरल्याण्डका खेलाडी र प्रशिक्षकले रेफ्रिबाट निकै ठूलो भूल भएको भन्दै आलोचना गरे।  

दोस्रो लेग आउँदो आइतबार स्वीटजरल्याण्डमा हुने छ। सन् १९८६ पछि उत्तरी आयरल्याण्ड विश्वकप फुटबलमा छनौट हुन सकेको छैन्।
