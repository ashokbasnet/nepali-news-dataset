यू-१९ एसिया कप क्रिकेट : भारतविरुद्ध नेपालले पहिले व्याटिङ गर्दै 

काठमाडौं । एसीसी यू-१९ एसिया कप क्रिकेट अन्तर्गत दोस्रो खेलमा आज नेपाल र भारत भिड्दैछन्। नेपालले पहिले टस जितेर ब्याटिङ गर्दैछ।

नेपाल हिजो भएको पहिलो खेलमा बंगलादेशसँग २ विकेटले पराजित भएको थियो भने भारतले मलेसियालाई हराएको थियो।

पहिलो खेलमा बंगलादेशसँग पराजित भएपछि आजको खेलमा भने नेपालले सम्हालेर खेल्दैछ। नेपालले हिजोका खेलाडीमा पनि परिवर्तन गरेको छ। विकेटकिपर ब्याट्सम्यान प्रकाश केसीको स्थानमा अलराउण्डर पवन सराफलाई खेलका लागि राखिएको छ।
