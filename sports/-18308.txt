भारतलाई हराएपछि पनि नेपाली कोच विनोद दासले लिएनन् जीतको श्रेय 

काठमाडौं। नेपाली यु–१९ राष्ट्रिय टोलीका प्रशिक्षक विनोद दासले आज भारतविरुद्ध नेपालले हासिल गरेको शानदार विजयको जस आफूले लिएनन् । उनले यो ऐतिहासिक जीत भएको बताउँदै यो सफलताको श्रेय टिमका खेलाडीहरुको परिश्रम र उनीहरुको विश्वासलाई जाने बताए । 

दासले भनेका छन् ‘खेल सुरुदेखि नै निकै प्रतिस्पर्धात्मक थियो । यहाँ यसअघि खेलेका आधारमा परिस्थिति समयसँगै फेरिने हामीलाई थाहा थियो । हामीले सबै प्रतिस्पर्धी कति कमजोर वा बलियो छन् भनेर पहिल्यै तयारी गरेका थियौं । हामीलाई थाहा थियो हामीले यहाँ हाम्रो ‘बेस्ट’ खेल्नुपर्छ । दिपेन्द्रले हामीले अहिलेसम्म देखेकोभन्दा उत्कृष्ट अलराउण्डर प्रदर्शन गरे । उनले ब्याटिङ र बलिङ दुवैका राम्रो नेतृत्व गरे ।’
