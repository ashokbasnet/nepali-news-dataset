मेस्सीलाई फोन गरेरै रोनाल्डोले भने, बालोन डी’ओर अवार्ड यो वर्ष मैले जित्छु

एजेन्सी । रियल मड्रिडका स्टार स्ट्राइकर क्रिष्टियानो रोनाल्डोले बार्सिलोनाका स्टार स्ट्राइकर लियोनल मेस्सीलाई टेलिफोनै गरेर गरेको एक दाबीले अहिले खेल क्षेत्रमा चर्चा पाएको छ। रोनाल्डोले बालोन डी’ओर अवार्ड आफूले नै जित्ने दाबी गर्दै  मेस्सीलाई फोन गरेको स्पेनिस सञ्चारमाध्यमले जनाएका छन्। 

फिफा वर्ष खेलाडीको अवार्ड जितेका रोनाल्डोले बालोन डी’ओर पनि आफैले जित्ने दाबी गर्दै आएका छन्। 

फ्रान्स फुटबल म्यागजिनले प्रदान गर्ने बालोन डी’ओर अवार्डका लागि रोनाल्डो, मेस्सी, नेइमारसहितका खेलाडी मनोनयनमा परेका छन्। 

गएको वर्ष मेस्सीलाई पछि पार्दै रोनाल्डोले अवार्ड जितेका थिए। मेस्सीले अहिलेसम्म पाँचपटक अवार्ड जितेका छन् भने रोनाल्डोले चारपटक। यो वर्ष अवार्ड जितेमा रोनाल्डो र मेस्सीको बराबरी हुनेछ। रोनाल्डोले उक्त दाबी गरेपछि मेस्सीले उनलाई बधाई पनि दिएको समाचारमा उल्लेख छ।
