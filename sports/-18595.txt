यू-१९ एसिया कप क्रिकेट : नेपालको लक्ष्य पछ्याउदै अफगानिस्तान (लाइभ भिडियो)

काठमाडौँ । यू-१९ एसिया कप क्रिकेट अन्तर्गत अफगानिस्तानले अहिले नेपालले दिएको १०४ रनको लक्ष्य पछ्याइरहेको छ। 

टस हारेर पहिले ब्याटिङको निम्तो पाएको नेपालले २८ ओभरमा सबै विकेट गुमाउदै १०३ रन मात्र जोड्यो। नेपालका लागि अनिल कुमार शाहले अर्धसतक पुरा गरे। उनले ५७ बलमा १ छक्का र ७ चौँकाको मद्दतमा ५० रन जोडे। 

कप्तान दिपेन्द्र सिंह ऐरीले ६ रन, रोहित कुमारले ४ रन, भिम सार्कीले ६,पवन सरीफले ८ रन, सन्दिप लामिछानेले ७ रन तथा जितेन्द्र सिंह ठकुरीले १ रनको योगदान गरे। 

अफगानिस्तानका मुजिब उर रहमानले नेपालीलाई सम्हालिन दिएनन्। उनले मात्रै नेपालको ६ विकेट लिए। समूह चरणमा पहिलो पटक भारतलाई पराजित गरेको नेपालले अफगानिस्तानलाई हराउन सके अर्को इतिहास रच्नेछ । अफगानिस्तान समूह ‘बी’ को विजेता बनेर सेमिफाइनलमा पुगेको हो ।
