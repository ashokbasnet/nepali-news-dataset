भारतमाथि एक्लै भारी श्रीलंकाली बलर, रन नै नदिइ ३ विकेट लिएर रचे इतिहास

एजेन्सी। भारत र श्रीलंकाबीच ती टेस्ट खेलमध्येको पहिलो खेल अहिले कोलकातामा हुँदैछ । यो खेलको पहिलो दिन श्रीलंकाली बलर सुरंग लकमलले इतिहास बनाउँदै भारतको हालत खराब गरिदिएका छन् । उनले आफ्नो ६ ओभरमा एक रन पनि नदिइ भारतका तीन ब्याट्सम्यानलाई आउट गरेका छन् । 
उनले ओपनरहरु लोकेश राहुल, शिखर धवन र कप्तान विराट कोहलीलाई आउट गरे । यससँगै उनी एक इनिङमा रन नै नदिइ ३ विकेट लिने संसारकै दोस्रो बलर बनेका छन् । यसअघि रन नै नदिइ ३ विकेट अस्ट्रेलियाका रिचि बेनोले १९५९ मा लिएका थिए । लकमलले यो इनिङको पहिलो बलमा भारतका ओपनर लोकेश राहुललाई आउट गरेका थिए । यसअघि उनले २०१० मा इनिङको पहिलो बलमै वेष्ट इण्डिजका क्रिस गेललाई पनि आउट गरेका थिए । पहिलो बलमै दुई जना ब्याट्सम्यानलाई आउट गर्ने उनी एकमात्र बलर बनेका छन् ।
