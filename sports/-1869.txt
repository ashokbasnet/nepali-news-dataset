केन्याले दिएको १५६ रनको लक्ष्य पछ्याउँदै नेपाल ब्याटिङमा भिड्दै (लाइभ भिडियो)

काठमाडौं। नेपाल र केन्याबीच जारी आइसीसी वर्ल्ड क्रिकेट लिग च्याम्पियनसिपमा नेपालले १ सय ५६ रनको लक्ष्य पाएको छ। टस हारेर ब्याटिङको निम्तो पाएको केन्याले ४६ ओभर १ बलमा १ सय ५५ रन बनाउँदा सबै विकेट गुमायो। केन्याका लागि सबैभन्दा बढी कोलिन्स ओबुयाले ४८ रन बनाए। इरफान करिमले ३८, कप्तान रकिप पटेलले २१, करण कौलले १४ रनको योगदान दिए। नेहेमिया ओडियाम्बो १५ रनमा अविजित रहे। 

केन्यालाई सस्तैमा समेट्ने क्रममा शरद भेषवाकरले चार विकेट लिए। बसन्त रेग्मी र मेहबुब आलमले २/२ र सन्दिप लामिछाने र सागर पुनले १/१ विकेट लिए। नेपालले अबको केही बेरमा आफ्नो इनिङ थाल्दैछ। 
लाइभ भिडियो हेर्नुहोस्ः
