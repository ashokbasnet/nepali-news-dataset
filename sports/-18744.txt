रियल मड्रिडलाई पछि पार्दै भ्यालेन्सिया चौँथो स्थानमा, दबाबमा बार्सिलोना पनि 

एजेन्सी । स्पेनिस ला लिगा फुटबल अन्तर्गत गएराति भएको खेलमा भ्यालेन्सियाले शीर्ष स्थानको बार्सिलोनामाथि दबाब कायम गरेको छ। 

अवे मैदानमा भएको खेलमा भ्यालेन्सियाले स्पानियोललाई २-० ले हराउँदै शीर्ष स्थानको बार्सिलोनासँगको अंक दूरी चारमा झारेको हो। यो जितसँगै क्लबले लिगमा लगातार आठौं जित निकालेको हो। जितका लागि ६७ औं मिनेटमा कोन्डोग्बियाले पहिलो गोल गरे भने ८३ औं मिनेटमा मिना लोरेन्जोले गोल गरे।

जितपछि दोस्रो स्थानको भ्यालेन्सियाको १२ खेलबाट ३० अंक भएको छ। बार्सिलोना भन्दा चार अंकले पछि परेको भ्यालेन्सिया तेस्रो स्थानको साबिक विजेता रियल मड्रिड भन्दा ६ अंकले अघि रहेको छ।
