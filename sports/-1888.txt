नेपालको जीतको आधार :  ब्याटिङमा सुधार (विश्लेषण)

फिनिसर शरद भेषवाकरको छक्कासँगै नेपालले केन्यालाई ७ विकेटले हराउँदै आइसीसी वर्ल्ड क्रिकेट लिग च्याम्पियनसिप अन्तर्गतको दोस्रो खेलमा विजयी भयो। जीतसँगै नेपालले एकदिवसीय विश्वकप छनोट खेल्न पाउने सम्भावनालाई जीवितै राखेको छ। वर्ल्डकप क्वालिफायर खेल्नको लागि नेपाललाई यो खेल जित्नैपर्ने दवाव थियो।

अझै पनि नेपालको लागि विश्वकप छनौट खेल्ने बाटो सहज छैन। नेपालले आगामी दिनमा हुने च्याम्पियनसिप अन्तर्गतका सबै खेल जित्नै पर्छ। नेपालले हङकङ र युएइसँग खेल्दैछ। नेपालले यी खेल यसकारण पनि जित्नुपर्छ किनकि हङकङ अंकतालिकामा ११ अंकसहित तेस्रो स्थानमा छ  । युएइले नेपालले भन्दा २ खेल कम खेलेको छ। नेपालले १० खेल खेलिसकेको छ। उसले मात्र ८ खेल खेलेको छ । 

नेपालले बाँकी सबै खेल जित्दैमा पनि विश्वकप यात्राको ढोका खुल्दैन। यसका लागि अन्य टिमहरुको खेलको नतिजा पनि नेपालको पक्षमा हुनुपर्छ।

नेपालले बाँकी सबै खेल जित्दैमा पनि विश्वकप यात्राको टोका खुल्दैन यसका लागि अन्य टिमहरुको खेलको नतिजा पनि नेपालको पक्षमा हुनुपर्छ। च्याम्पियनसिप अन्तर्गतको अर्को खेल नामिबिया र स्कटल्याण्डबीच हुँदैछ। त्यो खेलमा नामिबियाले स्कटल्याण्डलाई पराजित गरेमा नेपालको यात्रा सहज हुनेछ। तर, स्कटल्याण्डले जितेमा नेपालको बाटो झनै असहज हुनेछ। स्कटल्याण्डले जितेमा पहिल्यै ११ अंकसहित चौथो स्थानमा रहेको यो टिमको १५ अंक पुग्नेछ तर नामिबियाले जितेमा उसको खातामा ४ अंक थपिँदा उसको कूल अंक ६ मात्र हुनेछ। अहिले नामिबियाको २ अंक मात्र छ। नामिबियाले स्कटल्याण्डलाई नेट रनरेटमा पनि ठूलो अन्तरमा हराएमा स्कटल्याण्ड अझै तल झर्नेछ। अहिले अंक बराबर हुँदा पनि हङकङ नेट रनरेटकै कारण स्कटल्याण्डभन्दा माथि छ। 

नेपालले खेल्न बाँकी युएइले पनि नेपालसँग हार्ने र अरुलाई जित्ने भयो भने नेपालका लागि यात्रा सहज हुनेछ। आठ खेलबाट दुई अंक जोडेको युएइले नेपालसँग हार्दा उसको अंक बढ्दैन। बाँकी ४ खेलमा उसले जित्यो भने उसको कूल अंक १० पुग्छ।  समग्रमा अंक तालिकामा सबैभन्दा पछाडि रहेका दुई टिमले नेपालसँग बाहेक अन्य टिमलाई जितेमा नेपालको यात्रा सहज हुनेछ। 

तर, नेपाल अरुको भर परेर मात्र पुग्दैन। उसले आफ्नो प्रदर्शनलाई पनि सुधार गर्नुपर्छ। नेपाली टिमको सोमबारको खेल हेर्दा केही सुधारको संकेत देखिन्छ। वर्ल्ड क्रिकेट लिग च्याम्पियनसिपमा अहिलेसम्म नेदरल्याण्ड्सविरुद्ध सबैभन्दा बढी रन बनाएका हालका कप्तान ज्ञानेन्द्र मल्लले सोमबार ६४ रनको अविजित पारी खेले। यसले उनको ब्याटिङ सुधारिएको संकेत गर्छ। नेपाली राष्ट्रिय टोलीबाट दोस्रो अन्तर्राष्ट्रिय खेल खेलिरहेका दिपेन्द्रसिंह ऐरीकोे प्रदर्शन पनि हेर्न लायक थियो। टी २० खेलमा फिनिसरको छवि बनाएका शरद भेषवाकरले सोमबार आफ्नो त्यही फिनिसर रुप देखाए। यसले पनि नेपालको ब्याटिङ लाइन सुधारिएको देखिन्छ। 

नेपाली राष्ट्रिय टोलीबाट दोस्रो अन्तर्राष्ट्रिय खेल खेलिरहेका दिपेन्द्रसिंह ऐरीकोे प्रदर्शन पनि हेर्न लायक थियो। टी २० खेलमा फिनिसरको छवि बनाएका शरद भेषवाकरले सोमबार आफ्नो त्यही फिनिसर रुप देखाए। यसले पनि नेपालको ब्याटिङ लाइन सुधारिएको देखिन्छ। 


तर शनिबारको खेलमा भने नेपालको ब्याटिङ पटक्कै देखिएन। बरु नेपालले दिएको झिनो लक्ष्य पछ्याउन पनि केन्यालाई हम्मे हम्मे परेको देख्दा नेपालको बलिङ राम्रो भएको प्रस्ट देखिन्थ्यो। नेपालको बलिङ यसै पनि राम्रोमै गनिन्छ तर ब्याटिङ नभएकै कारण नेपालले धेरै खेल प्रतिद्वन्द्वी टिमलाई सुम्पनु परेका घटनाहरु धेरै छन्। सोमबार नेपाली टिमका पार्टटाइमर बलर चम्केको देख्दा पनि नेपालको बलिङ नै बलियो हतियार भएको प्रस्ट देखिन्थ्यो। नेपालले अब खेल्न बाँकी टिमहरु कमजोर छैनन्। युएई र हङकङसँग खेलिने अबका खेल नेपालका लागि चुनौतीपूर्ण हुनेछन्। अंक तालिकामा नेपालभन्दा माथि रहेर हङकङले आफू कमजोर नभएको देखाइसकेको छ। 

नेपाल सँगसँगै अगाडि बढेको अफगानिस्तानको ब्याटिङ लाइनलाई हेर्दा नेपालको ब्याटिङमा निकै सुधार गर्नुपर्ने आवश्यकता खड्किन्छ। नेपाली टिमले ५० ओभरको क्रिकेटमा २ सय ५० भन्दा बढी रन विरलै बनाउँछ। टी २० क्रिकेटमा पनि नेपालले १ सय ५० को आंकडा विरलै नघाउँछ। तर, अफगानिस्तानले आइतबारमात्र आयरल्याण्डविरुद्ध २ सय ३३ रनको विशाल स्कोर खडा गर्‍यो। यो स्कोर टि२० इन्टरनेशनलको इतिहासमै आठौं उच्च स्कोर हो। त्यही दिन त्यही टिमका ब्याट्सम्यान मोहम्मद सहजादले टि२० इन्टरनेशनल क्रिकेटमा १ हजार ७ सय ७९ रन बनाए। यो रनको योगफल टि२० इन्टरनेशनलको इतिहासमै चौथो सर्वाधिक रन हो।

उनले टि२० इन्टरनेशनलमा न्यूजिल्याण्डका पूर्व कप्तान ब्रेण्डम म्याकुलम, श्रीलंकाका तिलकरत्ने दिलशान र न्यूजिल्याण्डका मार्टिन गप्टिलबाहेक सबैलाई उछिनिसकेका छन्। रनमा उनीभन्दा अगाडि रहेका म्याकुलम रिटायर भइसकेका छन्।४० वर्ष पुगिसकेका दिलशान रिटायरमेन्टको संघारमा छन्। 

नेपाली टिमले ५० ओभरको क्रिकेटमा २ सय ५० भन्दा बढी रन विरलै बनाउँछ। टी २० क्रिकेटमा पनि नेपालले १ सय ५० को आंकडा विरलै नघाउँछ। तर, अफगानिस्तानले आइतबारमात्र आयरल्याण्डविरुद्ध २ सय ३३ रनको विशाल स्कोर खडा गर्‍यो। यो स्कोर टि२० इन्टरनेशनलको इतिहासमै आठौं उच्च स्कोर हो।

पछिल्लो समय ब्याटिङमा कमजोर टिमले बलिङको भरमा खेल जित्न नसक्ने अवस्था बन्दै आएको छ। अब ९० को दशकमा जस्तो सानो स्कोर पनि डिफेण्ड गर्ने जमाना रहेन। पछिल्लो समय क्रिकेटमा भित्रिएका प्रविधिले गर्दा क्रिकेट ब्याट्सम्यान फ्रेण्डली बन्दै गएको छ। अहिले क्याच आउट दिनुभन्दा अघि पनि अम्पायरले क्यामेरामा नो बल चेक गर्न थालेका छन्। जसले गर्दा ब्याट्सम्यानलाई आउट गराउन सहज छैन। त्यसैले अबका दिनमा नेपालले जित्दै जानूको मुख्य सूत्र हो नेपालले ब्याटिङ लाइन मजबुत बनाउनुपर्छ। हामीले भुल्न नहुने कुरा के हो भने वषौंसम्म कायम रहेका ब्याटिङमा उच्च स्कोरका अधिकांश रेकर्डहरु पछिल्ला केही वर्षमै तोडिएका छन्।
