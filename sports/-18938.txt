खेल सुरु भएको केही बेरमै मैदानबाट बाहिरिए मेस्सी, बार्सिलोनाले गोल गर्न सकेन

एजेन्सी । स्पेनिस ला लिगामा बार्सिलोना च्याम्पियन्स लिग फुटबलको अन्तिम १६ मा प्रवेश गरेको छ। 

गएराति भएको खेलमा बार्सिलोना इटालियन सिरी ए क्लब युभेन्टससँग गोलरहित बराबरीमा रोकियो। युभेन्टससँग गोलरहित बराबरीमा रोकिएपनि बार्सिलोनाले नकआउट चरणमा ठाउँ सुरक्षित बनाउन सफल भएको हो। 

युभेन्टससँगको खेलमा केही समय मात्रै मैदानमा रहेका स्टार स्ट्राइकर लियोनल मेस्सी मैदानबाट बाहिरीएर खेल हेरेका थिए। गोल गर्ने केही राम्रा अवसर बनाए पनि इटालियन जाइन्ट युभेन्टसले क्याटलान जाइन्ट बार्सिलोनालाई गोल गर्ने मौका भने दिएन। बार्सिलोनाले यसअघि पनि  च्याम्पियन्स लिगको समूह चरणमा ओलम्पियाकोससँग गोलरहित बराबरीमा खेलेको थियो। गोलरहित बराबरीपछि पनि बार्सिलोना समूह ‘डी’ को विजेता बन्ने सम्भावना बलियो छ। उसको पाँच खेलबाट ११ अंक भएको छ भने युभेन्टसको ८ अंक छ।
