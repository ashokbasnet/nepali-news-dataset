च्याम्पियन्स लिगमा पिएसजीको नयाँ रेकर्ड, सेल्टिकमाथि गोलको वर्षा

एजेन्सी । च्याम्पियन्स लिग फुटबलको समूह चरण अन्तर्गत गएराति भएको  खेलमा फ्रेन्च लिग वान क्लब पेरिस सेन्ट–जर्मेन पिएसजीले नयाँ रेकर्ड कायम गर्दै शानदात जित दर्ता गराएको छ। 

घरेलु मैदानमा भएको खेलमा पिएसजीले स्कटिस क्लब सेल्टिकलाई ७–१ ले पराजित गर्यो। पहिलो मिनेटमै डेम्बेलेको गोलबाट सेल्टिकले अग्रता लिएको थियो। तर पछि भने पिएसजीले सेल्टिकमाथि गोलको वर्षा गर्‍यो। 

पिएसजीको जितका लागि नवौं मिनेटमा बराबरी गोल फर्काएका नेइमारले २२ औं मिनेटमा दोस्रो गोल गर्दै अग्रता दिलाए। २८ औं मिनेटमा एडिसन काभानी, ३५ औं मिनेटमा केलियन एमबाप्पेले गोल गर्दै पहिलो हाफमा पिएसजीलाई ४–१ को अग्रता दिलाए। 

बिकिनीमा बोल्ड सुष्मा कार्की (फोटो / भिडियो)

दोस्रो हाफ अन्तर्गत ७५ औं मिनेटमा भेर्राट्टी, ७९ औं मिनेटमा काभानी, ८० औं मिनेटमा डानी एल्वेसले गोल गरेपछि पिएसजी ७–१ ले विजयी भयो। 

यो जित च्याम्पियन्स लिगको इतिहासमै अहिलेसम्मकै सबैभन्दा फराकिलो अन्तरको जित हो। समूह ‘बी’ बाट अन्तिम १६ मा छनौट भएको पिएसजीको १५ अंक भएको छ।
