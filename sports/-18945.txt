बार्यन म्युनिख र एन्डरलेक्टबीचको खेलमा मैदानमै बर्सियो पैसाको वर्षा

एजेन्सी । च्याम्पियन्स लिग फुटबल अन्तर्गत बुधबार राति भएको बार्यन म्युनिख र एन्डरलेक्टबिचको खेल भइरहेका बेला मैदानमा समर्थकले पैसाको बर्साएका छन्। 

अवे मैदानमा भएको खेलका क्रममा म्युनिखका समर्थकले मैदानमै पैसाको बण्डल फालेका हुन्। उनीहरुले साँच्चिकै नोट नभइ नक्कली नोटको बण्डल फ्याँकेका थिए।

खेलको टिकट मूल्य बढाएको विरोधमा बार्यन समर्थकले मैदानमा नक्कली नोटको बण्डल फ्याँकेको अन्तराष्ट्रिय सञ्चारमाध्यमले जनाएका छन्। मैदानमा फालिएको नक्कली नोट हटाउन खेलाडी र खेल पदाधिकारी लागेका थिए। यसले गर्दा खेल केही समय ढिला सुरु भएको थियो। 

यो खेलमा समूह ‘बी’ मा रहेको बार्यन म्युनिखले एन्डरलेक्टलाई २–१ ले पराजित गर्यो। बार्यनका लागि रोबर्ट लेवानडोस्की र टोलिस्सोले एकएक गोल गरे।
