फिफा वारियतामा नेपाल छ स्थान माथि उक्लियो

काठमाडौँ। विश्व फुटबल महासंघ (फिफा)ले आज सार्वजनिक गरेको नयाँ फिफा बरियतामा नेपाल छ स्थानमाथि उक्लिएको छ। 

नयाँ बरियताअनुसार नेपालले छ स्थान सुधार गर्दै १७० औँ स्थानमा पुगेको हो। दक्षिण एसियाली राष्ट्रमा नेपाल चौथो स्थानमा छ। १०५औँ स्थानमा यथावत रहेको भारत शीर्ष स्थानमा छ। 

यस्तै माल्दिभ्स एक स्थान तल झरेर १५७ औँ स्थानमा पुगेको छ। भुटान पाँच स्थान सुधार गर्दै १८५औँ स्थानमा उक्लेको छ भने चार स्थान सुधार गरेको बंगलादेश १९२औँ स्थानमा छ। त्यसैगरी दुई स्थान गुमाएको श्रीलंका २००औँ स्थानमा छ। 

विश्व बरियतामा जर्मनी पहिलो ब्राजिल दोस्रो, पोर्चुगल तेस्रो र अर्जेन्टिना चौथो स्थानमा छन् ।
