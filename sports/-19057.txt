रोनाल्डोलाई टक्कर दिदै मेस्सीले जिते गोल्डेन-सू अवार्ड

एजेन्सी । क्रिष्टियानो रोनाल्डोलाई टक्कर दिदै स्पेनिस ला लिगा क्लब बार्सिलोनाका स्टार स्ट्राइकर लियोनल मेस्सीले गोल्डेन–सू अवार्ड जितेका छन्। 

गएको सिजनमा सिजन ला लिगा अन्तर्गत सबैभन्दा बढी गोल गरेका मेस्सीलाई शुक्रबार बार्सिलोनामा आयोजित अवार्ड वितरण समारोहमा गोल्डेन–सू अवार्ड प्रदान गरिएको हो।

मेस्सीले गएको सिजन ला लिगामा ३७ गोल गरेका थिए। यो अवार्ड जितेसँगै मेस्सीले क्रिष्टियानो रोनाल्डोको कीर्तिमानसँग बराबरी गरेका छन्। 

मेस्सीले चौथो पटक सर्वाधिक गोलकर्ताले पाउने गोल्डेन–सू अवार्ड जितेका हुन्। यो सिजन मेस्सी लिगमा निकै फर्ममा देखिएका छन्। तर रोनाल्डो भने ला लिगामा यो सिजन गोलको हिसाब कमजोर छन्। अघिल्लो वर्ष सिजन यो अवार्ड लिगमा ४० गोल गरेका बार्सिलोनाका लुइस स्वारेजले जितेका थिए।
