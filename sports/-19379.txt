स्पेनिस कोपा डेल रे फुटबल : बार्सिलोनाको मुर्सियामाथि गोलको वर्षा

एजेन्सी । स्पेनिस कोपा डेल रे फुटबल अन्तर्गत गएराति भएको खेलमा बार्सिलोना मुर्सियासँग फराकिलो गोल अन्तरले विजयी भएको छ। 

यो जितसँगै बार्सिलोना स्पेनिस कोपा डेल रे फुटबलको अन्तिम १६ मा प्रवेश गरेको छ। गएराति मुर्सियामाथि ५–० को शानदार जित निकाल्दै बार्सिलोनाले समग्रमा ८–० को जितसहित अन्तिम १६ मा स्थान बनाएको हो। 

पहिलो लेगमा बार्सिलोना ३–० ले विजयी भएको थियो। घरेलु मैदानमा भएको दोस्रो लेगमा बार्सिलोनाका लागि पाको अलकेसर, जेरार्ड पिके, एलेक्स भिडाल, डेनिस स्वारेज र जोसे अर्नाइजले एक एक गोल गरे। 

एथ्लेटिको मड्रिड र लास पालमस पनि अन्तिम १६ मा स्थान बनाउन सफल भएका छन्।
