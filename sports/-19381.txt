म्यानचेस्टर सिटीको नयाँ कीर्तिमानी, इन्जुरी समयमा स्ट्रर्लिङको गोल बन्यो निर्णायक

एजेन्सी । इंग्लिस प्रिमिर लिग फुटबलमा म्यानचेस्टर सिटीले नयाँ कीर्तिमानी कायम गरेको छ। म्यानचेस्टर सिटीले लगातार १२ औं जित दर्ता गर्दै कीर्तिमान बनाएको हो। गएराति भएको खेलमा म्यानचेस्टर सिटीले साउथह्याम्पटनलाई २–१ ले हराउदै १२ औँ जित दर्ता गराएको हो। 

म्यानचेस्टर सिटीका लागि इन्जुरी समयको छैटौं मिनेटमा रहिम स्ट्रर्लिङले गरेको गोल निर्णायक बन्यो। म्यानचेस्टर सिटीका लागि पहिलो हाफको ४७ औं मिनेटमा केविन डि ब्राउन र इन्जुरी समयमा रहिम स्ट्रर्लिङ मिनेतमा गरे।  साउथह्याम्पटनका लागि ७५ औं मिनेटमा रोमेउले एक गोल गरेका थिए। 

इन्जुरी समयको छैटौं मिनेटमा स्ट्रर्लिङले गोल गरेपछि म्यानचेस्टर सिटीले क्लबको इतिहारमा कीर्तिमानी १२ औं जित निकाल्यो। जितपछि सिटीले दोस्रो स्थानको म्यानचेस्टर युनाइटेडसँगको अंक दूरी फेरि ८ कायम गरेको छ। १४ खेलबाट १६ अंकसहित साउथह्याम्पटन ११ औं स्थानमा छ।
