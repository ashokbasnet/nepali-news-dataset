विश्वकप फुटबलको ड्र सार्वजनिक : कुन देश कुन समूहमा परे ?

काठमाडौं । आउँदो वर्ष रुसमा हुने विश्वकप फुटबलको ड्र सार्वजनिक भएको छ। शुक्रबार रुसको राजधानीस्थित क्रेमलिन प्यालेसमा एक भब्य समारोहकाबीच ड्र सार्वजनिक भएको हो। विश्वकप खेल्ने ३२ टोलीलाई विजेता र उपविजेता प्रिक्वाटरफाइनलमा पुग्ने गरी ८ समूहमा विभाजन गरिएको छ।

सार्वजनिक ड्र अनुसार समूह ए मा आयोजक रसिया, साउदी अरेबिया, इजिप्ट र उरुग्वे  परेका छन्  भने समूह बी मा पोर्चुगल, स्पेन मोरोक्को र  इरान पनि परेका छन्। 

त्यस्तै समुह सीमा सन् १९९८ विजेता फ्रान्स, पेरु, डेनमार्क र अस्ट्रेलिया परेका छन्। यसैगरी समूह डी मा  अजेन्टिना, आइसल्याण्ड, क्रोएसिया र नाइजेरिया परेका छन्  भने समूह  ई मा ब्राजिल, स्वीटजरल्याण्ड, कोष्टारिका  र सर्बिया परेका छन्। 

समूह ‘एफ’ मा डिफेन्डिङ च्याम्पियन जर्मनीसँगै मेक्सिको, स्विडेन र दक्षिण कोरियाले प्रतिस्पर्धा गर्नेछन्। समूह जी मा बेल्जियम, पानामा, ट्युनिसिया र इंग्ल्याण्ड परेका छन्। 

यस्तै समूह एचमा भने  पोल्याण्ड, सेनेगल, कोलम्बिा र जापान परेका छन्।
