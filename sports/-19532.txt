कसैले लगाउन नपाउने म्यारोडोनाको ‘रिटायर्ड’ १० नम्बर जर्सी मेस्सीले किन लगाउन पाए ?

एजेन्सी। हालै भारतका महान क्रिकेटर सचिन तेन्दुलकरको जर्सी नं १० रिटायर गरियो । अब कसैले पनि यो जर्सी लगाउने छैनन् । भारतीय टिमबाट अन्तर्राष्ट्रिय क्रिकेट खेल्ने खेलाडीको जर्सी नम्बर १० हुने छैन । हालै क्रिकेटर शार्दुल ठाकुरले १० नम्बर जर्सी लगाउँदा विवाद भएपछि भारतीय क्रिकेट बोर्ड बिसिसिआइले १० नम्बर जर्सी रिटायर गरेको थियो । 

यस्ता खेलाडी अरु पनि छन् जसको जर्सी नम्बर रिटायर गरिएको छ । अस्ट्रेलियाका क्रिकेटर फिलिप ह्युजको २०१४ मा क्रिकेट खेल्दै गर्दा चोट लागेपछि निधन भयो । त्यसपछि अस्ट्रेलियाको क्रिकेट बोर्डले उनको जर्सी नम्बर ६४ रिटायर गरिदियो । अब यो नम्बर कसैले लगाउने छैनन् । अमेरिकाका दिग्गज बास्केटबल प्लेयर माइकल जोर्डनको जर्सी नम्बर २३ पनि रिटायर भइसकेको छ । उनले १९९९ मा सन्यास लिएपछि उनको जर्सी रिटायर गरिएको हो ।

रोचक त के भने अर्जेन्टिनाका महान फुटबलर डिएगो म्यारोडोनाको जर्सी नम्बर १० पनि रिटायर भइसकेको हो । म्यारोडोनाले सन् १९९७ मा अन्तर्राष्ट्रिय फुटबलबाट सन्यास लिएका थिए । त्यसको ४ वर्षपछि अर्जेन्टिनाको फुटबल बोर्डले यो जर्सी रिटायर गरिदिएको थियो । तर अहिले लियोनेल मेस्सीले त्यही १० नम्बर जर्सी कसरी लगाउँछन् त ? यसको कारण स्वयं म्यारोडोना हुन् । मेस्सीले सुरुमा यो जर्सी लगाउँदैनथे । तर, म्यारोडोना स्वयंले आफ्नो १० नम्बर जर्सी मेस्सीलाई उपहार दिएका हुन् । यही कारण मेस्सीले यो जर्सी लगाउँछन् । मेस्सीपछि भने शायद यो जर्सी नम्बर कसैले लगाउने छैनन् ।
