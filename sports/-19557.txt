मेस्सी र स्वारेजको महत्वपूर्ण गोल, सेल्टा भिगोले रोक्यो बार्सिलोनालाई बराबरीमा  

एजेन्सी । स्पेनिस ला लिगाको शीर्षमा स्थानमा रहेको बार्सिलोना यो सिजनको तेस्रोपल्ट बराबरीमा बराबरीमा रोकिएको छ। 

घरेलु मैदान नेउक्याम्पमा गएराति भएको खेलमा सेल्टा भिगोले बार्सिलोनालाई २–२ गोलको बराबरीमा रोक्यो। शनिबारको बराबरीपछि बार्साले महत्वपूर्ण दुर्इ अंक गुमायो।

खेलको २०औँ मिनेटमा इयागो आसपासको गोलमा सेल्टाभिगोले गोल गर्दै अग्रता दिलाए। तर सेल्टा भिगोको अग्रतालाई दुई मिनेटमा पाउल्निहोको पासलाई लियोनल मेसीले गोलमा परिणत गर्दै बराबरी बनाए।

बार्सिलोनाका लागि दोस्रो हाफको १७ औँ मिनेटमा लुइस स्वारेजले गोल गर्दै २–१ को अग्रता बनाए। यो गोलसँगै स्वारेजले बार्सिलोनाका लागि अहिलेसम्म १२७ गोल गरेका छन्। खेलको ७० औँ मिनेटमा सेल्टा भिगोका लागि गोल गर्दै म्याक्सी गोमेजले २–२ को बराबरी गरे।
 
गएरातिको बराबरीसँगै शीर्ष स्थानमा रहेको बार्सिलोनाको १४ खेलबाट ३६ अंक रहेको छ। दोस्रो स्थानमा रहेको भ्यालेन्सियाको १३ खेलबाट ३१ अंक रहेको छ।
