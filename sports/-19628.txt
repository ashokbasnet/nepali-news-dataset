पेरिसकको महत्वपूर्ण ह्याट्रिक, फेरि शीर्ष स्थानमा फर्कियो इन्टर मिलान

एजेन्सी । इटालियन सिरी ए फुटबल अन्तर्गत गएराति भएको खेलमा केएभोलाई पराजित गर्दै इन्टर मिलान शीर्ष स्थानमा फर्किएको छ। 

लिगमा अपराजित रहेको इन्टर मिलानले गएराति भएको खेलमा केएभोलाई ५-० को फराकिलो गोल अन्तरले पराजित गर्दै शीर्ष स्थानमा फर्किएको हो। इन्टर मिलानले उक्त खेलबाट महत्वपूर्ण तीन अंक जोड्यो। 

इन्टर मिलानका लागि इभान पेरिसकले ह्याट्रिक गरे भने माउरो आइकार्डी र स्क्रिनिएरले एक एक गोल गरे। जितपछि शीर्ष स्थानमा फर्किएको इन्टर मिलानको १५ खेलबाट ३९ अंक भएको छ। नापोलीको ३८ तथा युभेन्टसको ३७ अंक रहेको छ।
