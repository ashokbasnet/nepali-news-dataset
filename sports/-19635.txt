केन्यामाथि जीतपछि यस्तो भन्छन् कप्तान पारस खड्का र कोच जगत टमाटा (भिडियो)

काठमाडौं। आईसीसी विश्व क्रिकेट लिग च्याम्पियनसिपको अन्तिम चरणका खेलका लागि युएईमा रहेको नेपाली टोलीले दोस्रो अभ्यास खेलमा केन्याविरुद्ध ६ विकेटको जित निकालेको छ । पाँच जना सिनियर खेलाडीबिना मैदानमा उत्रिएको नेपालले केन्याले दिएको १११ रनको लक्ष्य १९.५ ओभरमा ४ विकेट गुमाएर पूरा गर्यो ।

नियमित कप्तान पारस खड्का, उपकप्तान ज्ञानेन्द्र मल्ल, बसन्त रेग्मी, बिनोद भण्डारी र सोमपाल कामीलाई आजको खेलमा आराम दिइएको थियो । नेपाल शुक्रबार भएको पहिलो अभ्यास खेलमा अमेरिकासँग ५ विकेटले पराजित भएको थियो । नेपालले सुरुवाती तीन विकेट सस्तैमा गुमाएको थियो  तर चौथो विकेटका लागि कप्तान शरद भेषावकर र युवा स्टार दिपेन्द्र सिंह ऐरीले ७६ रनको साझेदारी गर्दै स्कोर १०५ पुर्याए । व्यक्तिगत ४६ रन जोडेका दिपेन्द्र १९औं ओभरमा रनआउट भएपछि आएका आरिफ र शरदले इनिङको अन्त्य गरे । शरद ३१ र आरिफ ४ रनमा अविजित रहे । नेपाले आईसीसी विश्व क्रिकेट लिग च्याम्पियनसिपको अन्तिम चरणका दुई खेलहरु नेपालले युएईसँग आगामी बुधबार र शुक्रबार खेल्दैछ ।

भिडियोमा हेर्नुहोस् के भन्छन् कप्तान पारस खड्का र कोच जगत टमाटा –
