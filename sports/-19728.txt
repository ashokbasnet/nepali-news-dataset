म्याथ्युले इन्जुरी समयमा गरे उपहार गोल, बार्सिलोनाको रोमाञ्चक जित

एजेन्सी । च्याम्पियन्स लिग फुटबल अन्तर्गत समुह चरणको अन्तिम खेलमा बार्सिलोनाले रोमाञ्चक जित निकालेको छ।  

घरेलु मैदानमा गएराति भएको खेलमा बार्सिलोनाले स्पोर्टिङ लिस्बोनलाई २-० ले हराउदै १४ औँ अंक बनाएको हो।  बार्सिलोनाका लागि पाको अलकेसरले पहिलो गोल गरेभने स्पोर्टिङका जेरेमी म्याथ्युले आत्मघाती गोल गरे। 

बार्सिलोनाका अलकेसरले ५९ औं मिनेटमा गरेको गोल तथा स्पोर्टिङका म्याथ्युले इन्जुरी समयमा गरेको आत्मघाति गोल स्पोर्टिङलाई अन्तिम १६ मा पुग्न का लागि बाधक बन्यो। 

म्याथ्युले आफ्नो पूर्व क्लबका लागि उपहार गोल गरेका हुन्। जितपद्धि समूह ‘डी’ को विजेता बार्सिलोनाको १४ अंक भयो। यस्तै राति नै भएको खेलमा ओलम्पिआकोसलाई २–० ले हराएको युभेन्टसले समूह उपविजेताको रुपमा अन्तिम १६ मा स्थान पक्का गरेको छ।
