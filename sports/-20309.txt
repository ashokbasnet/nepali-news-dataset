यू-१६ इस्टर्न रिजन क्रिकेट: नेपालले हङकङलाई ४ विकेटले हरायो

काठमाडौं । एसीसी यू-१६ इस्टर्न रिजन क्रिकेट प्रतियोगिताको दोस्रो खेलमा नेपालले हङकङलाई ४ विकेटले हराएको छ। 

थाइल्याण्डमा भएको खेलमा पहिले ब्याटिङ गरेको हङकङले नेपाललाई ८३ रनको लक्ष्य दिएको थियो।  नेपालले हङकङले दिएको लक्ष्य २४.१ ओभरमा ६ विकेट गुमाउदै पूरा गर्यो। 

नेपालका लागि तृत राज दासले सर्वाधिक २७ रन जोडे भने राजन मगरले १७, विशाल विक्रम केसींले ११ रन, सुनिल भण्डारीले ११ रनको योगदान गरे। 

यो जितसँगै दुई खेलबाट ४ अंक जोडेको नेपालले समूह ए मा पहिलो स्थान बनाएको छ। 


त्यसअघि टेर्डथाई क्रिकेट क्लबमा टस जितेर पहिले ब्याटिङ गरेको हङकङले निर्धारित ३५ ओभरमा ९ विकेट गुमाएर ८२ रन बनाएको हो।
