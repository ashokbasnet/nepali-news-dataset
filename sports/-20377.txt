वन डे क्रिकेटमा रोहित शर्माको अविश्वसनीय रेकर्ड, तेस्रो पटक दोहोरो शतक

काठमाडौं। वन डे क्रिकेटमा भारतका ब्याट्सम्यान रोहित शर्माले अविश्वसनीय रेकर्ड बनाएका छन् । उनले तेस्रो पटक दोहोरो शतक हान्दै क्रिकेट इतिहासमा नयाँ रेकर्ड बनाएका हुन् । अहिलेसम्म अन्य कुनै पनि ब्याट्सम्यानले २ पटक पनि दोहोरो शतक हान्न सकेका छैनन् तर रोहितले तेस्रो दोहोरो शतक हानेका छन् । 

रोहितले १५१ बलमा १३ चौका र ११ छक्काको मद्दतमा दोहोरो शतक पूरा गरे । श्रीलंकाविरुद्धको वनडे सिरिज अन्तर्गत आज भारतको चण्डीगढमा भइरहेको दोस्रो वन डेमा रोहितले यो चमत्कार गरेका हुन् । उनले यसअघि श्रीलंकाविरुद्ध नै २६४ रन बनाएका छन् । यो वन डे इतिहासमा एउटा ब्याट्सम्यानको सबैभन्दा ठूलो स्कोर पनि हो । यसबाहेक रोहितले अस्ट्रेलियाविरुद्ध पनि दोहोरो शतक हानेका थिए । आज कूल १५३ बल खेलेका रोहित २०८ रनमा अविजित रहे ।
