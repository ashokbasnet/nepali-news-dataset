सेभिल्लालाई हराउँदै लेस्टर सिटी च्याम्पियन्स लिगको क्वार्टरफाइनलमा

काठमाण्डौँ लेस्टर सिटी सेभिल्लालाई हराउँदै च्याम्पियन्स लिगको क्वार्टरफाइनलमा प्रवेश गरेको छ । गएराति सम्पन्न खेलमा लेस्टर सिटीले सेभिल्लालाई २-० ले पराजित गरेको हो ।

पहिलो लेगमा २-१ ले पराजित लेस्टरले दोस्रो लेगमा १० खेलाडीमा सिमित सेभिल्लालाई हराउँदै समग्रमा ३-२ ले पछि पार्दै अन्तिम ८ मा स्थान पक्का गरेको हो ।

लेष्टरको जितमा कप्तान वेस मोर्गान र मार्क अलब्राइटनले गोल  गरे जितमा । पहिलो हाफको २७ औँ मिनेटमा मोर्गानले गोल गर्दै लेस्टरलाई १- ० को अग्रता दिलाएका थिए । त्यसपछि खेलको ७४ औँ मिनेटमा अबल्राइटनले गोल गर्दै लेस्टरको २-० को जित सुनिश्चित गरे ।

७४ औँ मिनेटमा समिर नास्री दोहोरा पहेँलो कार्डको शिकार भएपछि सेभिल्ला १० खेलाडीमा सिमित हुन पुगेको थियो ।
