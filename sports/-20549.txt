एसीसी यु–१६ च्याम्पियनशिप सेमिफाइनलः मलेसियालाई ७२ रनले जित्दै नेपाल फाइनलमा

काठमाडौं। मलेसियामा भइरहेको एसीसी यु १६ इस्टर्न रिजन च्याम्पियनशिपमा नेपालले मलेसियालाई पराजित गर्दै फाइनलमा प्रवेश गरेको छ । नेपाली टोलीले मलेसियालाई ७२ रनले पराजित गरेको हो । 

मलेसियामै भइरहेको खेलमा नेपालले दिएको लक्ष्य पछ्याइरहेको मलेसिया ५५ रनमै अलआउट भएको हो । वर्षाका कारण ३४ ओभरमा छोट्याइएको खेलमा नेपालले ८ विकेटको क्षतिमा १२७ रनको योगफल तयार पारेको थियो । जवाफी ब्याटिङमा आएको मलेसियाले २१ ओभर १ बल खेल्दा ५५ रन बनाउँदै अलआउट भएको हो ।  समूह चरणका सबै खेल जित्दै नेपाल समूह विजेताको रुपमा सेमिफाइनल प्रदेश गरेको थियो ।
