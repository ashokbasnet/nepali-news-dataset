च्याम्पियन्स लिगको क्वार्टरफाइनल ड्र कहिले ? कुन कुन टिम परे ? कति टिम बाँकी ?

काठमाण्डौँ। युरोपियन च्याम्पियनको रुपमा लिइने युइएफए च्याम्पियन्स लिगको यो सिजन क्वार्टफाइनल पुग्ने ६ टोलीको नाम निश्चित भैसकेको छ । अब दुई टोलीको टुंगो लागेसँगै लिगको अन्तिम १६ को खेल पनि सकिनेछ ।

यो सिजन च्याम्पियन्स लिगको क्वार्टरफाइनलनजिकका पछिल्ला खेलहरु हेर्दा केही टिमले दोस्रो लेगमा देखाएको असम्भवप्राय उत्कृष्ट लयले पहिलो लेगमा बेहोरेका खराब नतिजालाई ओझेल पार्दै आफ्नो टोलीको क्षमता प्रदर्शन गरिरहेका छन् ।

कहिले हुन्छ क्वार्टरफाइनल ड्र ?
यो बर्ष च्याम्पियन्स लिगको अन्तिम आठमा कुन कुन टिम एकआपसमा भिड्ने भन्ने अन्तिम निर्णयको लागि मार्च १७ सम्म पर्खनुपर्ने भएको छ । शुक्रबार हुने क्वार्टरफाइनल ड्रमा अन्तिम ८ मा भिड्ने टोलीको समयतालिका पनि सार्वजनिक हुनेछ ।

कुन कुन टोली पुगे अन्तिम ८ मा ?
१. बार्सिलोना
२. रियल मड्रिड
३. बार्यन म्युनिख
४. बोरुसिया डटमण्ड
५. लेस्टर सिटी
६. युभेन्टस

कुन कुन टोली अन्तिम ८ मा पुग्न बाँकी ?
१. एथ्लेटिको मड्रिड र बार्यन लेभरकुशनमध्य एक
२. म्यानचेस्टर सिटी र मोनाकोमध्य एक
