इपिएलः उद्घाटन खेलमा ललितपुरको विजयी सुरुवात

काठमाडौं। काठमाडौंमा आजदेखि सुरु भएको एभरेष्ट प्रिमियर लिग (इपीएल) क्रिकेटको पहिलो खेलमा जीत निकाल्दै ललितपुर प्याट्रिअट्सले विजयी सुरुवात गरेको छ ।

कीर्तिपुरस्थित त्रिवि क्रिकेट मैदानमा भएको पहिलो खेलमा ललितपुरले काठमाडौं किङ्स एलाभेनलाई ७ विकेटले पराजित गरेको हो ।

काठमाडौंले दिएको ९० रनको झिनो लक्ष्य ललितपुरले १६.४ ओभरमा मात्र ३ विकेट गुमाएर पूरा गर्यो । 

ललितपुरका लागि भारतीय ब्याट्सम्यान जयकिसन कोल्सावालाले अविजित नटआउट ४४ रन बनाए । ओपनर कोल्सावालाले ४८ बल खेलेर ४ चौका र २ छक्का प्रहार गरे । ललितपुरका लागि कप्तान ज्ञानेन्द्र मल्लले पनि २० रन बनाए । ललितपुरका लागि राजवीर सिंहले अविजित १४ रन बनाए । काठमाडौंका लागि मेरेनागे फर्नाण्डोले २ तथा सोमपाल कामीले १ विकेट लिए ।

किर्तिपुर मैदानमा नायिका स्वस्तिमा खड्काको ठुम्का (भिडियो)

टस हारेर पहिले ब्याटिङ गरेको काठमाडौंले १८.३ ओभरमा सबै विकेट गुमाउँदै मात्र ८९ रन बनाएको थियो । काठमाडौंका लागि अ‍ोपनर अमित श्रेष्ठले २७ रन बनाउनुबाहेक अन्यले उल्लेख्य रन बनाउन सकेनन् । उसका लागि कप्तान श्रीलंकाली ब्याट्सम्यान अक्षु फर्नाण्डेजले १५ र सोमपाल कामीले १४ रन बनाएका थिए । ललितपुरका भारतीय बलर सुबोध भाटीले सर्वाधिक ४ विकेट लिँदा ललित राजवंशीले ३ तथा मेहवुव आलमले २ र योगेश नागरले १ विकेट लिए ।
