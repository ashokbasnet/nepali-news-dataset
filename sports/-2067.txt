शशांक मनोहरले दिए आइसिसि अध्यक्षबाट राजिनामा

काठमाण्डौँ । अन्तराष्ट्रिय क्रिकेट काउन्शिल आइसिसिका अध्यक्ष शशांक मनोहरले राजिनामा दिएका छन् । काउन्शिलको जिम्मेवारी सम्हालेको ८ महिनापछि मनोहरले पद त्यागेको घोषणा गरेका हुन् ।

५९ बर्षिय शशांक मनोहर गतबर्षको मे महिनामा आइसिसिको इतिहासमै पहिलो स्वतन्त्र अध्यक्षको रुपमा निर्वाचित भएका थिए । उनी दुई बर्षको कार्यकालको लागि निर्वाचित भएका थिए ।

दुई पटक भारतीय क्रिकेट कन्ट्रोल बोर्ड बिसिसिआइको नेतृत्व सम्हालेका मनोहरले आफ्नो व्यक्तिगत कारण बताउँदै आइसिसिको अध्यक्ष पदबाट राजिनामा दिएका हुन् ।

आइसिसिले पनि अध्यक्ष मनोहरको राजिनामा बुधबार स्विकृत गरेको जनाएको छ । आइसिसिले वर्तमान स्थितिको बारेमा थप अनुसन्धान गरेर मात्र थप कुराहरुको घोषणा गर्ने बताएको छ ।
