नेपालमा नयाँ संस्कारसहितको मार्सल आर्ट तङ–इल मो–दोे

काठमाडौं । नेपालमा पहिलोपल्ट १२० दिने मार्सल आर्टस् नेतृत्व कौशल तथा शान्ति अध्ययन विषयक प्रशिक्षण कार्यक्रम समापन गरिएको छ। तङ इल मोदो संघ नेपाल (एकीकृत मार्सल आर्ट) को आयोजनामा गत भाद्र ११ गतेदेखि संञ्चालन भएको प्रशिक्षण विश्व शान्ति तथा एकीकृत परिवार संघ नेपालको राष्ट्रिय तालिम केन्द्र जोरपाटीमा संञ्चालन भई मंलबार समापन गरिएको हो।  

समापन समारोहमा पूर्वप्रधानमन्त्री माधव कुमार नेपालले तङ इल मोदो मार्सल आर्टको नयाँ संस्करण भएको बताउँदै नेपालमा यसले छुटै पहिचान बनाएको बताए। एमालेका बरिष्ठ नेता नेपालले खेलको माध्यबाट भातृत्वको विकास गरिने तथा समाजमा शान्ति स्थापनामा पनि महत्वपूर्ण योगदान रहने चर्चा गरे। 

नेता नेपालले पूर्वीय सम्यता, हिन्दुत्व र बुद्ध धर्म नेपालबाट शुरु भएको उल्लेख गदै अव समयको सहि सदुपयोग गरेर अगाडि बढ्नु पर्ने बेला आएको बताउँदै प्रशिक्षणमा सहभागि खेलाडीलाई आफूले सिकेको ज्ञान र सिप अरुलाई बाँडन आग्रह गरे।

समारोहमा युवा तथा खेलकुद राज्यमन्त्री तेजुलाल चौधरीले १२० दिने तालिमको उद्घाटन र समापनमा आउन पाएकोमा खुशी ब्यक्त गदै खेलाडीले सिकेको सिप राष्ट्रको सम्पति रहेको बताए।

पूर्वमन्त्री एकनाथ ढकालले खेलको माध्यमबाट युवावर्गमा नैतिक शिक्षा दिनको लागि पनि तङ–इल मो–दो सफल हुँदै गएको बताए । यो खेलको माध्यबाट शान्ति स्थापनामा सहयोग पुग्ने विश्वास व्यक्त गर्दै खेलाडीलाई समाजप्रति आफ्नो जिम्मेवारी बोध गराउनु नैतिकवान बनाउनमा यो प्रशिक्षणले महत्वपूर्ण भूमिका खेलेको बताए।

उनले प्रखिेलकुद जीवनको अनुशासन, स्वास्थ्य र राष्ट्रको गौरवकोे लागि महत्वपूर्ण रहेकोबारे प्रकाश पार्दै खेलाडी देशका गहना र शक्ति रहेको बताए।
