भैरहवा ग्लाडिएटर्सको विजयी सुरुवात

काठमाडौं। एभरेष्ट प्रिमियर लिग क्रिकेटमा विराटनगर वारियर्सले लगातार दोस्रो जित हात पार्दा भैरहवा ग्लाडिएटर्सले विजयी सुरुवात गरेको छ। टियू क्रिकेट मैदानमा बुधबार भएको दोस्रो खेलमा शरद भेषावकरको टोली भैरहवाले फारविज महारुफको टोली काठमाडौंलाई ७ विकेटले पराजित ग¥यो। प्रतियोगितामा काठमाडौंको यो लगातार दोस्रो पराजय हो ।

११९ रनको लक्ष्य पाएको भैरहवाले १६.२ ओभरमा मात्र ३ विकेट गुमाएर पूरा ग¥यो। भैरहवाका लागि बिदेशी खेलाडी पुनीत विष्टले सर्बा्धिक ४२ रनको पारी खेले। अविजित रहेको उनले २८ बल खेलेर ६ चौका प्रहार गरे। कप्तान शरद भेषावकरले पनि ३२ रन बनाए। त्यस्तै आरिफ शेखले पनि ११ बलमा २३ रनको विष्फोटक अविजित पारी खेले।

बलिङमा काठमाडौंका सोमपाल कामी, अमरसिंह रौतेला र सुशील कँडेलले एक एक विकेट लिए। यसअघि टस जितेर पहिले ब्याटिङ रोजेको काठमाडौंले निर्धारित ओभरमा ८ विकेट गुमाउँदै मात्र ११८ रन बनायो । काठमाडौंका लागि अमित श्रेष्ठले २९, सागर कुमारले २८, राजु रिजालले २२ र सागर पुनले १५ रन बनाउनुबाहेक अन्यले दोहोरो अंकको रन बनाउन सकेनन् ।

बलिङतर्फ भैरहवाका दिपेश श्रेष्ठले ३ विकेट लिए भने कप्तान भेषावकरले २ विकेट लिए। टिमका लागि अलराउण्ड प्रदर्शन गरेको भैरहवाका कप्तान भेषावकर म्यान अफ द म्याच चुनिए । यस्तै राष्ट्रिय टिमका कप्तान पारस खड्काको नेतृत्वमा रहेको विराटनगरले पोखरा राइनोजलाई तीन विकेटले पराजित गर्दै चार अंक बटुलेको छ ।

टस हारेर ब्याटिङको निम्तो पाएको पोखराले निर्धा्रित २० ओभरमा ६ विकेट गुमाउँदै एक सय २२ रनको योगफल तयार पारेको थियो । पोखराका लागि राजेश पुलामीले सर्वा्धिक ३० रनको योगदान दिँदा इस्रा ल्लाहले २१ रन बनाए ।

सुनिल धमला र ताज वालीले १८–१८ रन बनाए भने सौरभ खनालले १६ रन जोडे । पोखरालाई सस्तैमा समेट्नका लागि कप्तान पारस खड्काले तीन विकेट लिए भने अविनाष कर्ण, बसन्त रेग्मी र रामनरेश गिरीले एक एक विकेट हात पारे।
