घरेलु मैदानमै हार्‍यो रियल मड्रिड

एजेन्सी। स्पेनिस ला लिगाको यो सिजनको पहिलो एल क्लासिकोमा रियल मड्रिड बार्सिलोनासँग पराजित भएको छ।  रियल मड्रिडको घरेलु मैदान सान्टियागो बर्नाबेउमो भएको खेलमा बार्सिलोनाले ३–० गोल अन्तरले जितेको हो।

पहिलो हाफसम्म बार्सिलोनालाई दवावमा राखेपनि दोस्रो हाफमा भने मड्रिड कमजोर बन्यो। बार्सिलोनाका लागि लुइस स्वारेजले ५४औं मिनेटमा पहिलो गोल गरे।

यस्तै लियोनल मेसीले ६४ औँ मिनेटमा पेनाल्टिमार्फत दोस्रो गोल गर्दै २–० को अग्रता कायम गरे भने खेलको अन्तिम समयमा बार्सिलोनाका लागि एलेइक्स भिदालले तेस्रो गोल गरेका थिए।
