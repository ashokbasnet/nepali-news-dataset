बार्सिलोना, रियल मड्रिडपछि स्पेनबाट एथ्लेटिको मड्रिड अन्तिम ८ मा

काठमाण्डौँ। स्पेनिस क्लब एथ्लेटिको मड्रिड च्याम्पियन्स लिगको क्वार्टरफाइनलमा प्रवेश गरेको छ । गएराति एथ्लेटिकोले बायर लिभरकुशनसँग गोलरहित बराबरि खेलेपछि अन्तिम ८ मा स्थान पक्का गरेको हो ।

पहिलो लेगमै ४ २ ले अघि रहेको एथ्लेटिकोको लागि क्वाटरफाइनल प्रवेश गर्न हिजोको खेलमा बराबरी नै पर्याप्त थियो ।

खेलमा दुबै टिमबाट गोल गर्नको लागि राम्रो प्रयास गरेपनि सफ भने हुन सकेनन् । गत सिजनको उपविजेता एथ्लेटिको मड्रिडसँगै यो सिजन स्पेनबाट तिनवटा क्लब लिगको अन्तिम ८ मा प्रवेश गरेका छन् ।

स्पेनबाट यसअघि बार्सिलोना र रियल मड्रिडले क्वार्टरफाइनलमा स्थान पक्का गरिसकेका छन् ।
