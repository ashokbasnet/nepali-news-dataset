विराटले पहिल्यै मानेको भए अनुष्का होइन यी हुन्थिन् उनकी पत्नी

एजेन्सी। अनुष्का शर्मासँग विवाह गरेका क्रिकेटर विराट कोहलीको लागि यसअघि पनि बिहेको लागि एउटा राम्रो प्रस्ताव आएको थियो । खास कुरा त के भने यी युवती पनि विराटजस्तै क्रिकेटर थिइन् । यी युवतीले विराटलाई प्रपोज त गरिन् तर विराटले जवाफ दिएनन् । यदि विराटले त्यतिबेलै मानेको भए आज क्रिकेटप्रेमीले अनुष्काको ठाउँमा विदेशी भाउजु पाउँथे । 

ती युवती हुन् इङल्याण्डकी सुन्दर क्रिकेटर डेनियल ब्याट जो केही वर्ष पहिले विराटको प्रेममा पागल थिइन् । डेनियल आफ्नो क्रिकेट भन्दा पनि सामाजिक जीवनका कारण धेरै चर्चामा रहिन् । एकपटक उनले भारतीय क्रिकेटर विराट कोहलीलाई खुलेआम बिहेको लागि प्रपोज गरेकी थिइन् । २०१४ मा विराटको एक विष्फोटक इनिङपछि डेनियलले आफ्नो ट्वीटर एकाउण्टमा विराटलाई प्रेम प्रस्ताव गरेकी थिइन् । त्यसपछि एक म्याचमा डेनियल विराटलाई भेट्न पनि पुगेकी थिइन् जहाँ उनले विराटसँग फोटो पनि खिचेकी थिइन् ।
