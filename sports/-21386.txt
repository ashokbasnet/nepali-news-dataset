फुर्सदको बसिबिँयालो

गंगा कामत

सिराहा । सिराहा जिल्लाको कल्याणपुर नगरपालिका वडा नं १ का केही युवाहरु तास खेलेर खाली समय बिताउँदै । बैदेशिक रोजगारमा आएको मन्दीसँगै यस वडाका युवाहरु फुर्सदिला भएका हुन् । बिदेश जाने पखाईमा रहेका यहाँका युवाहरु बैदेशिक रोजगारमा आएको मन्दीका कारण फुर्सदिला भएका हुन् । 

मुख्य पेशा कृषि रहेको यहाँका पुरुषहरु पछिल्लो समय विभिन्न समस्याले पीडित छन् । समयमा बिउबिजन नपाउनु, सिंचाइको अभाव, खेतमा काम गर्ने खेताला महंगो जस्ता कारणले कृषि पेशा महंगो हुँदै गएको बताउँछन यहाँका कृषक । 

युवाहरुमा बिदेश मोहका कारण गाउँमा कोही पनि बस्न रुचाउँदैनन् । गाउँमा भएका युवाहरु कृषिमा रमाउन उतिसारो रुचि गर्दैनन् । बैदेशिक रोजगारमा देखा परेको मन्दीले यहाँका युवाहरुलाई थप पीडा थपेको छ । सोही पीडालाई कम गर्न युवाहरुले तासको सहायता लिने गरेका हुन् ।
