इपिएलः फाइनल खेल कीर्तिपुरमा सुरु, टस जितेर ब्याटिङ गर्दै विराटनगर (लाइभ हेर्नुहोस्)

काठमाडौं। एभरेष्ट प्रिमियर लिगको फाइनल खेल सुरु भएको छ । विराटनगर वारियर्स र भैरहवा ग्ल्याडिएटर्सबीच भइरहेको फाइनल खेलमा विराटनगरले टस जितेर ब्याटिङ गरिरहेको छ । 

विराटनगरको कप्तानी राष्ट्रिय टिमका कप्तान पारस खड्काले गरिरहेका छन् भने भैरहवाको कप्तानी राष्ट्रिय टिमका फिनिसर शरद भेषवाकरले गरिरहेका छन् । विराटनगर अहिलेसम्म सबै खेल जित्दै फाइनल पुगेको हो भने भैरहवाले अहिलेसम्म लिग चरणमा एक खेल र पहिलो क्वालिफायर गरी दुई खेल हारेको छ । संयोग त के भने भैरहवाले हारेका दुवै खेलमा उसलाई विराटनगरले मात्रै हराएको छ । भैरहवा विराटनगरबाहेक अन्य कुनै टिमसँग हारेको छैन ।

यसअघि भएका दुई लिग इपिएलको अघिल्लो संस्करण र नेपाल प्रिमियर लिग कप्तानको रुपमा जितेका शरद यस वर्षको इपिएल जितेर लिग विजयमा ह्याट्रिक गर्ने दाउमा छन् । अहिलेसम्म एउटा पनि खेल नहारेको टिम विराटनगर पनि कुनै खेल नहारी ऐतिहासिक रुपमा लिग जित्ने तयारीमा छ । 

लाइभ खेल हेर्नुहोस्
