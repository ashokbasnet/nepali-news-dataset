कीर्तिपुर मैदानमा रातो टोपी ढल्काउँदै लालबाबु पण्डित

काठमाडौं। एभरेष्ट प्रिमियर लिगको फाइनल खेल हेर्न पूर्व मन्त्री लालबाबु पण्डित पनि कीर्तिपुर मैदानमा पुगेका छन्। ‘साइकलमन्त्री’का नामले परिचित पण्डित मञ्चमा रातो टोपी लगाएरू खेल हेरिरहेका देखिए।

आज विराटनगर वारियर्स र भैरहवा ग्ल्याडिएटर्सबीच फाइनल खेल भैरहेको छ। विराटनगरले टस जितेर ब्याटिङ गरिरहेको छ।

मैदानमा खेल हेर्न अन्य दिनभन्दा कैयौं गुना दर्शक जुटेका छन्।

विराटनगरको कप्तानी राष्ट्रिय टिमका कप्तान पारस खड्काले गरिरहेका छन् भने भैरहवाको कप्तानी राष्ट्रिय टिमका फिनिसर शरद भेषवाकरले गरिरहेका छन्। विराटनगर अहिलेसम्म सबै खेल जित्दै फाइनल पुगेको हो भने भैरहवाले अहिलेसम्म लिग चरणमा एक खेल र पहिलो क्वालिफायर गरी दुई खेल हारेको छ। संयोग त के भने भैरहवाले हारेका दुवै खेलमा उसलाई विराटनगरले मात्रै हराएको छ। भैरहवा विराटनगरबाहेक अन्य कुनै टिमसँग हारेको छैन।

यो समाचार तयार हुँदासम्म विराटनगरले दुई विकेट गुमाएर ८ ओभर ४ बलमा ५८ रन जोडेको छ। पारस ब्याटिङमा उत्रिएका छन्।
