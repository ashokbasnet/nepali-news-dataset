नेपालगञ्ज गोल्डकपको उपाधी रुपन्देही ११ ले जित्यो, संकटा पराजित

काठमाडौं । नेपालगञ्ज गोल्डकपको उपाधी रुपन्देही ११ ले जितेको छ । आज भएको फाइनल खेलमा रुपन्देहीले संकटा क्लबलाई ट्राइबेकरमा हराएर उपाधी हात पारेको हो ।

खेलको पहिलो हाफ गोलरहित बराबरिा सकिएको थियो ।  खेलको ६५ औँ मिनेटमा प्राप्त पेनाल्टीलाई संकटाका अनिल गुरुङले गोलमा परिणत गर्दै खेलमा १ ० को अग्रता दिलाएका थिए। तर ८८ औँ मिनेटमा रुपन्देहीका शिव सुवेदीले गोल गर्दै खेललाई १ १ को बराबरिमा पुर्याए ।

निर्धारित समयको खेल १ १ को बराबरिमा सकिएपछि खेल ट्राइबेकरमा धकेलिएको थियो ।
प्रतियोगितामा विजयी भएको रुपन्देहीले पाँच लाख र उपविजेतामा चित्त बुझाएको  संकटा क्लबले दुइ लाख ५० हजार रुपैयाँ पुस्कार प्राप्त गरे ।
