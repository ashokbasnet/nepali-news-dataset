ब्रेक-अप पछि फेरि जोडियो नयाँ वर्षमा नेइमार र ब्रुनाको प्रेम

एजेन्सी । केही समय ब्रेक–अप भएको फ्रेन्च लिग वान फुटबल क्लब पेरिस सेन्ट-जर्मेन (पिएसजी) का स्टार स्ट्राइकर नेइमारको प्रेम फेरी जोडिएको छ। 

नेइमार र उनकी प्रेमिका प्रेमिका ब्रुना मार्केजिनबीच ब्रेक–अप भएको थियो। तर नयाँ वर्षले उनीहरुको पुर्नमिलन बनाएको हो। नेइमारले ब्रुनासँगको प्रेममा लिप्त एक तस्वीर  इन्स्टाग्राममा पोस्ट गर्दै आफूहरुको प्रेमसम्बन्ध फेरी जोडिएको जानकारी दिएका हुन्। 

पाँच वर्षदेखि प्रेमसम्बन्धमा रहेका नेइमार र ब्रुनाबीच बेलाबेलामा खटपट पर्दै आएको छ। गएको जुनमा भएको ब्रेक-अप उनीहरुको तेस्रो थियो। नेइमारले विवाहका लागि दबाब दिएकाले ब्रेक–अप भएको अनुमान गरिएको थियो। तर अहिले दुबै फेरि एक भएका हुन्।
