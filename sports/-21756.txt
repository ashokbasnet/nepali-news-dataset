दृष्टिविहीन एक दिवसीय विश्वकप क्रिकेट खेल्न नेपाली टोली पाकिस्तानतर्फ

काठमाडौं। दृष्टिविहीन एक दिवसीय विश्वकप क्रिकेटमा सहभागिता जनाउन नेपाली दृष्टिविहीन क्रिकेट टोली पाकिस्तानतर्फ प्रस्थान गरेको छ । पाकिस्तानको लागि हिँडेको टोली आज गोरखपुरदेखि अमृतसरको रेल अबरुद्द भएपछि गोरखपुरमै अलपत्र परेको थियो । लगत्तै अहिले खेलाडीहरु बसको यात्रामा जाने भएका छन । 
भारतीय समय अनुसार आज साँझ ७ः२० बजे गोरखपुरबाट अमृतसहर जाने रेल अबरुद्ध भएसँगै केहि घन्टा नेपाली टोली अन्यौलमा परेको थियो । २२ सदस्यीय टोली भएपनि रात्रीकालिन बसमा १६ जनाको लागि मात्र टिकट पाउँदा मिलेर जान तयार रहेको टोलीसंगै रहेका खेल पत्रकार अनिल मल्ल ठकुरीले जानकारी दिए। रात्रीकालिन बस १२ बजे दिल्लीतर्फ प्रस्थान गर्नेछ।
