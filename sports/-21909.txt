यस्तो भयो दिग्गज क्रिकेटरको हालत, कुनैबेला एक्लै सम्हाल्थे पूरै टिम

एजेन्सी। श्रीलंकाली क्रिकेट टिमका पूर्व कप्तान तथा स्टार अलराउण्डर सनथ जयसुर्या घुँडाको चोटसँग जुधिरहेका छन् । यसकारण उनलाई हिँड्नको लागि बैशाखीको सहाराको आवश्यकता पर्छ । ४८ वर्षका जयसुर्या अपरेशनका लागि अष्ट्रेलियाको मेलबर्न जाने सम्भावना छ । 

रिपोर्टमा अनुसार उनलाई ठिक हुनको लागि एक महिना समय लाग्ने सम्भावना छ । त्यतिबेलासम्म उनी डाक्टरको निगरानीमा रहनेछन् । जयसुर्या सबैभन्दा छिटो वनडे शतक बनाउने १० टप क्रिकेटरमा शामिल छन् । उनको यो रेकर्ड करिब १८ वर्षसम्म कायम रह्यो ।  उनले १९९६ मा सिंगापुरमा भएको खेलमा पाकिस्तानविरुद्ध ४८ बलमै शतक हानेका थिए । जयसुर्या सबैभन्दा छिटो हर्धशतक हान्ने ब्याट्सम्यानहरुमा तेस्रो नम्बरमा पर्छन् । उनले १९९६ मा पाकिस्तानविरुद्ध नै १७ बलमा अर्धशतक बनाएका थिए । उनको यो रेकर्ड १८ वर्षसम्म कायम रह्यो । २०१५ मा दक्षिण अफ्रिकाका एबी डिभिलियर्सले १६ बलमा अर्धशतक बनाएर यो रेकर्ड तोडे । श्रीलंकाका सबैभन्दा विष्फोटक ब्याट्सम्यान भनिने जयसुर्या ११० टेस्टमा ६९७३ रन बनाएका छन् । ४३३ वनडेमा १३ हजार रन बनाएका जयसुर्यालय ३१ टि२० मा ६२९ रन बनाएका छन् । उनले अन्तर्राष्ट्रिय क्रिकेटबाट २०११ मा सन्यास लिएका हुन् ।
