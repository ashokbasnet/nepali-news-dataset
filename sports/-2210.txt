जब खेलाडीले मैदानभित्रै केरा खाए.......

काठमाण्डौँ। युरोपा लिगको अन्तिम १६ को खेलमा एउटा भिन्दै द्श्य देखियो, जुन अहिले चर्चामा छ । गएराति सम्पन्न म्यानचेस्टर युनाइटेड र रोस्तोभबिचको खेलमा खेलाडीले मैदानमै केरा खाइरहेको अनि प्रशिक्षकले केरा खेलाडीतर्फ देखाइरहेको देखियो ।


ओल्ड ट्राफोर्डमा भएको खेलमा इंगलिस क्लब म्यानचेस्टर युनाइटेडका डिफेन्डर मार्कोस रोजोले खेलको दोस्रो हाफको मध्यतिर स्न्याक्सको रुपमा मैदानभित्रै केरा खाएका थिए । यो घटनाको बिषयमा कतिपयले सामान्य कुरा भनेका छन् भने कतिपयले नियम उल्लंघन गरेको भन्दै उनलाइ कारबाही गर्नुपर्ने माग गरेका छन् ।  

रोजोलाई जुआन माटाले गोल गरेको तिन मिनेटपछि खेलको ७४ मिनेटमा एस्ले यङले केरा उपलब्ध गराएका थिए । अनि खेलको अन्त्यतिर म्यानचेस्टर युनाइटेका प्रशिक्षक जोसे माउरिन्होले बोक्रा छोडाएको केरा खेलाडीतर्फ देखाउँदै गरेको दृश्य पनि स्पष्ट देखिएको थियो ।
 
कतिपयले शुक्रबारको खेलमा केरा खाएकै कारण खेलमा राम्रो गर्न सकेको भनि ठट्टा गरेका छन् । उक्त खेलमा म्यानचेष्टर विजयी हुँदै लिगको क्वार्टरफाइनला प्रवेश गरेको छ ।
