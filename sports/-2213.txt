अस्ट्रेलियाले बनायो ४ सय ५१ रन, म्याक्सवेलले हाने पहिलो टेष्ट शतक

काठमाण्डौँ । भारतविरुद्धको तेस्रो टेष्टको पहिलो इनिङमा अस्ट्रेलियाले ४ सय ५१ रन बनाएको छ । भारत भ्रमणमा रहेको अस्ट्रेलियाले टस जितेर पहिलो ब्याटिङ रोजको थियो ।


राँचीमा भएको खेलमा अस्ट्रेलियाका कप्तान स्टेभेन स्मिथ र ग्लेन म्याक्सवेलले शतकिय पारी खेले ।

अस्ट्रेलियाको ब्याटिङ उकास्ने क्रममा कप्तान स्मिथले नट आउट १ सय ७८ रन बनाए भने म्याक्सवेलले १ सय ४ रनको योगदान गरे । टेष्ट करिअरमा म्याक्सवेलको यो पहिलो शतक हो । स्मिथले १७ चौका हानेका थिए ।

त्यस्तै म्याट रेन्सले ४४ रन बनाए ।

बलिङतर्फ भारतका रविन्द्र जडेजाले ५ तथा उमेश यादवले ३ विकेट लिए । त्यस्तै रविचन्द्रन आश्विनले १ विकेट हात पारे ।
