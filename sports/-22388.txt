न्यूजील्याण्ड–पाकिस्तान क्रिकेट म्याचमा भयो यस्तो, एक दर्शकले पलभरमै पाए ३७ लाख 

एजेन्सी। आज भएको न्यूजील्याण्ड र पाकिस्तानबीचको तेस्रो वन डे क्रिकेट स्टेडियममा बसेका एक दर्शकले पलभरमै ३७ लाख रकम पाएका छन् । उनले यति ठूलो रकमको पुरस्कार खेल सुरु भएको पहिलो ओभरमै जितेका हुन् । 

टस जितेर पहिले ब्याटिङ रोजेको न्यूजिल्याण्डका ओपनर मार्टिन गुप्टिलले पहिलो ओभरमै छक्का प्रहार गरेका थिए । त्यो बल दर्शकतिर गएपछि दर्शकदीर्घामा बसेर खेल हेरिरहेका क्रेग डगर्टीले बल समाउन हात अगाडि बढाए । बल सजिलै उनको हातमा आयो र उनले त्यो बल समाते । क्याच समातेपछि उनी निकै खुसी भए । तर उनलाई थाहा थिएन उनले अझै ठूलो खुसी पाउने वाला थिए । 

यो खेलमा यसरी गएको क्याच समाउने दर्शकको लागि पुरस्कार राखिएको थियो । गडर्टीले केही समयपछि मात्रै थाहा पाए क्याच समातेसँगै उनले ५० हजार न्यूजील्याण्ड डलर अर्थाल झण्डै ३७ लाख नेपाली रुपैयाँ पुरस्कार जितेका छन् । यो शानदार क्याचको लागि ब्याट्सम्यान मार्टिन गुप्टिलले पनि ताली बजाएर सम्मान गरेका थिए ।
