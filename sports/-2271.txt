यसरी बने विराट कोहली महंगा खेलाडी, पुमासँग भारु १ सय १० करोडको सम्झौता 

एजेन्सी । पछिल्लो समय खेलप्रेमीका माझमा लोकप्रिय ठहरिएका भारतीय क्रिकेट टिमका कप्तान विराट कोहली महंगा खेलाडी बनेका छन्।

हालै स्पोर्ट्स लाइफ स्टाइल ब्रान्ड पुमा उनले १ सय १० करोड भारुमा अनुबन्ध सम्झौता गरेका छन्। उक्त सम्झौता आठ वर्षको हुनेछ।

भारतीय खेलकुदमा एउटै ब्रान्डसँग यति धेरै रकमको अनुबन्ध भएको यो पहिलो पटक हो।

यसअघि पुमाले यस्तै अनुबन्ध जमैकाका स्प्रिन्टर युसेन बोल्ट र असफा पावेल तथा फुटबल स्टार थिएरी हेनरी र ओलिभर जिरोडसँग गरेको थियो।

भारतमा रहेको ठूलो व्यापारिक सम्भावनाका कारण जर्मन कम्पनी पुमाले यो अनुबन्ध गरेको बताइएको छ। अब कोहलीले पुमाका उत्पादन भारतीय बजारमा फैलाउन मदत गर्नेछन्।
