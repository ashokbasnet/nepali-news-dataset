मेस्सी र रोनाल्डोद्वारा सिरिया युद्धप्रति दु:ख व्यक्त

काठमाण्डौँ। विश्व फुटबलका दुई महारथी बार्सिलोना र रियल मड्रिडका स्टारहरु लियोनल मेस्सी र क्रिस्टियानो रोनाल्डोको बिचमा को पहिलो नम्बरमा भन्ने होडबाजी सँधैजसो चल्ने गर्छ । तर यतिबेला यी दुबै स्टारहरुलाई एउटै चिन्ताले सताइरहेको खबर छ । त्यो हो सिरिया युद्ध ।

सँधैजसो हुने युद्धले आक्रान्त सिरियाको दयनिय अवस्थाले त्यहाँका बालबालिकामाथि गम्भिर असर परको भन्दै मेस्सी र रोनाल्डोले दुख व्यक्त गरेका छन् ।

बार्सिलोनाका अजेन्टिनी स्टार मेस्सी युनिसेफको सद्भावना दुत पनि हुन । उनले सामाजिक सञ्जालमार्फत सिरिया युद्धले गर्दा आफ्नो मन साह्रै कुँडिएको बताएका छन् । उता पोर्चुगिज स्टार रोनाल्डोले पनि सिरिया युद्धलाई रोक्न अपिल गरेका छन् ।

छोराका बाबु बनिसकेका यी दुबै फुटबल स्टारहरुले सिरिया युद्धले कलिला बालबालिकाहरुमा परेको असरले आफूहरु निकै दुखि भएको बताएका हुन् ।
