आहा रारा गोल्डकप : संकटालाई हराउँदै एपिएफ विजयी

पोखरा । पोखरामा जारी १६ औंँ आहा रारा गोल्डकप फुटबल प्रतियोगिताको बिहीबारको खेलमा संकटा फुटबल क्लबलाई १–० गोल अन्तरले हराउँदै सशस्त्र प्रहरीको एपिएफ क्लब विजयी भएको छ ।

प्रतियोगिताको २८ औँ मिनेटमा एपिएफका आदित्य चौधरीले गरेको गोल नै जीतका लागि निर्णयक बन्यो । प्रतियोगितामा चौधरी उत्कृष्ट खेलाडी घोषित बने । एपिएफका प्रशिक्षक रत्नकाजी महर्जनले आगामी खेलमा बिहीबारभन्दा राम्रो प्रदर्शन गरिने बताए ।

संकटा फुटबल क्लबका प्रशिक्षक सल्यान खड्गीले क्लबका खेलाडीले राम्रै खेले पनि गोल गर्न नसकेको बताए ।

शुक्रबारको खेल नेपाल पुलिस क्लब र रमपम झापा ११ बीच हुने आयोजक सहारा क्लबले जनाएको छ ।
