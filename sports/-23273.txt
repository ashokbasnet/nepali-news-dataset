आइपिएल लिलामीमा प्रिती जिन्टाले ट्रफी पनि किन्न खोजेपछि... 

बैंगलोर। इण्डियन प्रिमियर लिग (आइपिएल)को लिलामीमा किंग्स इलेभेन पञ्जाबकी प्रिती जिन्टाको शैली चर्चाको वषय बनेको छ । हरेक खेलाडीको लिलामीमा सहभागी प्रितीलाई हेर्दा यस्तो देखिन्थ्यो मानौं उनी सबै खेलाडी किन्न चाहन्थिन् । 
उनको यस्तो शैली देखेर धेरैले प्रितीलाई आइपिएलको ट्रफी नै किन्न खोजेको भन्दै टिप्पणी गरे । कतिपयले खेलाडीको नाम भन्न नपाउँदै रकम भनिसकेको भनेर समेत उडाए । सामाजिक संजालमा प्रितीलाई उडाउनेहरुको लाइन नै लाग्यो । पंजाबका कोच वीरेन्द्र सहवागले ‘युवतीहरुलाई सपिङ मन पर्छ र प्रिती सबै किन्न चाहन्छिन्’ भन्दै टिप्पणी गरे । 
उनी हरेक खेलाडीको लिलामीमा सहभागी हुन्थिन् । आफूले पाए बच्चाझैं खुसी हुन्थिन् र नपाए रुन्चे मुख बनाउँथिन् । लिलामीमा यामेरा पनि धेरैजसो उनैतिर केन्द्रित थियो । उनी यतिसम्म उत्साहित थिइन् कि हेर्नेहरुले पनि निकै रमाइलो मानिरहेका थिए ।
