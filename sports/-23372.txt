ताभिरा समूहलाई फुटबलको उपाधी

पोर्तुगल । गैह्र आवासीय नेपाली संघ क्षेत्रीय समन्वय समिति अल्गार्भले आयोजना गरेको मैत्रीपूर्ण फुटबलको उपाधी ताभिरा समूहले जितेको छ। आल्बुफेरामा भएको खेलमा मोन्ते गोदी समूहलाई ५—४ गोल अन्तरले हराउँदै ताभिराले उपाधि जितेको हो।

विजेता ताभिरालाई  गैह्र आवासीय नेपाली संघ राष्ट्रिय समन्वय परिषद पोर्तुगलका वरिष्ठ उपाध्यक्ष तिलक गैरेले ट्रफी तथा प्रमाणपत्र प्रदान गरे।

८ टिम सहभागी भएको खेल दिनभर सञ्चालन गरिएको थियो। प्रमुख अतिथि गैरेले पोर्तुगलका नेपालीहरुबीच भातृत्व बढाउन तथा आपसी समन्वय कायम गर्न गर्न फूटबल प्रतियोगिता सञ्चालन गरिएको जानकारी दिए।

उनले यस्ता कार्यक्रमलाई निरन्तरता दिने उनको भनाइ छ। प्रतियोगिता अवधिभर संघका उपाध्यक्ष भुपेन्द्र बस्नेत, युबा संयोजक रबिन अधिकारी, जनसम्पर्क समितिका सुशील गैरेलगायतले खेलाडीलाई हौंसला प्रदान गरेका थिए।
