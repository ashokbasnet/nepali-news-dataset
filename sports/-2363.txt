बेन्जिमा र कासेमिरोको गोलमा रियलको जित, ५ अंकको अग्रता

काठमाण्डौँ। स्पेनिस लालिगामा रियल मड्रिड विजयी भएको छ । गएराति एथ्लेटिको बिल्बाओको मैदानमा सम्पन्न खेलमा रियल मड्रिडले एथ्लेटिको बिल्बाओलाई २ १ गोलअन्तरले पराजित गरेको हो ।

रियल मड्रिडको जितमा करिम बेन्जिमा र कासेमिरोले गोल गरे ।  त्यस्तै एथ्लेटिकोका आरिट्ज अडुरिजले एक गोल गरे ।
खेलको २५ औँ मिनेटमा करिम बेन्जिमाले गोल गर्दै रियल मड्रिडले सुरुवाती अग्रता लिएको थियो । पहिलो हाफमा १ ० को अग्रता लिएको रियलले दोस्रो हाफमा एक गोल गर्यो ।

खेलको ६५ औँ मिनेटमा एथ्लेटिको बिल्बाओका अडुरिजले गोल गर्दा खेल १ १ को बराबरिमा पुगको थियो तर त्यसको तिन मिनेट बित्न नपाउँदै कासेमिरोले गोल गर्दै रियलको लागि २ १ को जित सुनिश्चित गरे । यो खेलमा गोल नगरेपनि रोनाल्डोले दुबै गोलको लागि सहयोग गरेका थिए ।  

हिजोको जितपछि अंकतालिकामा शिर्षस्थानको रियल मड्रिडले दोस्रो स्थानको बार्सिलोनासँग ५ अंकको स्पष्ट अग्रता लिएको छ । २७ खेलबाट रियल मड्रिडको ६५ अंक छ भने समान खेल खेलको बार्सिलोनाको ६० अंक छ । शुभयात्रा
