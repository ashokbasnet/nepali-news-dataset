चेल्सीको जित, टोटनहामलाइ १३ अंकले पछि पार्यो

काठमाण्डौँ। इंगलिस प्रिमियर लिगमा चेल्सीले स्टोक सिटीलाई २-१ ले पराजित गरेको छ ।

गएराति सम्पन्न खेलमा विजयी भएसँगै लिगलिडर चेल्सीले दोस्रो स्थानको टोटनहामलाई १३ अंकले पछाडी पारेको छ ।चेल्सीको जितमा विलियन र ग्यारी काहिल नायक बने ।

खेलको १३ औँ मिनेटमा विलियनले गोल गर्दै चेल्सीलाई सुरुवाती अग्रता दिलाएका थिए । तर ३८ औँ मिनेटमा स्टोक सिटीलाई प्राप्त पेनाल्टीलाई वाल्टसले गोलमा परिणत गर्दा खेल १-१ को बराबरिमा पुगेको थियो । अन्तिम समयसम्म १-१को बराबरि भएको खेलमा चेल्सीका काहिलले गोल गर्दै २-१ को जित सुनिश्चित गरे ।

खेलको इन्जरी समयमा ब्राडस्ली दोहोरो पहेँलो कार्ड खाँदै मैदानबाट बाहिरिएपछि स्टोक १० खेलाडीमा सिमित भएको थियो ।

हिजोको जितसँगै चेल्सीले आफ्नो उपाधी होडलाई थप मजबुत बनाएको छ । २८ खेल खेलेको चेल्सीले ६९ अंक बनाएको छ भने दोस्रो स्थानको टोटनहामले २७ खेलबाट ५६ अंक बनाएको छ ।
