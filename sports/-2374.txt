११ महिनापछि लेस्टरको पहिलो अवे जित

काठमाण्डौँ। इंगलिस प्रिमियर लिगमा लेस्टर सिटीले यो सिजन पहिलो अवे जित दर्ता गरेको छ । गएराति भएको खेलमा लेस्टरले वेस्ट ह्यामलाई ३--२ ले पराजित गरेको हो ।

पछिल्लो ११ महिनाएता लेस्टर सिटीले अवे जित निकाल्न सकेको थिएन । शनिबार रातिको खेलमा लेस्टरले पहिलो सात मिनेटभित्र दुई गोल गरिसकेको थियो ।

खेल सुरु भएको पाँचौँ मिनेटमा रियाद महरेज मनेटमा ले गोल गर्दै लेस्टरको लागि सुरुवाती अग्रता दिलाएका थिए । त्यसको दुई मिनेट बित्न नपाउँदै रोबर्ट हुथले  गोल गर्दै लेस्टरको अग्रता दोेब्बर पारे ।

पहिला हाफको २० औँ मिनेटमा म्यानुएल लान्जिनीले वेस्ट ह्यामको लागि पहिलो गोल गरे । त्यसपछि ३८ औँ मिनेटमा लेस्टरका जेमी भर्डीले  गोल गर्दै खेललाई ३-१ को स्थितिमा पुर्याए ।

खेलको ६३ औँ मिनेटमा वेस्ट ह्यामका एन्ड्रे एयेवले गोल गरेपनि हार टार्न भने सकेनन् र लेस्टरले ३-२ को जित सुनिश्चित गर्यो । हिजोको जितपछि १५ औँ स्थानको लेस्टरले २८ खेलबाट ३० अंक जोडेको छ ।

राति नै भएका अरु खेलमा बोर्नमाउथले स्वान्सी सिटीलाई २-०, क्रिस्टल प्यालेसले वाट्फोर्डलाई १-० ले पराजित गरे । त्यस्तै सन्डरल्याण्ड र बर्नलीले गोलरहित बराबरि खेले ।
