आईसीसी विश्व क्रिकेट लिग डिभिजन टू : नेपाल आज नामिबियासँग भिड्दै

काठमाडौं । आईसीसी विश्व क्रिकेट लिग अन्तर्गत डिभिजन टूमा नेपाल आज पहिलो खेलमा घरेलु टोली नामिबियासँग भिड्दैछ। खेल नेपाली समय अनुसार दिउँसो १ बजे नामिबियाको एफिज पार्कमा सुरु हुनेछ। 

नेपाली टोली सयुंक्त अरब इमिरेट (यूएई) मा तीन अभ्यास खेलपछि नामिबियाको यात्रा तय गरेको हो। यूएईसँग नेपालले तीन खेलमध्ये दुई खेलमा विजयी र एक खेलमा पराजय भएको थियो। 

नामेबियासँग यसअघि ४ खेलमा खेलिसकेको नेपालले ३ पटक जित हासिल गरेको छ भने एक पटक मात्र पराजित हुनु परेको छ।  

सन् २००१ मा भएको आइसीसी ट्रफीमा नामिबियाले नेपाललाई ८ विकेटको पराजित गरेको थियो। त्यसयताका ३ खेलमा नेपालले नामिबियासँग पराजय ब्यर्होनु परेको छैन्। 

सन् २०१५ मा नामिबियामै भएको डिभिजन टू मा नेपालले नामिबियालाई ३ विकेटले हराएको थियो। यस्तै, सन् २०१६ को अप्रिलमा कीर्तिपुरमा भएको विश्व क्रिकेट लिग च्याम्पियनसिप अन्तर्गतको पहिलो खेलमा नेपालले नामिबियालाई ५ विकेटले र दोस्रो खेलमा ३ विकेटले पराजित गरेको थियो।  

प्रतियोगिताका लागि युएइमा ३ अभ्यास खेल खेलेको नेपाली टोली उतैबाट नामिबिया पुगेको हो। ६ टीम रहेको प्रतियोगिताको शीर्ष २ मा रहने टीमले विश्वकप क्रिकेटको छनोट खेल खेल्ने अवसर पाउनेछ।
