नेपालले लियो ७ औं विकेट, घरेलु मैदानमै नामेबिया दवावमा

काठमाडौं । विश्व क्रिकेट लिग डिभिजन दुई अन्तर्गत नेपाल र नामिबियाबीचको खेलमा नेपालको बलिङ हावी भएको छ । सोमपालले लिएको दुई विकेटबाट उत्साहित भएको नेपालले २६ ओभर खेल्दासम्म ७ विकेट हात पारेको छ ।

सोमपाललाई पच्छ्याउँदै सन्दीप लामिछानेले पनि २ विकेट लिए । कप्तान पारस खड्का, बसन्त रेग्मीले र सरद भेषवाकरले १, १ विकेट लिएर घरेलु टिम नामिबियालाई दवावमा पारेका छन् ।

२६.४ ओभर खेल्दा सम्म नामिबियाले ११६ रन जोडेको छ भने ७ विकेट गुमाएको छ ।

पहिलो ओभरको पाँचौ बलमा सोमपालले पहिलो विकेटको खाता खोलेका थिए । सोमपालले नै पाँचौ ओभरको दोस्रो बलमा अर्को विकेट लिएर नेपालका लागि उनी एक्लैले सुरूवाती दुई विकेटको सफलता दिलाएका हुन् ।

टस जितेर नेपालले घरेलु टोली नामिबियालाई ब्याटिङको निम्तो दिँदै फिल्डिङमा उत्रिएको हो ।
