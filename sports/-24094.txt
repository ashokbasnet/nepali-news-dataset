नेपालको ८ औं विकेटको सफलता, सोमपाल एक्लैले लिए तीन विकेट

काठमाडौं । विश्व क्रिकेट लिग डिभिजन दुई अन्तर्गत नेपाल र नामिबियाबीचको खेलमा नेपालले ८ औं विकेट लिएको छ । सोमपालले तीन विकेट लिएर उत्कृष्ट प्रदर्शन गरेका छन् ।
सोमपालकै दुई विकेटबाट उत्साहित भएको नेपालका लागि ३१ ओभर खेल्दा ८ विकेटको सफलता मिलेको छ ।

सोमपाललाई पच्छ्याउँदै सन्दीप लामिछानेले पनि २ विकेट लिए । कप्तान पारस खड्का, बसन्त रेग्मी र सरद भेषवाकरले १, १ विकेट लिएर घरेलु टिम नामिबियालाई दवावमा पारेका छन् ।

३२ ओभर खेल्दा सम्म नामिबियाले १३२ रन जोडेको छ भने ८ विकेट गुमाएको छ ।

पहिलो ओभरको पाँचौ बलमा सोमपालले पहिलो विकेटको खाता खोलेका थिए । सोमपालले नै पाँचौ ओभरको दोस्रो बलमा अर्को विकेट लिएर नेपालका लागि उनी एक्लैले सुरूवाती दुई विकेटको सफलता दिलाएका हुन् ।

टस जितेर नेपालले घरेलु टोली नामिबियालाई ब्याटिङको निम्तो दिँदै फिल्डिङमा उत्रिएको हो ।
