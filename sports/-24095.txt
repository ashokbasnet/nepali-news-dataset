नामिबियाले गुमायो ९ औं विकेट, सोमपाल र सन्दीपको खातामा व्यक्तिगत ३/३ विकेट

काठमाडौं । विश्व क्रिकेट लिग डिभिजन दुई अन्तर्गत नेपाल र नामिबियाबीचको खेलमा नेपालले ९ औं विकेट लिएको छ । सोमपाल कामी र सन्दीप लामिछानेले व्याक्तिगत ३/३ विकेट लिएर उत्कृष्ट प्रदर्शन गरेका छन् ।

३३ ओभर खेल्दा ९ विकेट गुमाएर नामेबियाले १३५ रन जोडेको छ ।

कप्तान पारस खड्का, बसन्त रेग्मी र सरद भेषवाकरले १, १ विकेट लिएर घरेलु टिम नामिबियालाई दवावमा पारेका छन् ।

पहिलो ओभरको पाँचौ बलमा सोमपालले पहिलो विकेटको खाता खोलेका थिए । सोमपालले नै पाँचौ ओभरको दोस्रो बलमा अर्को विकेट लिएर नेपालका लागि उनी एक्लैले सुरूवाती दुई विकेटको सफलता दिलाएका हुन् ।

टस जितेर नेपालले घरेलु टोली नामिबियालाई ब्याटिङको निम्तो दिँदै फिल्डिङमा उत्रिएको हो ।
