नेपालका लागि १३९ रनको लक्ष्य, सन्दिपको ४, सोमपालको ३ विकेट

काठमाडौं । आइसीसी वर्ल्ड क्रिकेट लिग डिभिजन टु अन्तर्गत नेपाल र नामिबियाबीचको खेलमा नामिबियाले नेपालका लागि १३९ रनको लक्ष्य प्रस्तुत गरेको छ।

नेपालका लागि सन्दिप लामिछानेले ४ विकेटको योगदान गरे भने सोमपाल कामीले ३ विकेट लिए । कप्तान पारस खड्का, बसन्त रेग्मी र सरद भेषवाकरले १, १ विकेट लिएर घरेलु टिम नामिबियालाई नेपालले ३२.२ ओभरमा अलआउट गरिदिएको हो ।

नेपालको उत्कृष्ट बलिङका अगाडि घरेलु मैदानमै नामिबिया ५० ओभरसम्म टिक्न सकेन र नेपालका लागि कमजोर स्कोर छाडेको छ । बलिङमा उत्कृष्ट प्रदर्शन गरेको नेपालको अबको ब्याटिङले हारजित तय गर्नेछ ।

टस जितेर नेपालले घरेलु टोली नामिबियालाई ब्याटिङको निम्तो दिँदै फिल्डिङमा उत्रिएको हो ।
