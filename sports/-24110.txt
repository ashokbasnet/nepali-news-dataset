लाइभ स्कोरः नेपालको ब्याटिङ अपडेटमा गडवडै गडवड

काठमाडौं । आइसीसी वर्ल्ड क्रिकेट लिग डिभिजन टु अन्तर्गत नेपाल र नामिबियाबीचको खेलमा नेपालको तेस्रो विकेट गुमेको उल्लेख गरेपनि पछि इएपिएन क्रिकइन्फोले लाइभ स्कोर सच्यायो ।

लन्च ब्रेक पछिको खेलमा तेस्रो विकेटका रूपमा आरिफ शेख आउट भएको उल्लेख थियो । तर पछि सच्याएर उनी आउट नभएको र क्रिजमा खेलिरहेको विवरणसहित स्कोर अपडेट दियो । तीन विकेट लेखिसकेको थियो पछि सच्याएर २ विकेट उल्लेख भयो । त्यसपछि स्कोर बोर्डमा देखिएको गडवडी स्कोर हेरिरहेका नेपाली क्रिकेट शुभेच्छुकका लागि हैरानै पार्ने खालको थियो ।

टेक्सट कमेन्ट्रीमा नेपालका शेख आउट भएका भन्दै नेपालको तेस्रो विकेट गुमेको पुनः उल्लेख भयो । उल्लेख भएको विवरण हटाएर पुनः उही विवरण स्कोरमा देखिएको हो ।

क्रिकेट अपडेटका लागि भर परेका खेलप्रेमी स्कुरो बोर्डको गडवडीले निकै अलमलाए । एक पटक हैन बारम्बार लाइभ अपडेटमा गडवडी देखियो ।

ओपनर ब्यट्सम्यान दिलिपनाथ पछि कप्तान पारस खड्का आउट भए, त्यसपछि नेपालको विकेट पतको श्रृङ्खला नै चल्यो । दिलनाथ आफूले फेस गरेको पहिलो बलमै शिकार भएका थिए भने पारस १२ औं ओभर खेल्दै गर्दा नामिबियाका बलर विलियम्सको बलबाट आउट भएका हुन् ।

लगातार क्रिजमा डटिरहेका ज्ञानेन्द्र मल्ल पनि शेख आउट भएसँगै मैदानबाट बाहिरिए । नेपालको विकेट पतन यति तीब्र भयो की मल्लसँगसँगै दिपेन्द्र सिंह एरी पनि आउट भए ।

इएसपीएन क्रिकइन्फोको पछिल्लो अपडेट स्कोर सही हो भने [] २० ओभर खेल्दा नेपालको ५ विकेट गुमेको छ भने ५० रन जुटेको छ ।

नामिबियाले नेपालका लागि १३९ रनको लक्ष्य प्रस्तुत गरेको थियो । लक्ष्य प्रच्छ्याउँदै नेपाल ब्याटिङमा छ ।
