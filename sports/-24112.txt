दिल्ली डेयरडेविल्सले गर्यो सन्दीप लामिछानेको प्रशंसा

काठमाडौं । नेपाली राष्ट्रिय टिमका सशक्त युवा लेग स्पिनर सन्दीप लामिछानेको प्रशंसा गर्दै दिल्ली डेयरडेविल्सले ट्वीट गरेको छ । बिहीबार नामिबियासँगको खेलमा सन्दीपले चार विकेट लिएका थिए । आइसीसी डिभिजन दुई अन्तर्गतको नेपालको पहिलो खेलमा सन्दीपको उत्कृष्ट प्रदर्शन पछि दिल्ली डेयरडेविल्सले उनको प्रशंसा गरेको हो ।

आइपिएलका लागि अक्सन मार्फत २० लाख भारतीय रूपैयामा दिल्लीले सन्दीपलाई आफूसँग अनुबन्ध गरेको थियो ।

सन्दीपले व्यक्तिगत ४ विकेट मात्रै लिएनन्, उनले २ मेडन ओभर समेतको योगदान गरेर घरेलु मैदानमै नामिबियालाई १३८ रनमा रोक्नमा ठूलो योगदान गरेका थिए ।

८.२ ओभर बलिङ गरेका सन्दीपले २ ओभर मेडन फालेको र १८ रन मात्रै खर्चिएको विवरण सहित सन्दीपको तस्बिर दिल्ली डेयरडेविल्सको अफिसियल ट्वीटरमा छ ।


Nepal's first game of the ICC World Cricket League Division 2, and @IamSandeep25 produced a brilliant spell to bundle Namibia up for 138.#DilDilli pic.twitter.com/EQhMcV4TFe
— Delhi Daredevils (@DelhiDaredevils) February 8, 2018
