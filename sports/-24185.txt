आइसीसी विश्व क्रिकेट लिग डिभिजन टू : टस हारेर पहिले ब्याटिङ गर्दै नेपाल

काठमाडौं । आइसीसी विश्व क्रिकेट लिग डिभिजन टू अन्तर्गत दोस्रो खेलमा नेपाल आज ओमानसँग भिड्दैछ। नामिबियाको एफिज पार्क मैदानमा नेपालले टस हारेर पहिले ब्याटिङ गर्दैछ।

हिजो भएको पहिलो खेलमा नेपालले आयोजक नामिबियालाई उसकै घरेलु मैदानमा १ विकेटले पराजित गर्यो। नामिबियाले दिएको १३९ रनको लक्ष्य पछ्याएको नेपालले हिजो रोमाञ्चक जित निकालेको हो। 

नेपालले यसअघि ओमानसँग चार खेल खेलिसकेको छ। चार खेलमध्ये नेपालले २ खेलमा जित र २ खेलमा हार व्यहोरेको छ। 

६ देश सहभागी डिभिजन टु को शीर्ष २ स्थानमा रहने टोलीले जिम्वाबेमा हुने विश्वकप छनौट खेल्न पाउनेछन।
