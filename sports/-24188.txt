डिभिजन टू : नेपाललाई पहिलो झट्का, ज्ञानेन्द्र मल्ल आउट

काठमाडौँ । आइसीसी विश्व क्रिकेट लिग डिभिजन टू अन्तर्गत दोस्रो खेलमा नेपालले अहिले ओमानसँग खेलिरहेको छ। नामिबियाको एफिज पार्क मैदानमा नेपालले टस हारेर पहिले ब्याटिङ गरिरहेको नेपालले पहिलो विकेट गुमाएको छ। पहिले ब्याटिङ गर्न आएका ज्ञानेन्द्र मल्लले १७ बलमा ७ रन बनाउँदै आउट भए। 

ज्ञानेन्द्र आउट भएपछि अहिले ब्याटिङका लागि कप्तान पारस खड्का मैदानमा उत्रिएका छन्। अहिले नेपालका लागि खड्का र दिपिल नाथले खेलिरहेका छन्। 

हिजो भएको पहिलो खेलमा नेपालले आयोजक नामिबियालाई उसकै घरेलु मैदानमा १ विकेटले पराजित गर्यो। नामिबियाले दिएको १३९ रनको लक्ष्य पछ्याएको नेपालले हिजो रोमाञ्चक जित निकालेको हो। 

नेपालले यसअघि ओमानसँग चार खेल खेलिसकेको छ। चार खेलमध्ये नेपालले २ खेलमा जित र २ खेलमा हार व्यहोरेको छ। 

६ देश सहभागी डिभिजन टु को शीर्ष २ स्थानमा रहने टोलीले जिम्वाबेमा हुने विश्वकप छनौट खेल्न पाउनेछन।
