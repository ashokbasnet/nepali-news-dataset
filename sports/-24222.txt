दोस्रो खेलमा नेपाल ६ विकेटले पराजित

काठमाडौँ। आइसीसी विश्व क्रिकेट लिग डिभिजन अन्तर्गत दोस्रो खेलमा नेपाल ओमानसँग ६ विकेटले पराजित भएको छ। १३९ रनको लक्ष्य पच्छ्याएको ओमानले ३५.१ ओभरमा ४ विकेटको क्षतिमा लक्ष्य पूरा गरेको हो।

नामिबियाको एफिज पार्क मैदानम भएको खेलमा नेपालले टस हारेपछि पहिले ब्याटिङको निम्तो पाएको थियो। पहिले ब्याटिङ गरेको नेपालले १३८ रन बनाउँदा सबै विकेट गुमाएको थियो। नेपालका लागि ज्ञानेन्द्र मल्लले १७ बलमा ७ रन बनाउँदै आउट भए। नेपालका लागि सर्वाधिक दिपेन्द्रसिह एरीले २० रन बनाए।

यस्तै कप्तान पारस खड्काले १७, दिलिपना १९, आरिफ शेख ६, शरद भेषवाकर २२, बसन्द रेग्मी १, रोहित कुमार पौडल १४, सोमपाल कामी १७ र करण केसीले ४ रन जोडे।

नेपालका लागि सोमपाल कामीले पहिलो, सन्दिप लामिछानेले दोस्रो र चौथो साथै बसन्त रेग्मीले तेस्रो विकेट लिएका थिए। उता ओमानका लागि कलिमुल्लाह एक्लैले चार विकेट लिए।

यस्तै फियाज भट्ट १, बिलाल खान २, खवार अलि १, जा ओदेद्रा १ विकेट लिए। नेपालले अब आइतबार युएइसँग तथा ओमानले नामिबियासँग खेल्नेछन् ।
