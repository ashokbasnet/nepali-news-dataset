मेस्सीको दुई गोलसँगै बार्सिलोनाद्वारा भ्यालेन्सिया पराजित

काठमाण्डौँ। स्पेनिस लालिगामा बार्सिलोना विजयी भएको छ । गएराति भएको खेलमा बार्सिलोनाले भ्यालेन्सियामाथि ४-२ को जित निकालेको हो ।

बार्सिलोनाको जितमा लियोनल मेस्सीले २, लुइस स्वारेज र आन्द्रे गोमेजले एक एक गोल गरे । एलियाकुइम मान्गाला खेलको ४४ मिनेटमा रातो कार्ड खाँदै बाहिरिएपछि  भ्यालेन्सिया १० खेलाडीमा सिमित भएको थियो ।

पहिलो हाफको २९ औँ मिनेटमा मान्गालाले गोल गर्दै भ्यालेन्सियाको लागि सुरुवाती अग्रता दिलाएका थिए ।
खेलको ३५ औँ मिनेटमा बार्सिलोनाका लुइस स्वारेजले गोल गर्दै खेललाई १ १ को बराबरिमा पुर्याए । त्यसपछि मेस्सीले ४५ औ मिनेटमा प्राप्त पेनाल्टीमा गोल गर्दै टोलीको अग्रता दोब्बर पारे । पहिलो हाफको इन्जुरी समयमा भ्यालेन्सियाका एइ हड्डादीले गोल गरे ।

दोस्रो हाफ सुरु भएको ७ मिनेटमा मेस्सीले व्यक्तिगत दोस्रो गर्दा खेललाई ३ २ को स्थितिमा पुर्याए । दोस्रो हाफ सकिनैलाग्दासमेत दुबै टोलीबाट थप गोल हुन नसकेको स्थितिमा आन्द्रे गोमेजलेले खेलको ८९ औँ मिनेटमा गोल गर्दै बार्सिलोनाको लागि ४ २ को जित सुनिश्चित गरे ।

जितसँगै बार्सिलोनाले अंकतालिकाको शिर्षस्थानमा रहेको रियल मड्रिडसँगको अंकदुरी २ मा घटाएको छ । २८ खेलबाट बार्सिलोनाको ६३ अंक छ भने एक खेल कम खेलेको रियलको ६५ अंक छ ।
