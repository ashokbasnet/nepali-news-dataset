नेपालको आज अग्नि परीक्षा, युएईसँग हुँदैछ घमासान

काठमाडौं । अघिल्ला दुई खेलमा एक जित र एक हार भोगेको नेपालको आज तेस्रो परीक्षा हुँदै छ । आईसीसी विश्व क्रिकेट लिग डिभिजन टू अन्तर्गत नेपालले आज युएइविरूद्ध खेल्ने छ । डिभिजन टू मा नेपालको यो तेस्रो खेल हो ।


नेपालको फिल्डङमा जति ब्याटिङमा उत्कृष्टता देखिएको छैन ।


पहिलो खेलमा नामिबियालाई जितेर दोस्रोमा ओमनसँग हारेको नेपाल आजको खेलमा जित्नै पर्ने दवावमा छ । नामिबियालाई उसकै घरेलु मैदानमा हराएर विजयी आरम्भ गरेको नेपाल तुलनात्मक कमजोर मानिएको ओमनसँग भने पराजित भएर दवावमा छ ।

नेपालको फिल्डङमा जति ब्याटिङमा उत्कृष्टता देखिएको छैन ।

पहिलो खेलमा नेपालले नामिबियालाई १ विकेटले पराजित गर्दै संघर्षपूर्ण जित निकालेको थियो ।

टस हारेर पहिले ब्याटिङ गरेको नामिबियाले नेपाललाई जीतका लागि १३९ रनको लक्ष्य दिएको थियो । जवाफी ब्याटिङमा उत्रेको नेपालले ४९ दशमलव २ ओभरमा ९ विकेट गुमाएर लक्ष्य भेट्टायो । 

दोस्रो खेलमा नेपाल ओमानसँग ६ विकेटले पराजित भयो । १३९ रनको लक्ष्य पच्छ्याएको ओमानले ३५.१ ओभरमा ४ विकेटको क्षतिमा लक्ष्य पूरा गरेको थियो ।

नामिबियाको एफिज पार्क मैदानम भएको खेलमा नेपालले टस हारेपछि पहिले ब्याटिङको निम्तो पाएको थियो । पहिले ब्याटिङ गरेको नेपालले १३८ रन बनाउँदा सबै विकेट गुमाएको थियो ।
