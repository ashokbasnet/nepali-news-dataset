डिभिजन टू : वर्षाका कारण नेपाल र युएइबीचको खेल अवरुद्ध

काठमाडौँ । विश्व क्रिकेट लिग डिभिजन टू अन्तगर्त नेपाल र युएइबीचको खेल पानीका कारण अवरुद्ध भएको छ। पानीका कारण पिच ओसिलो भएपछि नेपाली समय अनुसार दिउँसो सवा १ बजे हुने भनेको खेल अझैसम्म सुरु हुन सकेको छैन्। डिभिजन टू मा नेपालको यो तेस्रो खेल हो।

हिलो खेलमा नामिबियालाई जितेर दोस्रोमा ओमनसँग हारेको नेपाल आजको खेलमा जित्नै पर्ने दवावमा छ। नामिबियालाई उसकै घरेलु मैदानमा हराएर विजयी आरम्भ गरेको नेपाल तुलनात्मक कमजोर मानिएको ओमनसँग भने पराजित भएर दवावमा छ।

नेपालको फिल्डङमा जति ब्याटिङमा उत्कृष्टता देखिएको छैन । पहिलो खेलमा नेपालले नामिबियालाई १ विकेटले पराजित गर्दै संघर्षपूर्ण जित निकालेको थियो।

टस हारेर पहिले ब्याटिङ गरेको नामिबियाले नेपाललाई जीतका लागि १३९ रनको लक्ष्य दिएको थियो । जवाफी ब्याटिङमा उत्रेको नेपालले ४९ दशमलव २ ओभरमा ९ विकेट गुमाएर लक्ष्य भेट्टायो । 

दोस्रो खेलमा नेपाल ओमानसँग ६ विकेटले पराजित भयो । १३९ रनको लक्ष्य पच्छ्याएको ओमानले ३५।१ ओभरमा ४ विकेटको क्षतिमा लक्ष्य पूरा गरेको थियो ।

नामिबियाको एफिज पार्क मैदानम भएको खेलमा नेपालले टस हारेपछि पहिले ब्याटिङको निम्तो पाएको थियो। पहिले ब्याटिङ गरेको नेपालले १३८ रन बनाउँदा सबै विकेट गुमाएको थियो।
