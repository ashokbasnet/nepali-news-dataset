सन्दिप लामिछानेको लगातार २ विकेट, ५ विकेट गुमाउँदै यूएइ दवावमा

काठमाडौं । टस जितेर फिल्डङ रोजेको नेपालका लागि ५ विकेटको सफलता मिलेको छ । सन्दिप लामिछानेले १८ औं ओभरमा लगातार २ विकेट लिएका हुन् ।

यस अगाडि सोमपाल कामीले २ विकेट र करन केसीले १ विकेट लिएका थिए ।

सोमपाल र करनको तालमेल मैदानमा निकै जमेको छ । दुबैले कसिलो बलिङ गरेर यूएइलाई रन जोड्न दिएका छैनन् । 

१८ ओभर खेल्दा यूएइले ५४ रन जोडेर ५ विकेट गुमाएको छ । रनरेट ३.०० छ ।

बर्षातका कारण ५० ओभरको खेललाई ३४ ओभरमा झारिएको छ ।

आइसीसी विश्व क्रिकेट लिग डिभिजन टु अन्तर्गत नेपाल आज तेस्रो खेलमा यूएइसँग भिड्दैछ । नेपालले टस जितेर युएइलाई ब्याटिङको निम्तो दिएको हो । 

पानी परेपछि ढिला सुरू भएको खेल ३४ ओभरको हुनेछ ।
