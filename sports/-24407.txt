डिभिजन टुः युएइको छैटौं विकेट झर्यो, सन्दिपको तीन विकेट 

काठमाडौं । आइसीसी डिभिजन टु अन्तरगतको तेस्रो खेलमा सन्दिप लामिछानेले लगातार २ विकेट र त्यसपछि १ गरी तीन विकेट लिँदा युएइ दबाबमा परेको छ । अठारौं ओभरको दोस्रो र तेस्रो बलमा सन्दिपले लगातार २ विकेट लिएका थिए । त्यसपछि सन्दिपले नै २२ औं ओभरको चौथो बलमा अर्को विकेट लिए । यससँगै युएइको ६ विकेट झरेको छ । 

टस जितेर फिल्डङ रोजेको नेपालका लागि सुरुमा सोमपाल कामीले २ विकेट लिएका थिए । तेस्रो विकेट करन केसीले लिए । २३ ओभरको खेल सकिँदा युएइले ७७ रन बनाएर ६ विकेट गुमाएको छ । बर्षातका कारण ५० ओभरको खेललाई ३४ ओभरमा झारिएको छ । आइसीसी विश्व क्रिकेट लिग डिभिजन टु अन्तर्गत नेपाल आज तेस्रो खेलमा यूएइसँग भिड्दैछ । नेपालले टस जितेर युएइलाई ब्याटिङको निम्तो दिएको हो । पानी परेपछि ढिला सुरू भएको खेल ३४ ओभरको हुनेछ । 

अघिल्ला दुई खेलमा एक जित र एक हार भोगेको नेपालको आज तेस्रो परीक्षा हुँदैछ । अघिल्ला दुई खेलमा नेपालको फिल्डिङमा जति ब्याटिङमा उत्कृष्टता देखिएको छैन । पहिलो खेलमा नामिबियालाई जितेर दोस्रोमा ओमनसँग हारेको नेपाल आजको खेलमा जित्नै पर्ने दवावमा छ । नामिबियालाई उसकै घरेलु मैदानमा हराएर विजयी आरम्भ गरेको नेपाल तुलनात्मक कमजोर मानिएको ओमनसँग भने पराजित भएर दवावमा छ ।
