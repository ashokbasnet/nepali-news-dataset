आइपीएल कुरेको दिल्ली डेयरडेविल्सका लागि सन्दीप लामिछानेले दिए खुसी

नामिबियासँगको खेलमा सन्दिपको तारिफ गर्दै दिल्लीको ट्वीट ।
                                
                                        
                        काठमाडौं । नेपाली राष्ट्रिय टिमका सशक्त युवा लेग स्पिनर सन्दीप लामिछानेको खेल अविश्वसनीय राम्रो भन्दै दिल्ली डेयरडेविल्सले ट्वीटटरमा प्रशंसा गरेको छ ।

यूएइसँगको आइतबारको खेलमा सन्दीपले पहिलो तीन बलमै २ विकेट लिएर चमत्कार देखाएका थिए । सन्दिपको २ विकेट प्राप्त हुँदा दिल्लीले तेस्रो विकेटको अपेक्षा गर्दै ह्याट्रिकको नजिक सन्दीप भन्दै आफ्नो अफिसियल ट्वीटरमा लेखेको थियो ।

युवा सुपरस्टर भन्दै दिल्लीले आफूसँग अनुबन्धित भएका सन्दीपको प्रशंसा गरेको हो ।

आइसीसी डिभिजन दुई अन्तर्गतको नेपालको पहिलो खेलमा सन्दीपको उत्कृष्ट प्रदर्शन पछि दिल्ली डेयरडेविल्सले यस्तै प्रशंसा गरेको थियो ।

आइपिएलका लागि अक्सन मार्फत २० लाख भारतीय रूपैयामा दिल्लीले सन्दीपलाई आफूसँग अनुबन्ध गरेको थियो ।

नामिबियासँगको पहिलो खेलमा सन्दीपले व्यक्तिगत ४ विकेट मात्रै लिएनन्, उनले २ मेडन ओभर समेतको योगदान गरेर घरेलु मैदानमै नामिबियालाई १३८ रनमा रोक्नमा ठूलो योगदान गरेका थिए ।

८.२ ओभर बलिङ गरेका सन्दीपले २ ओभर मेडन फालेको र १८ रन मात्रै खर्चिएका थिए ।

अपडेटः 

यो समाचार लेख्दै गर्दा सन्दिपले अर्को विकेट पनि लिएर आफ्नो व्यक्तिगत ३ विकेट पुर्याएका छन् भने नेपालका लागि ६ विकेटको सफलता दिलाएका छन् ।


.@IamSandeep25 misses his hat-trick, but what a first over that was! A double-wicket maiden to start with for the young superstar.#DilDilli
— Delhi Daredevils (@DelhiDaredevils) February 11, 2018
