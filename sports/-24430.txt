नेपालद्वारा युएई ४ विकेटले पराजित

काठमाडौँ। काठमाडौँ। नामिबियामा भइरहेको आईसीसी विश्व क्रिकेट लिग डिभिजन टु अन्तर्गत तेस्रो खेलमा नेपालले जित हासिल गरेको छ। युएईलाई ४ वकेटले हराउँदै नेपालले जित हासिल गरेको हो।

नामिबियाको यूनाइटेड क्रिकेट क्लब ग्राउन्डमा भएको खेलमा नेपालले टस जितेर पहिले फिल्डिङ गरेको थियो। उता पहिले ब्याटिङ गरेको युएईले ३१ ओभरमा सबै विकेट गुमाएर नेपालसामू ११५ रनको लक्ष्य प्रस्तुत गरेको थियो।

जवाफी ब्याटिङमा उत्रेको नेपालले २८ दशमलव पाँच ओभरमा ६ विकेट गुमाएर लक्ष्य पूरा गर्योङ। नेपालका लागि सर्वाधिक रन कप्तान पारस खड्काले बनाए। उनले अर्धशतक पूरा गर्दै ५१ रन योगदान दिए।

उनले पाँच छक्का र दुई चौका हाने। आरिफ शेखले १६ तथा रोहितकुमार पौडेल र सोमपाल कामीले अविजित रहँदै क्रमशः १२ र १० रन जोडे।

बलिङतफ नेपालका लागि सोमपाल कामीले ४, सन्दिप लामिछानेले ३, कप्तान पारस खड्काले २ तथा करण केसीले १ विकेट लिएका थिए। युएईका लागि भने शइमन अन्वारले सर्वाधिक ३० रन बनाए।
