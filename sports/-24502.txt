डिभिजन टुः सन्दिपको आक्रामक बलिङ, दोस्रो ओभरमा दोस्रो विकेट

काठमाडौं। केन्याविरुद्धको खेलमा आफ्नो पहिलो ओभरमै विकेट लिएका नेपाली युवा लेगस्पिनर सन्दिप लामिछानेले दोस्रो ओभरमा पनि विकेट लिएका छन् । आज भइरहेको केन्याविरुद्धको खेलमा सन्दिपले आफ्नो पहिलो ओभरमै विकेट लिएका थिए । लगत्तै आफ्नो दोस्रो ओभर लिएर आएका सन्दिपले दोस्रो ओभरमा पनि विकेट लिएका छन् । 

सुरुका १६ ओभरसम्म कुनै विकेट लिन नसकेपछि दबाबमा परेको नेपाललाई सन्दिपले नै पहिलो सफलता दिलाएका थिए । १७ औं ओभरमा बलिङमा आएका सन्दिपले आफ्नो पहिलो ओभरमै केन्यामा एलेक्स ओबान्डालाई बोल्ड गरिदिए । १७ औं ओभरको अन्तिम बलमा सन्दिपले विकेट लिएका हुन् । लगत्तै १९ औं ओभरमा आफ्नो दोस्रो ओभर बलिङ गर्न आएका सन्दिपले ओभरको चौथो बलमा केन्याका धिरेन गोन्डारियालाई दिपेन्द्रसिंह ऐरीको हातबाट क्याच गराए । २० ओभरको खेल सकिँदासम्म केन्याले २ विकेटको क्षतिमा ७७ रन बनाएको छ ।
