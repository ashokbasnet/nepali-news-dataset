सन्दिपले लिए कप्तानकै विकेट, क्यानडालाई दोस्रो झट्का

काठमाडौं। आइसीसी डिभिजन टु क्रिकेटअन्तर्गत क्यानडाविरुद्धको खेलमा क्यानडाको दोस्रो विकेट झरेको छ । सन्दिप लामिछानेले १४ औं ओभरको पहिलो बलमा क्यानडाका कप्तान नितिश कुमारलाई ज्ञानेन्द्रको हातबाट क्याच गराए । 

यसअघि नेपाललाई बसन्त रेग्मीले पहिलो सफलता दिलाएका थिए । उनले आफ्नो पहिलो ओभरमै विकेट लिएका थिए । रेग्मीले आफ्नो पहिलो ओभरमै क्यानडाका रुविन्दु गुणशेखरालाई रोहित पौडेलको हातबाट क्याच गराएका थिए । १४ ओभरको खेल सकिँदासम्म क्यानडाले २ विकेटको क्षतिमा ५७ रन बनाएको छ ।
