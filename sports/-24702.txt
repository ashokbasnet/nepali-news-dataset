नेपालको जीतमा तगारो बन्दै क्यानडाका ओपनर विजयरत्ने 

काठमाडौं। आइसीसी डिभिजन टु क्रिकेटअन्तर्गत नेपाल र क्यानडाबीचको खेलमा क्यानडाका ओपनर श्रीमंथा विजयरत्ने नेपालको जीतमा तगारो बन्न सक्ने देखिएका छन् । क्यानडाले ५ विकेट गुमाइसक्दा पनि उनी क्रिजमा लगातार टिकेर शतकतर्फ अग्रसर छन् । 

४० औं ओभरको खेल चलिरहँदा विजयरत्नेले ८५ रन बनाइसकेका छन् । उनी शतकबाट मात्रै १५ रन टाढा छन् । क्यानडाका लागि विजयरत्नेपछि हम्जा तारिकले २४ रनबाहेक अन्य कुनै ब्याट्सम्यानले दोहोरो अंकमा रन बनाउन सकेका छैनन् । पछिल्लो समय विजयरत्ने टिकेमा नेपालले हार्न सक्ने सम्भावना बढ्दै गएको छ । ४० ओभरको खेल सकिँदासम्म क्यानडाले ५ विकेट गुमाउँदै १५१ रन बनाएको छ ।
