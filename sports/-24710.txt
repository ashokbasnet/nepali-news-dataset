क्यानडाले नेपाललाई दियो १९५ रनको लक्ष्य

काठमाडौं। आइसीसी डिभिजन टु क्रिकेटअन्तर्गत नेपालको लागि क्यानडाले १९५ रनको लक्ष्य दिएको छ । आज टस हारेर पहिले ब्याटिङको निम्तो पाएको क्यानडाले निर्धारित ५० ओभरमा ८ विकेट गुमाउँदै १९४ रन बनायो । क्यानडाका लागि ओपनर श्रीमंथा विजयरत्ने ले शतकीय योगदान दिए । उनले १५२ बल खेल्दै १०३ रन बनाए । 

क्यानडाका लागि विजयरत्नेपछि सत्सिमरंजित धंडिसाले १८, हम्जा तारिकले २४ रन र साद बिन जफरले १० रन बनाए । अन्य कुनै ब्याट्सम्यानले भने दोहोरो अंकमा रन बनाउन सकेनन् । नेपालका लागि बसन्त रेग्मीले सर्वाधिक ३ विकेट लिए । सन्दिप लामिछानेले २ विकेट लिए । सन्दिपको यो प्रतियोगितामा ५ खेलमा १६ विकेट पुगेको छ र उनी सर्वाधिक विकेट लिने बलरको सूचीमा पहिलोमा कायमै छन् । नेपालका लागि करण केसी र शरद भेषवाकरले १÷१ विकेट लिए ।
