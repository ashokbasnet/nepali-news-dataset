डिभिजन टुः जितका लागि नेपाललाई १५ ओभरमा ७७ रन आवश्यक

काठमाडौँ। आइसीसी विश्व क्रिकेट लिग डिभिजन टु अन्तर्गत नेपालले अन्तिम खेल क्यानडासँग खेलिरहेको छ। टस जितेर पहिले फिल्डिङ गरेको थियो। उता टस हारेर ब्याटिङ गरेको क्यानाडाले नेपाललाई १९५ रनको लक्ष्य प्रस्तुत गरेको छ।

क्यानाडाले ५० ओभरमा ८ विकेट गुमाएर १९४ रन बनाएको हो। नेपालले अहिले ब्याटिङ गरिरहेको छ। अहिलेसम्म नेपालले ३५ ओभरको समाप्तिमा ५ विकेट गुमाउँदै ११७ रन बनाएको छ। अब नेपालले जितका लागि १५ ओभरमा ७७ रन बनाउनु पर्ने हुन्छ।
