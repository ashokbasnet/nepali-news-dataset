रियल मड्रिडको जित, तीन महिनापछि मैदानमा उत्रिएका बेलको पहिलो खेलमै गोल

एजेन्सी, ०८ फागुन - स्पेनिस ला लिगामा स्पानियोललाई २-० ले हराउँदै रियल मेड्रिड विजयी बनेको छ।

शनिबार राति भएको खेलमा रियल मेड्रिडका लागि एल्भारो मोराटा र ग्यारेथ बेलले गोल गरे। ३३ औं मिनेटमा मोराटाले गोल गर्दै रियल मेड्रिडलाई सुरुवाति अग्रता दिलाए। पहिलो हाफमा १-० को अग्रता लिएको रियल मेड्रिडका लागि बेलले ८३ औं मिनेटमा गोल गर्दै २-० को जित दिलाए।

गोलीगाँठोको चोटका कारण झण्डै तीन महिना मैदान बाहिर रहेका बेलले मैदान फर्किएको पहिलो खेलमा नै गोल गरेका हुन्। चोटका कारण बेलले गएको नोभेम्बर २२ यता कुनै खेल खेल्न सकेका थिएनन्।

जितपछि शिर्ष स्थानमा रहेको रियल मेड्रिडको २१ खेलबाट ५२ अंक भएको छ।
