विश्वकप छनोटमा नेपाल वेष्ट इण्डिजसँग खेल्नुपर्ला कि जिम्बाबेसँग ? यस्तो छ तालिका

काठमाडौं। आइसीसी डिभिजन २ को शीर्ष २ टोलीमा परेसँगै नेपाल विश्वकप छनोट खेल्नका लागि योग्य भएको छ । आइसीसीको पछिल्लो नियमअनुसार टेष्ट मान्यता प्राप्त ८ टोली मात्रै विश्वकपका लागि छनोट भएका छन् ।


नेपालले आजको खेल जित्यो भने समूह एमा पर्नेछ र हारेको अवस्थामा समूह बी मा पर्नेछ ।


टेष्ट मान्यता पाएका १२ टोलीमध्ये अन्य ४ टोलीले छनोट खेल खेल्नुपर्नेछ । टेष्ट मान्यता पाएका ४ टोली र अन्य ६ टोली गरी १० टोलीले छनोट खेल खेल्नेछन् । यीमध्ये पनि २ टोली मात्रै विश्वकपका लागि योग्य हुनेछन् । टेष्ट मान्यता पाएका कम्तीमा २ टोली यसपटक विश्वकप खेल्न पाउने छैनन् । 

विश्वकप छनोट खेल १ महिनापछि मार्चमा जिम्बाबेमा हुँदैछ । खेलको तालिका तयार भइसकेको छ । छनोट खेल्ने १० टिमलाई दुई समूहमा विभाजन गरिएको छ । दुवै समूहका ४÷४ वटा टिम निश्चित भइसकेका छन् । यी दुई समूहमा पाँचौं टिमको रुपमा अहिले डिभिजन २ का शीर्ष २ टोली नेपाल र युएइ थपिनेछन् ।


टेष्ट मान्यता पाएका १२ टोलीमध्ये अन्य ४ टोलीले छनोट खेल खेल्नुपर्नेछ ।


आज नेपाल र युएइबीच भइरहेको फाइनल खेलले यी दुई टोली कुन समूहमा पर्छन् भन्ने निश्चित गर्नेछ । नेपालले आजको खेल जित्यो भने समूह एमा पर्नेछ र हारेको अवस्थामा समूह बी मा पर्नेछ । विश्वकप छनोटको लागि समूह ए मा वेष्ट इण्डिज, आयरल्याण्ड, नेदरल्याण्ड र पपुआ न्यूगिनी छन् । समूह बी मा जिम्बाबे, अफगानिस्तान, स्कटल्याण्ड र हङकङ छन् । 

यदि नेपालले आजको खेल जितेमा समूह ए मा पर्नेछ । समूह ए मा परेमा नेपालले पहिलो खेल ४ मार्चमा पपुआ न्यूगिनीसँग खेल्नेछ । दोस्रो खेल ६ मार्चमा वेष्ट इण्डिजविरुद्ध हुनेछ । तेस्रो खेल ८ मार्चमा नेदरल्याण्डविरुद्ध र चौथो खेल १२ मार्चमा आयरल्याण्डविरुद्ध खेल्नुपर्नेछ ।

यदि नेपालले आजको खेल हारेमा समूह बीमा पर्नेछ । समूह बी मा परेमा नेपालले पहिलो खेल ४ मार्चमा जिम्बाबेसँग खेल्नुपर्नेछ । दोस्रो खेल ८ मार्चमा स्कटल्याण्डसँग, तेस्रो खेल १० मार्चमा अफगानिस्तानसँग र चौथो खेल १२ मार्चमा हङकङसँग खेल्नुपर्नेछ ।
