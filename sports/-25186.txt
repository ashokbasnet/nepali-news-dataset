फुटबलमा नयाँ विश्वरेकर्ड, एउटै खेलमा १० जनालाई रेडकार्ड (घटनाको लाइभ भिडियोसहित) 

एजेन्सी। फुटबलको इतिहासमा एउटा नयाँ विश्वरेकर्ड बनेको छ । एउटै खेलमा १० जना खेलाडीलाई रेडकार्ड दिइएको छ । ब्राजिलमा बाहिया स्टेट च्याम्पियनसीप फुटबल प्रतियोगिताका क्रममा रातो कार्डको कीर्तिमान बनेको हो । बाहिया र भिटोरिया क्लबबीचको खेलमा १० रातो कार्ड देखाइएको हो ।

खेलका क्रममा दुबै टोलीका ५/५ खेलाडीले रातो कार्ड पाएका थिए । अन्य ८ खेलाडीलाई भने पहेंलो कार्ड देखाइएको थियो । १० वटा रातोकार्ड देखाइएपछि रेफ्रीले खेल स्थगित गरेका छन् । तर यो खेलमा बाहियालाई ३–० को जित दिन सकिने सम्भावना प्रबल छ । खेलको पहिलो हाफमा घरेलु टोली भिटोरियाले १–० को अग्रता लियो । दोस्रो हाफमा पाहुना टोलीले पाएको पेनाल्टीलाई गोलमा बदलेपछि तनाव सुरु भयो । दुबै टोलीका खेलाडीले मुक्का बर्साउन थालेपछि ८ खेलाडीलाई रातो कार्ड देखाईयो । पछि थप दुई खेलाडीले रातो कार्ड पाएपछि रेफ्रीले खेल रोकेका हुन् ।
 


Olha o soco bixo. Cenas lamentaveis no Bavi pic.twitter.com/WyzNpF3g1q
— Diário de torcedor (@tweettorcidas) February 18, 2018
