को हुन् यी स्टार खेलाडी ? जसले पूरै करिअरमा सचिनलाई फाले एकमात्र बल, त्यही बलमा गरे आउट

एजेन्सी। सचिन तेन्दुलकर क्रिकेट जगतमा भगवानको रुपमा चिनिन्छन् । उनले क्रिकेट इतिहासका अधिकांश ठूला रेकर्डहरु आफ्नो नाममा राखेका । पछिल्लो समय अस्ट्रेलियाका कप्ता स्टिभ स्मित सचिनकै पदमार्ग पछ्याउँदैछन् । 

यी दुई स्टार खेलाडीबीच एउटा अनौठो संयोग परेको छ । कमै मात्र बलिङ गर्ने स्टार ब्याट्सम्यान स्मिथले आफ्नो पूरै करिअरमा अर्का स्टार ब्याट्सम्यान सचिन तेन्दुलकरलाई एकमात्र बल फालेका छन् । संयोग त के भने त्यही एकमात्र बलमा सचिन तेन्दुलकर आउट भएका छन् । 

यो रोचक संयोग २०३ मा भएको हो । मार्च २०१३ मा भारतमा भारत–अस्ट्रेलिया टेस्ट सिरिज भएको थियो । सिरिजको तेस्रो टेस्टमा अस्ट्रेलियाले पहिले ब्याटिङ गरेको थियो । अस्ट्रेलियाले पहिलो इनिङमा ४०८ रन बनाएपछि भारत जवाफी ब्याटिङमा आयो । त्यो इनिङमा ओपनर शिखर धवन र चेतेश्व्र पुजारा आउट भएपछि सचिन तेन्दुलकर चौथो क्रममा ब्याटिङका लागि आएका थिए । 

लञ्चको ठिक अगाडि ९५ औं ओभरमा अस्ट्रेलियाका कप्तान माइकल क्लार्कले स्टिभ स्मिथलाई बल दिए । त्यतिबेला स्मिथ सचिनलाई पहिलोपटक बलिङ गर्दै थिए । रोचक संयोग, स्मिथको पहिलो बलमै सचिन इडी कोवानको हातबाट क्याच आउट भए । त्यो नै स्मिथले सचिनलाई गरेको पहिलो र अन्तिम बल थियो । अर्को टेस्टमा स्मिथलाई कप्तानले बलिङ नै गराएनन् । त्यही वर्षको नोभेम्बरमा सचिनले टेष्ट क्रिकेटबाट सन्यास लिए ।
