पहिलोपटक सन्दिपलाई भेट्दा आत्तिएका थिए कोच राजु खड्का, यस्तो थियो पहिलो भेट

काठमाडौं। नेपाली युवा लेगस्पिनर सन्दिप लामिछाने प्रतिष्ठित लिय इण्डियन प्रिमियर लिग खेल्ने पहिलो नेपाली खेलाडी बनेका छन् । नेपाली राष्ट्रिय क्रिकेट टोलीमा स्थान बनाउनुअघि सन्दिपका कोच थिए राजु खड्का । चितवनमा क्रिकेट एकेडेमी चलाइरहेका कोच खड्कालाई खोज्दै सन्दिप त्यहाँ पुगेका थिए । 

कोच खड्का पूर्व राष्ट्रिय खेलाडी हुन् । उनी नेपाली राष्ट्रिय क्रिकेट टोलीको कप्तान पनि भए । राष्ट्रिय टिमबाट रिटायर भएसँगै उनी चितवनमा क्रिकेट प्रशिक्षण दिने काम गर्थे । सन्दिप सानैमा भारतमा क्रिकेट खेलेका थिए । नेपाल आएपछि पनि उनको क्रिकेट खेल्ने रहर उस्तै थियो । राम्रो कोच खोज्दै उनी चितवन खड्काकहाँ पुगेका थिए । 

‘पहिलोपटक मलाई भेट्दा नै सन्दिपले मेरो खुट्टा ढोगे, म आत्तिएँ’ खड्का सम्झन्छन् ‘शायद उनले मलाई भेट्नेबित्तिकै गुरु मानिसकेका थिए ।’ खड्काले सन्दिपलाई बलिङ गर्न लगाए । ‘उसको पहिलो बल नै निकै इम्प्रेसिभ थियो’ खड्का सम्झन्छन् ‘मलाई लाग्यो मेरो क्लव र जिल्लाको लागि राम्रो खेलाडी पाएँ ।’ त्यतिबेला खड्काको सोचाइ यति मात्रै थियो । तर सन्दिपको प्रतिभा त्यतिमात्रै थिएन । उनी धेरै अगाडि बढ्न सक्षम खेलाडी थिए, जुन उनले अहिले प्रमाणित गरेका छन् । कोच खड्कासँग डिसिनेपालले गरेको पूरा कुराकानी भिडियोमा हेर्नुहोस् –
