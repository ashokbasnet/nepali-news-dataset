नेपाल ओलम्पिक कमिटीको कार्यालयमा लागेको ताला खुल्यो

काठमाण्डौँ । नेपाल ओलम्पिक कमिटीको ललितपुरस्थित कार्यालयमा लागेको ताला खुलेको छ ।

नेपाल ओलम्पिक कमिटीको विवाद चर्किँदै गएपछि गत माघ ११ गते कार्यालयमा लागेको ताला प्रहरीको उपस्थितिमा रुक्म शम्शेर राण पक्षले खोलेको हो ।

सर्वोच्च अदालतको निर्णयविपरित कार्य गर्दै आइरहेको भन्दै सरकारले कमिटीको कार्यालयमा तालाबन्दी गरेको थियो । विवाद फैलिँदै जाँदा जीवनराम श्रेष्ठ र रुक्मशम्शेर राणामध्ये कसको अध्यक्षतामा रहेको कमिटी वैधानिक हो भन्ने कुराले ओलम्मिक कमिटीमा लामो समयदेखि समस्या देखिँदै आएको छ ।

जीवनराम श्रेष्ठ अध्यक्ष रहेको कमिटीलाई अन्तराष्ट्रिय ओलम्पिक कमिटीले मान्यता दिएको छ भने रुक्म शम्शेर राणा अध्यक्ष रहेको कमिटीलाई सर्वोच्च अदालतले वैधानिक भएको फैसला सुनाएको थियो ।
