क्रिकेटमा आश्चर्यजनक रेकर्डः एक बलमै २८६ रन !

एजेन्सी। क्रिकेटलाई अनिश्चतताको खेल भनिन्छ । यस्तो त्यसै भनिएको होइन । यो खेलमा अनेकौं यस्ता रेकर्डहरु बनिरहेका छन् जसलाई विश्वास गर्न मुस्किल पर्छ । यस्तै एउटा रेकर्ड इङल्याण्डमा बनिसकेको छ । अहिलेको नियमअनुसार क्रिकेटमा एक बलमा ७ रनसम्म बनाउन सकिन्छ । तर क्रिकेट इतिहासमा एकपटक एक बलमा २८६ रन बनिसकेको छ । 

जनवरी १८९४ मा लण्डनमा छापिने अखबार ‘पालमाल ग्याजेट’मा एक रिपोर्ट छापिएको थियो जसमा यो रेकर्डको बारेमा रिपोर्ट छापिएको थियो । रिपोर्टका अनुसार १९६५ मा घरेलु क्रिकेटमा भिक्टोरिया र स्क्र्याच ११ बीच एक खेल भएको थियो । जसमा एक बलमा २८६ रन बनेको थियो । खेलको पहिलो बलमै भिक्टोरियाका ब्याट्सम्यानले यस्तो शट खेले, बल एउटा रुखमा गएर अड्कियो । त्यसपछि ब्याट्सम्यानको रन दौडिने सिलसिला सुरु भयो । जबसम्म बल रुखमा रह्यो तबसम्म ब्याट्सम्यान रन दौडिरहे । 

यस क्रममा भिक्टोरियाका ब्याट्सम्यानले २८६ रन बनाए । ब्याट्सम्यानलाई लगातार दौडिरहेको देखेपछि विपक्षी टिमका खेलाडीले यस्तो रोक्न अम्पायरलाई अपिल गरेपछि केही फाइदा भएन । अम्पायरले बल ल्याउनको लागि रुख काट्नसम्म भने तर तत्कालै यो सम्भव थिएन । अन्त्यमा बललाई रुखबाट निकाल्न गोली हानियो । रिपोर्टका अनुसार २८६ रन पूरा गर्न ब्याट्सम्यानले करिब ६ किलोमिटर दौडेका थिए । त्यो समयमा अधिकतम रन दौडिने सीमा तोकिएको थिएन जसका कारण ब्याट्सम्यानहरु बल फिर्ता नआउँदासम्म दौडिरहे । अहिले भने यो नियममा परिमार्जन गरिएको छ । अहिले ब्याट्सम्यान एक बलमा बढीमा ३ रन मात्र दौडिन सक्छन् ।
