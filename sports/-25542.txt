नेपाली क्रिकेट टोलीलाई आज जनही ३ लाखसहित सम्मान गर्दै सरकार

काठमाडौँ । विश्वकप छनोटमा परेको नेपाली राष्ट्रिय क्रिकेट टोलीलाई सरकारले आज नगदसहित सम्मान गर्दैछ। 

प्रधानमन्त्री केपी शर्मा ओलीले दिउँसो ३ बजे नेपाली राष्ट्रिय क्रिकेट टोलीलाई सम्मान गर्ने कार्यतालिका रहेको स्रोतले जनाएको छ। नेपाली टोलीले गरेको सफलताले नेपालकै शीर उचो भएको भन्दै प्रोत्साह बढाउन सरकारले जनही तीन लाख रुपैयाँ सहित क्रिकेट टोलीलाई सम्मान गर्न लागेको हो। 

विश्व क्रिकेट लिग डिभिजन टुको उपविजेता बन्दै विश्वकपमा छनौट भएर नेपाली फर्किएको क्रिकेट टोलीलाई केही दिनअघि मात्र प्रधानमन्त्री ओलीले जनही नगद ३ लाख दिने घोषणा गरेका थिए। 

नेपाली राष्ट्रिय क्रिकेट टोली विश्वकप छनोटको खेल खेल्न शनिबार जिम्बाबे जाँदैछ।
