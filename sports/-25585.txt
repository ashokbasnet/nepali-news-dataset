नेपाली क्रिकेट टिमलाई तीन लाख नगदसहित सरकारको सम्मान (फोटोफिचर)

आर्यन धिमाल
काठमाडौँ। विश्वकप छनोटमा परेको नेपाली राष्ट्रिय क्रिकेट टोलीलाई सरकारले आज नगदसहित सम्मान गरेको छ। 

प्रधानमन्त्री केपी शर्मा ओलीले विश्वकप छनोट प्रतियोगिता खेल्न छानिएको नेपाली राष्ट्रिय क्रिकेट टोलीका प्रत्येक खेलाडीलाई सरकारका तर्फबाट तीन लाखको चेक हस्तान्तरण गरेका हुन्। 

नेपाली टोलीको सफलताले नेपालकै शीर उचो भएको भन्दै प्रोत्साह बढाउन सरकारले जनही तीन लाख रुपैयाँ सहित क्रिकेट टोलीलाई सम्मान गरेको हो। यस्तै मदन भण्डारी स्पोर्टस एकेडेमीका तर्फबाट पनि क्रिकेट टोलीका प्रत्येक सदस्यलाई जनही एक लाख प्रदान गरिएको छ।

विश्व क्रिकेट लिग डिभिजन टुको उपविजेता बन्दै विश्वकपमा छनौट भएर नेपाली फर्किएको क्रिकेट टोलीलाई केही दिनअघि मात्र प्रधानमन्त्री ओलीले जनही नगद ३ लाख दिने घोषणा गरेका थिए। 

नेपाली राष्ट्रिय क्रिकेट टोली विश्वकप छनोटको खेल खेल्न शनिबार जिम्बाबे जाँदैछ।
