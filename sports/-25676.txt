क्रिकेट इतिहासमा पहिलोपटक यी स्टार खेलाडीले आफ्नै छोरालाई गराए रनआउट

एजेन्सी। क्रिकेटमा पिताले छोरालाई नै रनआउट गराएको सुन्नुभएको छ । गल्लीमा खेलिने क्रिकेटमा यस्तो भए पनि अन्तर्राष्ट्रिय क्रिकेट परिषद (आइसीसी)ले मान्यता दिएको खेलमा भने यस्तो भएको थिएन । अहिले भने यस्तो भएको छ । पछिल्लो समय वेष्ट इण्डिजमा यस्तो दुर्लभ घटना भएको छ । 

वेष्टइण्डिजका पूर्व स्टार टेष्ट ब्याट्सम्यान शिवनारायण चन्द्रपलले आफ्ना छोरा तेजनारायण चन्द्रपललाई रनआउट गराएका छन् । वेष्ट इण्डिजमा खेलिएको सुपर ५० को दोस्रो सेमिफाइनलमा यस्तो दुर्लभ घटना भयो । दोस्रो सेमिफाइनल गुयाना र विंडबर्ड आइल्याण्डको बीचमा खेलिएको थियो । विंडबर्डले पहिले ब्गाट्रि गर्दै ५० ओभरमा २८६ रन बनायो । लक्ष्य पच्छ्याउन उत्रिएको गुयाना टिमको लागि तेजनारायण चन्द्रपल र हेमराजले ओपनिङ गरे । हेमराज चाँडै आउट भए त्यसपछि ब्याटिङमा शिवनारायण चन्द्रपल आए । 



त्यसपछि बाबाुछोराको जोडीले ब्याटिङ थाल्यो । इनिङको पाँचौं ओभरमा शिवनारायणको उक शटमा तेजनारायण रनआउट भए । शिवनारायणको सटपछि दुवै रन लिन दौडिए । तर संयोगले शिवनारायणले हानेको बल बलरको खुट्टामा छोएर स्टम्पमा लाग्यो । गुड्दै गएको बल बलरलाई छोएर स्टम्पमा लागेकोले तेजनारायण रनआउट भए । क्रिकेट इतिहासमा पिताको शतबाट छोरा रनआउट भएको यो पहिलो पटक हो । छोरा यसरी रनआउट भएको देखेर चन्द्रपल निकै दुःखी भएका थिए ।
