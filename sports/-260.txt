बार्सिलोनालाई पछि पार्दै सेभिल्ला दोस्रो स्थानमा

काठमाण्डौँ, ८ फागुन ।  एइबरलाई हराउँदै सेभिल्ला स्पेनिस लालिगाको दोस्रो स्थानमा उक्लिएको छ । शनिबार राति सम्पन्न खेलमा सेभिल्लाले एइबरमाथि २-० को सहज जित निकालेको हो ।

हिजोको जितपछि सेभिल्लाले बार्सिलोनालाई पछि पार्दै लिगमा शिर्षस्थानको रियल मड्रिडसँगको अंकदुरी घटाएको छ । सेभिल्लाको लागि पाब्लो साराबिए र भिटोलोले गोल गरे । पहिलो हाफको ३० औँ मिनेटमा साराबिएको गोलबाट सेभिल्लाले १-० को अग्रता लिएको थिया ।

इन्जुरी समयमा भिटोलोेले गोल गर्दा सेभिल्लाले २-० को जित हात पार्न सफल भयो । जितपछि दोस्रो स्थानमा उक्लिएको सेभिल्लाको २३ खेलबाट ४९ अंक छ भने सेभिल्लाभन्दा एक खेल कम खेलेको बार्सिलोनाको ४८ अंक छ ।

२१ खेलबाट ५२ अंकसहित रियल मड्रिड लिगको शिर्षस्थानमा यथावत रहेको छ ।
