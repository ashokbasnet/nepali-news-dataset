पुणेको कप्तानबाट धोनी बर्खास्त, नयाँ कप्तानमा स्मिथ

काठमाण्डौँ ८ फागुन । इन्डियन पिमियर लिग क्लब पुणे सुपरजाइन्ट्सले कप्तान महेन्द्रसिंह धोनीलाई बर्खास्त गरेको छ ।

सन् २०१६ को सिजनमा कप्तान चुनिएका धोनीलाई हटाएर अस्ट्रेलियाका स्टिव स्मिथलाई नयाँ कप्तानको जिम्मेवारी दिइएको हो । धोनी गत सिजन मात्र कप्तानको रुपमा पुणेमा अनुबन्धित भएका थिए ।

भातरका सर्वाधिक सफल मानिएका कप्तान महेन्द्रसिंह धोनीले यसै सिजन एकदिवसीय र टि २० कप्तानबाट राजिनामा दिएका थिए ।
महेन्द्रसिंह धोनीको स्थानमा कप्तान बनेका स्मिथ अस्ट्रेलियाको तिनवटै  फरम्याटका कप्तान हुन्।

यस सिजनको आइपिएल आउँदो अप्रिल ५ बाट सुरु हुँदैछ ।
