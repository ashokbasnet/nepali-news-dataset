डिसी नेपालको ‘ब्राण्ड एम्बासडर’मा कप्तान पारस खड्का (पारसको क्रिकेट करिअरसहित)

काठमाडौं । नेपाली राष्ट्रिय क्रिकेट टोलीका कप्तान पारस खड्का अनलाइन न्यूज पोर्टल ‘डिसीनेपाल’का सद्भावना दूत नियुक्त भएका छन्। बुधबार डिसीनेपालको प्रधान कार्यालय काठमाडौंमा अनलाइन लाइभ भिडियो शोमा डिसी नेपालका निर्देशक प्रमोद ढुंगानाले कप्तान खड्कालाई सद्भावना दूतका रूपमा स्वागत र सम्मान गरे।

पारस २०१५ को मार्चमा भएको टी-२० खेलमा मेरिलेबोन क्रिकेट क्लवबाट खेलेका थिए। उनी एमसीसीबाट इङ्ल्याण्डका कप्तान एलिस्टर कुक र भारतीय अलराउण्डर युवराज सिंहसँग खेलेका थिए।

कप्तान पारसले नेपाली संचार क्षेत्रले खेलकुद विकासका लागि गरेको योगदान प्रशंसनीय रहेको बताउँदै डिसी नेपालसँगको आबद्धताले थप खुसी मिलेको बताए। ‘म ब्राण्ड एम्बासडरको रुपमा डिसी नेपालसँग जोडिन पाउँदा खुसी छु,’ खड्काले भने ‘म व्यक्तिगत रुपमा र क्रिकेट खेलाडीहरुको तर्फबाट खेल र खेलाडीहरुलाई डिसी नेपालले दिएको महत्व र सम्मानप्रति आभारी छु।’

कप्तान खड्कालाई सद्भाव दूतको हैसियतमा स्वागत गर्दै निर्देशक ढुंगानाले पारसजस्ता क्रिकेटका गहनालाई डिसी नेपाल अनलाइनको दूतका रुपमा अनुबन्ध गर्न पाउनु गौरवको कुरा भएको बताए। ढुंगानाले राष्ट्रिय टोलीका कप्तान डिसी नेपाल जस्तो एक दशकदेखि क्रियाशील मिडियाको दूत हुँदा यसले खेलकूद र मिडिया दुवैको प्रबद्र्धनमा सहयोग पुग्ने विश्वास व्यक्त गरे।

हेर्नुस् फेसबुक लाइभमा पारस खड्का (भिडियो)


पारसको क्रिकेट करियर
सन् २००२ मा नेपालको अण्डर–१५ टोलीबाट देशको प्रतिनिधित्व गरेका खड्काले नेपाली सिनियर राष्ट्रिय टोलीमा डेब्यु भने मलेसियाविरुद्ध किर्तिपुरमा अप्रिल २३ देखि २५ सम्म भएको फस्र्ट क्लास म्याचमा गरेका थिए। त्यो म्याचमा राजु खड्का नेपाली टोलीको क्याप्टेन थिए। त्यो खेलमा पहिलो इनिङमा ४४ रन बनाएका पारस दोस्रो इनिङ खेल्नै परेन। खेल नेपालले ९ विकेटले जित्यो। त्यो खेलमा शक्ति गौचनको नटआउट ६९ रनपछि पारसको स्कोर दोस्रो हो। बलिङतर्फ ६ ओभरमा २ ओभर मेडन राख्दै १९ रन खर्चिएर एक विकेट लिएका पारसले दोस्रो इनिङ बलिङ गरेनन्।


उनको अहिलेसम्मको सबैभन्दा माथिल्लो टि–ट्वान्टी इन्टरनेशनल र्याङ्किङ ७४ हो। यो  र्याङ्किङ उनले १७ जुलाई २०१५ मा पाएका थिए। कप्तान खड्का अलराउण्डर हुन्। राइट आर्म मिडियम फास्ट बलिङ गर्ने पारस दायाँहाते ब्याट्सम्यान हुन्। उनी कहिलेकाहीँ अफब्रेक बलिङ पनि गर्ने गर्छन्।

पहिलो म्याचमा पारससँग खेलेका शक्ति गौचन, शरद भेषवाकर र मेहबुब आलममात्र अहिले राष्ट्रिय टोलीमा छन्। पारस २००९ मा नेपाली टोलीको कप्तान भएका हुन्। उनले अहिलेसम्म ११ टि ट्वान्टी इन्टरनेशनल, २ फस्र्ट क्लास, १९ लिस्ट ए र ३३ ट्वान्टी ट्वान्टी म्याच खेलेका छन्। पारस नेपालको लागि शतक हान्ने छैटौं ब्याट्सम्यान हुन्। उनले २०१२ को एसिसि ट्रफी इलाइटमा कुवेतविरुद्ध ७७ बलमा नटआउट १०६ रन बनाएका थिए।

उनको अहिलेसम्मको सबैभन्दा माथिल्लो टि–ट्वान्टी इन्टरनेशनल र्याङ्किङ ७४ हो। यो  र्याङ्किङ उनले १७ जुलाई २०१५ मा पाएका थिए। कप्तान खड्का अलराउण्डर हुन्। राइट आर्म मिडियम फास्ट बलिङ गर्ने पारस दायाँहाते ब्याट्सम्यान हुन्। उनी कहिलेकाहीँ अफब्रेक बलिङ पनि गर्ने गर्छन्।

२०१५ को मार्चमा भएको टी-२० खेलमा मेरिलेबोन क्रिकेट क्लवबाट खेलेका थिए। उनी एमसीसीबाट इङ्ल्याण्डका कप्तान एलिस्टर कुक र भारतीय अलराउण्डर युवराज सिंहसँग खेलेका थिए।

उनको कप्तानीमा नेपालले २०१० मा आइसीसी वल्र्ड क्रिकेट लिग डिभिजन फाइभ, २०१२ मा आइसीसी वल्र्ड क्रिकेट लिग डिभिजन फोर, २०१२ मै एसीसी ट्रफी इलाइट, २०१३ मा आइसिसी वल्र्ड क्रिकेट लिग डिभिजन थ्री, २०१४ मा पनि आइसीसी वल्र्ड क्रिकेट लिग डिभिजन थ्री जितेको थियो। उनकै नेतृत्वमा नेपाली टोलीले २०१४ मै टि–ट्वान्टी वल्र्ड कप खेल्न पाएको थियो। त्यही खेलको उच्च प्रदर्शनले टि–ट्वान्टी इन्टरनेशनल स्टाटस समेत पाएको थियो।

उनी २००२ मा नेपालको अण्डर १५ टिममा थिए। त्यसपछि उनले २००४ मा अण्डर नाइन्टिन वल्र्ड कप खेलेका थिए। नेपाली टिमबाट २००६ को अण्डर नाइन्टिन वल्र्ड कप पनि खेलेका पारस २००८ को अण्डर १९ वल्र्ड कपमा भने नेपाली टोलीको कप्तान भइसकेका थिए।

अण्डर नाइन्टिन विश्वकपमा नेपाली टोलीको नेतृत्व गरेको एक वर्षपछि नै पारसले सिनियर नेपाली राष्ट्रिय टोलीको नेतृत्व सम्हालेका थिए। नेपाली क्रिकेट टिमका लागि सबैभन्दा बढी टी–२० इन्टरनेशनल रन बनाउने पनि पारस नै हुन्। उनले २३६ रन बनाएका छन्। उनीपछि शरद भेषवाकर १९९ छन्। पारसले नेपालको नेशनल लिगमा एपीएफ क्लव र नेपाल प्रिमियर लिगमा विशाल वारियर्सको कप्तानीसमेत गर्छन्।
