आइसीसी विश्वकप छनोटको उत्कृष्ट १० खेलाडीको सूचीमा सन्दीप लामिछाने

काठमाडौँ । आइसीसी विश्वकप छनोट खेल्ने १० उत्कृष्ट खेलाडीको सूचीमा नेपालका सन्दीप लामिछाने पनि अटाएका छन्।

मार्च ४ देखि २४ तारिखसम्म जिम्बाबेमा हुने आइसीसी विश्वकप छनोट खेल्ने १० उत्कृष्ट खेलाडीको सूची सार्वजनिक गर्दै आइसीसीले सन्दीपको नाम दोस्रो नम्बरमा राखेको छ। पहिलो नम्बरमा वेस्ट इन्डिजका रोभ्मान पावेलको नाम छ।

त्यस्तै सूचीमा वेस्ट इन्डिजका र अफगानिस्तानका दुई-दुई खेलाडी परेका छन् भने नेपाल, आयरल्याण्ड, स्कटल्याण्ड, नेदरल्याण्ड, जिम्बाबे र पपुवा न्युगिनीका एक-एक खेलाडी छन्। सन्दीप आईपिएलमा छनोट हुने पहिलो नेपाली खेलाडी हुन्।

१७ वर्षीय सन्दीपलाई आईपीएलमा दिल्ली डेयर डेभिल्सले न्यूनतम् २० लाख भारुमा किनेको हो।  आईपिएलमा छनोट भएयता लगातार सन्दिप लामिछानेको विश्व क्रिकेटमा चर्चा भइरहेको छ।

यसअघि सन्दीप अल आउट क्रिकेटरको विश्वका उत्कृष्ट ३० युवा क्रिकेटरको सूचीमा परेका थिए।
