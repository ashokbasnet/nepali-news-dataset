क्यारेबियन प्रिमियर लिग खेल्दा यस्ता देखिनेछन् सन्दिप, टिमको जर्सीमा फोटो सार्वजनिक

काठमाडौं। नेपाली युवा लेगस्पिनर सन्दिप लामिछाने क्यारेबियन प्रिमियर लिगमा छनोट भएसँगै उनको टिमको जर्सीमा फोटो सार्वजनिक भएको छ । उनलाई सेन्ट किट्स एण्ड नेभिस पेट्रिओटसले ५ हजार अमेरिकीडलरमा किनेको थियो ।

हिजो भएको अक्सनमा उनलाई टिमलाई लिएको भोलिपल्टै सिपिएलको अफिसियल वेबसाइटमा उनको फोटो सार्वजनिक भएको हो। फोटोमा सन्दिप आफ्नो टिमको जर्सीमा देखिएका छन् । सन्दिप सिपिएलमा चर्चित हिटर ब्याट्सम्यान क्रिस गेलको टिमबाट खेल्नेछन् ।



स्मरण रहोस् अफगानिस्तानका चर्चित स्पिनर रशीद खानले पनि ठूला लिगमा खेल्न यही लिगबाट सुरु गरेका थिए । यही लिगमा देखाएको उत्कृष्ट प्रदर्शनका कारण अघिल्लो वर्ष रशीद पहिलोपल्ट आइपिएल खेल्ने मौका पाएका थिए । रशीदलाई अहिले पनि आइपिएल टिम सनराइजर्स हैदराबादले ९ करोडमा किनेको छ ।
