कप्तान पारसले खुलाए लुकेको खुसीः ‘दिपेन्द्रको ब्याटिङमा मैले आफ्नै अवतार देखेँ’

डिसी नेपालको ‘ब्राण्ड एम्बासडर’मा कप्तान पारस खड्का (पारसको क्रिकेट करिअरसहित)                             


                                    
        
    


काठमाडौं । फेसबुक भिडियो लाइभमा नेपाली राष्ट्रिय क्रिकेट टिमका कप्तान पारस खड्कालाई एक दर्शकले दिपेन्द्रसिंह ऐरीका बारेमा प्रश्न गरे । प्रश्नकर्ता थिए प्रकाश पौडेल । उनले सोधेको प्रश्न थियो– ‘दिपेन्द्रसिंह ऐरीको आगमनले नेपाली क्रिकेटमा कस्तो प्रभाव पार्यो ?’ 

जवाफमा कप्तान पारसले भनेका छन् ‘दिपुले आफूले आफूलाई प्रुभ (प्रमाणित) गर्यो,’ पारसले ऐरीप्रति निकै कृतज्ञ हुँदै भने ‘अस्तिको (केन्यासँगको) म्याचमा जसरी उसले सेकेण्ड म्याचमा खेल्यो, म एक क्रिकेट खेलाडी बाहिर बसेर हेर्दा उसले जसरी ब्याटिङ गर्यो मलाई आफैले ब्याटिङ गरेको जस्तो फिल भयो । मै खेलिरहेको छु जस्तो लाग्यो ।’

पारसले थपे ‘उसको लागि यो एउटा सुरुवाती सफलता हो, कुनै पनि खेलाडीको लागि यो स्तरको सफलता प्राप्त हुनु ठूलो कुरा हो । उसले हामीलाई एउटा नयाँ होप (विश्वास) दिएको छ ।’

पारसले यो पनि थपे ‘दिपेन्द्र मात्रै हैन, सम्भावना भएका थुप्रै खेलाडीहरु छन्, राम्रो वातावरण भयो भने देशले क्रिकेटमा निकै ठूलो फड्को मार्नेछ ।’

पारसले ऐरीलाई ब्याटिङ डिपार्टमेन्टमा नयाँ आगमनका रुपमा अथ्र्याए । पारसले भने ‘ब्याटिङ डिपार्टमेन्टमा मिडिल अर्डरमा स्थायित्व दिन सक्ने आशा जागेको छ ।’ कप्तान पारसले ऐरीलाई सुझाव पनि दिए ‘राम्रो सुरुवात छ, तर गर्न पर्ने अरु धेरै बाँकी छ ।’ क्रिकेटमा मिडिल अर्डर ब्याट्सम्यानको भूमिका तब ठूलो हुन्छ जब पावरप्ले समयमा २ भन्दा बढी विकेट झरिसकेको हुन्छ ।

ओपनर आउट भइसकेको अवस्थामा टिमलाई टिकाएर पूरै ओभर खेल्न मिडिल अर्डर ब्याट्सम्यानको ठूलो भूमिका हुन्छ । ओपनरले पावरप्लेभन्दा अगाडिसम्म टिमलाई विकेटको क्षति नगरी पु¥याइदिए मिडिल अर्डरलाई सहज हुन्छ । 

पारसले भनेका छन् ‘दिपुले आफूले आफूलाई प्रुभ (प्रमाणित) गर्यो,’ पारसले ऐरीप्रति निकै कृतज्ञ हुँदै भने ‘अस्तिको (केन्यासँगको) म्याचमा जसरी उसले सेकेण्ड म्याचमा खेल्यो, म एक क्रिकेट खेलाडी बाहिर बसेर हेर्दा उसले जसरी ब्याटिङ गर्यो मलाई आफैले ब्याटिङ गरेको जस्तो फिल भयो । मै खेलिरहेको छु जस्तो लाग्यो ।’

कप्तान पारस आफैं मिडिल अर्डर ब्याट्सम्यान हुन् । दिपेन्द्र पनि पारसजस्तै अलराउण्डर हुन् । पारस राइट आर्म मिडियम फास्ट स्टाइलमा बलिङ गर्छन् । दीपेन्द्र पनि राइट आर्म मिडियम बलर हुन् । पारस र दिपेन्द्र दुवै दायाँहाते ब्याट्सम्यान हुन् । 

पारसले क्रिकेट खेलमा प्रतिस्पर्धा बढेको बताए । खेलमा छनौट हुनका लागि स्वस्थ प्रतिस्पर्धा हुनु राम्रो संकेत भएको उनले बताए । उनले बर्षभर खेल आयोजना हुने घरेलु क्रिकेटको संरचना बनाउन आवश्यक रहेको उल्लेख गरे ।

पारसले दिपेन्द्रको थप प्रशंसा गर्दै भने ‘उसमा स्पेशल ट्यालेन्सी छ, अब उसले आफूले आफैलाई कसरी म्यानेज गर्ने भन्ने कुरा सोँच्नु पर्छ । उसले देशका लागि अझ धेरै सफलता दिलाउन सक्ने सम्भावना छ ।’ पारसले यो पनि थपे ‘दिपेन्द्र मात्रै हैन, सम्भावना भएका थुप्रै खेलाडीहरु छन्, राम्रो वातावरण भयो भने देशले क्रिकेटमा निकै ठूलो फड्को मार्नेछ ।’

पारसले केन्यासँगको म्याचमा स्वास्थ्य समस्याका कारण खेल्न नसकेपछि मैदान बाहिर बसेर हेर्दा दिपेन्द्र सिंह ऐरीमा आफ्नै अवतार देखेको बताएका छन्, यो भिडियो हेर्नुस्ः
