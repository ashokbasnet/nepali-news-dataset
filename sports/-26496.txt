जिम्बाब्बे भर्सेज नेपालः जिम्माब्बेले टस जितेर ब्याटिङ रोज्यो 

काठमाडौं। आइसीसी विश्वकप छनोटको पहिलो खेलमा नेपाल आज जिम्बाबेसँग भिड्दैछ । नेपाली समयअनुसार दिउँसो सवा १ बजे सुरु हुने खेलमा जिम्बाबेले टस जितेर ब्याटिङ राजेको छ । 

नेपाली टिममा ज्ञानेन्द्र मल्ल, दिलिप नाथ, पारस खड्का, दिपेन्द्र सिंह ऐरी, शरद भेषवाकर, आरिफ शेख, रोहित कुमार पौडेल, सोमपाल कामी, बसन्त रेग्मी, सन्दिप लामिछाने र ललित राजवंशी मैदानमा उत्रिँदैछन् । 

नेपाली टिमका अनिल शाह, शक्ति गौचन, करण केसी र ललित भण्डारीलाई रेस्ट दिइएको छ । जिम्बाबे टेस्ट मान्यता पाइसकेको टिम हुनाले नेपालको लागि आजकोखेल निकै चुनौतीपूर्ण छ । सिनियर टिमको खेलमा नेपालको जिम्बाबेसँग यो पहिलो भिडन्त हो । जिम्बाबेको बुलावायो स्टेडियमका खेल हुने भएकोले जिम्बाबेलाई घरेलु दर्शकको समर्थन रहनेछ ।
