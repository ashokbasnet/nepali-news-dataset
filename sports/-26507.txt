चम्किए बसन्तः जिम्बाबेको तेस्रो विकेट, बसन्तको दोस्रो 

काठमाडौं। विश्वकप छनोटअन्तर्गत जिम्बाबेविरुद्धको खेलमा नेपाली बलर बसन्त रेग्मी चम्किएका छन् । अहिलेसम्म नेपालले तीन विकेट लिएकोमा २ विकेट बसन्तले नै लिएका छन् । १५ औं ओभरको तेस्रो बलमा रेग्मीले आफ्नो दोसे र टिमको लागि पनि तेस्रो विकेट लिए । 

जिम्बाबेको पहिलो विकेटको रुपमा जिम्बाबेका ओपनर सेफस झुवाओलाई आठौं ओभरको पहिलो बलमा सन्दिप लामिछानेले एलबीडब्लु आउट गरेका थिए । दोस्रो विकेटको रुपमा १३ औं ओभरको पाँचौं बलमा जिम्बाबेमा ह्यामिल्टन मासाकाद्जालाई बसन्तले आफ्नै बलमा आफैं क्याच आउट गरे । लगत्तै १५ औं ओभरको तेस्रो बलमा बसन्तले ओपनर सोलोमोन मिरेलाई दिलिप नाथको हातबाट स्टम्प आउट गराए । १५ ओभरको खेल सकिँदासम्म जिम्बाबेले ३ विकेटको क्षतिमा ११३ रन बनाएको छ ।
