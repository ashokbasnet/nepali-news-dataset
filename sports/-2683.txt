यी तीन खेलाडी जसलाई रोनाल्डोले मन पराएनन्

काठमाण्डौँ।रियल मड्रिडका स्टार रोनाल्डोको भूमिका स्पेनिस क्लबको खेलमा जति हुन्छ  त्यति नै उनी खेलाडीको अनुबन्धको विषयमा पनि आफ्नो रणनितिलाई क्लबमा अधिकतम प्रयोग गर्न चाहन्छन् ।

रोनाल्डोकै रणनितिमा रियलले एकपछि अर्को उपलब्धि नजिक आफूलाई उभ्याउने गर्दछ ।

तर आउँदो समरमा नयाँ खेलाडी अनुबन्ध गर्ने प्रक्रिया सुरुहुनु पहिले नै रोनाल्डोले तिन खेलाडीलाई रियल मड्रिडमा नभित्र्याउन आग्रह गरेको स्पेनिस पत्रिका डियारियो गोलले जनाएको छ ।


क्रिस्टियानो रोनाल्डोले चेल्सीका एडेन हजार्ड, एथ्लेटिको मड्रिडका एन्टोनी ग्रिज्म्यान र पेरिस सेन्ट जर्मनका मिडफिल्डर मार्को भेराटीलाई क्लबमा नभित्र्याउन रोनाल्डोले क्लबका अधिकारीसँग आग्रह गरेको डाएरियो गोलले उल्लेख गरेका हो ।


हजार्डलाई रियलका प्रशिक्षक जिनेदिन जिदाने र अध्यक्ष फ्लोरेन्टिनो पेरेजले क्लबमा भित्र्याउन चाहेपनि रोनाल्डोको अनिच्छाको कारण समस्या देखिएको छ ।
