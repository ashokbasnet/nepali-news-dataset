भारतीय क्रिकेट बोर्डको नयाँ निर्णय, ५ खेलाडी टप ग्रेडमा पर्दा परेनन् धोनी 

एजेन्सी। भारतीय क्रिकेट बोर्डले खेलाडीहरुको नयाँ कन्ट्रयाक्ट सार्वजनिक गरेको छ । रोचक त के भने ५ जना खेलाडी टप ग्रेडमा पर्दा पूर्वकप्तान महेन्द्र सिंह धोनी र स्पिनर रविचन्द्रन अश्तिन टप लिस्टमा परेनन् । यतिमात्र होइन भुवनेश्वर कुमार र जसप्रित बुमराहजस्ता बलर टप लिस्टमा पर्दा पेसर मोहम्मद शमी टिममै परेनन् । 

बिसिसिआइले यसबारे अहिलेसम्म केही नबोलेको भए पनि रिपोर्टका अनुसार श्रीमतीसँग विवाद भएका कारण मोहम्मद शमी टिममा नपरेका हुन् । बिसिसिआइले पहिलोपटक टिमलाई चार वर्गमा विभाजन गरेको छ। पहिलो वर्ग ए प्लसका खेलाडीले वार्षिक ७ करोड पाउँछन्, दोस्रो ए ग्रेडकाले वार्षिक ५ करोड, तेस्रो बी ग्रेडकाले वार्षिक ३ करोड र चौथो सी ग्रेडकाले वार्षिक १ करोड पाउँछन् ।
ए प्लस ग्रेडमा कप्तान विराट कोहलीसँगै  रोहित शर्मा, शिखर धवन, जसप्रित बुमराह र भुवनेश्व्र कुमार छन् । ए ग्रेडमा पूर्वकप्तान एमएस धोनी, रविचन्द्रन अश्विन, रविन्द्र जडेजा, चेतेश्वर पुजारा, मुरली विजय र अजिंक्य राहाणे छन् ।
