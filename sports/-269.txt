तीन दिनको उपचारपछि पारस खड्का घर फर्के (भिडियो सहित)

नेपाली राष्ट्रिय क्रिकेट टिमका कप्तान पारस खड्का तीन दिनको उपचार पश्चात आइतबार घर फर्केका छन् । ग्राण्डी अस्पतालमा एपेन्डिसाइटिसको शल्यक्रिया पश्चात आइतबार अपरान्ह पारस खड्कालाई अस्पतालले डिस्चार्ज गरेको हो ।

खड्काको क्यामेरा प्रबिधिबाट एड्हेसियोलाइसिस तथा कि होल सर्जरी (गुजुल्टीएका आन्द्राहरु मिलाउने) तथा इमरजेन्सी ल्यापारोस्कोपिक एपेन्डिक्टोमी गरिएको अस्पतालका मेडिकल डाइरेक्टर डा चक्रराज पाण्डेले जानकारी दिए ।

पेटमा सानो प्वाल मात्र पारेर सर्जरी गरिएकोले पारस चाडै खेलमा फर्कने उपचारमा संलग्न चिकित्सकहरुको दावी छ । तर पारसले यही साता भारतमा हुने तीन अभ्यास खेल भने गुमाउने छन् ।

गतशुक्रबार दिउँसो पेट दुखेपछि अस्पताल पुर्‍याइएको थियो र तीन दिनको उपचार पश्चात पारस घर फर्केका हुन् । नेपालले विश्व क्रिकेट लिग च्याम्प्यिनसिप अन्तर्गत मार्च ११ र १३ मा काठमाडौंमा केन्यासँग प्रतिस्पर्धा गर्दैछ ।
