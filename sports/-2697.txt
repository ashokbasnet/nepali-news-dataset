आन्द्रे गोमेजको कारण किन दुखि भए मेस्सी ? 

काठमाण्डौँ । बार्सिलोना अहिले लालिगाको दोस्रो स्थानमा छ । उसले शिर्षस्थानको रियल मड्रिडलाई टक्कर दिइरहेको छ ।  बार्सिलोनाको खेलमा लियोनल मेस्सीको निकै ठुलो योगदान रहने गर्दछ । गोल गर्ने सबालमा होस या त पास दिन अनि खेलमा सहि रणनिति बनाउन पनि क्लबमा उनको भूमिकाले ठुलो मद्दत गर्दछ ।

लियोनल मेस्सीलाई केही कुराले दुखी बनाएको भन्ने समाचार स्पेनिस पत्रिका डाएरियो गोलले प्रकाशित गरेको छ । पत्रिकाका अनुसार लियोनल मेस्सीसहितका अन्य खेलाडीहरु मिडफिल्डर आन्द्रे गोमेजसँग रुष्ट बनेका छन् ।

गोमेजले आफ्नो क्लबको खेलमा भन्दा पनि पोर्चुगलकै स्टार रोनाल्डो र उनको क्लबसँग निकै नजिक भएको भन्दै बार्सिलोनाका खेलाडीहरु दुखि भएको कुरा पत्रिकाले उल्लेख गरेको छ ।

मिडफिल्डर गोमेजले क्लबको लागि त्यति योगदान दिन नसकेको आरोपसँगै अब नोउ क्याम्पबाट हट्ने चर्चा पनि चल्दै आएको छ ।
