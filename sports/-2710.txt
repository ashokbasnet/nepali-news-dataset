मेस्सीको जादु पर्खिँदै अर्जेन्टिना

काठमाण्डौँ। विश्वकपप छनौटअन्तर्गत अर्जेन्टिना र चिली फेरी आमुने सामुने हुँदैछन् । स्थानिय समयअनुसार विहिबार राति हुने खेल नेपाली समयअनुसार शुक्रबार विहान सवा ५ बजे सुरु हुनेछ ।

अर्जेन्टिनाको घरेलु मैदानमा हुने खेल अर्जेन्टिनाको लागि निकै महत्वपूर्ण छ । अर्जेन्टिना चिलीसँगको पछिल्ला भेटहरुमा दबाबमा पर्दै आएको छ । विहिबारको खेलमा पराजय भोगेको खण्डमा अर्जेन्टिनाको आगामी विश्वकप यात्रा थप कठिन बन्ने पक्का छ ।

दक्षिण अमेरिकी क्षेत्रबाट शिर्ष ४ टोलीले सिधै विश्वकपमा समावेश हुन सक्नेछन् । उक्त क्षेत्रको छनौटमा अर्जेन्टिना अहिलो पाँचौ स्थानमा छ । शिर्ष ४ टोलीमा पर्न नसके पाँचौँ टिमले ओसियाना क्षेत्रको च्याम्पियनसँग प्लेअफ खेल खेल्न भने पाउनेछ, उक्त प्लेअफमा विजयी हुने टिम विश्वकपमा समावेश हुनेछ ।

विहिबारको खेलमा पराजय बेहोर्ये भने अर्जेन्टिना पाँचौ स्थानभन्दा पनि तल झर्नेछ र प्लेअफ खेल्ने मौका पनि गुमाउने खतरा छ । त्यसैले उक्त खतरा टार्नुपर्ने दबाबमा रहेको अर्जेन्टिनाले क्लबको खेलमा शानदार प्रदर्शन गर्ने तर देशको लागि आवश्यक योगदान गर्न नसकेको आरोप लाग्ने गरेका स्टार लियोनल मेस्सीको जादु देशको खेलमा पनि चल्ने विश्वास लिएको छ ।

उता चिली २० अंकसहित विश्वकप छनौटमा अर्जेन्टिनाभन्दा एकस्थान माथि छ । अर्जेन्टिनासँगको खेलमा विजयी हुँदै चिली भने विश्वकपमा आफ्नो स्थान थप मजबुत बनाउन चाहन्छ ।
