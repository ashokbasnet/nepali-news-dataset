पारसको आक्रामक ब्याटिङ, १५० भन्दा माथिको स्ट्राइक रेटमा छक्का, चौकाको वर्षा

काठमाडौं। विश्वकप छनोट अन्तर्गत अफगानिस्तानविरद्ध भइरहेको खेलमा नेपाली टिमका कप्तान पारस खड्काले निकै आक्रामक ब्याटिङ गरिरहेका छन् । ओपनर अनिल शाह आउट भएपछि क्रिजमा आएका पारसले १५० भन्दा बढीको स्ट्राइक रेटमा ब्याटिङ गरेका छन् । 

९ ओभर सकिँदासम्म १३ बल खेलेका पारसले १५० माथिको स्ट्राइक रेटमा २० रन बनाइसकेका छन् । उनले अहिलेसम्म ३ चौका र १ छक्का प्रहार गरिसकेका छन् । अहिले क्रिजमा कप्तान खड्कालाई उपकप्तान ज्ञानेन्द्र मल्लले साथ दिइरहेका छन् । १० ओभरको खेल सकिँदासम्म नेपालले १ विकेटको क्षतिमा ३६ रन बनाएको छ ।
