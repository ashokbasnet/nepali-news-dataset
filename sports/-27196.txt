पारस खड्काको अर्धशतक पूरा, १ विकेटको क्षतिमा नेपाल सय रन नजिकै

काठमाडौं। विश्वकप छनोट अन्तर्गत अफगानिस्तानविरद्ध भइरहेको खेलमा नेपाली टिमका कप्तान पारस खड्काले अर्धशतक पूरा गरेका छन् । उनले ५६ बलमा आफ्नो अर्धशतक पूरा गरेका हुन् । ओपनर अनिल शाह आउट भएपछि क्रिजमा आएका पारसले सम्हालिँदै आक्रामक ब्याटिङ गरेका छन् । 

२२ ओभरको खेल सकिँदासम्म पारस ६१ बलमा ५८ रन बनाएर खेलिरहेका छन् । नेपालको टिम स्कोर पनि १०० रन पुग्नै लागेको छ । २२ ओभरमा नेपाल ८७ रन बनाएर खेलिरहेको छ । पारसले अहिलेसम्म ८ चौका र १ छक्का प्रहार गरिसकेका छन् । अहिले क्रिजमा कप्तान खड्कालाई उपकप्तान ज्ञानेन्द्र मल्लले साथ दिइरहेका छन् । मल्ल २० रन बनाएर खेलिरहेका छन् ।
