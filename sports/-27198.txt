नेपाललाई झट्का, ७५ रन बनाएर कप्तान पारस खड्का आउट 

काठमाडौं। आइसीसी विश्वकप छनोटतर्फ अफगानिस्तानविरुद्धको खेलमा नेपाली टिमका कप्तान पारस खड्का ७५ रन बनाएर आउट भएका छन् । पारस मोहम्मद नाबीको बलमा समिउल्लाह सेनवारीको हातबाट क्याच आउट भएका हुन् । उनी आउट हुँदा २९ ओभरमा नेपालले ३ विकेटको क्षतिमा १११ रन बनाएको छ । 

टिमको स्कोर १३ रन हुँदा ओपनर अनिल शाह ७ रनमै आउट भएपछि आएका कप्तान खड्काले उपकप्तान त्रानेन्द्र मल्लसँग ९२ रनको साझेदारी गरेका थिए । नेपालका उपकप्तान ज्ञानेन्द्र मल्ल टिमको स्कोर १०५ रन हुँदा २३ रनको व्यक्तिगत स्कोरमा आउट भए । तेस्रो विकेटको रुपमा कप्तान खड्का आउट भएका हुन् । ८२ बलमा ७५ रन बनाउने क्रममा खड्काले १० चौका र १ छक्का प्रहार गरे ।
