माल्दिभ्सको क्लबबाट खेल्ने दुई राष्ट्रिय खेलाडी त्यसतर्फ प्रस्थान

काठमाण्डौँ । दुई नेपाली फुटबल खेलाडी माल्दिभ्सको क्लबबाट फुटबल खेल्न त्यसतर्फ प्रस्थान गरेका छन् । नेपाली महिला राष्ट्रिय टिमकी स्ट्राइकर सावित्रा भण्डारी र अनिता बस्नेत बिहिबार माल्दिभ्स गएका हुन् ।

माल्दिभ्समा हुने फुटसल प्रतियोगिताको लागि सावित्रा र अनिताको नाम यसअघि नै निश्चित भएको थियो । फुटसल प्रतियोगिता अर्को सोमबारदेखि सुरु हुँदैछ ।

नेपालका दुबैजना खेलाडी फुटसल च्याम्पियनसिपमा माल्दिभ्स एयरपोर्ट कम्पनी लिमिटेडको क्लबबाट खेल्नेछन् ।
