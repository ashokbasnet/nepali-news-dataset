नेपालको लगातार तेस्रो हार : अफगानिस्तानसँग ६ विकेटले पराजित

काठमाडौं । विश्वकप छनोट क्रिकेट अन्तर्गत आज भएको खेलमा नेपाल नेपाल अफगानिस्तानसँग ६ विकेटले पराजित भएको छ। विश्वकप छनोट क्रिकेटमा नेपालको यो लगातार तेस्रो हार हो।  

जिम्बावेको बुलावायोस्थित एथ्लेटिक क्लबको मैदानमा टस जितेर ब्याटिङ रोजेका नेपालले अपगानिस्तानसामु ४९.५ ओभरमा सबै विकेट गुमाउँदै १ सय ९४ रनको लक्ष्य प्रस्तुत गरेको थियो। नेपालको झिनो रनको लक्ष्य पछ्याएको अपगानिस्तानले ३८.४ ओभरमा ४ विकेट गुमाउँदै पुरा गर्यो।

अफगानिस्तानका लागि नजिबुल्लाह जद्रानले नटआउट ५२ रनको योगदान गरे। त्यस्तै रहेमत शाहले ४६, मोहमद नावीले ३४, जाभेद अहमेदीले २६ तथा कप्तान रसिद खानले २१ रन बनाए।

बलिङमा नेपालका लागि दीपेन्द्र सिंह ऐरीले २ तथा करण केसी र सन्दीप लामिछानेले १-१ विकेट लिए।

पहिले ब्याटिङ गरेको नेपालका लागि कप्तान पारसले सर्वाधिक ७५ रनको योगदान गरे भने दीपेन्द्र सिंह ऐरी ३२, ज्ञानेन्द्र मल्ल र आरिफ शेख, २३/२३ को योगदान गरे त्यस्तै अन्य खेलाडीले दोहोरो अंक जोडन सकेनन्।

ओपनर अनिल शाह ७ रन बनाउँदै आउट भए भने रोहित कुमार पौडेल १, सोमपाल कामी ९, करण केसी ६ रनको योगदान गरे। त्यस्तै बसन्त रेग्मीले नटआउट ९ रनको योगदान गरे।

नेपालले अर्को खेल आगामी सोमबार हङकङसँग खेल्नेछ। नेपालले यसअघि जिम्बाब्वे र स्कटलण्डसँग हार बेहोरिसकेको छ।
