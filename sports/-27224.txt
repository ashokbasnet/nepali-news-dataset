प्रदेशस्तरीय पहिलो 'कर्णाली कप' क्रिकेटको उपाधि सुर्खेतलाई

सुर्खेत । सुर्खेतमा भएको प्रथम प्रदेशस्तरीय पहिलो कर्णाली कप क्रिकेटको उपाधि सुर्खेतले जितेको छ। 

प्रदेश राजधानी वीरेन्द्रनगरमा आज भएको फाइनल खेलमा रुकुमलाई ३ विकेटले पाखा लगाउँदै सुर्खेतले जित हात पारेको हो । यसअघि ११३ रनको लक्ष्य पाएको सुर्खेतले ७ विकेट गुमाउँदै १७ ओभरमा लक्ष्य भेट्टाएका थियो। 

प्रतियोगितामा रुकुम उपविजेता बनेको छ। रुकुमका लागि दिनेश पुनले अर्धशतकको पारी खेल्नुभएको थियो। टस जितेर पहिले ब्याटिङ रोजेको रुकुमले सुर्खेतलाई ११३ रनको लक्ष्य दिएको थियो। 

क्रिकेट संघ सुर्खेतको आयोजनामा भएको कर्णाली कप क्रिकेटमा कर्णाली प्रदेशका छ टोलीको सहभागिता रहेको कपमा सुर्खेत अपराजित रुपमा विजयी भएको छ भने रुकुमले छ मध्ये तीनमा जित र तीनमा हार व्यहोरेको छ।    

प्रतियोगितामा सुर्खेत, रुकुम, जुम्ला, जाजरकोट, दैलेख र सल्यानका गरी छ टोलीको सहभागिता रहेको थियो।
