मेस्सीको निर्णायक गोल, अर्जेन्टिनाले जित्यो

काठमाण्डौँ । विश्वकप २०१८ क्वालिफायरअन्तर्गत अर्जेन्टिनाले चिलीलाई पराजित गरेको छ । विहिबार सम्पन्न खेलमा अर्जेन्टिनाले चिलीमाथि १-० को जित निकालेको हो ।

अर्जेन्टिनाको घरेलु मैदानमा भएको खेलमा लियोनल मेस्सी नायक बने । अर्जेन्टिनाको जितमा एक मात्र निर्णायक गोल मेस्सीले गरेका हुन् ।

पहिलो हाफको १६औँ मिनेटमा प्राप्त पेनाल्टीलाई मेस्सीले गोल गर्दै अर्जेन्टिनालाई १-० को अग्रता दिलाएका थिए् ।
पहिलो हाफमा १-० ले पछि परेको चिलीले दोस्रो हाफमा खेलमा फर्किने निकै प्रयास गरेपनि गोल गर्न भने सकेन । दोस्रो हाफमा कुनै पनि टिमबाट गोल हुन नसकेपछि अर्जेन्टिनाले १-० को जित सुनिश्चित गर्यो ।

चिलीसँगको  जितपछि अर्जेन्टिनाको विश्वकप यात्रा थप सहज बनेको छ ।
