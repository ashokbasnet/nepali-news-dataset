हङकङ भर्सेज नेपालः हङकङले ब्याटिङ रोज्यो, दुवै टिम जित्नैपर्ने दबाबमा 

काठमाडौं। विश्वकप क्रिकेट छनोट अन्तर्गत समूह चरणको अन्तिम खेलमा हङकङले नेपालविरुद्ध टस जितेर ब्याटिङ रोजेको छ । जिम्बाबेको क्विन्स स्पोर्ट क्लवमा हुन लागेको आजको खेलमा दुवै टिमलाई जित्नै पर्ने दबाब छ । 

सुरुका तीन खेल हारिसकेको नेपाल सुपर सिक्स पुग्ने सम्भावना अत्यन्तै न्यून छ तर एकदिवसिय मान्यता पाउने सम्भावना कायमै राख्न नेपालले आजको खेल जित्नै पर्छ । उता सुपर सिक्समा पुग्न हङकङलाई पनि आजको खेल जित्नैपर्ने अवस्था छ । आज हङकङले हारेमा ऊ सुपर ६ बाट बाहिरिनेछ र अफगानिस्तान सुपर ६ पुग्नेछ । यदि नेपालले हारेमा नेपालको एकदिवसीय मान्यता पाउने बाटो बन्द हुनेछ ।
