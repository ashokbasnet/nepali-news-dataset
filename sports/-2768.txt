उरुग्वेको पोस्टमा ब्राजिलको गोल बर्षा, पाउलिन्होको ह्याट्रिक

काठमाण्डौँ । अर्को बर्ष रसियामा हुने विश्वकपको छनौट खेलमा ब्राजिलले उरुग्वेलाई पराजित गरेको छ । गएराति सम्पन्न खेलमा ब्राजिलले उरुग्वेमाथि ४-१ को प्रभावशाली जित दर्ता गरेको हो ।



ब्राजिलको जितमा पाउलिन्हो नायक बने । उनले बिहिबारको खेलमा ह्याट्रिक पुरा गर्दा ब्राजिलकै स्ट्राइकर नेइमारले ७४ औँ मिनेटमा एक गोल गरे । पाउलिन्होले १८ औँ, ५१ औँ र ९० मिनेटमा गोल गर्दै ह्याट्रिक पूरा गरे ।

उरुग्वेका लागि एक मात्र गोल ९ औ पेनाल्टीमार्फत एडिन्सन काभानीले गरे ।

उरुग्वेसँगको जितपछि दक्षिण अमेरिकी क्षेत्रको छनौटमा शिर्षस्थानमा रहेको ब्राजिलले ३० अंक जोडेको छ ।
