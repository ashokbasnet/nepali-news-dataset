चल्यो सन्दिपको जादूः पिएनजीको तेस्रो विकेट गयो

काठमाडौं। आइसीसी विश्वकप छनोट अन्तर्गत प्लेअफमा पपुआ न्यूगिनीविरुद्ध खेलिरहेको नेपालले तेस्रो सफलता पाएको छ । पिएनजीको तेस्रो विकेटको रुपमा चाड सोपर आउट भएका छन् । उनलाई सन्दिप लामिछानेले व्यक्तिगत १० रनको स्कोरमा एलबीडब्लु आउट गरे । तीन विकेट जाँदा १३ ओभरको खेल सकिएको छ र पिएनजीले ५२ रन बनाएको छ । 

पिएनजीका कप्तान तथा ओपनर असद भालालाई सोमपाल कामीले १० रनको स्कोरमा एलबीडब्लु आउट गरेका थिए । लगत्तै करण केसीले अर्का ओपनर टोनी उरालाई ११ रनको व्यक्तिगत स्कोरमा करण केसीले विकेटकिपर अनिल शाहको हातबाट क्याच आउट गराए । एकदिवसीय मान्यता पाउने सम्भावना कायमै राख्न नेपालले आजको खेल जित्नै पर्ने दबाब छ ।
