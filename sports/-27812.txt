सन्दिपको दोस्रो विकेटः पिएनजीको ४ विकेट गयो

काठमाडौं। आइसीसी विश्वकप छनोट अन्तर्गत प्लेअफमा पपुआ न्यूगिनीविरुद्ध खेलिरहेको नेपालले चौथो सफलता पाएको छ । नेपाली बलर सन्दिप लामिछानेले दोस्रो विकेट लिएका छन् । पिएनजीको चौथो विकेटका रुपमा सेसे बाउ आउट भएका छन् ।

उनलाई सन्दिपले व्यक्तिगत ११ रनमा बोल्ड गरेका हुन् । यसअघि तेस्रो विकेटको रुपमा चाड सोपर आउट भएका थिए । उनलाई सन्दिपले नै व्यक्तिगत १० रनको स्कोरमा एलबीडब्लु आउट गरे । ४ विकेट जाँदा १५ ओभरको खेल सकिएको छ र पिएनजीले ५८ रन बनाएको छ । 

पिएनजीका कप्तान तथा ओपनर असद भालालाई सोमपाल कामीले १० रनको स्कोरमा एलबीडब्लु आउट गरेका थिए । लगत्तै करण केसीले अर्का ओपनर टोनी उरालाई ११ रनको व्यक्तिगत स्कोरमा करण केसीले विकेटकिपर अनिल शाहको हातबाट क्याच आउट गराए । एकदिवसीय मान्यता पाउने सम्भावना कायमै राख्न नेपालले आजको खेल जित्नै पर्ने दबाब छ ।
