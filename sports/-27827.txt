पिएनजीविरुद्ध नेपालको खराब सुरुवात, ३ ओभर नसकिँदै दुवै ओपनर आउट

काठमाडौं। वन डे मान्यता पाउने लक्ष्यसहित पपुआ न्यूगिनीविरुद्ध विश्वकप छनोट अन्तर्गतको प्लेअफ खेलिरहेको नेपालको सुरुवात निकै खराब भएको छ । नेपालका दुवै ओपनर ३ ओभरको खेल नसकिँदै आउट भएर पभेलियन फर्केका छन् । 

नेपालका उपकप्तान ज्ञानेन्द्र मल्ल १ ओभर ५ बलको खेल हुँदा १ रनको स्कोरमै क्याच आउट भए । लगत्ते अर्का ओपनर अनिल शाह पनि २ ओभर ५ बलको खेल हुँदा ९ रनको स्कोरमा एलबीडब्लु आउट भए । तीन ओभरको खेल सकिँदा नेपालको स्कोर २ विकेटको क्षतिमा १३ रन छ । क्रिजमा कप्तान पारस खड्का र दिपेन्द्र सिंह ऐरी छन् ।
