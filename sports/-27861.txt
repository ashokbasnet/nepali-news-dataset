नेपालले पहिलो पटक 'वन डे' क्रिकेटको मान्यता पाएपछि कप्तान पारसले गरे यस्तो ट्वीट

काठमाडौँ ।  नेपाली राष्ट्रिय क्रिकेट टोलीले वन डे क्रिकेटको मान्यता पाएको छ। नेपाली राष्ट्रिय क्रिकेट टिमले वन डे क्रिकेटको मान्यता पाएको यो इतिहासमै पहिलोपटक हो। 

आज भएको पहिलो प्लेअफमा पपुआ न्यूगिनीलाई पराजित गर्दै सातौं स्थानको प्लेअफमा पुगेको नेपालले आजकै दोस्रो प्लेअफमा नेदरल्याण्डले हङकङलाई ४४ रनले पराजित गरेसँगै वन डे क्रिकेटको मान्यता पाएको हो। 

नेपालले पहिलो पटक वन डे क्रिकेटको मान्यता पाएपछि नेपाली क्रिकेट टिमका कप्तान पारस खड्काले ट्वीट गर्दै खुसी व्यक्त गरेका छन्। उनले ट्वीट् मार्फत नेपाली क्रिकेटको समर्थन गर्ने सबैलाई धन्यवाद दिएका छन्।

लामो समयको मेहन र प्रतिवद्धताका कारण आज नेपालले इतिहास रचेको भन्दै उनले ट्वीट्मा लेखेका छन्, नेपाली क्रिकेटको ऐतिहासिक यात्रामा सहभागी सबैलाई बधाई। 
 


Thank you everyone for the support..Just been years and years of toil,persisitance,sacrifices,commitment and hardwork..Finally WE BECOME An ODI nation..
Congratulations to everyone who has been part of Nepal cricket's incredible journey ..
God Bless..!!!
— Paras Khadka (@paras77) March 15, 2018
