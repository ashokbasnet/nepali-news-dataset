पिटर डेला पेनाको रिपोर्टः ३ राम्रो बलले एसोसिएट क्रिकेटमा ल्याएको रोमाञ्चक मोड

काठमाडौं। नेपालले वन डे क्रिकेटको मान्यता पाएको छ । यो नेपालको लागि अभूतपूर्व सफलता हो । यस विषयमा क्रिकेटको चर्चित साइट इएसपिएन क्रिकइन्फोमा पिटर डेला पेनाले मन छुने टिप्पणी लेखेका छन् । कसरी एसोसिएट क्रिकेटमा अन्तिम समयमा अनपेक्षित नतिजा आउँदै पूरै समीकरण फेरियो भन्नेमा उनको टिप्पणी केन्द्रित छ । उनको टिप्पणीको सार यस्तो छ । 

३ राम्रो बल । ३ राम्रो बलले एसोसिएट क्रिकेटमा अनपेक्षित प्रभाव पार्न सक्थ्यो । ३ राम्रो बल मात्रै त्यो फरक हो जसले एक पक्षलाई सीमित अवसरका साथ डिभिजन ३ मा फर्काइदिएको छ र अर्को पक्षले आफ्नो क्षितिज फराकिलो पार्दै वन डे इन्टरनेशनल मान्यता पाएको छ । नेपालले समीकरणको सही दिशामा आफ्नो जिम्मेवारी पूरा गर्यो । तर, यो ठाउँमा सजिलै युएइ, हङकङ, नामिबिया वा क्यानडा हुन सक्थे । मात्रै ३ राम्रो बलले २०१८ मा भएको एसोसिएट देशहरुबीचको क्रिकेटलाई व्याख्या गर्न सक्छन् । 

वल्र्ड क्रिकेट लिग डिभिजन २ को पहिलो दिन । नामिबियाको लागि एउटा राम्रो बल काफी थियो नेपालको अन्तिम विकेटको साझेदारी तोड्दै नेपाललाई रोक्न । त्यतिबेला नेपाललाई १८ रन चाहिएको थियो । नेपालले लक्ष्य हासिल गर्यो नामिबियाले राम्रो १ बल फाल्न सकेन । केही दिनपछि समीकरण अझै सहज थियो । नेपाललाई जीतको लागि २ रन चाहिएको थियो । एक बल बाँकी थियो । एउटा योर्करले केन्यालाई सफलता दिलाउन सक्थ्यो तर नेपालले त्यहाँ पनि लक्ष्य हासिल गर्यो । 

राउण्ड रोबिनको अन्तिम दिन । अन्तिम विकेट बाँकी रहँदा नेपाललाई जीतको लागि ५१ रन चाहिएको थियो । तर, क्यानडाको लागि एउटा राम्रो बल मात्र चाहिएको थियो । नेपालले यहाँ पनि लक्ष्य हासिल गरिछाड्यो । क्यानडाले राम्रो एक पल फाल्न सकेन । तीन राम्रो बल, तीमध्ये एउटा मात्रै सही समयमा र केही दिनको फरक । यत्ति मात्रै त्यो फरक हो जसले नेपाललाई समूह चरणको टप टिमको हैसियतमा युएइसँगै विश्वकप छनोटमा पुर्यायो र नामिबियालाई डिभिजन ३ मा झारिदियो । (पूरा रिपोर्ट इएसपिएनक्रिकइन्फोमा पढ्न सकिनेछ ।)
