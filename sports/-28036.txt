सोमपालको चमत्कारः एक रन पनि नदिइ लिए नेदरल्याण्डको दुई विकेट !

काठमाडौं। नेपालविरुद्ध विश्वकप छनोटको अन्तिम प्लेअफ खेलिरहेको नेदरल्याण्डको तीन ओभर नसकिँदै दुई विकेट गएको छ । दुवै विकेट सोमपाल कामीले लिएका छन् रोचक त के भने दुवै व्याट्म्यानलाई आरिफ शेखले नै क्याच गरेर आउट गराए । 

सोमपालले पहिलो विकेट नेदरल्याण्डले खाता नखोल्दै लिएका थिए । उनले तेस्रो बलमै नेदरल्याण्डका वेस्ली बारेसीलाई आउट गरेका थिए । करण केसीले दोस्रो ओभर बलिङ गरेपछि फेरि बलिङमा आएका सोमपालले नेदरल्याण्डका बेन कुपरलाई पनि तेस्रो ओभरको दोस्रो बलमै आउट गरे । कुपर पनि सोमपाल कामीको बलमा आरिफ शेखको हातबाट क्याच आउट भएका हुन् । सोमपालका दुवै ओभर विकेट मेडन हुन् । यी दुवै ओभरमा कुनै रन दिएनन् ।
