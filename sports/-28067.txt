नेपाल पुलिस पराजित, तिलोत्तमा गोल्डकप च्याम्पियनको उपाधि थ्रीस्टारलाई

बुटवल । बुटवलमा जारी २०औं तिलोत्तमा गोल्डकप फुटबल प्रतियोगिताको उपाधि थ्रीस्टार क्लबले हात पारेको छ।

आज शनिबार भएको फाइनल खेलमा विभागीय टोली नेपाल पुलिस क्लबलाई शुन्यका विरुद्ध २ गोल गर्दै थ्रीस्टार च्याम्पियन बनेको हो।

तिलोत्तमा गोल्डकप फुटबलको उपाधिसँगै थ्रीस्टारले ७ लाख ७७ हजार ७७७ रुपैयाँ पुरस्कार प्राप्त गरेको छ। 

यस्तैगरी उपविजेता बनेको पुलिसले ४ लाख ४४ हजार ४४४ रुपैयाँमा चित्त बुझाउनुपर्यो।

खेल भएको ६५ औं मिनेटमा पुलिसका रबिन श्रेष्ठले आत्मघाती गोल गर्दा थ्रीस्टारले अग्रता कायम गरेको थियो।  थ्रीस्टारका बिमल घर्तीमगरको पोस्टचार्जलाई बचाउन खोज्दा रबिनले हानेको बल पुलिसका लागि घातक बन्या।े  

खेलको ८९औं मिनेटमा थ्रीस्टारका कप्तान निराजन खड्काले एक गोल गरेपछि थ्रीस्टार २–० ले विजयी हुन पुग्यो।

खेलको उत्कृष्ट खेलाडी थ्रीस्टारका निराजन खड्का घोषित भए। खड्काले पुरस्कारस्वरुप एकथान मोटरसाइकल पाएका छन्।

बुटवलको एन्फा टेक्निकल सेन्टरको खेलमैदान भएको प्रतियोगितामा विभिन्न २० टिम सहभागी र्थि।
