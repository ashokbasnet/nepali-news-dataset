नेपाललाई आइसीसीले दियो 'सी ग्रेड' को मान्यता

काठमाडौं । विश्वकप छनोटमा नेपालले गरेको प्रदर्शनले सी ग्रेडको मान्यता पाएको छ। आज विश्वकप छनोटमा आठौं स्थान प्राप्त गरेको नेपालको सम्पूर्ण रिपोर्ट कार्ड सार्वजनिक गर्दै आइसीसीले सी ग्रेड दिएको हो।

विश्वकप छनोटमा नेपालले समूह चरणका चार खेलमा तीनमा हार र एकमा जित निकालेको थियो। नेपालले हङकङलाई पराजित गरेको थियो भने जिम्बावे, स्कटल्याण्ड र अफगानिस्तानसँग पराजित भयो।

प्लेअफमा नेपालले पपुवा न्यूगिनीलार्इ ६ विकेटले पराजित गरेपछि एकदिवसीय मान्यता पाएको हो।  नेपाल सातौं स्थानका लागि शनिबार भएको खेलमा भने नेदरल्याण्डसँग ४५ रनले पराजित भएको थियो।

६ खेल मध्य नेपालले २ खेलमा जित र ४ खेलमा हार बेहोरेपछि आइसीसीले नेपाललार्इ सी ग्रेड दिएको हो। 

यसैगरी नेपालसँगै ग्रेड पाउने देश मध्य नेदरल्याण्ड्सः सी ग्रेड तथा पपुवा न्यूगिनीले डी ग्रेडको मान्यता पाएका छन्।
