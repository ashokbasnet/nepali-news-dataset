नेपाललाई बधाइ दिँदै सहवागले भने ‘नेपालले भारतलाई हराउँदा मजा आएको थियो’ (भिडियोसहित)

काठमाडौं। भारतीय क्रिकेट टिमका पूर्व विष्फोटक ब्याट्सम्यान वीरेन्द्र सहवागले नेपाली क्रिकेट टिमलाई वन डे मान्यता पाएकोमा बधाइ दिएका छन् । उनले नेपालले वन डे क्रिकेटको मान्यता पाएर ‘कमाल गरेको’ उनले टिप्पणी गरे । 

आफूले यसअघि नेपाल र भारतबीचको अण्डर १९ खेल हेरेको भन्दै सहवागले नेपाल यु–१९ ले भारतको यु–१९ क्रिकेट टिमलाई हराउँदा निकै मजा आएको बताए । उनी आफू भने अहिलेसम्म नेपाल नआएको बताएका छन् । ‘सुनेको छु नेपाल निकै प्यारो देश छ र त्यहाँका जनता पनि निकै प्यारा छन्’ सहवागले भनेका छन् ‘यसपल्ट नेपाल गएर त्यहाँका जनतासँग भेट्न मन लागेको छ ।’ भिडियोमा हेर्नुहोस् के–के भने सहवागले ।
