आइसिसि अध्यक्ष मनोहरले किन फिर्ता लिए निर्णय ?

काठमाण्डौँ। अन्तराष्ट्रिय क्रिकेट काउन्शिल आइसिसिको अध्यक्षबाट राजिनामा दिएका शशांक मनोहरले आफ्नो निर्णय तत्कालको लागि फिर्ता लिएका छन् । आइसिसिको बोर्डले हाल जारी रहेको प्रशासनिक तथा वित्तिय सुधारको प्रक्रिया नटुङ्गिएसम्म पद नछोड्न आग्रह गरेपछि उनले आफ्नो निर्णयमा पुनर्विचार गरेका हुन् ।

भारतका मनोहरले तत्कालको लागि निर्णय फिर्ता लिएपनि आउँदो सेप्टेम्बरमा हुने आइसिसिको बार्षिक सम्मेलनपछि भने आफू पदमा नरहने स्पष्ट पारेका छन् ।

 आइसिसिको बार्षिक सम्मेलन आगामी सेप्टेम्बर १० देखि १२ सम्म हुनेछ । मनोहरले व्यक्तिगत कारण देखाउँदै पदबाट राजिनामाको घोषणा गरेका थिए ।
