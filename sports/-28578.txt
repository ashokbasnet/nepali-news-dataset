राइटस् एण्ड एसोसियटसको आयोजनामा कलेज स्तरीय फुटसल प्रतियोगिता हुँदै

काठमाडौं । राइटस् एण्ड एसोसियटस शैक्षिक परामर्श दाता कन्सल्टेन्सी काठमाडौंको आयोजनामा कलेज स्तरीय फुटसल प्रतियोगिता हुने भएको छ ।

यहि मार्च २४ तारिख अर्थात् चैत्र १० गते शनिबारको काठमाडौंमा प्रतियोगीता हुन लागेको हो । फुटसलमा युवा बर्गको आकर्षण बृद्दी भईरहेको भएपनि स्तरीय प्रतियोगिताको अभावलाई ध्यानमा राखेर युवा विद्यार्थीहरुलाई फुटसलतर्फ आकर्षित गर्नका लागि प्रतियोगिता गर्न लागिएको कन्सल्टेन्सीका प्रबन्ध निर्देशक सुरज बस्नेतले बताए ।

प्रतियोगिताको प्रथम विजेताले नगद ३५ हजार रुपैयाँ र दोस्रो हुनेले २१ हजार १ सय रुपैयाँसहित प्रमाण–पत्र र मेडल प्राप्त गर्ने संयोजक प्रतित खड्काले जानकारी दिए ।

प्रतियोगिताको सह–प्रायोजकहरुमा नेक्स्ट नेपाल आइटी सोलुशन, प्रशान्ति एकेडेमी स्कुल, मानेक्विन क्लथिङ्ग स्टोर, दी अर्डर मार्क टेलरिङ्ग र शिब शक्ति गार्मेन्टस रहेका छन् ।
