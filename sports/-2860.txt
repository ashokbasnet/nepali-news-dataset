शानदार जितपछि स्पेन पुग्यो शिर्षस्थानमा

काठमाण्डौँ। विश्कप छनौटको खेलमा स्पेनले शानदार जित हासिल गरेको छ । गएराति सम्पन्न खेलमा स्पेनले इजरायललाइ ४-१ गोलले पराजित गर्दै समूह जीको शिर्षस्थानमा पुगेको हो ।

स्पेनको जितमा डेभिड सिल्भा, माचिन पेरेज, डिएगो कोस्टा र इस्कोले गोल गरे । इजरायलका लिओर रेफाएलोभले एक गोल फर्काए ।

खेलको १३ औँ मिनेटमा सिल्भाले स्पेनको लागि पहिलो गोल गरे । पहिलो हाफको इन्जरी समयमा पेरेजले गोल गर्दा इजरायल २-० ले पछि परेको थियो ।

दोस्रो हाफ सुरु भएको ६ मिनेट बित्न नपाउँदै स्पेनका कोस्टाले गोल गरे । ७६ औँ मिनेटमा इजरायलका रेफएलोभले गोल गर्दा खेल ३-१ के अवस्थामा पुग्यो । तर स्पेनका इस्कोले ८८ औँ मिनेटमा गोल गर्दा स्पेनले ४-१ को जित सुनिश्चित गर्यो ।
