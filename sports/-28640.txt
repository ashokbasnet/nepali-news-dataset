नेपाल आयो सन्दिपको आइपिएलको जर्सी, प्रधानमन्त्री ओलीले सार्वजनिक गर्दै

काठमाडौं। इण्डियन प्रिमियर लिग खेल्ने पहिलो नेपाली खेलाडी सन्दिप लामिछानेको आइपिएलको जर्सी नेपाल आइपुगेको छ । उनको जर्सी आज प्रधानमन्त्री केपी शर्मा ओलीले सार्वजनिक गर्दैछन् । जर्सी सन्दिपको टिम दिल्ली डेयरडेभिल्सले नेपाल ल्याएको हो । 

आइपीएलमा सन्दीप दिल्ली डेयरडेभिल्सको टोलीबाट खेल्दैछन्। सन्दिपको जर्सी आज प्रधानमन्त्रीले सार्वजनिक गर्ने कार्यक्रम रहेको स्वयं सन्दिपले पुष्टि गरे । गृहनगर चितवन रहेका सन्दीप सोही कार्यक्रममा लागि भर्खरै काठमाडौं आइपुगेका छन्।

विश्वकप छनोट खेलेर सोमबार नेपाली टोलीसँग सन्दीप स्वदेश फर्किएका थिए। सन्दीप आगामी मंगलबार प्रशिक्षणका लागि दिल्ली प्रस्थान गर्ने कार्यक्रम रहेको छ। सन्दीपलाई दिल्लीले आइपिएल अक्सनमार्फत २० लाख भारुमा अनुबन्ध गरेको थियो। उनी आइपीएल खेल्ने पहिलो नेपाली खेलाडी पनि हुन्।
