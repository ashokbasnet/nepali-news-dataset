करोडौं कमाउने यी क्रिकेटर किन बस्छन् २ कोठे घरमा ? यसकारण ‘सुनिल’ राखियो नाम 

एजेन्सी। आइपिएलमा कोलकाता नाइटराइडर्सबाट खेल्ने चर्चित स्पिनर सुनिल नारायण पछिल्लो समय निकै चर्चामा छन् । २०१५ मा प्रतिबन्धमा परेका यी खेलाडी आइपिएलको अहिलेको सिजनमा पनि प्रतिबन्धमा पर्न सक्ने खतरामा छन् । अहिले पाकिस्तान सुपर लिग खेलिरहेका नारायणको बलिङ एक्सनलाई संदिग्ध मान्दै उनलाई वार्निङ लिस्टमा राखिएको छ । 

आइपिएल टिम कोलकाता नाइटराइडर्सले यस वर्षको लिगको लागि नारायणलाई साढे १२ करोड भारुमा अनुबन्धित गरेको छ । आइपिएलमै यति ठूलो रकम कमाउने नारायण आफ्नो खेलका कारण जति चर्चित छन् उत्तिकै चर्चित आफ्नो साधारण जीवनशैलीका कारण पनि छन् । सुनील आज पनि २ वटा कोठा भएको सानो घरमा बस्छन् । यो घर उनका पिताले वर्षौं पहिले किनेका हुन् । पिताप्रतिको प्रेमकै कारण उनी यही घरमा बसिरहेका छन् ।

सुनिलको जन्म ट्रिनिडाड एण्ड टोबागोको अरिमामा २६ मे १९८८ मा भएको हो । उनका पिता शादीद नारायण एक रेष्टुरेण्टका ट्याक्सी ड्राइभर थिए । उनका पिता भारतीय दिग्गज खेलाडी सुनिल गावास्करका फ्यान थिए । यही कारण उनको नाम सुनिल राखिदिएका थिए । सुनीलका पिता शादीद गावास्करका यतिसम्म फ्यान थिए कि उनले आफ्नी छोरीको नाम पनि सुनिली राख्न खोजेका थिए तर पत्नीले यो नाम राख्न मानिन् । शादीदले नै सुनिललाई क्रिकेट खेल्न लगाएका थिए । सुनिललाई पिता शादीदले ७ वर्षको उमेरमै क्रिकेट एकेडेमी भनाइ गरेका थिए । सुनिलले २०१३ मा नन्दिता कुमारसँग बिहे गरेका थिए ।
