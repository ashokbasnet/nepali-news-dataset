आइपिएलका लागि दिल्लीले दियो सन्दीपलाई १ नम्बरको जर्सी

काठमाडौं । आइपिएल खेल्दा लगाउनका लागि दिल्लीले नेपाली बलर सन्दीप लामिछानेलाई १ नम्बरको जर्सी दिएको छ। नेपाली बलर सन्दीपले इन्डियन प्रिमियर लिग आइपिएलमा दिल्ली डेयरडेभिल्सबाट खेल्दा लगाउने जर्सी सार्वजनिक भएको हो।

आज बिहीबार साँझ राष्ट्रिय खेलकुद परिषद्का सदस्य सचिव केशवकुमार विष्टले सन्दिपको १ नम्बर जर्सी सार्वजनिक गरेका हुन्।

केही हप्ता अघि मात्र सन्दिपलाई दिल्ली डेयरडेभिल्सले आइपिएलका लागि २० लाख भारतीय रुपैयाँमा अनुवन्ध गरेको थियो। सन्दिप आउँदो मंगलबार आइपिएलको अभ्यासका लागि भारत जाँदैछन्।
