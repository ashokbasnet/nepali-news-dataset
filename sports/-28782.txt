दीपिकासँग विज्ञापन खेल्न मानेनन् विराटले, अनुष्का होइन यस्तो छ नमान्नुको कारण 

एजेन्सी। आइपिएल टिम रोयल च्यालेन्जर्स बैंगलोरका कप्तान विराट कोहलीले टिमको एक विज्ञापनमा खेल्न मानेनन् । जसका कारण उनको टिम रोयल च्यालेन्जर्स बैंगलोरको हातबाट करोडौंको डिल गएको छ । यो विज्ञापन एक ट्राभल कम्पनीको थियो जसमा विराटले बलिउड अभिनेत्री दिपिका पादुकोणसँग स्क्रिन शेयर गर्नुपर्ने थियो । तर, विराटले यस्तो गर्न अस्वीकार गरेका छन् । 

ट्राभल कम्पनी गोआइबिबोले विराटलाई लिएर विज्ञापन बनाउन चाहेको थियो । यसको लागि गोआइबिबो र आरसीबीबीच ११ करोडको सम्झौता भएको थियो । सम्झौता अन्तिम अवस्थामा थियो तर विराटले विज्ञापन खेल्न नमानेपछि सम्झौता रद्द भएको छ । विराट यो विज्ञापन गर्न तयार थिए तर उनले अन्य कुनै सेलिब्रेटीसँग स्क्रिन शेयर गर्न भने तयार भएनन् । विज्ञापनमा कम्पनीको ब्राण्ड एम्बेसेडर हुँदा यो विज्ञापन आरसीबीको नभइ कम्पनीको हुने विराटले तर्क गरेका छन् । आइपिएलमा क्रिकेटर र फ्रेन्चाइजीबीचको सम्झौता अनुसार खेलाडीले आफ्नो टिमको विज्ञापनमा सहभागी हुनुपर्छ ।
