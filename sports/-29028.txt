डिपिएलको 'मोस्ट भ्यालुएबल प्लेयर' लाई सुनको जुत्ता

काठमाडौं। धनगढी प्रिमियर लिग (डीपीएल-२) क्रिकेट प्रतियोागिताको 'मोस्ट भ्यालुएबल प्लेयर' लाई गोल्डेन बुट प्रदान गरिने भएको छ।

आइतबार पत्रकार सम्मलेन गरी आयोजक धनगढी क्रिकेट एकेडेमीले सो कुराको जानकारी दिएको हो। 

सम्मेलनमा आयोजकले गोल्डस्टार जुत्ताको उत्पादक किरण सुज म्यानुफ्याक्चरर्ससँग प्रायोजन सम्झौता समेत गरेको छ। सम्झौता भएसँगै मोस्ट भ्यालुएबल प्लेयरलाई गोल्डेन बुट प्रदान गरिन लागिएको हो।

सम्मेलनमा गोल्डेन बुट सार्वजनिक समेत गरिएको थियो। प्रतियोगिता चैत १७ गतेदेखि सुरु हुँदैछ।
