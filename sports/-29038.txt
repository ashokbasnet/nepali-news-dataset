सगरमाथा दिवसको अवसरमा भलिबल प्रतियोगिता

सल्लेरी, सोलुखुम्बु । सगरमाथा दिवसको अवसरमा अगामी मे २९ मा राष्ट्रिय पुरुष भलिबल प्रतियोगिता हुने भएको छ। 

‘सगरमाथाको फेदी अनुपम छ ठाउँ, आन्तरिक पर्यटनको लागि नाम्चे घुम्न जाउँ’ नारासहित नाम्चे युवा समुहले उक्त राष्ट्रिय भलिबल प्रतियोगिता आयोना गर्न लागेको हो। 

हिमालय आधारभूत विद्यालय नाम्चेको मैदानमा सञ्चालन हुने उक्त प्रतियोगिता १० दिनसम्म चल्ने कार्यक्रम संयोजक लामाकाजी लामाले जानकारी दिए। प्रतियोगितामा प्रथम हुनेले रु पाँच लाख १०१, दोस्रो हुनेले रु तीन लाख १०१ र तेस्रो हुनेले रु एक लाख १०१ पुरस्कार पाउनेछ । 

प्रतियोगिताको उत्कृष्ट खेलाडीलाई रु ५० हजार १०१ प्रदान गरिनेछ । एउटा टिममा दुई जनाभन्दा बढी राष्ट्रिय खेलाडी राख्न नपाइने संयोजक लामाले बताए।
