म्यानचेष्टर युनाइटेड एफए कपको क्वार्टरफाइनलमा

काठमाण्डौँ ९, फागुन । म्यानचेष्टर युनाइटेड एफ ए कपको क्वार्टरफाइनलमा प्रवेश गरेको छ ।

गएराति भएको खेलमा ब्ल्याकबर्न रोभर्सलाई २-१ ले पराजित गर्दै म्यानचेष्टर युनाइटेडले अन्तिम पाँचमा स्थान पक्का गरेको हो ।

म्यानचेष्टर युनाइटेडको जितमा मार्कश रासफोर्ड र जाल्टन इब्राहिमोविचले गोल गरे । खेलको पहिलो हाफको १७ औँ मिनेटमा ड्यानी ग्राहमले गोल गर्दै ब्ल्याकबर्न रोभर्सको लागि सुरुवाती अग्रता दिलाएका थिए । त्यसको दश मिनेटपछि युनाइटेडका मार्कश रासफोर्ड ले गोल गर्दै खेललाई १-१को बराबरीमा पुर्याए ।

सब्सिच्यसडको रुपमा मैदान छिरेका इब्राहिमोविचले खेलको ७५ औँ मिनेटमा गोल गर्दै म्यानचेष्टर युनाइटेडको जित सुनिश्ति गरे ।

म्यानचेष्टर युनाइटेडले अब क्वार्टरफाइनलमा इंगलिस प्रिमियर लिग लिडर चेल्सीसँग खेल्नेछ ।
