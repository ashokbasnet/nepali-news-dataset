आइपिएलको मुखैमा स्मिथ र वार्नरमाथि १ वर्षको प्रतिबन्ध

एजेन्सी। बल टेम्परिङ आरोपमा अस्ट्रेलियाका कप्तान स्टिभ स्मिथ र उपकप्तान डेभिड वार्नरलाई १ वर्षका लागि प्रतिबन्ध लगाइएको छ । दक्षिण अफ्रिकामा भएको टेष्टमा बल टेम्परिङ गरेको आरोपमा अस्ट्रेलियाको क्रिकेट बोर्डले यी दुईमाथि प्रतिबन्ध लगाएको हो । 

बोर्टले यो गैरकानुनी कामले टिमको साख गिरेको ठहर गर्दै यी दुईमाथि यति कडा कारवाही गरेको हो । उनीहरुसँगै टिमका कोच डेरेन लेहमन पनि कारवाहीको भागीदार बनेका छन् । गार्जियनको रिपोर्टअनुसार लेहमनले कोचबाट राजीनामा दिनुपर्नेछ । आइपिएलको मुखैमा यी दुईमाथि यस्तो कारवाही हुँदा आइपिएल इतिहासमा पहिलोपटक सबै कप्तान भारतीय हुने अवस्था आएको छ । 

आइपिएलमा राजस्थान रोयल्सका कप्तान रहेका स्मिथको हातबाट कप्तानी गइसकेको छ । अब वार्नर पनि कप्तान नरहने सम्भावना अधिक छ । क्रिकेट अस्ट्रेलियाले कारवाहीको आधिकारिक घोषणा गरिसकेको छैन । कारवाहीको प्रकृति हेरी यी दुईले आइपिएल नै खेल्न नपाउने पनि हुन सक्छ ।
