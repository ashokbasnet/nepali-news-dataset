एसियन कपमा सहभागी हुने नेपालको चाहना अपुरै, यमनसँग २-१ ले पराजित

काठमाडौँ । एएफसी एसियन कप २०१९ को छनोट चरणको खेलमा नेपाल यमनसँग पराजित भएको छ।  

कतारको दोहामा भएको खेलमा नेपाल यमसँग २-१ गोलले पराजित भयो। यो जितसँगै यमनले अर्को बर्ष युएईमा हुने एएफसी एसियन कपमा स्थान सुरक्षित गरेको छ।

समूह एफबाट फिलिपिन्स समुहको विजेता र यमन उपविजेता बन्दै एसियन कपमा छनोट हुँदा नेपाल र ताजिकिस्तान भने बाहिरिए।

खेलको २३ औँ मिनेटमा अब्दुल वासियाले गोल गगर्दै यमनलाई सुरुवाती अग्रता दिलाए। त्यसपछि खेलको ४५ औँ मिनेटमा नवयुग श्रेष्ठले हेड गोल गर्दै खेललाई बराबरीमा ल्याए।

तर खेलको ८३ ‌औँ मिनेटमा पाएको पेनाल्टीलाई सदुपयोग गर्दै यमनका लागि अब्दुल वासियाले अग्रता दोब्बर बनाए। नेपालका विराज महर्जनले फल खेलेपछि यमनले पाएको पेनाल्टीलाई वासयियाले गोल गरेका थिए।

यो गोलपछि दुबै देशबाट स्कोर भएन।
