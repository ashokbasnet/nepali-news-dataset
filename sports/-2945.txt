रोनाल्डोले गरे ७० औँ अन्तराष्ट्रिय गोल

काठमाण्डौँ। विश्वकप २०१८ को छनौटअन्तर्गत शनिबारको खेलमा पोर्चुगलले हंगरीमाथि सहज जित हात पार्दा स्ट्राइकर क्रिस्टियानो रोनाल्डोको लागि पनि बिशेष क्षण रह्यो ।

पोर्चुगलको लागि स्ट्राइकर रोनाल्डोले ७० औँ अन्तराष्ट्रिय गोल गर्न सफल भएका छन् । रोनाल्डोको २ गोल पोर्चुगलले हंगेरीलाई हराउन महत्वपूर्ण बन्यो । हंगरीलाई ३-० ले पराजित गर्दा पोर्चुगलको लागि एन्ड्रे सिल्भाले एक गोल गरे ।

पोर्चुगलको लागि १३७ खेल खेल्दा रोनल्डोले ७० गोल गर्न सफल भएका हुन् । रोनाल्डो पोर्चुगलका सर्वाधिक गोलकर्ता पनि हुन्। उनले यरोपियन क्षेत्रको छनौटमा लगातार चार खेलमा गोल गरेका छन् ।

७० गोलसँगै रोनाल्डो युरोपेली देशबाट सर्वाधिक गोल गर्ने खेलाडीको सूचीमा चौँथो स्थानमा उक्लिएका छन् । उनीभन्दा माथि जर्मनीका मिरोसलाभ क्लोसले १३७ खेलबाट ७१ गोलसहित तेस्रो तथा ६ खेलबाट ७५ गोल गरेका हंगेरीका साल्डोर कोसिस दोस्रो स्थानमा छन् । त्यस्तै शिर्षस्थानमा हंगरी र स्पेनबाट ९ खेलमा ८४ गोल गरेका फेरेन्स पुस्कास छन् ।
