विश्वकप छनौटमा फ्रान्सको जित, जिरउड र ग्रिजम्यान चम्किए

काठमाण्डौँ। विश्कप २०१८ को छनौटअन्तर्गतको खेलमा फ्रान्स विजयी भएको छ । शनिबार सम्पन्न खेलमा युरोपियन क्षेत्रको समूह एको शिर्षस्थानमा रहेको फा्रन्सले लग्जेम्बर्गलाई ३-१ ले पराजित गर्न सफल भयो ।


फ्रान्सको जितमा ओलिभर जिरोउडले २ तथा एन्टोनी ग्रिजम्यानले १ गोल गरे । पहिलो हाफको २८ औँ मिनेटमा जिरोउडले फ्रान्सको लागि पहिलो गोल गरे ।

त्यस्तै ३४ औँ मिनेटमा प्राप्त पेनाल्टीलाई जोएचिमले लक्जमबर्गको लागि बराबरि गोल फर्काए । तर त्यसको तिन मिनेटमै ग्रिजम्यानले पेनाल्टीमै गोल गर्दा पहिलो हाफ २-१ मा सकिएको थियो ।

दोस्रो हाफको ७७ औँ मिनेटमा जिरोउडले व्यक्तिगत दोस्रो गोल गर्दा फ्रान्सले ३-१ को जित सुनिश्चित गर्यो ।
