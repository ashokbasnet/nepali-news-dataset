बल टेम्परिङः स्मिथले रुँदै माफी मागेर भने ‘मेरो नेतृत्व असफल भयो’ (भिडियोसहित)

एजेन्सी। बल टेम्परिङ विवादमा अष्ट्रेलियाका बर्खास्त गरिएका कप्तान स्टिभ स्मिथले रुँदै माफी मागेका छन् । मिडियाका अगाडि आउँदा रुँदै प्रस्तुत भएका स्मिथले आफ्नो नेतृत्व असफल भएको बताए । दक्षिण अफ्रिकाबाट आफ्नो टोलीसँगै स्वदेश फर्किएका स्मिथले आफूले ठूलो भूल गरेको बताए । 

उनीसँगै कारवाहीमा परेका डेभिड वार्नरले पनि माफी मागेका छन् । उनले आफ्नो गल्तीले क्रिकेटलाई ठूलो नोक्सानी भएको बताए । एक वर्षको प्रतिबन्ध लागेपछि अब यी दुई खेलाडी आइपिएलमा पनि खेल्न पाउने छैनन् । स्मिथ मिडियाका अगाडि प्रत्यक्ष आएका भए पनि डेभिड वार्नरले भने इन्स्टाग्रामबाट आफ्नो कुरा राखेका थिए । 

भिडियो हेर्नुहोस्
