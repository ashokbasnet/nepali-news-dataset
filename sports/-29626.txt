देशका लागि नखेलेका मेस्सीले बार्साका लागि खेल्ने संकेत 

एजेन्सी ।

अर्जेन्टिनी स्टार लियोनल मेस्सीले गत मंगलबार सम्पन्न अन्तर्राष्ट्रिय मैत्रीपुर्ण खेलमा भाग लिएनन् । उनी उपस्थित नभएको खेलमा अर्जेन्टिना स्पेनसँग ६–१ को लज्जास्पद हार व्यहोर्न पुग्यो । घाइते भएका कारण मेस्सीलाई त्यस खेलमा आराम दिईएको थियो । तर घाइते मेस्सी बार्सिलोनाको प्रशिक्षणमा भने सहभागी भएका छन् । त्यसैले मेस्सी ला लिगामा शनिबार राति सेभिल्ला विरुद्धको खेलमा मैदान उत्रने आंकलन गर्न थालिएको छ ।

यद्यपी बार्साका प्रशिक्षक अरनेस्टो भारभेर्डेेले मेस्सी पुर्ण रुपमा ठिक नभएका कारण उनले खेल गुमाउन सक्ने बताएका छन् । तर उनको अवस्था सुधार भए खेलमा समावेश गराईने उनको भनाई छ । यस सिजन बार्सिलोनामा मेस्सीले जादुई प्रदर्शनगर्दै क्लवलाई लिगमा शिर्ष स्थानमा कायम राख्न सफल भएका छन् । उनको अनुपस्थितीले लिग तालिकामा बार्सालाई असर समेत पर्न सक्छ ।

ला लिगामा बार्सा अहिलेसम्म कुनै खेलमा हारेको छैन् । ७५ अंक सहित शिर्ष स्थानमा रहेको बार्सा २९ खेल खेलिसक्दा २३ खेलमा विजयी भएको छ ६ खेलमा बराबरी खेलेको छ । बार्सा ६४ अंक सहित दोस्रो स्थानको एथ्लेटिको मड्रिडभन्दा ११ अंकले अघि छ । ६० अंक भएको चिर प्रतिद्धन्द्धि रियल मड्रिड बार्साभन्दा १५ अंकले पछि छ । ला लिगा उपाधि होडमा बार्सा निकै शशक्त देखिएको छ ।
