डेभिड वार्नर अस्ट्रेलियन टिमबाट सदाका लागि विदा

Photo: www.theguardian.com
                                
                                        
                        एजेन्सी। अस्ट्रेलियन टिमका निलम्बित उपकप्तान डेभिड वार्नर अब अस्ट्रेलियाको टिमबाट कहिल्यै पनि क्रिकेट खेल्ने छैनन् । उनले अस्ट्रेलियाका लागि फेरि कहिल्यै नखेल्ने गरी राजीनामा दिएका छन् । उनलाई अस्ट्रेलियाको क्रिकेट बोर्डले १ वर्ष खेल्न नपाउने र पुनः कहिल्यै कप्तान बन्न नपाउनेगरी प्रतिबन्ध लगाएको थियो । लगत्तै वार्नरले सदाका लागि नखेल्ने निर्णय गरेका हुन् । 

दक्षिण अफ्रिकाविरुद्ध न्यूल्याण्डमा भइरहेको टेष्टमा बल टेम्परिङमा वार्नर नै ‘मास्टरमाइन्ड’ रहेको मानिएको छ । यद्यपि यस विषयमा अनुसन्धान जारी छ । यसअघि सोही घटनामा दोषी ठहरिएका तत्कालीन कप्तान स्टिभ स्मिथले रुँदै माफी मागे लगत्तै वार्नरले पनि रुँदै माफी मागेका थिए । उनले बल टेम्परिङमा आफ्नो संलग्नता स्वीकार गरेपनि यस विषयमा अन्य को सहभागी थिए भन्नेबारे केही भनेनन् ।
