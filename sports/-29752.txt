बायन र डर्टमुन्डबीचको प्रतिस्पर्धात्मक खेल आज 

जर्मनी / एजेन्सी l

जर्मन बुन्डेस लिगा फुटबलमा आज राति प्रतिस्पर्धात्मक खेल हुँदैछ । चिर प्रतिद्वन्द्वि बायन म्युनिख र बोरुसुया डर्टमुन्डबीच प्रतिस्पर्धा हुन लागेको हो । खेल नेपाली समय अनुसार सवा १० बजे सुरु हुनेछ । लिगमा बायन ६६ अंक सहित शिर्ष स्थानमा छ भने डर्टमुन्ड ४८ अंक सहित तेस्रो स्थानमा छ । 

बायनमा लिवानडोस्की, रिवेरी, थोमस मुलर, आर्जेन रोवेनजस्ता स्टार खेलाडी छन् । उता डर्टमुन्डमा मार्को रिउस, मिची बात्सुई, मारियो गोट्जे जस्ता भरपर्दा खेलाडीहरु समावेश छन् । आजको खेल निकै प्रतिस्पर्धात्मक हुने अनुमान गरिएको छ । 

 आजको खेल जिते बायनले लिगमा अंकको अन्तरलाई अझ बढाउने छ । डर्टमुन्डले खेल जितेमा उसले दोस्रो स्थानको साल्कालाई पछिपार्दै आफु लिगमा दोस्रो हुनेछ । दोस्रो स्थानको साल्काको ४९ अंक छ ।
