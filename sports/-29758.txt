प्रिमियर लिगमा आज महत्वपूर्ण खेलहरु हुँदै, को को भिड्दै ?  

लण्डन / एजेन्सी

इंग्लीस प्रिमियर लिगमा आज महत्वपूर्ण खेलहरु हुँदैछन् । आज लिगमा शिर्ष स्थानको म्यानेचस्टर सिटी, दोस्रो स्थानको म्यानचेस्टर युनाइटेड र तेस्रो स्थानको लिभरपुल प्रतिस्पर्धामा उत्रदैछन् । म्यानचेस्टर सिटीले आज राति नेपाली समय अनुसार सवा १० बजे एभर्टनसँग प्रतिस्पर्धा गर्नेछ । युनाइटेडले पौने ८ बजे स्वान्सी सिटीसँग खेल्ने छ । लिभरपुलले भने आजै साँझ सवा ५ बजे क्रिष्टल प्यालेसको सामना गर्नेछ ।  

लिगमा शिर्ष स्थानको सिटीको ८१ अंक छ । दोस्रो स्थानको युनाइटेडभने तेस्रो स्थानको लिभरपुलभन्दा मात्र २ अंकले अघि छ । युनाइटेडको ६५ अंक छ भने लिभरपुलको ६३ अंक छ । युनाइटेड स्वान्सी सिटीसँग हारेमा र लिभरपुलले क्रिष्टल प्यालेसलाई जितेमा लिभरपुलले युनाइटेडलाई अंक तालिकामा पछि पार्नेछ ।
