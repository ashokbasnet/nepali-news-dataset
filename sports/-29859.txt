धनगढी प्रिमियर लिगः सिवाइसी अत्तरियालाई झिनो लक्ष्य, रुपन्देही ६१ मै अलआउट

अत्तरियाका लागि सर्वाधिक विकेट लिने कमल सिंह ऐरी
                                
                                        
                        काठमाडौं। धनगढी प्रिमियर लिगको दोस्रो खेलमा सिवाइसी अत्तरियाले झिनो लक्ष्य पाएको छ । रुपन्देही च्यालेन्जर्स ६१ रनमै अलआउट भएपछि अत्तरियाले ६२ रनको लक्ष्य पाएको हो । 

रुपन्देहीका ब्याट्सम्यान चल्न नसक्दा खेलमा अत्तरिया सुरुमै हावी भएको थियो । रुपन्देहीका लागि छैटौं क्रममा आएका ओमानका खेलाडी सुफ्याँ महमुद २० रनमा नटआउट रहँदा अन्य कुनै पनि ब्याट्सम्यानले दोहोरो अंकमा रन बनाउन सकेनन् । 

अत्तरियाका लागि कमल सिंह ऐरीले सर्वाधिक ४ विकेट लिए । शुभंकर उराउले ३ विकेट लिँदा दिपेन्द्र सिंह ऐरी, विपिन चन्द्रा र कृष्ण कार्कीले १–१ विकेट लिए ।
