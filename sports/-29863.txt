बेलको दुई गोलमा रियल मड्रिड विजयी, बेन्जेमाको ४ सय खेल पुरा

मड्रिड / एजेन्सी 

स्पेनिस ला लिगा फुटबल अन्तर्गत शनिबार राति भएको खेलमा रियल मड्रिडले शानदार जित हात पारेको छ । रोनाल्डो, मार्सेलोजस्ता भरपर्दा खेलाडीको अनुपस्थितीमा मड्रिडले लास पालमसमाथि ३–० को जित हात पारेको हो ।

मड्रिडको जितमा वेल्सका स्टार गारेथ बेलले २ गोल गरेभने बेन्जेमाले एक गोल गरे । पालमसविरुद्धको खेलसँगै बेन्जेमाले रियल मड्रिडमा आफ्नो ४ सय खेल पुरा गरेका छन् । साथै उनले आफ्नौ ४ सयौं खेलमा गोलगर्दै गोलको खडेरी समेत टारेका छन् । सन् २००९ बाट मड्रिडमा आवद्ध बेन्जेमाले अहिलेसम्म क्लवका लागि १ सय ९० गोल गरेका छन् । 

पालमसविरुद्ध जित निकालेसँगै तेस्रो स्थानको रियल मड्रिडले लिगमा दोस्रो स्थानको एथ्लेटिको मड्रिडसँग अंक दुरी कम गरेको छ । मड्रिडको ६३ अंक भएको छ । एथ्लेटिको मड्रिडभन्दा मात्र एक अंकले अघि छ । तर शिर्ष स्थानको बार्साभन्दा मड्रिड १३ अंकले पछि छ ।
