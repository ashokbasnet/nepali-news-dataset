म्यानचेस्टर सिटी उपाधि होडमा सबैभन्दा बलियो 

लण्डन / एजेन्सी

लिग लिडर म्यानचेस्टर सिटी प्रिमियर लिगको उपाधि होडमा सबैभन्दा बलियो देखिएको छ । शनिबार राति एभर्टनलाई ३–१ ले पराजित गरेको सिटी उपाधि नजिक पुगेको हो । जितसँगै सिटीले प्रिमियर लिग जित्ने निश्चितजस्तै भएको छ । खेल प्रदर्शनलाई मध्य नजरगर्दा सिटी अन्य टोलीभन्दा निकै बलियो छ । अब मात्र ७ खेल खेल्न बाँकी सिटीको ८४ अंक छ । सिटी दोस्रो स्थानको युनाइटेडभन्दा १६ अंकले अघि छ । तेस्रो स्थानको लिभरपुलभन्दा १८ अंकले अघि छ । 

शनिबार राति एभर्टनविरुद्ध अवे गेममा सिटीले पहिलो हाफमै सुरुवाती ३ गोलको अग्रता लिएको थियो । दोस्रो हाफमा एभर्टनले एक सान्त्वना गोल फर्काएका थिए । सिटीका साडियो मानेले खेलको चौथौ मिनेटमै टोलीलाई सुरुवाती अग्रता दिलाएका थिए । त्यसपछि १२ औ मिनेटमा ग्याब्रियल जिशशले दोस्रो गोलगर्दा रहिम स्टर्लिङले ३७ औ मिनेटमा तेस्रो गोल गरे । दोस्रो हाफको ६३ औ मिनेटमा एभर्टनका यानिक बोलासीले एक सान्त्वना गोल फार्काएका थिए । हारसँगै ४० अंक भएको एभर्टन लिगमा ९ औ  स्थानमै सिमित छ ।
