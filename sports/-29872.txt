आइपिएलको मुखमा कोलकातालाई झट्का, साढे ९ करोडमा किनिएका स्टार्क आइपिएल नखेल्ने

एजेन्सी। इण्डियन प्रिमियर लिग सुरु हुन एक साताभन्दा पनि कम समय बाँकी रहँदा २ पटकको उपाधि विजेता कोलकाता नाइटराइडर्सलाई झट्का लागेको छ । उसले ९ करोड ४० लाखमा किनेका अस्ट्रेलियन बलर मिचेल स्टार्क आइपिएल नखेल्ने भएका छन् । 

स्टार्क दाहिने खुट्टामा ‘स्ट्रेस फ्याक्चर’का कारण आइपिएलको यस वर्षको सिजनबाट बाहिरिएका हुन् । उनी टिममा नहुँदा कोलकातालाई निकै समस्या पर्ने निश्चित छ किनकि कोलकाताका अर्का स्टार बलर सुनील नारायणको बलिङ एक्सन पनि सन्देहको घेरामा छ र उनी समेत कुनै पनि बेला प्रतिबन्धमा पर्न सक्ने खतरामा छन् । दक्षिण अफ्रिकाविरुद्ध भइरहेको चौथो टेष्टमा पनि स्टार्क खेलिरहेका छैनन् । उनी उपचारको लागि अस्ट्रेलिया फर्किएको बताइएको छ ।
