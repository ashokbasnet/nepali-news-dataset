म्यान यू र लिभरपुल विजयी, अंक तालिकामा प्रतिस्पर्धा जारी 

जितपछि खुशी साट्दै युनाइटेडका खेलाडी
                                
                                        
                        लण्डन / एजेन्सी

इंग्लीस प्रिमियर लिगका पछिल्ला खेलहरुमा म्यानचेष्टर युनाइटेड र लिभरपुल विजयी भएका छन् । शनिबार राति भएको खेलमा म्यान यूले स्वान्सी सिटीमाथि २–० गोलको जित निकालेको हो । उसका जितकालागि रोमेलु लुकाकुले पहिलो पाँचौ मिनेटमा सुरुवाती गोलगर्दा यसै सिजन आर्सनलबाट युनाईटेडढ पुगेका एलेक्सिस सान्सेजले खेलको २० औ मिनेटमा अर्को गोल थपेका थिए । स्वान्सी सिटीले खेलमा कुनै गोल गर्न सकेन । 

त्यसअघि भएको खेलमा लिभरपुलले क्रिस्टल प्यालेसलाई २–१ ले पराजित गरेको थियो । सुरुवातमा १–० ले पछि परेको अवस्था उल्टाउदै लिभरपुलले खेलमा जित निकालेको हो । खेलको १३ औ मिनेटमा पेनाल्टिमार्फत प्यालेसका लुका मिलिभोजेभिकले गोल गरेका थिए । तर खेलको ४९ औ मिनेटमा साडियो माने र ८४ औ मिनेटमा स्टार मोहम्मद सलाले गोल गरेपछि क्रिस्टल प्यालेस हार व्यहोर्न पुगेको हो । 

जितसँगै म्यान यू र लिभरपुलबीच अंक तालिकामा बेजोड प्रतिस्पर्धा देखिएको छ । म्यान यू ६८ अंक सहित लिगको दोस्रो स्थानमा छ भने लिभरपुल तेस्रो स्थानमा रहेर म्यान यूलाई पछ्याई रहेको छ । २ अंले मात्र पछि रहेको लिभरपुलको ६६ अंक छ । 
खेल सकिएपछि खुशी साट्दै भिलरपुलका सला र साडियो माने
