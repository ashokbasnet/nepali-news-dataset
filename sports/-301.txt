 सेख कमल अन्तराष्ट्रिय क्लब कप - मनाङद्वारा बंगलादेशको मोहमेदन क्लब पराजित

काठमाण्डौँ ९ फागुन । दोस्रो सेख कमल अन्तराष्ट्रिय क्लब कपमा नेपालको मनाङ मर्स्याङ्दी क्लबले विजयी सुरुवात गरेको छ ।

बंगलादेशमा जारी प्रतियोगितामा मनाङले बंगलादेशको मोहमेदन स्पोटिङ क्लबलाई २-० ले हराएको हो। आइतबार एमए अजिज रंगशालामा भएको खेलमा मनाङले जित हात पार्दा ओलाओले र बिशाल राइले गोल गरे । जितसँगै मनाङले ३ अंक जोडको छ ।

प्रतियोगितामा नेपाल र बंगलादेशसहित किर्गिस्तान, अफगानिस्तान, दक्षिण कोरिया र माल्दिभ्सका क्लबलाई दुई समूहमा बर्गिकरण गरिएको छ ।

प्रत्येक समूहमा विजेता तथा उपविजेता सेमिफाइनलमा प्रवेश गर्न पाउनेछन् ।
