 इमर्जिङ कपमा नेपाल पाकिस्तानसँग ६ विकेटले पराजित  

काठमाण्डौँ। एसिसि इमर्जिङ नेसन्स कपको पहिलो खेलमा नेपाल पाकिस्तानको यू २३ टिमसँग पराजित भएको छ । सोमबार बंगलादेशमा भएको खेलमा पाकिस्तानले नेपाललाई ६ विकेटले पराजित गरेको हो । 

शेख कमल अन्तराष्ट्रिय रगंशालामा भएको खेलमा पाकिस्तानले नेपाललाई पहिले ब्याटिङको निम्तो दिएको थियो । नेपालले निर्धारित ५० ओभरको खेलमा ९ विकेट गुमाउँदै १ सय ८० रनको योगफल तयार पार्यो । 

नेपाललाई सस्तैमा समेट्न पाकिस्तानी युवा टोलीको कसिलो बलिङ गर्न सफल भयो ।  नेपालका लागि सुनिल धमलाले सर्वाधिक ४३ रनको योगदान गरे भने सरद भेषवाकरले ३८ रन बनाए । बिनोद भण्डारीले २४ रनको स्कोर बनाउँदा कप्तान ज्ञानेन्द्र मल्ल भने २ रनमै पेभिलियन फर्किए । 

१ सय ८१ रनको लक्ष्यका साथ व्याटिङमा उत्रिएको पाकिस्तानले ४५ दशमलव १ ओभरमा लक्ष्य पूरा गर्यो । उसका इमाम अल हाकले नटआउट १ सय ५ रनको शतकीय पारि खेले । त्यस्तै हमाद अजाम २२ रनमा नटआउट रहे । 

बलिङतर्फ पाकिस्तान अन्डर २३ का घुलाम मुदासरले सर्वाधिक ५ विकेट लिए । त्यस्तै ओसामा मिरले २ तथा बिलाल आसिफ र जफर गोहरले समान एकएक विकेट लिए । नेपालका लागि सन्दिप लामिछाने र कप्तान ज्ञानेन्द्र मल्लले समान दुई दुई विकेट हात पारे । 

टेष्ट मान्यताप्राप्त टोलीसँगको प्रतिूपर्धामा नेपालले जित हात पार्न नसकेपनि पाकिस्तानलाई सजिलैसँग खेल भने सुम्पिएन । नेपालले आफ्नो दोस्रो खेलमा भोली बंगलादेशसँग प्रतिस्पर्धा गर्नेछ । 

तस्वीरः रमन सिवाकोटी
