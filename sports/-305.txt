साहिद अफ्रिदीले लिए अन्तराष्ट्रिय क्रिकेटबाट सन्यास

काठमाण्डौँ ९ फागुन। पाकिस्तानका पूर्वक्रिकेटकप्तान साहिद अफ्रिदीले अन्तराष्ट्रिय क्रिकेटबाट बिदाइको घोषणा गरेका छन ।

अफ्रिदीले सन् २०१५ मा टेष्ट र एकदिवसीय क्रिकेटबाट सन्यास लिएका थिए तर उनी टि २० क्रिकेटमा भने सक्रिय थिए । ३६ बर्षिय अफ्रिदीले सन् २०१६ को अप्रिलमा पाकिस्तानको टि २० कप्तानबाट पनि राजिनामा दिएका थिए ।

बिदाइको हात हल्लाउँदै अफ्रिदिले भने "म अन्तराष्ट्रिय क्रिकेटलाई गुडबाइ भन्छु" । अलराउन्डर साहिद अफ्रिदीले २७ वटा टेष्ट, ३ सय ९८ एकदिवसीय तथा ९८ टि २० म्याच खेलेका छन् ।

अन्तराष्ट्रिय क्रिकेटबाट बिदा लिए पनि आफू घरेलु टि -२० खेलमा भने सहभागी हुने बताएका अफ्रिदीले थपे "म मेरा फ्यानहरुको लागि खेलिरहेको छु र  अन्तराष्ट्रिय क्रिकेटमा नरहेपनि अबको दुई बर्ष घरेलु लिगको खेलमा भने निरन्तरता दिनेछु ।"
