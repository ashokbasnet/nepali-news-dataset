नेपाललाई छैठौं सफलता, बंगलादेशको छ विकेट गुम्यो 

काठमाडौं । एसीसी इमर्जिङ कप क्रिकेट अन्तर्गत नेपालले बंगलादेशविरुद्ध टस जितेर पहिले फिल्डिङ रोजेको छ। अहिले घरेलु टोली बंगलादेशले नेपाल विरुद्ध ब्याटिङ गर्दैछ।

नेपाललाई चौथो सफलता हात परेको छ। सुरुवाति ५ ओभरमा नेपालका अविनाश कर्णले आफ्नो हरेक ओभरमा विकेट लिए।

अर्को एण्डबाट बलिङ गरिरहेका महबुब आलमले पावर प्लेको अन्तिम बलमा बंगलादेशको चौथो विकेट लिए। पाचौं र छैटौं विकेट युवा बलर सन्दिप लामिछानेले लिए। कर्णको तीन विकेट, आलमको एक र सन्दिपको दुई विकेटसँगै बंगलादेशले छ विकेट गुमाएको छ।

यसअघि हिजो भएको पहिलो खेलमा पाकिस्तानले नेपाललाई ६ विकेटले पराजित गरेको थियो। कप्तान पारस खड्काबीना नै नेपाल एसीसी इमर्जिङ कपका लागि बंगलादेश पुगेको छ। पारस खड्काको स्वास्थ्यमा समस्या देखिएका कारण उनी खेलमा सहभागी हुन सकेको थिएनन्।
