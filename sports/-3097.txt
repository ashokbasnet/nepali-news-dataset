बंगलादेशद्वारा नेपालसामु २ सय ५८ रनको लक्ष्य प्रस्तुत

काठमाण्डौँ। एसिसि इमर्जिङ नेसन्स कप क्रिकेटअन्तर्गत बंगलादेशको यू २३ टिमले नेपालसामु २ सय ५८ रनको लक्ष्य प्रस्तुत गरेको छ । बंगलादेशको शेख कमल इन्टरनेश्नल स्टेडियममा टस जितेर नेपालले फिल्डिङ रोजेको हो ।

बंगलादेशले निर्धारित ५० ओभर खेल्दै २ सय ५७ रनको योगफल तयार पार्यो ।
बंगलादेशको लागि नजिर हुसेनले शतकीय पारी खेले । उनी १२ चौका र २ छक्काको मद्दतले १ सय ९ रनमा नट आउट रहे । त्यस्तै मोमिनल हकले ६१ रन बनाउँदा अबुल हसन राजुले ३० बलमा २९ रनको योगदान गरे ।

नेपालले खेलको सुरुवातमा बंगलादेशको टोेलीमाथि दबाब कायम राखेपनि खेलको पछिल्ला ओभरहरुमा भने नेपाली बलिङ फितलो रह्यो । बंगलादेशले १५ रन जोड्दा तीन विकेट गुमाइसकेको थियो ।   

बलिङतर्फ नेपालका अविनाश कर्णले सर्वाधिक ३ विकेट लिए । त्यस्तै सन्दिप लामिछानेले २ तथा कप्तान ज्ञानेन्द्र मल्ल, मेहबुब आलम र दिपेन्द्रसिंह ऐरीले समान एक एक विकेट हात पारे ।

नेपाल आफ्नो पहिलो खेलमा पाकिस्तानसँग ६विकेटले पराजित भएको थियो ।
यस्तो छ स्कोरकार्ड-
