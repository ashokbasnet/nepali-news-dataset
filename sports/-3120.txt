दिलिपनाथ ४१ रनमा आउट, नेपालले पाँचौ विकेट गुमायो 

काठमाण्डौँ। एसिसि इमर्जिङ नेसन्स कप क्रिकेटअन्तर्गत बंगलादेशको यू २३ टिम र नेपालबीचको खेल भइरहेको छ । घरेलु मैदानमा जारी खेलमा टस हारेर पहिले ब्याटिङ गरेको बंगलादेशले नेपालसामु २ सय ५८ रनको लक्ष्य प्रस्तुत गरेको थियो  । 

जवाफी ब्याटिङमा उत्रिएको नेपालका लागि ब्याट्सम्यान दिलिपनाथ ४१ रन बनाएर आउट भएका छन् ।  ३२ ओभरको समाप्तिमा नेपालले ५ विकेट गुमाएर १ सय २० रन बनाएर खेलिरहेको छ ।

नेपालका लागि ओपनरद्धय कप्तान ज्ञानेन्द्र मल्ल शुन्य रन तथा सुनिल धमला १ रनमै आउट भएपनि नेपालको इनिङ आजको खेलमा राष्ट्रिय टोलीबाट डेब्यु गरेका दिलिपनाथ र दिपेन्द्रसिंह ऐरीको साझेदारीले उकासिरहेको छ । ताजा अवस्थामा दिलिपनाथ र दिपेन्द्रसिंहको ८३ रनको साझेदारीसहित नेपालले ब्याटिङ गरिरहेको छ । 

१५ बलमा १२ रन बनाएका आसिफ सेखलाई नेपालले तेस्रा विकेटको रुपमा गुमाएको थियो । भर्खरै क्रिजमा आएका शरद भेषवाकर २ रन बनाएर आउट भएका छन् ।
