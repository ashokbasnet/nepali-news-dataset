मेसीलाई चार अन्तर्राष्ट्रिय म्याचमा प्रतिबन्ध

काठमाडौं। फुटबलको अन्तर्राष्ट्रिय संस्था फिफाले अर्जेन्टिनी स्टाइकर लियोनल मेसीलाई चार वटा अन्तर्राष्ट्रिय फुटबल म्याचमा प्रतिबन्ध लगाइएको छ।

चिलीविरुद्धको म्याचमा मेसीले अभद्र भाषा प्रयोग गरेको भन्दै पिफाले खेल प्रतिबन्धसँगै मेसीमाथि १० हजार स्वीस फ्र्यांक जरिवानासमेत तोकेको छ।

खेलमा अर्जेन्टिनाविरुद्ध दिइएको ‘फउल’ प्रति असन्तुष्ट हुँदै मेसीले सहायक रेफ्रीलाई अभद्र भाषा प्रयोग गरेका थिए।

यो प्रतिबन्धपछि विश्वकप छनोट खेलमा अर्जेन्टिनाले उरुग्वे, भेनेजुएला र पेरुविरुद्धको म्याचमा मेसीविना नै खेल्नुपर्ने भएको छ।
