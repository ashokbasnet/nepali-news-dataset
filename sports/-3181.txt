रोनाल्डोले गोल जोगाउन नसक्दा पोर्चुगल स्वीडेनसँग ३-२ ले पराजित

एजेन्सी । अन्तर्राष्ट्रिय मैत्रीपूर्ण खेलमा पोर्चुगल स्वीडेनसँग ३-२ ले पराजित भएको छ।

कप्तान क्रिष्टियानो रोनाल्डोको जन्म शहर माडेइरामा मंगलबार राति भएको खेलमा पहिलो हाफमा २–० को अग्रता लिएको पोर्चुगल गोल बचाउ नसक्दा स्वीडेनसँग ३–२ ले पराजित भयो।

रोनाल्डोले १८ औं मिनेटमा गोल गर्दै पोर्चुगललाई अग्रता दिलाए। त्यस्तै स्वीडेनका ग्रानक्भिस्टले ३४ औं मिनेटमा गरेको आत्मघाती गोल पछि पोर्चुगल पहिलो हाफमा २-० ले अगाडि रह्यो। त्यस्तै दोस्रो हाफमा स्वीडेनले तीन गोल फर्काउँदै पोर्चुगललाई ३-२ ले हरायो।

स्वीडेनका लागि भिक्टर क्लेसनले ५७ र ७६ औं मिनेटमा दुई गोल गर्दै खेल बराबरीमा ल्याए। इन्जुरी समयमा पोर्चुगलका काभाको क्यानसेलोको आत्मघाती गोल गरेपछि स्वीडेन ३–२ ले जित आफ्नो पक्षमा पार्यो।
