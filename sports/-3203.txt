पोर्चुगल सरकारको सम्मान : स्ट्राइकर रोनाल्डोको नाममा विमानस्थलको नामाकरण (फोटोफिचर)

काठमाण्डौँ । विश्व फुटबलमा चर्चित स्ट्राइकर क्रिस्टियानो रोनाल्डोलाई पोर्चुगलले फरक किसिमबाट सम्मान गर्ने भएको छ । पोर्चुगल सरकारले राष्ट्रिय फुटबल टिमका कप्तान रोनाल्डोको नाममा विमानस्थलको नामाकरण गर्ने भएको हो । 

स्पेनिस क्लब रियल मड्रिडबाट व्यवसायिक फुटबल खेलिरहेका रोनाल्डोको नाममा पोर्चुगल सरकारले उनी जन्मेको ठाउँ माडेइराको आन्तरिक विमानस्थल 'द एरोपोर्टो माडेइरा' लाई रोनाल्डोको नामामा नामाकरण गर्ने भएको हो । 

बुधबार एक कार्यक्रमको आयोजना गरी विमानस्थललाई रोनाल्डोको नाममा नामाकरण गर्ने भएको छ, जहाँ रोनाल्डोको समेत उपस्थिती रहने बताईएको छ । 

स्पेनिस क्लब रियल मड्रिडबाट व्यावसायिक फुटबल खेलिरहेका ३१ वर्षीय रोनाल्डोले राष्ट्रिय टोलीबाट १३८ खेलबाट ७१ गोल गरिसकेका छन् । 
रोनाल्डोले चार पटकसम्म बेलन डिुओर जितिसकेका छन् ।

रियल मड्रिडबाट व्यावसायिक फुटबल खेलिरहेका ३१ वर्षीय रोनाल्डोले राष्ट्रिय टोलीबाट १३८ खेलबाट ७१ गोल गरिसकेका छन् । 


उनलाई सन् २०१५ मा पोर्चुगलको फुटबल संघद्वारा पोर्चुगलको इतिहासमा हालसम्मको सबैभन्दा महान खेलाडी घोषणा समेत गरिएको थियो। उनी चारपटक युरोपियन गोल्डेन शू जित्ने एकमात्र खेलाडी हुन्। 

गत वर्ष आफ्नो कप्तानीमा रोनाल्डोले पोर्चुगललाई पहिलो युरो कपको उपाधि जिताएका थिए । उक्त युरोकपको उपाधि जिताएपछि पोर्चुगल सरकारले उनको सम्मानमा गत साता विमानस्थलको नामाकरण गर्ने घोषणा गरेको थियो ।
