इमर्जिङ कप क्रिकेटमा आज नेपाल र हङकङ भिड्दै

काठमाडौं । बंगलादेशमा जारी इमर्जिङ कप क्रिकेटको अन्तिम खेलमा आज नेपाल हङकङसँग खेल्ने भएको छ। यस अगाडीका समूह चरणमा लगातार दुई खेल हारेका नेपाल र हङ्कङ् दुवै टोली आज प्रतिष्ठाको लडाईंमा छन्। विश्व तथा एसियाली स्तरका विभिन्न प्रतियोगितामा नेपाल र हङकङ अत्यन्तै परिचित प्रतिद्वन्द्वी पनि हुन्। 

दुई खेलमा हार खाए पनि आजको खेलल जितेर दुई अंक जोड्ने मनस्तिथीमा रहेका दुवै टोलीले एक अर्को टिमको रणनीति पनि बुझेका छन्। यी दुवै टोली यस अगाडीका खेलमा बंगलादेश र पाकिस्तानसँग पराजित भएका हुन्।  पाकिस्तानसँग नेपाल पहिलो खेलमा ६ विकेटको पराजित भयो भने दोस्रो खेलमा आयोजक बंगलादेशसँग ८३ रनले पराजित भएको थियो। 

ईमर्जिङ टिम्स एसिया कप क्रिकेटमा एसियाका टेष्ट खेल्ने भारत, पाकिस्तान, श्रीलंका र बंगलादेश चार राष्ट्रका २३ वर्ष मुनिका राष्ट्रिय टोली र चार एसोसिएट राष्ट्र नेपाल, हङकङ, अफगानिस्तान र मलेसियाका सिनियर टोली सहभागी भएका हुन्।
