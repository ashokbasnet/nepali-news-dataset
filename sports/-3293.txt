हङकङकको चुनौती विरुद्ध ब्याटिङमा नेपाल (लाईभ स्कोरसहित)

काठमाण्डौँ । इमर्जिङ टिम्स एसिया कप क्रिकेट प्रतियोगिताको जारी खेलमा हङकङकले दिएको दुई सय १५ रनको चुनौती विरुद्ध नेपाल ब्याटिङमा उत्रिएको छ । 
लाईभ स्कोर यहाँ हेर्नुहोस्
आफ्नो अन्तिम खेल खेलिरहेको नेपालले टस जितेर हङकङलाई पहिले ब्याटिङको निम्तो दिएको थियो । हङकङले सबै विकेटको क्षतिमा सबै ओभर खेल्दा २१४ रन बनाएको हो । 

बंगलादेशमा जारी खेलमा दुवै टिम आज प्रतिष्ठाका लागि मात्रै खेलिरहेका छन् । नेपाल पहिलो खेलमा पाकिस्तानको २३ वर्षमुनिको टोलीसँग ६ विकेटले हारेको थियो भने बंगलादेशसँग ८३ रनले पराजित भएको थियो । यस्तै हङकङले बंगलादेशसँग ८ विकेट र पाकिस्तानसँग २८४ रनले हार व्यहोरेको थियो । दुबै टोली प्रतियोगिताबाट बाहिरिसकेका छन्। एक दिवसीय खेलमा नेपाल र हङकङको यो दशौं भेट हो ।

यसअघिका ९ खेलमा नेपालले ५ खेल जितेको छ भने चार खेलमा पराजित भएको थियो । एसियाली क्रिकेट परिषद एसिसीको आयोजनामा भइरहेको प्रतियोगितामा चार एसोसिएट राष्ट्र नेपालसँगै अफगानिस्तान, मलेसिया र हङकङ तथा टेष्ट मान्यताप्राप्त राष्ट्र पाकिस्तान, भारत, बंगलादेश र श्रीलंकाका २३ वर्षमुनिका खेलाडीको सहभागिता छ ।
