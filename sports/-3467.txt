विराट कोहली भारतका सबैभन्दा महंगा सेलिब्रेटी, जान्नुहोस् अरुको हाल के छ?

एजेन्सी। भारतीय क्रिकेट कप्तान विराट कोहली भारतकै सबैभन्दा महंगा सेलिब्रेटी भएका छन्। हालै टेस्टसँगै वनडे र टी ट्वान्टी क्रिकेडको पनि कप्तान भएपछि उनले आफ्नो फीस दोब्बर बनाएका हुन्। पहिले साढे २ करोड दैनिक लिने विराटले फिस बढाएर दिनको ५ करोडसम्म पुर्‍याएका छन्। यति धेरै फिस बलिउड स्टारहरुको पनि छैन।

विराटले अहिले १८ भन्दा बढी ब्राण्डको एड गर्छन्। हालै उनले स्पोर्टसवेयर कम्पनी पुमासँग १ सय १० करोडको डिल गरेका थिए। भारतीय क्रिकेट टिमका पूर्व कप्तान महेन्द्र सिंह धोनीले हाल दिनको ३ देखि साढे तीन करोड लिने गरेका छन्। मिस्टर परफेक्सनिस्ट अमिर खानको पनि दिनको फिस ३ देखि साढे ३ करोड छ। सलमान खान खानको पनि दिनको फिस ३ देखि साढे ३ करोड छ। शाहरुख खान पनि ३ देखि साढे तीन करोड लिन्छन्। सचिन तेन्दुलकरले दैनिक दुई करोड लिन्छन्।
