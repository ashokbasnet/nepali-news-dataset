कोहली र डी भिलियर्स चोटग्रस्त, कसले गर्लान् रोयल च्यालेन्जर्सको कप्तानी ?

काठमाण्डौँ। यो सिजनको इन्डियन प्रिमियर लिग आइपिएल सुरु हुँदैछ । खेलाडी किनबेच प्रक्रिया सकिएसँगै अब भारतीय मैदानमा विश्व क्रिकेटका बादशाहहरुको घमासान प्रतिस्पर्धा हुने पक्का छ ।

उता विराट कोहली र एबी डि भिलियर्स नै चोटग्रस्त भएपछि आइपिएल टिम रोयल च्यालेन्जर्स बैंगलोरको कप्तानी कसले सम्हाल्ने भन्नेमा अन्यौलता थपिएको छ । यसअघि विराट कोहली चोटका कारण कप्तानी सम्हाल्न नसक्ने अवस्था आएपछि उनको स्थानमा डि भिलियर्सले टोलीको नेतृत्व गर्ने तय भएको थियो ।

डिभिलियर्सले आइपिएलमा तीन शतक प्रहार गरेका छन्। कुल १२० आइपिएल खेल खेलेका उनले ३९ दशमलव २४को औसतमा ३२५७ रन बनाएका छन् । जसमा उनले २१ अर्धसतक पनि समावेश छ । अहिले राम्रो फर्ममा रहेका ब्याट्सम्यान लोकेस राहुल पनि आरसिबीबाट बाहिरिसकेका छन् ।
