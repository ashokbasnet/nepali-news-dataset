रियल मड्रिड र बार्सिलोनापछि एथ्लेटिको मड्रिड तेस्रो स्थानमा

एजेन्सी । रियल मड्रिड र बार्सिलोनापछि एथ्लेटिको मड्रिड स्पेनिस ला लिगाको तेस्रो स्थानमा उक्लिएको छ।

लिग अन्तर्गत शनिबार राति भएको खेलमा मालागालाई २–० ले हराउदै एथ्लेटिको मड्रिड तेस्रो स्थानमा उक्लिएको हो। एथ्लेटिकोको जितका लागि कोके र फिलिप लुइसले एक एक गोल गरे। कोकेले २६ औं मिनेटमा गोल गर्दै एथ्लेटिकोलाई पहिलो हाफमा १–० को अग्रता दिलाए। त्यस्तै ७४ औं मिनेटमा लुइसले गोल गर्दै एथ्लेटिको मड्रिडलाई जित दिलाए।

प्रतिबन्ध तथा चोटका कारण सात खेलाडी मैदान बाहिर रहे पनि डिएगो सिमोनको टिमले महत्वपूर्ण जित निकालेको हो। जितपछि तेस्रो स्थानमा उक्लिएको एथ्लेटिकोको २९ खेलबाट ५८ अंक भएको छ। दोस्रो स्थानको बार्सिलोनाको २८ खेलबाट ६३ तथा शीर्ष स्थानको रियल मड्रिडको २७ खेलबाट ६५ अंक छ। २८ खेलबाट ५७ अंक जोडेको सेभिल्ला चौथो स्थानमा झरेको छ।
