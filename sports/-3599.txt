मेस्सीबिना मैदान उत्रिँदै बार्सिलोना

काठमाण्डौँ । आफ्ना स्टार लियोनल मेस्सीबिना बार्सिलोना ग्रानाडाविरुद्ध मैदानमा उत्रिँदै छ । लालिगाअन्तर्गत आज राति हुने खेलमा बार्सिलोनाले नियमित स्टार मेस्सीलाई गुमाउने भएको हो ।

यो सिजन लिगमा ५ वटा पहेँलो कार्ड पाएका कारण मेस्सी आजको खेलमा अनुपस्थित हुने छन् । आजको खेलमा अनुपस्थित रहने भएपनि उनी टिमको अभ्यास सत्रमा भने उपस्थित भएका छन् ।


लियोनल मेस्सीलाई विश्कप छनौटअन्तर्गत अर्जेन्टिनाले चिलीलाई १-० ले पराजित गरेको खेलमा सहायक रेफ्रीलाई अपशब्द बोलेको आरोपमा फिफाले चार खेलमा प्रतिबन्ध गरेको थियो । जसका कारण उनी बोलिभियाविरुद्धको खेलमा मैदानमा देखिएनन् ।
लियोनल मेस्सीको अनुपस्थितिमा अर्जेन्टिना विश्वकप छनौटका खेलमा थप संकटमा रहेको छ ।

प्रशिक्षक लुइस एनरिकले डिफेन्डर जेरार्ड पिके पनि ग्रानाडाविरुद्धको खेलमा आरमको लागि अनुपस्थित हुने बताएका छन् ।
