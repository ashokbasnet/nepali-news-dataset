नेइमारको एक सय गोल पूरा, मेस्सी भन्दा कम समयमा सय गोल गर्ने खेलाडी बने

एजेसी । २५ वर्षका नेइमारले बार्सिलोनाबाट एक सय गोल पूरा गरेका छन्।

स्पेनिस ला लिगा अन्तर्गत आइतबार राति भएको खेलमा इन्जुरी समयमा ग्रनाडालाई हानेको गोलसहित उनले १०० गोल पुरा गरेका हुन्। नेइमारले इन्जुरी समयमा गरेको गोलसँगै बार्सिलोना ४–१ ले विजयी भयो।

यो गोल उनले बार्सिलोनाबाट सबै प्रतियोगितामा गरेको सयौँ गोल थियो।  नेइमारले मात्रै एक सय ७७ खेलमा एक सय गोल पूरा गरेका हुन्।

नेइमारले बार्सिलोनाबाट मेस्सी भन्दा थोरै खेलमा सय गोल गरेका हुन्। मेस्सीले एक सय गोल पूरा गर्न एक सय ८८ खेल पर्खिनु परेको थियो।
