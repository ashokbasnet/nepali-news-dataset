एसिसि इमर्जिङ कपको फाइनलमा श्रीलंका र पाकिस्तान भिड्दै  

काठमाण्डौँ। एसिसि इमजिंङ टिम्स कप क्रिकेटको फाइनल खेल आज हुँदैछ । बंगलादेशमा जारी प्रतियोगिताको उपाधीको लागि पाकिस्तान र श्रीलंकाका २३ बर्षमुनिका टिम मैदान उत्रँदै छन् ।

नेपाली समयअनुसार दिउँसो २ १५ बजे सुरु हुने उपाधी भिडन्तमा प्रतियोगितामा सबैभन्दा धेरै रन बनाएका श्रीलंकाका ब्याट्सम्यान चरिथ असल  सबैभन्दा धेरै विकेट लिने पाकिस्तानका ओसामा मिर एकअर्काविरुद्ध मैदानमा उत्रिनेछन् । 
चरिथ असलले ३ सय ३४ रन बनाउँदा ओसामा मिरले १२ विकेट लिएका छन् । 

एसियन क्रिकेट काउन्शिलले आयोजना गरेको इमर्जिङ टिम्स कप क्रिकेटमा नेपाल सहित, हङकङ, मलेसिया, अफगानिस्तानको राष्ट्रिय टिम र भारत, पाकिस्तान, श्रीलंका र बंगलादेशका २३ बर्षमुनिका टिमको सहभागिता रहेको थियो ।

हङकङलाइ मात्र पराजित गरेको नेपाल भने पाकिस्तान र बंगलादेशसँग हार बेहोर्दै प्रतियोगिताको समूह चरणबाटै बाहिरिएको थियो ।
