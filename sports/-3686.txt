अब रिंगमा देखिने छैनन अण्डरटेकर

एजेन्सी। डब्लुडब्लुइ मा सधैं रहस्यमय रुपमा देखिने डेडम्यान अण्डरटेकर अब फेरि रिंगमा देखिने छैनन्। रेसलमेनिया ३३ मा दर्शकहरुले त्यो दृश्य देखे जसको बारेमा कसैले सोचेका थिएनन्। मृत्युपछि पनि फर्किएको विषयमा चर्चित अण्डरटेकरले रोमन रेंससँगको हारपछि रिंगबाट विदा लिएका हुन्। रेसलमेनिया ३३ मा उनले रोमन रेंससँग हार्नुपरेको थियो। म्याच हार्नासाथ अण्डरटेकरले आफ्नो ह्याट र ज्याकेट रिंगमा राखेर रिटायरमेन्टको इशारा गरेका छन्। यो देखेर सबै फ्यान स्तब्ध बने। योभन्दा अगाडि रेसलमेनियामा अण्डरटेकरलाई ब्रक लेस्नरले हराएका थिए। रेसलमेनियामा अण्डरटेकरको रेकर्ड २२–२ भएको छ।
