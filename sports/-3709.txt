विराट कोहली, एबी डिभिलियर्स र लोकेश राहुल घाइते, को होला आरसीबीको कप्तान?

मुम्बइ। कप्तान विराट कोहली, लोकेश राहुल र एबि डिभिलियर्ससमेत घाइते भएपछि आइपीएलको मुखमा रोयल च्यालेन्जर्स बैंगलुरु निकै समस्यामा देखिएको छ। यसका तीन मुख्य खेलाडी घाइते छन्। यो अवस्थामा टिमको कप्तान खोज्नु टिमको लागि मुख्य चुनौती भएको छ। 
यो अवस्थामा शेन वाट्सन टिमको लागि राम्रो अप्सन बन्न सक्छन्। वाट्सन टिमको मुख्य खेलाडीमध्ये एक हुन्। उनले २०१४ मा राजस्थान रोयल्सको कप्तानी गरिसकेका छन्। २०११ देखि आरसीबीको लागि खेलिरहेका गेल पनि राम्रो विकल्प हुन्। यसबाहेक केदार जाधव, स्टुआर्ट बिन्नी, वा सामुएल बद्री पनि कप्तानको विकल्प हुन सक्छन्।
