एकदिनको लागि कम्पनीको सिइओ बने धोनी

मुम्बइ। भारतीय क्रिकेट टोलीका पूर्व कप्तान महिन्द्रा सिंह धोनीने सोमबार गल्फ आयल इण्डिया कम्पनीको सिइओका रुपमा काम गरे। यस सिलसिलामा उनले कम्पनीको बैठकहरुमा भाग लिए र केही फैसला पनि गरे। अफिसमा धोनीलाई देखेर त्यहाँका अधिकारी र अन्य कर्मचारीहरु आश्चर्यमा परे। 

२०११ देखि धोनी यो कम्पनीका ब्राण्ड एम्बेसेडर हुन्। धोनीलाई एकदिनको सिइओ बनाउने प्लान धेरै पुरानो हो र यो सोमबार पूरा भयो। धोनिले पनि कर्पोरेट काम धेरै पहिलेदेखि देख्न चाहेका थिए। यसपछि धोनीलाई कम्पनीको सिइओ बनाउने फैसला गरिएको थियो। सीइओको कुर्सीमा बसेको फोटो धोनीले ट्वीटरमा शेयर गरेका छन्। त्यसपछि यो फोटो भाइरल भएको थियो।
