दशौँ संस्करणको आइपिएल २०१७ आजबाट सुुरु हुँदै

काठमाण्डौँ। इन्डियन प्रिमियर लिग आइपिएलको दशौँ संस्करण बुधबारदेखि सुरु हुँदैछ । उद्घाटन खेल गत संस्करणको विजेता सनराइजर्स हैदरावाद  र उपविजेता रोयल च्यालेन्जर्स बैङलोरबिच हुनेछ । यो खेल हैदरावादमा हुनेछ ।

२००८ देखि सुरु भएको आइपिएलको २०१७ को यो संस्करणमा ८ टोलीको सहभागिता रहेको छ । सनराइजर्स हैदरावाद, रोयल च्यालेन्जर्स बैङ्लोर, दिल्ली डेयर डेविल्स, किङ्स इलेभेन पञ्जाब, मुम्बई इण्डियन्स, राइजिङ पुणे सुपरजाइन्टस, कोलकाता नाइट राइडर्स र गुजरात लायन्सले आइपिएल खेल्नेछन् ।

उद्घाटन खेलमा हैदरावाद डेविड वार्नरको कप्तानीमा उत्रिँदा बैङ्लोर भने विराट कोहली बिना नै मैदान ओर्लनेछ । बैङलोरको कप्तान सेन वाट्सन रहनेछन् ।
