नेपालले  एसीसी इमर्जिङ कप क्रिकेट खेल्न नपाउने 

काठमाडौं, १० फागुन । एसीसीको बोर्ड बैठकले इमर्जिङ कप क्रिकेट प्रतियोगितामा एकदिवसीय मान्यता प्राप्त देशलाई मात्र खेलाउने निर्णय गरेको छ ।

एसीसीको यस्तो निर्णयपछि अब इमर्जिङ कप क्रिकेटमा जम्मा पाँच देशलाई मात्र खेलाइने छ ।

जसमा एकदिवसीय मान्यता प्राप्त देश भारत, श्रीलंका, पाकिस्तान र बंगलादेशका ए वा यू-२३ टिम र अफगानिस्तानको राष्ट्रिय टोली रहेका छन् ।

बैठकले यस्तो निर्णय गरेसँगै नेपालले अब एसीसी इमर्जिङ कप क्रिकेट खेल्न नपाउने भएको छ ।

प्रतियोगितामा आठ देशको सहभागिता हुने भनिएतापनि हङकङ र युएईले भने पहिले नै समस्या देखाउँदै लिस्टबाट नाम फिर्ता लिएको थियो ।
