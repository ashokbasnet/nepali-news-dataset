आर्सनलको च्याम्पियन्स लिगमा छनौट हुने सम्भावना बलियो

एजेन्सी । आर्सनलले च्याम्पियन्स लिगका लागि छनौट हुने सम्भावना बलियो बनाएको छ।

इंग्लिस प्रिमियर लिग अन्तर्गत बुधबार राति भएको खेलमा आर्सनलले वेष्ट ह्यामलाई ३–० ले हराउँदै च्याम्पियन्स लिगका लागि छनौट हुने सम्भावना बलियो बनाएको हो।

आर्सनका लागि मेसुट ओजिल, थियो वालकोट र ओलिभर जिरउडले एक एक गोल गरे । आर्सनलले तीनै गोल दोस्रो हाफमा गरेको हो। पहिलो हाफमा गोलरहित बराबरीमा रोकिएको आर्सनलका लागि ५८ औं मिनेटमा ओजिलले पहिलो गोल गरे । त्यसको १० मिनेटपछि वालकोटले गोल गर्दै अग्रता दोब्बर पारे। ८३ औं मिनेट जिरउडले गोल गरेपछि आर्सनल ३–० ले विजयी भयो।

जितपछि पाँचौं स्थानमा उक्लिएको आर्सनलको २९ खेलबाट ५४ अंक भएको छ। आर्सनल चौथो स्थानको म्यानचेस्टर सिटी भन्दा चार अंकले पछि परेको छ।
