रिभ्यु सिस्टम नै नहुने आइपिएलमा धोनीले रिभ्यु मागेपछि...

। आइपिएलमा रिभ्यु सिस्टम हुँदैन, न त धोनी टिमका क्याप्टेन हुन्, तर पुणेमा बिहीबार राति भएको म्याचमा धोनीले रिभ्यु मागे। दर्शकले अचम्म माने एमएस धोनीजस्ता पाका खेलाडीले यो के गरे? दर्शकले धोनीले गल्ती गरेको ठाने तर धोनीले गल्ती गरेका थिएनन्। 

मुम्बइ विरुद्धको म्याचमा १४ ओभर दुई बलमा जब इमरान ताहिरको बल किरन पोलार्डको प्याडमा लाग्यो। बलर र किपरसमेतले एलबीडब्लु अपिल गरे। तर अम्पायरले दिएनन्। ताहिर निराश भए। तर तत्कालै एमएस धोनीले अम्पायरतर्फ हेरेर रिभ्युको इशारा गरे। आइपिएलमा रिभ्यु सिस्टक नहुने हुँदा धेरैले ठाने धोनीले गल्ती गरे।

तर यो धोनीले सबै नियक थाहा हुँदाहुँदै गरेका थिए। वास्तवमा धोनीलाई पूरा आत्मविश्वास थियो अम्पायरले गलत निर्णय गरेका थिए। उनले इशारा गर्नेबित्तिकै टिभीमा रिप्ले देखाइन्छ भन्ने उनलाई थाहा थियो। धोनीको इशारासँगै टिभि रिप्ले देखाइयो जसमा पोलार्ड साँच्चिकै आउट भएका थिए। धोनीले अम्पायरलाई बताउन चाहन्थे यो निर्णय गलत थियो र यदि रिप्ले सिस्टम हुन्थ्यो भने निर्णय बदल्नुपर्थ्यो।
