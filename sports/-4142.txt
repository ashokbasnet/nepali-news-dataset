आइपिएलमा कोलकाताको शानदार जित, बनायो नयाँ रेकर्ड

एजेन्सी । इन्डियन प्रिमियर लिग लिग आइपिएल क्रिकेटमा कोलकाता नाइट राइडर्सले गुजरात रालयन्सलाई १० विकेटले पराजित गरेको छ। ३१ बल बाँकी छँदै कोलकालाले विकेट नगुमाइ गुजरातलाई पराजित गरेको हो।

गुजरात रालयन्सले दिएको १ सय ८४ रनको लक्ष्य कोलकाताले १४ ओभर ५ बलमा विकेट नगुमाइ भेट्टाएको हो। कोलकाका लागि क्रिस लायनले ४१ बलमा नटआउट ९३ रन बनाए। उनले ८ छक्का र ६ चौका बनाए। यस्तै कप्तान गौतम गाम्भिरले ४८ बलमा नटआउट ७६ रन बनाए। १२ चौका प्रहार गरे।

गाम्भिर र लायनले आइपिल क्रिकेटमा पहिलो विकेटका लागि सर्वाधिक रन साझेदारीको रेकर्ड पनि बनाएका छन्। यसअघि यो रेकर्ड क्रिस गेल र दिलसानको नाममा थियो। यसअघि टस हारेपछि ब्याटिङमा आएको गुजरातले निर्धारित २० ओभरमा ४ विकेट जाँदा १ सय ८३ रन बनाएको थियो। गुजरातका लागि सुरेश रैनाले ५१ बलमा ६८ रन बनाए। दिनेश कात्तिकले २५ बलमा ४७ रन साथै ब्रेन्डन म्याकुलमले २४ बलमा ३५ रन बनाए।
