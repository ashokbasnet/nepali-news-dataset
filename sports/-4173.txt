लगातार घाटा व्यहोर्दै फिफा, विश्वकपबाट माथि उठ्ने आशा 

काठमाण्डौँ। विश्व फुटबलको सवौच्च निकाय अन्तराष्ट्रिय फुटबल महासंघ फिफा पछिल्ला बर्षहरुमा लगातार घाटा व्यहोर्दै आइरहेको छ । सन २०१६ मा फिफा करिब ३८ अर्ब घाटामा रहेको थियो । 

फिफाले हालै सार्वजनिक गरेको आर्थिक प्रतिवेदनअनुसार सन् २०१६ मा ३ सय मिलियन पाउण्ड अर्थात ३८ अर्ब रुपैँयाको हाराहारी घाटा व्यहोर्नुपरेको उल्लेख गरिएको छ । 

यो बर्ष यो घाटा बढेर झण्डै ४ सय मिलियन पाउण्ड पुग्ने अनुमान समेत प्रतिवेदनमा उल्लेख छ । फिफाले सन् २०१४ मा विश्वकप आयोजना गर्दा बार्षिक नाफा ८० मिलियन थियो तर त्यसपछिका बर्षहरुमा फिफाले भ्रस्टाचारसम्बन्धि मुद्दाको अनुसन्धान र बहसका लागि कानुन व्यवसायीलाई मात्र ५० मिलियन पाउण्ड खर्च गर्नुपर्दा महासंघ निरन्तर घाटमा गएको बिबिसिले जनाएको हो ।

फिफाले सन् २०१५ मा करिब १०० मिलियन घाटा व्यहोरेको थियो । भ्रस्टाचारको अनुसन्धानको काम अहिले पनि जारी नै रहेको छ । निरन्तर घाटामा रहेको फिफाले आउँदो बर्ष रुसमा हुने विश्कप फुटबल प्रतियोगिताबाट आफ्नो घाटा टुंिगँदै जाने आशा गरेको बताइएको छ ।
