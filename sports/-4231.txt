रियल मड्रिड एथ्लेटिकोसँग बराबरीमा रोकियो, पेपे घाइते

काठमाण्डौँ। स्पेनिस लालिगामा शिर्षस्थानमा रहेको रियल मड्रिड बराबरिमा रोकिएको छ । शनिबार राति सम्पन्न खेलमा रियल मड्रिडलाई एथ्लेटिको मड्रिडले १-१ को बराबरिमा रोकेको हो । 

पहिलो हाफमा कुनै टोलीबाट गोल हुन नसकेपछि गोलरहित बराबरिमा रोकिएको थियो । खेलको ५२ औँ मिनेटमा पेपेले रियलको लागि सुरुवाती अग्रता दिलाएपनि त्यसलाई अन्तिम मिनेटसम्म जोगाउन सकेन ।

खेल सकिन ५मिनेट बाँकी हुँदा एथ्लेटिको मड्रिडका स्ट्राइकर एन्टोनी ग्रिजम्यानले गोल गर्दा खेल १-१ को बराबरीमा सकिएको हो । रियलको लागि एक गोल गरेका पेपे घाइते भएपछि मैदानबाट बाहिरिका थिए । उनको करङमा चोट लागको छ । 

हिजोको खेलमा बराबरिमा रोकिएपनि रियल मड्रिड अंकतालिकाको शिर्षस्थानमै कायम छ । ३० खेल खेलको रियलको ७२ अंक छ भने हिजोको खेलमा मालागासँग २-०ले पराजित बार्सिलोना ३१ खेलबाट ६९ अंकसहित दोस्रो स्थानमा छ ।
