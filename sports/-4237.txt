लिगलिडर चेल्सी विजयी, टोटनहामसँग ७ अंकको अग्रता

काठमाण्डौँ। इंगलिस प्रिमियर लिगमा शिर्षस्थानको चेल्सी विजयी भएको हो । शनिबार राति भएको खेलमा बोर्नमाउथलाई ३-१ गोलअन्तरले पराजित गर्दै चेल्सीले दोस्रो स्थानको टोटनहामसँग ७ अंकको अंकदुरी कायम गरेको छ ।

चेल्सीको जितमा इडन हजार्ड र मार्कस एलोन्सोले गोल गरे । बोर्नमाउथका जोशुए किङले एक गोल गरे । बोर्नमाउथका एडम स्मिथले आत्मघाती गोल गरे ।

खेलको १७ औँ मिनेटमा स्मिथले गोल गर्दा चेल्सीले सुरुवाती अग्रता लियो । त्यसको ३ मिनेट बित्न नपाउँदै हजार्डले गोल गर्दै चेल्सीको अग्रता दोब्बर पारेका थिए । पहिलो हाफ सकिन ३ मिनेट बाँकी हुँदा किङले बोर्नमाउथका लागि गोल गर्दा पहिलो हाफ २-१ मा सकिएको थियो ।


खेलको ६८ औँ मिनेटमा एलोन्सोले गोल गर्दा चेल्सीले ३-१ को जित दर्ता गर्यो । जितपछि लिगलिडर चेल्सीको ३१ खेलबाट ७५ अंक छ भने हिजो नै भएको खेलमा वाट्फोर्डलाई ४-० ले पराजित गरेको दोस्रो स्थानको टोटनहामको ६८ अंक छ ।
