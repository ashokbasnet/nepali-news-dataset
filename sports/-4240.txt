आइपिएलमा बैंङलोर विजयी, दिल्ली १५ रनले पराजित 

काठमाण्डौँ। इन्डियन प्रिमियर लिग आइपिएल क्रिकेटमा रोयल च्यालेन्जर्स बैङलोर विजयी भएको छ ।

शनिबार राति सम्पन्न खेलमा बैङ्लोरले दिल्ली डेरडेभिल्सलाई १५ रनले पराजित गरेको हो ।

बैङ्लोरको घरेलु मैदानमा भएको खेलमा १ सय ५८ रनको चुनौती पक्ष्याएको दिल्लीले निर्धारित २० ओभरमा ९ विकेट गुमाउँदै १ सय ४२ रनमा समेटियो । दिल्लीका ऋषव पन्तले ५७ रनको योगदान गरेपनि अन्य कुनै पनि व्याट्सम्यानले गतिलो ब्याटिङ् गर्न सकेनन् । 

 यसअघि पहिलो ब्याटिङ गरेको बैङलोरले २० ओभरमा ८ विकेट गुमाएर १ सय ५७ रन बनाएको थियो । विराट कोहली र एडिभि भिलियर्सबिना नै मैदान उत्रिएको बैङलोरका लागि केदार जाधवले ६९ रन बनाए ।

उद्घाटन खेलमा बैङलोर साबिक विजेता सनराइजर्स हैदरावादसँग पराजित भएको थियो ।
