नेपाल पुलिस बुढासुब्बा गोल्डकपको सेमिफाइनलमा

विभागीय टोली नेपाल पुलिस क्लब धारनमा जारी बुढासुब्बा गोल्डकपको सेमिफाइनलमा प्रवेश गरेको छ । 

धरानको एन्फा टेक्निकल सेन्टरमा भएको खेलमा पुलिसले भारतको कञ्चनजङ्घा फुटबल क्लब सिलिगुढीलाई ३-२ गोल अन्तरलले हराउँदै सेमिफाइनलमा प्रवेश गरेको हो । पुलिसलाई जिताउनको लागि अभिषेक रिजालले दुई र मानबहादुर परियारले एक गोल गरेका थिए भने कञ्चनजङ्घाका लागि निवास राना र  करण थापाले गोल गरेका थिए ।

युनाइटेड सिक्किम क्लबले प्राविधिक कारण देखाउँदै प्रतियोगितामा भाग नलिनेभएपछि उसको स्थानमा कञ्चनजङ्घाले सहभागिता जनाएको थियो । पुलिसले अब सेमिफाइनलमा धरान फुटबल क्लब निलोसंग प्रतिस्पर्धा गर्ने छ । भोलि हुने पहिलो सेमिफाइनलमा रुपन्देही ११ र संकटा फुटबल क्लब भिड्नेछन् ।
