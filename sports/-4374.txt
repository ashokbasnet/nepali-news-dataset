शक्ति गौचनको कप्तानी रहेको रुपन्देही च्यालेन्जर्स विजयी  

काठमाण्डौँ। धनगढी प्रिमियर लिग डिपिएल क्रिकेटको दोस्रो खेलमा रुपन्देही च्यालेन्जर्स विजयी भएको छ । सोमबार भएको खेलमा विनोद भण्डारीको कप्तानीमा रहेको कञ्चनपुर आइकोनिक १४ रनले ले पराजित भएको हो । 
 
१ सय ४६ रनको लक्ष्य पक्ष्याएको कञ्चनपुर आइकोनिक निर्धारित २० ओभरमा ९ विकेट गुमाउँदै १ सय ३१ रनमा समेटियो ।

कञ्चनपुरको लागि ओपनर ब्याट्सम्यान सागर पुनले ३९ रन बनाए भने सुनिल धमलाले २८ रन बनाए । त्यस्तै कुशल भुर्तेलले २७ रन बनाउँदा अविनाश कर्ण १५ रनमा नट आउट रहे । 

बलिङतर्फ रुपन्देही च्यालेन्जर्सका कृष्ण कार्कीले ३ तथा कप्तान शक्ति गौचनले २ विकेट हात पारे ।।

यसअघि टस जितेर ब्याटिङ रोजेको रुपन्देही च्यालेन्जर्सले निर्धारित २० ओभरमा ८ विकेटको क्षतीमा १ सय ४५ रनको योगफल तयार पारेको थियो । उसका हरिशंकर शाहले सर्वाधिक ३३ रनको योगदान दिए भने प्रकाश केसीले २६ रन बनाए । त्यस्तै शंकर रानाले १९ रन बनाउँदा कप्तान शक्ति गौचन १६ रनमा आउट भए ।
