पारस खड्काको कप्तानी रहेको धनगढी टिम पराजित

काठमाण्डौँ धनगढी प्रिमियर लिग डिपिएलमा विराटनगर किङ्स २३ रनले विजयी भएको छ ।

मंगलबार सम्पन्न खेलमा विराटनगरले दिएको १ सय ३५ रनको विजयी लक्ष्य पक्ष्याएको धनगढी टिम चौराहा निर्धारित २० ओभरमा ९ विकेट गुमाउँदै १ सय ११ रनमा समेटियो । धनगढी टिमको लागि अमर रौटेलाले सर्वाधिक २६ तथा अनिल मण्डलले २४ रनको योगदान गरे । त्यस्तै राजु रिजालले १३ रन बनाउँदा कप्तान पारस खड्का भने २ रनमै क्याच आउट हुन पुगे ।

बलिङतर्फ विराटनगरका सुशिल कँडेल र शरद भेषावकरले ३ ३ विकेट लिए । त्यस्तै जितेन्द्र मुखियाले २ तथा दिपेन्द्रसिंह ऐरीले १ विकेट लिए ।  

यसअघि टस हारेर पहिलो ब्याटिङ गरेको शरद भषावकरको कप्तानी रहेको विराटनगर किङ्सले निर्धारित २० ओभरमा ६ विकेट गुमाउँदै १ सय ३४ रनको योगफल तयार पारेको थियो । उसका लागि शरद भेषावकरले सर्वाधिक ४६ रनको योगदान गरे । शरद भेषावकर म्यान अफ दि म्याच पनि भए ।

त्यस्तै अनिल शाहले २८ रन बनाउँदा प्रनित थापा मगर २१ तथा अमित श्रेष्ठ १९ रनमा आउट भए ।
