डिपिएल : बसन्त रेग्मीको कप्तानी रहेको काठमाण्डौँ गोल्डेन्सको पहिलो जित

काठमाण्डौँ। धनगढीमा जारी धनगढी प्रिमियर लिग डिपिएलमा बसन्त रेग्मीको कप्तानीमा रहेको काठमाण्डौँ गोल्डेन्सले पहिलो विजय हासिल गरेको छ । मंगलबार सम्पन्न खेलमा कञ्चनपुर आइकोनिकलाई काठमाण्डौले रनले पराजित गरेको हो ।

१ सय ४८ रनको लक्ष्य पाएको कञ्चनपुर आइकोनिक निर्धारित २० ओभर खेल्दै ९ विकेटको क्षतिमा १ सय २३ रनमा समेटियो। कञ्चनपुरका लागि सागर पुनले सर्वाधिक ४० रनको योगदान गरे । त्यस्तै हासिफ अन्सारीले १८, सुनिल धमलाले १४ तथा अविनाश कर्णले नट आउट १३ रन बनाए ।
बलिङतर्फ काठमाण्डौँ गोल्डेन्सका कप्तान बसन्त रेग्मी तथा सन्तोष भट्टले समान २ विकेट लिए । त्यस्तै सोमपाल कामी, मञ्जित श्रेष्ठ र सन्दिप झोरले एक एक विकेट हात पारे।

यसअघि टस जितेर पहिले ब्याटिङ रोजेको काठमाण्डौँ गोल्डेन्सले निर्धारित २० ओभरमा ७ विकेटको क्षतिमा १ सय ४७ रनको योगफल तयार पारेको थियो । उसका भुवन कार्की सर्वाधिक नट आउट ३६ रनको योगदान गरे । त्यस्तै सुभेन्दु पाण्डे १९, मञ्जित श्रेष्ठ, १६, कप्तान बसन्त रेग्मी १४ रन बनाएर आउट भए ।

मंगलबार नै भएको पहिलो खेलमा विराटनगर किङ्सले धनगढी टिम्स चौराहलाइ २३ रनले पराजित गरेको थियो ।
