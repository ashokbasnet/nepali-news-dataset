युभेन्टससँग बार्सिलोना ३-० ले पराजित, च्याम्पियन्स लिग यात्रामा ठूलो धक्का

एजेन्सी । बार्सिलोना च्याम्पियन्स लिग फुटबल अन्तर्गत क्वाटरफाइनलको पहिलो लिगमा इटालियन क्लब युभेन्टससँग ३–० ले पराजित भएको छ।

युभेन्टसको जितका लागि पाउलो डिबालाले दुई तथा जर्जियो चिलिनीले एक गोल गरे। सातौं मिनेटमा नै डिबालाले गोल गर्दै युभेन्टसलाई अग्रता दिलाए। २२ औं मिनेटमा उनले दोस्रो गोल गरेपछि पहिलो हाफमा युभेन्टसले २–० को अग्रता लियो। आन्द्रेस इनिएस्टा, लियोनल मेस्सी, लुइस स्वारेज तथा नेइमारले राम्रो खेले पनि गोल गर्न सकेनन्। ५५ औं मिनेटमा चिलिनीले गोल गर्दै युभेन्टसलाई ३–० को जित दिलाए।

यी दुई टिमबीच सन् २०१५ मा च्याम्पियन्स लिगको फाइनलमा भेट भएको थियो। त्यसबेला बार्सिलोनाले ३–१ को जित निकाल्दै उपाधि जितेको थियो।
