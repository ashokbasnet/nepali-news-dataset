मेस्सीलाई पछि पार्दै रोनाल्डोको नयाँ कीर्तिमान

काठमाडौं । युएफा क्लब प्रतिस्पर्धामा रियल मड्रिड स्ट्राइकर क्रिष्टियानो रोनाल्डो सय गोल पुरा गर्ने पहिलो खेलाडी बनेका छन्।

उनले १ सय ४३ खेलमा सय गोल पुरा गरेका हुन्। त्यसपछि दोस्रो नम्बरमा लियोनल मेस्सी परेका छन्। उनले १ सय १८ खेलमा ९७ गोल गरेका छन्।

च्याम्पियन्स लिग फुटबल अन्तर्गत क्वाटरफाइनलको पहिलो लिगमा वायन म्युनिखलाई २-१ ले पराजित गर्दै रियल मड्रिड विजयी बनेको थियो । जितमा दुबै गोल रोनाल्डोले गरेका थिए। योसँगै उनको युएफा क्लब प्रतिस्पर्धामा सय गोल पूरा भएको हो। वायनको घरेलु मैदानमा मड्रिडका लागि रोनाल्डोले खेलको ४७ औँ र ७७ औँ मिनेटमा गोल गरेका थिए।

वायनविरुद्धको गोलसँगै च्याम्पियन्स लिगको ६ खेलमा गोलविहीन भएका रोनाल्डो लयमा फर्किएका छन्।
