रियल मड्रिडका स्ट्राइकर रोनाल्डोमाथि बलात्कारको आरोप

एजेन्सी । स्पेनिस क्लब रियल मड्रिडका स्ट्राइकर क्रिष्टियानो रोनाल्डोमाथि बलात्कारको आरोप लागेको छ। यो खबर लस भेगासको हो।

एक महिलाले रोनाल्डोले आफूमाथि बलात्कार गरेको र पैसा दिएर घटना गुपचुप पारेको आरोप लगाएकी हुन्। जर्मन म्यागजिन डेर स्पिएजेलले लेखेको खबरमा सन् २००९ मा एक महिलालाई बलात्कार गरेको र ती महिलालाई तीन लाख पाउण्ड स्ट्रलिङ दिएर सुल्झ्याएको आरोप लगाइएको छ।

तर रोनाल्डोले भने उक्त आरोप अस्वीकार गर्दै कपोलकल्पित खबर बनाएको बताएका छन्। रोनाल्डोका एजेन्टले विज्ञप्ति निकालेर म्यागजिनमा छापिएको लेख जर्नालिस्टिक फिक्सनको एक नमुना रहेको उल्लेख गरेका छन्।

रोनाल्डोमाथि लगाइएको अरोप अपमानजनक र घृणित रहेको विज्ञप्तिमा उल्लेख छ। तर ती महिलाका बारेमा केही खुलाइएको छ। रोनाल्डोले आफ्नो अपमान गरेको भन्दै म्यागजिन विरुद्ध कानूनी कारवाहीको प्रक्रिया सुरु गर्न लागेको विज्ञप्तिमा उल्लेख छ।
