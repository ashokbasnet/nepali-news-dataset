डिपिएल : रुपन्देही च्यालेन्जर्सद्वारा विराटनगर पराजित 

काठमाण्डौँ धनगढी प्रिमियर लिग डिपिएलमा रुपन्देही च्यालेन्जर्स विजयी भएको छ । आइतबार सम्पन्न खेलमा रुपन्देहीले विराटनगर किङ्सलाई ६१ रनले पराजित गरेको छ । 

रुपन्देहीले प्रस्तुत गरेको १ सय ३३ रनको लक्ष्य पक्ष्याएको विराटनगर १८ दशमलव १ ओभरमा ७१ रनमा अलआउट हुन पुग्यो। उसका कप्तान शरद भेषावकरले ३४ रन बनाउनु बाहेक अन्य कुनै पनि ब्याट्सम्यानले दोहोरो अंक भेट्टाउन सकेनन् । बलिङतर्फ रुपन्देहीका शहव आलमले ४ विकेट लिए । त्यस्तै दिपेश श्रेष्ठ र कृष्ण कार्कीले समान तीन तीन विकेट हात पारे । 

यसअघि टस जितेर पहिले ब्याटिङ रोजेको रुपन्देही च्यालेन्जर्सले निर्धारित २० ओभरमा ८ विकेट गुमाएर १ सय ३२ रनको योगफल तयार पारेको थियो ।  

रुपन्देहीका लागि अन्तिम थापाले ४५ रनको योगदान दिए । त्यस्तै कृष्ण कार्कीले २२ तथा पुष्प थापाले १७ रन जोडे ।
