डिपिएल क्रिकेटमा कञ्चनपुरले सिवाइसी अत्तरियालाई हरायो 

काठमाण्डौँ धनगढी प्रिमियर लिग डिपिएल क्रिकेटको आइतबार सम्पन्न दोस्रो खेलमा कञ्चनपुर आइकोनिक विजयी भएको छ ।

कञ्चनपुरले सिवाइसि अत्तरियालाई ६ विकेटले पराजित गरेको हो । 

सिवाइसि अत्तरियाले दिएको ८६ रनको लक्ष्य कञ्चनपुरले १० ओभर बाँकी छँदै पूरा गर्यो । कञ्चनपुरका लागि सुनिल धमलाले २८ तथा सागर पुन र हासिफ अन्सारी समान २२ रनको योगदान गरे । त्यस्तै बिनोद भण्डारी १६ रनमा नटआउट रहे । बलिङतर्फ अविनाश कर्ण तथा सुनिल धमलाले समान तीन तीन विकेट लिए ।   

यसअघि टस हारेर पहिले ब्याटिङ गरेको सिवाइसि अत्तरियाले निर्धारित २० ओभरमा सबै विकेट गुमाएर ८५ रन मात्र जोड्न सक्यो । उसका प्रदिप ऐरीले १९ तथा ज्ञानेन्द्र कुँवरले नट आउट १५ रन जोडे ।
