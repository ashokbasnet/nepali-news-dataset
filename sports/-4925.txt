लिभरपुल प्रिमियर लिगको तेस्रो स्थानमै फर्कियो 

काठमाण्डौँ। इंगलिस प्रिमियर लिग फुटबलमा लिभरपुल विजयी हुँदै फेरी तेस्रो स्थानमा उक्लिएको छ ।

आइतबार राति सम्पन्न खेलमा लिभरपुलले वेष्ट ब्रोमलाई १-० गोल अन्तरले पराजित गरेको हो ।

लिभरपुलको जितमा एक मात्र निर्णायक गोल रोबर्टो फर्मिनोले गरे । ब्राजिलियन स्ट्राइकर फर्मिनोले पहिलो हाफको इन्जुरी समयमा जेम्स मिल्नरले प्रहार गरेको फ्रिकिक बललाई गोलमा परिणत गरेका हुन् ।

जितपछि तेस्रो स्थानमा उक्लिएको लिभरपुलको ३३ खेलबाट ६६ अंक छ । एक खेल कम खेलेका चेल्सी ७५ अंक तथा टोटनहाम ७१ अंकसहित अंकतालिकामा क्रमश पहिलो र दोस्रो स्थानमा छन् ।

राति नै भएको खेलमा लिगलिडर चेल्सी म्यानचेष्टर युनाइटेडसँग २ -० ले पराजित भएको छ ।
