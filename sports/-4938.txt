गोली प्रहार गरी फुटबल खेलाडीको हत्या

काठमाण्डौैँ। पानामाको राष्ट्रिय टिमका एक फुटबल खेलाडीको गोली हानि हत्या भएको छ । ३३ बर्षिय मिडफिल्डर एमिल्कर हेन्रीक्युजलाई हत्या गरि फालिएको अवस्थामा शनिबार नुएभो कोलोन शहरमा भेटिएको त्यहाँको स्थानिय पुलिसलाई उद्ध्रत गर्दै मिररले खबर प्रकाशित गरेको छ ।


हेन्रीक्वेजसँगै रहेका अन्य दुई जना जोसेमर पेड्रो र डेलानो विल्सन पनि आक्रमणमा परि घाइते बनेका छन् । उनीहरुको स्थानिय अस्पतालमा उपचार भइरहेको छ ।

हेनरिक्युजले पानामाको राष्ट्रिय टिमबाट ७५ खेल खेलका छन् । उनी वि२०१८ को विश्वकप २०१८ को छनौट खेलको क्रममा गत मार्च २८ मा अमेरिकासँगको खेलमा ८० औँ मिनेटमा मैदान प्रवेश गरेका थिए । उक्त खेलमा पानामा १ १ को बराबरिमा रोकिएको थियो।


आफ्ना राष्ट्रिय खेलाडीको हत्या भएपछि पानामाका राष्ट्रपति, क्लब, खेलाडी र पत्रकारहरुले श्रद्धान्जली ब्यक्त गरेका छन् । हत्याको बारेमा थप अनुसन्धान भइरहेको बताइएको छ ।
