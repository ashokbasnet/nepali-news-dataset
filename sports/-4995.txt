आर्सनलको शिर्ष चारमा रहने सम्भावना कायमै 

काठमाण्डौँ। इंगलिस प्रिमियर फुटबलमा आर्सनल विजयी भएको छ ।  यो सँगै उसले शीर्ष चारमा रहँदै अर्को सिजनको च्याम्पियन्स लिगका लागि छनौट हुने सम्भावनालाइ कायमै राखेको छ । मंगलबार राति सम्पन्न खेलमा आर्सनलले अंकतालिकाको पुछारबाट दोस्रो स्थानमा रहेको मिडल्स्बर्गलाई २-१ ले पराजित गरेको हो । 


आर्सनलको जितमा सान्चेज र ओजिलले गोल गरे। त्यस्तै अल्भारो नेग्रोडोले मिडल्सबर्गको लागि एक गोल फर्काए । 
४२ औँ मिनेटमा एलेक्सिज सान्चेजले फ्रिकिकमार्फत सुन्दर गोल गर्दै आर्सनललाई सुरुवाती अग्रता दिलाएका थिए। यो सिजन सान्चजले लिगमा १९ गोल गरेका छन् ।


खेलको ५० औँ मिनेटमा मिडल्सबर्गका अल्भारो नेग्रोडोले बराबरी गोल फर्काए । तर ७१ औँ मिनेटमा मेसुट 
ओजिलले गोल गर्दै आर्सनललाई २-१ को जित दिलाए । 


जितसँगै आर्सनलले शिर्ष चारभित्र अटाउने सम्भावनालाई कायम राखेको छ । छैटौँ स्थानमा रहेको आर्सनलले ३१ खेलबाट ५७ अंक जोडेको छ भने पाँचौ स्थानमा रहेको म्यानचेष्टर युनाइटेडको समान खेलबाट ६४ अंक छ ।
