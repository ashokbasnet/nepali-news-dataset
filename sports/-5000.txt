रोमाञ्चक खेलमा हैदराबादले पञ्जाबलाई ५ रनले हरायो 

काठमाण्डौँ इण्डिएन प्रिमियर लिग आइपिएल क्रिकेटको सोमबारको खेलमा सनराइजर्स हैदराबादले रोमाञ्चक जित हासिल गरेको छ ।
राजिव गान्धी स्टेडियम हैदराबादमा भएको खेलमा हैदराबादले किङ्ग्स इलेभेन पञ्जाबलाई ५ रनले पराजित गरेको हो । 

१ सय ६० रनको लक्ष्य पक्ष्याएको पञ्जाबलाई हैदराबादले दुई बल बाँकी हुँदा १ सय ५४ रनमा अलआउट गर्न सफल भयो । पञ्जाबका लागि विस्फोटक ब्याटिङ गरेका मनन बोहराले सर्वाधिक ९५ रनको योगदान गरेपनि टिमलाई जिताउन भने असफल भए । ५० बलको सामना गरेका उनले ५ छक्का र ९ चौका प्रहार गरे ।

बलिङतर्फ हैदरावादका रसिद खानले सर्वाधिक ३ विकेट लिए ।

बोहराबाहेक अन्य कुनै पनि ब्याट्सम्यानले ब्याटिङमा गतिलो प्रदर्शन गर्न सकेनन्। कप्तान ग्लेन म्याक्सवेल पनि १० रनमै आउट भए । 
यसअघि टस हारेर पहिले ब्याटिङ गरेको हैदरावादले निर्धारित २० ओभरमा ६ विकेट गुमाएर १ सय ५ रनको योगफल तयार पारेको थियो । उसका कप्तान डेभिड वार्नरले सर्वाधिक नट आउट ७० रनको योगदान गरे । ५४ बलको सामना गरेका वार्नरले दुई छक्का र ७ चौका प्रहार गरे । त्यस्तै नमन ओझाले २० बलमा ३४ रन जोडे ।
