आइपिएल क्रिकेटमा क्रिस गेल र विराट कोहली चम्केपछि बैंग्लोरको जित

काठमाडौँ । क्रिस गेल र विराट कोलही चम्केपछि इण्डियन प्रिमियर लिग आइपिएल क्रिकेटमा रोयल च्यालेन्जर्स बैंग्लोर विजयी भएको छ।

गुरात लायन्सलाई २१ रनले हराउँदै बैंग्लोर विजयी भएको हो।  बैंग्लोरले प्रस्तुत गरेको २१४ रनको लक्ष्य पछ्याएको गुजरातले निर्धारित २० ओभरमा सात विकेटको क्षतिमा १९२ रन मात्रै बनाउन सक्यो।

पहिले ब्याटिङ गरेको बैंग्लोरले मात्रै दुई विकेटको क्षतिमा २१३ रन बनायो। बैंग्लोका लागि क्रिस गेलले ३८ बलमा ७ छक्का र पाँच चौकाको मद्दतमा ७७ तथा कप्तान विराट कोहलीले ५० बलमा सात चौका र एक छक्काको मद्दतमा ६४ रन बनाए। केदार जाधवले १६ बलमा नटआउट ३८ तथा ट्रेविस हेडले १६ बलमा नटआउट ३० रन बनाए ।

यस्तै गुजरातका ब्रेण्डम म्याकुलमले ७२, इशान किशनले ३९ तथा कप्तान सुरेश रैना र रविन्द्र जडेजाले समान २३ रन बनाए पनि हार टार्न भने सकेनन्। बैंग्लोरका युजवेन्द्र चहलले तीन विकेट लिए।

बैंग्लोरको ६ खेलमा यो दोस्रो जित हो। चार अंकसहित बैंग्लोर छैटौं स्थानमा छ। पाँच खेलमा चौथो हार व्यहोरेको गुराजत दुई अंकसहित पुछारमा छ।
