रोनाल्डोको ह्याट्रिकको मद्दतले रियल मड्रिड विजयी, सेमिफाइनलमा स्थान पक्का

एजेन्सी । रोनाल्डोको ह्याट्रिकको मद्दतमा साबिक विजेता रियल मड्रिडले च्याम्पियन्स लिगको सेमिफाइनलमा स्थान पक्का गरेको छ।

क्वाटरफाइनलको दोस्रो लिग अन्तर्गत मंगलबार राति भएको खेलमा बार्यन म्युनिखलाई ४–२ ले हराउँदै रियल मड्रिड च्याम्पियन्स लिगको सेमिफाइनलमा पुगेको हो।

रियल मड्रिडका लागि एक गोल मार्को एसेन्सियोले गरे। बार्यनका लागि रोबर्ट लेवान्डोस्कीले एक गोल गरे भने रियल मड्रिडका सर्जियो रामोसले आत्मघाती गोल गरे।

पहिलो हाफमा गोल रहित बराबरी भएको खेलमा ५३ औं मिनेटमा पाएको पेनाल्टीको अवसरलाई सदुपयोग गर्दै लेवान्डोस्कीले गोल गरेपछि बार्यनले अग्रता लियो। ७६ औं मिनेटमा रोनाल्डोले रियलका लागि बराबरी गोल फर्काए।

त्यसको एक मिनेटपछि रामोसले आत्मघाती गोल गरे। ८४ औं मिनेटमा दोहोरो पहेँलो कार्ड खाँदै मैदानबाट बाहिरिएपछि बार्यन १० खेलाडीमा सीमित भयो। रामोसको आत्मघाती गोलले खेल अतिरिक्त समयमा धकेलियो।  पहिलो लेगमा रियल २–१ ले विजयी भएकाले होम एण्ड अवेका आधारमा पनि दुवै तर्फबाट बराबरी भएपछि खेल अतिरिक्त समयमा धकेलिएको हो।

थप गरिएको सयम रियलका लागि फाइदाजनक बन्यो। १०४ औं मिनेटमा रोनाल्डोले व्यक्तिगत दोस्रो गोल गर्दै रियललाई २–२ को बराबरीको अवस्थामा ल्याए । १०९ औं मिनेटमा रोनाल्डोले ह्याट्रिक पूरा गरेपछि रियलले ३–२ को अग्रता लियो । उनको यो गोल च्याम्पियन्स लिगमा एक सयौं गोल हो । ११२ औं मिनेटमा एसेन्सिओले गोल गरेपछि रियल ४–२ ले विजयी भयो ।।
