जब नेइमार मैदानमै रोए...

काठमाण्डौँ। बार्सिलोना यो सिजन च्याम्पियन्स लिगको क्वार्टरफाइनलबाटै बाहिरिएको रात क्लबका खेलाडीहरुको अनुहारमा प्रस्टै आँसु देखिन्थ्यो । 

इटालियन क्लब युभेन्टससँग क्वार्टरफाइनलमा समग्रमा ३-० ले पछि पर्दै अन्तिम चारमा प्रवेश गर्ने मौका गुमाउँदा बार्सिलोनाका स्ट्राइकर नेइमार मैदानमै रोएका थिए । जब खेल सकिएसँगै आफ्नो क्लब पराजित भएकोे घण्टी बज्यो उनी थामिन सकेनन् र मैदानभित्रै रोए । उनलाई युभेन्टसका खेलाडी डोनी अल्भासले सम्हालेका थिए । अल्भास पनि ८ बर्षसम्म बार्सिलोनाबाट खेलेर पछि युभेन्टसतर्फ लागेका थिए । आफ्नो पूर्वक्लब भएकै कारणले पनि बार्सिलोनासँग अल्भासको राम्रो सम्बन्ध रहेको छ । 


बार्सिलोनालई सेमिफाइनलमा पुर्याउन असफल हुँदा नेइमार दर्शकहरुको अभिवादन स्विकार गर्न जसीले अनुहार लुकाएर हिँडेका थिए । 
क्याटलान क्लब टुरानमा भएको युभेन्टससँगको पहिलो लेगमा ३-० ले पराजित भएको थियो ।  नोउ क्याम्पमा भएको दोस्रो लेगमा पनि युभेन्टससँग गोलरहित बराबरिमा रोकिएपछि बार्सिलोना अघिल्लो चरण पार गर्न सकेन ।
