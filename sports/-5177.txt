हैदरावादले दिल्लीलाई हरायो, विलियम्सनले बनाए ८९ रन

काठमाण्डौँ। इण्डियन प्रिमियर लिग आइपिएलमा सनराइजर्स हैदरावाद विजयी भएको छ । बुधबार राति सम्पन्न खेलमा हैदरावादले दिल्ली डेएरडेभिल्सलाई १५ रनले पराजित गरेको हो । 

सनराइजर्सले प्रस्तुत गरेको १९२ रनको लक्ष्य पक्ष्याएको दिल्ली निर्धारित २० ओभरमा ५ विकेट गुमाएर १ सय ७६ रनमा समेटियो । दिल्लीका लागि श्रेयास इएरले सर्वाधिक ५० रनको अर्धसतकीय पारी खेले । त्यस्तै सन्जु साम्सनले ४२, करुण नैरले ३३ तथा एन्जेले म्याथ्युजले ३१ रनको योगदान गरे ।

बलिङतर्फ हैदरावादका मोहम्मद सिरजले २ तथा सिद्धार्थ कउल र युवराज सिंहले समान एक एक विकेट लिए । 


यसअघि टस जितेर पहिले ब्याटिङ गरेको सनराइजर्स हैदरावादले केन विलियम्सनको ८९ रनको मद्दतले निर्धारित २० ओभरमा ४ विकेट गुमाएर १९१ रनको योगफल तयार पारेको थियो । उसका शिखर धावनले ७० रनको योगदान गरे । 
हिजोको जितपछि सनराइजर्स हैदारावाद ६ खेलमा ४ जितसहित अंकतालिकाको दोस्रो स्थानमा छ । ५ खेलमा दुई खेलमा मात्र विजयी दिल्ली ४ अंकसहित चौँथो स्थानमा छ ।
