डिपिएल फाइनल : धनगढीद्वारा विराटनगरसामु १ सय ६० रनको लक्ष्य प्रस्तुत 

धनगढी प्रिमियर लिग डिपिएलको फाइनलमा धनगढी टिम चौराहाले विराटनगरसामु १ सय ६० रनको लक्ष्य प्रस्तुत गरेको छ । 

टस जितेर पहिलो ब्याटिङ गरेको पारस खड्काको कप्तानी रहेको धनगढीले ५ विकेट गुमाएर १ सय ५९ रनको योगफल तयार पारेको हो । धनगढीको लागि आरिफ सेखले सर्वाधिक ५४ रनको योगदान गरे । ३० बलको सामना गरेका सेखले ४ चौका र ४ छक्काको मद्दतमा अर्धसतकीय पारी खेलेका हुन्। त्यस्तै अमर रौटेला ३१ रनमा नट आउट रहे भने कम्तान पारस खड्काले २९ रन जोडे ।

बलिङतर्फ विराटनगरका सुशिल कँडेलले दुई विकेट लिए ।
