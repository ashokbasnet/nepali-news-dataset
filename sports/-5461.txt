आइपिएलमा मुम्बई इण्डियन्सले दिल्लीलाई हरायो

काठमाण्डौँ। इण्डियन प्रिमियर लिग आइपिएल क्रिकेटमा मुम्बई इण्डियन्स विजयी भएको छ । गएराति सम्पन्न खेलमा मुम्बईले दिल्लीमाथि १४ रनको जित हात पारेको हो ।

१४३ रनको विजयी लक्ष्य पक्ष्याएको दिल्ली निर्धारित २० ओभरमा ७ विकेट गुमाउँदै १ सय २८ रनमा समेटियो । दिल्लीका लागि क्रिस मोरिजले सर्वाधिक नट आउट ५२ रनको योगदान गरे । त्यस्तै कागिसो रबडाले ४४ रन बनाए ।

बलिङतर्फ मुम्बईका मिचेल एमसीक्लेनले तीन तथा जस्प्रिट बुम्राहले दुई विकेट लिए । 

यसअघि टस हारेर पहिले ब्याटिङ गरेको मुम्बईले निर्धारित २० ओभरमा ८ विकेटको क्षतिमा १ सय ४२ रनको योगफल तयार पारेको थियो । उसका जोस बटलरले २८, किरण पोलार्डले २६ तथा हार्दिक पाण्डेले २४ रनको योगदान गरे ।  

सात खेलमा एउटा मात्र खेल हारेको मुम्बई १२ अंकसहित शिर्षस्थानमा छ । ६ खेलमा दुईमा मात्र जित निकालेको दिल्ली ४ अंकसहित अंकतालिकाको पाँचौ स्थानमा छ ।
