चेल्सी एफए कपको उपाधिनजिक, टोटनह्याम बाहिरियो 

काठमाण्डौँ। चेल्सी एफए कपको फाइनलमा प्रवेश गरेको छ । शनिबार राति सम्पन्न सेमिफाइनल खेलमा चेल्सीले टोटनह्यामलाई ४-२ ले पराजित गर्दै फाइनलमा स्थान पक्का गरेको हो ।
 
चेल्सी प्रिमियर लिगको लिगलिडर हो भने टोटनह्याम दोस्रो स्थानमा छ । 
चेल्सीलाई जिताउन विलियनले दुई तथा इडन हजार्ड र नेमान्जाले एक एक गोल गरे । टोटनहामका लागि ह्यारी केन र डेल अलीले एक एक गोल गरे । 

खेलको पाँचौ मिनेटमा विलियनले गोल गर्दै चेल्सीलाई सुरुवाती अग्रता दिलाए । १८ औँ मिनेटमा केनले टोटनहामको लागि बराबरि गोल फर्काए । त्यसपछि ४३ औँ मिनेटमा प्राप्त पेनाल्टीलाई चेल्सीका विलियनले गोल गरे । 

पहिलो हाफमा २-१ को अग्रता लिएको चेल्सीले खेलको ७२ औँ मिनेटमा अर्को गोल खान पुग्यो । यो गोल टोटनह्यामका अलिले गरेका थिए । 
त्यसपछि मैदान छिरेका चेल्सीका हजार्डले ७५ औँ मिनेटमा गोल गरेपछि खेल ३-२ को अवस्थामा पुगेको थियो । खेलको ८० औँ मिनेटमा म्याटिकले गोल गरेपछि चेल्सीले ४-२ को जित सुनिश्चित गर्यो । 

चेल्सीले उपाधीको लागि अब आर्सनल र म्यानचेष्टर सिटीबिच आजराति हुने खेलको विजेतासँग खेल्नेछ ।
