बार्सिलोना र रियलको २३४ औँ एल क्लासिको लडाइँ आज राति 

काठमाण्डौ। विश्व फुटबलको एक रोमाञ्चक र महत्वपूर्ण बार्सिलोना र रियल मड्रिडबिचको इएल क्लासिको नेपाली समयअनुसार आइतबार राति १२:३०  बजे हुँदैछ ।

रियलको घरलु मैदान सान्टियागो बर्नेबाउमा हुने खेल २ सय ३४ औँ इएल क्लासिको खेल हो । स्पेनका दुई महारथी क्लब बार्सिलोना र रियलमड्रिडको आज राति हुने भिडन्त दुबै टोलीको लागि निकै महत्वपूर्ण छ । 

स्पेनिस लालिगामा रियल मड्रिड शिर्षस्थानमा छ भने रियलले भन्दा एक खेल बढी खेलेको बार्सिलोना दोस्रो स्थानमा छ । लिगअन्तर्गत यो सिजन दोस्रो पटक आमुनेसामुने हुन लाग्दा रियल मड्रिड आफनो मैदानमा बार्सिलोनालाई हराउँदै लिग कब्जा गर्न थप नजिक जान चाहन्छ भने उता बार्सिलोना रियललाई उसकै घरेलु मैदानमा हार चखाउँदै उपाधी होडमा आफूलाई स्थापित गर्न चाहन्छ । रियल मड्रिड सन् २०११ १२ पछि लिगमा उपाधिविहिन छ भने बार्सिलोनाले यो सिजन पनि लिग जिते लालिगामा ह्याट्रिक नै गर्नेछ । उसले यसअघिका दुई सिजन लिगको उपाधि अन्त जान दिएको छैन । 

निकै नै रोमाञ्चक हुने अपेक्षा गरिएको खेलमा बार्सिलोनाले भने स्ट्राइकर नेइमारको अनुपस्थितिको सामना गर्नुपर्नेछ । उनी तीन खेलमा लागेको प्रतिबन्धका कारण आज राति हुने इएल क्लासिको गुमाउनेछन् । त्यस्तै बार्सिलोनका लागि मुख्य हतियार लियोनल मेस्सी र लुइस स्वारेज हुनेछन् । त्यस्तै रियलको लागि पनि गारेथ बेल घाइते भएको कारण मैदान ओर्लनसक्ने सम्भावना कम छ । उसका स्ट्राइकर क्रिस्टियानो रोनाल्डो राम्रो फर्ममा रहेका छ्न् ।

एल क्लासिकोमा २१ गोल सहित मेस्सी अघि छ् भने रोनाल्डोको नाममा १६ गोल रहेको छ । मेस्सी बार्सिलोनाको लागि ५ सय औँ गोल गर्ने अभियानको दुई गोललेमात्र पछि छन् । 

अहिलेसम्म भएका २ सय ३३ एल क्लासिकोमा रियल मड्रिडले ९३ पटक तथा बार्सिलोनाले ९१ पटक जित हात पारेका छन् । त्यस्तै ४९ पटकको खेल बराबरिमा टुंगिएको छ ।
