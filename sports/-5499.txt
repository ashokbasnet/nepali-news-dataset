जितपछि मैदानमा जर्सी फुकाल्दा मेस्सीलाई पहेँलो कार्ड 

काठमाण्डौँ, इएल क्लासिकोअन्तर्गत रियल मड्रिडलाई उसैको घरेलु मैदानमा ३ २ ले पराजित गरेको खेलमा बार्सिलोनाका स्ट्राइकर लियोनल मेस्सीले पहेँलो कार्ड पाएका छन् ।

९१ मिनेटमा खेल २-२ को अवस्थामा थियो तर ९२ औँ मिनेटमा मेस्सीले उत्कष्ट गोल गरेपछि बार्सिलोना ३-२ ले विजयी भयो । त्यही जितको खुशियाली मनाउने क्रममा मेस्सीले आफ्नो जर्सी फुकालेर समर्थकतर्फ देखाएका थिए । यसवापन उनलाई रेफ्रीले पहेँलो कार्ड दिए । उनले आफ्नो खुसीलाई रोक्न नसक्दा जर्सी फुकाल्न पुगेका हुन् ।
