बार्सिलोनाको लागि मेस्सीको ५ सय गोल पुरा 

काठमाण्डौँ। स्ट्राइकर लियोनल मेस्सीले बार्सिलोनाको लागि ५ सय गोल पुरा गरेका छन् । उनले आइतबार राति सम्पन्न लालिगाअन्तर्गत इएल क्लासिकोमा रियल मड्रिडविरुद्ध दुई गोल गर्दै ५ सय गोल पुरा गर्न सफल भएका हुन् ।

मेस्सीले दुई गोल गरेको खेलमा बार्सिलोनाले रियल मड्रिडलाई ३-२ ले पराजित गन सफल भएको हो । उनले खेलको ३३ औँ मिनेटमा गोल गर्दै ५ सय गोलको नजिक पुगेका थिए ।

त्यसपछि बार्सिलोनालाई जिताउन दोस्रो हाफको इन्जुरी समयमा निर्णायक गोल गर्दा बार्सिलोनामा आफ्नो रेकर्ड कायम गर्न सफल भए । 

जितपछि बार्सिलोना स्पेनिस लालिगाको शिर्षस्थानमा उक्लिएको छ । एक खेल कम खेलेको रियल मड्रिड दोस्रो स्थानमा छ ।
