च्याम्पियन्स लिगमा सेभिल्लाले लेस्टर सिटीलाई हरायो

काठमाण्डौँ १२ फागुन। च्याम्पियन्स लिगमा सेभिल्लाले लेस्टर सिटीलाई पराजित गरेको छ ।

गएराति सम्पन्न लिगअन्तर्गत अन्तिम १६ को पहिलो लेगको खेलमा सेभिल्लाले लेस्टर सिटीमाथि २-१ को जित हात पारेको हो ।

सेभिल्लाको जितमा पाब्लो सराबियाले र जोकिन कोरियाले गोल गरे  । खेलमा २-० ले पछि परेको लेस्टरको लागि जेमी भार्डीले ७३ औँ मिनेटमा गोल गरेपनि त्यो जितको लागि पर्याप्त हुन सकेन ।

हिजोको खेलमा पराजित भएपनि लेस्टरको च्याम्पियन्स लिगमा यथावत रहने सम्भावना भने कायमै रहेको छ । आउँदो मार्च १४ मा लेस्टरले घरेलु मैदानमा सेभिल्लासँग खेल्नेछ ।
