जाल्टन इब्राहिमोविचबिना म्यानचेष्टर युनाइटेडको जित, लिभरपुलले हार्यो

काठाण्डौँ। इंगलिस प्रिमियर लिगमा म्यानचेष्टर युनाइटेड विजयी भएको छ । गएराति सम्पन्न खेलमा म्यानचेष्टर युनाइटेडले बर्नलीलाई २-० ले पराजित गरेको हो ।

अवे मैदानमा भएको खेलमा बर्नलीलाई हराउन म्यानचेष्टर युनाइटेडका एन्थोनी मार्सल र वायन रुनीले गोल गरे । २१ औँ मिनेटमा मार्सलले गोल गर्दै युनाइटेडको लागि सुरुवाती अग्रता दिलाएका थिए । ३९ औँ मिनेटमा रुनीले ब्यक्तिगत दोस्रो गोल गर्दै टोलीको अग्रता दोब्बर पारे ।

दोस्रो हाफमा कुनै गोल हुन सकेन र युनाइटेडले २-० को जित सुनिश्चित गर्यो । जाल्टन इब्राहिमोविच बिना खेलेको पाँचौं स्थानको युनाइटेडको जितपछि ३२ खेलबाट ६३ अंक भएको छ । उ चौथो स्थानको म्यानचेस्टर सिटी भन्दा एक अंकले मात्रै पछि छ ।

राति नै भएको अर्को खेलमा लिभरपुल आफ्नै घरेलु मैदानमा क्रिष्टल प्यालेससँग २-१ ले पराजित भयो । प्यालेसको जितमा दुबै गोल क्रिस्टियन बेनटेकले गरे । प्यालेसका फिलिप कोन्टिन्होले एक गोल फर्काए । हारपछि तेस्रो स्थानमा रहेको लिभरपुलको ३४ खेलबाट ६६ अंक भएको छ ।
