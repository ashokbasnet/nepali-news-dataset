रुनीले म्यानचेष्टर युनाइटेड छोड्ने सम्भावना बढ्दै

काठमाण्डौँ १२, फागुन। स्ट्राइकर वायन रुनीले म्यानचेष्टर युनाइटेड छोड्ने सम्भावना बढ्दै गएको छ ।

चर्चित फुटबलरहरुको गन्तब्य मानिएको चाइनिज सुपरलिग फुटबलमा रुनी पनि आबद्ध हुने खबर बाहिर आएको हो ।

रुनीका एजेन्ट पाउल स्ट्रेफोर्डको चीन यात्रासँगै रुनीको म्यानचेष्टर युनाइटेड छोड्ने प्रक्रियामा के हुने भन्ने कुरा बाहिर आउन सक्ने संकेत दिएको बिबिसीले उल्लेख गरेको हो ।

१८ बर्षको हुँदा म्यानचेष्टर युनाइटेडमा अनुबन्ध भएका रुनीले आफ्ने क्लबलाई ५ पटक प्रिमियर लिगको उपाधि दिलाउन सफल भएका थिए ।
 
चिनिया लिगमा रुनीको उपिस्थितीबारे भ्रमण सुरु भएपनि रुनीको अनुबन्ध हुन्छ नै भन्ने कुनै ग्यारेन्टी भने छैन । इंगल्याण्डका राष्ट्रिय टिमका कप्तानसमेत रहेका रुनी यो सिजनमा चिनिया लिगमा अनुबन्ध नभएपनि अर्को सिजनमा म्यान यू छोड्ने निश्चितजस्तै भएको बताइएको छ ।
