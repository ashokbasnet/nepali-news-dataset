आइपिएल : लिगलिडर मुम्बई पुणेसँग पराजित 

काठमाण्डौँ। इन्डियन प्रिमियर लिग आइपिएलमा राइजिङ पुणे सुपरजाइन्ट्स विजयी भएको छ । सोमबार राति भएको खेलमा पुणेले लिगको शिर्षस्थानमा रहेको मुम्बइमाथि ३ रनको जित हात पारेको हो । 

१ सय ६१ रनको लक्ष्य पक्ष्याएको मुम्बई निर्धारित २० ओभरमा ८ विकेट गुमाएर १ सय ५७ रनमा समेटियो । मुम्बईका कप्तान रोहित शर्माले ५८ तथा पार्थिव पट्टेलले ३३ रनको योगदान गरे पनि टिमको हार टार्न सकेनन् । 

बलिङतर्फ पुणेका जयदेव उदनकाट तथा बेन स्टोक्सले समान दुई दुई विकेट लिए । 

टस हारेर पहिले ब्याटिङ गरेको पुणेले निर्धारित २० ओभरमा ६ विकेट गुमाएर १ ६० रनको योगफल तयार पारेको थियो । उसका राहुल त्रिपाठीले ४५ तथा आजिङ्क्य राहनेले ३८ रनको योगदान गरे । 

जितपछि राइजिङ पुणे सुपरजाइन्ट्स ७ खेलबाट ८ अंक जोड्दै अंकतालिकाको चौँथो स्थानमा छ भने मुम्बइ ८ खेलबाट १२ अंकसहित शिर्षस्थानमा कायम छ ।
