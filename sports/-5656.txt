मेस्सीजस्तै देखिने व्यक्ति भेटिएपछि फोटो, भिडियो भयो भाइरल

काठमाण्डौँ। बार्सिलोनाका चर्चित अर्जेन्टिनी स्ट्राइकर लियोनल मेस्सीजस्तै देखिने व्यक्ति ब्राजिलमा भेटिएपछि समाचार भाइरल हुन थालेको छ ।

ब्राजिलको साउ पाउलोको एक पसलमा मेस्सीको अनुहारसँग मिल्दोजुल्दो देखिने एलेजान्ड्र परेरा नाम गरेका ब्यक्तिको बारेमा समाजिक सञ्जालहरुमा चर्चा हुन थालेको हो । 

दक्षिण अमेरिकी मुलुकका ती ब्यक्ति यतिबेला स्थानिय सेलिब्रेटी नै बनेका छन् । मेस्सीजस्तै देखिेन अनुहारको कारण उनलाई धेरै मानिसहरु भेट्न आउने गरेका छन् ।

परेराको फोटो उनका सहकर्मीले ट्विटरमा पोस्ट गरिदिएका थिए । मेस्सीजस्तै देखिने व्यक्तिको तस्बिर पोस्ट भएपछि उक्त ट्विटमा दुई दिनमै २७०० पटक रिट्विट भएको छ भने ३५०० भन्दा बढीले लाइक गरेका छन् ।


२१ बर्षिय ती व्यक्तिले जब सहकर्मीको पोस्ट हेरे तब उनले आफ्नो अनुहार चर्चित फुटबल स्टारसँग मिल्दोजुल्दो देखिएपछि अचम्मित भएका थिए । 

भिडियो हेर्नुहोस् :
