१ सय १ बर्षकी वृद्धाले जितिन १०० मिटरको रेस (भिडियो )

सुन्दा अचम्म लाग्न सक्छ के १०० बर्ष उमेर कटेकाले पनि रेसमा भाग लिन्छन् होला ? तर सत्य यही हो कि भारतकी १ सय १ बर्षकी एक वृद्धाले १ सय मिटरको रेस जितेकी छिन् ।

सोमबार न्युजिल्याण्डको अकल्याण्डमा आयोजना भएको वलर््ड मास्टर्स गेम्सको १ सय मिटरको रेसमा मन कौर प्रथम भएकी हुन् ।
कौरले १ मिनेट १४ सेकेण्डमा रेस पूरा गरिन् । कौर नै एक्ली महिला हुन् जसले यो उमेरमा रेस पुरा गरिन् ।


९३ बर्षको उमेर पुगेपछि आफ्ना छोरा गुरुदेवसँग एत्लेटिक करियर सुरु गरेकी उनीको रेसमा भाग लिनुअघि स्वास्थ्यजाँच गरिएको थियो ।
