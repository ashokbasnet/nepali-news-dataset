रियल मड्रिडको ट्रेनिङ क्याम्प काठमाण्डौँमा हुने 

काठमाण्डौँ। स्पेनको चर्चित क्लब रियल मड्रिडको रियल मड्रिड फाउण्डेसनले काठमाण्डौँमा फुटबल प्रशिक्षण शिविरको आयोजन गर्ने भएको छ ।
पाँच दिनसम्म चल्ने प्रशिक्षण शिविर खेलकुद मन्त्रालय र राष्ट्रिय खेलकुद परिषदको सहकार्यमा रियल मड्रिडका प्रशिक्षकहरुले सञ्चालन गर्नेछन् । जसको लागि मड्रिडबाट दुई प्रशिक्षक काठमाण्डौँ आउनेछन् । 

आगामी जुन ५ देखि ९ जेठ २२ देखि २६ सम्म चोभारस्थित मोर्डन इण्डियन स्कुलको मैदानमा हुने शिविरमा १८ बर्षमुनिका  ८० जना बालबालिकाहरु सहभागि हुन सक्नेछन् । 

शिविरमा सहभागि हुनको लागि प्रतिव्यक्ति ३५ हजार शुल्क लाग्ने छ । यसबाट प्रशिक्षार्थीले खाना, यातायात तथा रियल मड्रिडको आर एम किट प्राप्त गर्नेछन् । 

प्रशिक्षणका लागि ६५ लाख रुपियाँ खर्च हुने अनुमान गरिएको छ । शिविरबाट उत्कृष्ट हुने प्रशिक्षार्थीले सिंगापुरमा हुने पाँच दिने प्रशिक्षण शिविरमा निशुल्क सहभागि हुने अवसर प्राप्त गर्नेछन्।
