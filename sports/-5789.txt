स्पेनिस ला लिगामा बार्सिलोनाको शानदार जित, ओसासुना ७-१ ले पराजित

एजेन्सी । स्पेनिस ला लिगामा बार्सिलोनाले ओसासुनालाई ७–१ ले पराजित गरेको छ। यो जितसँगै बार्सिलोनाले अग्रता कायमै राखेको हो।

लिग अन्तर्गत बुधबार राति घरेलु मैदानमा भएको खेलमा बार्सिलोनाका लागि लियोनल मेस्सीले, एण्ड्रे गोमोज र पाको अलकेसरले दुई दुई तथा मास्चेरानोले एक गोल गरे।

ओसासुनाका लागि टोर्रेसले एक गोल फर्काए। १२ औं मिनेटमा मेस्सीले गोल गर्दै बार्सिलोनालाई सुरुवाति अग्रता दिलाए। ३० औं मिनेटमा गोमेजले गोल गरेपछि पहिलो हाफमा बार्सिलोनाले २–० को अग्रता लियो।

४८ औं मिनेटमा टोरेसले ओसासुनाका लागि एक गोल फर्काए। ५७ औं मिनेटमा गोमेज तथा ६१ औं मिनेटमा मेस्सीले व्यक्तिगत दोस्रो गोल गरेपछि बार्सिलोनाको अग्रता ४–१ मा पुग्यो। ६४ औं मिनेटमा अलकेसर तथा ६७ औं मिनेटमा पाएको पेनाल्टीमा मास्चेरानोले गोल गरेपछि बार्सिलोनाले ६–१ अग्रता लियो। ८६ औं मिनेटमा अलकेसरले व्यक्तिगत दोस्रो गोल गरेपछि बार्सिलोना ७–१ ले विजयी भयो।

जितपछि शीर्ष स्थानको बार्सिलोनाको ३४ खेलबाट ७८ अंक भएको छ।
