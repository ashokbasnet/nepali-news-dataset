एपीएफले कालिम्पोङलाई १-० ले हरायो (भिडियो सहित)

चन्द्रकान्त खनाल, रुपन्देही,  १२ फागुन -  बुटबलमा जारी  १९ औं तिलोत्तमा गोल्डकपमा विभागीय टोली एपीएफले जित हासिल गरेको छ । एपीएफले पाहुना टोली शेरे एफसी कालिम्पोङलाई १–० ले हरायो ।  
पहिलो हाफको २१ औं मिनेटमा एपीएफबाट सरोज कोइरालाले गोल गरेका थिए । त्यही गोल खेलमा निर्णायक बनेको थियो । अधिकांश समय बललाई आफ्नो नियन्त्रणमा राखे पनि एपीएफले थप गोल गर्न सकेन ।

एपीएफका रुपक लामा म्यान अफ दि म्याच घोषित भए । प्रतियोगिता अन्तर्गत शुक्रबारको खेल त्रिभुवन आर्मी क्लब, काठमाडौं र  युनाइटेड सिक्किम, भारतबीच हुने रुपन्देही जिल्ला फुटबल संघका अध्यक्ष दीर्घबहादुर केसी ले वताए गोल्डकपको उद्धघाटन रुपन्देहीका प्रमुख जिल्ला अधिकारी विनोद प्रकाश सिंहले गरेका थिए ।

एन्फा एकेडेमी बुटवल–१३ देविनगरको खेल मैदानमा सञ्चालित प्रतियोगितामा अग्नी रुपन्देही ११, सशस्त्र प्रहरी, नेपाल प्रहरी, नेपाल आर्मी, सिएमजी संकटा क्लब, धरान फुटबल क्लब, एचएम हिमालयन शेर्ष क्लब, रमपम झापा ११, सिक्किम युनाईटेड एफसी भारत र शेरे एफसी क्यालिङगपोङ भारतको सहभागिता रहेको छ । फागुन २१ गतेसम्म सञ्चालन हुने खेलको विजेताले ५ लाख ५५ हजार ५ सय ५५ रुपैयाँ र शिल्ड तथा उपविजेताले ३ लाख ३३ हजार रुपैयाँ प्राप्त गर्नेछन् । प्रतियोगितको सर्वोत्कृष्ट खेलाडीलाई स्कुटर प्रदान गरिनेछ । पाँच विधागत पुरस्कारबाट पनि खेलाडी पुरस्कृत हुने आयोजकले जानकारी दिएको छ ।
