मेस्सीको गोल सेलिब्रेसन सामाजिक सञ्जालमा भाइरल बन्दै 

काठमाण्डौँ । चर्चित स्ट्राइकर लियोनल मेस्सीले अन्तिम समयमा गरेको निर्णायक गोलको मद्दतमा बार्सिलोनाले गत आइतबार इएल क्लासिकोमा रियल मड्रिडलाई उसकै मैदानमा पराजित गर्यो । 

अन्तिम मिनेटमा आइपुग्दा खेल २-२ को बराबरिमा थियो । तर लियोनल मेस्सीले खेल सकिन केही सेकेण्ड बाँकी हुँदा नाटकिय शैलीमा गोल गरेपछि बार्सिलोनाले स्पष्ट ३-२ को जित हात पारेको थियो । 

उक्त गोल पछि मेस्सीले खुशियालीमा आफ्नो जर्सी फुकालेर समर्थकतर्फ देखाएका थिए । अहिले त्यही जर्सी फुकालेर दर्शकलाई देखाएको तस्बिर सामाजिक सञ्जालहरुमा भाइरल बन्न थालेको छ । मेस्सीको यो तस्बिरलाई ट्विटरमा कतिपयले एडिट गरेर विभिन्न खालका फन्नी पोस्टहरु समेत गरेका छन् ।
