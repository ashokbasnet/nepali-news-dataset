आइसिसिको निर्णय  - नेपाली क्रिकेट खेलाडीलाई १५ महिनादेखि रोकिएको तलब दिइने 

काठमाण्डौँ। अन्तराष्ट्रिय क्रिकेट परिषद् आइसिसिले क्यान निलम्बनपश्चात नेपाली क्रिकेट खेलाडीले पाउन बाँकी रहेको तलब उपलब्ध गराउने निर्णय गरेको छ । क्यान निलम्बन भएपछि बैंक खाता पनि रोक्का भएको थियो, जसको कारण विगत १५ महिनादेखि नेपाली क्रिकेट खेलाडी तलबविहिन थिए । 

रोकिएको तलब उपलब्ध गराउने आइसिसि डेभलपमेण्ट कमिटीको निर्णयलाई आइसिसिले स्विकृत गरेको हो । 

सरकारी हस्तक्षेप बढ्दा अनियमितता भएको भन्दै आइसिसिले गत बर्षको बैशाखमा नेपाल क्रिकेट संघ क्यानको वैधानिकता खारेज गरेको थियो । आइसिसिले निलम्बन फुकुवाको लागि नेपालमा भइरहेको प्रयासको पनि स्वागत गरेको छ । 

क्यान निलम्बनमा परेपनि नेपाललाई अन्तराष्ट्रिय प्रतियोगितामा सहभागि हुन भने आइसिसिले रोकेको छैन ।
