रामोसलाई १ खेलमा प्रतिबन्ध, ६ सय युरो जरिवाना

काठमाण्डौँ गत आइतबार स्पेनिस लालिगाअन्तर्गत इएल क्लासिकोमा बार्सिलोनाका स्ट्राइकर लियोनल मेस्सीलाई खराब ट्याकल गरेबापत रातो कार्ड पाएका सजियो रामोसलाई एक खेलमा निलम्बन गरिएको छ । सोही निलम्बनका कारण उनी बुधबार राति डिपोर्टिभोसँगको खेलमा मैदान उत्रिन पाएनन् ।

रियल मड्रिडका कप्तान समेत रहेका रामोसलाई आफ्नो दुबै खुट्टा छोडेर बल अघि बढाइरहेका मेस्सीमाथि खराब ट्याकल गरेकबापत रातो कार्ड दिइएको थियो ।

स्पेनिस फुटबल कमिटिले रामोसमाथि एक खेलमा निलम्बन र उनलाई ६ सय युरो तथा ३ सय ५० युरो क्लबलाई जरिवाना लगाउने निर्णय गरेको हो ।

कमिटिका अनुसार रेफ्रिको निर्णयको विरोधमा कुनै खराब प्रतिक्रिया नदिएका कारण उनलाई एक खेलमा मात्र निलम्बन गरिएको बताइएको छ । 
पछिल्लो ३ बर्षभित्र उनले इएल क्लासिको भिडन्तमा तेस्रो पटक रातो कार्ड पाएका हुन् । यो सँगै उनले रियल मड्रिडबाट २२ औँ पटक रातो कार्ड पाएका छन् ।
