म्यानचेष्टर डर्बी - सिटी र युनाइटेडले बराबरी खेले

काठमाण्डौँ। इंगलिस प्रिमियर लिगमा म्यानचेष्टर युनाइटेड र सिटीले बराबरी खेलेका छन् । बिहिबार राति सिटीको मैदानमा सम्पन्न खेल गोलरहित बराबरिमा सकिएको हो ।

सिटीका सर्जियो अगुइरोसँग खराब ट्याकल गरेपछि युनाइटेडका माउवान फेलेनी खेलको ८४ औँ मिनेटमा रातो कार्ड खाँदै मैदानबाट बाहिरिएपछि युनाइटेड १० खेलाडीमा सिमित भएको थियो । 

जोसे माउरिन्होको प्रशिक्षणमा रहेको म्यानचेष्टर युनाइटेड पछिल्ला २४ खेलमा अपराजित छ ।  

दुबै टोलीबाट गोल गर्ने राम्रो अवसर पाएपनि गोल भने हुन सकेन । बराबरिसँगै दुबै टोलीको अन्तिम चारमा पुग्ने सम्भावना जिवितै छ। ३३ खेलबाट ६५ अंकसहित सिटी चौँथो तथा युनाइटेड ६४ अंकसहित पाँचौ स्थानमा छ ।
