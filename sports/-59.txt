 इंगल्याण्डको नयाँ टेष्ट कप्तानमा रुट 

फागुन ३ काठमाण्डौँ - इंगल्याण्डको नयाँ टेष्ट कप्तानमा जोए रुट चुनिएका छन् । 

यसअघिका कप्तान एलेस्टर कुकले राजिनामा दिएपछि नयाँ कप्तानको जिम्मेवारी रुटले सम्हालेका हुन् ।
रुटको कप्तानीमा इंगल्याण्डले आगामी जुलाइमा साउथ अफ्रिकाविरुद्ध खेल्दैछ । 

सन् २०१२ को डिसेम्बरमा भारतविरुद्धको टेष्ट क्रिकेटबाट डेब्यु गरेका रुट आफुले कप्तानको जिम्मेवारी सम्हाल्न निकै उत्साही भएको बताएका छन् । 

त्यस्तै बेन स्ट्रोक्स इंगल्याण्डको टेष्ट क्रिकेट टोलीको उपकप्तान बनेका छन् ।
