ब्राजिल, अर्जेन्टिना र मेक्सिकोलाई फिफाले गर्यो कारबाही

काठमाण्डौँ। विश्व फुटबलको सर्वोच्च निकाय फिफाले अर्जेन्टिना, ब्राजिल र मेक्सिकोको फुटबल एसोसिएसनलाई कारबाही गरेको छ ।

विश्वकप २०१८ को छनौटको खेलमा समर्थकले समलिंगीको भावनामा ठेस पुग्ने खालको हुटिङ गरेको कारण फिफाले यी देशका फुटबल एसोसिएसनलाई जरिवाना तिर्न लगाएको हो । 

फिफाले ब्राजिलको फुटबल एसोसिएसनलाई २७ हजार २ सय ४८ पाउण्ड अर्जेन्टिनाको फुटबल एसोसिएसनलाई १५ हजार ५ सय ६५ पाउण्ड जरिवाना तिराएको छ । त्यस्तै मेक्सिकोको फुटबल एसोसिएसनलाई ७ हजार ७ सय ८१ पाउण्ड जरिवाना तिराएको हो ।

 खेलका क्रममा भेदभाव तथ खेलको भावनाविपरित तथा समलिंगीलाई असर पर्ने गरि नराम्रो हुटिङ गरेको कारण जरिवाना तिराउनुपरेको फिफाले जनाएको छ।
