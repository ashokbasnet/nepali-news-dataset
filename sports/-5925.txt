युयुएनटिएफद्वारा तेक्वान्दो खेलको विकासका लागि ५ लाख पचास हजार सहयोग

काठमाण्डौँ। युनिभर्सल युनाइटेड नेप्लिज तेक्वान्दो फेडेरेसनका अध्यक्ष तथा तेक्वान्दो ग्राण्ड मास्टर राजकुमार राईले तेक्वान्दो सहित खेलकुद विकासको लागि ५ लाख पचास हजार रुपैयाँ संस्थाको तर्फबाट सहयोग गरेका छन्। शुक्रबार तेक्वान्दो फेडेरेसनको कार्यलय, सातदोबाटोमा एक कार्यक्रमका साथ सो रकम हस्तान्तरण गरिएको हो।
 
अध्यक्ष राईले बाग्लुङ तेक्वान्दो संघलाई कभर्ड हल निर्माण गर्न रु ३ लाख सहयोगको चेक हस्तान्तरण गरेका हुन्। नुवाकोट तेक्वान्दो संघलाई खेलकुद म्याटको लागि रु १ लाख ५० हजार प्रदान गरिएको राइले बताए। त्यस्तै माइती नेपालका खेलाडीलाई १ लाख हस्तान्तरण  गरिएको छ।
