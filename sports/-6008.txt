आइपिएल  : हैदरावादले पञ्जाबलाई हरायो

काठमाण्डौँ। इण्डिएन प्रिमियर लिग आइपिएल क्रिकेटमा सनराइजर्स हैदरावाद विजयी भएको छ । शुक्तबार राति सम्पन्न खेलमा हैदरावादले किंग्स इलेभेन पञ्जावलाई २६ रनले पराजित गरेको हो ।

हैदरावादले प्रस्तुत गरेको २ सय ८ रनको लक्ष्य पक्ष्याएको पञ्जाव निर्धारित २० ओभरमा ९ विकेट गुमाउँदै १ सय ८१ रनमा समेटियो । पञ्जावको लागि शौन मार्सले ८४ रनको योगदान गरे । ६२ बल खेलेका मार्सले २ छक्का र १४ चौका प्रहार गरे । त्यस्तै इयोन मोर्गनले २६ रन बनाए ।

बलिङतर्फ हैदराबादका आसिस नेहरा र सिद्धार्थ कौलले समान तीन तीन विकेट लिए ।
यसअघि टस हारेर पहिले ब्याटिङ गरेको सनराइजर्स हैदरावादले शिखर धावन, डेविड वार्नर र केन विलियम्सनको अर्धसतकको मद्दतमा २ सय ७ रनको योगफल तयार पारेको थियो ।

शिखर धवनले ६३ बलमा ७७, तथा डेभिड वार्नरले ४ बलमा ५१ रनको योगदान गरे । त्यस्तै ४४ बल खेलेका केन विलियम्सन ५४ रनमा नट आउट रहे । बलिङतर्फ पञ्जावका ग्लेन म्याक्सवेलले २ विकेट लिएका थिए ।
