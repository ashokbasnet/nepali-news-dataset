च्याम्पियन्स लिग :रियल र एथ्लेटिको मड्रिडको खेलमा सुरक्षा चिन्ता 

काठमाण्डौँ। यतिबेला युइएफए च्याम्पियन्स लिगका खेल सेमिफाइनल चरणमा पुगेका छन् । लिगको अन्तिम चारमा डिफेन्डिङ च्याम्पियन रियल मड्रिड, एथ्लेटिको मड्रिड, युभेन्टस र मोनाकोले स्थान पक्का गरेका छन् ।


सेमिफाइनलको पहिलो लेग मड्रिड डर्बीमा रियल मड्रिड र एथ्लेटिको मड्रिड आआफ्नो पक्षमा जित निकाल्न प्रयासरत हुनेछन् । गत अप्रिल ११ मा बोरुसिया डटमण्डको टोली चढेको बसमै आक्रमण भएपछि त्रास फैलिएको हो ।  त्यस्तै लिगको क्वार्टरफाइनलअन्तर्गत रियल मड्रिड र बार्यन म्युनिखबिचको खेलमा पुलिस र खेल समर्थकबिच झडप भएको घटनापछि सान्टियागो बर्नेबाउमा सुरक्षा चुनौती थपिएको छ ।


सान्टियागो बर्नाबेउमामा अप्रिय घटना हुन नदिन २ हजारभन्दा बढी सुरक्षा कर्मी खटाइने भएको छ । ८० हजार दर्शकको क्षमता रहेको रियलको स्टेडियममा करिब ४ हजार एथ्लेटिकोका समर्थक उपस्थित हुने अनुमान गरिएको छ ।

साधारणतया स्पेनमा हुने अवे खेलमा थोरै संख्यामा मात्र समर्थकहरु उपस्थित हुने गर्छन ।


क्वार्टरफाइनल अन्तर्गत एथ्लेटिको र लेस्टर सिटीबिचको खेलमा पनि लेस्टर सिटीका समर्थक रप्रहरीबिच झडप भएको थियो । मे २ मा हुने खेललाई मध्यनजर गरेर सुरक्षा चुनौती कडा पारिने बताइएको छ ।
