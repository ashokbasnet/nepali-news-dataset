पोखरामा ट्राइथोलन प्रतियोगिता, गुरुदत्त बने च्याम्पियन

पोखरा,पर्यटकीय नगरी पोखरामा शनिबार भएको पाँचौं दक्षिण एशियाली ट्राइथोलन च्याम्पियनसीप २०१७ को उपाधि भारतका गुरुदत्तले जितेका छन् । महिलातर्फ भारतकै पल्लवी रेतिवालाले हात पारिन् ।

गुरुदत्तले ७५० मिटर पौडी, २० किमी साइक्लिङ र पाँच किमी दौड ५४ मिनट ५१ सेकेन्डमा पूरा गर्दै १२ औं दक्षिण एशियाली खेलकुदमा प्रथम स्थान हात पारेका भारतीय खेलाडी दिलीप कुमारलाई पछि पार्दै उपाधि जितेका हुन् ।

दोस्रो दिलीपले ५५ मिनेट ५९ सेकेन्डमा दुरी पूरा गरे भने तेश्रो नेपालका वसन्त थारुले मेडल जिते । उनले उक्त दूरी ५६ मिनट १२ सेकेन्डमा पूरा गरे ।

यस्तै, महिलातर्फको प्रतिस्पर्धामा १२ औं दक्षिण एशियाली खेलकुदकी स्वर्ण धारी पल्लली रेतिवालाले १ घन्टा १ मिनट ३ सेकेन्ड समयका साथ उपाली कब्जा गर्दै उपाधि जितेकी हुन् ।

नेपालकी सोनी गुरुङ र रोजा केसी क्रमशः दोस्रो र तेस्रो भए । रोजाले १२ औं दक्षिण एशियाली खेलकुदमा तेश्रो भएकी थिइन् । प्रतिष्पर्धामा सोनीले निर्धारित दुरी १ घन्टा ६ मिनट २ सेकेन्ड र रोजाले १ घन्टा ८ मिनट ४ सेकेन्डमा पूरा गरे ।

यस्तै छ्रैटौं राष्ट्रिय ट्राइथोलन प्रतियोगितामा नेपाल आर्मीले पुरुषतर्फको तिनै स्थान हात पारे । सेनाका वसन्त थारुले ५६ मिनट १२ सेकेन्डमा साथ स्वर्ण पदक प्राप्त गरे ।

दोश्रो हिमाल टमाटाले ५८ मिनट १ सेकेन्ड र तेश्रो रुद्र कटुवालले ५८ मिनट ४८ सेकेन्डमा पूरा गरे ।

महिलातर्फ राष्ट्रिय प्रतिस्पर्धामा एपिएफकी सोनी गुरुङले स्वर्ण पाइन् । उनले १ घन्टा ६ मिनट २ सेकेन्डमा दूरी पुरा गरिन् । दोश्रो स्थानमा रहेकी रोजाले १ घन्टा ८ मिनट ४ सेकेन्डमा दुरी पूरा गरिन् भने तेश्रो नेपाली सेनाकी यमकुमारी भुजेलले १ घन्टा १८ मिनट ५९ सेकेन्डमा दूरी पुरा गरिन् ।

फेवातालमा भएको च्याम्पियनसीपको दुवाथलनतर्फको प्रतिस्पर्धामा नेपाली सेनाका मानबहादुर थापाले ५ किमी दौड, २० किमी साइक्लिङ्ग र २.५ कि.मी दौड १ घन्टा १ मिनट र ३९ सेकेन्डमा पूरा गर्दै स्वर्ण पाए ।

एपिएफका किरण कुमार मल्लले १ घन्टा ३ मिनट र ४५ सेकेन्डमा साथ रजत र सेनाका अच्युत पराजुलीले १ घन्टा ३ मिनट र ५१ सेकेन्डका साथ कास्य पाए ।

महिलातर्फ आर्मीकी मञ्जुकुमारी खड्काले उक्त दूरी १ घन्टा १७ मिनट ५० सेकेन्डका साथ स्वर्ण र पुष्पाकुमारी भण्डारीले १ घन्टा १८ मिनट २० सेकेन्डका साथ रजत पाइन् ।

जुनियर पुरुषतर्फ काठमाडौका नितेश मानन्धरले १ घन्टा १ मिनट र ४१ सेकेन्डका साथ स्वर्ण, देवेश मानन्धरले १ घन्टा २ मिनट ४३ सेकेन्डका साथ रजत पाए । महिला तर्फ रोजाले १ घन्टा ८ मिनट ४ सेकेन्डका साथ पहिलो स्थान पाइन् ।

युवा तथा खेलकुद मन्त्री दलजित श्रीपालीले च्याम्पियनसीप उद्घाटन गर्दै पोखरालाई पर्यटकीय साहसिक खेलकुदको क्षेत्र बनाउन सरकारको तर्फबाट आपूm लागिपर्ने बताए । उनले पोखरालाई ट्राइथोलन खेलकुद क्षेत्र बनाउन लागिपर्ने भन्दै निजी क्षेत्रलाई पनि यस क्षेत्रलाई पर्यटकीय खेलकुद क्षेत्र स्थापनाको लागि पहल गर्नुपर्नेमा जोड दिए ।

नेपाल ट्राइथोलन संघका महासचिव नीलेन्द्रराज श्रेष्ठले नेपालमा दक्षिण एशियाली च्याम्पियनसीप निरन्तरता प्रदान गर्दै यस संस्करणसम्म आइपुगेको भन्दै यस च्याम्पियनसीप दक्षिण एशियाली ट्राइथोलनमा निकै नै महत्वपूर्ण रहेको बताए ।

विजयी खेलाडीलाई लेफ्टिनेन्ट कर्णेल उज्वल थापा, बंगलादेश ट्राइथोलन संघका महासचिव मि.महमुद, केन्द्रिय उपाध्यक्ष दीपक कोइराला, कास्की जिल्ला खेलकुद विकास समितिका पूर्व अध्यक्ष सुमन देवकोटालगायतले पुरस्कार वितरण गरेका थिए ।

च्याम्पियनसीपमा नेपाललगायत भारत र बंगलादेशका गरी ६० खेलाडीहरुले सहभागिता जनाएका थिए ।
