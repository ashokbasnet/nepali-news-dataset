जापानमा फुटसल प्रतियोगिता हुने

जापानमा दोस्रो तमु धी जापान रनिङ कप फुटसल प्रतियोगिता हुने भएको छ । स्वास्थ्य, राष्ट्र र मेलमिलापको लागि खेलकुद भन्ने मूल नाराका साथ तमु धीं जापानको आयोजनामा हुने प्रतियोगिता मे २१ मा हुने भएको हो । 

गत बर्ष देखि तमु धीं जापानले खेलकुदलाई पनि प्राथमिकता दिदै फुट्सल प्रतियोगिता गर्न सुरु गरेको थियो ।

 आयोजकले उक्त प्रतियोगितामा सहभागी हुन चाहने टीमले जति सक्दो छिटो आफ्नो टीम दर्ताको लागि अनुरोध गरेको छ । टिम दर्ताको लागि JP BANK : 10030 - 95669081   मा दर्ता शुल्क ३ मान अर्थात् ३० हजार येन राखी सम्पर्क गर्नुपर्ने आयोजकले जानकारी गराएको छ ।   प्रतियोगितामा प्रथम हुने टीमले नगद २ लाख २२ हजार २ सय २२ येन साथमा रनिंग ट्रफी,बिजेता ट्रफी, मेडल र प्रमाण पत्र साथै दोस्रो हुने टीमले नगद १ लाख ११ हजार १ सय ११ येन साथमा उपविजेता ट्रफी,मेडल र प्रमाण पत्र प्राप्त गर्नेछ ।

 खेल  TOKYO –TO, HACHIOJI –SHI, 2 – 2 – FUJIMOTI KOUEN को मैदानमा हुनेछ । थप जानकारीको लागि सौगात गुरुङ (090-9841-9697),रमेश कुमार गुरुङ (080-3585-0109), हर्क गुरुङ (080-3557-4422),लिल गुरुङ (090-6018-1036), श्री गुरुङ (090-4453-5350) सँग सम्पर्क गर्न आयोजकले अनुरोध गरेको छ ।
