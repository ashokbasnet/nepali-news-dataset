बैंगलोर फेरि हार्‍यो, पुने ६१ रनले विजयी

काठमाण्डौँ। इण्डियन प्रिमियर लिग आइपिएल क्रिकेटमा पुने सुपरजायण्ट्स विजयी भएको छ । गएराति सम्पन्न खेलमा पुनेले रोयल च्यालेन्जर्स बैंगलोरलाई ६१ रनले पराजित गरेको हो ।


पुनेले प्रस्तुत गरेको १ सय ७८ रनको लक्ष्य पक्ष्याएको बैंगलोर निर्धारित २० ओभरमा ९ विकेट गुमाएर ९६ रनमा अलआउट हुन पुग्यो ।
बैंगलोरका लागि कप्तान विराट कोहलीले ४८ बलमा ५५ रन बनाउनुबाहेक अरुले राम्रो प्रदर्शन गर्न सकेनन् । एवि डि भिलियर्स ३, पवन नेगी ३, त्राविस हेड २ रनमा आउट भए भने केदार जाधव ७ रनमा नट आउट रहे ।

बलिङतर्फ पुनेका इम्रान ताहिरले ३ तथा लोक्कि फग्र्युसनले २ विकेट लिए । यसअघि टस हारेर पहिले ब्याटिङ गरेको पुनेले निर्धारित २० ओभरमा ३ विकेट गुमाएर १५७ रनको योगफल तयार पारेको थियो । उसका लागि कप्तान स्टेभेन स्मिथले ४५ तथा मनोज तिवारीले नट आउट ४४ रनको योगदान गरे । त्यस्तै राहुल त्रिपाठीले ३७ तथा महेन्द्रसिंह धोनीले नट आउट २१ रन जोडे ।

हिजोको जितपछि ९ खेलमा ५ खेल जितेको पुने १० अंकसहित तालिकाको चौँथो स्थानमा छ । १० खेलमा दुई खेल मात्र जितेको बैंगलोर भने  ५ अंकसहित सातौँ स्थानमा छ ।
