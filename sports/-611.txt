केन्यासँगको अभ्यास खेलका लागि आज नेपाली क्रिक्रेट टोली भारत प्रस्थान गर्दै

काठमाडौं, १३ फागुन - आज शुक्रबार नेपाली क्रिक्रेट टोली आइसिसी वल्र्ड क्रिकेट लिग च्याम्पियनसिप अन्तर्गत केन्यासँगको अभ्यास खेलका लागि भारत प्रस्थान गर्दै।

केही दिनअघि बन्द प्रशिक्षणबाट छनोट भएका १९ मध्ये १८ जना खेलाडीसहित २४  जनाका नेपाली टोली आज बेलुकी ५ बजे  भारतको नयाँ दिल्ली प्रस्थान गर्न लागेको हो। भ्रमण टोलीमा ज्ञानेन्द्र मल्ल, आरिफ शेख, दिलिप नाथ, मेहबुब आलम, करण केसी,, आशिफ शेख, सागर पुन, भुवन कार्की, शरद भेषावकर, शक्ति गौचन, अभिनाश कर्ण, सोमपाल कामी, सुनिल धमला, दिपेन्द्र सिंह ऐरी, बसन्त रेग्मी, राजेश पुलामी मगर, बिनोद भण्डारी, सन्दिप लामिछाने रहेका छन्।

प्रशिक्षणका लागि छनोट भएका १९ खेलाडी मध्ये कप्तान पारस खड्का भने खेलमा सहभागी नहुने भएका छन्। केही दिन अघि मात्रै एपेण्डिक्सको शल्यक्रिया गरेका पारस आराम गरिरहेकाले खेलमा सहभागी हुन नसकेको आयोजकले जनाएको छ।

आइसिसीले व्यवस्थापन गरेको नेपाली क्रिकेट टोलीले नोयडामा राजस्थान र अफगानस्तान ए टिमसँग अभ्यास खेल खेल्ने संकेत रहेको छ। जानकारीको पुरा विवरण नआइसकेकाले त्यहाँ हुने पछि मात्रै खेलको टुंगो लाग्ने नेपाली टोलीका म्यानेजर रमन शिवाकोटीले जानकारी दिए।

नेपालले नोयडामा आउँदो आइतबार, मंगलबार र बिहीबार अभ्यास खेल खेल्नेछ।  नेपाली टोली आउँदो शुक्रबार नेपाल फर्किनेछ।
