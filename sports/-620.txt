सेभिल्लासँग पराजित भएपछि लेस्टरका प्रशिक्षक क्लाउडियो बर्खास्त 

काठमाण्डौँ १३, फागुन। च्याम्पियन्स लिगअन्तर्गतको खेलमा सेभिल्लासँग पराजय भोगेपछि लेस्टर सिटीका प्रशिक्षक क्लाउडियो रानिएरी बर्खास्त भएका छन् ।

क्लाउडियो सन् २०१५ को जुलाइमा लेस्टर सिटीका प्रशिक्षक बनेका थिए । च्याम्पियन लिगको अन्तिम १६ को पहिलो लेगमा स्पेनिस क्लब सेभिल्लासँग पराजित भएको २४ घण्टा पनि बित्न नपाउँदै क्लाउडियोलाई लेस्टर सिटीबाट हटाइएको हो ।

लेस्टर सिटी यो सिजन प्रिमियर लिगमा रेलिगेशन जोनभन्दा एकस्थानमात्र माथि छ । नेतृत्व परिवर्तन गर्नु अहिलेको आवश्यकता भएकोले क्लाउडियोलाई हटाउनुपरेको क्लबको व्यबस्थापन समितिले जनाएको छ । 

क्लाउडियो लेस्टरका लागि अहिलेसम्मकै सफल प्रशिक्षक भएपनि पछिल्लो समयमा क्लबको प्रतिष्ठा जोगाउनकै लागि भएपनि उनलाई बर्खास्त गर्नुपरेको क्लबको व्यवस्थापन समितिले बताएको छ ।
