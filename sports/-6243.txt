आइपिएल : पुणेले गुजरातलाई हरायो, स्टोक्स १०३ मा नट आउट

काठमाण्डौ। बेन स्टोक्सले नट आउट १ सय ३ रनको शतकीय पारि खेलेपछि इन्डियन प्रिमियर लिग आइपिएल अन्तर्गत सोमबार रातिको खेलमा पुणे सुपरजाइन्टस विजयी भएको छ । पुुणेले गुजरात लायन्सलाई पाँच विकेटले पराजित गरेको हो ।

१ सय ६२ रनको विजयी लक्ष्य पुणेले १ बल बाँकी छँदा ५ विकेट गुमाएर पुरा गर्यो । पुणेका लागि स्टोक्सले ६३ बलमा ६ छक्का र ७ चौकाको मद्दतमा नट आउट १ सय ३ रनको योगदान गरे ।

त्यस्तै महेन्द्रसिंह धोनीले २६ तथा डेनिल क्रिश्टियनले नट आउट १७ रन जोडे । बलिङतर्फ गुजरातका प्रदिप सङ्गवन र बसिल थाम्पिले समान २/२ विकेट लिए ।

यसअघि टस हारेर पहिले ब्याटिङ गरेको गुजरातले ब्रेन्डन म्याकुलमको ४५ रनको मद्दतमा १ सुय ६१ रन बनाएको थियो । उसका इशान किसानले ३१ तथा दिनेश कार्तिकले नट आउट २९ रनको योगदान गरे ।
पुणे १० खेलमा छैठौँ जित निकाल्दै १२ अंकसहित चौँथो स्थानमा छ । १० खेलमा ३ खेल मात्र जितेको गुजरात भने ६ अंकका साथ छैठौँ स्थानमा छ ।
