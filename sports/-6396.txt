आइपिएल : पुणेले कोलकातालाई हरायो, राहुल त्रिपाठीले हाने ९३ रन 

काठमाण्डौँ। इन्डियन प्रिमियर लिग आइपिएल क्रिकेटमा पुणे सुपरजाइन्ट्स विजयी भएको छ । बुधबार राति सम्पन्न खेलमा पुणेले कोलकाता नाइटराइडर्समाथि ४ विकेटको जित हात पारेको हो । 

कोलकाताले दिएको १ सय ५६ रनको लक्ष्य पुणेले ४ बल बाँकी हुँदा ६ विकेट गुमाएर पूरा गर्यो । पुणेका लागि राहुल त्रिपाठीले सर्वाधिक ९३ रनको योगदान गरे । ८४ बलको सामना गरेका उनले ७ छक्का र ९ चौका प्रहार गरे ।

त्यस्तै बेन स्टोक्सले १४ रन जोडे । बलिङतर्फ कोलकाताका क्रिस वोक्सले तीन विकेट लिए ।
यसअघि टस हारेर पहिले ब्याटिङ गरेको कोलाकाताले निर्धारित २० ओभरमा ८ विकेट गुमाएर १ सय ५५ रनको योगफल तयार पारेको थियो । उसका मनिष पाण्डेले ३७, कोलिन डि ग्राण्गहोमले ३६ तथा सुर्यकुमार यादवले नट आउट ३० रन जोडे ।

जितसँगै पुणे ११ खेलबाट १४ अंकसहित अंकतालिकाको तेस्रो स्थानमा उक्लिएको छ । दोस्रो स्थानको कोलकाताको पनि ११ खेलबाट १४ अंक नै छ ।
