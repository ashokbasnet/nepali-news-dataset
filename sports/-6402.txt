च्याम्पियन्स लिग : हिगुइनको गोलमा युभेन्टसले जित्यो, मोनाको पराजित

काठमाण्डौँ, इटालिएन सिरि ए क्लब युभेन्टस च्याम्पियन्स लिगको फाइनल नजिक पुगेको छ। सेमिफाइनलअन्तर्गत बुधबार राति सम्पन्न पहिलो लेगमा युभेन्टसले मोनाकोलाई २-० गोलअन्तरले पराजित गरेको हो ।

मोनाकोको घरेलु मैदानमा भएको खेलमा युभेन्टसलाई जिताउन दुबै  गोल गोन्जालो हिगुइनले गरे । हिगुइनले २९ औँ मिनेटमा गोल गर्दै युभेन्टसको लागि सुरुवाती अग्रता दिलाएका थिए।

दोस्रो हाफमा १-० ले पछि परेको मोनाकोले दोस्रो हाफमा थप एक गोल खान पुग्यो ।

५९ औँ मिनेटमा हिगुइनले व्यक्तिगद दोस्रो गोल गर्दै युभेन्टसको लागि २-० को जित सुनिश्चित गरे। राडामेल फालकाओले मोनाकोका लागि गोल गर्ने राम्रो प्रयास गरेपनि सफल हुन भने सकेनन् ।

जितसँगै युभेन्टसको फाइनलमा पुग्ने सम्भावना बलियो बनेको छ । दोस्रो लेग युभेन्टसको मैदानमा हुनेछ ।
