मेस्सी भर्सेस रोनाल्डो : को अगाडी को पछाडी ? यस्तो छ इन्फोग्राफिक्स..

काठमाण्डौँ। विश्व फुटबलको खुबै चर्चामा आउने नाम हो अर्जेन्टिनाका स्टार लियोनल मेस्सी र पोर्चुगलका स्टार क्रिस्टियानो रोनाल्डो । तारिफ गर्ने फ्यानहरुकै कारण यी दुई फुटबल स्टार चर्चित भएका होइनन् न कि कमजोर प्रदर्शन नै ।



जसरी फुटबलको महाकुम्भमा यी दुईले आफूलाई अब्बल साबित गर्दै आएका छन् त्यही निरन्तरको एकपछि अर्को सफलता र फुटबलमा गरेको योगदानकै कारण पोचुर्गिज स्टार तथा अर्जेन्टाइन स्टारले विश्वमै तहल्का पिटिरहेका छन् ।

रियल मड्रिडले पछिल्लो पटक च्याम्पियन्स लिगअन्तर्गत सेमिफाइनलको पहिलो लेगमा एथ्लेटिको मड्रिडविरुद्ध ह्याट्रिक गर्दा उनलाई सफल र उदयमान खेलाडीको रुपमा चर्चा भइरहेको छ तर मेस्सीको चर्चा पनि कम छैन । रोनाल्डो चम्किनुभन्दा एक हप्ता अघि लालिगाअन्तर्गत इएल क्लासिकोमा लियोनल मेस्सीको दुई गोल मद्दतले रोनाल्डोको क्लब रियल मड्रिडलाई उसकै मैदानमा ३ २ ले स्तब्ध बनाउँदा पाँच पटकको बलोन डि ओर विजेता मेस्सीको विश्वभर चर्चा चुलियो । उनको चर्चा अझ बढ्नुमा एउटा बिषेश कीर्तिमान थियो । मेस्सीको बार्सिलोनाको लागि ५०० गोल पुरा । त्यतिबेला रोनाल्डो निकै नै निराश तथा दुखि देखिन्थे । उनी एक हप्तापछि राम्रो लयमा फर्किसकेका छन्।  

मेस्सी र रोनाल्डोमा को अगाडी ? यो प्रश्नको बहस नयाँ भने होइन । यो प्रश्नको चर्चा त त्यतिबेलै सुरु भयो जतिबेला तीन बर्ष उमेर बढी भएका चर्चित स्टार रोनाल्डोसँगै मेस्सीका चर्चित किर्तिमानहरु विश्वमाझ चिनिँदै गयो । त्यसो त फुटबलकै मैदान भनेर चिनिने युरोपबाट सक्रिय तथा व्यवसायिक खेल जीवन बिताइरहेका यी दुई महान स्टारहरुले आफूलाई नै अब्बल साबित गर्न संघर्षरत छन् ।


स्पेनिस क्लब बार्सिलोनाबाट खेल्ने मेस्सीका समर्थक हुन् या त अर्को स्पेनिस क्लब रियल मड्रिडबाट खेल्ने रोनाल्डोका समर्थक हुन्, दुबैका समर्थकले आ-आफ्नो बेस्ट स्टारलाई नै सफल तथा महान् मान्दै आएका छन्। कतिपयले त यतिसम्म भन्ने गरेका छन् कि फुटबलमा यदि कुनै ठुलो बहस सुरु हुन्छ भने मेस्सी र रोनाल्डोमध्ये को महान भन्ने बिषयमै सुरु हुन्छ । हामीले आज यी दुई चर्चित फुटबल स्टारमध्ये कसको प्रदर्शन कस्तो र को केमा अगाडी छन् भनेर इन्फोग्राफिक्स प्रस्तुत गरेका छौँ । जसबाट आफैँ भन्नुहोस कि को अगाडी?  को पछाडी ? अनी के के मा ?


                                                                                                                                                                                       स्रोत : डेली मेल
