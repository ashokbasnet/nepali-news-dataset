आइपिएल : दिल्लीको उत्कृष्ट प्रदर्शन, २०९ रनको लक्ष्य पनि पूरा गर्यो

काठमाण्डौँ इन्डियन प्रिमियर लिग आइपिएल क्रिकेटमा दिल्ली डेयरडेभिल्सले उत्कृष्ट प्रदर्शन गर्दै २ सय ९ रनको लक्ष्य पनि पूरा गरेको छ ।

बिहिबार राति सम्पन्न खेलमा रिशभ पन्तले ४३ बलमा ९७ तथा सन्जु सामसनले ३१ बलमा ६१ रनको योगदान गरेपछि दिल्लीले गुजरात लायोन्सलाई ७ विकेटले पराजित गरेको हो । बिष्फोटक ब्याटिङ गरेका रिशव पन्तले ६ चौका र ९ छक्का प्रहार गरे भने सामसनले ७ छक्का प्रहार गरे ।

यसअघि टस हारेर पहिले ब्याटिङ गरेको गुजरातले निर्धारित २० ओभरमा ७ विकेट गुमाएर २ सय ८ रनको योगफल तयार पारेको थियो । उसका कप्तान सुरेश रैनाले ४३ रनमा ७७ तथा दिनेश कार्थिकले ३४ बलमा ६५ रनको योगदान गरेपनि टिमको हार टार्न सकेनन् । त्यस्तै गुजरात लागि आरोन फिन्चले २७ रन जोडे । बलिङतर्फ कागिसो रबडा र प्याट कुमिन्सले समान दुई दुई विकेट लिए ।

जितपछि दिल्लीले प्लेअफमा पुग्ने सम्भावना बलियो बनाउदै गएको छ । गुजरात भने हिजोको खेलमा हार व्यहोर्दै प्रतियोगिताबाटै बाहिरिएको छ ।
