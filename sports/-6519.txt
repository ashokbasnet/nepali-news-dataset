मेस्सीमाथि लागेको चार खेलको प्रतिबन्ध हट्यो

काठमाण्डौँ, अर्जेन्टिनाका स्ट्राइकर लियोनल मेस्सीमाथि ४ खेलमा लागेको निलम्बन फुकुवा भएको छ । मेस्सीको निलम्बन हटाउने बिषयमा गरिएको अपिललाई विश्व फुटबल महासंघ फिफाले सकारात्मक लिएको हो ।

२९ बर्षिय चर्चित स्ट्राइकर मेस्सीलाई विश्कप छनौटअन्तर्गत गत मार्चमा भएको चिलिसँगको खेलमा सहायक रेफ्रीलाई खराब शब्द प्रयोग गरेको आरोप लागेको थियो । यही आरोपको कारण ४ खेलमा निलम्बनमा परेका थिए ।

निलम्बन हटेसँगै अर्जेन्टिनी फुटबल टोलीमा खुसी फर्किएको छ । अब उनी अर्को बर्ष रसीयामा हुने विश्वकपको छनौट खेलअन्तर्गत उरुग्वे, भेनेजुवेला र पेरुसँगको खेलमा फर्किने पक्का भएको छ ।  निलम्बनकै कारण मेस्सील बोलिभियासँगको खेल गुमाएका थिए ।
