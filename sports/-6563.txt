टोटनह्यामलाई लाग्यो उपाधी होडमा धक्का, वेष्टह्यामसँग पराजित

काठमाण्डौँ। इंगलिस प्रिमियर लिगको उपाधि होडमा रहेको टोटनह्यामलार्ई धक्का लागेको छ । शिर्षस्थानको चेल्सीमाथि दबाब दिँदै आएको टोटनह्याम शुक्रबार राति भएको खेलमा वेष्टह्यामसँग १-० ले पराजित भएको छ । 

घरेलु मैदानमा भएको खेलमा वेष्टह्यामलाई जिताउन एक मात्र निर्णायक गोल म्यानुअल ल्यान्जिनीले गरे । पहिलो हाफ दुबै टोलीबाट गोल हुन नसकेपछि गोलरहित बराबरिमा सकिएको थियो । ल्यान्जिनीले ६५ औँ मिनेटमा गोल गरेका हुन् ।

टोमटनह्यामका लागि गोल गर्ने केही सुन्दर अवसर प्राप्त भएपनि सफल भने हुन सकेन। पहिलो हाफमा ह्यारी केन र एरिक डियरले प्रहार गरेको प्रहार गोलमा परिणत हुन सकेन । 

हिजोको खेलमा जित निकाल्न सकेको भए टोटनह्यामले शिर्षस्थानको चेल्सीसँगको अंकदुरी १ मा घटाउन सक्थ्यो । लिगमा अब तीन खेल खेल्न बाँकी हुँदा टोटनह्यामको ७७ अंक छ भने चार खेल बाँकी रहेको चेल्सीको ८१ अंक छ ।
