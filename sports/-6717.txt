आर्सनल विजयी, म्यानचेष्टर युनाइटेडको अपराजित यात्रा टुंगियो  

काठमाण्डौँ। इंगलिस पिमियर लिगमा आर्सनल विजयी भएको छ । आइतबार राति सम्पन्न खेलमा आर्सनलले पछिल्ला २५ खेलमा अपराजित रहेको म्यानचेष्टर युनाइटेडलाई २-० गोलअन्तरले पराजित गरेको हो ।

आर्सनलको जितमा ग्रानित जाका र ड्यानी वेलबेकले गोल गरे । खेलको पहिलो हाफ गोलरहित बराबरिमा सकिएको थियो ।

घरेलु मैदानमा भएको खेलमा जाकाले ५४ औँ मिनेटमा गोल गर्दै आर्सनललाई सुरुवाती अग्रता दिलाए । त्यसको तीन मिनेटमै वेलबेकले गोल गर्दै आर्सनललाई २-० को जित सुनिश्चित गरे ।

जितपछि आर्सनलले इंगलिस प्रिमियर लिगको शिर्ष चारमा रहँदै आगामी सिजन च्याम्पियन्स लिग फुटबलको लागि छनौट हुने सम्भावना कायम राखेको छ । लिगमा ४ खेल बाकी हुँदा आर्सनल ६३ अंकसहित छैटौँ स्थानमा छ । आर्सनलभन्दा २ अंक बढी रहेको म्यानचेष्टर युनाइटेड पाँचौ स्थानमा छ ।

राति नै भएको खेलमा लिभरपुल साउथह्याम्पटनसँग बराबरिमा रोकिएपछि तेस्रो स्थानमा फर्किएको छ । दुई खेल बाँकी हुँदा लिभरपुल ७० अंकसहित तेस्रो स्थानमा छ ।
