आइपिएल : पञ्जाबको प्लेअफ पुग्ने सम्भावना कमजोर बन्दै

काठमाण्डौँ -इन्डियन प्रिमयर लिग आइपिएलमा किङ्स इलेभेन पञ्जाबको प्ले अफमा पुग्ने सम्भावना कमजोर बनेको छ । आइतबार राति सम्पन्न खेलमा गुजरात लायन्ससँग ६ विकेटले पराजित भएपछि पञ्जाबको प्लेअफ पुग्ने सम्भावन कमजोर बनेको हो ।

१ सय ९० रनको विजयी लक्ष्य गुजरातले दुई बल बाँकी हुँदा पूरा गर्यो । गुजरातका लागि ड्वाने स्मिथले ३९ बलमा ७४ रनको योगदान गरे । त्यस्तै सुरेस रैना ३९, दिनेश कार्तिक ३५ तथा इशान किशन २९ रन बनाउँदै आउट भए ।

बलिङतर्फ पञ्जाबका सन्दिप शर्माले दुई तथा ग्लेन म्याक्सवेल र टि नटराजनले एक एक विकेट लिए ।

यसअघि टस हारेर पहिले ब्याटिङ गरेको पञ्जाबले हासिम अम्लाको सतकीय पारीको मद्दतमा १ सय ८९ रनको योगफल तयार पारेको थियो । अम्लाले ६० बलमा १ सय ४ रनको महत्वपूर्ण योगदान गरे । त्यस्तै सेन मार्शले ५८ तथा म्याक्सवेलले नट आउट २० रन जोडे ।

११ खेलमा ६ खेल हारेको पञ्जाब अंकतालिकाको पाँचौँ स्थानमा छ ।
