चेल्सीले जित्यो, कोस्टा एलोन्सो र माटिकले गरे गोल  

काठमाण्डौँ। इंगलिस प्रिमियर लिग फुटबलमा लिगलिडर चेल्सी विजयी भएको छ । सोमबार राति सम्पन्न खेलमा चेल्सीले मिडल्सब्रोलाई ३-०  ले पराजित गरेको हो । जितसँगै चेल्सीले अंकतालिकामा दोस्रो स्थानको टोटनह्यामसँगको अंकदुरी ७ पुर्याएको छ ।

चेल्सीको जितमा डिएगो कोस्टा, एलोन्सो र म्याटिकले एक एक गोल गरे । २३ औँ मिनेटमा कोस्टाको गोलबाट चेल्सीले सुरुवाती अग्रता लिएको थियो । ३४ औ मिनेटमा एलोन्सोले गोल गर्दै चेल्सीको अग्रता दोब्बर पारे ।

पहिलो हाफमा २-० ले पछि परेको मिडल्सब्रोले दोस्रो हाफमा थप एक गोल खान पुग्यो ६५ औँ मिनेटमा म्याटिकले गोल गर्दै चेल्सीलाई ३-० को जित दिलाए । हारपछि मिडल्सब्रो रेलिगेसनमा पर्ने पक्का भएको छ ।

लिगमा अब तीन खेल खेल्न बाँकी हुँदा चेल्सीको ३५ खेलबाट ८४ अंक छ । त्यस्तै टोटनह्याम ७७ अंकसहित दोस्रो स्थानमा छ ।
