आइपिएल : पञ्जाबको प्लेअफ सम्भावना कायम, कोलकाता हार्‍यो

काठमाण्डौँ। इन्डियन प्रिमियर लिग आइपिएल क्रिकेटमा किङ्स इलेभेन पञ्जाब विजयी भएको छ । मंगलबार राति सम्पन्न खेलमा पञ्जाबले कोलाकाता नाइटराइडर्सलाई १४ रनले पराजित गरेको हो ।

१ सय ६८ रनको लक्ष्य पक्ष्याएको कोलकाता निर्धारित २० ओभरमा ६ विकेट गुमाएर १ सय ५३ रनमा समेटियो । कोलाकाताका लागि क्रिस लाइनको ५२ बलमा ८४ रनको योगदान गरेपनि टोलीको हार टार्न सकेनन् । त्यस्तै सुनिल नारिन र मनिस पाण्डेले समान १८ रन बनाए । बलिङतर्फ मोहित शर्मा र राहुल तेवाटियाले  समान दुई दुई तथा म्याट हेनरीले एक विकेट लिए ।

यसअघि टस हारेर पहिले ब्याटिङ गरेको पञ्जाबले निर्धारित २० ओभरमा ६ विकेट गुमाएर १ सय ६७ रनको योगफल तयार पारेको थियो । उसका लागि कप्तान ग्लेन म्याक्सवेलले सर्वाधिक ४४ तथा रिद्दिमान शाहले ३८ रनको योगदान गरे ।
त्यस्तै मनन बोहराले २५ रन जोडे ।

जितसँगै पञ्जावले अन्तिम चारमा रहँदै प्लेअफ पुग्ने सम्भावनालाई बलियो बनाएको छ । दुई खेल बाँकी हुँदा पञ्जाब १२ अंकसहित पाँचौ स्थानमा छ । चौँथो स्थानको हैदरावादको १५ अंक छ । कोलाकाता १६ अंकका साथ दोस्रो स्थानमा छ ।
