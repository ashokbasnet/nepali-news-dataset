सर्वाधिक पुरस्कार राशिको क्रिकेट प्रतियोगिता हुँदै

काठमाण्डौँ। अहिलेसम्मकै सर्वाधिक पुरस्कार राशिको क्रिकेट प्रतियोगिता काठमाण्डौँमा हुने भएको छ । आउँदो जेठ ९ गतेबाट सुरु हुने ५० ओभरको प्रतियोगिता जेठ २४ सम्म सञ्चालन हुनेछ । प्रतियोगितामा पाँच विकास क्षेत्रका एक एक तथा आर्मी प्रहरी र सशस्त्र प्रहरी गरि कुल ८ टिमले प्रतिस्पर्धा गर्नेछन् ।
]
 प्रतियोगितामा विजेता हुुने टोलीले २० लाख रुपैयाँ तथा उपविजेता टोलीले १० लाख रुपैयाँ पुरस्कार प्राप्त गर्नेछन् । सेमिफाइनलमा पराजित हुने टिमले ५० हजार तथा लिग खेल जित्ने टिमले प्रत्येक खेल जितेवापत २५ हजार रुपैयाँ पुरस्कार पाउनेछन् ।

कुल १ करोड १० लाख खर्च हुने अनुमान गरिएको प्रतियोगितामा म्यान अफ दि सिरिजले १ लाख रुपैयाँ तथा उत्कृष्ट ब्याट्सम्यान र उत्कृष्ट बलरले समान ५० ५० हजार रुपैयाँ पुरस्कार प्राप्त गर्नेछन्। प्रतियोगितामा राष्ट्रिय खेलकुद परिषदले ५० लाख रुपैयाँ खर्च गर्ने र बाँकी रकम बिभिन्न प्रायोजकहरुबाट संकलन गर्ने बताइएको छ ।

नेपालले आउँदो असोजमा विश्व क्रिकेट लिग च्याम्पियनसिप खेल खेल्दैछ । त्यसको तयारीस्वरुप हुने प्रतियोगिता हुन लागेपछि नेपाली क्रिकेट खेलाडीहरु केही उत्साहित देखिएका छन्।
