भारतको १९ टेष्टको अपराजित यात्रा समाप्त, अस्ट्रेलिया ३ सय ३३ रनले विजयी

काठमाण्डौँ १४, फागुन। भारतविरुद्धको पहिलो टेष्टमा अस्ट्रेलिया विजयी भएको छ ।

शनिबार सम्पन्न पहिलो टेष्टमा भारत ३३३ रनले पराजित भएसँगै ४ टेष्टको श्रृङ्खलामा अस्ट्रेलियाले १-० को अग्रता लिएको हो ।

आजको हारपछि पछिल्लो १९ टेष्टमा अपराजित रहेको भारतको यात्रा तोडिएको छ ।   

पुणेमा भएको खेलको दोस्रो इनिङमा अस्ट्रेलियाले २ सय ८५ रन बनाउँदै भारतसामु ४ सय ४१ रनको चुनौति पेस गरेको थियो ।

 लक्ष्य पक्ष्याउने क्रममा भारत १ सय ७ रनमा नै अलआउट हुन पुग्यो । भारतका लागि अस्ट्रेलियाका बायाँहाते स्पिनर स्टेभ ओ किफ घातक बने । उनले दुवै इनिङमा भारतको ६ -६ विकेट लिँदै अस्ट्रेलियालाई जिताउन महत्वपुर्ण योगदान दिए ।
