 नेपालले पनि एसिसि इमर्जिङ कप खेल्न पाउने

काठमाण्डौँ १४, फागुन। नेपालले पनि एसिसि इमर्जिङ कप खेल्न पाउने भएको छ ।

यसअघि युएइले प्रतियोगिताबाट आफ्नो नाम फिर्ता लिएपछि एसिसि बोर्ड बैठकले प्रतियोगितामा वान डे मान्यता प्राप्त देशलाई मात्र खेलाउने निर्णय गरेको थियो ।

विश्व क्रिकेट लिग च्याम्पियनशिपको तालिकासँग नजिक पर्ने भन्दै युएइले नाम फिर्ता लिएपछि भएको एसिसिको निर्णयले नेपालले इमर्जिङ कप खेल्न नपाउने अवस्था आएको थियो ।

तर अब युएइको सट्टा मलेसियाले प्रतियोगितामा सहभागि हुने भएको छ । त्यस्तै हङकङले पनि इमर्जिङ कप खेल्ने बताएको छ ।

एसिसिको निर्णय पुर्नविचार गर्न नेपालले पनि अपिल गरेको थियो ।

आउँदो चैत १२ गतेदेखि २३ गतेसम्म बंगलादेशमा हुने प्रतियोगितामा भारत, पाकिस्तानसहित ४ टेष्ट मान्यता प्राप्त देशको यु २३ तथा ए टिमसहित ८ देशको सहभागिता हुनेछ ।
