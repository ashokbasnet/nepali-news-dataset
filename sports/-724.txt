संकटालाई हराउँदै पुलिसले जित्यो बुढासुब्बा गोल्डकपको उपाधी

१९ औँ बुढासुब्बा गोल्डकपको उपाधी नेपाल पुलिस क्लबले जितेको छ ।

शनिबार भएको फाइनल खेलमा पुलिसले संकटालाई सडेन डेथमा पराजित गरेको हो । धरानस्थित एन्फा टेक्निकल सेन्टरमा भएको खेलमा राज पौडेलले गोल गर्दै संकटाको लागि १-० को अग्रता दिलाएका थिए । त्यसपछि दोस्रो हाफको ८० औँ मिनेटमा पुलिसका जुमानो राइले बराबरी गोल फर्काएका थिए ।

 निर्धारित समयको खेल १-१ को बराबरीमा सकिएपछि खेल ट्राइब्रेकरमा धकेलिएको थियो । खेलमा सुरुवाती अग्रता लिएपनि संकटा ट्राइब्रेकरमा पुलिससँग हार्न पुग्यो । पुलिसले ५९ साल यता बुढासुब्बाको उपाधि जित्न सकेको थिएन ।

जितसँगै पुलिसले ५ लाख रुपैयाँ पुरस्कार प्राप्त गर्यो भने उपविजेता खेलमा बनेको  संकटाले २ लाख ५० हजारमा चित्त बुझायो ।
