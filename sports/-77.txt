एडम भोजेसले लिए अन्तराष्ट्रिय क्रिकेटबाट सन्यास 

फागुन ४ काठमाण्डौँ - अस्ट्रेलियाका ब्याट्सम्यान एडम भोजेसले अन्तराष्ट्रिय क्रिकेटबाट सन्यासको घोषणा गरेका छन् । भोजेस अस्ट्रेलियाका महान क्रिकेटर सर डोनाल्ड ब्रेडम्यानपछि औषतमा सबैभन्दा बढी रन बनाउने खेलाडी हुन् । 

३७ बर्षिय भोजेसले अन्तिम खेलमा प्राइम मिनिस्टरस ११बाट कप्तानी गदैँ सन्यास लिने छन् ।

 भोजेसले ३५ बर्षको उमेरमा अस्ट्रेलियाको टेष्ट क्रिकेटमा डेब्यु गरेका थिए । सबैभन्दा पाको उमेरमा टेष्ट क्रिकेटमा डेब्यु गरेका भोजेसले आफ्ना पछिल्लो टेष्ट क्रिकेटको दुई बर्ष निकै सुनौलो भएको बताए । 

भोजेसले २० टेष्टको ३१ इनिङमा ६१.८७ को औषतमा १ हजार ४ सय ८५ रन बनाएका छन् । त्यस्तै ब्रेडम्यानले ५२ टेष्टमा ९९.९४ को औषतमा ६ हजार ९ सय ९६ रन बनाएका थिए ।
