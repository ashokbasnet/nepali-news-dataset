बार्सिलोनाको अप्रत्यासित हार, पिएसजी ४ -० ले विजयी 

फागुन ४, काठमाण्डौँ - च्याम्पियन्स लिगअन्तर्गत प्रिक्वार्टरफाइनलको पहिलो लेगमा स्पेनिस क्लब बार्सिलोनाले अप्रत्यासित हार बेहोरेको छ । गएराति सम्पन्न खेलमा बार्सिलोना फ्रान्सको पेरिस सेन्ट जर्मनसँग ४ - 0 ले पराजित भएको हो ।

पिएसजीको जितमा एन्जल डि मारियाले दुई गोल गरे भने ड्रयाक्सलेर र काभानीले एक एक गोल गरे । बार्सिलोनाको लागि एमएसएनको कुनै जादु चल्न नसक्दा खेलमा पिएसजीले शानदार जित निकाल्न सफल भयो ।

पिएसजीका डि मारियाले १८ औँ र ५५ औँ मिनेटमा गोल गरे । त्यस्तै ड्रयाक्सलरले ४० औ तथा एडिनसन काभानीले ७१ औँ मिनेटमा गोल गर्दा पिएसजीले घरेलु मैदानमा बार्सिलोनालाई दबाबमा राख्न सफल भयो ।

अब क्वार्टरफाइनलमा प्रवेश गर्नको लागि बार्सिलोनाले पिएसजीसँगको दोस्रो लेगमा ठुलो अन्तरको जित निकाल्नुपर्ने छ । पिएसजीलाई ठुलो गोलअन्तरले हराउन नसके बार्सिलोना प्रिक्वार्टरफाइनलबाटै बाहिरिने छ ।
