बार्सिलोना पछि पर्यो, ५ बर्षपछि रियलले जित्यो लालिगाको उपाधि

काठमाण्डौँ। ३३ औँ लालिगाको उपाधि रियल मड्रिडले जितेको छ । आइतबार राति सम्पन्न अन्तिम खेलमा मालागालाई उसकै घरेलुु मैदानमा २ ० ले हराउँदै उपाध कब्जा गरेको हो ।

रियलको जितमा स्ट्राइकर रोनाल्डो र करिम बेन्जिमाले एक एक गोल गरे । रियलले खेलको दोस्रो मिनेटमा स्ट्राइकर रोनाल्डोको गोलबाट अग्रता लिएको थियो ।

त्यस्तै करिम बेन्जिमाले ५५ औ मिनेटमा गोल गर्दै रियललाई हिजोको खेलमा जित मात्र दिलाएनन् यो सिजनको लालिगा जित्दा अन्तिम गोल गर्न पनि सफल भए ।

उपाधि जित्न अन्तिम खेलमा रियल मड्रिडलाई १ अंक आवश्यक थियो । बार्सिलोनाले एइबरलाई ४ २ गोलअन्तरले पराजित गरे पनि रियलले ३ अंकको स्पष्ट अग्रता बनाउँदा सन् २०१२ पछि स्पेनको घरेलु लिग जित्न सफल भएको हो ।
