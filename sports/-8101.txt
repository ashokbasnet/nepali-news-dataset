प्रधानमन्त्री कप क्रिकेट - उद्घाटन खेलमा आर्मी विजयी

काठमाण्डौँ । प्रधानमन्त्री कप क्रिकेट प्रतियोगिता आजबाट राजधानिमा सुरु भएको छ ।

कीर्तिपुरस्थित टियू मैदानमा भएको उदघाटन खेलमा नेपाल आर्मीले विजयी सुरुवात गरेको छ । उद्घाटन खेलमा आर्मीले पूर्वाञ्चल विकास क्षेत्रको टिमलाई ९ विकेटले पराजित गरेको हो ।

१ सय ४ रनको लक्ष्ये आर्मीले १८ दशमलव ४ ओभरमा मात्र १ विकेट गुमाएर पूरा गर्यो । आर्मीलाई जिताउन अनिल मण्डल र सागर पुनले १०७ रनको साझेदारी गरे । अनिल मण्डलले ५६ रनको अर्धसतकीय पारि खेले । ६३ बल खेलेका उनले ८ चौका प्रहार गरे । त्यस्तै सागर पुनले ४० रनको योगदान गरे ।

टस हारेर पहिले ब्याटिङ गरेको पूर्वाञ्चलले ३२ दशमलव ३ ओभरमा सबै विकेट गुमाउँदै १ सय ३ रनको सामान्य स्कोर तयार पारेको थियो । उसका मेहवुव आलमले सर्वाधिक ३६ तथ विधान गोस्वामीले १९ रन बनाए ।

बलिङतर्फ आर्मीका सागर पुनले ५ विकेट लिए । त्यस्तै सुसान भारीले तथा सोमपाल कामीले दुई विकेट लिए ।
