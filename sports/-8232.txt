म्यानचेष्टर युनाईटेडले जित्यो युरोपा लिगको उपाधि

काठमाण्डौँ। युरोपा लिगको उपाधि म्यानचेष्टर युनाइटेडले जितको छ । बुधबार राति सम्पन्न फाइनल खेलमा अजाक्सलाइ २-० गोलअन्तरले पराजित गर्दै म्यानचेष्टर युनाइटेडले उपाधि जित्न सफल भएको हो ।

म्यानचेष्टर युनाइटेडको जितमा पौल पोग्बा र हेनरिख मिखितारियानले एक एक गोल गरे ।

१८ औँ मिनेटमा पोग्बाले गोल गरेपछि म्यानचेष्टर युनाइटेडले पहिलो हाफमा १-० को अग्रता लिएको थियो । त्यसपछि दोस्रो हाफ सुरु भएको तेस्रो मिनेटमै हेनरिखले गोल गर्दै म्यानचेष्टर युनाइटेडलाई २-० को जित दिलाए ।  

युरोपा लिग जितेसँगै म्यान्युले च्याम्पियन्स लिगको आउँदो सिजनको लागि स्थान सुरक्षित गरेको छ ।
