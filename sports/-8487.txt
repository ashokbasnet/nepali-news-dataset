अर्जुन बहादुर केसी र सुदील शाही राष्ट्रिय खेलकुद परिषद्को सदस्य मनोनित

काठमाडौं । अर्जुन बहादुर केसी र सुदील शाही राष्ट्रिय खेलकुद परिषद्को सदस्यमा मनोनित भएका छन् ।

मन्त्रीपरिषदको बैठकले नेपाल बक्सिङ संघका वरिष्ठ उपाध्यक्ष अर्जुन बहादुर केसी र ललितपुर जिल्ला टेबलटेनिस संघका प्रशिक्षक सुदील शाहीलाई राष्ट्रिय खेलकुद् परिषदको सदस्यमा मनोनित गरेको हो ।

नवनियुक्त सदस्यहरुलाई राष्ट्रिय खेलकुद परिषद्का सदस्य सचिव केशव कुमार विष्टले  स्वागत गरेका छन् । 

अखिल नेपाल खेलकुद संघले नवनियुक्त सदस्यहरुको सम्मानमा एक स्वागत तथा बधाई कार्यक्रमको आयोजना गरेको थियो । सोही कार्यक्रममा नवनियुक्त सदस्यहरुलाई राष्ट्रिय खेलकुद परिषद्का सदस्य सचिव विष्टले स्वागत गरेका हुन् । नवनियुक्त दुबै सदस्यलाई राष्ट्रिय खेलकुद परिषद्का अन्य पदाधिकारीहरुले बधाई दिनुका साथ स्वागत गरेका छन् ।

यस अघि आजै नवनियुक्त सदस्यहरुलाई युवा तथा खेलकुद् मन्त्री दलजीत श्रीपाइलीले पद तथा गोपनीयताको शपथ गराएका थिए । पद तथा गोपनीयताको शपथग्रहण कार्यक्रम युवा तथा खेलकुद मन्त्रालयमा आयोजना गरिएको थियो ।
