इएफएल कपको उपाधी म्यानचेष्टर युनाइटेडले जित्यो

काठमाण्डौँ १६, फागुन। इएफएल कपको उपाधी म्यानचेष्टर युनाइटेडले जितेको छ ।

गएराति सम्पन्न फाइनल खेलमा म्यानचेष्टर युनाइटेडले बलियो टोली साउथह्याम्पटनलाई पराजित गरेको हो । घरेलु मैदान वल्ड ट्राफोर्डमा भएको खेलमा म्यानेचेष्टरको लागि जित दिलाउन जाल्टन इब्राहिमोेविकले २ तथा जेसी  लिंगार्डले एक गोल गरे ।

खेल सुरु भएको १९ औँ मिनेटमा इब्राहिमोविकले फ्रिकिमार्फ गरेको सुन्दर गोलबाट म्यानचेष्टर युनाइटेडले सुरुवाती अग्रता लिएको थियो । पहिलो हाफको ३८ औँ मिनेटमा लिंगार्डले गोल गर्दै म्यानुको अग्रता दोब्बर पारेका थिए ।
पहिलो हाफको इन्जुरी समयमा साउथह्याम्पटनका स्ट्राइकर मानोलो गाब्बियाडिनीले एक गोल फर्काए ।

दोस्रो हाफको तेस्रो मिनेटमा साउथह्याम्पटनका गाब्बियाडिनीले ब्यक्तिगत दोस्रो गोल गर्दा खेल २-२ को बराबरिमा पुगको थियो । तर खेलको ८७ औँ मिनेटमा इब्राहिमोविचले ब्यक्तिगत दोस्रो गोल गर्दा म्यानचेष्टर युनाइटेडले ३-२ को जित सुनिश्चित गर्यो ।

यो जित सँगै म्यानचेष्टर युनाइटेडले पाँचौ पटक लिग कपको उपाधी जितेको हो छ ।

यही सिजन मात्र युनाइटेडको प्रशिक्षक बनेका जोस मोरिन्होे क्लबको इतिहासमै पहिलो सिजनमा नै लिग कपको उपाधी जित्ने पहिलो प्रशिक्षक बनेका छन् ।
