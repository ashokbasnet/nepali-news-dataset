विवादास्पद पेनाल्टीमा रोनाल्डोको गोल, रियल मड्रिड शिर्षस्थानमा

काठमाण्डौँ १६, फागुन। स्पेनिस लालिगामा रियल मड्रिड विजयी भएको छ । गएराति सम्पन्न खेलमा भिल्लारियललाई ३-२ ले पराजित गरेपछि अंकतालिकामा रियल शिर्षस्थानमा कायम रहेको हो ।

पहिलो हाफमा गोलरहित बरबरि भएको खेलमा ५० औँ मिनेटमा ट्रिगुयरस मुनाजको गोलमार्फत भिल्लारियलले पहिलो अग्रता लिएको थियो । त्यसको ६ मिनेटपछि बकम्बुले गोल गर्दै भिल्लारियलको अग्रता दोब्बर पारे ।

२-० ले पछि परेको अवस्थालाई उल्ट्याउँदै रियल खेलमा फर्किएको थियो । खेलको ६४ औँ मिनेटमा गारेथ बेलले रियलको लागि पहिलो गोल गरे ।

त्यसपछि रियल मड्रिडले पाएको पेनाल्टी भने विवादित बन्न पुग्यो । ७३ औं मिनेटमा भिल्लारियलका भिक्टर रुइजले रियलका टोनी क्रसलाई रोके । त्यसक्रमा प्रहार भएको बल भिल्लारियलका ब्रुनो सारिएनोको काँधमा ठोक्कियो । रेफ्री गिल मान्जानोले ह्याण्डबल सोचेर रियल मड्रिडलाई पेनाल्टीको मौका दिए । त्यसपछि भिल्लारियलका स्टाफले टचलाइनमा फोर्थ अफिसियलसँग विवाद गरे ।

रियलको जितमा निर्णायक गोल अल्भारो मोराटाले गरे ।

 हिजोको जितपछि शिर्षस्थानको रियल मड्रिडको २३ खेलबाट ५५ अंक छ भने एक खेल बढी खेलेको बार्सिलोना ५४ अंकका साथ तालिकाको दोस्रो स्थानमा छ ।
