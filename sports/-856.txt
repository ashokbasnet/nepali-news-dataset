सेमिफाइनलमा आज मनाङले माल्दिभ्सको टि स्पोर्टस क्लबसँग खेल्दै

काठमाण्डौ १६ फागुन। बंगलादेशमा जारी दोस्रो शेख कमल अन्तराष्ट्रिय क्लब कपको सेमिफाइनलमा सोमबार नेपालको मनाङ मर्स्याङ्दी क्लबले माल्दिभ्सको टि स्पोर्टस् क्लबसँग भिड्दैछ ।

नेपाली समयअनुसार बेलुका ६-१५ बजे सुरु हुने खेलमा मनाङ फाइनलमा पुग्ने लक्ष्यसहित मैदान उत्रिँदै छ । समूह बि को उपविजेता बन्दै अन्तिम चारमा प्रवेश गरेको मनाङले समूह ए को विजेता बनेको टि स्पोर्टस्सँग खेल्न लागेको हो ।

टिसी स्पोर्टस क्लबको गोलपोष्ट भने नेपाली राष्ट्रिय टोलीका किपर किरण चेमजोङले सम्हाल्नेछन् ।

मनाङ मर्स्याङ्दी क्लब लिग चरणको खेलमा हेड टु हेडको आधारमा समूहको उपविजेता बनेको थियो ।
