फुटबल म्याच हेर्न गएका चार समर्थकको मृत्यु

काठमाण्डौँ। होन्डुरसमा फुटबल म्याच हेर्न स्टेडियम पुगेका चार समर्थकको मृत्यु भएको छ।  स्ट्यामपेडमा भएको खेल हेर्न पुगेका समर्थकको बिचमा विवाद हुँदा कम्तिमा चारको मृत्यु भएको बिबिसिले बताएको छ। घटनामा अन्य कैयौँ घाइते भएको बताइएको छ ।

होन्डुरसको राजिधानीमा मोटागा र होन्डुरस प्रोग्रेसोको खेल भइरहँदा उक्त घटना भएको हो । स्थानीय पुलिसलाई उद्ध्त गर्दै समाचार एजेन्सीहरुले बताएअनुसार सिट क्षमताभन्दा बढी टिकट विक्रि भएको कारण समर्थकहरुको बिचमा विवाद हुँदा हिंसात्मक घटनामा परिणत भएको बताइएको छ।
