बार्सिलोनाको नयाँ प्रशिक्षक इर्नोस्टो भाल्भेर्ड हुन सक्ने

काठमाण्डौँ। प्रशिक्षक लुइस एनरिकले यही  सिजनबाट क्लब छोड्ने भएपछि बार्सिलोनाले नयाँ प्रशिक्षक नियुक्त गर्ने प्रक्रिया अघि बढाएको छ। जसको लागि बार्सिलोनाले एथ्लेटिक बिल्बाओका पूर्व प्रशिक्षक इर्नोस्टो भाल्भेर्ड नियुक्त गर्ने सम्भावना रहेको विभिन्न सञ्चार माध्यमहरुले उल्लेख गरेका छन् ।

बार्सिलोनाका पूर्व खेलाडीसमेत रहेका भाल्भेर्डले गत साता एथ्लेटिको बिल्बाओ छोड्ने घोषण गरेका थिए ।

५३ बर्षिय भाल्भेर्ड बार्सिलोनाको नयाँ प्रशिक्षक भए उनले तीन बर्षे कार्यकाल बिताएका लुइस एनरिकलाई विस्थापन गर्नेछन् । यो सिजनको कोपा डेलरेको उपाधि जित्दै बार्सिलोनाले प्रशिक्षक एनरिकको सुखद विदाई गरेको थियो ।

भाल्भेर्डले सन् १९८८ देखि १९९० सम्म दुइ सिजन बार्सिलोनाबाट खेलेका थिए । बार्सिलोनामा रहँदा २२ म्याच खेलेका उनले ८ गोल गरेका थिए ।
