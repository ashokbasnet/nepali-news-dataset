रोनाल्डो विश्वचर्चित खेलाडीको एक नम्बरमा, मेस्सीको स्थान कति ?

काठमाण्डौं। प्रकाशन तथा प्रशारण संस्था इएसपिएनले गरेको एक अध्ययनमा क्रिस्टियानो रोनाल्डो विश्वका सवैभन्दा चर्चित खेलाडी भएको देखाएको छ ।

इएसपिएनले वर्ल्र्ड फेम १०० मा विश्वका चर्चित १ सय खेलाडीको सूचि तयार पारेको हो । भर्खरै सार्वजनिक भएको उक्त सूचिको शिर्षस्थानमा स्पेनिस क्लब रियल मड्रिडका पोर्चुगिज स्टार  रोनाल्डो पुगेका छन् ।

रोनाल्डोले एनबिए सुपरस्टार लेब्रोन जेम्स र अर्का चर्चित फुटबलर लियोनल मेस्सीलाई पछि पारेका हुन् ।

बार्सिलोनाका अजेन्टिनी स्टार मेस्सी तालिकाको तेस्रो स्थानमा छन् । तालिकामा फुटबल गल्फ बास्केटबल क्रिकेट एनएफएल टेनिस एथ्लेटिक्स लगायत खेलका चर्चित खेलाडीको नाम समावेश छ ।


खेलाडीको आम्दानी, सामाजिक सञ्जालमा भएका चर्चा, गुगलमा गरिएको खोजीको आधारमा सूचि तयार पारिएको हो । सूचिअन्तर्गत चौँथो स्थानमा टेनिसका रोजर फेडेरर छन् ।

पाँचौ स्थानमा गल्फका फिल मिकलेल्सन, छैटौमा फुटबलका नेइमार तथा सातौँमा एथ्लेटिक्सका उसैन बोल्ट छन् । भारतिय क्रिकेटर विराट कोहली १३ औँ तथा महेन्द्रसिंह धोनी १५ औँ स्थानमा छन् ।
