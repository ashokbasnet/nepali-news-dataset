रियल मड्रिडका बेल पूर्ण फिट हुन सकेनन्

काठमाण्डौं। यो सिजनको च्याम्पियन्स लिग फुटबल उत्कर्षमा पुगेको छ । उपाधि जित्नको लागि आफूलाई पूर्ण फिट राख्न स्पेनिस क्लब रियल मड्रिड र इटालियन क्लब युभेन्टसले आफ्ना खेलाडीलाई कडा प्रशिक्षणमा उतारिरहेका छन् । 

च्याम्पियन्स लिगको फाइनल हुने दिन नजिकिँदै जाँदा रियल मड्रिडका फरवार्ड गारेथ बेलले भने खेल्ने नखेल्ने अनिश्चित बनेको छ । वेल्सका स्ट्राइकर बेलले आफू १०० प्रतिशत फिट हुन नसकेको बताएका छन् ।

 बार्सिलोनासँग अप्रिल २३ मा भएको खेलका क्रममा बेल घाइते भएका थिए । खुट्टामा लागेको चोटको कारण उनले त्यसपछिका खेल खेल्न सकेका छैनन् ।
