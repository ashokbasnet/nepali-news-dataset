प्रधानमन्त्री कप क्रिकेट - पश्चिमाञ्चलको सेमिफाइनल पुग्ने सम्भावना बलियो

काठमाण्डौं। पश्चिमाञ्चलले प्रधानमन्त्री कप क्रिकेटको सेमिफाइनलमा पुग्ने सम्भावना बलियो बनाएको छ ।

बिहिबार भएको खेलमा मध्यपश्चिमाञ्चललाई ९ विकेटले पराजित गरेपछि पश्चिमाञ्चलको अघिल्लो चरणको सम्भावना बलियो बनेको हो ।

मध्यपश्चिमाञ्चलले दिएको ६३ रनको झिनो लक्ष्य पश्चिमाञ्चलले ११ दशभलव १ ओभरमा मात्र १ विकेट गुमाउर पूरा गर्यो । पश्चिमाञ्चलको लागि अनिल गुरुङले नट आउट २३, सौरभ खनालले २० तथा नुरधोज सेनले नट आउट १९ रनको योगदान गरे ।

यसअघि पहिले ब्याटिङ गरेको मध्य पश्चिमाञ्चलले २३ ओभरमा सबै विकेट गुमाएर ६२ रन बनाएको थियो । उसका शुभेन्दु पाण्डे, राजबिर सिंह र अमर रौटेलाले समान १३ रन बनाउनुबाहेक अन्य कुनै पनि ब्याट्सम्यानले दोहोरो अंक छुन सकेनन् ।

बलिङतर्फ पश्चिमाञ्चलका बिपिन खत्री र लाल अधिकारीले समान चार चार विकेट लिए । त्यस्तै कृष्ण कार्कीले दुई विकेट लिए ।
