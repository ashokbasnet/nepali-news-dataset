च्याम्पियन्स ट्रफीको रोमाञ्चक खेलमा आज अस्ट्रेलिया र न्यूजिल्यान्ड भिड्दै

काठमाण्डौं। मिनिबिश्वकपको रुपमा लिइने च्याम्पियन्स ट्रफी क्रिकेट बिहिबारबाट इंगल्याण्ड र वेल्समा सुरु भएको छ । समूह को महत्वपूर्ण खेलमा आज अस्ट्रेलिया र इंगल्याण्ड भिड्दैछन् ।

बेलायतको बिर्मिघममा स्थानीय समयअनुसार १० ३० बजे सुरु हुने खेल निकै रोमाञ्चक हुने अपेक्षा गरिएको छ । 

अस्ट्रेलिया र न्युजिल्यान्ड एकअर्काविरुद्ध घरेलु मैदानमा भएका खेलहरुमा दुवै टोलीले आफ्नो मैदानमा जित निकालिरहेका छन् । यसअघिका २ संस्करण जितको अस्ट्रेलिया आजको खेलमा जित निकाल्दै सुखद सुरुवात निकाल्ने दाउमा छ । एक पल्ट उपाधि जितेको न्युजिल्यान्ड पनि पहिलो खेलमा अस्ट्रेलियाविरुद्ध उत्कृष्ट प्रदर्शन गर्न चाहन्छ । 

अस्ट्रेलियाका ४ बलर मिचेल स्टार्क, जस हेजलउड, जेम्स पाटिन्सन र पाट कुमिन्स चोटमा रहेका कारण न्युजिल्यान्ड त्यसको फाइदा उठाउन चाहन्छ । यद्यपी यी चारवटै बलर पछिल्ला दिनहरुमा फिट रहेको बताइएको छ ।  

अस्ट्रेलियाले राम्रो फर्ममा रहेका मुख्य हतियार डेभिड वार्नरले आजको खेलमा राम्रो प्रदर्शन गर्ने अपेक्षा गरेको छ । त्यस्तै न्युजिल्यान्डले पनि टिम साउथी ट्रेन्ट बोल्ट जस्ता स्विङ बलरलाई आजको खेलमा उतार्दैछ ।
