च्याम्पियन्स ट्रफीमा वर्षा भिलेन, न्युजिल्याण्ड र अष्ट्रेलियाले अंक बाँडे

एजेन्सी । च्याम्पियन्स ट्रफि क्रिकेटमा वर्षाका कारण न्युजिल्याण्ड र अष्ट्रेलियाबीच खेल हुन नसकेपछि दुबै टिमले अंक बाँडेका छन्। 

शुत्रबार राति भएको खेलमा वर्षाका कारण ४६ ओभरमा छोट्याइएको खेलमा न्युजिल्याण्डले २ सय ९१ रन बनाएको थियो। जवाफी ब्याटिङ थालेको अष्ट्रेलियाले ९ ओभरमा ३ विकेट गुमाएर ५३ रन बनाएको थियो। तर वर्षा भिलेन बनेपछि खेल नतिजा बिहीन बन्यो। 

न्युजिल्याण्डका केन विलियम्सनले सतक बनाए भने लुक रोन्चीले ६५ तथा रोस टेलरले ४६ रन बनाए। अष्ट्रेलियाका जोन हस्टिङले दुई विकेट लिए। 

विजयी सुरुवात गरेको इंग्ल्याण्ड दुई अंकसहित समूहको शीर्ष स्थानमा छ। यस्तै एक एक अंक जोडेका अष्ट्रेलिया र न्युजिल्याण्ड दोस्रो र तेस्रो स्थानमा छन्।
