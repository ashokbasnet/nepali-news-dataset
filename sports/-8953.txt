च्याम्पियन्स लिग फाइनल : पहिलो हाफ बराबरिमा सकियो 

काठमाण्डौं। च्याम्पियन्स लिगको फाइनल खेलमा अहिले युभेन्टस र रियल मड्रिडबिचको खेल भइरहेको छ । खेलको पहिलो हाफ सकिँदासम्म दुबै टोलीले एक एक गोल गरेका छन्। 

खेलको २० औँ मिनेटमा क्रिस्टियानो रोनाल्डोको गोलबाट रियल मड्रिडले सुरुवाती अग्रता लिएको थियो । 

पहिलो गोल भएको ७ मिनेटमा युभेन्टसका मारियो मान्जुकिकले बराबरि गोल गरेपछि पहिलो हाफ एक एक गोलको बराबरिमा सकिएको छ  ।
