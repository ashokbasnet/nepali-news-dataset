इन्टर कलेज क्रिक्सल क्रिकेटमा नेपाल कमर्श क्याम्पस पहिलो

काठमाडौँ । त्रिभुवन विश्व विद्यालय अन्तर्गतको स्कुल अफ म्यानेजमेन्टद्वारा आयोजित इन्टर कलेज क्रिक्सल २०७४ को उट्घाटन समारोह सम्पन्न भएको छ।

१२ ओभरको इनिङ रहेको ५ वटा खेलमा क्रमश, नेपाल कमर्श क्याम्पस, त्रिटन कलेज, गोल्डेनगेट कलेज, स्कुल अफ म्यानेजमेन्टको टिम पहिलो र दोश्रोले जीत हात पारेका छन। 

प्रतियोगितामा प्रथम हुने टोलीले नगद रु ३५,००० र दोस्रो हुनेले रु २१,००० पुरस्कार प्राप्त गर्नेछन् । साथै, अन्य आकर्षक पुरस्कार, सिल्ड तथा प्रमाणपत्र पनि वितरण गरिने आयोजकले जनाएको छ। यस प्रतियोगितालाई रेडबुल इनेर्जी द्रिङ्गक्सले प्रायोजन गरेको छ भने सह प्रायोजनमा बिएसआर मुभिज र जाल्पा फ्रेश रहेका छन। 

सो प्रतियोगिताको बैन्किङ पाटनर यती डिभेलपमेन्ट बैंक रहेको छ भने ब्यानर प्रायोजन टाटा टिआगोले गरेको छ। प्रतियोगितामा यस बाहेक इनिसिएटिब नेपाल प्राइभेट लिमिटेड, गिन्जा रेस्टुरेन्ट एण्ड बार, साइक्लोन नेपाल, बस्त्र, ओक्स्फोर्ड बुक्स एण्ड फोटोकपी, सिजी इन्स्टिचिउट अफ म्यनेजमेन्ट, सुमित्रा स्पोर्टस नेपाल, जर्सी पसल, सेरेन ट्राभल्स, बैन्किङ ट्रेनिङ इन्स्टिचिउट, सीमा इन्स्टिचिउट र फ्रेन्डसिप ट्रेकले पनि समर्थन गरेका थिए। 

चार दिनसम्म चल्ने सो प्रतियोगितामा प्रमुख अतिथि राष्ट्रिय खेलकुद परिषदका उपाध्यक्ष लामा टेन्दी शेर्पा रहेका थिए। राष्ट्रिय क्रिकेट टिमका खेलाडी बसन्त रेग्मी तथा स्कुल अफ म्यनेजमेन्टका निर्देशक प्रोफेसर डाक्टर महानन्द चालिसे विशेष अथिति रहेको उक्त कार्यक्रममा युनिभर्सिटी क्रिकेट क्लबका अध्यक्ष सुमन राज कार्की र हिमालय  किकेटअक्याडमीका निर्देशक सुदीप शर्माको उपस्थिती रहेको थियो।
