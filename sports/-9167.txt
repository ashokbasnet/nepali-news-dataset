मैत्रीपूर्ण फुटबल : नेपाल भारतसँग २-० ले पराजित

काठमाण्डौँ । नेपाल र भारतबिच भएको मैत्रीपूर्ण खेलमा भारत २-० ले विजयी भएको छ । मंगलबार साँझ मुम्बइको अँधेरी स्पोर्टस कम्प्लेक्समा भएको खेलमा नेपाल पराजित भएको हो । 
खेलको पहिलो हाफमा कुनै पनि टोलीबाट गोल हुन नसकेपछि गोलरहित बराबरीमा सकिएको थियो ।  

तर दोस्रो हाफमा भारत दुई गोल गर्न सफल भयो । 

५९ औँ मिनेटमा भारतले पहिलो गोल गर्न सफल भयो । नेपालका कप्तान विराज महर्जन ६७ औँ मिनेटमा रातो कार्ड खाँदै मैदान बाहिरिएपछि नेपाली टोली १० खेलाडीमा सिमित बनेको थियो । ७८ औँ मिनेटमा दोस्रो गोल गरेपछि भारतले २ ० को जित सुनिश्चित गर्यो । 

एसियन कप छनौटअन्तर्गत आउँदो मंगलबार नेपालले यमनसँग तथा भारतले किर्गिस्तानसँग खेल्नेछ । नेपाल र यमनबिचको खेल नेपालमा तथा भारत र किर्गिस्तानबिचको खेल बैंगलोरमा हुनेछ ।
