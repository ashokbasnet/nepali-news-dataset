 रियल मड्रिडमा दश बर्षे यात्रा टुंग्याउँदै पेपे

काठमाण्डौं । डिफेन्डर पेपेले १० बर्षपछि स्पेनिस क्लब रियल मड्रिड छोड्ने भएका छन् । उनले गत जनवरीमा घोषणा गरेअनुसार आफूले क्लब छोड्न लागेको बताएका छन् । 

ब्राजिलमा जन्मिएर पोर्चुगलबाट फुटबल खेल्ने ३४ बर्षिय पेपे अब फ्रेन्च क्लब पेरिस सेन्ट जर्मन र एसि मिलान वा कुनै इंगलिस क्लब जान सक्ने बताइएको छ । 

रियल मड्रिडका लागि ३३४ खेल खेलेका पेपेले क्लबलाई तीन लालिगा र तीन च्याम्पियन्स लिगको उपाधि दिलाएका छन् । पेपे गत आइतबार रियल मड्रिडले च्याम्पियन्स लिग जित्दा फाइनलमा युभेन्टससँगको खेलमा मैदान उत्रिएका थिएनन् ।

उनले आफूले क्लब छोड्न लागेको कुरा एक रेडियोसँको अन्तवार्ताको क्रममा भनेको बताइएको छ । जिदानले क्लबको लागि राम्रो काम गरेको भएपनि आफूले केही कुरा भने बुझ्न नसकेको पेपेले बताए । आफूले क्लबको लागि ज्यान नै दिएर खेलेको र पछिल्लो समयको परिस्थितिके कारण क्लब छोड्न लागेको बताए।

यो सिजनका केही समय चोटका कारण मैदान बाहिर रहेका पेपेले समर्थकको माया र सद्भावबाट आफू खुशी रहेको बताएका छन् ।
