पाकिस्तानले दक्षिण अफ्रिकालाई हरायो, बर्षा बन्यो भिलेन 

काठमाडौँ । च्याम्पियन्स ट्रफी क्रिकेटमा पाकिस्तानले दक्षिण अफ्रिकालाई पराजित गरेको छ। 

इंग्ल्याण्डमा जारी प्रतियोगिता अन्तर्गत गएराति भएको खेल वर्षाका कारण प्रभावित भएपछि डकवर्थ लुइसको नियम अनुसार पाकिस्तान १९ रनले विजयी भएको हो। 

पहिले व्याटिङ गरेको दक्षिण अफ्रिकाले निर्धारित ५० ओभरमा ८ विकेट गुमाएर २ सय १९ रन बनायो। 

जवाफमा वर्षा हुनुअघि पाकिस्तानले २७ ओभरको खेलमा १ सय १९ रन बनाएको थियो। पाकिस्तानका लागि फरख जामनले २३ बलमा ३१ रन, बाबर आजमले ५१ बलमा ३१ रन, मोहम्मद अफिजरले ५३ बलमा २६ रन तथा सोयब मल्लिकले १४ बलमा १६ रन बनाएका थिए। सो क्रममा दक्षिण अफ्रिकाले तीन विकेट लिएको थियो। 

खराब मौसमले थप खेल हुन नसकेपछि पाकिस्तान ‘डिएल मेथड’मा १९ रनले विजयी भएको हो। बिहीबार श्रीलंका र भारतबीच खेल हुँदैछ ।
