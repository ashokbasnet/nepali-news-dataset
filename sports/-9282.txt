प्रधानमन्त्री कप फाइनल - पुलिसले दियो आर्मीलाई १२७ रनको लक्ष्य

काठमाण्डौं। प्रधानमन्त्री कप क्रिकेटको फाइनल खेलमा अहिले दुई विभागीय टोली नेपाल आर्मी र नेपाल पुलिस क्लब भिडिरहेका छन् ।
 
फाइनल खेलमा पुलिसले आर्मीसामु १सय २७ रनको लक्ष्य प्रस्तुत गरेको छ । टियू मैदान कीर्तिपुरमा भएको खेलमा टस हारेर पहिले ब्याटिङ गरेको पुलिसले ४५.१ ओभरमा सबै विकेट गुमाएर १२६ रनको योगफल तयार पारेको हो । पुलिसका लागि सुनिल धमलाले सर्वाधिक ३२ तथा सिद्वान्त लोहनीले २० रनको योगदान गरे । त्यस्तै दिपेन्द्रसिंह ऐरी १९, कुशल भुर्तेल १५ तथा सुशिल कँडेल १२ रनमा आउट भए । 

पुलिसलाई सस्तैमा समेट्ने क्रममा आर्मीका सुसन भारी र जितेन्द्र मुखियाले समान तीन तीन विकेट लिए । त्यस्तै सागर पुनले दुई तथा सोमपाल कामीले १ विकेट हात पारे । 

आर्मीले अब केही बेरमा जवाफी ब्याटिङ सुरु गर्दैछ ।
