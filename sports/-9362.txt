बार्सिलोनाबाटै खेलजीवनको अन्त्य गर्ने मेस्सीको निर्णय 

काठमाण्डौं। स्पेनिस क्लब बार्सिलोनाका प्लेमेकर अर्थात चर्चित स्टार लियोनल मेस्सीले आफ्नो करियरको अन्त्य बार्सिलोनाबाटै गर्न चाहेको बताएका छन् । 

अब पनि आफू बार्सिलोनामै रहनेस्पष्ट पार्दै मेस्सीले भने मेरो यही नै सपना थियो र सँधै यही नै चाहन्थेँ ।  
२९ बर्षीय अर्जेन्टिनी स्टारले १३ बर्षको उमेरमा बार्सिलोना भित्रिएका थिए । १७ बर्षमा बार्सिलोनाबाट पहिलो लिग खेलमा डेब्यू गरेका मेस्सीले क्लबकै लागि  ५०० भन्दा बढी गोल गरिसकेका छन् । 

उनले क्लबलाई ८ पटक लालिगाको उपाधि दिलाएका छन् । बार्सिलोनालाई ४ पटक च्याम्पियन्स लिग जिताएका मेस्सीे ५ पटकका बलोन डि ओर विश्व खेलाडी बनिसकेका छन् । 

लुइस एनरिकको प्रशिक्षणमा रहँदा गतसिजन बार्सिलोना लालिगाको दोस्रो स्थानसम्म पुग्यो । रियल मड्रिडले उपाधि जित्दा बार्सिलोना ३ अंकले पछाडी परेको थियो । त्यस्तै च्याम्पियन्स लिगमा युभेन्टससँग पराजित भएपछि बार्सिलोना क्वार्टरफाइनलबाटै बाहिरिएको थियो । रियल मड्रिडले च्याम्पियन्स लिग जित्दा युभेन्टस उपविजेता बनेको हो ।

बार्सिलोनाले एलाभेसलाई ३ ०ले पराजित गर्दै कोपा डेल रेको उपाधि दिलाउँदा मेस्सीले सुरुवाती गोल गरेका थिए । योसँगै बार्सिलोनाले लगातार तीन पटक कोपाल डेल रेको उपाधि जितेको छ ।
