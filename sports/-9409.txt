च्याम्पियन्स ट्रफी क्रिकेटमा प्रतियोगिताबाटै बाहिरियो न्युजिल्याण्ड

काठमाडौँ । बंगलादेशसँग पराजित हुँदै न्युजिल्याण्ड आइसिसी च्याम्पियन्स ट्रफी क्रिकेट प्रतियोगिताबाट बाहिरिएको छ। 

प्रतियोगिता अन्तर्गत शुक्रबार राति भएको खेलमा बंगलादेशसँग ५ विकेटले पराजित भएसँगै न्युजिल्याण्ड पहिलो चरणबाट बाहिरीएको हो।  पहिले ब्याटिङ गरेको न्युजिल्याण्डले बंगलादेशलाई २ सय ६६ रनको लक्ष्य दिएको थियो। 

न्युजिल्याण्डले दिएकोे २ सय ६६ रनको लक्ष्य पछ्याएको बंगलादेशले १६ बल बाँकी छँदै ५ विकेट गुमाएर पूरा गर्‍यो। 

बंगलादेशको जितका लागि सकिब अल हसन र मेहमुदुल्लाहको शतक पुरा गरे ।  न्युजिल्याण्डका टिम साउथीले ३ विकेट लिए। पहिले ब्याटिङ गरेको न्युजिल्याण्डका रोश टेलरले ६३ र केन विलियम्सनले ५७ रनको योगदान गरे। 

नतिजासँगै बंगलादेशको अघिल्लो चरण पुग्ने सम्भावना कायमै छ। यो समूहका अष्ट्रेलिया र इंग्ल्याण्ड शनिबार खेल्दैछन्।
