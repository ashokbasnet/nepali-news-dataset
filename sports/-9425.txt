पोर्चुगल लगातार पाँच खेलमा अपराजित, रोनाल्डोले बने नायक

काठमाण्डौं। विश्वकप २०१८ को छनौट खेलमा पोर्चुगलले लात्भियालाई पराजित गरेको छ । शुक्रबार राति भएको युरोपियन क्षेत्रको छनौटअन्तर्गत समूह बी मा रहेको पोर्चुगलले लात्भियामाथि ३-० को शानदार जित निकालेको हो । 

पोर्चुगललाई जिताउन कप्तान क्रिस्टियानो रोनाल्डोले दुई गोल गरे । त्यस्तै भालेन्टे सिल्भाले एक गोल गरे । 

४१ औँ मिनेटमा रोनाल्डोको गोलबाट पोर्चुगलले सुरुवाती अग्रता लिएको थियो । ६३ औँ मिनेटमा रोनाल्डोले व्यक्तिगत दोस्रो गोल गर्दै पोर्चुगलको अग्रता दोब्बर पारे । त्यसको ४ मिनेट बित्न नपाउँदै सिल्भाले गोल गर्दै पोर्चुगललाई ३-० को जित सुनिश्चित गरे । 
रोनाल्डोले विश्वकप छनौट खेलमा अहिलेसम्म ११ गोल गरिसकेका छन् । 

पोर्चुगल छनौट चरणका पछिल्ला पाँच खेलमा अपराजित छ । ६ खेलबाट १५ अंक जोडेको पोर्चुगल समूहको दोस्रो स्थानमा छ । समूह बीमा १८ अंकसहित स्विट्जरल्याण्ड शीर्ष स्थानमा छ ।
