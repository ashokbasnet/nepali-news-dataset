नेपाल, भारतसहित ६ राष्ट्र सहभागि हुने एसियन प्रिमियर लिग क्रिकेट नेपालमा हुने 

काठमाण्डौं। नेपाल सहित एसियाका ६ राष्ट्र सहभागि हुने एसियन प्रिमियर लिग  ट्वेन्टी ट्वेन्टी क्रिकेट प्रतियोगिता नेपालमा आयोजना हुने भएको छ ।

क्रिकेट बोर्ड अफ चन्डिगढ (भारत)ले आयोजन गर्ने प्रतियोगितामा नेपालसहित भारत, श्रीलंका, अफगानिस्तान, बंगलादेश र दुबईको क्रिकेट टोली सहभागि हुनेछन् ।

असार ५ गतेबाट सुरु हुने प्रतियोगिताका सबै खेलहरु त्रिवि क्रिकेट मैदान कीर्तिपुरमा हुनेछन् । सम्पूर्ण खेलको प्रत्यक्ष प्रसारण सोनी सिक्स टेलिभिजनले गर्ने भएको छ । 

प्रतियोगिताअन्तर्गत लिग चरणका उत्कृष्ट ४ टिम सेमिफाइनलमा प्रवेश गर्नेछन् । प्रतियोगितामा नेपालको राष्ट्रिय खेलकुद परिषद्को पनि सहयोग रहनेछ ।
