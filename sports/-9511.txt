फ्रेन्च ओपनको उपाधिको लागि नाडाल र वावरिन्का भिड्दै

काठमाण्डौँ। फ्रेन्च ओपन टेनिसको उपाधिको लागि राफेल नाडाल र स्टानिसलास बिचको खेल सुरु भएको छ । खेल नेपाली समयअनुसार बेलुकी ६:४५ बजे पेरिसमा सुरु भएको हो । 

स्पेनका नाडाल विश्व वरियतामा चौँथो स्थानमा छन् भने वावरिन्का विश्व वरियतामा तेस्रो स्थानमा छन् । 

वावरिन्काले सेमिफाइनलमा विश्व नम्वर एक एन्डी मुर्रेलाई पराजित गरेका थिए भने नाडालले सातौ वरियताका अस्ट्रियन डोमिनिक थियमलाई हराएर फाइनलमा स्थान पक्का गरेका हुन् । 

नाडालले यो उपाधि जिते नयाँ कीर्तिमान बनाउनेछन् । यसअघि ९ पटक फ्रेन्च ओपनको उपाधि जितेका नाडाल यो उपाधि पनि जिते ओपन एरामा १० पटक उपाधि जित्ने पहिलो खेलाडी बन्नेछन् । 

तर दुईबर्षअघि नोभाक जोकविचलाई हराएर फ्रेन्च ओपनको उपाधि जितेका वावरिन्कासँगको खेल निकै कठिन हुने नाडालले बताएका छन् ।
