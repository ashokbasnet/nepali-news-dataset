राफेल नाडालले रचे इतिहास, १० औँ पटक फ्रेन्च ओपनको उपाधि कब्जा 

काठमाण्डौं। यो बर्षको फ्रेन्च ओपन टेनिसको उपाधि जित्दै जित्दै राफेल नाडालले नयाँ विश्व कीर्तिमान कायम गरेका छन् । पेरिसमा आइतबार भएको फाइनलमा वावरिन्कालाई स्तब्ध पार्दै स्पेनका नाडाल १० औँ पटक फ्रेन्च ओपन जित्ने पहिलो खेलाडी बनेका छन् । 

३१ बर्षिय नाडालले फाइनलमा स्विट्जरल्याण्डका स्टान वावरिन्कालाई ६-२, ६-३, ६-१ को सेटमा पराजित गरेका हुन् । 
विश्व वरियतामा चौँथो नम्बरका नाडाल महिला र पुरुष दुबैमध्ये सबैभन्दा धेरै १० औँ पटक ओपन एरामा ग्राण्डस्लाम जित्ने पहिलो खेलाडी बनेका छन्. । 

१० औँ पटक ग्राण्ड स्लामको उपाधि जितेपछि नाडालले भने 'मैले सबै प्रतिस्पर्धामा सक्दो प्रयास गरेको हुन्छु तर अहिले जे अनुभव भइरहेको छ त्यो म बर्णन गर्न सक्दिन र तपाई यो खुशिलाई कुनै खुशीसँग तुलना गर्न सक्नुहुन्न ।' उनले यो क्षण आफ्नो करियरमा सबैभन्दा महत्वपूर्ण क्षण भएको बताए ।
