भारत पुग्यो सेमिफाइनलमा, दक्षिण अफ्रिका बाहिरियो 

काठमाण्डौँ। भारत आइसिसि च्याम्पियन्स ट्रफी क्रिकेटको सेमिफाइनलमा प्रवेश गरेको छ ।

आइतबार राति सम्पन्न खेलमा दक्षिण अफ्रिकालाई ८ विकेटले पराजित गर्दै भारतले अन्तिम चारमा स्थान पक्का गरेको हो । 

दक्षिण अफ्रिकाले दिएको १ सय ९४ रनको लक्ष्य भारतले ३८ ओभरमा मात्र २ विकेट गुमाएर पूरा गर्यो ।  

भारतका लािग शिखर धवनले ७८ तथा कप्तान विराट कोहलीले नट आउट ७६ रनको योगदान गरे । त्यस्तै युवराज सिंहले नट आउट २३ रन बनाए । 
यसअघि टस हारेर पहिले ब्याटिङ गरेको दक्षिण अफ्रिकाले ४४ bzdnj ३ ओभरमा सबै विकेट गुमाएर १ सय ९१ रनको योगफल तयार पारेको थियो । उसका लागि क्वीन्टन डि ककले सर्वाधिक ५३ तथा फफ डुप्लिसले ३६ रनको योगदान गरे । त्यस्तै हासिम अम्लाले ३५ तथा जिन पौल डुमिनीले नट आउट २० रन बनाए । 

बलिङतर्फ भारतका भुवनेश्वर कुमार र जस्प्रिट बुम्राहले समान दुई दुई विकेट लिए । आइतबारको खेलमा पराजित भएसँगै दक्षिण अफ्रिका प्रतियोगिताबाटै बाहिरिएको छ ।
