पाकिस्तानद्वारा भारतसामु ३ सय ३९ रनको लक्ष्य प्रस्तुत

काठमाण्डौँ आइसिसि च्याम्पियन्स ट्रफी एकदिवसीय क्रिकेटको फाइनल खेलमा पाकिस्तानले भारतसामु ३सय ३९ रनको लक्ष्य प्रस्तुत गरेको छ । 

पाकिस्तानले निर्धारित ५० ओभरमा ४ विकेट गुमाउँदै ३ सय ३८ रनको योगफल तयार पारेको हो । पाकिस्तानका लागि ओपनर फखर जमानले १ सय १४ रनको शतकीय पारी खेले । १ सय ६ बलको सामना गरेका जमानले १२ चौका र तीन छक्का प्रहार गरे ।

त्यस्तै अजहर अलीले ५९, मोहमद हफिजले नट आउट ५७, बाबर अजामले ४६ तथा इमाद वासिमले नट आउट २५ रन जोडे ।  

बलिङतर्फ भारतका भुवनेश्वर कुमार, हार्दिक पाण्ड्या र केदार जाधवले समान एक एक विकेट लिए । 

भारतले केही बेरमा जवाफी ब्याटिङ सुरु गर्दैछ ।
