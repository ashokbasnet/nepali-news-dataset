भारतमाथि शानदार जित निकाल्दै पाकिस्तानले ज्रित्यो च्याम्पियन्स ट्रफी 

काठमाण्डौँ। आइसिसि च्याम्पियन्स ट्रफी क्रिकेटको उपाधि पाकिस्तानल जितेको छ । फाइनल खेलमा 
पाकिस्तानले प्रस्तुत  गरेको ३ सय ३९ रनको लक्ष्य पक्ष्याएको भारत ३०.३ओभरमा सबै विकेट गुमाएर १५८ रनमै समेटियो ।

पाकिस्तानले दिएको ३ सय ३९ रनको लक्ष्य पक्ष्याएको भारत ३० ३ ओभरमा सबै विकेट गुमाएर मात्र १ सय ५८ रनमा समेटियो । भारतका लागि हार्दिक पाण्ड्याले सर्वाधिक ७६ रन बनाउनुबाहेक अन्य कुनै पनि ब्याट्सम्यानले २५ रनको स्कोर पूरा गर्न सकेनन् ।

ओपनर रोहित शर्मा खाता नै नखोली आउट भएपछि भारत ब्याटिङको सुरुवातमै दबाबमा परेको थियो । अर्का ओपनर शिखर धवन २१ रनमा आउट भए । भारतका लागि तेस्रो नम्वरमा आएका कप्तान विराट कोहली आज ५ रनमै क्याचआउट हुन पुगे । त्यसपछि आएका युवराज सिंहले २२, महेन्द्रसिंह धोनीले ४, केदार जाधवले ९ तथा रविन्द्र जडेजाले १५ रन बनाए । 

बलिङतर्फ पाकिस्तानका हसन अली र मोहमद अमिरले समान तीन तीन विकेट लिए । त्यस्तै सदव खानले दुई तथा जुनैद खानले एक विकेट हात पारे ।


 यसअघि ओभल मैदानमा टस हारेर पहिले ब्याटिङ गरेको पाकिस्तानले फखर जमानको शतकीय पारीको मद्दतमा ३ सय ३८ रनको योगफल तयार पारेको थियो । जमानले ११४ रनको योगदान गरे । १ सय ६बलको सामना गरेका जमानले १२ चौका र ३ छक्का प्रहार गरे ।

त्यस्तै पाकिस्तानका अर्का ओपनर अजहर अलीले ५९, मोहम्मद हफिजले नट आउट ५७ तथा बाबर अजामले ४६ रनको योगदान गरे । इमाद वजिम २५ रनमा नट आउट रहे भने सोएब मलिकले १२ रन जोडे ।

बलिङतर्फ भारतका भुवनेश्वर कुमार, हार्दिक पाण्ड्या र केदार जाधवले समान एक एक विकेट लिए । 

जितसँगै पहिलोपटक च्याम्पियन्स ट्रफीको फाइनल पुगेको पाकिस्तानले उपाधि नै जितेको छ ।     

पाकिस्तानका फखर जमान म्यान अफ दि म्याच घोषित भए । पाकिस्तानकै हसन अली प्लेयर अफ दी सिरिज तथा बलर अफ द सिरिज बने । त्यस्तै भारतका शिखर धवन ब्याट्सम्यान अफ दि सिरिज बने ।
