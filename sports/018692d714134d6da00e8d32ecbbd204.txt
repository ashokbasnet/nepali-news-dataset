जितको खुशीमा रंगशाला जुरुक्क हुँदा (फोटो फिचर)

काठमाडौ, भदौ २० – खेल शुरु हुनुभन्दा पहिलेको आशा र कामना खेल पूरा हुने समयमा प्राप्त भएपछि रंगशाला पुगेका दर्शकहरुमा खुशीको सीमा नै थिएन ।
पहिलो हाफसम्म दुवै पक्षबाट खेल नहुँदा रंगशालाको उत्साह केही फिका भैसकेको थियो । तर जब दोस्रो हाफपछि नेपाली खेलाडी चम्किए, दर्शकको उत्साह एकाएक बढ्यो ।
६९ औं मिनेटमा भएको पहिलो गोलले नै नेपाली दर्शकलाई जुरुकजुरुक बनाएको थियो । त्यसको केही मिनेटमै थपिएको अर्को गोलले खुशीको सीमा नै रहेन ।
रंगशाला नै जुरुकजुरुक हुने गरी दर्शकले लगातार ‘नेपाल, नेपाल, नेपाल..’को नारा घन्काए । राता झण्डा फरफराए । गालामा पोतिएको नेपाली झण्डाको रंग झन् झन् गाढा भयो ।
फुटबलमा भारतलाई जितको यो क्षण बिहीबार रंगशाला एउटा उत्सव मनाउने ठाउँ जस्तै भयो ।
खेल समयमा रंगशालाका केही दृष्य हेर्नुहोस्:
तस्बिरहरुः सूर्यकुमार क्षेत्री/उज्यालो
