बत्तिसपुतली, हल्चोक, डाईनामाईट र माकलबारी विजयी

काठमाडौं, जेठ १३ - सहिद स्मारक सी डिभिजन लिग छनौट फुटबल प्रतियोगिता अन्तर्गत सोमवार भएका खेलमा बत्तिसपुतली युवा क्लब, हल्चोक भैरव युवा क्लब, डाईनामाईट स्पोर्टस क्लब, माकलबारी युवा क्लब विजयी भएका छन् ।
अखिल नेपाल फुटबल संघको आयोजनामा सानोगौचरण खेल मैदानमा भएको पहिलो खेलमा बत्तिसपुतली युवा क्लबले स्वतन्त्र भैरव युवा क्लबलाई ९–१ गोलले पराजित गरेको छ ।
बत्तिसपुतलिका लागि सुजन डंगोलले २, १२, ३७, ५३, ६६, ७८ औं मिनेटमा, जगत लामाले ३१, विशेष राइले ५७, कर्फ्यु रसाईली ७० औं मिनेटमा गोल गरेका थिए भने स्वतन्त्र भैरवका लागि बालकृष्ण बलामीले ७ औं मिनेटमा गोल गरेका थिए ।
 
दोश्रो खेलमा हल्चोक भैरव युवा क्लबले चित्लाङ्ग सरोकार केन्द्रलाई ४–२ गोलले पराजित गरेको छ । हल्चोक भैरवका लागि सुबास बोहोराले २८, ३० र ५०, अमिर राज सुनुवारले ३६ औं मिनेटमा गोल गरेका थिए भने चित्लाङ्गका लागि धुव्र गोदारले ५ र अमित स्याङ्गतानले ६४ औं मिनेटमा गोल गरेका थिए ।
 
तेश्रो खेलमा डाईनामाईट स्पोर्टस क्लबले नमुना स्पोर्टस क्लबलाई ५–० गोलले पराजित गरेको छ । डाईनामाईटका लागि उत्तम बिष्टले ४, प्रविन चौधरीले ३३, ३५, सुशिल यादवले ६७ र मनोज चौधरीले ७२ औं मिनेटमा गोल गरेका थिए ।
 
चौथो खेलमा माकलबारी युवा क्लबले घण्टाघर युथ फुटबल क्लबलाई २–० गोलले पराजित गरेको छ । माकलबारीका लागि निश्चल बस्नेतले १३ र ३२ औं मिनेटमा गोल गरेका थिए ।
