स्पेनिस ला लिगामा एथलेटिको मड्रिड विजयी

फागुन १७ – स्पेनिस ला लिगामा एथलेटिको मड्रिडले लेगानलेसलाई ४–० ले हराएको छ ।

एन्टोनी ग्रिजम्यानले चार गोल गरेपछि मड्रिडमा भएको खेलमा घरेलु टिमले लेगानेसलाई ४–० ले पराजित गरेको हो ।
जितसँगै एथलेटिको मड्रिडले शीर्ष स्थानको बार्सिलोनासँगको दूरी ४ अंकमा छुट्याएको छ । एथलेटिक २६ खेलबाट ६१ अंकसहित दोस्रो स्थानमा छ भन एक खेल कम खेलेको बार्सिलोनाको ६५ अंक छ ।
२६औं मिनेटमा कोकेको पासमा गोल गर्दै एथलेटिकोलाई अग्रता दिलाएका ग्रिजम्यानले ३५ औं मिनेटमा दोस्रो गोल गरे ।
५६औं मिनेटमा फिलिपे लुइसको पासमा ग्रिजम्यानले ह्याट्रिक पूरा गरे ।
त्यसको १० मिनेटपछि ग्रिजम्यानले डिएगो कोस्टाको पासमा गोल गर्दै एथलेटिकोलाई ४–० को जित दिलाए ।
