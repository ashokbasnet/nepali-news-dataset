पुलिसको अपराजित यात्रा कायमै (अंक तालिका)

बुटवल, पुष २९ - नेपाल पुलिस क्लवले ए डिभिजन राष्ट्रिय लिग फुटबलमा आफ्नो विजयी यात्रा जारी राखेको छ । लगातार छैटौं खेल जित्ने क्रममा पुलिसले एन्फा टेक्निकल सेन्टर बुटवलमा विहीवार हिमालयन सेर्पा क्लवलाई ३–० ले हरायो ।

 

जितपछि पुलिसको १८ अंक भएको छ । ५ खेल मात्र खेलेको जावलाखेल १२ अंकसहित दोश्रो स्थानमा छ । पराजित हिमालयन भने ६ खेलबाट १० अंक सहित तेश्रो स्थानमा छ । पुलिसलाई जिताउन जुमानु राईले २ तथा दीपेन्द्र पौडेलले एक गोल गरे ।

यसअघि भएको पहिलो खेलमा सन्तोष साहुखलले ह्याट्रिक गरेपछि कास्कीको संगम क्लवलाई ५–० ले हराउँदै मनाङ्ग मस्र्याङदी क्लव तालिकाको चौथो स्थानमा उक्लिएको हो । मनाङ्गको ५ खेलबाट ९ अंक भयो । मनाङ्गलाई जिताउन अनिल गुरुङ्ग र ड्यान इटोले एक एक थपेका थिए । पराजित संगम क्लव भने पुछारमा छ ।
प्रतियोगिता अन्र्तगत शुक्रवार हुने पहिलो खेलमा रानी पोखरी कर्नर टिम आरसिटी र थ्रीस्टार क्लव तथा दोश्रो खेलमा न्यूरोड टिम एनआरटी र जावलाखेल युथ क्लव भिड्ने छन् ।

पुरा अंक तालिकाका लागि यहाँ क्लिक गर्नुहोला ।
