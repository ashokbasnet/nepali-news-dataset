क्रिकेट नखेल्ने पोन्टिङको घोषणा

असार ७ – अस्ट्रेलियाका पूर्व कप्तान रिकी पोन्टिङले सबै प्रकारको क्रिकेट प्रतियोगिताबाट सन्यास लिने घोषणा गरेका छन् ।
अक्टोबरमा च्याम्पियन्स लिग क्रिकेट खेलेपछि सबै प्रकारको क्रिकेटबाट सन्यास लिने उनले बताएका हुन् ।
पोन्टिङले इङ्ल्याण्डको सर्रे काउन्ट्री क्रिकेट क्लबका लागि जुलाइ अन्तिमसम्म खेल्नेछन् । ३८ वर्षीय पोन्टिङ टेस्ट क्रिकेटमा सर्वाधिक रन बनाउने खेलाडीको दोस्रो स्थानमा छन् ।
उनले १ सय ६८ टेस्ट क्रिकेटमा १३ हजार ३ सय ७८ रन बनाएका छन् भने ३ सय ७५ एक दिवसी क्रिकेटमा १३ हजार ७ सय चार रन बनाएका छन् । टेष्ट क्रिकेटबाट उनले गएको वर्ष सन्यास लिएका थिए ।
