महिला फुटवलमा पुलिस र आर्मी भिड्दै

काठमाडौ, साउन ११ – राष्ट्रिय महिला फुटबलको दोश्रो सेमिफाईनलमा बिहीबार नेपाल पुलिस र आर्मी क्लबबीच प्रतिस्पर्धा हुनेछ । खेल बाराको सिमरामा दिउँसो चारबजे हुनेछ । आर्मी बाँकेलाई हराउँदै सेमिफाईनलमा पुगेको हो  । यस्तै नेपाल पुलिस बारामाथि जित हात पार्दै अन्तिम चारमा पुगेको हो ।

 

बिहीबारको बिजेताले उपाधिका लागि शनिवार सशस्त्र प्रहरीको एपीएफसंग प्रतिस्पर्धा गर्नेछ । एपीएफ बुधवार कैलालीलाई ४–० ले हराउँदै फाईनलमा पुगेको हो ।
