माइकल क्लार्कले फेरि क्रिकेट खेल्ने

माघ १७ – अस्ट्रेलियाका पूर्व कप्तान माइकल क्लार्कले फेरि क्रिकेट खेल्ने भएका छन् । गएको वर्ष एसेज श्रृँखलापछि क्रिकेटबाट सन्यासको घोषणा गरेका क्लार्कले क्रिकेट फेरि खेल्ने बताएका हुन् । उनले आउँदो फेब्रुअरीमा क्रिकेटमा पुनरागमन गर्ने छन् । उनले आउँदो फेब्रुअरी २० देखि २१ सम्म सिड्नी ग्रेड टिम वेष्टर्न सबबब्सका लागि खेल्ने छन् । आफ्नो रगतमा क्रिकेट नै दौडिरहेको आफूले थाहापाएको क्लार्कले बताएका छन् । क्लार्कले अस्ट्रेलियाका लागि एक  सय ४५ टेस्ट तथा दुई सय ४५ एक दिवसीय क्रिकेट खेलेका थिए । क्लार्कले आफ्नो पुनरागमन अहिले सीमित ओभरको खेलमा मात्रै भएको बताएका छन् । उनले अस्ट्रेलियाको बिग बास लिग, इन्डियन प्रिमियर लिग तथा इंग्लिस काउन्टी क्रिकेटको हिस्सा हुन पाउँदा आफूलाई खुसी लाग्ने बताएका छन् । 
– एजेन्सीको सहयोगमा
