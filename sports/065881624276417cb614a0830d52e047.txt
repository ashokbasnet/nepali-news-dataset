बैंगलोरलाई हराएपछि कोलकाता अघिल्लो चरणमा

जेठ ८ - इण्डियन प्रिमियर लिग आइपिएल क्रिकेटमा बिहीबारको पहिलो खेलमा कोलकाता नाइट राइडर्स विजयी भएको छ ।
जितसँगै कोलकाताले अघिल्लो चरणमा पुगेको छ । कोलकातामा भएको खेलमा घरेलु टोलीले रोयल च्यालेन्जर्स बैंगलोरलाई ३० रनले पराजित गरेको हो ।
१ सय ९६ रनको लक्ष्य पछ्याएको बैंगलोरले निर्धारित २० ओभरमा १ सय ६५ रन मात्र बनाउन सक्यो । उसका लागि योगेश टकावालेले ४५ रन बनाएपनि टोलीको हार टार्न सकेनन् । कोलकोताका सुनिल नरेनले सर्वाधिक ४ विकेट लिए ।
यसअघि टस हारेर पहिले ब्याटिङ गरेको कोलकाताले ४ विकेट गुमाएर १ सय ९५ रन बनाएको थियो । उसका लागि रबिन उथप्पाले ८३ र सकिब अल हसनले ६० रन बनाए ।
