जापान पुगेको राष्ट्रिय फुटबल टोलीले आज पहिलो खेल खेल्ने

नेपाली टोलीले आज जापानको गाम्बा ओसाका फुटबल क्लवको २३ वर्ष मुनिको टोलीसँग खेल्न लागेको हो ।

ए.एफ.सी एसियन कप फुटबल छनोट प्रतियोगिताअन्तर्गत ताजकिस्तान विरुद्धको खेलको तयारीको लागि नेपाली टोली जापान भ्रमणमा पुगेको हो ।

जापानमा रहँदा नेपालले विभिन्न, क्लब, विश्वविद्यालय तथा उमेर समुहका टोलीसँग ५ वटा अभ्यास खेल खेल्नेछ ।

एसिया कप छनोटको तेस्रो खेलमा नेपालले आगामी भदौ २० गते काठमाडौंमा ताजकिस्तानको सामना गर्नेछ ।

समूहको पहिलो खेलमा फिलिपिन्ससँग उसैको मैदानमा हारेको नेपालले काठमाडौंमा भएको दोस्रो खेलमा यमनसँग बराबरी खेलेको थियो ।
