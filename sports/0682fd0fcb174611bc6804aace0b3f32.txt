चेलीको चमत्कार ! नेपाल लगातार तेस्रो जितसँगै उपाधिनजिक

काठमाडौं, चैत १८ । नेपालले राजधानीमा जारी प्रथम दक्षिण एसियाली महिला बास्केटबल च्याम्पियनसिपमा लगातार तेस्रो जित दर्ता गरेको छ ।पहिलो खेलमा बंगलादेशलाई र दोस्रो खेलमा माल्दिभ्सलाई हराएको नेपालले विहीबार भुटानलाई पराजित गरेको हो ।राष्ट्रिय खेलकुद परिषदको कभर्डहलमा भएको खेलमा नेपालले भुटानलाई ९०–३२ ले हरायो ।भुटानविरुद्ध चारओटै क्वार्टर जितेको नेपालले पहिलो क्वार्टर २४–९, दोस्रो ३४–६, तेस्रो १६–७ र चौथो क्वार्टर १६–१० ले जित्दै खेल आफ्नो पक्षमा पारेको हो ।लगातार तेस्रो जित हासिल गरेसँगै नेपाल प्रतियोगिताको उपाधिनजिक पुगेको छ ।‘राउन्ड रोविन लिग’का आधारमा सन्चालन भएको प्रतियोगिताको अन्तिम खेलमा शनिबार श्रीलंकालाई पराजित गर्नसके नेपाल पहिलोपटक आयोजना भएको दक्षिण एसियाली महिला बास्केटबल प्रतियोगिताको उपाधि घरमै राख्न सफल हुनेछ ।बलियो टोली श्रीलंका प्रतियोगितामा आफूले खेलेको दुबै खेलमा अपराजित छ । श्रीलंकाले तेस्रो खेलमा शुक्रबार बंगलादेशको सामना गर्दैछ ।प्रतियोगिताअन्तर्गत् विहीबार भएको अर्को खेलमा माल्दिभ्सले बंगलादेशलाई ६२–२८ ले पराजित गर्‍यो ।
