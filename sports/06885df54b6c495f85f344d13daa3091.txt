लेस्टर सिटी छोड्न चाहन्छन् महरेज

जेठ १७ – लेस्टर सिटीका फरवार्ड रियाद महरेजले आफूले क्लब छोड्न चाहेको बताएका छन् । २६ वर्षका महरेजले मंगलबार एक वक्तव्य जारी गरेर आफूले लेस्टर सिटी छोड्न चाहेको बताएका हुन् । गएको वर्ष प्रिमियर लिगको उपाधि जितेपछि क्लबका पदाधिकारीसँगको राम्रो छलफलपछि एक सिजन क्लबै रहन सहमत भएको तर अबको सिजन भने आफूले क्लब छोड्न चाहेको महरेजले स्पष्ट पारेका छन् । तर गएको सिजन लेस्टर सिटीमै बस्ने आफ्नो निर्णय निकै महत्वकांक्षी रहेको र अब अघि बढ्ने समय आएको बताएका छन् । पिएफए वर्ष खेलाडी २०१६ महरेजले यो सिजन लेस्टर सिटीबाट ४८ खेल खेले । उनले लेस्टर सिटीलाई रेलिगेशनबाट जोगाउन क्रममा यो सिजन १० गोल गरे भने सात गोलका लागि सहयोग गरे । लेस्टर यो सिजन १२ औं स्थानमा रह्यो । क्लबप्रति आफ्नो सदैव सम्मान रहेको र रहित रहने तर आफूले अब क्लब छोड्न चाहेको उनले वक्तव्यमा उल्लेख गरेका छन् ।
