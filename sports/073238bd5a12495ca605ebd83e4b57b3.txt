पाकिस्तान र वेष्टइन्डिजबीचको खेल बराबरीमा सकियो

साउन ५ – पाकिस्तान र वेष्टइन्डिजबीचको तेस्रो एक दिवसीय क्रिकेट बराबरी भएको छ ।
सेन्ट लुसिया मैदानमा भएको खेलमा दुवै टोलीले समान २ सय २९ रन बनाएपछि खेल बराबरी भएको हो । पहिले ब्याटिङ गरेको पाकिस्तानले पुरै ओभर खेलेर ६ विकेट गुमाउँदै २ सय २९ रन बनाएको थियो ।
मिसवाह उल हकले टिमका लागि सर्वाधिक ७५ तथा उमर अकमालले नटआउट ४० रन बनाए । २ सय ३० रनको लक्ष्य पच्छ्याएको वेष्टइन्डिजले पुरै ओभर खेलेर ९ विकेटको क्षतिमा २ सय २९ रन बनायो ।
अन्तिम बलमा जेसन होल्डरले २ रन लिएपछि खेल बराबरीमा टुंगिएको हो । टिमका लागि लेन्डल सिमोन्सले ७५ र मार्लोन स्यामुयल्सले ४६ रनको योगदान गरे । पाकिस्तानका जुनैद खान र सईद अजमलले समान ३/३ विकेट लिए ।
पाकिस्तान र वेष्ट ईन्डिजबीच पाँच खेलको श्रृंखला १–१ को बराबरीमा छ ।
