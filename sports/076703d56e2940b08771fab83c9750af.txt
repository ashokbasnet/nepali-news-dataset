सन् २०१५ को साफ च्याम्पियनसिप भारतमा हुने

काठमाडौं, भदौ २५ - साफ च्याम्पियनसिपको आउँदो संस्करण भारतमा हुने भएको छ ।
दक्षिण एशियाली फुटबल महासंघ साफको कार्यकारी समितिको मंगलबार बेलुकी बसेको बैठकले सन् २०१५ को साफ च्याम्पियनसिप भारतको राजधानी नयाँ दिल्लीमा गर्ने निर्णय गरेको हो ।
यसअघि सन् १९९९ र २०११ मा पनि साफ च्याम्पियनसिप आयोजना गरिसकेको भारतले तेश्रो पटक प्रतियोगिता गर्ने जिम्मा पाएको हो ।
यस्तै बैठकले आउँदो वर्षदेखि १९ वर्ष मुनिको साफ च्याम्पियनसिप आयोजना गर्ने निर्णय पनि गरेको छ ।
बैठकले साफ क्लव च्याम्पियनसिप आयोजनाका बारेमा खेल प्रवद्र्धक वर्ल्ड स्पोर्टस ग्रुपलाई प्रस्ताव पठाउने निर्णय पनि गरेको छ ।  वर्ल्ड स्पोर्टस ग्रुपले प्रतियोगिताको प्रवद्र्धन र प्रायोजनको जिम्म लिएमा दक्षिण एशियाका क्लवहरुबीचको साफ क्लव च्याम्पियनसिप आयोजना हुने छ ।
