कैलाली जिल्ला क्रिकेट एकेडेमी अत्तरीया कप महिला क्रिकेटको सेमिफाइनलमा

काठमाडौं, वैशाख २४ – कैलाली जिल्ला क्रिकेट एकेडेमी अत्तरीया कप महिला क्रिकेटको सेमिफाइनलमा पुगेको छ । कैलालीको अत्तरीयामा आइतबार भएको समूहचरणको अन्तिम खेलमा घरेलु टोली कैलाली जिल्ला क्रिकेट एकेडेमीले बारा क्रिकेट एकेडेमीलाई ८ विकेटले हराएको हो । पहिले ब्याटिङ गरेको बाराले निर्धारित २० ओभरमा ९ विकेटको क्षतिमा ६७ रन बनाएको थियो । ६८ रनको लक्ष्य कैलालीले १२ ओभरमा २ विकेटको क्षतिमा भेट्टायो । प्रतियोगिताको सेमिफाइनलमा भोलि कैलालीले शसस्त्रको एपिएफसँग तथा काठमाण्डूको राइजिङ क्रिकेट वुमनले झापाको मिलन क्रिकेट एकेडेमीसँग खेल्नेछन् ।
