​इंग्लिस प्रिमियर लिग : टोटेनहमसँग म्यानचेष्टर सिटी ४–१ ले पराजित

काठमाडौं, असोज ९ - इंग्लिस प्रिमियर लिग फुटबलमा म्यानचेष्टर सिटी पराजित भएको छ । शनिबार बेलुकी भएको खेलमा सिटी टोटेनहमसँग ४–१ ले पराजित भएको हो ।
गएको हप्ता वेष्ट हामसँग २–१ ले हारेको सिटीको लिगमा यो लगातार दोश्रो हार हो । लगातार २ खेल हारेपनि ७ खेलबाट १५ अंक बटुलेको सिटी अहिलेसम्म तालिकाको शीर्ष स्थानमा छ । खेलका पहिलो अग्रता लिएपनि सिटी पराजित भयो । २५ औं मिनेटमा केभिन डे ब्रुनेले सिटीलाई अग्रता दिलाएका थिए । तर ४५ औं मिनेटमा इरिक डायर, ५० औं मिनेटमा टोबे अल्डरवेरेल्ड, ६१ औं मिनेटमा हेरी केन र ७९ औं मिनेटमा इरिक लाम्लेले गोल गर्दै टोटेनहमलाई जिताए । केनले जारी सिजनमा टोटेनहमका लागि पहिलो गोल गरेका हुन् ।
