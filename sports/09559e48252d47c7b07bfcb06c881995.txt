टीकारामलाई स्वर्ण

काठमाडौं, असार ९ - पूर्वाञ्चलका टीकाराम श्रेष्ठले राष्ट्रिय खुला सुटिङ प्रतियोगिताको पुरुष १० मिटर एयर राइफलमा स्वर्ण जितेका छन् ।
ओलम्पियन उनले १ सय ८६ अंक जोडे ।
नेपाल प्रहरी क्लबका हरिबहादुर थापा १ सय ८४ अंकमा दोश्रो तथा नेपाल आर्मी क्लबका शंकर दाहाल १ सय ६६ अंकमा तेश्रो भए । महिला १० मिटर एयर राइफलको फाइनल मंगलबार हुनेछ ।
नेपाल सुटिङ संघद्वारा आयोजित प्रतियोगिताको पुरुष १० मिटर एयर पेस्तोलमा आर्मीका कुवेर केसी पहिलो स्थानमा रहे । उनले १ सय ६६ अंक बटुले । १ सय ६४ अंकसाथ आर्मीकै सुदन खड्का दोश्रो भए भने तेश्रो स्थानमा रहेका केभी पुनले १ सय ४० अंक जोडे ।
सोही स्पर्धाको महिलामा प्रहरीकी सीमा तुलाधरले उपाधि जितिन् । सीमाले १ सय ८२ अंक हासिल गरिन् । मध्यमाञ्चलकी रुविना श्रेष्ठ (१८१ अंक) दोश्रो तथा मध्यपश्चिमाञ्चलकी कृष्णा थापा (१६१ अंक) तेश्रो स्थानमा रहे । फाइनल चरण २ सय पूर्णाङ्कको थियो ।
