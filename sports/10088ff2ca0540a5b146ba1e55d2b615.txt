च्याम्पियन्स लिगको प्रि–क्वाटरफाइनलमा म्यान्चेष्टर सिटी बार्सिलोनासँग खेल्ने

मंसिर २९ – च्याम्पियन्स लिग फुटबलको प्रि–क्वाटरफाइनलमा म्यान्चेष्टर सिटीले बार्सिलोनासँग खेल्ने भएको छ । सोमबार सार्वजनिक गरिएको ड्र अनुसार म्यान्चेष्टर सिटीले यो वर्षपनि बार्सिलोनालाई नै प्रतिद्धन्द्धी पाएको हो ।
गएको वर्ष पनि बार्सिलोना र सिटी नकआउट चरणको पहिलो खेलमा नै भिडेका थिए ।  यस्तै इंग्लिस क्लब चेल्सीले क्वाटरफाइनल प्रवेशका लागि पेरिस सेन्ट जर्मेनसँग खेल्दा आर्सनलले मोनाको क्लबसँग खेल्नेछ ।
यसैगरी प्रिक्वाटरफाइनलमा रियल मड्रिडले साल्के, एथलेटिको म्याड्रिडले बायर लिभरकुसेन, वार्यन म्युनिकले साख्तर डोनेस्क, युभेन्टसले बुरोसिया डर्टमुन्ड तथा बसेलले पोर्टोसँग खेल्नेछ । प्रिक्वाटरफाइनल खेल आउँदो फेब्रुअरी र मार्च महिनामा हुनेछन् ।
