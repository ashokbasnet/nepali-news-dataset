पोखरामा खेलकुद कार्यशाला गोष्ठी

पोखरा, कात्तिक २६ - पश्चिमाञ्चल क्षेत्रीय खेलकुद कार्यशाला गोष्ठी पोखरामा शुरु भएको छ । फागुन १४ गतेदेखि सुदूरपश्चिममा शुरु हुने छैटौं राष्ट्रिय खेलकुद प्रतियोगितामा पश्चिमाञ्चलवाट सहभागीता सम्बन्धमा छलफल गर्न गोष्ठी आयोजना गरिएको हो ।

 

क्षेत्रीय गोष्ठी उद्घाटन गर्दै राष्ट्रिय खेलकुद परिषद्का सदस्य सचिव युवराज लामाले नेपालको खेलकुद क्षेत्रमा उत्साहजनक परिवर्तनका संकेत देखिएको वताउनुभयो । सदस्य सचिव लामाले खेलकुदमा राजनीति भएको भन्ने कुराको खण्डन समेत गर्नुभयो ।

एकीकृत नेकपा माओवादीको तर्फबाट सदस्य सचिव बनेका लामाले आफ्नो नियुत्ति राजनीतिकरण नभई पार्टीको नयाँ प्रयोग भएको दावी गर्नुभयो । खेलकुदको विकासका लागि गाँउ तहदेखि नै पहल आवश्यक रहेकाले अहिले देशभरका अधिकाँश गाउँ विकास समितिमा खेलकुद विकास समिति गठन गरिएको उहाले जानकारी दिनुभयो । गोष्ठीमा पश्चिमाञ्चलका १६ वटै जिल्लाका खेलकुद समितिका प्रतिनिधि तथा प्रशिक्षक सहभागी छन् ।
