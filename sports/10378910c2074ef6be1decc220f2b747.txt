राष्ट्रिय क्रिकेटमा नेपालगञ्ज र काठमाडौं विजयी

काठमाडौं, चैत १ – एक दिवसीय राष्ट्रिय क्रिकेट प्रतियोगीतामा क्षेत्र नम्बर ३ नेपालगञ्जले क्षेत्र नम्बर १ विराटनगरलाई पराजित गर्दै सेमिफाइनको सम्भावना बलियो बनाएको छ ।
पुल्चोक इन्जीनियरिङ मैदानमा आइतबार भएको खेलमा विराटनगरलाई ३ विकेटले पराजित गरेर  नेपालगञ्जले सेमिफाइनल प्रवेशको सम्भावना बलियो बनाएको हो । टस हारेर पहिले ब्याटिङको जिम्मा पाएको विराटनगरले ४३ दशमलव ४ ओभरमा सबै विकेट गुमाएर २ सय २४ रन बनायो ।
जवाफी ब्याटिङ गरेको नेपालगञ्जले ४८ दशमलव ५ ओभरमा ७ विकेट गुमाइ  लक्ष्य भेट्टायो । त्यसैगरी आइतबार नै भएको अर्को खेलमा क्षेत्र नम्बर ३ काठमाडौंले क्षेत्र नम्बर ४ भैरहवालाई ४ विकेटले पराजित गरेको छ ।
कीर्तिपुर खेल मैदानमा टस हारेर ब्याटिङ गरेको भैरहवाले ४४ दशमलव १ ओभरमा सबै विकेट गुमाइ १ सय ८० रन बनाएकामा  काठमाडौंले ३० दशमलव ३ ओभरमा ६ विकेट गुमाएर लक्ष्य पूरा गर्र्‍यो ।
