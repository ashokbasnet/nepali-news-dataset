विलियन चेल्सी आउने पक्का
९ भदौ, काठमाडौं । टोटनहृयामले लक्ष्य बनाएको ब्राजिलियन एट्याकिङ मिडफिल्डर विलियनलाई चेल्सीले ३० मिलियन पाउन्डमा भित्र्याउने पक्का भएको छ । रुसी क्लब एन्जी माखाचाक्ला विलियनलाई स्टामफोर्ड बि्रज ट्रान्सफर गर्न सहमत भएको चेल्सीले जनाएको छ ।
२५ वर्षीय ब्राजिलियन गत जनबरीमा मात्र शास्तर डोनेस्कबाट माखाचाक्ला गएका थिए । माखाचाक्ला त्यही क्लब हो, जसका स्ट्राइकर स्यामुएल एटो छन् । रियल मडि्रडदेखि बार्सिलोनासम्मका लागि खेलेका एटो २०११ मा इन्टर मिलान छाडेर रुसी राजनीतिज्ञ सुलेमन केरिमोभको क्लब गएका हुन् ।


