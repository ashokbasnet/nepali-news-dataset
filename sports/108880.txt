ला लिगामा बर्सिलोनाको संघर्षपूर्ण जित
१० भदौ, काठमाडौं । स्पेनिस ला लिगा फुटबलमा बार्सिलोनाले लगातार दोस्रो जित हात पारेको छ । आइतबारराति भएको खेलमा बार्सिलोनाले मालागाविरुद्ध १–० को संघर्षपूर्ण जित निकालेको हो । 

मालागाको घरेलु मैदानमा भएको खेलमा बार्सिलोनाका लागि ४४ औं मिनेटमा एड्रिनोले निर्णायक गोल गरे । चोट बोकेका अर्जेटिनी स्टार लिओनल मेस्सी विना मैदान उत्रिएको बार्सिलोना दोस्रो हापमा भने निकै दबावमा आएको थियो । ५८ औं मिनेटमा मालागाले बराबरी गोल फर्काउने राम्रो मौका गुमाएको थियो । 
तर, ६३ औं मिनेटमा नेयमार पेड्रोको स्थानमा मैदान प्रवेश गरेपछि भने बार्सिलोना लयमा फर्कियो । उनले मालागोविरुद्ध केही गोलको प्रयास गरेपनि सफल भने भएनन । अर्को खेलमा एथ्लेटिको मड्रिडले रायो भलेकानोलाई ५–० गोल अन्तरले पराजित गरेको छ ।
 

