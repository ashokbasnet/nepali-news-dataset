म्यानचेष्टर युनाइटेड र चेल्सीले अंक बाँडे
११ भदौ, काठमाडौं । इंग्लिस प्रिमियर लिग फुटबलमा उपाधिको दावेदार म्यानचेष्टर युनाइटेड र चेल्सीले गोलरहित बराबरी खेलेका छन् । सोमबार राति ओल्ड ट्राफडमा भएको खेलमा गोलरहित बराबरी खेल्दै अंक बाँडेका हुन् ।

चेल्सीका प्रशिक्षक जोजे माउरिन्हो डिफेण्डिङ च्याम्पियन म्यानचेष्टर युनाइटेडलाई उसकै घरेलु मैदानमा हराएर उपाधिको दावेदारी प्रस्तुत गर्न चाहन्थे भने एलेक्स फर्गुसनको स्थानमा आएका डेभिड मोएज घरेलु मैदानमा भएको पहिलो खेलमा जित हात पार्ने प्रयासमा थिए ।
खेलमा दुबै टोलीका समर्थकको नजरमा भए वायन रुनी थिए । जेजो माउरिन्होले रुनीलाई स्टामफोर्ड ब्रिज ल्याउन अनेक प्रयास गरेका छन् भने माएज रुनीलाई टोलीमा राख्न चाहन्छन् । खेलमा दुबै टोलीले गोल गर्ने केही अबसर पाएपनि सदुपयोग गर्न सकेन ।


