रुनीलाई माउरिन्होको ४८ घन्टे अल्टिमेटम
११ भदौ, काठमाडौं । चेल्सीका प्रशिक्षक जोजे माउरिन्होले वायन रुनीलाई म्यानचेष्टर युनाइटेड छाड्ने नछाड्नेबारे निर्णय गर्न ४८ घण्टे अल्टिमेटम दिएका छन् ।

सोमबार राति म्यानचेष्टर युनाइटेडविरुद्धको खेल गोलरहित बराबरीमा सकिएपछि माउरिन्होले भनेका छन्–‘जसले कुरा सुरु गरेको हो उसैले अन्य गर्नुपर्छ । अब उनले भन्नुपर्छ कि म क्लब(म्यानचेष्टर) मै बस्न चाहन्छु वा छोड्न चाहन्छु ।’
इंग्लयाण्डका स्ट्राइकर रुनीका लागि चेल्सीले दुई पटक प्रस्ताव राखिसकेको छ । तर, म्यानचेष्टर युनाइटेडले रुनीलाई नबेच्ने भन्दै प्रस्ताव अस्वीकार गरेको छ । रुनीले बल्र्ड ट्राफर्डमै बस्छु भने आफूले त्यसलाई सम्मान गर्ने समेत उनले बताएका छन् ।
 

