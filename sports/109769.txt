सेन्ट जेभियर्सकी इशाश्रीलाई दोश्रो स्वर्ण
१२ भदौ, काठमाडौं । सेन्ट जेभियर्सकी इशाश्री शाहले सातौं एलए/जेटीआई अन्तरविद्यालय जुनियर खुला टेनिस प्रतियोगितामा थप एक स्वर्ण जित्दै बुधबार व्यक्तिगत स्वर्ण संख्या दुई पुर्‍याएकी छिन् ।
यु-९ गल्र्स सिंगल्समा इशाले फाइनलमा द बि्रटिस स्कुलकी मानवी शाहलाई ८-२ ले पराजित गर्दै दोश्रो स्वर्ण हात पार्न सफल भइन् । अघिल्लो दिन इशाले यु-८ गल्र्स सिंगल्समा स्वर्ण जितेकी थिइन् । सेन्ट जेभियर्सकै अभिलाषा विष्टले यु-१० गल्र्स सिंगल्सको उपाधि उचालिन् । उपाधि भिडन्तमा अभिलाषाले आयोजक लिटिल एन्जल्स -एलए) स्कुलकी सलोनी तामाङको चुनौती ८-३ ले समाप्त पारिन् ।
यु-१० ब्वाइज सिंगल्समा सम्यकभूषण वज्राचार्यले युरो इन्टरनेसनलका आदित्य सुवेदीलाई ८-३ र नेपाल प्रहरी स्कुल -एनपीएस) का शुलभ धितालले सेन्ट जेभियर्सका आदित सुवेदीलाई ८-५ ले हराउदै फाइनलमा स्थान सुरक्षित गरे । यु-१२ ब्वाइज सिंगल्समा शुभताराका संरक्षकभूषण वज्राचार्यले एलएका दीप राणालाई ८-२, एनपीएसका रेन्जन लामाले एलएका स्वराज केसीलाई ८-१, शुभताराका सम्यकभूषण वज्राचार्यले एनपीएसका शुलभ धिताललाई ९-८ तथा एनपीएसका दिपेश खत्रीले आफ्नै स्कुलका प्रशान्त बस्नेतलाई ८-३ ले पाखा लगाउदै सेमिफाइनल यात्रा तय गरे ।
यु-१४ ब्वाइज सिंगल्समा शुभताराका संरक्षकभूषण वज्राचार्य र रातो बंगलाका सक्षम कार्की उपाधिका लागि भिड्ने भएका छन् । सेमिफाइनलमा संरक्षकले सेन्ट जेभियर्सका प्रनव खनाललाई ६-० र ६-१ तथा सक्षमले धर्मस्थली उमावि, पोखराका प्रदीप खड्कालाई ६-१ र ६-३ को सोझो सेटमा पराजित गरे ।
यु-१६ ब्वाइज सिंगल्समा रातो बंगलाका सक्षमले शुभताराका आर्जन ढुंगेललाई ८-४, पोखराका अभिषेक बाँस्तोलाले नेपाल टेनिस सेन्टर -एनटीसी) का गोविन्द पाखि्रनलाई ८-२, रातो बंगलाका आभाष मल्लले पोखराका नवीन गुरुङलाई ८-२ तथा रातो बंगलाका अभय गौचनले मोर्डन इन्डियन स्कुलका विवेक श्रेष्ठलाई ८-२ ले पन्छ्याउदै सेमिफाइनलमा स्थान पक्का गरे । यु-१४ गल्र्स सिंगल्समा पेनउडकी इरा राउतले रातो बंगलाकी उत्सवी जोशीलाई ८-५, सेन्ट जेभियर्सकी विभूति कार्कीले काष्ठमण्डपकी अल्सा रेग्मीलाई ८-१, रुपिजकी माहिका राणाले रातो बंगलाकी करुणा गौचनलाई ९-८, तथा रुपिजकै मायांका राणाले बि्रटिसकी खुशी पाण्डेलाई ८-४ ले निराश पार्दै सेमिफाइनलमा प्रवेश गरे ।
यु-१४ गल्र्स डबल्समा युलेन्सका क्याथी माथेमा र मेधावी गिरीको जोडीले एलएका मेरिना तामाङ र अञ्जली नायकको जोडीलाई ६-१ र ६-० तथा एलएका छिरिङ शेर्पा र आयुशा राईको जोडीले एलएकै दिवा राणा र कला तामाङको जोडीलाई ६-३, ४-६ र ६-४ को सेटमा हराउदै फाइनलमा पुगे ।
सोही उमेरसमूको ब्वाइज डबल्समा रातो बंगलाका देवान्स अग्रवाल र ए. पन्त, एलएका चन्द्रमान रोकाया र अनिश बाँडे, एनपीएसका अन्जन थिङ र रेन्जन लामा तथा एनपीएसकै दिपेश खत्री र प्रशान्त बस्नेतको जोडी सेमिफाइनलमा स्थान पक्का गर्न सफल रहे । एनपीएसका विनय बटासले सेन्ट जेभियर्सका आरवसम्राट हाडालाई ८-२ र युरोका आदित्य सुवेदीले काष्ठमण्डपका रनभ सिंहलाई ८-२ ले पाखा लगाउदै यु-९ ब्वाइज सिंगल्सको उपाधि भिडन्त निश्चित गरे ।
हात्तीवनस्थित आयोजक एलएको कोर्ट र सातदोबाटोस्थित टेनिस कोर्टमा भइरहेको प्रतियोगिताको बिहीबारदेखिका खेलहरु एलएमा मात्र हुने आयोजकले जनाएको छ ।




