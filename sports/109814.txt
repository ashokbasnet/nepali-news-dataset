सुपर कपको उपाधि बार्सिलोनालाई
१३ भदौ, काठमाडौं । बार्सिलोनाले कीर्तिमानी ११ औं पटक स्पेनिस सुपर कप फुटबलको उपाधि जितेको छ । रियल मड्रिडले ९ पटक सुपर कपको उपाधि जितेको छ ।
बुधबार राति भएको दोस्रो लेग गोलरहित बराबरीमा टुङ्गिएपछि बार्सिलोनाले अवे गोलका आधारमा उपाधि जितेको हो । जेरार्डो मार्टिनो टाटाले क्लब सम्हालेपछि बार्सिलोनाको यो पहिलो उपाधि हो भने पछिल्लो ४ वर्षको १६ औं । पहिलो लेग १–१ को बराबरीमा सकिएको थियो ।
झण्डै ७५ हजार दर्शकमाझ घरेलु मैदान नाउ क्याम्पमा भएको खेलमा बार्सिलोना हावी भएपनि गोल गर्न भने चुकेको थियो । ८१ औं मिनेटमा फिलिप लुइसले रातो कार्ड पाएपछि एथ्लेटिको मड्रिड १० खेलाडीमा सिमित भयो ।

८९ औं मिनेटमा बार्सिलोनाले पाएको पेनाल्टीमा लिओनल मेस्सी गोल गर्न चुके । खेलको अन्त्यतिर तुरनले पनि रातो कार्ड पाएपछि एल्थेटिको ९ खेलाडीमा सिमित भएको थियो ।


