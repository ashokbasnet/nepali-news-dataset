फ्राङ्क रिबेरी युरोपका उत्कृष्ट खेलाडी घोषित
१४ भदौ, काठमाडौं । वार्यन म्युनिखका मिडफिल्डर फ्राङ्क रिबेरीले युरोपको उत्कृष्ट खेलाडी घोषित भएका छन् । बार्सिलोनाका अर्जेन्टिनी लिओनल मेस्सी र रियल मड्रिडका क्रिष्टियानो रोनाल्डोलाई पछि पार्दै रिबेरी युईएफए वेष्ट प्लेयर घोषित भएका हुन् ।

मोनाकोमा बिहीबार राति भएको लाइभ भोटिङमा रिबेरीको पक्षमा ३६ मत परेको थियो भने मेस्सीको पक्षमा १४ र रोनाल्डोको पक्षमा ३ मत खसेको थियो । मतदातामा युईएफएकका सदस्य राष्ट्रका ५२ जना फुटबल पत्रकारले मतदान गरेका थिए । गत सिजन वार्यन म्युनिखलाई च्याम्पियन्स लिग, बुन्डेसलिगासहित तेहोरो उपाधि जिताउन रिबेरीले महत्वपूर्ण भूमिका खेलेका थिए ।


