प्रिमियर लिगमा म्यानचेष्टर सिटीको जित
१६ भदौ, काठमाडौं । इंग्लिस प्रिमियर लिग फुटबलमा म्यानचेष्टर सिटीले हल सिटीलाई पराजित गरेको छ । शनिबार राति भएको खेलमा सिटीले २–० को जित निकालेको हो ।
इत्तिहाद स्टेडियममा भएको खेलमा सिटीले दुबै गोल दोस्रो हापमा गरेको थियो । दोस्रो हापको सुरुमा जोकोको स्थानमा मैदान प्रवेश गरेका अल्भारो नेगार्डोले ६५ औं मिनेटमा हेड गोलमार्फत सिटीलाई आग्रता दिलाएका हुन् । खेलको निर्धारित ९० मिनेट सकिन लाग्दा पाएको फ्रिकिकमा याया टोरेले गोल गरेपछि म्यानचेष्टर सिटी २–० को जित निकाल्न सफल भयो ।
अर्को खेलमा क्रिष्टल प्यालेसले सण्डरल्याण्डलाई ३–१ ले पराजित गर्दा स्टकले वेष्टह्याम, साउथ ह्याम्पटनले नरवीच र न्यूक्यासलले फुलह्यामलाई समान १–० ले पराजित गरेको छ । कार्डिफ र इर्भटनले भने गोलरहित बराबरी खेलेका छन् ।


