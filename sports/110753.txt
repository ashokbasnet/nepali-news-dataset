पेरिस सेन्ट जर्मेनको पहिलो जित
१६ भदौ, काठमाडौं । अतिरिक्त समयमा गरेको २ गोलको मदतमा डिफेण्डिङ च्याम्पियन पेरिस सेन्ट जर्मेनले लिग वानमा पहिलो जित हात पारेको छ । लिगको पहिलो खेलमा पेरिस सेन्ट जर्मेन अजाशियोसँग १–१ को बराबरीमा रोकिएको थियो ।
शनिबार राति भएको खेलमा पेरिस सेन्ट जर्मेनले गेनग्याम्पलाई २–० गोल अन्तरले पराजित गरेको हो । खेलमा दुबै गोल इन्जुरी टाइममा भएको थियो ।
निर्धारित ९० मिनेट सकिएपछि थपिएको ३ मिनेटको सुरुमा नै रविओले गोल गर्दै पेरिस सेन्ज जर्मेनलाई १–० को अग्रता दिलाए । रेफ्रिले खेल रोक्नु केही सेकेण्डअघि जाल्टन इभ्राहिमोबिचले गोल गरेपछि ३ अंक सुनिश्चित भयो ।


