हिम्स पौडीमा मनीष र ओशिनालाई ५-५ स्वर्ण
१६ भदौ, काठमाडौं । आयोजक हिमालय इन्टरनेसनल मोडेल हायर सेकेन्डरी स्कुल (हिम्स) का मनीष चित्रकार र लिङ्कनकी ओशिना भारतीले छैटौं हिम्स अन्तरविद्यालय पौडी प्रतियोगितामा समान ५-५ स्वर्ण जितेका छन् ।
आइतबार मनीषले २ र ओशिनाले ३ स्वर्ण जिते । अघिल्लो दिन मनीषले ३ र ओशिनाले २ स्वर्ण हात पारेका थिए । हिम्सको पौडी पोखरीमा सञ्चालित प्रतियोगिताको १५-१७ वर्षको ब्वाइज ५० मिटर फ्रिस्टायल २९.३८ सेकेन्ड तथा ५० मिटर ब्याकस्ट्रोक ३६.१९ सेकेन्ड समयमा पूरा गर्दै मनीषले स्वर्ण चुमे । पि|mस्टायलमा लिटिल एन्जल्स (एलए) का संरक्षण थापा दोश्रो र हिम्सका मुनसन भुजेल तेश्रो भए । ब्याकस्ट्रोकमा पनि संरक्षण दोश्रो र मुनसन नै तेश्रो स्थानमा रहे ।
ओशिनाले गल्र्सको खुलातर्फ १ सय मिटर व्यक्तिगत मिड्लेमा १ मिनेट २४.८१ सेकेन्ड, १३-१४ वषको ५० मिटर ब्याकस्ट्रोकमा ४०.६० सेकेन्ड तथा ५० मिटर फ्रिस्टायलमा ३५.५९ सेकेन्ड समय खर्चदै पहिलो स्थान हात पारिन् । मिड्लेमा इस्क्रा अलीकाफिक दोश्रो र क्लारा फिल्ड तेश्रो, ब्याकस्ट्रोकमा एलिसा गुरुङ दोश्रो र निहारिका तुलाधर तेश्रो तथा फ्रिस्टायलमा एलिसा गुरुङ दोश्रो र श्रीतिका सिंह तेश्रो भए । तीनवटै स्पर्धामा दोश्रो र तेश्रो हुने सबै खेलाडी लिङ्कनका हुन् ।
गोल्डेनपिकका आनन् लामाले यु-१० ब्वाइजको २५ मिटर ब्याकस्ट्रोक (२१.५४ सेकेन्ड) तथा २५ मिटर फ्रिस्टायल (१७.०३ सेकेन्ड) मा स्वर्ण जित्दै व्यक्तिगत स्वर्ण संख्या चार पुर्‍याए । ब्याकस्ट्रोकमा एलएका फुरा शेर्पा दोश्रो र भ्याली भ्यु इङलिस स्कुलका तरुण भण्डारी तेश्रो भए भने पि|mस्टायलमा ज्ञानोदयका प्रवीण दाहालले रजत र लिङ्कनका एलेक्स शाहले कांस्य हात पारे ।
यु-१० गल्र्सको २५ मिटर ब्याकस्ट्रोकमा लिङ्कनकी आयुष्मा तुलाधर (२४.२८ सेकेन्ड), ब्वाइजको ११-१२ वर्ष ब्याकस्ट्रोकमा लिङ्कनका अवि राजकणिर्कार (४२.३७ सेकेन्ड), गल्र्सको ११-१२ वर्ष ५० मिटर ब्याकस्ट्रोकमा लिङ्कनकी ग्वेन्डोलीनी फिल्ड्स (४५.५३ सेकेन्ड), ब्वाइजको १३-१४ वर्ष ५० मिटर ब्याकस्ट्रोकमा होली गार्डेन बोर्डिङ स्कुलका देवेश मानन्धर (३७.०९ सेकेन्ड), गल्र्सको १५-१७ वर्ष ५० मिटर ब्याकस्ट्रोकमा लिङ्कनकी क्लारा फिल्ड (४०.७२ सेकेन्ड), यु-१० गल्र्सको २५ मिटर पि|mस्टायलमा लिङ्कनकी आयुष्मा तुलाधर (२०.२९ सेकेन्ड), ब्वाइजको ११-१२ वर्ष ५० मिटर फ्रिस्टायलमा दिक्षान्त एकेडेमीका रोजन राई तथा गल्र्सको ११-१२ वर्ष ५० मिटर फ्रिस्टायलमा एलएकी स्वीकृति घिसिङ (३८.३६ सेकेन्ड) ले शीर्ष स्थान हात पारे ।
त्यस्तै ब्वाइजको १३-१४ वर्ष ५० मिटर फ्रिस्टायलमा होली गार्डेनका दवेश मानन्धरले ३०.२८ सेकेन्ड तथा गल्र्सको १५-१७ वर्ष ५० मिटर पि|mस्टायलमा लिङ्कनकी क्लारा फिल्डले ३६.६० सेकेन्ड समय निकाल्दै स्वर्ण हासिल गरे । खुलातर्फ ब्वाइजको ४ गुणा ५० मिटर फ्रिस्टायल रिलेमा एलए पहिलो, हिम्स दोश्रो र किस्क तेश्रो भए ।
लिङ्कनद्वारा उपाधि रक्षा
प्रतियोगितामा लिङ्कन समग्रमा टिम च्याम्पियन बन्यो । कुल १ सय १७ अंक जाड्दै साविक विजेता लिङ्कनले उपाधि रक्षा गर्‍यो । लिङ्कनले योसहित उपाधि जितेको चौथोपटक हो । दुईपटकको विजेता एलए ५९ अंकसाथ दोश्रो भयो भने आयोजक हिम्स ४९ अंकसाथ तेश्रो स्थानमा सीमित भयो ।
दुईदिने प्रतियोगितामा विभिन्न ४० विद्यालयका ३ सय ५० खेलाडीले ३६ स्वर्णका लागि प्रतिस्पर्धा गरेको प्रचारप्रसार संयोजक यदुराम आचार्यले जनाएका छन् ।


