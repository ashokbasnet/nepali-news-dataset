मेस्सीको ह्याट्रिक
१७ भदौ, काठमाडौं । लिओनल मेस्सीको ह्याट्रिकको मदतमा बार्सिलोनाले स्पेनिस ला लिगा फुटबलमा भ्यालेन्सियालाई पराजित गरेको छ । आइतबार राति भएको खेलमा बार्सिलोनाले भ्यालेन्सियामाथि ३–२ को जित हात पारेको हो ।

सबै गोल पहिलो हापमा भएको थियो । भ्यालेन्सियाको घरेलु मैदानमा भएको खेलमा बार्सिलोनाले ११ औं मिनेटमा मेस्सीको गोलबाट अग्रता लिएको थियो । बुस्केटले दिएको पासमा सेस फेब्रिगासले मेस्सीलाई बल मिलाइदिएका थिए ।
३९ मिनेटमा फेब्रिगासकै पासमा मेस्सीले व्यक्तिगत दोस्रो गोल गरे । ४१ औं मिनेटमा ब्राजिलियन स्टार नेयमारको पासमा गोल गर्दै मेस्सीले यो सिजनको पहिलो ह्याट्रिक पूरा गरे ।
खेलको ४५ औं मिनेटमा भ्यालेन्सियाका हेल्डर पोष्टिगाले एक्रोब्याटिक भलीमा गोल गरे । पहिलो हापको इन्जुरी टाइममा पाएको कर्नरमा आएको बलमा पोष्टिगाले हेडमार्फत दोस्रो गोल गरेपछि भ्यालेन्सियाले बार्सिलोनाको अग्रता ३–२ मा झा¥यो । दोस्रो हापमा दुबै टोलीबाट गोल हुन सकेन र बार्सिलोना ३–२ को जितका साथ ३ अंक जोड्न सफल भयो ।
अर्को खेलमा रियल मड्रिडले एथ्लेटिको विल्बाओलाई ३–१ गोल अन्तरले पराजित गरेको छ । रियलको जितमा इस्कोले २ तथा रोनाल्डोले १ गोल गरे ।


