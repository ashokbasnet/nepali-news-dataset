रोनाल्डोको ह्याट्रिकमा पोर्चुगलको जित
२२ भदौ, काठमाडौं । क्रिष्टियानो रोनाल्डाको ह्याट्रिकको मदतमा विश्वकप छनोट खेलमा पोर्चुगलले नर्दन आयरल्याण्डलाई पराजित गरेको छ । नाटकिय खेलमा ३ खेलाडी रातो कार्ड पाएका थिए ।
२१ औं मिनेटमा अल्भेसले गरेको गोलबाट पोर्चुगलले अग्रता लिएपनि ३६ औं मिनेटमा नर्दन आयरल्याण्डले बराबरी गोल फर्कायो । ४३ औं मिनेटमा पोष्टिगा रातो कार्ड पाएर मैदानबाट बाहिरिएपछि पोर्चुगल १० खेलाडीमा सिमित भयो । ५२ औं मिनेटमा जेमी वार्डले नर्दन आयरल्याण्डलाई २–१ को अग्रता दिलाए ।
६१  औं मिनेटमा पेड्रो परेराले रातो कार्ड पाएपछि दुबै टोली १० खेलाडीमा सिमित भए भने ६८ औं मिनेटमा रोनाल्डोले बराबरी गोल फर्काए । ७७ मिनेटमा रोनोल्डो व्यत्तिगत दोस्रो गोल गरे भने ८० औं मिनेटमा केलीले पनि रातो कार्ड पाएपछि नर्दन आयरल्याण्ड ९ खेलाडीमा सिमित भयो ।
८३ औं मिनेटमा रोनोल्डोले ह्याट्रिक पूरा गरेपछि पोर्चुगल ४–२ को जितका साथ महत्वपूर्ण ३ अंक हात पार्न सफल भएको छ । समूह एफको शीर्ष स्थानमा रहेको पोर्चुगलको १७ अंक छ भने नर्दन आयरल्याण्ड बाहिरिसकेको छ ।


