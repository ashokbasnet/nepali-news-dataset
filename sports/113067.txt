अष्ट्रेलियाको पोष्टमा ब्राजिलको ६ गोल
२३ भदौ, काठमाडौं । मैत्रिपूर्ण फुटबलमा ब्राजिलले अष्ट्रेलियालाई पराजित गरेको छ । शनिबार भएको खेलमा कन्फेरेडेसन कपको विजेता ब्राजिलले अष्ट्रेलियामाथि ६–० को फराकिलो जित हात पारेको हो ।
एक पक्षीय खेलमा ब्राजिलका लागि ८ औं मिनेटमा जोले गोल गर्दै खाता खोले । ३४ औं मिनेटमा जोले नै अग्रता दोब्बर पारे भने त्यसको एक मिनेट वित्न नपाउँदै बार्सिलोनाका स्टार नेयमारले गोल गरे ।
दोस्रो हापको सुरुमा नै चेल्सीका मिडफिल्डर रामिरेजले गोल गरेपछि ब्राजिल ४–० को अग्रता लिन सफल भयो । ७२ औं मिनेटमा पाटोले गोल गरे भने ८४ औं मिनेटमा गुस्तावोले गोल गरेपछि २०१४ को विश्पकप आयोजक ६–० ले विजयी भयो ।



