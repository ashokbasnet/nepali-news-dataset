यूएस ओपनको उपाधि सेरेनालाई
२४ भदौ, काठमाडौं । यूएस ओपन टेनिसको महिलातर्फको उपाधि विश्व नम्बर एक सेरेना विलियम्सले जितेकी छिन् ।
दास्रो बरियताकी भिक्टोरिया अजारेन्कालाई पराजित गर्दै अमेरिकी सेरेनाले पाँचौं पटक यूएस ओपनको उपाधि जितेकी हुन् । उनले ७–५, ६–७ र ६–१ को सेटमा जित निकालेकी हुन् ।
सेरेनाको यो १७ औं ग्राण्डस्लाम उपाधि हो । उनी मार्टिना नवरातिलोवा र क्रिस एवर्टको कीर्तिमानसँग बराबरीका लागि एक उपाधि टाढा छिन् । उनीहरुले १८ ग्राण्डस्ला जिकेका छन् । सर्वाधिक ग्राण्डस्लाम भने मागरिट कोर्टको नाममा छ । उनले २४ ग्राण्डस्लाम जितेका छन् ।
पुरुषतर्फको उपाधिका लागि आज विश्व नम्बर १ नोभाक जोकोभिच र राफेल नाडाल भिड्नेछन् ।



