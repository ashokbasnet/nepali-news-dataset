गिरीजाप्रसाद स्मृति कराते बिहीबारदेखि
२५ भदौ, काठमाडौं । तेश्रो गिरीजाप्रसाद कोइराला स्मृति राष्ट्रिय खुला कराते प्रतियोगिता बिहीबारदेखि हुने भएको छ ।
नेपाल सितोरियो कराते संघ, शाखा डोजो लैनचौरको आयोजनामा हुने प्रतियोगितामा करिब ७ सय खेलाडीले ३० स्वर्ण पदकका लागि प्रतिस्पर्धा गर्ने छन् । दुईदिने प्रतियोगिताका खेलहरु लैनचौरस्थित राष्ट्रिय टेबलटेनिस प्रशिक्षण केन्द्रमा हुनेछ ।
प्रतियोगितालाई सफलतापूर्वक सम्पन्न गर्न विभिन्न ३ उपसमिति गठन गरिएको छ । जसअन्तर्गत प्रचार प्रसारमा राजेन्द्र दुलाल, समारोहमा मजेन्द्र सिंह र रेफ्रीमा राम लामा संयोजक तोकिएका छन् ।


