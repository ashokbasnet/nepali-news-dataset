इनोभेटिभद्वारा उपाधि रक्षा
 २५ भदौ, काठमाडौं । डिफेन्डिङ च्याम्पियन इनोभेटिभलेदोश्रो भ्याली भ्यू अन्तर विद्यालय सिनियर छात्र बास्केटबल प्रतियोगिताको उपाधि मंगलबार जितेको छ ।
मध्य बानेश्वरस्थित आयोजक भ्याली भ्यूको कोर्टमा भएको फाइनलमा इनोभेटिभले पुष्पसदनलाई ६६-५८ ले पराजित गर्दै उपाधि रक्षा गर्‍यो । इनोभेटिभको जितमा अजय कुँवरले २४ अंक योगदान गरे । ‘मोस्ट भेलुएबल प्लेयर’ चुनिएका पुष्पसदनका निश्चल महर्जनले २० स्कोर गरे ।निश्चलले एक हजार नगद पुरस्कार पाए ।
सुरुका दुई क्वाटरमा अग्रता बनाएको इनोभेटिभले क्रमशः १३-१२ र २१-१५ अंक जोड्यो । तेश्रो क्वाटर पुष्पसदनले १२-२१ले आफ्नो पक्षमा पार्दै खेलमा समग्रमा २ अंकको अग्रता बनायो । चौथो क्वाटरमा इनोभेटिभले २०-१० को प्रदर्शन गर्दै उपाधि जोगायो ।उपाधिसंगै इनोभेटिभले १० हजार तथा पुष्पसदनले ५ हजार नगद पुरस्कार हात पारे ।

