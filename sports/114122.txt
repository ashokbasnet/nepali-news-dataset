राष्ट्रिय जुडो बिहीबारदेखि
२५ भदौ, काठमाडौं । नेपाल जुडो संघको आयोजनामा १२ औं राष्ट्रिय जुडो प्रतियोगिता बिहीबारदेखि हुने भएको छ ।
प्रतियोगितामा विभिन्न १७ जिल्ला, तीन विभागीय टोली नेपाल प्रहरी क्लब, नेपाली सेना र एपीएफ क्लब गरी जम्मा २० टिमका १ सय ५१ खेलाडीको सहभागिता रहने मंगलबार आयोजित पत्रकार सम्मेलनमा जुडो संघका अध्यक्ष दीपकहर्ष वज्राचार्यले जानकारी गराए । ८९ पुरुष र ६२ महिला प्रतिस्पर्धी सहभागी हुनेछन् ।
तीनदिने प्रतियोगितामा जम्मा १६ स्वर्णका लागि प्रतिस्पर्धा हुने बताइएको छ । खेलहरु नयाँबजारस्थित बहुउद्देश्यीय मार्सल आर्ट केन्द्रमा हुनेछन् ।

