राष्ट्रिय ब्याडमिन्टनमा रत्नजितको दोहोरो जित
२८ भदौ, काठमाडौं । तेश्रो लिनिङ पुष्पलाल स्मृती र्‍याङकीङ्ग राष्ट्रिय ब्याडमिन्टन प्रतियोगिताको आज पहिलो दिन भएको पुरुष एकलको लिग खेलमा राष्ट्रिय विजेता नेपाली सेनाका रत्नजित तामाङले दोहोरो सफलता पाएका छन् । उनले सोर्‍हौं स्थानका पाल्पाका बशन्त बज्राचार्यलाई २१-७, २१-१५ र आठौं स्थानका नेपाल प्रहरीका विष्णु कटुवाललाई २१-१६, १९-२१ र २१-१०ले पराजित गरे ।
त्यस्तै दोश्रो स्थानमा रहेका एपिएफ क्लबका विकास श्रेष्ठले १७औं स्थानमा रहेका बाँकेका इरफान अनसारीबाट वाकओभर र पाँचौ स्थानका एपिएफकै सहदेव खड्कालाई २३-२१ र २१-११ले हराए । तेश्रो स्थानमा रहेका साजन कृष्ण ताम्राकारले नवौं स्थानका प्रहरीका दिपक बोहरालाई २१-१२ र २१-१२को समान अन्तरले र नेपाल आर्मीका सुरोज महर्जनलाई २१-१२ र २१-१०ले पाखा लगाए । चौथो स्थानका सशस्त्रका ईन्द्र महताले आफ्नै क्लबका सुदिप सेढाईलाई २१-१६ र २१-१२ले पराजित गरे भने दशौं स्थानका नेपाल प्रहरीका संजीव खड्का संग २१-१८ १५-२१ र २७-२५ले पराजित भए ।
सातौ स्थानमा रहेका सशस्त्रका पंकज चन्दले सहदेव खड्कालाई १५-२१, २१-१७ र २२-२०को कठिन जित निकाले । छैठौ्र स्थानका आर्मीका दीपेश धामीले प्रहरीका संजीव खड्कालाई २२-२० र २१-१५ले पराजित गरे भने आठौं स्थानका प्रहरीका विष्णु कटुवालले एघारौं स्थानका एपिएफका विशाल प्रधानलाई २१-१७, २१-१४ले पराजित गरे । यसै गरि १३औं स्थानका भोजपुरका विवेक श्रेष्ठले नवौ स्थानका प्रहरीका दीपक बोहरालई २१-११ र २१-१२ले पराजित गरे
महिला एकल तर्फको लिग खेलमा प्रथम स्थानकी सेनाकी नङशल देवी तामाङले पाँचौं स्थानकी सेनाकै अमिता गिरी माथी २१-१५ र २१-१४ को जित निकालिन् । चौथौ स्थानकी एपिएफकी शिक्षा श्रेष्ठले एपिएफकै छैटौं स्थानकी संझना खालिङलाई २१-८ र २१-१४ले, दोश्रो स्थानकी एपिएफकी सविना पन्थीले इलामकी सुलोचना भक्तराजलाई २१-११, २१-१६ले र तेश्रो स्थानकी सेनाकी राष्ट्रिय च्याम्पियन सरादेवी तामाङले आठौं स्थानकी जलमाया गुरुङलाई २१-७ र २१-५ले पराजित गरे ।
यु -१५ ब्वाईजको खेलमा कंचनपुरका चिरन विष्टले भोजपुरका सुभाष तामाङलाई १८-२१, २१-१६ र २१-१८ले पराजित गरे । यस्तै बाजुराका प्रकाश रावलले सेनाका प्रविन लिम्बुमाथी १७-२१, २१-१८ र २१-१५ले जित निकाले । सेनाका रुकेश महर्जनले ललितपुरका गणेश ढुङगेललाई २१-११ र २१-१३ले र ललितपुरका अनिश श्रेष्ठले कैलालीका अशोक जोशीलाई २१-१५ र २१-१५ले पराजित गरे ।
पुरुष युगल तर्फ म्याग्दीका रेशम पुन र पुजन श्रेष्ठको जोडी दोश्रो चरणमा प्रवेश गरेका छन् । त्यस्तै सशस्त्रका सुमन लिम्बु र जोशेप अधिकारीको जोडी, काठमाण्डौका निराजन देवकोटा र पुर्ण बहादुर थापाको जोडी, भोजपुरका विवेक श्रेष्ठ र नविन श्रेष्ठको जोडी र सेनाका सुनिल बाराही र दीपेश शाक्यको जोडी आआफ्नो प्रतिद्वन्दिलाई पराजित गर्दै अर्को चरणमा प्रवे गरेका छन् ।


