केइएस र पेनउडलाई बास्केटबल उपाधि
२८ भदौ, काठमाडौं । काठमाडौं इङलिस स्कुल (केइएस) र डिफेन्डिङ च्याम्पियन पेनउड एकेडेमीले चौथो प्याब्सन मध्य क्षेत्रीय बास्केटबल प्रतियोगिताको उपाधि शुक्रबार जितेका छन् । केइएस ब्वाइज र पेनउड गल्र्समा च्याम्पियन बने ।
रातोपुलस्थित हेम्स स्कुलको कोर्टमा भएको ब्वाइजको फाइनलमा केइएसले डिफेन्ङि च्याम्पियन पेनउडलाई ४८-४२ ले स्तब्ध पार्‍यो । विजेताका सुशन सुनुवारले १३ अंक जोडे । गल्र्समा भने पेनउड उपाधि रक्षा गर्न सफल भयो । फाइनलमा पेनउडले सूर्योदय इङलिस स्कुललाई २८-८ ले पन्छ्याउदै उपाधि जोगायो । विजेताकी पि्रया लामाले १४ स्कोर गरिन् ।
ब्वाइजमा आनन्दभूमि बोर्डिङ हाइस्कुलले एसियन पब्लिक स्कुललाई ४७-२८ तथा पूर्व विजेता केइएसले मैतीदेवी बोर्डिङ स्कुललाई १५-११ ले हराउदै तेश्रो भए । आनन्दभूमिका दिलिप पुलामीले ९ तथा केइएसकी साकुरा थापाले ८ अंक बटुले । गल्र्समा शीर्ष तीन स्थान हात पार्ने टिमलाई प्याब्सनका अध्यक्ष डा. बाबुराम पोखरेलले क्रमशः ३, २ र १ हजार नगद पुरस्कार प्रायोजन गरे ।
प्याब्सन मध्य क्षेत्रीय समिति, काठमाडौंद्वारा आयोजित प्रतियोगिताको ब्वाइजमाकेइएसका विमल थापा मगर र गल्र्समा पेनउडकी पि्रया लामा ‘मोस्ट भेलुएबल प्लेयर’ घोषित भए । पेनउडका फुर्वा टासी शेर्पा र मार्बलस इङलिस स्कुलकी युमाशाम सुब्बा सर्वाधिक स्कोरकर्ता बने । प्रतियोगिताभर फुर्वाले १ सय २० र युमाले ७५ अंक जोडेका थिए । ब्वाइजमा हेम्स र गल्र्समा मैतीदेवी अनुशासित टिम ठहरिए ।
भदौ २१ गतेदेखि सुरु प्रतियोगिताको ब्वाइजमा १७ तथा गल्र्समा १४ टिमले प्रतिस्पर्धा गरेका थिए । प्रतियोगिताकोपाँचौं संस्करण केइएसमा हुने अध्यक्ष पौड्यालले जानकारी गराए ।


