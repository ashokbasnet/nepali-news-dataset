माउरिन्होको फोनले योजना परिर्वतन भो : एटो
२९ भदौ, काठमाडौं । चेल्सीका स्ट्राइकर स्यामुएल एटोले आफू स्टामफोर्ड बि्रज आउनुमा प्रशिक्षक जोजे मोउरिन्होको मुख्य भूमिका भएको बताएका छन् । २०१० मा इन्टरमिलानले च्याम्पियन्स लिग जित्दा माउरिन्हो प्रशिक्षक थिए भने एटो स्ट्राइकर । तर, उनीहरुको सवन्ध भने राम्रो थिएन । ‘जोजे माउरिन्होसँग मेरो सम्वन्ध बास्तवमै रामाइलो छ’ एटोले भनेका छन्-‘यसको सुरुवात घृष्णाबाट भएको थियो ।
तर, विस्तार मायामा परिणत भएको छ ।’ चार पटकका अफि्रकन फुटबलर अफ दि इयर एटो यसै सिजन रुसी क्लब आन्जी माखाचाक्लाबाट एक वर्षका लागि चेल्सी आएका छन् । उनी बार्सिलोना, इन्टरमिलान हुँदै रुसी क्लबमा पुगेका थिए । यो सिजन रुसी क्लब छाड्ने कुनै योजना नभएपछि माउरिन्होको एक फोनकलले आफ्नो सबै योजना परिर्वतन भएको समेत उनले सुनाए ।


