कतारले भन्यो-विश्वकप हाम्रो देशमै हुनुपर्छ
२९ भदौ, काठमाडौं । गर्मीबाट बच्नका लागि सन् २०२२ मा हुने विश्वकप फुटबलको स्थान परिर्वतन गर्ने प्रस्ताव कतारले अस्वीकार गरेको छ ।
फिफाले गर्मीका कारण कतारमा विश्वकप खेलाउन मुस्किल हुने बताएको थियो भने फुटबल एसोसिएसन र युरोपियन क्बल एसोसिएसनले पनि स्थान परिर्वतनको माग गरेका छन् ।
तर, कतार विश्वकप आयोजकका प्रमुख हसन अल थवादीले कतारसँग विश्वकप आयोजनाको जिम्मेवारी खोस्नु कुनै कारण नभएको बताएका छन् । उनले बीबीसीसँग भनेका छन्-‘विश्वकप आयोजनाका लागि हामीले धेरै कडा महेनत गरेका छौं ।’ कतारमा गर्मीमा तापक्रम ५० डिग्री सेल्सियसम्म पुग्छ ।
फिफाका अध्यक्ष सेप ब्लाटरले भने २०२२ को विश्वकप शरद ऋतुमा सार्नु पर्ने अडान लिनु भएको छ । उहाँले कतारमा गर्मीमा विश्वकप आयोजनाका लागि सहमति दिनु फिफाको प्रशासनिक निकायको गल्ती भएको स्वीकार गर्नु भएको छ ।
तर, कतार २०२२ सुपि्रम कमिटीका महासचिव अल थवादीले भने विश्वकपका लागि कतार उत्कृष्ट स्थान भएको बताएका छन् । उनले भनेका छन् ‘हामी मध्यपूर्वको प्रतिनिधित्व गछौं । यो मध्यपूर्व वल्र्डकप हो । यसैले यो स्थान सही छ ।’ उनले जुन जुलाईदेखि जनबरी फब्रुअरीसम्मको कुनै पनि समयमा विश्वकप आयोजना गर्न कतार तयार रहेको बताए ।
डिसेम्बर २०१० मा दक्षिण कोरिया, जापान, अष्ट्रेलिया र अमेरिकालाई पछि पार्दै कतारले विश्वकप आयोजनाको जिम्मेवारी पाएको थियो ।


