मनीष र सोफियालाई तीन-तीन स्वर्ण
२९ भदौ, काठमाडौं । हिम्सका मनीष चित्रकार र लिङ्कनकी सोफिया शाहले १४ औं एलए अन्तरविद्यालय पौडी प्रतियोगिताको व्यक्तिगत स्पर्धामा शनिबार ३-३ स्वर्ण जितेका छन् ।
हात्तीवनस्थित आयोजक लिटिल एन्जल्स (एलए) स्कुलको पौडीमा मनीषले ब्वाइजको १५ वर्षमाथि १ सय मिटर व्यक्तिगत मिड्ले १ मिनेट ०८.३६ सेकेन्ड, ५० मिटर ब्रेस्टस्ट्रोक ३५.८४ सेकेन्ड तथा ५० मिटर बटरफ्लाइ २९.७३ सेकेन्डमा पूरा गर्दै तीन स्वर्ण जिते । गल्र्सको १५ वर्षमाथि सोफियाले १ सय मिटर व्यक्तिगत मिड्ले १ मिनेट १७.९१ सेकेन्ड, ५० मिटर ब्रेस्टस्ट्रोक ४२.३० सेकेन्ड तथा ५० मिटर बटरफ्लाइ ३३.८४ सेकेन्डमा सकाउदै व्यक्तिगत तीन स्वर्ण चुमिन् ।
दुई स्वर्ण जितेका एलएका पावेल शाहले १० वर्षमुनि २५ मिटर ब्रेस्टस्ट्रोक २२.४५ सेकेन्ड र २५ मिटर बटरफ्लाइ १८.०५ सेकेन्डमा पूरा गरे । १० वर्षमुनि गल्र्सको २५ मिटर ब्रेस्टस्ट्रोकमा पाठशाला फाउन्डेसनकी आश्मा तामाङ, ११-१२ वर्षको गल्र्स ५० मिटर ब्रेस्टस्ट्रोकमा लिङ्कनकी ग्वेन्डोल्नी फिल्ड्स, ११-१२ वर्षको ५० मिटर ब्वाइज ब्रेस्टस्ट्रोकमा दिक्षान्त एकेडेमीका रोजेन राई, १३-१४ वर्षको गल्र्स ५० मिटर ब्रेस्टस्ट्रोकमा लिङ्कनकी निहारीका तुलाधर र १३-१४ वर्षको ब्वाइज ५० मिटर ब्रेस्टस्ट्रोकमा एलएका सन्दिप प्रधानले स्वर्ण जिते ।
यस्तै १० वर्षमुनि गल्र्सको २५ मिटर बटरफ्लाइमा नेसनल अर्किडकी स्वणिर्मा तामाङ, ११-१२ वर्षको गल्र्स ५० मिटर बटरफ्लाइमा अनलज्योतिकी सब्बु विष्ट, ११-१२ वर्षको ब्वाइज ५० मिटर बटरफ्लाइमा दिक्षान्तका रोजेन राई, १३-१४ वर्षको गल्र्स ५० मिटर बटरफ्लाइमा लिङ्कनकी ओशिना भारती तथा १३-१४ वर्षको ब्वाइज ५० मिटर बटरफ्लाइमा होली गार्डेनका देवेश मानन्धरले स्वर्ण जिते ।
गल्र्सको ४ गुणा ५० मिटर मिड्ले रिलेमा लिङ्कन पहिलो, किस्क दोश्रो र एलए तेश्रो भए । सोही स्पर्धाको ब्वाइजमा एलए, लिङ्कन र हिम्स क्रमशः शीर्ष तीन स्थानमा रहे । दुईदिने प्रतियोगितामा ४९ विद्यालयका ३ सय २४ प्रतिस्पर्धीले ४० स्पर्धामा प्रतिस्पर्धा गरिरहेका छन् ।


