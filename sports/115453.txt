घरेलु मैदानमा म्यानचेष्टरको पहिलो जित
२९ भदौ, काठमाडौं । इंग्लिस प्रिमियर लिग फुटबलमा म्यानचेष्टर युनाइटेडले घरेलु मैदानमा सिजनको पहिलो जित हात पारेको छ । शनिबार साँझ भएको खेलमा डिफेण्डिङ च्याम्पियन म्यानचेष्टर युनाइटेडले क्रिष्टल प्यालेसलाई २-० गोल अन्तरले पराजित गरेको छ ।

नयाँ प्रशिक्षक डेभिड मोएजलाई घरेलु मैदान वल्र्ड ट्रार्फडमा पहिलो जित दिलाउने क्रममा रोविन भानपर्सी र वायन रुनीले गोल गरे । यसअघि वल्र्ड ट्रार्फडमा सेप्टेबर १ मा भएको खेलमा लिभरपुलले घरेलु टोलीलाई १-० गोल अन्तरले पराजित गरेको थियो ।
एश्ले योङलाई फल गरेपछि पाएको कोगासो रातो कार्ड खाँदै मैदानबाट बाहिरिए भने म्यानचेष्टर युनाइटेडले पेनाल्टी पायो । पेनाल्टीमा भानपर्सीले पहिलो हापको अन्त्यमा गोल गरेका थिए । खेलको ६१ औं मिनेटमा इर्भटनबाट यसै सिजन म्यानचेष्टर आएका फेलिनी मैदान प्रवेश गरेका थिए । म्यानचेष्टरमा उनको यो डेब्यू खेल हो ।
खेलको ८१ औं मिनेटमा पाएको फ्रिकिकमा रुनीले गोल गरेपछि म्यानचेष्टर विजयी भयो । जितपछि म्यानचेष्टर युनाइटेडको ४ खेलबाट ७ अंक भएको छ ।


