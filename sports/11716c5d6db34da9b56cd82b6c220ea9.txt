​आइपिएल : हैदराबादलाई १० विकेटको जित, डेविड ७४, धावन ५३

वैशाख १० - इन्डियन प्रिमियर लिग आइपिएल क्रिकेटमा सनराइजर हैदराबादले गुजरात लायन्सलाई १० विकेटले हराएको छ । बिहीबार भएको खेलमा हैदराबादका लागि डेबिड वार्नरले ७४ र शिखर धावनले ५३ रन बनाए । यो सिजनमा तेस्रो अर्धसतक बनाएका वार्नरले ४८ बलमा नौ चौकाको मद्धतमा ७४ रन बनाएका हुन् । टस हारेपछि पहिले ब्याटिङ गरेको गुजरातका लागि कप्तान सुरेश रैनाले ५१ बलमा ७५ रन बनाएपनि अरु ब्याट्सम्यान चल्न नसक्दा १ सय ३५ रन मात्र बन्यो । हैदराबादका भुवनेश्वर कुमारले ४ ओभरमा २९ खर्चिएर ४ विकेट लिए । बरिन्द्रर स्रान, मुस्तफिजुर रहमान, दिपक हुड्डा र विपुल शर्माले एक एक विकेट लिए ।
