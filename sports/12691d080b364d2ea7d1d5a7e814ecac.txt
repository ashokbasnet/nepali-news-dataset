​रियल मड्रिडको सानदार जित

कात्तिक २१ – स्पेनिस ला लिगा फुटबलमा आइतबार भएको खेलमा रियल मड्रिड विजयी भएको छ । रियल मड्रिडले लिग तालिकाको १७ औं स्थानमा रहेको लेगानेसलाई ३–० ले हरायो ।  जितसँगै ११ खेलबाट २७ अंक बनाएको रियल लिगको शिर्ष स्थानमै कायम छ । रियलको जितका लागि गारेथ बेलले ३८ र ४६ मिनेटमा गरी दुई गोल गरे भने अल्बारो मोराटाले ७६ औं मिनेटमा एक गोल गरेका थिए । आइतबारकै अर्को खेलमा लास पालमसले इबरलाई १–० ले हरायो ।
