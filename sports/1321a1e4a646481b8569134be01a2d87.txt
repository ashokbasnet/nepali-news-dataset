युवाकप भलिबलको उपाधि ओयामको पोल्टामा

पाँचथर, जेठ ४ । पाँचथरको फिदिममा सम्पन्न जिल्लाकै सर्वाधिक राशीको जिल्लास्तरीय युवाकप भलिबल प्रतियोगिताको उपाधि ओयाम गाविसले हात पारेको छ ।मंगलबार भएको फाइनल खेलमा पौवासारतालाई पराजित गर्दै आयोमले उपाधि उचालेको हो । विजेता ओयामले ५० हजार नगदसहित ट्रफी र मेडल प्राप्त गरेको छ ।उपविजेतामै चित्त बुझाएको पौवासारतापले २५ हजार रुपैयाँसहित ट्रफी र मेडल प्राप्त गर्‍यो ।‘बेस्ट अफ फाइभ’मा ओयामले पहिलो सेट २५–२३ दोस्रो सेट २५–१९ र पाँचौ सेट २५–२३ ले जितेको हो ।पौवासारताले तेस्रो सेट २५–२१ र चौथो सेट २५–१८ ले जितेको थियो ।प्रतियोगितामा पौवासारतापका खेलाडी सुकवीर नेम्वाङ उत्कृष्ट घोषित भए ।प्रतियोगितामा जिल्लाका १२ गाविस टिम सहभागी भएका थिए ।
