शून्य रनमै अलआउट

फागुन १ – क्रिकेट खेलमा विभिन्न टिम तथा खेलाडीले अहिलेसम्म विभिन्न कीर्तिमान बनाएका छन् । तर एक क्रिकेट टिमले एक रन पनि नबनाइ अल आउट भएर रन नै नजोडी आउट हुने टिमको कीतिर्मानमा आफ्नो नाम पनि सामेल गरेको छ । इंग्ल्याण्डमा भएको काउन्टी क्रिकेटको एक आन्तरिक खेलमा बापचाइल्ड क्रिकेट क्लबको टिम मात्रै २० बल खेलेर एक रन पनि नबनाइ अल आउट भएको हो । क्राइस्ट चर्च युनिवर्सिटीले प्रस्तुत गरेको एस सय २१ रनको लक्ष्य पछ्याएको बापचाइल्ड एक रन पनि नबनाइ आउट भएको हो । क्राइस्ट चर्च युनिभर्सिटीका खेलाडी माइक रोजले भने ‘हामीलाई विश्वास नै लागेको थिएन की बापचाइल्डका कुनै पनि खेलाडीले एक रन पनि बनाउन सकेनन् भन्ने । एक मात्र खेलाडी एक रन मात्रै  जोडेको भएपनि उनीहरु यस्तो किसिमको लाजमर्दो कीर्तिमान बनाउनबाट जोगिने थिए ।’ यसअघि सन् १९१३ मा समरसेट क्लब ल्यागपोर्ट पनि शुन्य रनमा अलआउट भएको थियो । सन् २०१४ मा चेशायरको लिग डिभिजन थ्रीको एक खेलमा विरल क्रिकेट क्लब तीन रन बनाएर आउट भएको थियो ।
सन् १९६४ मा केन्ट भिलेजको टिम साल्टवुड क्रिकेट क्लबले दुई सय १६ रन बनाएपछि मार्टिन वाल्टर क्लब शुन्यमा आउट भएको थियो । अन्तर्राष्ट्रिय क्रिकेटमा कम रन बनाउने कीर्तिमान न्युजिल्याण्डको नाममा छ । सन् १९५५ मा भएको इंग्ल्याण्डसँगको खेलमा न्युजिल्याण्डले २६ रन बनाएको थियो । 
– एजेन्सीको सहयोगमा
