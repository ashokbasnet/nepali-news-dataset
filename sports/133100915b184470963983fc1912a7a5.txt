सैनिक र धुब्रतारा सेमिफाइनलमा

मोरङ, बैशाख ३० मोरङको उर्लाबारीमा सञ्चालन भइरहेको प्रथम मदन भण्डारी स्मृति गोल्ड कपको शनिबार भएको  पहिलो खेलमा बिराटनगर–११ मोरङलाई टाइब्रेकरमा ५–४ ले पराजित गर्दै सैनिक युथ क्लब झापा अन्तिम चारमा पुगेको छ ।

 

निर्धारित समयको खेल १÷१ गोलको बरावरीमा सकिएपछि खेलको निर्णय टाईब्रेकरमा भएको हो । धेरैजसो ए डिभिजन खेल्ने राष्टिय खेलाडी सहित मैदानमा उत्रेका दुवै टीमले पहिलो हाफमा गोल गर्न सकेनन् । दोस्रो हाफमा अनिल धिमालको गोलमा अग्रता लिएको बिराटनगर–११ ले त्यसलाई जोगाउन सकेन । सैनिकका लागि बिदेशी खेलाडी कास्ट्रो नुमराले फ्रि किक मार्फत गोल गर्दै खेललाई बरावरीमा ल्याएका थिए । टाईबेकरमा बिराटनगर–११ का भूषण लिम्बुको प्रहारलाई सैनिकका गोल रक्षक रुपक गुरुङले उत्कृष्ठ ढंगले बचाए । खेलको म्यान अफ दी म्याच बिराटनगर–११ का  बिशाल तामाङ भए ।

आजै भएको दोस्रो खेलमा धुब्रतारा स्पोटिङ क्लब, दमकले धरान फुटबल क्लबलाई १–० ले पराजित गर्दै सेमिफाइनलको यात्रा तय ग¥यो । धुब्रताराका लागि एकमात्र गोल निशान राईले गरे । मदन भण्डारी स्मृति प्रतिष्ठान उर्लाबारीको आयोजनामा उर्लाबारी–६ मंगलबारेमा भइरहेको प्रतियोगिताका बिजयीले ५० हजार नगद, ट्रफी र प्रमाणपत्र हात पार्ने छन् ।
