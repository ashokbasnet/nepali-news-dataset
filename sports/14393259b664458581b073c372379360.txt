मंसिर ४ गते नेपाल र भारतबीच मैत्रीपूर्ण फुटबल हुने

काठमाडौं, असोज ३१ – संविधानसभाको चुनाव हुने मंसिर ४ गतेकै दिन नेपाल र भारतबीच मैत्रीपुर्ण फुटबल हुने भएको छ ।
मंसिर ४ गते नेपाल र भारतबीच मैत्रीपुर्ण फुटबल खेल भारतको चेन्नईमा हुने अल इन्डिया फुटबल एसोसिएसन आइफाले जनाएको छ ।
भारतले नेपालसँग भन्दा पहिले कात्तिक २९ गते चेन्नइमै फिलिपिन्ससँग पहिलो मैत्रीपुर्ण खेल खेल्नेछ । आईफाले दोश्रो मैत्रीपुर्ण खेलका लागि नेपाललाई छानेको हो । फिफा वरियतामा भारत नेपाल भन्दा ९ स्थान माथि छ ।
गत महिना काठमाडौंमा भएको साफ च्याम्पीयनसिपको समूह चरणमा नेपालले भारतलाई दुई एकले हराएको थियो ।
