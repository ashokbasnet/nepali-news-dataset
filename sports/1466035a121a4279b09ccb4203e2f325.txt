दुई दर्जन नेपाली फुटबल क्लबले गरे फिफाको निर्देशनको स्वागत् 

काठमाडौं, जेठ ७ । विभिन्न नेपाली फुटबल क्लबले बर्खास्त गरेका पदाधिकारी पुनर्बहाली गर्न विश्व फुटबल महासंघ (फिफा)ले, अखिल नेपाल फुटबल संघ (एन्फा)लाई दिएको निर्देशनको स्वागत् गरेका छन् ।शुक्रबार राजधानीमा पत्रकार सम्मेलन गर्दै विभिन्न श्रेणीका करिब दुई दर्जन क्लबले फिफाको कदमको स्वागत् गरेका हुन् ।हिमालयन शेर्पा, मनाङ–मर्स्याङ्दी, आरसीटी, बाँसबारी, ब्वाइज युनियन, मच्छिन्द्र, जाउलाखेल, फ्रेन्ड्स, टुसाल, स्वयम्भू, सामाजिक, सानेपा, झम्सिखेल, युनाइटेडलगायत क्लबले फिफाको कदमले एन्फाको विवाद समाधान गर्न र समग्र नेपाली फुटबलको विकासकालागि मार्ग प्रशस्त गरेको बताए ।केही दिनअघि विश्व फुटबलको सर्वोच्च निकाय (फिफा)ले एन्फालाई बर्खास्त गरेका वरिष्ठ उपाध्यक्ष कर्माछिरिङ शेर्पालगायत चार पदाधिकारीलाई पुनर्बहाली गरी साधारणसभा गर्न र रिक्त रहेको अध्यक्ष पदपूर्ति गर्न निर्देशन दिएको थियो ।
