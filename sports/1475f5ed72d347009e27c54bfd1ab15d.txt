चक्कु आक्रमणबाट टेनिस खेलाडी घाईते, ६ महिना खेल्न नसक्ने

आफ्नै घरमा प्रवेश गरेका एक जना हतियारधारीको आक्रमणबाट घाईते भएकी कितोभाको बुधबार हातको शल्यक्रिया गरिएको छ ।

उनले टेनिस खेल्ने देब्रे हातको मांशपेशी र नशाको शल्यक्रिया गरिएको हो । उपचार पुरा भएपछि कितोभा टेनिस कोर्टमा फर्किन कम्तिमा ६ महिना लाग्ने बताइएको छ ।

कितोभाले टेनिस ¥याकेट समात्न नै ३ महिनाको समय लाग्ने उपचारमा संलग्न चिकित्सकले बताएका छन् ।

दुई पटककी विम्बल्डन च्याम्पियन कितोभामाथि कसले र किन आक्रमण गर्‍यो भन्ने विषयमा चेक प्रहरीले छानविन गरिरहेको छ ।
