मेस्सीको गोल प्रतिसेकेण्ड २ लाख ५६ हजार ट्वीट
८ असार, काठमाडौं । विश्वकप फुटबलमा अर्जेन्टिनालाई इरानविरुद्ध जित दिलाउने क्रममा लिओनल मेस्सीले अन्तिममा उत्कृष्ट गोल गरे । उनको गोलले धेरैलाई छोएको छ र प्रतिसेकेण्ड २ लाख ५६ हजार ट्वीट भएको छ ।
मेस्सीको गोलमा खुसी मनाउनेमा अमेरिकी गायिका रिहान्ना समेत थिइन् । अर्जेन्टिनी डिफेण्डर मार्टिन डिमेकेलसले ड्रेसिङ रुपमा जितको खुसी मनाएको तस्वीर ट्वीट गरेका थिए । मेस्सीको गोल लस भेगासमा एक जुवाडेका लागि समेत ठूलो राहत भएको थियो । उनले अर्जेन्टिनाले खेल जित्छ भनेर १ लाख ३६ हजार पाउण्डको बाजी राखेका थिए ।


