झापासँग चर्च ब्वाइज काठमाडौं पराजित
१० असार, बेलबारी । मोरङको बेलबारीमा सञ्चालित अन्तराष्ट्रिय आमन्त्रण बेलबारी गोल्डकपको मंगलवार भएको खेलमा ध्रुवतारा स्पोटिङ क्लब झापासँग चर्च ब्वाइज क्लब काठमाण्डौ तीन शुन्यको अन्तरले पराजित भएको छ ।
खेलको प्रारम्भदेखि नै चर्च ब्वाइजलाई दबावमा राख्दै आएका ध्रवताराका तर्फबाट पहिलो ३३ औं मिनेटमा नवयुग श्रेष्ठले गोल गरेका थिए । त्यसपछि ६६ र ७१ औं मिनेटमा ध्रवताराकै तर्फबाट पदम तामाङ र धिरज तामाङले एक एक गोल गरेका थिए । प्रतियोगिता दोश्रो हापमा चर्च व्वाईजका खेलाडीहरुले खेलको गति केहि बढाएता पनि गोल गर्न सकेन । प्रतियोगिता तीन शुन्यको अन्तरमा सकिएको थियो । प्रतियोगिताको म्यान अफ दि म्याच ध्रुवताराका दिप लामा घोषित भएका थिए ।
बुधबार हुने पहिलो सेमि फाईनल खेल डिएफसी मोरङ र रिजालको मोनरिङ क्लब विराटनगर बीच हुने भएको छ ।


