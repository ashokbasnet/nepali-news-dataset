चिलीलाई टाइब्रेकरमा हराउँदै ब्राजिल अन्तिम ८ मा

१५ असार, काठमाडौं । निकै रोमान्चक खेलमा चिलीलाई टाइब्रेकरमा पराजित गर्दै ब्राजिल विश्वकप फुटबलको क्वाटरफाइनलमा प्रवेश गरेको छ । निर्धारित ९० मिनेट र थपिएको ३० मिनेटको खेल १-१ गोलको बराबरीमा सकिएपछि खेलको निर्णय टाइब्रेकरबाट लिइएको थियो ।
खेल जस्तै रोमान्चक बनेको टाइब्रेकरमा घरेलु टोली ब्राजिल ३-२ ले विजयी भएको छ । पेनाल्टीमा ब्राजिलका डेभिड जुइजले गोल गरे भने चिलीका पेनालाको प्रहार गोलरक्षकले रोके । लगतै ब्राजिलका विलियनले निकै खराव पेनाल्टी हान्दै गोल गर्न सकेनन् र चिलीलाई बराबरी गर्ने मौका दिए । तर, उसका स्टार स्ट्राइकर एलेक्स सान्चेजको प्रहार ब्राजिलका गोलकिपरले रोकिदिए । त्यसपछि ब्राजिलका मार्सेलो र चिलीका चार्ल्सले गोल गरे ।
जितका हिरोः ब्राजिलका गोलरक्षक जितपछि टोलीका सदस्यहरूसँग खुसी साट्दै ।
तर, ब्राजिलका हल्कको प्रहार चिलीका गोलरक्षकले रोके पछि टाइब्रेकर पनि रोमान्चक बन्यो । चिलीका मार्सेलो डिएज र ब्रानिलका नेयमारले गोल गरेपछि निर्णायक टाइब्रेकरमा चिलीका गोन्जालो जारा आए । तर, उनी गोल गर्न चुकेपछि ब्राजिल यो विश्वकपमा क्वाटरफाइनल पुग्ने पहिलो टोली बनेको छ भने चिली प्रि-क्वाटरफाइनलबाटै घर फर्किएको छ ।
हारको पीडाः ब्राजिलसँगको हारपछि चिलीका खेलाडीहरू मैदानबाट बाहिरिने क्रममा ।
यसअघि खेलमा ब्राजिलले १८ औं मिनेटमा डेभिड लुइजको गोलबाट अग्रता लिएको थियो । उनले कर्नर बलमा निकै क्लोज रेन्जबाट गोल गरेका हुन् ।
खुसीको आासु : गोल गरेपछि डेभिड लुइसको आँखामा आँसु आएको थियो ।
तर, ३२ औं मिनेटमा एलेक्स सान्चेजले चिलीका लागि बराबरी गोल फर्काए । सुरुमा चिलीले घरेलु टोलीलाई निकै दबावमा राखेको थियो । तर, विस्तारै खेलमा फर्किएको ब्राजिलले चिलीको पोष्ट राम्रा आक्रमण गरेपनि गोल गर्न सकेन । दोस्रो हाफमा ब्राजिलका हल्कले गरेको गोललाई रेफ्रीमा मान्यता दिएनन् ।
बराबरी गोल फर्काएपछि खुसी मनाउँदै चिलीका एलेक्स सान्चेज । तर, टाइब्रेकरमा भने उनकाे प्रहार ब्राजिलका गोलरक्षकले रोकेका थिए ।

 
 

