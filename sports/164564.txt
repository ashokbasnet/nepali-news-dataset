मेक्सिकोलाई हराउँदै नेदरल्याण्ड क्वाटरफाइनलमा
१५ असार, काठमाडौं । अन्तिम मिनेटको पेनाल्टी गोलको मदतमा मेक्सिकोलाई पराजित गर्दै नेदरल्याण्ड विश्वकप फुटबलको क्वाटरफाइनलमा प्रवेश गरेको छ । दोस्रो हाफको सुरुवाट एक गोलले पछि परेको नेदरल्याण्डले अन्तिम ५ मिनेटमा दुई गोल गर्दै २-१ को रोमान्चक जित हात पारेको हो ।
फोर्टाजेलमा भएको खेलमा मेस्सिकोले राम्रो प्रदर्शन गर्‍यो । पहिलो हाफमा केही राम्रो मूभ बनाएका दुबै टोलीले गोल गर्न सकेनन् । तर, ४८ औं मिनेटमा डस सान्तोषले करिव २५ यार्ड टाढाबाट उत्कृष्ट गोल गर्दै मेक्सिकोलाई अग्रता दिलाए । उनले तीन डिफेण्डरको बीचबाट हानेको बलले जाली चुमेको थियो ।
नेदरल्याण्डले खेलमा फर्कन गरेको प्रयास मेक्सिकोका गोलरक्षक ओचाहोले एकपछि असफल पारे । ६६ औं मिनेटमा जाभियर एक्विनोले गोल गरेपनि ओरिबे पेराल्टा अफसाइड रहन पुगे ।
८८ औं मिनेटमा नेदरल्याण्डका स्नाइडरले बराबरी गोल फर्काए । एकपछि अर्को प्रहार रोक्दै आएका मेस्सिको गोलरक्षकले बलले जाली चुमेको पत्तै पाएनन् ।
खेलको अन्तिमतिर राफेल मोक्र्वेजले आर्जेन रोविनलाई डिबक्स एरियामा फल गरेपछि नेदरल्याण्डले पेनाल्टी जायो, जसमा क्लास जन हल्टलरले डट टोलीलाई जित दिलाए ।


