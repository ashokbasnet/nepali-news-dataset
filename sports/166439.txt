नेयमारको ढाडको हड्डी भाँचियो, विश्वकप खेल्न नसक्ने

ब्राजिलका स्टार स्ट्राइकर नेयमारले विश्वकप फुटबलका बाँकी खेल गुमाउने भएका छन् । शनिबार विहान भएको कोलम्बिया विरुद्धको क्वाटरफाइनलको अन्त्यतिर उनको ढाड (मेरूदण्ड)को एउटा हड्डी भाँचिएको छ ।
निर्धारित समयको खेल सकिन ३ मिनेट मात्र बाँकी छँदा उनलाई कोलम्बियाका हुआन जुनिगाले फल गरेका थिए । उनलार्इ तत्काल अस्पताल भर्ना गरिएको थियो ।
चिकित्सकहरुका अनुसार नेयमारको अपरेशन गर्नु पर्दैन । तर, कम्तिमा चार सात मैदान बाहिर रहनेछन् । ब्राजिल टिमका डाक्टर रोड्रिगो लस्मारले भनेका छन्-अवस्था गम्भीर छैन, यो अर्थमा पक अपरेशन गर्नु पर्दैन । तर, ठिक हुन समय लाग्छ । उनले तत्काल खेल्न सक्दैनन ।’
ब्राजिलका प्रशिक्षक लुइस फिलिप स्कोलारीले भनेका छन्-‘नेयमार घाइते हुने सम्भावना पहिलेदेखि नै थियो किनकी तीन खेलमा उनीसँग यस्तै भएको थियो ।’

पोष्टर ब्वाय नेयमारको उत्कृष्ट प्रदर्शनमा ब्राजिलले विश्वकपमा सेमिफाइनल सम्मको यात्रा तय गरेको छ । उनले चार बटै खेल खेले र चार गोल गरेका छन् ।
तर, जर्मनीसँगको सेमिफाइनल भेटपछि नेयमार घाइते भएपछि छैटौं पटक विश्वकपको उपाधि जित्ने प्रयासमा धक्का लाग्न सक्नेछ । ब्राजिलका अन्य स्टाइकरहरू चलेका छैनन् भने दुई बटा पहेँलो कार्डका कारण कप्तान थिएगो शिल्भाले पनि जर्मनीविरुद्धको खेल गुमाउने छन् ।






















