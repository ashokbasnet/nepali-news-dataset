नेपाल र केन्याबीचको खेल सुरु, खेललाई ३८ ओभरमा झारियो

वर्षाले प्रभावित खेल निर्धारित समय भन्दा झण्डै साढे दुई घण्टा ढिलागरी सुरु भएको हो ।

त्रिवि क्रिकेट मैदानमा केहीबेर अघि सुरु खेलमा नेपालले व्याटिङ थालेको छ । टस जितेको केन्या पहिला बलिङ गरिरहेको छ ।

खेललाई ३८ ओभरमा झारिएको छ । नेपाली टोलीको नेतृत्व उपकप्तान ज्ञानेन्द्र मल्लले लिने भएका छन् ।

कप्तान पारस खड्का बिरामी भएकाले उपकप्तान मल्लले प्रतियोगिताको नेतृत्व गर्न लागेका हुन् । यो खेलबाट नेपालका दिपेन्द्रसिंह ऐर र सुनिल धमलाले डेब्यू गर्दै छन् ।

आठ राष्ट्र सहभागी विश्व क्रिकेट लिग च्याम्पियनसिपको अंक तालिकामा केन्या पाचौं स्थानमा छ । हालसम्म खेलेका ८ खेलमध्ये केन्याले ४ मा जित र ४ मा हार बेहोरेको छ ।

समान खेल खेलेको नेपाल अंक तालिकामा ६ अंकसहित छैटांै स्थानमा छ । प्रतियोगिताको शीर्ष चार स्थानमा अटाउने टोलीले आगामी एक दिवसीय विश्वकप क्रिकेटको छनोट चरणमा स्थान बनाउने छन् ।

नेपाल र केन्या दुवै टोलीलाई अंक तालिकाको शीर्ष चार स्थानमा अटाउन यो खेल जित्नै पर्ने दबाब छ ।
