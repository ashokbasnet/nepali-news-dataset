रियल मड्रिड सर्वाधिक मूल्यवान क्लब

१ साउन, काठमाडौं । स्पेनिस क्लब रियल मड्रिड सर्वाधिक मूल्यवान स्पोट्स क्लब बनेको छ । अमेरिकी म्यागाजिन फोर्ब्सले सार्वजनिक गरेको ५० मूल्यवान स्पोट्स क्लबको सूचीमा च्याम्पियन्स लिग विजेता रियल मड्रिड शीर्ष स्थानमा छ ।
क्लबको सम्पत्ति ३.४४ बिलियन डलर रहेको फोर्ब्सले जनाएको छ । फोब्र्सले इक्विटी, ऋण र स्टेडियम डिलका आधारमा टिमको मूल्य तय गर्ने गरेको छ ।
दोस्रो स्थानमा बार्सिलोना रहेको छ । उसको ३.२ बिलियन रहेको छ भने तेस्रो स्थानमा २.८१ बिलियन डलरसहित म्यानचेष्टर युनाइटेड रहेको छ ।
सातै स्थानमा बार्यन म्युनिख छ, जसको मूल्य १.८५ बिलियन छ । आर्सनल १.३३१ बिलियन डलरसहित १६ औं स्थानमा छ । चेल्सी सूचीको ४८ औं स्थानमा छ । उसको सम्पत्ति ८६७ मिलियन रहेको फोब्र्सले जनाएको छ ।
८६३ मिलियन डलरसहित म्यानचेष्टर सिटी ४९ औं स्थानमा छ भने ८५६ डलरसहित एसी मिलान मूल्यवान स्पोट्स क्लब सूचीको पुछारमा छ ।


