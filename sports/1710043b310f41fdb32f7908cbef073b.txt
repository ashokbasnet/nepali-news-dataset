१९ वर्षमुनीको क्रिकेटमा दक्षिण अफ्रिका तेश्रो

भदौ ९ – अष्ट्रेलियामा सञ्चालन भईरहेको १९ वर्षमुनीको विश्वकप क्रिकेटमा दक्षिण अफ्रिकाले तेश्रो स्थान हासिल गरेको छ । न्यूजील्याण्डलाई ८ विकेटले हराउँदै दक्षिण अफ्रिकाले तेश्रो स्थान पाएको हो ।  

 

९१ रनको झिनो लक्ष्य दक्षिण अफ्रिकाले २ विकेट गुमाएर १४ दशमलव ४ ओभरमा पुरा गर्यो ।  यसअघि पहिले ब्याटिङ्ग गरेको न्यूजील्याण्ड ३६ दशमलव ५ ओभर खेल्दै ९० रनमा समेटिएको थियो । विश्वकप क्रिकेटको उपाधिका लागि आइतबार अष्ट्रेलिया र भारत भिड्नेछन् ।
