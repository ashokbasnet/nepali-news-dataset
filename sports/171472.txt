श्रीलंकाविरुद्धको पहिलो टेष्टमा दक्षिण अफ्रिका विजयी
४ साउन, काठमाडौं । डेल स्टेन र मोने र्मोकेलको घातक बलिङसँगै दक्षिण अफ्रिकाले श्रीलंकाविरुद्धको पहिलो टेष्ट १५३ रनले जितेको छ । यससँगै उसले घरेलु टोलीविरुद्धको दुई टेष्टको श्रृखलामा १-० को अग्रता कायम गरेको छ ।
गाले इन्टरनेशनल स्टेडियममा दक्षिण अफि्रकाले प्रस्तुत गरेको ३७० रनको लक्ष्य पछ्याएको श्रीलंका २१६ रनमा अलआउट भयो ।
एक विकेटको क्षतिमा बनाएको ११० बाट पाँचौं तथा अन्तिम दिनको खेल थालेको श्रीलंकाले कुल २ सय १६ रन मात्र बनाउन सक्यो । उसका लागि कुमार सांगाकाराले सर्वाधिक ७६ रन बनाए भने कौशल सिल्भाले ३८ रन बनाए ।
श्रीलंकालाई सस्तैमा समेट्ने क्रममा र्मोकेलले पाँचौं दिन चार विकेट लिए भने स्टेनले तीन विकेट हात पारे । स्टेनले चौथो दिन श्रीलंकाको पहिलो विकेटका रुपमा उपल थारांगाको विकेट लिएका थिए ।
कुल ९ विकेट लिएका स्टेन म्यान अफ दि म्याच बने । दक्षिण अफ्रिकाले ९ विकेटको क्षतिमा ४५५ रन बनाएपछि पहिलो पारी समाप्तीको घोषणा गरेको थियो भने दोस्रो पारीमा २०६ रन बनाउँदै ३७० रनको लक्ष्य लिएको थियो । श्रीलंकाले भने पहिलो पारीमा २ सय ९२ रन बनाएको थियो ।
दोस्रो टेष्ट २४ जलाईबाट सुरु हुनेछ ।


