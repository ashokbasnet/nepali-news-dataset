इमिरेट्स कपको उपाधि भ्यालेन्सियालाई

१९ साउन, काठमाडौं । भ्यालेन्सियाले प्रि सिजन इमिरेट्स कपको उपाधि जितेको छ ।
फ्रान्सेली क्लब मोनाकोसँग १–० ले पराजित भएपछि आयोजक आर्सनल भने उपाधि जित्न असफल भयो ।
मोनाको जितमा राडामेल फल्काओले हेड गोल गरे । झण्डै छ महिनापछि मैदान फर्किएका उनकमो यो कमब्याकपछिको पहिलो गोल हो । शनिबार भ्यालेन्सियाविरुद्ध १८ मिनेट मैदानमा विताएका थिए ।
आर्सनलका लागि बार्सिलोनाबाट यो सिजन क्लबमा अनुवन्धित भएका एलेक्स सान्चेज समेत खेलेका थिए ।
अर्को खेलमा बेन्फिकालाई ३–१ ले पराजित गर्दै भ्यालेन्सियाले उपाधि जित्यो । एक गोलले पछि परेको अवस्थामा उत्कृष्ट पुनरागमन गर्दै भ्यालेन्सियाले जित निकाल्यो ।

