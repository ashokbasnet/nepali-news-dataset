यु-१२ फुटबल टोली कोरिया प्रस्थान
२० साउन, काठमाडौं । बाह्र वर्षमुनि (यु-१२) को राष्ट्रिय फुटबल टोली दोस्रो एसियन युथ फेस्टिबलमा सहभागी हुन दक्षिण कोरिया प्रस्थान गरेको छ ।
अखिल नेपाल फुटबल सङ्घ (एन्फा) द्वारा आयोजित कार्यक्रममा राष्ट्रिय खेलकुद परिषद् -राखेप) का सदस्य-सचिव युवराज लामा र एन्फाका अध्यक्ष गणेश थापाले टोलीलाई बिदाइ गरे ।
राष्ट्रिय टोली अभिषेक बर्माको कप्तानीमा छिरिङ तामाङ, जय गुरुङ, अनिल महर्जन, विनय चौधरी, मनिश थापा, दर्शन गुरुङ, जीवन गुरुङ, आकाश रानाभाट, रेजिन सुब्बा, एलन थापा, निरञ्जन महर्जन र असिम भुसाल छन् । प्रशिक्षकमा सुनिल श्रेष्ठ छन् ।
एसियन युथ फेस्टिबल साउन २३ देखि २६ गतेसम्म सञ्चालन हुनेछ । रासस

