बार्सिलोनाका लागि मेस्सी ‘अमूल्य’

२१ साउन, काठमाडौं । बार्सिलोनाका अध्यक्ष जोसेप मारियाले नाउक्याम्पका लागि लिओनल मेस्सी अमूल्य रहेको बताएका छन् ।
मेस्सी बार्सिलोनाको एकेडेमी ‘ला मासिया’का युवा खेलाडीका लागि उदाहरण बनेको उनले बताए । ‘मेस्सीले धेरै गोल र ट्रफीको प्रतिधित्व गर्छन्’ सीएनएनसँगको कुराकानीमा बार्सिलोनाका अध्यक्ष मारियाले भनेका छन्-‘उनले ला मासियामा आउने र क्लबमा खेल्ने युवा खेलाडीहरुको भावनाको प्रतिधित्व गर्छन् ।’ उनले थपे-‘क्लबका लागि मेस्सीको मूल्य असिमित छ ।’
उनले विश्वकपअघि नै लुइस स्वरेजलाई क्लबमा आउन प्रस्ताव गरिएको बताए । उनले भनेका छन्-‘मैले उनलाई भनेको थिएँ कि निर्णय लिन सही समय र अनुभव भयो ।’
बार्सिलोना आउनेबारे निर्णय गर्दा लिभरपुलका पूर्व स्ट्राइकर स्वरेजले राम्रा प्रस्तावहरु समेत अस्वीकार गरेको उनले बताए ।
ब्राजिलमा भएको विश्वकपको समूह चरण खेलमा इटलीको जर्जिओ चेलिनीलाई टोकेपछि स्वरेज अहिले चार महिने प्रतिवन्धमा छन् ।
बार्सिलोनाका अध्यक्ष जोसेप मारियाले विश्वकपको उक्त घटनापछि स्वरेजलाई क्लबमा भित्र्याउने अभित्र्याउनेबारे कुनै दुविधा नभएको बताए । घटनामा स्वरेजले गल्ती स्वीकार गरेको र त्यो महत्वूपर्ण भएको उनले बताए ।

