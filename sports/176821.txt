चेस ओलम्पियाडमा हाइटीमाथि नेपालको क्लीन स्वीप
२१ साउन, नर्वे । चेस ओलम्पियाडमा नेपालले पुरुषतर्फ हाइटीमाथि ४-० ले क्लिन स्वीप गरेको छ । चौथो चरणको खेल सम्पन्न हुँदा चार अंक जोडेको छ भन्ने म्याच प्वाइट ९ प्राप्त गरेको छ ।
पहिलो बोर्डमा खेलका मनिष हमालले क्वीन्स ग्याम्वित प्रणालीमा खेल सुरु गरेका थिए । आक्रमक खेलेका मनिषले ४९ चालमा जित निकाले ।
अर्का फिडे मास्टर सुरेन्द्र प्रसाद श्रेष्ठले राम्रो प्रदर्शन गरी हाइटीका लुसामालाई पराजित गरे । ४८ औं चालसम्म बराबरी अवस्थामा रहेको खेलमा ४९ औं चालमा लुसामाको घोडा खाएर खेल सुरेन्द्रले आफ्नो पक्षमा पारे भने ५४ औं चालमा जित निकाले ।
प्रतियोगितामा उत्कृष्ट प्रदर्शन गरिरहेका रिजेन्द्र राजभन्डारीले हाइटीका अनरेटेड खेलाडी जेन पि्ररेलाई खेललको ७२ औं चालमा पन्छाउन सफल भए । उनले ब्यक्तिगत ३ अंक जोडेका छन् साथै अर्को आधा अंक प्राप्त गरेमा रिजेन्द्रले क्यान्डिडेट मास्टर उपाधि हात पार्ने छन् ।
रेटेड नेपाल च्याम्पियन केशब श्रेष्ठले जोस्लिन बाजिललाई हराउन सफल भए । कालो गोटि लिई खेलेका केशबले ३९ औं चालमा उँट एउटा फाइदा गरे । जसको दबावमा परेपछि बाविलले ५४ औं चालमा केशब समक्ष आत्मासर्मपण गरे ।
महिला टोली निकारागुआ ४-० ले पराजित भएको छ ।

