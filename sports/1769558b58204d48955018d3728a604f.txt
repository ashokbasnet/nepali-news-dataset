वीरगञ्ज युनाइटेड सिमरा गोल्डकपको सेमिफाइनलमा

बारा, माघ ३ – वीरगञ्ज युनाइटेड क्लब बाराको सिमरामा जारी सिमरा गोल्डकप आमन्त्रण फुटबल प्रतियोगिताको सेमिफाइनलमा प्रवेश गरेको छ ।
सिमरा रंगशालामा शनिबार भएको खेलमा भारत कोलकताकोे भिएसएस डन्लप क्लबलाई ४–० ले पराजित गर्दै वीरगञ्ज सेमिफाइनलमा प्रवेश गरेको हो ।
वीरगञ्जका लागि कर्ण लिम्बुले दुई तथा मनोज गुरुङ र रजेन धिमालले एक–एक गोल गरे । प्रतियोगितामा आइतबार मनाङ मर्स्याङदी र सशस्त्र प्रहरीको एपिएफ क्लबबीच खेल हुने आयोजक नवजनजागृती युवा क्लबका सचिव शम्भुसिंह ठकुरीले जानकारी दिनुभयो ।
