एसियाडका लागि कराते खेलाडी छनोट
२२ साउन, काठमाडौं । दक्षिण कोरियाको इचोन शहरमा हुने १७औँ एसियाली खेलकुद प्रतियोगिता -एसियाड)को लागि आठ खेलाडी छनोट भएका छन् । नेपाल कराते महासंघले बन्द प्रशिक्षणमा रहेका २१ जना खेलाडीबाट पुरुषतर्फ चार र महिलातर्फ चार गरी आठ खेलाडीलाई छनोट गरेको हो ।
छनोट हुने पुरुष खेलाडीमा एकल कातातर्फ पर्शुराम बास्तोला, ५५ केजी तौल समूहमा विजय लामा, ६७ केजीमा मुकुन्द महर्जन र ७५ केजी तौल समूहमा दिवस श्रेष्ठ छनोट भएका छन् ।
त्यस्तै महिलातर्फ एकल कातामा चन्चला दनुवार, ५० केजीमा अनु लामा, ५५ केजीमा मलीका थापा र ६८ केजी माथि तौलसमूहमा गंगादेवी अधिकारी छनोट भएका छन् ।

