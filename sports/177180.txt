जेभियर इन्टरनेशनल यू-१९ बास्केटबल शुक्रबारबाट
२२ साउन, काठमाडौं । शुक्रबारदेखि काठमाडौंमा जेभियर इन्टरनेशनल अन्डर नाइन्टीन बास्केटबल प्रतियोगिता हुने भएको छ ।
कालोपुल हुने प्रतियोगितामा छात्रतर्फ १३ र छात्रातर्फ ७ टिम सहभागी हुने आयोजक जेभियर इन्टरनेशनल कलेजका प्रमुख कार्यकारी निर्देशक लोकबहादुर भण्डारीले जनाएका छन् ।
कलेजले दोस्रो पटक आयोजना गरेको प्रतियोगिता ६ दिनसम्म सन्चालन हुनेछ । प्रतियोगितामा छात्रतर्फ जेभियर इन्टरनेशनलको समूह ए र समूह बी, बाग्मती मोर्डन कलेज, टाइम्स इन्टरनेशनल, करिना इन्टरनेशनल, प्राइम कलेज, रिलायनस इन्टरनेशनल एकेडेमी, मोर्गन, सिसिआरसि, प्रिमियर कलेज, ट्रिनिटी, ओलम्पिया र टिआइए कलेज सहभागी छन् ।
त्यस्तै छात्रातर्फ जेभियर, साइपल, मोर्गन, ट्रिनिटी, हिमालयन ह्वाइट हाउस, एनसिसिएस, ब्रुकलिन कलेज सहभागी छन् ।

