उद्घाटन खेलमा पीएसजीले अंक बाँड्यो

२४ साउन, काठमाडौं । फ्रान्सको लिग वानको उद्घाटन खेलमा डिफेण्डिङ च्याम्पियन पेरिस सेन्ट जर्मेन (पीएसजी) ले स्टेड डी रेम्ससँग बराबरी खेलेको छ ।
शुक्रबार भएको उद्घाटन खेलमा पीएसजीले स्टेड डी रेम्ससँग २–२ को बराबरी खेलेको हो । रेम्सको घरेलु मैदानमा भएको खेलमा पीएसजीले सातौं मिनेटमा नै जाल्टन इभ्राहिमोभिचको गोलबाट अग्रता लिएको थियो ।
तर, २२ औं र ३४ औं मिनेटमा गोल गर्दै स्टेड डी रेम्सले पहिलो हाफमा २–१ को अग्रता लियो । ६३ औं मिनेटमा इभ्राहिमोभिचले व्यक्तगत दोस्रो गोल गर्दै पीएसजीको हार टारे ।

