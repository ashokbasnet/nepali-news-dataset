अमेरिकी अधिकारीले क्रिकेटरको ब्याटमा प्वाल पारे

अमेरिकी कस्टम अधिकारीहरुले न्यूजिल्याण्डका क्रिकेटर जेमी निशामको ब्याटमा प्वाल पारिदिएका छन् ।
लागु औषधको खोजीका क्रममा निशामको व्याटमा प्वाल पारिएको अनुमान गरिएको छ ।
निशाम क्यारिबियन प्रिमियर लिगमा गयाना अमेजान वारियर्सको तर्फबाट खेल्न अमेरिका यात्रामा थिए ।
प्वाल पारिएको ब्याट निशामलाई फिर्ता दिइएको छ र जसको तस्वीर उनले ट्विटरमा पोष्ट गरेका छन् । उनले ट्वीट गरेका छन्–‘तपाई कल्पना गर्नुस् कि तपाईको सामान अमेरिका हुँदै गइरहेको छ र ड्रग जोज्नका लागि उनीहरुले तपाईको ब्याटमा प्वाल पारिदिए ।’

क्रिकेटर निशाममाथि कष्टम अधिकारीहरुलाई अशंका रहेको कुनै प्रमाण छैन । उनले चार टेष्ट र ११ एकदिवसीय खेल खेल्नेछन् ।
प्वाल पारिएको ब्याटले खेल्ने कुनै सम्भावना छैन । उसलाई अब म्युजिमयमा राख्ने सम्भावना छ ।
निशामको ट्वीटमा न्यूजिल्याण्ड क्रिकेट म्युजियमले प्वाल पारिएको ब्याट दानमा म्युजियमलाई दिन प्रस्ताव राखेका छन् ।

