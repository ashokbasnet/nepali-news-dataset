विमल घर्तीमगरको गोलमा एण्डरलेक्टको जित
एफसी कोपनहेगनविरुद्ध खेलमा गोल गर्दै विमल 
२५ साउन, काठमाडौं । नेपाली युवा स्ट्राइकर विमल घर्तीमगरले एण्डरलेक्टका लागि गोल गरेका छन् ।
नेदरल्याण्डमा जारी अन्तराष्ट्रिय यू-१९ कोपा डेल अगाथा फुटबलमा एण्डरलेक्टले विमलको गोलको मदतमा गाइनोडविरुद्ध २-० को जित निकाल्यो । आइतबार भएको खेलमा एण्डरलेक्टको जितमा विमलसँगै विड फिसले गोल गरेका छन् ।
विमल हालै मात्र बेल्जियमको क्लब एण्डरलेक्टको एकेडेमीमा एक वर्षका लागि अनुवन्धित भएका छन् ।
कोपा डेल अगाथामा विमलको यो दोस्रो गोल हो । उसअघि उनले एफसी कोपनहेगनविरुद्ध गोल गरेका थिए ।
अर्को खेलमा जापानको सेरेजो ओसाकालाई १-० ले पराजित गर्दै एन्डरलेक्ट पाँच खेलबाट १२ अंकका साथ फाइनलमा पुगेको छ । प्रतियोगितामा ६ क्लबको सहभागिता छ ।

