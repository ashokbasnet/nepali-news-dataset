पाकिस्तानविरुद्धको पहिलो टेष्टमा श्रीलंका विजयी
२५ साउन, काठमाडौं । पाकिस्तान बिरुद्धको पहिलो टेष्टमा श्रीलंका ७ विकेटले बिजयी भएको छ । जितसँगै पाँच टेष्टको श्रृखलामा श्रीलंकाले १-० ले अग्रता लिएको छ ।
श्रीलंकाको गालेमा टेष्टमा पाकिस्तानले प्रस्तुत गरेको ९९ रनको झिनो लक्ष्य घरेलु टोलीले १६.१ ओभरमा विकेटको क्षतिमा भेट्टायो ।
उसका लागि बिस्फोटक ब्याटिङ गरेका कप्तान एन्जेलो म्याथुजले १३ बलमा २ चौका र २ छक्काको मदतमा हअविजित २५ रन जोडे । माहेला जयबर्दनले २६ रन जोडे ।
यसअघि एक विकेटको क्षतिमा बनाएको ४० रनबाट पाँचौ दिनको खेल थालेको पाकिस्तानले कुल १८० रन बनाउँदा सबै विकेट गुमायो र ९९ रनको लक्ष्य प्रस्तुत गर्‍यो । उसका लागि सरफाज अहमदले ५२ रन जोडे पनि अन्य व्याट्सम्यान चल्न सकेनन् ।
श्रीलंकाका रंगाना हाराथ एक्लैले ६ विकेट लिए । पाकिस्ताले पहिलो पारीमा ४५१ रन बनाएको थियो भने श्रीलंकाले ५ सय ३३ रन जोडेको थियो ।

