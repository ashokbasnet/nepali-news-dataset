कम्युनिटी सिल्डको उपाधि आर्सनललाई

२६ साउन, काठमाडौं । कम्युनिटी सिल्ड कपको उपाधि आर्सनलले जितेको छ । यो सिजनमा शानदार प्रदर्शनको संकेत गर्दै आर्सनलले प्रिमियर लिग विजेता म्योनचेस्टर सिटीलाई ३–० ले पराजित गरेको हो ।
आर्सनलले २१ औं मिनेटमा सान्टी क्याजोलाको गोलबाट अग्रता लिएको थियो । ४२ औं मिनेटमा काउन्टर एट्याकमा आरोन राम्सीले गोल गरेपछि आर्सनल पहिलो हाफमा २–० को अग्रता लिन सफल भयो ।
पहिलो हाफमा उत्कृष्ट प्रदर्शन गरेका आर्सनलका एलेक्स सान्चेजले वान भर्सेज वानमा भने चुकेका थिए । सिटीका गोलकिपरले निकै अघि बढेर बल रोके ।
दोस्रो हाफमा म्यानचेष्टर सिटीले केही सुधारिएको प्रदर्शन ग¥यो । ५२ औं मिनेटमा सिटीका जोभिटिक गोल नजिक पुगेका थिए । तर, उनको हेड बल आर्सनलका गोलकिपरले बचाए ।
६० औं मिनेटमा ओभिलर जिरउडले गोल गर्दै आर्सनलको जित सुनिश्चित गरे

