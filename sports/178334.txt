मिरोस्लाभ क्लोजले अन्तराष्ट्रिय फुटबलबाट लिए विदा

२६ साउन, काठमाडौं । विश्वकप फुटबलका सर्वाधिक गोलकर्ता मिरास्लाभ कोल्जाले अन्तराष्ट्रिय फुटबलबाट सन्यास लिएका छन् ।
उनले हालै ब्राजिलमा भएको विश्वकपमा रोनाल्डोको नाममा रहेको कीर्तिमान आफ्नो नाममा लेखाएका थिए । ‘म निकै खुसी छु र जर्मन फुटबलको यो ठूलो सफलतामा योगदान गर्न पाएकोमा गर्व लागेको छ’ उनले भनेका छन् ।
३६ वर्षका क्लोज चार बटा विश्वकपमा गोल गर्ने तेस्रो खेलाडी हुन् । जर्मनीका लागि १३७ क्याप जितेका उनले सर्वाधिक ७१ गोल गरेका छन् । पोल्याण्डमा जन्मिएका क्लोजले ब्राजिल विश्वकपमा दुई गोल गरेका थिए ।
‘ब्रजिलमा विश्वकप उपाधि जित्दा बाल्यकालदेखिको सपना पूरा भयो’ जर्मन फुटबल एशोसिएसनद्धारा जारी क्लोजको विज्ञप्तिमा भनिएको छ ।
आफूले सँधै टिमको सफलतालाई प्राथमिकतामा राखेको खेलेको उनले बताए । ‘मैले ब्यक्तिगत लक्ष्य पनि चुमेको छु । मलाइ चिन्नेलाई थाहा छ कि म महत्वकांक्षी छु । म स्ट्राइकर हुँ र स्टा्रइकरको काम गोल गर्ने हो ।’ उनले अघिध भने-‘त्यसैले यो एउटा र्कितिमान थिएन । तर मैले टिमलाई टिन सक्ने मेरो बेष्ट थियो ।’
स्ट्राइकरको सफलता टिममेटमा भर पर्ने भन्दै उनले आफ्ना सहकर्मीहरुलाई धन्यवाद दिएका छन् ।


