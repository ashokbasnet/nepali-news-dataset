धोनीको सुरक्षाकर्मी कटौती

२७ साउन, काठमाडौं । भारतीय क्रिकेट टिमका कप्तान महेन्द्र सिंह धोनीको सुरक्षा कम गरिएको छ ।
ट्वान्टी-२० विश्वकप जितेपछि धोनीको सुरक्षाका लागि महिला कमाण्डो दिइएको थियो । झारखण्ड पुलिसका वरिष्ठ अधिकारीका अनुसार अब उनको सुरक्षालाई ‘जेड’ श्रेष्ठका ‘वाई’ श्रेणीमा झारिएको छ । अब उनको सुरक्षामा रहेका चार निजी सुरक्षा अधिकारीमध्ये दुई मात्र रहनेछन् । पाँच पुलिस भने कायमै रहनेछ ।
विशिष्ट व्यक्तिहरुलाई दिइने सुरक्षा समय समयमा समिक्षा हुने अधिकारीहरु बताएँछन् । यो समिक्षा राज्यको सुरक्षासम्वन्धी समितिले गर्नेछ, जसमा रान्यको वरिष्ठ पुलिस एवं केन्द्रीय गुप्तचर विभागका अधिकारी हुनेछन् ।
एक वरिष्ठ प्रहरीले भनेका छन्-समिक्षामा धोनीको सम्भावित खतराको त्यति नै संकेत देखिएन । उनको सुरक्षामा कुन नौं सुरक्षाकर्मी थिए अब सात रहनेछन् ।’
तर, सुरक्षा घटाउने निर्णयप्रति धोनीका समर्थकहरु भने निराश रहेको बीबीसी हिन्दीले जनाएको छ ।
धोनी समय समयमा रांचीस्थित आफ्नो घर जान्छन् र जहाँ उनको आमा, बाबु, भाई बहिनी र पत्नी बस्छन् । पुलिसका अनुसार निजी सुरक्षाका साथै उनी घर आउँदा जाँदा सुरक्षाको कडा व्यवस्था गरिएको हुन्छ ।

