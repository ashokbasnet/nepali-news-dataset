ह्वाइट हाउस र साइपाल फाइनलमा
२७ साउन, काठमाडौं ।  हवाइट हाउस कलेज र साइपाल एकेडेमी दोश्रो जेभियर इन्टरनेशनल कप यू-१९ महिला अन्तर कलेज बास्केटबल प्रतियोगितामा फाइनल पुगेको छ।
सेमिफाइनलमा ह्वाइट हाउसले मोर्गनलाई ४७-३० ले र साइपालले टि्रनिटीलाई ३५-२२ ले पराजित गर्‍यो। हवाइट हाउसको जितमा विना नकर्मीले १४ र साइपालको जितमा शान्ती श्रेष्ठले १२ अंक जोडे ।
कालोपुलस्थित आयोजकको कोर्टमा भएको पुरुष यू-१९ स्पर्धाको क्वार्टरफाइनल समिकरण पुरा भएको छ । अन्तिम आठमा आयोजक जेभियर्स एले सीसीआरसीसंग, आयोजक जेभियर्स बीले टि्रनिटीसंग खेल्ने छ भने प्राइम र टीआईए तथा पि्रमियर र टाइम्स बीच अन्तिम चारका लागि प्रतिस्पर्धा हुने छ।

