गणेशमान सिंहको स्मृतिमा राष्ट्रिय स्तरिय बक्सिङ हुने
२७ साउन, काठमाडौं । सर्वमान्य नेता वीर गणेशमान सिंहको जन्म-शताब्दिको उपलक्ष्यमा प्रथम वीर गणेशमान सिंह राष्ट्रिय स्तरिय खुला महिला तथा पुरुष बक्सिङ प्रतियोगिता हुने भएको छ ।
नेपाल बक्सिङ संघको तत्वावधान तथा योंग स्टार स्पोट्र्स क्लबको आयोजनामा कार्तिक २० देखि २४ गते सम्म काठमाण्डौंको बसन्तपुर दरवार स्क्वायरमा प्रतियोगिता हुने मंगलबार राजधानीमा आयोजित पत्रकार सम्मेलनमा आयोजकका अध्यक्ष मथुरादास नेवाले जानकारी दिए ।
तियोगितामा पुरुषतर्फ १० तौल समूह तथा महिलातर्फ ७ तौल समूह समावेश गरेको नेवाले बताए । प्रतियोगिताका पदक धारी खेलाडीलाई नगद पुरस्कारको पनि ब्यवस्था गरिएको आयोजकका अध्यक्ष मथुरादास नेवाले जनाएका छन् ।
ओलम्पियन उमेश मास्केले जनाए अनुसार प्रतियोगितामा उत्कृष्ट हुने महिला तथा पुरुष खेलाडीले लुँ-नेवा सहकारीका उपाध्यक्ष रामेश्वरलाल श्रेष्ठबाट जनही पचास/पचास हजार रुपैयाँ पाउने छन ।

