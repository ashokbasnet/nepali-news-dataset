रोनाल्डोले भने-मड्रिड च्याम्पियन्स लिगको उपाधि रक्षा गर्छ

२८ साउन, काठमाडौं । स्टार स्ट्राइकर क्रिष्टियानो रोनाल्डोले रियल मड्रिडले च्याम्पियन्स लिग फुटबलको उपाधि रक्षा गर्न सक्ने बताएका छन् । अहिलेसम्म कुनै पनि क्लबले लगातार दुई सिजन च्याम्पियन्स लिगको उपाधि जित्न सकेको छैन ।
रोनाल्डोको दुई गोलको मदतमा स्पेनिस जाइन्ट रियल मडि्रडले अर्को स्पेनिस क्लब सेभिल्लालाई २-० गोल अन्तरले पराजित गर्दै यूइएफए सुपर कप जितेको छ ।
जितपछि रोनाल्डोले भनेका छन्-मड्रिड च्याम्पियन्स लिगको उपाधि रक्षा गर्ने पहिलो टिम बन्छ भन्ने लाग्छ । रियल मड्रिडले किनेका खेलाडीहरुले टिमलाई ठूलो सहयोग गरेको छ ।’
यो सिजन रियल मड्रिडले विश्वकपका गोल्डेन बुट विजेता जेम्स रेड्रिग्वेजसँगै विश्वकप विजेता जर्मनीका टोनी क्रुज र गोलरक्षक नाभासलाई भित्र्याएको छ ।
रोनाल्डोले भनेका छन्-‘हामी सबै उपाधि जित्ने प्रयास गर्छौं । यो उपाधि (सुपर कप) ले टिममा कन्फिडेन्स बढाएको छ ।’
उनले टिममेट ग्यारेथ बेलको खुलेर प्रशंसा गरे । उनी उत्कृष्ट रहेको भन्दै रोनाल्डोले भने-‘उनले आफ्नो क्षमता देखाएका छन् । उनीसँग खेल्दा मलाई गर्व लाग्छ किनकी हामीले एक अर्कालाई बुझ्छौं । उनी उत्कृष्ट पास खेल्छन् ।’
बेलकै उत्कृष्ट लङ पासमा रोनाल्डोले सेभिल्लाविरुद्ध ३० औं मिनेटमा गोलको खाता खोलेका थिए ।


