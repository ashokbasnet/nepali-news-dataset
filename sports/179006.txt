रियल मड्रिडले बार्सिलोनासँग उपाधि बराबरी गर्‍यो
२८ साउन काठमाडौं । सेभिल्लालाई पराजित गर्दै रियल मड्रिडले यूइएफए सुपर कपको उपाधि मात्र जितेन, चिरप्रतिद्वन्द्वी बार्सिलोनासँग ट्रफी बराबरी गरेको छ ।
स्पेनिस दुई क्लबले समान ७८ उपाधि जितेका छन् ।
यो सिजनको पहिलो उपाधि हो भने सन् २०१४ को तेस्रो । २०१४ मा स्पेनिस जाइन्ट मडि्रडले च्याम्पियन्स लिग, कोपा डेल रे र सुपर कपको उपाधि उचालेको छ । जबकी बार्सिलोनाले भने २०१४ मा भने कुनै उपाधि जित्न सकेको छैन ।

पेप ग्वार्डिआलो प्रशिक्षक रहँदा बार्सिलोनाले निकै सफल रहृयो । उनको नेतृत्वमा बार्सिलोनाले १४ उपाधि उचाल्यो । सफल प्रशिक्षक अहिले जर्मन च्याम्पियन बार्यन म्युनिखको प्रशिक्षक छन् ।
२०१४ मा तीन उपाधि जितेपछि पेरिस सेन्ट जर्मेनबाट गत सिजन रियल मडि्रड आएका प्रक्षिक्षक कार्लो एन्सेलोटीलाई अहिले ग्वार्डिआलोसँग तुलना गर्न थालिएको छ ।
उपाधिको संख्या बराबरी भएपछि च्याम्पियन्स लिग र स्पेनिस ला लिगाको उपाधि भने रियल मड्रिडले बढी जितेको छ ।
रियल ३२ पटक ला लिगा च्याम्पियन बनेको छ भने बार्सिलोनाले २२ पटक उपाधि उचालेको छ । रियलले सर्वाधिक १० पटक युरोपियन च्याम्पियन बनेको छ भने बार्सिलोनाले चार पटक मात्र जितेको छ ।

