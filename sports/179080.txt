रिबेरीले लिए अन्तराष्ट्रिय फुटबलबाट विदा

२९ साउन, काठमाडौं । फ्रान्सका फवार्डका फ्राङ्क रिबेरीले अन्तराष्ट्रिय फुटबलबाट सन्यास लिएका छन् ।
बार्यन म्युनिखका फवार्ड समेत रहेका ३१ वर्षीय रिबेरीले भनेका छन्–‘युवा खेलाडीहरुलाई स्थान दिएर म बार्यन म्युनिख र आफ्नो परिवारप्रति केन्द्रित हुन चाहन्छु ।’
उनी तीन पटकका फ्रान्स प्लेयर अफ दि इयर समेत हुन् । फिफा बालोन डि’ओरको अन्तिम तीनमा परेका थिए ।
तर, पूर्ण फिट नभएका कारण ब्राजिलमा हालै भएको विश्वकप गुमाएका थिए ।
उनले फ्रान्सका लागि ८१ क्याप जितेका छन् भने १८ गोल गरेका छन् ।
अन्तराष्ट्रिय फुटबलबाट सन्यासको घोषणा गरेका उनले अब करियरको नयाँ अध्याय सुरु भएको बताए ।

