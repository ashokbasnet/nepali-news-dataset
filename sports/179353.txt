स्वरेजको प्रतिवन्ध कायमै, अभ्यास भने गर्न पाउने

२९ साउन, काठमाडौं । बार्सिलोनाका स्टार स्ट्राइकर लुइस स्वरेजको चार महिने प्रतिवन्ध कायमै राखेको छ । तर, उनले अभ्यास भने गर्न पाउने भएका छन् ।
प्रतिवन्धविरुद्ध स्वरेजले गरेको अपीलमा खेलसम्वन्धी अदालतले स्वरेजलाई आफ्ना टिममेटहरुसँग अभ्यास गर्ने दिएको हो । तर, अदालतको फैसलाको पूर्ण पाठ आइनसकेको बीबीसीले जनाएको छ ।
विश्वकप फुटबलका क्रममा इटलीका जर्जिओ चेलिनीलाई टोकेपछि स्वरेजमाथि ९ अन्तराष्ट्रिय खेलसँग चार महिनासम्म फुटबलका कुनै पनि गतिविधिमा संलग्न हुन प्रतिवन्ध लगाइएको थियो ।
घटना हुँदा उनी लिभरपुलमा थिए । तर, हालै मात्र उनलाई स्पेनिस क्याटालान बार्सिलोनाले भित्र्याएको छ ।

