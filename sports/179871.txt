प्रिमियर लिगको पहिलो खेलमा म्यानचेष्टर युनाइटेड पराजित

३१ साउन, काठमाडौं । म्यानचेष्टर युनाइटेडले इङ्लिस प्रिमियर लिग फुटबलको पहिलो खेलमा हार व्यहारेको छ । यो प्रिमियर लिगको सिजनको पहिलो खेल समेत हो ।
लुइस भानगालको नेतृत्वमा रहेको युनाइटेड शनिबार साँझ भएको खेलमा स्वान्सीसँग २-१ गोल अन्तरले पराजित भएको हो ।
वर्ल्ड ट्रार्फडमा भएको खेलमा स्वान्सीले २८ औं मिनेटमा कि सुङ योङको गोलबाट अग्रता लिएको थियो । उनले २० यार्ड टाढाबाट गोल गरेका थिए ।
पहिलो हाफमा दुबै टोलीले केही मौका पाए पनि गोल गर्न सकेन र स्वान्सीले १-० को अग्रता कायमै राख्यो । दोस्रो हाफमा सुधारिएको खेल प्रदर्शन गरेको म्यानचेष्टर युनाइटेडका लागि ५३ औं मिनेटमा वायन रुनीले गोल गरे । रुनीले क्लोज रेन्ज भली गोल गरे ।
तर, ७२ औं मिनेटमा सेगुट्सनले फेरि स्वान्सीलाई २-१ को अग्रता दिलाए ।


