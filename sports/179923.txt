फुटबलर ब्राण्डओले मोटाको अनुहारमा टाउकाले हाने

१ भदौं, काठमाडौं । बास्टिआका स्ट्राइकर ब्राण्डओले पेरिस सेन्ट जर्मेन थिएगो मोटालाई हेडबुट हानेका छन् ।
लिग वान अन्तरगत शनिबार राति भएको खेलमा डिफेण्डिङ च्याम्पियन पेरिस सेन्ट जर्मेनले बास्टिआलाई २–० ले पराजित गरेको छ ।
खेलपछि ड्रेसिङ रुपमा जाने क्रममा ३४ वर्षका ब्राण्डओले मोटाको अनुहारमा टाउकोले हानेका हुन् । टनेलमा पर्खिएर बसेका ब्राण्डओले मोटा आएपछि टाउकाले हानेर भागेको भिडियोमा देखिएको छ । घटनापछि मोटाको नाकबाट रगत आएको छ ।
पेरिस सेन्ट जर्मेनका अध्यक्षले ब्राण्डओमाथि आजीवन प्रतिवन्ध लगाउज माग गरेका छन् । उनले भनेका छन्–‘उनी फुटबल खेलाडी होइनन् ।’
क्लबका कप्तान थिएयो सिल्भाले पनि गत सिजन रेफ्रीलाई धकेलेको भन्दै आफूलाई तीन खेलको प्रतिवन्ध लगाएको स्मरण गर्दै अब ब्राण्डओमाथि कस्तो कारबाही हुन्छ आफूले हेर्न चाहेको बताएका छन् ।

