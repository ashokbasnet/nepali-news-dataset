‘नियतवस्’ दक्षिण अफ्रिकालाई पेनाल्टी हान्ने अवसर दिएपछि घानाका रेफ्रीमाथि आजीवन प्रतिबन्ध

रेफ्री लाम्पटेले विश्वकप फुटबल छनौट अन्तर्गत गत नोभेम्बरमा भएको दक्षिण अफ्रिका र सेनेगलबीचको खेलमा गल्तीपूर्ण निर्णय गरेको फिफाको ठहर छ । सेनेगलमाथि २–१ को जित दर्ता गराउँदा दक्षिण अफ्रिकालाई रेफ्री लाम्पटेले नियतबस पेनाल्टी हान्ने अवसर दिएको भेटिएपछि उनी कारवाहीमा परेका हुन् ।

फिफाले यसलाई खेल भावना विपरितको कार्य बताएको छ । रियो ओलम्पिकमा समेत रेफ्रीको भुमिका निर्वाह गरेका लाम्पटेले भने यसबारे कुनै प्रतिक्रिया दिएका छैनन् ।

फिफाले आफुमाथि लगाएको आजीवन प्रतिबन्धविरुद्ध लाम्पटेले अब फिफामै वा खेलकुदसम्बन्धी अन्तर्राष्ट्रिय अदालत कासमा अपिल गर्न पाउनेछन् । लाम्पटेले नियतपूर्वक आफुहरुलाई हराएको भन्दै सेनेगलले फिफामा उजुरी दिएपछि फिफाले छानविन अघि बढाएको थियो ।
