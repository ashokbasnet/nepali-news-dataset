एसियाडका लागि तेक्वान्दो खेलाडी छनोट
१ भदौ, काठमाडौं । दक्षिण कोरियाको इन्चोनमा हुने १७ औँ एसियाडका लागि राष्ट्रिय तेक्वान्दो युनियन नेपालले सात खेलाडी छनोट गरेको छ ।
आगामी असोज ३ गतेदेखि सञ्चालन हुने प्रतियोगिताका लागि छनोट हुने खेलाडीमा ५४ केजी तौल समूहमा रवीन अधिकारी, ५८ केजीमा मिनमर लामा, ६२ केजीमा अजयकुमार रिजाल र ६२ केजी तौलसमूहमा समनकुमार श्रेष्ठ छन् ।
त्यस्तै, ७४ केजीमा डम्बरबहादुर बोहरा, ८० केजीमा जनकराज पाण्डे र ८७ केजीभन्दा कम तौल समूहमा धीरेन्द्रसिंह कठायत क्षेत्री रहेका छन् । टिम प्रशिक्षकमा भने राजु क्षेत्री छन् ।
छनोट हुने खेलाडीलाई एसियाड सुरु हुने केही हप्ताअघि कोरियामा वैदेशिक प्रशिक्षणका लागि लैजाने योजना रहेको तेक्वान्दो युनियनका अध्यक्ष शिव कोइरालाले जानकारी दिए । तेक्वान्दो युनियनबाट खेलाडीले एसियाडमा भाग लिन लागेको यो पहिलोपटक हो ।

