म्यानचेष्टर सिटीको विजयी सुरुवात

२ भदौ, काठमाडौं । म्यानचेष्टर सिटीले न्यूक्यासललाई पराजित गर्दै इङ्ग्लिस प्रिमियर लिगको उपाधि रक्षा यात्रा थालेको छ ।
आइतबार राति भएको खेलमा सिटीले न्यूक्यासललाई २–० ले पराजित गरेको छ । न्यूक्यासलको घरेलु मैदानमा भएको खेलमा सिटीले ३८ औं मिनेटमा डेभिड सिल्भाको गोलबाट अग्रता लिएको थियो । इडेन जोकोको पासमा सिल्भाले हानेको लेफ्ट फुट सट गोलमा परिणत भएको थियो ।
न्यूक्यासलका ड्यूमेट र पेरेसले बराबरी गोल फर्काउने मौका गुमाए ।
सर्जिओ एग्युरोले खेल सकिनै लाग्दा गोल गरे । उनको पहिलो प्रहार गोलरक्षक टिम क्रुलले रोकेपछिको रिबाउन्स बलमा गोल गरेका हुन् ।

