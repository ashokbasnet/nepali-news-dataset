दर्शकको आक्रमणबाट अल्जेरियामा फुटबल खेलाडीको मृत्यु
८ भदौ, काठमाडौं । दर्शकको आक्रमणबाट अल्जेरियामा क्यामरुनका फुटबल खेलाडीको मृत्यु भएको छ ।
जेएस कबाइलीका स्ट्राइकर २४ वर्षका अल्बर्ट एबोसको मृत्यु भएको बीबीसीले जनाएको छ । जेएस कबाइली यूएसएम अल्जरसँग घरेलु मैदानमा २-१ ले पराजित भएपछि घरेलु दर्शक आक्रोसित भएका थिए ।
जुन खेलमा अल्बर्ट एबोसले गोल समेत गरेका थिए । खेलाडीहरु खेलपछि चेन्जिङ रुममा र्फकने क्रममा दर्शकहरुबाट आक्रमण भएको थियो । अल्बर्ट एबोसलाई तत्काल अस्पताल लगिएको थियो, जहाँ उनको निधन भयो ।
दर्शकहरुले कुन बस्तुले हानेको भन्ने खुलेको छैन । सरकारले घटनाको छानविन गर्न आदेश दिएको छ ।

