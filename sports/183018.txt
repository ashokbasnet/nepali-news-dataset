कर्पोरेट क्रिकेटको उपाधि सेन्चुरी वैंकलाई
काठमाण्डौ । पहिलो सिक्स ए साइड कर्पोरेट इनडोर क्रिकेटको उपाधि सेन्चुरी बैंकले जितेको छ ।
शनिवार कोटेश्वरको अल्टिमेट क्रिकेट ग्राउन्डमा आयोजित अन्तिम प्रतियोगितामा सेन्चुरीले भरिष्क आइटी टीमलाई १३ रनले पराजित गर्दै उपाधि हात पारेको हो ।
पहिले ब्याटिङ गरेको सेन्चुरीले १२ ओभरमा ९२ रन जोडेको थियो । भरिष्कलाई ७९ रनमा रोक्दै सेन्चुरीले उपाधि जित्यो ।
प्रतियोगितामा सवैभन्दा धेरै सेन्चुरीका सुरज तिमल्सिनाले २२ रन जोड्दै म्यान अफ द म्याच घोषित भए । सेन्चुरी कै बिष्णु तिवारी र दिवेश डंगोलले १४-१४ रन बनाए । यस्तै भरिष्कका सरद ओझाले १९ रन जोडे भने बिवेक पाण्डेले ११ रन जोडे ।
बिजेता सेन्चुरी बैंकले १ लाख रुपैयाँ नगद पुरस्कार जितेको छ । बिजेतालाई राष्ट्रिय क्रिकेट टोलीका कप्तान पारश खड्का, पूर्व कप्तान बिनोद दास, महिला टोलीकी सदस्य ममता थापा र यु-१९ सदस्इ भुवन कार्कीले पुरस्कार प्रदान गरेका थिए ।
प्रतियोगितामा भरिष्कका सुरेन्द्र प्रधानाङ्ग उत्कृष्ट ब्याट्सम्यान उजेन बज्राचार्य  बेष्ट बलर घोषित भए । सेन्चुरीका सुवास शर्मा प्लेयर अफ द सेरिज घोषित भए भने स्वच्छन्द निर्माण सेवा फे्यर प्ले टीम घोषित भयो ।
प्रतियोगितामा २० वटा टीमको सहभागिता थियो ।

