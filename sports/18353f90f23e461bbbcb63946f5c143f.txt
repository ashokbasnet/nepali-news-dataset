आज थ्रीस्टार र आरसीटी भिड्दै

बुटवल, पुष २९- ए डिभिजन राष्ट्रिय लिग फुटबल प्रतियोगितामा आज थ्रीस्टार र आरसिटी तथा एनआरटी र जावलाखेलबीच प्रतिस्पर्धा हुनेछ । एन्फा टेक्निकल सेन्टर बुटवलको मैदानमा हुने पहिलो खेलमा दिउँसो साढे १२ बजे थ्रीस्टार र आरसिटी भिड्नेछन् । चालु लिगमा खेलेका पाँच खेलमध्ये २ मा जीत, २ मा बराबरी र १ खेलमा हार ब्यहोरेको थ्रीस्टार ८ अंक सहित तालिकाको पाँचौ स्थानमा छ । आरसीटी भने एक जीत, ३ हार र एक बराबरी गर्दै ४ अंकका साथ आठौं स्थानमा छ । आजै  दोश्रो खेल दिउँसो साढे २ बजे जावलाखेल र एनआरटीबीच प्रतिस्पर्धा हुनेछ । जावलाखेल ४ जीत र १ हार सहित १२ अंकका साथ दोश्रो स्थानमा छ भने एक जीत तथा दुई हार र दुई बराबरी गरेको एनआरटी ५ अंक सहित सातौं स्थानमा छ ।
