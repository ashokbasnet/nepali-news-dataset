डि मारिया म्यानचेष्टर युनाइटेडलाई जिताउन असफल

१४ भदौ, काठमाडौं । एन्जल डि मारिया म्यानचेष्टर युनाइटेडलाई प्रिमियर लिगमा सिजनको पहिलो जित दिलाउन असफल भएका छन् ।
शनिबार म्यानचेष्टर युनाइटेडले बार्नलीविरुद्ध खेल्दा रियल मडि्रडबाट कीर्तिमानी ५९.७ मिलियन पाउण्डमा वल्र्ड ट्रार्फड आएका डि मारियाले डेब्यू गरेका थिए । तर, खेल गोलरहित बराबरीमा सकिएको छ ।
म्यानचेष्टर युनाइटेडका राविन भानपर्सीले दुई पटक गोल गर्ने मौका खेल फाले भने बार्नलीका डेभिड जोन्सको प्रहार बारमा लागेको थियो ।
डि मारियाले ७२ औं मिनेटमा चोटका कारण मैदान छाडेका थिए । बराबरीपछि बार्नलीले पि्रमियर लिगमा अंकको खाता खोलेको छ ।
प्रशिक्षक लुइस भान हालले क्लब सम्होलेपछि म्यानचेष्टर युनाइटेडले यो सिजन प्रिमियर लिगमा तीन खेल खेलेको छ तर, जित हात पार्न सकेको छैन ।
पहिलो खेलमा स्वान्सीसँग २-१ को हार व्यहोरेको युनाइटेडले सण्डरल्याण्डसँग १-१ को बराबरी खेल्यो ।

