​दक्षिण अफ्रिकासँगको सेमिफाइनलका लागि न्युजिल्याण्डद्वारा एक खेलाडी परिवर्तन

ठमाडौं, चैत ९ - न्युजिल्याण्डले विश्वकप क्रिकेटको मंगलबार हुने सेमिफाइनलमा दक्षिण अफिकाविरुद्ध हुने खेलका लागि एक जना खेलाडी परिवर्तन गरेको छ । न्युजिल्याण्डका एडम मिल्नेको ठाउँमा म्यान हेन्रीलाई खेल्न अन्तर्राष्ट्रिय क्रिकेट परिषद आइसिसीको इभेन्ट टेक्निकल कमिटिले अनुमति पनि दिएको छ । २२ वर्षका मिल्ने वेष्ट इण्डिजसँगको खेलमा घाइते भएपछि न्युजिल्याण्डले उनको ठाउँमा तिव्र गतिका बलर हेन्रीलाई टोलीमा राखेको हो । २३ वर्षका हेन्रीले ८ एक दिवसीय क्रिकेटमा २१ विकेट लिएका छन् । अष्ट्रेलिया र न्युजिल्याण्डमा चलिरहेको यो विश्वकपका क्रममा कुनै पनि खेलाडी घाइते भए आइसिसीको अनुमति लिएर घाइते खेलाडीको सट्टामा नयाँ खेलाडीलाई टिममा राख्न पाइन्छ ।
