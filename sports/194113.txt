१७ औं इन्छन एसियाड सम्पन्न, चीन पहिलो

१९ असोज, इन्छन् । दक्षिण कोरियाको इन्छनमा भएको १७औं एसियाली खेलकुद समापन भएको छ । ३६ खेलका चार सय ३९ स्पर्धामा भएको इन्छन एसियाडमा कुल तीन सय ४२ पदकका साथ चीन पहिलो भयो ।
चीनले एक सय ५१ स्वर्ण, एक सय ८ रजत र ८३ कास्यका साथ तीन सय ४२ पदक बटुल्दै शीर्ष स्थानमा रह्यो भने आयोजक दक्षिण कोरियाले ७९ स्वर्णसहित दोस्रो तथा जापान ४७ स्वर्णका तेस्रो स्थानमा चित्त बुझायो । ११ स्वर्णसहित आठौं स्थान ओगटेको भारत दक्षिण एसियाको सर्वाधिक सफल टिम बन्न सफल भयो । नेपालका लागि विमला तामाङले करातेमा एकल कातामा कास्यपदक जितेर नेपाल रित्तो हात फर्किनबाट जोगाईन ।
विमला सेमिफाइनलमा भियतनामकी खेलाडी नाम गुयोनसंग पराजित भएपछि कास्य पदक भिडन्तमा उत्तर कोरियाली जुइ काङलाई ५–० ले पराजित गर्दै कास्य पदक जितेकी थिईन ।
नेपालले तेकान्दो र क्रिकेटमा पदकको आशा गरे पनि सफल हन सकेन । तेकान्दोका प्राय खेलाडीहरूले पहिलो राउण्ड नै पार गर्न सकेनन भने समूह चरणमा कुवेत र माल्दिभ्सलाई हराउदै क्वाटर फाइनलमा पुगेको नेपाली क्रिकेट टीम क्वाटर फाइनलमा अफगानिस्तानसंग नेपाल ८ रनले पराजित भएको थियो । पहिलो पल्ट सबै भन्दा बदी खेलाडी २०३ जना नेपाली खेलाडी ईन्छन आए पनि सोचे जस्तो खेल प्रदशन गर्न सकेनन । ३ जना खेलाडी कोरियामै लुके पछि नेपाल् बदनाम हून पुग्यो ।
”विविधता झल्कन्छ यहाँ” नारा दिएर सुरु भएको ईन्छन एसियाडको समापन १८औं एसियाडको आयोजक देश इन्डोनेसियालाई झन्डा हस्तान्तरण गरेसँगै सकिएको छ । १८औं एसियाड ईन्डोनेसियाको जाकर्तामा हुनेछ ।
निश्चल काउचा बाट

