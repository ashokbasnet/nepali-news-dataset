जुम्ला रारा अल्ट्रा म्याराथनमा सय जना सहभागी
२० असोज, जुम्ला । पर्यटन प्रर्वद्धन एव साहसीक खेलका लागी हुन लागेको जुम्ला रारा अल्टा म्याराथनमा सय जना प्रतिष्पर्धी सहभागी हुने भएका छन् ।
हिमालयन म्यारथन क्लबको आयोजनमा पहिलो पटक आयोजना गर्न लागिएको जुम्लादेखि रारासम्मको म्याराथनमा ४० जनाले नाम दर्ता गराइसकेको र ६० जनाले नाम दर्ताका लागि फोनमार्फत नाम टिपाएको आयोजक क्लबका अध्यक्ष चेतनराज गिरीले जानकारी दिए ।
आगामी असोज २४ गते हुने म्याराथन प्रतियोगितामा दुई हजार सात सय मिटर उचाईमा रहेको कर्णाली अन्चलको सदरमुकाम जुम्लाको चन्दनाथदेखि दुई हजार नौं सय ९० मिटर उचाईमा रहेको नेपालको सबैभन्दा ठूलो ताल रारासम्म ४२ दशमलव ७५ किलोमिटरको दूरी तय गरिएको गिरीले जानकारी दिए ।
जुम्लादेखि रारा सम्मको म्याराथनमा सबै भन्दा उच्च भाग डाफेको लेक रहेको छ । जुन समुन्द्री सतहबाट तीन हजार दुई मिटर उचाई रहेको छ ।
प्रतियोगितमा प्रथम हुनेलाई ३५ हजार रुपैयाँ, दितिय हुनेलाई २५ हजार रुपैयाँ र तृतीय हुनेलाई १५ रुपैयाँ नगद पुरस्कारसहित मेडल र प्रमाणप्रत्र प्रदान गरिने छ । त्यस्तै चौथोदेखि १० औं स्थानसम्म हुनेलाई तीन हजार रुपैयाँ नगदसहित प्रमाणपत्र प्रदान गरिने छ ।
प्रतियोगिमाको पुरुष्कारको रकम खर्च नेपाल बंगलादेश बैकले सहयोग गरेको छ ।

