नेपाललाई कास्य पदक दिलाएकी विमला स्वदेश फिर्ता

२० असोज, काठमाडौ । दक्षिण कोरियाको इन्चोनमा भएको १७ औं एसियाली खेलकूद प्रतियोगितामा कास्य पदक विजेता विमला तामाङ् आइतवार राती स्वदेश फर्किएकी छन् । नेपालको लागि विमलाले मात्रै पदक जितेकी हुन् ।
हालै सम्पन्न एसियाली खेलकुद प्रतियोगिताको एक मात्र पदक विजेता विमला तमाङ स्वदेश फकिर्एकी छिन् । १७ औं एशियाडमा पदकविहिन बनेको नेपाललाई उनले करााते विधामा कास्य पदक दिलाएका हुन् ।
एक मात्र भए पनि मुलुकका लागि पदक दिलाउन सफल भएकोमा विमला निकै खुशी देखिएकी छन् । त्रिभुवन अन्तर्राष्ट्रिय बिमानस्थलमा सञ्चारकर्मीहरुलाई प्रतिक्रिया दिंदै पदक जित्न सफल भएकोमा खुशी लागेको बताइन् ।
एसियाडको १६ वर्षपछि विमलाले करातेमा नेपाललाई कास्य पदक दिलाएकी हुन् । नेपाललाई एक मात्र पदक दिलाएकी विमलाको स्वागतमा खेलकूद परिषद्का पदाधिकारीहरुको भने अनुपस्थिती रहेको थियो ।

