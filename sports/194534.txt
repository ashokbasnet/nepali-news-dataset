बार्सिलोनाबाटै सन्यास लिने पीकेको इच्छा

२१ असोज, काठमाडौं । बार्सिलोनाका डिफेण्डर जेरार्ड पीकेले म्यानचेष्टर युनाइटेड र्फकने सम्भावना अस्वीकार गरेका छन् । साथै उनले बार्सिलोनाबाटै सन्यास लिने इच्छा व्यक्त गरेका छन् ।
लुइस इनरिके बार्सिलोनाका प्रशिक्षक भएपछि उनले ला लिगाको सात मध्ये तीन खेलमा मात्र सुरुबाटै खेलेका छन् । म्यात्थ्यु र मास्चरानो इनरिकेको सेन्ट्रल मिफेन्सिभ पार्टनरसिपको पहिलो रोजाइमा पर्दै आएका छन् ।
तर, पीकेले भने पूर्व कप्तान कार्लोस पुयोलको बाटो हिड्ने संकेत गरेका छन् । ‘म यो क्लब यसको इतिहासका लागि मन पराउँछु । यसको खेल्ने शैली र क्याटलानासँगको सम्वन्धका कारण पनि’ उनले भनेका छन् ।
आफू विश्वको उत्कृष्ट क्लबमा रहेको भन्दै उनले भनेका छन्-‘मैले अहिले र भविश्यमा छोड्ने लक्ष्य बनाएको छैन । मैले भर्खरै नयाँ सम्झौता गरेको छु र म यही क्लबबाट सन्यास लिन चाहन्छु ।’

