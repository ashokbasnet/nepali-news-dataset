बेलले जिते चौथो पटक वेल्स प्लेयर अफ दि इयरको उपाधि

२१ असोज, काठमाडौं । रियल मड्रिडका ग्यारेथ बेल पाँच बर्षमा चौथो पटक वेल्स प्लेयर अफ दि इयरको उपाधि जितेका छन् ।
उनले तीन पटक वेल्स प्लेयर अफ दि इयरको उपाधि जितेका पुर्व स्ट्राइकर मार्क हृयूजेस र जोन हार्टसनलाई पछि पारे ।
सन् २००६ मा राष्ट्रिय टिममा डेब्यू गरेका उनले वेल्सको लागि ४५ खेलमा १४ गोल गरेका छन् ।
२५ वर्षका बेलले रियलका लागि ३४ खेलमा २७ गोल गरेका छन् । मड्रिडलाई कोपा डेल रेको उपाधि दिलाउने क्रममा उनले विजयी गोल गरेका थिए भने च्याम्पियन्स लिगको फाइनलमा पनि गोल गरे ।

