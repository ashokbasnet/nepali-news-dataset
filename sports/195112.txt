एलिना र अन्जुले जिते स्वर्ण
२३ असोज, काठमाडौं । नेपालकी एलिना लामा र अन्जु लामाले अन्तर्राष्ट्रिय कराँते तथा किक बक्सिङ प्रतियोगितामा स्वर्ण जितेका छन् ।
एलिनाले महिला २५ केजी कुमुतेमा नेपालकी रमिला लामालाई तथा ३५ केजी कुमुतेमा अन्जुले नेपालकी सुमित्रा गहतेलाई फाइनलमा हराएका थिए ।
महिला कुमुतेको ४५ केजीमा नेपालकी शुशिला खड्का र दिपालामा तथा ५० केजीमा नेपालकी मनिसा थारु र राजिना रंजितले फाईनलमा स्थान सुरक्षित बनाएका छन् ।
नेपाल किक बक्सिङ एसोसियसनको आयोजनामा संचालित प्रतियोगिताको किक बक्सिङ तर्फ ५५ केजीमा नेपालका मिलन माझी,सुमान मिश्र, वीरबहादुर तामाङ र सुजन तामाङ अन्तिम चारमा स्थान बनाएका छन् । दुई दिने प्रतियोगितामा नेपाल र भारत २१५ खेलाडीले सहभागिता गरेका छन् ।
प्रतियोगितामा कराँतेमा ११ तथा किक बक्सिङमा १२ स्वर्णका लागि प्रतिस्पर्धा हुदैछ ।

