मैदान फर्किए लुइस स्वरेज

२५ असोज, काठमाडौं । लामो प्रतिवन्धपछि लुइस स्वरेज मैदान फर्किएका छन् ।
स्वरेजले मिलाएको गोलमा उरुग्वेले शुक्रबार रातिलाई भएको मैत्रिपूर्ण खेलमा साउदी अरबसँग १–१ को बराबरी खेलेको छ ।
विश्वकपमा इटलीका जर्जिओ चेलिनीलाई टेकेपछि स्वरेजमाथि ९ अन्तराष्ट्रिय खेलसहित चार महिने प्रतिवन्ध लागेको थियो ।
बार्सिलोनामा स्ट्राइकर समेत रहेका स्वरेज क्लबका लागि भने रियल मड्रिडविरुद्ध २५ अक्टोबरमा हुने इएल क्लासिकोमा मैदान उत्रनेछन् ।
खेलको ४७ औं मिनेटमा उरुग्वेले उपहार गोलबाट अग्रता लिएको थियो । स्वरेजको प्रहारमा हसन मुत्थ फल्लतहले आत्मघाती गोल गरे ।
खेलको अन्तिम मिनेटमा हजजीले गोल गर्दै साउदी अरबलाई हारबाट जोगाए ।
खेलपछि स्वरेजले फेरि उरुग्वेको टिसर्ट लगाउन पाएकोमा खुसी व्यक्त गरे ।

