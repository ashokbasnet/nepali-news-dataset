इटलीको २–१ को जित, चेलिनीको तीन गोल

२५ असोज, काठमाडौं । युरो कप छनोटमा इटलीले अवरबैजानलाई २–१ ले पराजित गर्दा डिफेण्डर जर्जिओ चेलिनीले तीन गोल गरेका छन् ।
समूह एचमा रहेको इटलीले शुक्रबार राति भएको छनाटे चरणको आफ्नो पहिलो खेल जितेको छ । खेलको ४३ औं मिनेटमा आन्द्रे पिर्लोको क्रसमा चेलिनीले क्लोज रेन्जबाट हेड गोल गरे ।
७६ औं मिनेटमा उनले आत्मघाती गोल गरे र खेल १–१ को बराबरीमा पु¥यो । तर, ८२ औं मिनेटमा हेड गोल गर्दै उनै चेलिनीले इटलीको जित सुनिश्चित गरे ।
अर्को खेलमा नेदरल्याण्ड १० खेलाडीमा सिमित काजकिस्तानलाई ३–१ ले हराएको छ । १७ औं मिनेटमा रेनत अब्लुलिनले गोल गर्दै काजकिस्तानलाई अप्रत्यासित अग्रता दिलाए ।
तर, ६१ औं मिनेटमा नेदरल्याण्डले बराबरी गोल फर्कायो । ६४ औं मिनेटमा जोलचिवले रातो कार्ड पाएपछि काजकिस्तान १० खेलाडीमा सिमित भयो ।
८२ औं मिनेटमा नेदरल्याण्डले गोल ग¥यो भने ८९ औं मिनेटमा रोविन भानपर्सीले पेनाल्टी गोल गरेपछि ३–१ को जित निकालेको छ ।

