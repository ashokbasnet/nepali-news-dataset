पदकधारी बक्सर दीपकलाई आर्थिक सहयोग
२६ असोज, काठमाडौं । एशियन कास्य पदकधारी बक्सिङ्ग खेलाडी दीपक महर्जनलाई उपचारार्थ करीव ३ लाख रुपैंया आर्थिक सहयोग गरेको छ ।
१७ औं एशियाली खेलकुद प्रतियोगिताको तयारीका क्रममा महर्जनको घुँडाको लिगामेन्ट च्यातिएको थियो । उनको उपचारका लागि करिव १४ लाख खर्च लाग्ने अनुमान गरिएको छ ।
मकाउमा बसोवास गर्दै आएका नेपाली पूर्व बक्सिङ खेलाडीहरुले संकलन गरेको २ लाख १९ हजार ७ सय ४१ रुपैयाँ र नेपाल बक्सिङ संघले आफ्नो तर्फबाट ७५ हजार रुपैयाँ सहयोग गरेको हो ।
पूर्व बक्सर स्वर्गिय कृष्ण महर्जनको परिवारलाई पनि नगद ७५ हजार रुपैयाँ सहयोग हस्तान्तरण गरिएको छ । बक्सिङ संघले २५ हजार र मकाउमा बस्ने बक्सिङ खेलाडीहरुको तर्फबाट संकलित ५० हजार गरि ७५ हजार रुपैयाँ महर्जनका छोरा सागरलाई प्रदान गरिएको हो ।

