आन्द्रे इनिष्टाले जिते गोल्डेन फुट अवार्ड

२८ असोज, काठमाडौं । आन्द्रे इनिष्टाले सन् २०१४ को गोल्डेन फुट अवार्ड जितेका छन् ।
फिफा बालोन डि’ ओर विजेता क्रिष्टियानो रोनाल्डोलाई समेत पछि पार्दै इनिष्टाले अवार्ड जितेका हुन् ।
रोनाल्डो, वायन रुनी, म्यानुयल नुयुर, आन्द्रे पिर्लो, फ्राङ्क रिबेरी, थिएरी हेनरी, थिएगो सिल्भा, याटा टोरे र माटा पनि हतिम १० मा थिए ।
तर, सबैलाई उछिन्दै इनिष्टाले अवार्ड जितेका हुन् ।  यो अवार्ड जित्ने उनी बार्सिलोना र स्पेनका पहिलो खेलाडी समेत बनेका छन् ।
गत वर्ष डिडिए ड्रोग्बाले यो अवार्ड जितेका थिए । यसअघि रोनाल्डो, जाल्टान इभ्राहिमोभिच, रोनाल्डिन्हो, रायन गिक्सले यो अवार्ड पाएका थिए ।
मोनाकोमा भएको समारोहमा उनले स्टेजमा नै आफ्नो फुटप्रिन्ट दिएका थिए । सन् १९९६ देखि नाउ क्याम्पबाट खेल्दै आएका उनले अवार्डका लागि सबैलाई धन्यवाद दिएका छन् ।

