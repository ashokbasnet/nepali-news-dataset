उरुग्वेको जितमा स्वरेजको दुई गोल

२८ असोज, काठमाडौं । लुइस स्वरेजको दुई गोलको मदतaमा उरुग्वेले मैत्रिपूर्ण फुटबलमा ओमानलाई पराजित गरेको छ ।
सोमबार राति भएको खेलमा उरुग्वले ३–० को सहज जित हात पारेको हो । उसका लागि स्वरेजले ५७ औं मिनेटमा गोल गरे । प्रतिवन्धपछि उनको यो पहिलो गोल हो ।
विश्वकपको समूह चरणमा इटलीका जर्जिओ चेलिनीलाई टोकेपछि प्रतिवन्धमा परेका उनले १० अक्टोबरमा साउदी अरबविरुद्ध खेलेका थिए ।
६६ औं मिनेटमा स्वरेजले व्यक्तिगत दोस्रो गोल गर्दै अग्रता दोब्बर पारे । खेलको ८७ औं मिनेटमा जोनाथन रोड्रिग्वेजले गोल गर्दै उरुग्वेलाई ३–० को प्रष्ट जित सुनिश्चित गरे ।
स्वरेजले अक्टोबर २६ मा इएल क्यासिकोमा बार्सिलोनाबाट डेब्यू गर्नेछन् ।

