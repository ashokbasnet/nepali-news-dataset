जब फुटबल मैदान बन्यो रणभूमि … (फोटो कथा)


रातो जर्सीमा सर्बियाका खेलाडी

२९ असोज, काठमाडौं । युरो कप छनोट फुटबल अन्तरगत सर्बिया र अल्बानियाबीचको खेलका क्रममा खेलाडीहरुबीच कुटाकुट भएको छ । मैदानमा हंगामा भएपछि खेल रद्द भएको छ ।
हंगामा त्यसबेला सुरु भयो, जब खेलको ४१ औं मिनेटमा ड्रोनको सहयोगमा राजनीतिक सन्देश भएको अल्बानियाको झण्डा फहराइयो ।
सर्बियाका खेलाडी स्टफेन मिट्रोभिकले मैदानको केही माथि आइपुगेको झण्डौ समाए ।

लगतै अल्बानियाका खेलाडी विवादमा उत्रिए । दुई देशका खेलाडीबीच भएको झगडामा दर्शक पनि सहभागी भए र फुटबल मैदान रणभूमिमा परिणत भयो ।
म्याच रेफ्री मार्टिन एटकिंसनले लामो प्रयासपछि  खेलाडीहरुलाई मैदान बाहिर लगे र ३० मिनेटपछि खेल रद्द भएको घोषणा गरियो ।

सर्बियाको पूर्वी प्रान्त कोसोवोलाई लिएर सर्बिया र अल्बानियाको सम्वन्ध निकै तनावपूर्ण रहँदै आएको छ । जहाँ २००८ मा स्वतन्त्रताको घोषणा भएको थियो ।
अमेरिका र केही युरोपिन देशले उक्त घोषणालाई मान्यता दिएका थिए । तर, सर्बियनाले अस्वीकार गर्‍यो ।





























 















