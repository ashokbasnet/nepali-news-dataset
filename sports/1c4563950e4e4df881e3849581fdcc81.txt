लाङटाङ–गोसाइँकुन्ड हाफ म्याराथन दौडको तयारी पूरा

रसुवा, जेठ १४ । प्रथम लाङटाङ–गोसाइँकुन्ड हाफ म्याराथन दौड प्रतियोगिता गरिने भएको छ ।रसुवाको सदरमुकाम धुन्चेमा शुक्रबार पत्रकार सम्मेलन गरी आयोजक ट्रेकिङ एजेन्सिस एसोसिएसन अफ नेपाल (टान)ले यही जेठ १६ गते हुने प्रतियोगिताको सम्पूर्ण तयारी पूरा भएको जनाएको हो ।गोसाइँकुन्डबाट सुरु हुने प्रतियोगिता २१ किलोमिटर दुरी पार गर्दै सदरमुकाम धुन्चेमा पुगेर समापन हुनेछ ।प्रतियोगितामा दुई विदेशीसहित २३ जना महिला तथा दुई विदेशीसहित ७७ जना पुरुष सहभागी हुने आयोजकले जनाएको छ ।‘भूकम्पबाट क्षतिग्रस्त लाङटाङ गाँउमा खुसी ल्याउन सहयोग गरौं’ भन्ने नाराकासाथ संघको आफ्नो ३८औं स्थापना दिवसको अवसरमा प्रतियोगिता गर्न लागेको जनाइएको छ ।
