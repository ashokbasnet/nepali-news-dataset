लाङटाङदेखि गोसाइँकुन्डसम्म हाफ म्याराथन हुने

काठमाडौं, वैशाख ३० । आगामी जेठ १४ देखि १६ गतेसम्म लाङटाङदेखि गोसाइँकुन्डसम्म हाफ म्याराथन हुने भएको छ ।ट्रेकिङ एजेन्सी एसोसियसन अफ नेपाल (टान)ले आफ्नो ३८औं स्थापना दिवसको अवसरमा प्रतियोगिता आयोजना गर्न लागेको हो ।तीनदिने प्रतियोगिता गोसाइँकुन्डबाट सुरु भइ लौरीबिना, चोलाङपाटी, चन्दनपारी, देउराली हुँदै रसुवा सदरमुकाम धुन्चे पुगेर सम्पन्न हुनेछ ।१८ वर्षभन्दा माथिका स्वदेशी तथा विदेशी नागरिकले उक्त प्रतियोगितामा भाग लिन पाउनेछन् ।प्रतियोगितामा पहिलो, दोस्रो र तेस्रो हुनेले क्रमशः ५० हजार, ३० हजार र २० हजार रुपैयाँको पुरस्कार प्राप्त गर्नेछन् ।प्रतियोगिताले विनाशकारी भूकम्पले थलापरेको लाङटाङ क्षेत्रको पर्यटनलाई माथि उकास्न सहयोग पुर्‍याउने विश्वास गरिएको छ ।
