पर्शुरामले गरे राष्ट्रिय खेलकुदमा ह्याट्रिक

शनिबार विराटनगरस्थित सहिद रंगशालामा भएको कराँते प्रतियोगिताअन्तर्गत् पुरुष एकल कातामा बास्तोलाले नेपाली सेनाका डम्बरबहादुर आलेमगरलाई पराजित गर्दै स्वर्णपदक जितेका हुन् ।

उनले काठमाडांैमा भएको पाँचांै र धनगढीमा भएको छैटौं राष्ट्रिय खेलकुदमासमेत स्वर्णपदक जितेका थिए ।

प्रतियोगितामा सुदूरपश्चिमका ललित खत्री र मध्यमाञ्चलका सुमन पुलामी मगरले कास्यपदक प्राप्त गरे ।

यस्तै, महिलातर्फको एकल कातामा नेपाल प्रहरीकी निर्मला तामाङले मध्यमाञ्चलकी अप्सरा मोक्तानलाई हराउँदै स्वर्णपदक जितिन् ।

सशस्त्रकी सरिता श्रेष्ठ र सुदूरपश्चिमकी वर्षा साउदले कास्यमा चित्त बुझाए ।
