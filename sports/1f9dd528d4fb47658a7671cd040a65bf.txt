सुनसरी–११ फाल्गुनन्द गोल्डकपको सेमिफाइनलमा

एपीएफ क्लव काठमाडौंलाई ३-० गोल अन्तरले पराजित गर्दै सुनसरी–११ सेमिफाइनल प्रवेश गरेको हो । सुनसरीकोतर्फबाट पहिलो हाफको २७ औं र ३६ औं मिनेटमा हेमन्त थापा मगरले दुई गोल गरेका थिए ।

त्यस्तै सुनसरीकैतर्फबाट दोस्रो हाफको ६ मिनेटमा तिर्थ बस्नेतले थप एक गोल गरेका थिए ।

प्रतियोगिता अन्तर्गत सोमबार आयोजक फिदिम स्पोटिङ क्लव, फिदिम र विर्तामोड यूनाइटेड झापाबीच प्रतिस्पर्धा हुने भएको छ ।

आइतबारको खेलमा उत्कृष्ट प्रदर्शन गरेका सुनसरी–११ का हेमन्त थापा मगर नै म्यान अफ दि म्याच भए ।
