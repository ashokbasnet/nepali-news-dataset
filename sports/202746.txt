स्वरेजले भने– मेस्सीसँग सम्वन्ध राम्रो छ

१८ कात्तिक, काठमाडौं । लुइस स्वरेज बार्सिलोनाबाट च्याम्पियन्स लिगमा डेब्यू गर्न आतुर छन् । लिभरपुलमा रहँदा च्याम्पियन्स लिग खेल्न नपाएका उनी पूर्व क्लब अयाक्सविरुद्ध खेल्नेछन् ।
एन्फिल्डमा तीन वर्ष रहँदा उनले च्याम्पियन्स लिग खेल्न पाएनन् ।
स्वरेजले भनेका छन्–‘लिभरपुलमा रहँदा च्याम्पियन्स लिग खेल्न पाइएन । तर, उपाधि जित्ने सम्भावना रहेका टीमको हिस्सा बन्न पाएकोमा खुसी छु ।’
स्वरेजले बार्सिलोना स्टार लिओनल मेस्सीसँगको सम्वन्धबारे पनि मुख खोलेका छन् । दक्षिण अमेरिका रुटका लागि मेस्सीलाई धन्यवाद दिँदै उनले भनेका छन्–मेस्सीसँग मेरो सम्वन्ध राम्रो छ । उनी अर्जेन्टाइन हुन् र हामी सुरुदेखि नै हाम्रो धेरै कुरा मिल्थ्यो ।’
एन्फिल्ड जानु अघि स्वरेलले अयाक्सबाटै च्याम्पियन्स लिग खेले ।
तर, त्यही क्लबविरुद्ध खेल्नु अघि उनले भनेका छन्–‘मैले त्यहाँ धेरै वर्ष विताएँ । फेरि त्यहाँ खेल्ने मौका पाएकोमा खुसी छु ।’
बार्सिलोनाले च्याम्पियन्स लिगको समूह चरणमा एयाक्स र एपोइलसहित पेरिस सेन्ट जर्मेनसँग पनि खेल्नु पर्नेछ, जुन टीमका राष्ट्रिय टीमका सदस्य इडिन्सन काभानी छन् ।
स्वरेजले भनेका छन्–‘मैले उनीविरुद्ध अहिलेसम्म खेलेको छैन । सबैलाई थाहा छ उनी कति राम्रो छन् भनेर । उनी पेनाल्टी एरियामा रहन सक्ने र सफल गोलस्कोरर हुन् । त्यसैले सचेत रहन्छौं ।’

