गणेशमानको स्मृतिमा बक्सिङ प्रतियोगिता हुने
१८ कात्तिक, काठमाडौं । गणेशमान सिंहको स्मृतिमा २० कात्तिकदेखि काठमाडौंमा राष्ट्रियस्तरको खुल्ला बक्सिङ प्रतियोगिता हुने भएको छ ।
योङ स्टार स्पोर्टर्स क्लबको आयोजनामा कात्तिक २० गतेदेखि २४ गतेसम्म बसन्तपुरमा प्रतियोगिता हुन लागेको हो ।
मंगलवार राजधानीमा पत्रकार सम्मेलन गरी आयोजक समितिका प्रवक्ता नीलकाजी शाक्यले प्रतियोगिताको उदघाटन उपप्रधानमन्त्री एवम् स्थानीय विकासमन्त्री प्रकाशमान सिंहले गर्ने जानकारी दिए ।
कार्यक्रममा योङ स्टार क्लबका संस्थापक मथुरादास नेवा, अध्यक्ष रमेशप्रसाद प्रधान, नेपाल बक्सिङ संघका कोषाध्यक्ष किरण श्रेष्ठ, बक्सिङका प्रमुख प्रशिक्षक ओम मास्के र योङ स्टार क्लबबाट दुईपटक ओलम्पिक खेलेका बक्सर उमेश मास्केलगायतले बालेका थिए ।

