रियल मड्रिडसँगै डर्टमुण्ड नकआउट चरणमा
१९ कात्तिक, काठमाडौं । डिफेण्डिङ च्याम्पियन रियल मड्रिडसँगै बुरोसिया डर्टमुण्ड च्याम्पियन्स लिग फुटबलको नकआउट चरणमा प्रवेश गरेका छन् ।
मंगलबार राति भएको खेलमा रियल मड्रिडले लिभरपुललाई १-० गोल अन्तरले पराजित गर्‍यो । रियलका लागि एक मात्र निर्णायक गोल करिम बेन्जिमाले खेलको २७ औं मिनेटमा गरेका थिए ।
लिभरपुलले आफ्नो प्लेइङ सेटका ११ मध्ये सात खेलाडीलाई बेन्चमा राखेको थियो । कप्तान स्टफन जेरार्ड, स्टर्लिङ, हेण्डरसन, मारिया बालोटेली बेन्चमा थिए ।
जितपछि रियल मड्रिड ४ खेलबाट १२ अंकका सात समूह बीको शीर्ष स्थानमा छ । लिभरपुल ३ अंकका सात तेस्रो स्थानमा छ ।
अर्को खेलमा जर्मन क्लब डर्टमुण्डले टालाटासरेलाई ४-१ ले पराजित गरेको छ । जर्मनको घरेलु लिगमा रेलिगेशनबाट बच्न संघर्षरत भए पनि डर्टमुण्डले ४ खेलबाट १२ अंक जोडेको छ र समूह डीको शीर्ष स्थानमा छ ।

