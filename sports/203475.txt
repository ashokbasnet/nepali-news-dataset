धोनी आईसीसी एकदिवसीय टीम कप्तान

९ कात्तिक, काठमाडौं । अन्तराष्ट्रिय क्रिकेट काउन्सिलले भारतका महेन्द्र सिंह धोनीलाई आईसीसी एकदिवदसीय टीमको कप्तान मनोनित गरेको छ ।
तर, टेष्ट टीममा भने भारतीय खेलाडीहरु पर्न सकेनन् । टेष्ट टीम कप्तान श्रीलंकाका एन्जलो म्याथु छन् ।
भारतका पूर्व कप्तान अनिल कुम्बलेको अध्यक्षतामा रहेको आईसीसी क्रिकेट समितिले बुधबार एदिवसीय र टेष्ट टीमका १२ खेलाडी घोषणा गरेको छ ।
सन् २०१४ को प्रदर्शनका आधारमा एकदिवसीय टीमको कप्तानमा धोनी छानिएका छन् । उनी लगातार सातौं वर्ष आईसीसीको एकदिवसीय टीममा परेका हुन् ।
भारतका विराट कोहली र मोहम्मद शामी पनि टोलीमा परेका छन् । रोहित शर्मा १२ औं नम्बरमा परे ।  एकदिवसीय टीममा दक्षिण अफ्रिकाका तीन, अष्ट्रेलियाका दुई र पाकिस्तान र श्रीलंकाका एक-एक खेलाडी छन् ।
भारतका भुवनेश्वर कुमारले आईसीसी पिपुल्स च्वाइस अवार्ड जितेका छन् । यो पुरस्कार जित्ने उनी चौथो क्रिकेटर हुन् ।
२०१० मा भारतका सचिन तेन्दुलकरलाई पहिलो पटक यो अवार्ड दिइएको थियो । २०११ र १२ मा श्रीलंकाका कुमारा सांगाकारले जिते भने गत वर्ष धोनीलाई यो पुरस्कार दिइएको थियो ।

