तीनदिवसीय क्रिकेटमा नेपाल २८९ रनले पछाडि
२४ कात्तिक, काठमाडौं । श्रीलंकाको कुरुनेगाला कम्बाइन ११ विरुद्धको पहिलो तीनदिवसीय क्रिकेटको दोस्रो दिनको खेल सकिँदा नेपाल २८९ रनले पछि परेको छ ।
सोमबार आफ्नो पहिलो पारी थालेको नेपाल नेपाल ५६.१ ओभरमा १८७ रनमा अलआट भयो । यससँगै नेपाल पहिलो पारीमा १६० रनले पछि पार्‍यो ।
यो प्रथम श्रेणीको क्रिकेटमा नेपालले बनाएको सबैभन्दा न्यून स्कोर हो । यसअघि २००४ मा मलेसियाविरुद्ध नेपालले १९८ रन बनाएको थियो ।
नेपालका लागि कप्तान पारस खड्काले सर्वाधिक ५९ रन बनाए । उनले ११० बलको सामना गरेका थिए । सोमपाल कमी अर्धशतक बनाउन मात्र एक रनले चुके । उनी ४९ रनमा आउट भए ।
नवौं नम्बरका व्याट्सम्यानका रुपमा आएका सोमपालको प्रथम श्रेणीमा यो उत्कृष्ट प्रदर्शन हो । यसअघि राजु बस्न्यातले २३ रन बनाएका थिए ।
भुवन कार्कीले १५ रन बनाए भने अनिल मण्डल १२ रनमा आउट भए । करण केसी ९ रनमा अविजित रहे । शWmि गौचन ८, विनोद भण्डारी ६, सुवास खकुरेल ४, सागर पुन ३ रनमा आउट भए । नरेश बुढायर र राजेश पुलामी मगरले खाता नै खोल्न सकेनन् ।
सोमबार नै आफ्नो दोस्रो पारी थालेको कुरुनेगाला कम्बाइन ११ ले दोस्रो दिनको खेल सकिँदासम्म ज्ञानले ६३ रनको मदतमा ३९ ओभरमा ६ विकेट गुमाएर १२९ रन बनाएको छ ।
समग्रमा कुरुनेगाला २८९ रनले अगाडि छ र हातमा चार विकेट छ ।
नेपालका सागर पुनले २ विकेट लिए भने सोमपाल कामी, करण केसी, पारस खड्का र राजेश पुलामीले समान १-१ विकेट लिएका छन् ।

