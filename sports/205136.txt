क्रिकेटरले भ्रमण रद्द गरे अनुवन्ध खारेज हुने
२४ कात्तिक, काठमाडौं । अब कुनै पनि अन्तराष्ट्रिय भ्रमण छाडेर जाने टीम वा खेलाडीले ठूलो मूल्य चुकाउनु पर्ने भएको छ ।
अन्तराष्ट्रिय क्रिकेट परिषद् आईसीसीले अक्टोबरमा भारत भ्रमण बीचमा नै छाडेर जाने वेष्टइण्डिज टीमको कदमलाई दुर्भाग्यपूर्ण भनेको छ । साथै अगामी दिनमा कुनै पनि टीम वा खेलाडीले यस्तो गरे उसका सबै टी-२० कन्ट्राक्ट अर्थात अनुवन्ध रद्ध गर्ने बताएको छ ।
ड्वेन ब्रावो, क्रिस गेल, किरण पोलार्ड र डरेन समीसमेत वेष्टइण्डिजका थुप्रै खेलाडी टी-२० इण्डियन प्रिमियर लिग क्रिकेट आईपीएलसहितका प्राइभेट लिग खेल्छन् ।
आईसीसीले विज्ञप्ति जारी गर्दै भनेको छ-‘बोर्डका सबै सदस्यले मिलेर यो विषयमा आफ्नो विचार राखे र भने वेष्टइण्डिज टीमको सबैया क्रिकेटलाई क्षति पुर्‍योउनुका साथै अस्वीकार्य छ ।’
अब यस्तो गर्ने खेलाडीलाई अनुशासनात्मक कारबाही र प्रतिवन्धका साथै घरेलु र क्लब स्तरमा पनि कुनै पनि अनुवन्ध गर्न नपाउने बताएको छ ।

