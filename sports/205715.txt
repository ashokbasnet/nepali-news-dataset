मेस्सीलाई अश्लिल शब्दको उपमा दिएको आरोप रोनाल्डोद्वारा अस्वीकार

२६ कात्तिक, काठमाडौं । रियल मडि्रडका स्ट्राइकर क्रिष्टियानो रोनाल्डोले ड्रेसिङ रुपमा लिओनल मेस्सीलाई अश्लिल शब्दले बोलाउने गरेको आरोप अस्वीकार गरेका छन् ।
एक स्पेनिस फुटबल पत्रकारले रोनाल्डो र मेस्सीको सम्वन्ध बाहिर देखिए जस्तो सौहार्दपूर्ण नभएको र मड्रिडको ड्रेसिङ रुपमा रोनाल्डोले मेस्सीलाई अश्लिल शब्द उपनाम दिएको दावी गरेका थिए ।
तर, रोनाल्डोले भने आरोप अस्वीकार गरेका छन् । उनले फेसबुक पेजमा लेखेका छन्-‘म सबै व्यवसायिक सहकर्मीहरुको समान्न गर्छु । मेस्सी अपवाद हुन सक्दैनन् ।’
स्पेनिस पत्रकार गेलिनले आफ्नो पुस्तकमा दुई स्टर फुबटलको सम्वन्धबारे चर्चा गरेका छन् । उनले बर्नाबाउका खेलाडीहरुले नै आफूलाई यो सूचना दिएको दावी गरेका छन् ।
मेस्सीलाई अश्लिल शब्दको उपमा दिएर रोनाल्डोले यसलाई आयरल्याण्ड र बेलायतको जनताको सम्वन्धका रुपमा व्याख्या गर्ने गरेको पुस्तकमा दाबी गरिएको छ ।
रोनाल्डोको यस्तो व्यवहारलाई रियल मड्रिडकै खेलाडीहरुले भने यसलाई कुकुर र कठपुतली संग तुलना गरेको समेत स्पेनिस फुटबल पत्रकार गेलिनले बताएका छन् ।
रियल मड्रिडका रोनाल्डो र बार्सिलेानाका मेस्सी मध्ये उत्कृष्ट फुटबल भन्ने बहस टुङ्गएिको छैन ।

