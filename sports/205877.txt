मेस्सीको गोलमा अर्जेन्टिना विजयी

२७ कात्तिक, काठमाडौं । लिओनल मेस्सीको पेनाल्टी गोलमा अर्जेन्टिनाले क्रोएसियालाई पराजित गरेको छ ।
बेष्टह्यामको मैदानमा बुधबार राति भएको मैत्रिपूर्ण खेलमाविश्वकपको उपविजेता अर्जेन्टिनाले क्रोएसियालाई २–१ गोल अन्तरले पराजित गरेको हो ।
क्रोएसियाले ११ औं मिनेटमा शार्बिनीको गोलबाट नै अग्रता लिएको थियो । तर, दोस्रो हाफमा अग्रता जोगाउन सकेन ।

खेलको ४९ औं मिनेटमा एन्सल्डीले अर्जेन्टिनाका लागि बराबरी गोल गरे । ५७ औं मिनेटमा क्रोएसियाका गोलकिपरले सर्जिओ एग्युरोलाई फल गरेपछि अर्जेन्टिनाले पेनाल्टी पायो, जसमा अर्जेन्टिनी कप्तान मेस्सी गोल गरे ।

खेलको ६२ औं मिनेटमा एग्युरोको स्थानमा वेष्टह्यामका पूर्व खेलाडी समेत रहेका कार्लोस टेभेज मैदान प्रवेश गर्दा समर्थकहरुले स्वागत गरेका थिए ।


