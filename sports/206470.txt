मिचेल जोनसन आईसीसी प्लेअर अफ दि इयर घोषित

२८ कात्तिक, काठमाडौं । अस्टे्रलियन पेस बलर मिचेल जोनसन आईसीसी प्लेअर अफ दि इयर घोषित भएका छन् ।
आईसीसीले शुक्रबार जोनसनलाई सर गाफिर्ल्ड सोबर्स ट्रफीको बिजेता घोषणा गरेको हो । ३३ बर्षीय जोनसन  टेस्ट क्रिकेटर अफ दि इएर पनि घोषित भएका छन् ।
यो अवार्डका लागि २६ अगस्ट २०१३ देखि १७ सेप्टेम्बर २०१४ सम्म भोटिङ गरिएको थियो । जोनसनले टेस्टमा १५.२३ को एभरेजमा ५९ विकेट लिए । एकदिवसीय क्रिकेटमा उनले १६ खेलमा २१ विकेट लिएका छन् ।
सन् २००४ देखि स्थापना गरिएको यो अवार्ड दुइ पटक जित्ने उनी रिक्की पोन्टिङपछि पहिलो खेलाडि हुन् । यस अघि सन् २००९ मा पनि जोनसोनले यो अवार्ड जितेका थिए ।
आईसीसी ओडिआइ क्रिकेटर अफ दि इअर भने दक्षिण अफ्रिकाका एबी डिभिलियर्स घोषित भए । भारतीय बलर भुबनेश्वर कुमारले पिपुल्स च्वाइस अवार्ड पाए ।
क्रिकेटर अफ दि इयर -मिचेल जोनसोन, अस्ट्रेलिया
टेस्ट क्रिकेटर अफ दि इयर- मिचेल जोनसोन, अस्ट्रेलिया
विमेन्स ओडीआई क्रिकेटर अफ दि इयर- सारा टेलर, इंग्ल्याण्ड
ओडीआर्इ क्रिकेटर अफ दि इयर- एबी डिभिलियर्स, दक्षिण अफ्रिका
इमर्जिङ क्रिकेटर अफ दि इयर- ग्यारी ब्यारीब्यालेन्स, इंग्ल्याण्ड
आईसीसी एसोसियट एन्ड एफिलिएट क्रिकेटर अफ दि इयर- परिस्टोन ममसेन, स्कटल्याण्ड

