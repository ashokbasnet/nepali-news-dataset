रोनाल्डो बने युरोपियन च्याम्पियनसिपको सर्वाधिक गोलकर्ता

२९ कात्तिक, काठमाडौं । क्रिष्टियानो रोनाल्डोले युरोपियन च्याम्पियनसिपमा सर्वाधिक गोलको कीर्तिमान बनाएका छन् ।
युरो कप २०१६ को छनोट चरणमा पोर्चुगलले अर्मेनियालाई १–० ले पराजित गर्दा रोनाल्डोले कीर्तिमानी गोल गरेका हुन् । उनले खेलको ७१ औं मिनेटमा गोल गरेका थिए ।
युरोपियन च्याम्पियनसिपमा उनको यो २३ औं गोल हो । उनले डेनमार्कका थोमसान र टर्कीका हकान सुकुरलाई पछि पारे । दुबैले २२–२२ गोल गरेका छन् ।
रियल मड्रिडका फवार्ड रोनाल्डोले गोल गरेपनि खेल भने सन्तोषजनक थिएन ।
जितपछि पोर्चुगल ६ अंकका साथ समूह आईको दोस्रो स्थानमा छ । सर्वियालाई ३–१ ले हराएको डेनमार्क ७ अंकसहित शीर्ष स्थानमा छ ।
जर्मनीको सहज जित
विश्वकप विजेता जर्मनीले जिब्राल्टरलाई ४–० गोल अन्तरले पराजित गरेको छ ।
उसको जितमा थोमस मुलरले दुई गोल गरे भने मारिया गोट्जेले एक गोल गरे । एक गोल भने जिब्राल्टरका सान्तोसको आत्माघाती थियो ।
अर्को खेलमा पोल्याण्डले जर्जीयालाई ४–० ले हराएको छ भने स्कटल्याण्डले आयरल्याण्डलाई १–० ले हराएको छ
जितपछि पोल्याण्ड १० अंकका साथ समूह डीको शीर्ष स्थानमा छ भने जर्मनी दोस्रो स्थानमा छ र उसको ७ अंक छ । समान ७ अंक जोडेको स्कटल्याण्ड गोल अन्तरका आधारमा तेस्रो र आयरल्याण्ड चौथो स्थानमा छ ।

