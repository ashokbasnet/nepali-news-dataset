अफगान क्रिकेटका लागि ऐतिहासिक दिन
२९ कात्तिक, काठमाडौं । शनिबार अफगानिस्तानको क्रिकेट इतिहासकै लागि ऐतिहासिक रहृयो । एसीसी यू-१९ प्रिमियर क्रिकेटको उपाधि मात्र जितेन, अफगानको ए टीमले पाकिस्तानको ए टीमलाई हराएको थियो ।
अफगान यू-१९ म्यानेजरले भनेका छन्-‘हामीले यू १९ विश्वकपकालागि मात्र छनौट भएका छैनौं । हाम्रो ए टीमले पाकिस्तानको ए टीमलाई दुबै देशका प्रधानमन्त्रीको अगाडि स्लामाबादमा हराएको छ । हाम्रो भविश्य राम्रो र बलियो छ ।’
यू-१९ क्रिकेटको उपाधि जित्ने क्रममा अफगानिस्तानले कुवेतलाई २०६ रनले पराजित गर्‍यो ।
पाकिस्ताको भम्रणमा रहेको अफगानिस्तान ए टीमले पाकिस्तानको ए टीमलाई उसकै घरमा ५४ रनले पराजित गरेको छ ।
सालीमार ग्राउन्ड स्लामाबादमा टस जितेर पहिले ब्याटिङ गरेको अफगानिस्तानले निर्धारित १५ ओभरमा ४ विकेटको क्षतिमा १५४ रन बनायो । उसका लागि नजिबुल्ला जार्दनले केबल ३२ बलमा ४ चौका र ४ छक्का सहित अबिजित ६० रन बनाए ।
१५५ रनको बिजयी लक्ष्य सहित जवाफी ब्याटिङमा उत्रेको पाकिस्तान १५ ओभरमा ९ विकेट गुमाउँदा १०० रन मात्र बनाउन सक्यो ।
पाकिस्तानका लागि बाबर अजामले ३० रन बनाउनुबाहेक अन्य ब्याट्सम्यानहरु चल्न सकेनन् । अफगानकालागि क्यापटेन नावी, आलम र गुलबादिनले समान २-२ विकेट लिए ।

