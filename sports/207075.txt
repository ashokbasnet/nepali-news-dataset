साफ महिला फुटबलमा नेपाल समूह बिजेता
३० कात्तिक, काठमाडौं । पाकिस्तानमा जारी तेस्रो महिला साफ च्याम्पियन्सिप प्रतियोगिताको सेमिफाइनलमा पुगिसकेको नेपाल आइतबार श्रीलंकालाई हराउदै समुह विजेता बनेको छ । आइतबार श्रीलंकालाई ३-० ले हरादै नेपाल समुह विजेता बनेको हो ।
नेपालको जितमा अनु लामाले २ र निरु थापाले एक गोल गरे । खेलको १६ औं मिनेटमा निरुले नेपाललाई अग्रता दिलाएकी थिइन् भने दोस्रो हाफको ५१ औं र ८४ औं मिनेटमा अनुले दुई गोल थपिन् । ५१ औं मिनेटमा पाएको पेनाल्टीलाई अनुले कुनै गल्ती नगरी जाली चुमाएकी थिइन् ।
नेपालले अब सेमिफाइनलमा मालदिभ्स र बंगलादेशबीचको खेलको बिजेतासँग प्रतिस्पर्धा गर्ने छ ।

