ताप्लेजुङमा सर्वाधिक धनराशिको भलिबल प्रतियोगिता हुँदै
२ मंसिर, ताप्लेजुङ । ताप्लेजुङमा आगामी मंसिर २४ गतेदेखि तीनदिने पूर्वाञ्चलस्तरीय बृहत पाथिभरा पुरुष भलिबल प्रतियोगिता हुने भएको छ ।
एसियाकै ठूलो पहिरोको रुपमा चिनिने हाङदेवा गाविसको जनता मा.वि.मा हालसम्मकै सर्वाधिक महङ्गो धनराशिको भलिबल प्रतियोगिता हुने भएको हो ।
प्रतियोगितामा प्रथम हुनेले २ लाख ५१ हजार १ सय १ रुपैयाँ पाउने छ । द्वितीय र तृतीय हुने टीमले क्रमशः १ लाख ५१ हजार १ सय १ र १ लाख १ हजार १ सय १ रुपैयाँ पाउने छन् ।
ताप्लेजुङमा जन्मेर काठमाडौंमा रही विभिन्न क्षेत्रमा काम गर्दै आएका ईश्वरी पौडेल, बलबहादुर तामाङ र रमेश बरालको मुख्य प्रायोजन तथा जिल्ला भलिबल संघको आयोजनामा कार्यक्रम गर्न लागिएको हो ।
प्रतियोगिताले प्रसिद्ध तीर्थस्थल पाथिभराको प्रचारप्रसार, पर्यटकीय विकास र खेलाडीको हौसला बढ्ने आयोजकको विश्वास छ । प्रतियोगिता ४ दिनसम्म सञ्चालन हुनेछ ।
-प्रेम गुरागाईंबाट

