नुयरले भने-रोनाल्डोले बालोन डी अर जित्छन्
२ कात्तिक, काठमाडौं । जर्मनीको राष्ट्रिय फुटबल टीम तथा वायर्न म्यूनिखका नियमित गोलकिपर म्यानुअल नुयरले पोर्चुगिज स्टार क्रिस्टियानो रोनाल्डोले बालोन डी अर जित्ने बताए ।
पछिल्लो सामय निकै राम्रो लयमा देखिएका नुयरलाई बालोन डी अरका दाबेदारका रुपमा हेरिएको छ । नुयरले यस बर्ष जर्मनीलाई विश्वकपको उपाधी जिताएका थिए ।
‘रोनाल्डो जस्तो उनी रेड कार्पेटमा मोडलिङ गर्न पनि जाँदैनन् नत कुनै ब्राण्डको अन्डरवेयरको मोडलिङ गर्छन् । त्यसैले पनि रोनान्डोले उनलाई छायाँमा पारेको विश्वास गरिन्छ । म एउटा खेलाडी हु कुनै ब्रान्डको एम्बास्डर होइन । एडिडासको पहिलो गोलकिपर मात्र हु,’ किकरसँगको कुराकानीमा उनले भनेका छन्, ‘म अन्डर प्यान्टमा पोज गर्ने मान्छे पनि होइन ।’
उनले रोनाल्डोलाई ब्यङ्ग्य गर्दै आफूलाई हरियो फुटबल मैदान मनपर्ने तर रेडकार्पेट मन नपर्ने बताएका छन् ।
सन् १९६३ यता अहिलेसम्म कुनै पनि गोलकिपरले बालोन डी अर जित्न सकेका छैनन् । उनीसँगै अर्जेन्टाइन सुपरस्टार लियोनल मेसी, नेयमार, गारेथ बेल, जाल्टन इब्राहिमोबिक लगायत खेलाडीहरु पनि बालोन डी अरका सर्टलिस्टमा परेका छन् ।

