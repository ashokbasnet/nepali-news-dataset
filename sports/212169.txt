ह्यूजलाई सम्झिएर रोए माइकल क्लार्क

१३ मंसिर, काठमाडौं । फिलिप ह्यूजको निधनको शोकमा रहेका अष्ट्रेलियाका कप्तान माइकल क्लार्क एक भावुक पत्रकार सम्मेलनका क्रममा पटक पटक रोए ।
बलले लागेर घाइते भएका क्रिकेटर ह्यूजको बिहीबार निधन भएको थियो ।
ह्यूजप्रति अष्ट्रेलिया क्रिकेट टीमका सदस्यहरुको श्रद्धान्जली व्यक्त गर्न सिड्नी क्रिकेट मैदानमा पत्रकार सम्मेलन गरिएको थियो । टीमको वक्तव्य पढ्ने क्रममा क्लार्कको गला पटक पटक अवरुद्ध भयो र आँखाहरु रसाए ।

उनले ह्यूजको ६४ नम्बरको अष्ट्रेलियाको एकदिवसीय जर्सी अब अन्य कुनै पनि खेलाडीलाई नदिने समेत समेत घोषणा गरेका छन् ।
गहभरी आँसु पार्दै म्लार्कले भनेका छन्–‘ह्यूजको परिवारसँग हाम्रो प्रतिवद्धता छ कि उनको सम्मानका लागि हामी सबै गछौं ।’
यो साता आफूहरुले महान युवक गुमाएको र आफूहरु गरिव भएको उनले बताए । उनले भने–‘हाम्रो ड्रेसिङ रुम अब त्यस्तो हुनेछैन । हामी उसलाई माया गछौं र गरिरहने छौं ।’

