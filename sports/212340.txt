पथरी गोल्डकपको उपाधि आर्मीलाई
१३ मंसिर, काठमाडौं । दोस्रो पथरी गोल्डकपको उपाधि नेपाल आर्मी क्लबले जितेको छ । शनिबार भएको फाइनलमा झापा ११ लाई २-० ले पराजित गर्दै आर्मीले उपाधि उचालेको हो ।
पथरी मैदानमा भएको खेलमा आर्मीले आठौं मिनेटमा दिपक गुरुङको गोलबाट अग्रता लिएको थियो । पहिलो हाफमा झापा ११ ले बराबरी गोल फर्काउने केही राम्रो मौका पाए पनि गोल गर्न सकेन ।
हिरन्य मगरले दोस्रो पहेँलो कार्ड पाएपछि खेलको ७० औं मिनेटमा आर्मी १० खेलाडीमा सिमित भयो । तर, ७६ औं मिनेटमा नवयुग श्रेष्ठले गोल गर्दै आर्मीको उपाधि पक्का गरे ।

