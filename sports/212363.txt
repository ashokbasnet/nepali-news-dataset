मनाङ किङ्ग्स कप सेमिफाइनलबाटै बाहिरियो

१३ मंसिर, काठमाडौं । मनाङ मर्स्याङ्दी क्लब किङ्ग्स कप फुटबलको सेमिफाइनलबाटै बाहिरिएको छ ।
थिम्पुमा शनिबार भएको पहिलो सेमिफाइनलमा गत वर्षको विजेता मनाङ बंगलादेशको शेख जमालसँग २-० गोल अन्तरले पराजित भयो ।
चाङलिमथाङ रंगशालामा भएको खेलमा मनाङले ५५ औं मिनेटमा अग्रता लिएको थियो ।
उसका लागि सेड्रिक अबाले गोल गरेका थिए । अनिल गुरुङले शेख जमालको गोलरक्षकलाई बिट गर्न नसकेपछि खसेको बलमा सेड्रिकले गोल गरे । त्यसअघि ३० औं मिनेटमा पनि अनिलले गोल गर्ने राम्रो मौका खेल फालेका थिए ।
४८ औं मिनेटमा शेख जमालका खेलाडीको प्रहार मनाङका गोलरक्षकले उत्कृष्ट बचाउ गरेका थिए ।
८० औं मिनेटमा शेख जमालले अर्को मौका गुमायो । तर, ८५ औं मिनेटमा शाखावत रोनीले बंगलादेशी टोलीका लागि बराबरी गोल फर्काए ।
निर्धारित समयको खेल १-१ को बराबरीमा सकिएपछि ३० मिनेट थपियो । तर, थपिएको दोस्रो मिनेटमा नै मनाङको कमजोर डिफेन्सको फाइदा उठाउँदै डार्बो ल्याण्डिङले शेख जमालका लागि गोल गरे ।
खेलको १०९ औं मिनेटमा शोहेल राना दोहोरो पहँलो कार्ड पाएर मैदानबाट बाहिरिए । तर, शेख जमाल १० खेलाडीमा सिमित भएको फाइदा मनाङले उठाउन सकेन र २-१ ले पराजित हुँदै अन्तिम चारबाट बाहिरियो ।
तस्वीरः गोल नेपाल

