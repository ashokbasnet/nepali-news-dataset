साउथहृयाम्पटनलाई पन्छाउँदै सिटी दोस्रो स्थानमा उक्लियो

१४ मंसिर, काठमाडौं । बलियो प्रतिद्वन्द्वी साउथहृयाम्पटनलाई पराजित गर्दै म्यानचेष्टर सिटी इंग्लिस प्रिमियर लिग फुटबलको दोस्रो स्थानमा उक्लिएको छ ।
आइतबार राति भएको खेलमा १० खेलाडीमा सिमित सिटीले ३-० को जित हात पार्दै अंक तालिकामा साउथहृयाम्पटनलाई उछिनेको छ । जितपछि सिटीले लिग लिडर चेल्सीसँगको अंक दुरी ६ मा झारेको छ ।
सिटीको जितमा सर्जिओ एग्युरोको महत्वपूर्ण भूमिका रहृयो । यद्यपि उनले कुनै गोल भने गर्न सकेनन् ।
साउथहृयाम्पटनको घरेलु मैदानमा भएको खेलको पहिलो हाफमा दुबै टोलीले गोल गर्न सकेनन् ।
तर, दोस्रो हाफको ५१ औं मिनेटमा सिटीका लागि याया टोरेले गोल गरे । एग्युरोको पासमा उनले गोल गरेका हुन् ।  खेलको ७४ औं मिनेटमा मान्गालले रातो कार्ड पाएपछि सिटी १० खेलाडीमा सिमित भयो ।

तर, ८० औं मिनेटमा फ्राङ्क लाम्पार्डले उत्कृष्ट गोल सिटीलाई जितको बाटो देखाए । ६५ औं मिनेटमा मैदान प्रवेश गरेका उनले मिल्नरको पासमा गोल गरेका हुन् ।
खेलको ८८ औं मिनेटमा क्लीसीले गोल गर्दै सिटीको जित पक्का गरे । उनले एग्युरोको पासमा वनचट गोल गरेका हुन् । सिटीका लागि उनको यो करियरकै पहिलो गोल समेत हो ।
जितपछि सिटी १३ खेलबाट २७ अंकका साथ दोस्रो स्थानमा उक्लिएको छ । लिग लिडर चेल्सीको ३३ अंक छ भने साउथहृयाम्पटन २६ अंकका साथ तेस्रो स्थानमा झरेको छ ।

