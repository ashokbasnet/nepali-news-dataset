मड्रिड र डिपोर्टिभोका समर्थकबीच हिंसात्मक झडप, एकको मृत्यु

१५ मंसिर, काठमाडौं । एथ्लेटिको मड्रिड र डिपोर्टिभोका समर्थकहरुबीच भएको हिंसात्मक भिडन्तमा एक फुटबल समर्थकको मृत्यु भएको छ ।
स्पेनिस ला लिगा फुटबलमा डिफेण्डिङ च्याम्पियन एथ्लेटिको मड्रिड र डिपोर्टिभोबीच आइतबार राति खेल हुनुअघि समर्थकहरु भिडेका हुन् ।
डिपोर्टिभोका एक समर्थकको मृत्यु भएको बीबीसीले जनाएको छ । तर, उनको नाम खुलेको छैन । उनलाई टाउकोमा चोट लोगेको अवस्थामा रंगशाला नजिकैको नदीबाट प्रहरीले उद्धार गरेर अस्पताल पु¥याएको थियो ।
झडपमा संलग्न भएको आरोपमा २४ जनालाई प्रहरीले नियन्त्रणमा लिएको छ ।
समर्थकको झडपपछि भएको खेलमा एथ्लेटिको मड्रिड २–० ले विजयी भएको छ ।

