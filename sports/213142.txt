मेस्सीलाई बोतल हान्नेमाथि आजीवन प्रतिवन्ध

१५ मंसिर, काठमाडौं । बार्सिलोनाका स्टार स्ट्राइकर लिओनल मेस्सीलाई प्लाटिकको बोतल हान्ने भ्यालेन्सियाका समर्थकमाथि आजीवन प्रतिवन्ध लगाइने भएको छ ।
स्पेनिस ला लिगाको आइतबार राति अबेर सम्पन्न खेलको अन्तिमतिर भ्यालेन्सियाविरुद्ध गोल गरेपछि खुसी मनाउने क्रममा मेस्सीमाथि बोटल प्रहार भएको थियो । सर्जिओ बुस्केटले खेल सकिन दुई मिनेट बाँकी छँदा विजयी गोल गरेका थिए ।
भ्यालेन्सियाले बक्तव्य जारी गर्दै घटनाको निन्दा गरेको छ । अहिलेसम्म बोटल प्रहार गर्ने समर्थक नचिएपनि क्लबले आक्रमणमा संलग्न व्यक्ति पत्ता लगाउने प्रयास गरिरहेको पनि जनाएको छ ।
भ्यालेन्सियाले जेरो टोलरेन्स पोलिसी कडाइका साथ लागु गर्ने छ ।
बार्सिलोनाका प्रशिक्षक लुइस एनरिकले भने स्पेनिस क्लबहरु खेलमा समस्या उब्जाउने समर्थकहरुबिरुद्ध लडिरहेको बताएकाका छन् । उनले भने-‘ग्राउन्डभित्र जे हुन्छ । त्यसलाई हामीले नियन्त्रण गर्न सक्छौं ।’

