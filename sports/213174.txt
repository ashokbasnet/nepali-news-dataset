तैजुलको हृयाट्रिकसँगै बंगलादेशद्वारा श्रृंखला क्लीन स्वीप

१५ मंसिर, काठमाडौं । २२ वर्षे देबे्र हाते स्पिनर तैजुल इस्लाम एकदिवसीय क्रिकेटको डेब्यू म्याचमै हृयाट्रिक लिने पहिलो खेलाडि बन्दा जिम्बाब्वे बिरुद्धको अन्तिम खेलमा बंगलादेश ५ विकेटले बिजयी भएको छ ।
सोमबारको जितसँगै बंगलादेशले ५ खेलको श्रृंखला क्लीन स्वीप गरेको छ । घरेलु टोलीले यसअघि तीन टेस्टको श्रृंखला पनि हृवाइट वास गरेको थियो ।
तैजुलले आफनो छैटौ ओभरको अन्तिम तथा सातौ ओभरको पहिलो दुई बलमा विकेट लिँदै हृयाट्रिक पुरा गरे ।
उनी सहौद होसेन, अब्दुर्रजाक र रुबेल हुसेनपछि एकदिवसीय क्रिकेटमा हृयाट्रिक विकेट लने लिने चौथो बंगालादेशी क्रिकेटर बने ।
ढाकामा टस जितेर पहिले ब्याटिङ गरेको जिम्बाब्वे ३० ओभरमै अलआउट हुदाँ केबल १२८ रन बनायो । उसका लागि हृयामिल्टनले ५२ रन बनाए भने ९ व्याट्सम्यानले दोहोरो अंक छुन सकेनन् ।
पाहुना टोलीलाई सस्तैमा समेट्ने क्रममा तैजुलले ७ ओभरमा दुई मेडन राख्दै मात्र ११ रन दिएर चार विकेट लिए । सकिव अल हसनले ३० रन दिएर २ विकेट लिए भने जुबिर हुसेनको नाममा दुई विकेट रहृयो ।
जवाफमा महमदुल्लाहको अर्धशतकको मदतमा बंगलादेशले २४.३ ओभरमै ५ विकेटको क्षतिमा लक्ष्य भेट्टायो । ५५ बलको सामना गरेका महमदुल्लाहा ५१ रनमा अविजित रहे । उनले १० चौका हानेका थिए ।
जिम्बाब्वेका चतराले ३ र पन्यांगाराले २ विकेट हात लिए ।

