पोखरा म्याराथनले निरन्तरता पाउने
१७ मंसिर, पोखरा । भूतपुर्व खेलाडी मञ्च-नेपालले पुनः पोखरा म्याराथन प्रतियोगितालाई ब्यूँताउने भएको छ । आफ्नो स्थापनाकाल २०५८ देखि म्याराथन हुँदै आएको म्याराथन तीन वर्ष अघि स्थगित भएको थियो ।
मञ्चको बैठकले पोखरा म्याराथनलाई निरन्तरता दिने निर्णय गरेको महासचिव हरी पराजुलीले जानकारी दिएका छन् । ‘पोखरा मात्र नभै यस क्षेत्रको खेलकुदमाथि उठाउन मञ्चको भूमिकालाई अझै फराकिलो वनाउँदै छौं’ महासचिव पराजुलीले भने ।
मञ्चका अध्यक्ष खड्ग रानाभाटका अनुसार फागुनको पहिलो साता पोखरा म्याराथन हुनेछ । मञ्चको बैठकले पोखरा म्याराथन सम्पन्न गर्न रानाभाटको संयोजकत्वमा आयोजक समिती समेत गठन गरिएको छ भने ५ जना सल्लाहाकार समिति र २ जनालाई कार्य समितिमा मनोनित गरेको छ ।

