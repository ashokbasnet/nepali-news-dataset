मेस्सी, नेयमार र स्वरेज विनै बार्सिलोनाको जित

१८ मंसिर, काठमाडौं । आन्द्रे इनिष्टाको प्रेरणामा बार्सिलोनाले कोपा डेल रेमा ह्यूस्कालाई पराजित गरेको छ ।
अन्तिम ३२ को पहिलो लेगमा बार्सिलोनाले ४–० को जित निकालेको हो । बार्सिलोनाको जितमा इनिष्टाले एक गोल गरे भने दुई गोलको पास मिलाए ।
तुलानात्मक रुपका कमजोर ह्यूस्काविरुद्धको खेलमा बार्सिलोनाले स्टार खेलाडीहरु लिओनल मेस्सी, नेयमार र लुइस स्वरेजलाई आराम दिएको थियो ।
बार्सिलोनाले १२ औं मिनेटमा राकिटिकको गोलबाट अग्रता लिएको थियो । उनले फ्रिकिक गोल गरे ।
१५ औं मिनेटमा इनिष्टाले अग्रता दोब्बर पारे भने ३८ औं मिनेटमा पेड्रोले गोल गरेपछि बार्सिलोना पहिलो हाफमा ३–० को अग्रता लिन सफल भयो ।
खेलको ७१ औं मिनेटमा राफिनाले गोल गर्दै बार्सिलोनालाई ४–० को जित दिलाए ।

