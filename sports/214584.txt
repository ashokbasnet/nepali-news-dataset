जनवरी ट्रान्सफरमा १५० मिलियन खर्च गर्न युनाइटेड तयार

१९ मंसिर, काठमाडौं । इंङ्लिस क्लब म्यानचेस्टर युनाइटेड जनवरी ट्रान्सफरमा पनि १५० मिलियन पाउन्ड खर्च गर्न तयार देखिएको छ ।
लुइस भानगालले क्लब सम्हालेपछि एन्जल डि मारियालाई इंङ्लिस कीर्तिमानी मूल्य ५९.७ मिलियन पाउन्डमा वर्ल्ड ट्रार्फड ल्याएको युनाइटेडले समर ट्रान्सफरमा कुल १५० मिलियर खर्चिएको थियो ।
टीमको प्रदर्शन गत सिजनको भन्दा सुधारिएको भएपनि अपेक्षाकृत छैन । यद्यपि सुरूवात खराव रहेपनि अहिले प्रिमियर लिगमा शीर्ष चारमा आइसकेको छ ।
२० पटकको प्रिमियर लिग च्याम्पियन म्यानचेष्टर युनाइटेड गत सिजन सातौं नम्बरमा रहृयो । पछिल्लो पटक युनाइटेडले १२-१३ को सिजमा प्रिमियर लिग जितेको थियो ।
यस सिजन पनि खराब सुरुवात गरेको युनाइटेड लिग लिडर चेल्सी भन्दा ११ अंकले पछि छ ।
उपाधि होडमा आउने प्रयास स्वरुप प्रशिक्षक भानगालले जनवरी ट्रान्सफरमा केहि डिफेन्डर र विङगरलार्इ भित्राउन तयारी गरेका छन् ।
डेलिमेलका अनुसार प्रशिक्षक भानगालको रोजाइमा वार्यन म्युनिखका आर्जेन रोविन छन् ।  भानगाल नेदरल्याण्डको प्रशिक्षक रहँदा ३० वर्षीय विंगर रोविन उनको टीमको प्रमुख सदस्य थिए ।
यस्तै उनको रोजाइमा बार्सिलोनाका ड्याली अल्भेस, बुरोसिया डर्टमुण्डका म्याट हृयुमल्स, एथ्लेटिको मड्रिडका डिएगो गोडिन र रोमाका केभिन छन् ।
म्यानचेष्टर युनाइटेडले समर ट्रान्सफरमा डि मारियासँगै राडामेल फल्काओ, रोजो, ब्लीन्डलाई क्लबमा भित्र्याएको थियो ।

