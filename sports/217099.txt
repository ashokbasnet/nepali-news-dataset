न्यु लिराका अरुण र मन्दिरालाई दोहोरो स्वर्ण
२६ मंसिर, काठमाडौं । न्यु लिराकाद्वय अरुण डंगोल र मन्दिरा थापाले बृहत खुला उपत्यकाव्यापी कराते प्रतियोगितामा शुक्रबार दोहोरो स्वर्ण जितेका छन् ।
सैंबु शाखा डोजोद्वारा आयोजित प्रतियोगिताको एकल कातातर्फ पुरुषमा अरुण र महिलामा मन्दिरा पहिलो भएका हुन् । अरुणले ठिमी डोजोका शिरीष श्रेष्ठ र मन्दिराले न्यु लिराकै विनिता श्रेष्ठलाई पराजित गरे । अरुणले कुमुतेको ४० केजी र मन्दिराले ३५ केजीमा पनि स्वर्ण हात पारे ।
पुरुष २० केजीमा न्यु लिराका सुशान्त हुमागाईं, २५ केजीमा न्यु लिराका दिवाकर लामा, ३० केजीमा मेन डोजोका एरिश शर्मा तथा ३५ केजीमा ठिमी डोजोका शिरीष श्रेष्ठले स्वर्ण जिते ।
महिलाको २० केजीमा आयोजककी रोशिका देसार, २५ केजीमा न्यु लिराकी कुसुम पौडेल तथा ३० केजीमा मनीषा दोङले पहिलो स्थान हात पारे ।
शनिबार सम्पन्न हुने प्रतियोगितामा विभिन्न १५ स्पर्धामा १ सय २७ खेलाडीको सहभागिता रहेको आयोजकले जनाएको छ ।

