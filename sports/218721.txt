सशस्त्र र पश्चिमाञ्चल विजयी
१ पुस, काठमाडौं । पश्चिम पृतना दोश्रो खुल्ला ह्याण्डबल रनिङ्ग शिल्ड प्रतियोगितामा सशस्त्र प्रहरी र पश्चिमाञ्चल टीम विजयी भएका छन् ।
पहिलो खेलमा पश्चिमाञ्चल हृयाण्डबल टिमले नेपाली सेना हृयाण्डबल टिम (निलो)लाई १८-३८ ले हरायो ।
यसैगरी दोस्रो खेलमा सशस्त्र प्रहरी हृयाण्डबल टिमले पूर्वाञ्चल हृयाण्डबल टिमलाई ३६-१४ अंकले पाखा लगाएको छ ।
मंगलबार नै भएको अन्तिम खेलमा पश्चिमाञ्चल हृयाण्डबल टिमले मध्यमाञ्चल हृयाण्डबल टिमलाई ४२-५ अंकको फराकिलो अन्तरले पराजित गरेको छ ।
नेपाली सेनाको पश्चिम पृतना हेडक्वार्टर तथा नेपाल ह्याण्डवल संघको संयोजकत्वमा प्रतियोगिता संचालन भएको हो । प्रतियोगिताको उदघाटन पश्चिम पृतनापति उपरथी पदमविलास कार्कीले गरेका थिए ।
आगामी शुक्रबारसम्म चल्ने प्रतियोगिताका सबै खेल पोखरास्थित पश्चिम पृतनाको हाताभित्र हुने छ ।
सैनिक जनसम्पर्क निर्देशनालयका अनुसार प्रतियोगितामा नेपाली सेनाका २ वटा हृयाण्डवल टिमसहित ६ टिम सहभागि छन् ।

