रियल मड्रिड क्लब वर्ल्डकपको फाइनलमा
२ पुस, काठमाडौं । रियल मड्रिड क्लब वर्ल्डकप फुटबलको फाइनलमा प्रवेश गरेको छ ।
मंगलबार राति भएको खेलमा युरोपियन च्याम्पियन मड्रिडले मेक्सिकन क्लब क्रुज एजललाई ४-० ले पराजित गरेको छ ।
मोरक्कोमा भएको खेलमा रियलले १५ औं मिनेटमा सर्जिओ रामोसको गोलबाट अग्रता लिएको थियो । ३६ औं मिनेटमा करिम बेन्जिमाले गोल गर्दै रियलको अग्रता दोब्बर पारे ।
लगतै क्रुज एजलले पेनाल्टी पायो । सर्जिओ रामोसले मारिआनोलाई फल गरेपछि रेफ्रीले पेनाल्टी दिएका थिए ।
तर, गेरार्डोको प्रहार रियल मडिडका गोलरक्षकले रोके ।
खेलको ५० औं मिनेटमा ग्यारेथ बलले गोल गरे भने ७२ औं मिनेटमा इस्कोेले गोल गरेपछि रियल मड्रिड ४-० ले विजयी भएको छ ।

