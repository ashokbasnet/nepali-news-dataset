महिला भलिबल टिम पुरस्कृत
१० पुस, काठमाडौं । प्रथम दक्षिण एसियाली महिला भलिबल च्याम्पियनसिपमा ऐतिहासिक सफलता हात पारेको नेपाली महिला भलिबल टिम नगदसहित सम्मानित भएको छ ।
प्रगतिशिल वैदेशिक रोजगार व्यवसायी मञ्च, नेपाल, ताप्लेजुङ काठमाडौं सम्पर्क मञ्च र भूतपूर्व कर्णेल प्रबलशमशेर जबराले प्रोत्साहन स्वरुप सम्मान गरेका हुन् ।
टोलीलाई मञ्चले ७६ हजार, सम्पर्क मञ्जले ५ हजार र प्रबलशमशेरले २० हजार नगद पुरस्कार प्रदान गरे । प्रबलशमशेरले नेपाल भलिबल संघका अध्यक्ष दानबहादुर तामाङ, कप्तान विनिता बुढाथोकी र टिमकी कान्छी खेलाडी प्रतिभा मालीलाई मायाको चिनो पनि प्रदान गरेका थिए ।
मंगलबार त्रिपुरेश्वरस्थित राष्ट्रिय खेलकुद परिषद्को कभर्डहलमा सम्पन्न च्याम्पियनसिपमा नेपालले ऐतिहासिक सफलता हात पार्ने क्रममा रजत जितेको थियो । ५ राष्ट्र सम्मिलित राउन्ड रविन लिगका आधारमा भएको च्याम्पियनसिपमा नेपालले माल्दिभ्स, बंगलादेश र श्रीलंकालाई हराएको थियो ।

