मेलबर्न टेष्टमा अष्ट्रेलिया बलियो स्थितिमा

१४ पुस, काठमाडौं । मेलबर्न टेष्टको दोस्रो पारीमा पनि अष्ट्रेलिया बलियो स्थितिमा पुगेको छ ।
चौथो दिनको खेल सकिँदासम्म अष्ट्रेलियाले दोस्रो पारीमा ७ विकेट गुमाएर २६१ रन बनाएको छ । यससँगै उसले ३२६ रनको अग्रता लिएको छ र अझै तीन विकेट बाँकी छ ।
घरेलु टोलीका क्रिस रोजर्स र शन मार्श अर्धशतक बनाए । मार्श ६२ रनमा क्रिजमा छन् ।
भारतका इशान्त शर्मा, उमेश यादव र आर अश्विनले समान दुई-दुई विकेट लिए ।
यसअघि ८ विकेटको क्षतिमा बनाएको ४६२ रनबाट चौथो दिनको खेल थालेको भारतले चौथो दिन १५ बलमा तीन रन जोड्दा बाँकी दुई विकेट गुमायो ।
विराट कोहली र अजिन्क्या रहाणेको शतकको मदतमा भारत बलियो स्थितिमा पुगेको थियो । तर, अन्य व्याट्सम्यान चल्न चल्न सकेनन् ।
यसअघि अष्ट्रेलियाले पहिलो पारीमा स्टीभन स्मिथको शतकको मदतमा ५३० रन बनाएको थियो ।
चार टेष्ट म्याचको श्रृखलामा अष्ट्रेलिया २-० ले अगाडि छ ।

