सिमरा गोल्डकप माघ १ देखि

१५ पुस, बारा । छैटौं सिमरा गोल्डकप आमन्त्रण फुटबल प्रतियोगिताको माघ १ गतेदेखि बाराको सिमरामा सुरु हुने भएको छ ।
माघ १० गते सम्म सञ्चालन हुने प्रतियोगितामा पाच वटा एभिजन र एक बिदेशीसहित १० वटा टीमको सहभागिता रहनेछ । प्रतियोगितामा एक भारतिय टिमसहित मनाङ मर्स्याङदी, थ्रीस्टार, नेपाल पुलिस, नेपाल आर्मी, सशस्त्र प्रहरीको एपीएफ, सहारा क्लब पोखरा, एफसी पोताला क्लब हेटौंडासँगै साविक बिजेता नव जनजागृति र उपबिजेता वीरगञ्ज युनाईटेड क्सहभागी हुने भएका छन् ।
मंगलबार सिमरामा पत्रकार सम्मेलनमा आयोजक नव जनजागृति युवा क्लबका अध्यक्ष कासिम मियाले बिजेताले चार लाख नगद पुरस्कार पाउने जानकारी दिए ।
उपविजेताले नगद दुई लाख प्राप्त गर्नेछ । प्रतियोगिताको सर्वोत्कृष्ट एक खेलाडीलाई यस बर्ष मोटरसाइकल दिइनेछ । उत्कृष्ट प्रदर्शन गर्ने गोलरक्षक, डिफेन्स, मिडफिल्डर, फरवार्ड, सर्वाधिक गोलकर्ता र प्रशिक्षकलाई जनही १५ हजार नगद दिइने छ ।
प्रतियोगिताको तयारीका लागि आर्थिक, मेडिकलसहितका विभिन्न उपसमिति गठन गरिएको क्लबले जनाएको छ ।

