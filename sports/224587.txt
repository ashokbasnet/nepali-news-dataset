टेनिस खेलाडी क्याथिनलाई करातेमा स्वर्ण
१७ पुस, काठमाडौं । आठौं अन्तर्राष्ट्रिय स्कुल तथा कलेज कराते च्याम्पियनसिपमा लनटेनिस नेपाली खेलाडी क्याथ्रिन माथेमाले स्वर्ण जितेकी छन् । क्याथ्रिनले सिनियर गर्ल्सको एकल कातामा पहिलो स्थान हात पारिन् ।
सातदोबाटोस्थित नेपाल खेलकुद विज्ञान प्रतिष्ठान परिसरमा भएको प्रतियोगिताको जुनियर गल्र्सको एकल कातामा नेपालकी आर्या किरण केसीले स्वर्ण हात पारिन् ।
ब्वाइजको २०-२५ केजीमा नेपालका सुशील गुरुङ, २५-३० केजीमा भारतका तुसार, ३०-३५ केजीमा नेपालका सुवास देउला, ३५-४० केजीमा नेपालका इच्छु श्रेष्ठ, ४०-४५ केजीमा नेपालका प्रिन्स राणा, ४५-५० केजीमा नेपालका राजकुमार माझी, ५०-५५ केजीमा नेपालका सुजन घले, ५५-६० केजीमा नेपालका इमाल हुसैन मियाँ, ६०-६५ केजीमा नेपालका निलेश महर्जन तथा ७५ केजीमाथि नेपालका सुरेश गुरुङ पहिलो भए ।
नेपाल सोतोकान कराते संघ (एसकेआईएफ) द्वारा आयोजित प्रतियोगिताको गल्र्स २०-२५ केजीमा नेपालकी मिरा खाती, २५-३० केजीमा नेपालकी पुक्सान दुवाल, ३०-३५ केजीमा नेपालकी रुजा कालीकोटी, ३५-४० केजीमा नेपालकी रेश्मा सुनवार, ४०-४५ केजीमा नेपालकी करिना तामाङ, ४५-५० केजीमा नेपालकी अन्जु भुजेल तथा ५०-५५ केजीमा भारतकी दिप्तीले शीर्ष स्थान कब्जा गरे ।

