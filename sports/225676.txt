बार्सिलोना रियल सोसियाडसँग पराजित

२१ पुस, काठमाडौं । स्पेनिस ला लिगा फुटबलमा रियल सोसियाडले उपाधि होडमा रहेको बार्सिलोनालाई पराजित गरेको छ ।
आइतबार राति भएको खेलमा १–० गोल अन्तरले पराजित भएसँगै बार्सिलोनाले शीर्ष स्थानमा उक्लने मौका गुमाएको छ । यो सिजन रियल सोसिडाडले उपाधि होडमा रहेका रियल मड्रिड र एथ्लेटिको मड्रिडलाई पनि हराएको थियो ।
रियल सोसियाडको घरेलु मैदानमा भएको खेलमा बार्सिलोनाका लिओनल मेस्सी, नेयमार र ड्यानी अल्भेसलाई बेच्नमा राखिएको थियो ।
खेलको दोस्रो मिनेटमा नै सोसियाडले उपहार गोलबाट अग्रता लियो । बार्सिलोनाका जोर्डी अल्बाले आत्मघाती गोल गरेका थिए ।
बार्सिलोनाका प्रशिक्षक जुईस एनरिकेले दोस्रो हाफको सुरुमा नै मुनिरको स्थानमा मेस्सीलाई मैदान प्रवेश गराए भने त्यसको १२ मिनेटपछि पेड्रोको स्थानमा नेयमार मैदान प्रवेश गरे ।
तर, मेस्सी, नेयमार र स्वरेज गोल गर्न असफल भए र १–० गोल अन्तरले पराजित भएको छ ।
हारपछि बार्सिलोना १७ खेलबाट ३८ अंकका साथ दोस्रो स्थानमा छ भने एक खेल कम खेलेको रियल मड्रिड ३९ अंकका साथ शीर्ष स्थानमा छ ।

