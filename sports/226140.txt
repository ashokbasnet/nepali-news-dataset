जेरार्डको गोलमा लिभरपुल विजयी

२२ मंसिर, काठमाडौं । कप्तान स्टफेन जेरार्डको दुई गोलको मदतमा लिभरपुल एफए कपको फुटबलको चौथो चरणमा प्रवेश गरेको छ ।
सोमबार राति भएको खेलमा लिभरपुलले विम्बल्डनलाई २–१ गोल अन्तरले पराजित गरेको छ । सिजनको अन्त्यमा एनफिल्ड छाड्ने घोषणा गरेपछि जेरार्डले लिभरपुलका लागि पहिलो खेल खेलेका हुन् ।
खेलमा लिभरपुलले १२ औं मिनेटमा जेरार्डको गोलबाट अग्रता लिएको थियो । तर, ३६ औं मिनेटमा एडबायोले गोल गरेपछि पहिलो हाफ १–१ को बराबरीमा सकियो ।
खेलको ६२ औं मिनेटमा व्यक्तिगत दोस्र्रो गोल गरे । खेलमा थप गोल हुन सकेन र लिभरपुल २–१ ले विजयी भयो ।

