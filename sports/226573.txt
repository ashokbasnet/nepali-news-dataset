नेपाली क्रिकेट टोली दक्षिण अफ्रिका जाँदै
२३ पुस, काठमाडौं । विश्व क्रिकेट लिग डिभिजन-२ मा सहभागिता जनाउने नेपाली क्रिकेट टोली बुधबार दक्षिण अफ्रिका जाँदैछ ।
नामिवियामा आगामी जनवरी १७ देखि डिभिजन २ को खेल हुँदैछ । दक्षिण अफि्रका रहँदा नेपालले तीन अभ्यास खेल खेल्नेछ । सोही अभ्यास खेलका लागि १३ खेलाडी र प्रशिक्षक पुबुदु दासानायके आज त्यसतर्फ जाँदैछन् । अमृत भट्टराईसहितका खेलाडीहरु भने शुक्रबारमात्र त्यसतर्फ जानेछन् ।
दक्षिण आफि्रका जाने खेलाडीलाई नेपाल क्रिकेट संघ क्यानले मंगलबार बिदाइ गरेको थियो ।
नेपाली क्रिकेट टोलीले दुई महिनाअघि मलेसियामा डिभिजन ३ को खेल जित्दै नामिवियामा हुने डिभिजन २ को खेलमा सहभागी हुने मौका पाएको थियो ।

