फाल्गुनन्द गोल्डकपको उपाधी आयोजककै पोल्टामा
२३ पुस, फिदिम । फाल्गुनन्द गोल्डकप फुटबल प्रतियोगिताको उपाधी आयोजक फिदिम स्पोर्टिङ क्लबले जितेको छ ।
विआरसी फ्यान क्लब भुटानलाई २-० गोल अन्तरले हराउँदै आयोजकले उपाधी जितेको हो । फिदिम उच्च माविको मैदानमा भएको खेलमा मनिस घले र भिक्टोरले गोल गरे ।
बिजेताले नगद १ लाख ११ हजार १ सय ११ र उपबिजेताले ५५ हजार ५ सय ५५ नगदका साथ ट्रफि, मेडल र प्रमाणपत्र पाएका छन् ।
योसँगै फिदिम स्पोर्टिङ क्लवका पासाङ तामाङलाई वेष्ट कोचर, अनारमनी फुटबल क्लब झापाका कर्ण लिम्वूलाई हाई स्कोरर, फिदिम स्पोर्टिङ क्लबका विनय श्रेष्ठलाई वेष्ट गोलकिपर, सोहि टिमका फ्लोरालाई वेष्ट डिफेन्डर र भुटानका एलविसलाई वेष्ट मिडफिल्डरका रुपमा पुरस्कृत गरिएको थियो ।
विजेता र उपविजेतालाई पूर्व सांसद बसन्तकुमार नेम्वाङ र पाँचथरका प्रमुख जिल्ला अधिकारी प्रदीपराज कँडेलले पुरस्कार, ट्रफी र प्रमाणपत्र वितरण गरेका थिए ।
पुष १५ गतेबाट शुरु भएको प्रतियोगितामा भारत र भुटान सहित ८ टिमको सहभागिता थियो ।
समापन कार्यक्रममा पत्रकारद्वय गिरिराज बास्कोटा र जितेन्द्र भण्डारीलाई सम्मान गरिएको थियो ।
-नरेन्द्र रिमालबाट

