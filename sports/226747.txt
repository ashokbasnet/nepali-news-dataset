एकै सिरिजमा स्मिथको चार शतक

२३ पुस, काठमाडौं । अष्ट्रेलियाका कप्तान स्टिभ स्मिथले एकै सिरिजमा चार शतक बनाएर ज्याक कालिस र डोनल्ड ब्राडमनको कीर्तिमानसँग बराबरी गरेका छन् ।
स्मिथको शतकसँगै अष्ट्रेलियाले सिड्नी टेष्टको दोस्रो दिन पकड बलियो बनाएको छ ।
भारतविरुद्धको चौथो तथा अन्तिम टेष्टमा २ विकेट गुमाएर बनाएको ३४८ रनबाट दोस्रो दिनको खेल थालेको अष्ट्रेलियाले ७ विकेटको क्षतिमा ५७२ रन बनाउँदा पारी समाप्तीको घोषणा गर्‍यो ।
स्मिथ ११७ रनमा उमेश यादवको बलमा आउट भए । उनले एकै सिरिजमा चार शतक बनाएर ज्याक कालिस र डोनल ब्राडमनको कीर्तिमानसँग बराबरी गरेका छन् । स्मिथले सात इनिङमा ६९८ रन बनाएका छन् ।
पहिलो दिन अष्ट्रेलियाका डेभिड वार्नरले शतक बनाएका थिए ।
जवाफमा भारतले दोस्रो दिनको खेल सकिँदासम्म १ विकेटको क्षतिमा ७१ रन बनाएको छ । भारतका मुरली विजय शुन्यमा नै आउट भएका थिए ।
भारतका रोहित शर्मा ४० र लोकेश राहुल ३१ रनमा अविजित छन् ।

