पोखरा कप फुटबलमा पुलिसको विजयी सुरुवात
२३ पुस, पोखरा । रुपन्देही ११ लाई सडन डेथमा पराजित गर्दै नेपाल पुलिस क्लबले पोखरा कप फुटबलमा विजयी सुरुवात गरेको छ ।
बुधबार पोखरा रंगशालामा भएको खेलको निर्धारित र अतिरिक्त समय गोलरहित बराबरीमा सकिएको थियो ।
पेनाल्टी सुट आउटमा जुमानु राईको पेनाल्टी प्रहार रुपन्देहीका गोलरक्षकले रोके । तर, दोस्रो प्रहारमा रुपन्देहीका बर्षात गुरुङको प्रहार पुलिसका गोलरक्षक रितेश थापाले रोकेपछि १-१ को बराबरी भयो ।
पेनाल्टी सुट आउट आउटमा ३-३ भएपछि खेल सडन डेथमा गयो । चौथो सडन डेनमा रुपेन्देहीका लक्ष्मण थापाको प्रहार आकासिएपछि पुलिस विजयी बन्यो ।
अब क्वाटरफाइनलमा नेपालले अर्को विभागीय टोली आर्मीको सामना गर्नेछ ।

