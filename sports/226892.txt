मनाङको टीममा सागर थापा परेनन्

२३ पुस, काठमाडौं । मनाङ मर्स्याङ्दी क्लबले राष्ट्रिय टीमका कप्तान सागर थापालाई विना नै १८ खेलाडीको नाम अखिल नेपाल फुटबल संघ (एन्फा)मा दर्ता गरेको छ ।
मनाङले एन्फाले दर्ता गरेको खेलाडी सूचीमा सागरको नाम छैनन् । यससँगै सागरले माघ ७ गतेबाट हुने भनिएको राष्ट्रिय मनाङबाट नलेख्ने पक्का भएको छ ।
सागरले तीन महिनादेखि मनाङबाट कुनै पनि खेल खेलेका छैनन् । उक्त तीन महिनाको तलबलाई लिएर सागर र क्लबबीच मतभेद देखिएको छ । सागरले तलब दावी गरेका छन् । तर, क्लबले भने एक महिनाभन्दा बढी राष्ट्रिय टोलीमा रहे तलब नदिने सहमति रहेको भन्दै सागरको दाबी अस्वीकार गरेको छ ।

एन्फामा दर्ता गरिएको खेलाडीमा राष्ट्रिय टोलीका स्ट्राइकर समेत रहेका अनिल गुरुङलाई कप्तानको जिम्मा दिइएको छ ।
मनाङले सुशील केसी, मेहन गुरुङ, कृष्ण कुँवरलाई टीममा भित्र्याएको छ । थ्रीस्टारबाट आएका डोडोज र विराज मर्हजन पनि टीममा छन् ।

