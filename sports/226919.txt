एथ्लेटिको मड्रिडद्वारा रियल मड्रिड पराजित

२४ पुस, काठमाडौं । कोपा डेल रे कपको अन्तिम १६ को पहिलो लेगमा एथ्लेटिको मड्रिडले चिरप्रतिद्वन्द्वी रियल मड्रिडलाई पराजित गरेको छ ।
फनान्डो टोरेस क्लबमा फर्किएपछिको पहिलो खेलमा एथ्लेटिकोले रियललाई २–० गोल अन्तरले पराजित गरेको हो ।
घरेलु मैदानमा भएको खेलको पहिलो हाफ गोलसहित बराबरीमा टुङ्गियो । दोस्रो हाफको ५८ औं मिनेटमा एथ्लेटिकोले पेनाल्टी पायो, जसमा राउल गार्सिआले गोल गरे ।
खेलको ५९ औं मिनेटमा टोरेसलाई कोकेले रिप्लेस गरे । चेल्सीबाट एसीमिलान गएका टोरेस हालै मात्र आफ्नो करियरको सुरुवाति क्लब फर्किएका हुन् ।
खेलको ७६ औं मिनेटमा जोसे मारिया गिमेनेजले गोल गर्दै एथ्लेटिको मड्रिडको जित सुनिश्चित गरे ।

