न्यूजिल्याण्डको विश्वकप टीममा म्याकुलम दाजुभाइ

२४ पुस, काठमाडौं । एकदिवसीय विश्वकप क्रिकेटको सहआयोजक न्यूजिल्याण्डको टोलीमा म्याकुलम दाजुभाइ परेका छन् ।
न्यूजिल्याण्डले ब्रेन्डन म्याकुलमको कप्तानीमा १५ सदस्ययी टीम सार्वजनिक गरेको हो । टोलीमा ब्रेन्डनका भाइ स्पिनर नाथन म्याकुलम पनि छन् ।
ब्याटिङतर्फ कप्तान बे्रन्डनसँगै मार्टिन गुप्टिल, रोस टेलर र केन विल्यिमसन छन् । अलराउन्डर कोरी एन्डसन र ग्रान्ट इलियटले टीममा स्थान बनाएका छन् ।
स्पिीन बलिङ भने भेट्रान बलर डानियल भिट्टोरी र नाथन म्याकुलमले सम्हाल्ने छन् । फास्ट बलिङतर्फ टीम साउदी, ट्रेन्ट बोल्ट, कायल मिल्स, एडम मिल्न छन् ।
न्यूजिल्याण्ड र अस्ट्रेलियाले संयुक्त रुपमा आयोजना गर्ने विश्वकपमा न्यूजिल्याण्डलाई पनि प्रमुख दाबेदारका रुपमा हेरिएको छ ।

