टोरे बने चौथो पटक अफ्रिकप फुटबलर अफ दि इयर
२५ पुस, काठमाडौं । म्यानचेष्टर सिटीका याया टोरेले लगातार चौथो पटक अफ्रिकप फुटबलर अफ दि इयर घोषित भएका छन् ।
लगातार चार पटक यो अवार्ड जित्ने उनी पहिलो खेलाडी हुन् । अवार्डको अन्तिम तीनमा गाबोनका स्ट्राइकर ओबामियाङ र नाइजेरियाका गोलरक्षक भिन्सेन्ट नियामा पनि थिए ।
३१ वर्षका टोरेले गत सिजन म्यानचेष्टर सिटीलाई इंग्लिस प्रिमियर लिगका साथै लिग कपको उपाधि दिलाउन भूमिका खेलेका थिए । प्रिमियर लिगमा उनले २० गोल गरेका थिए भने लिग कपको फाइनलमा सिटीले ३-१ को जित हात पार्दा उनले बराबरी गोल गरेका थिए ।
साथै आइभरीकोष्ट सन् २०१५ को अफ्रिका कप अफ नेशन्सका लागि छनोट भएको छ ।
इभर्टनका स्ट्राइकर श्यामुअल एटोले चार पटक अफ्रिकन फुटबलर अफ दि इयरको उपाधि जितेका थिए । तर, उनले लगातार चार वर्ष जितेका थिएनन् ।

