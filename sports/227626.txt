आयोजक पोखरा ११ क्वाटरफाइनलमा
२५ पुस, काठमाडौं । आयोजक पोखरा ११ पोखरा कप फुटबलको क्वाटरफाइनलमा प्रवेश गरेको छ । पोखरा रंगशालामा शुक्रबार भएको खेल पोखरा ११ ले भुटान सीएफसीलाई ३-० गोल अन्तरले पराजित गर्‍यो ।
पोखराका लागि २६ औं मिनेटमा सुनिल विश्वकर्माले गोल गर्दै सुरुवाति अग्रता दिलाए । त्यसको तीन मिनेटपछि नै अनिल ओझाले अग्रता दोब्बर पारे ।
अन्तिमतिर खेलमा तनाव देखियो । सुनिल विकलाई फल गरेपछि रेफ्रीले पोखरा ११ लाई पेनाल्टी दि एभने नान्तु क्षेत्रीले रातो कार्ड पाए । त्यसको विरोध गर्न पुगेका लक्ष्मण लिम्बुले पनि रातो कार्ड पाएपछि भुटान ९ खेलाडीमा सिमित भयो ।
पेनाल्टीमा अनिल ओझाले गोल गरेपछि आयोजक पोखरा ३-० को जितका साथ अघिल्लो चरणमा प्रवेश गरेको छ ।

