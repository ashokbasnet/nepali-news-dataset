यूइएफए टीम अफ दि इयरमा रोनाल्डो र मेस्सी

२६ पुस, काठमाडौं । यूइएफए टीम अफ दि इयरमा क्रिष्टियानो रोनाल्डो र लिओनल मेस्सी दुबै परेका छन् ।
८.६ मिलियन फुटबल फ्यानले गरेको भोटिङमा स्पेनिस जायन्ट रियल मड्रिड टप यूरोपियन क्लब छनोट भएको छ । रियल गत सिजनको च्याम्पियन्स लिग विजेता हो ।
यूइएफए टीम आफ दि इयरमा कुनै पनि इंग्लिस प्लेयर छैनन् । यो सिजन रियल मडि्रडबाट म्यातचेष्टर युनाइटेड गएर प्रिमियर लिग खेलिरहेका एन्जल डि मारिया भने परेका छन् ।
सबैभन्दा बढी बार्यन म्युनिखका चार खेलाडी परेका छन् । रियल मड्रिडका तीन खेलाडी छन् । तर, ग्यारेथ बेल परेनन् । बार्सिलोनाबाट मेस्सी मात्र छन् ।
अल टाइम च्याम्पियन्स लिग तथा ला लिगा टप स्कोरर मेस्सीसँगै रोनाल्डो र जाल्टन इब्राहिमोबिक परेका छन् ।
पहिलो एघारमा स्थान बनाएका जर्मन च्याम्पियन बार्यन म्यूनिखका गोलकिपर मानुअर नुयरले सन् २०१४ को बुन्डेजलिगाका ३२ मध्ये १९ खेलमा गोल खाएका थिएनन् भने उनले फेस गरेका मध्ये ८३ प्रतिस सट बचाउ गरेका थिए ।
रियल मड्रिडका डिफेन्डर सजिर्यो रामोसले सन् १३/१४ को च्याम्पियन्स लिगमा ३ गोल गरेका थिए । बार्यन म्यूनिखका डिफेन्डर डेभिड अल्बाले कुल ८९ खेलमा पहेलो कार्ड पाएका छैनन् ।
क्लबलाई ला लिगा च्याम्पियन बनाउन महत्वपूर्ण भूमिका खेलेका एथ्लेटिको मडि्रडका डिएगो गोडिनले पनि पहिलो ११ मा स्थान बनाएका छन् ।
च्याम्पियन्स लिग २०१४ मा १०४२ टचेज बनाएका फिलिप लाहम पनि टिममा स्थान बनाएका छन् ।
सन् २०१४ मा टप फाइभ यूरोपियन लिगमा सर्बाधिक असिसिट गरेको एन्जल डि मारियाले पनि स्थान बनाए । २०१४ को वल्र्डकपमा सर्वाधिक बल पास गरेका टोनी क्रुसले पनि टीममा स्थान बनाए ।
वल्र्डकपमा १७ गोल चान्सेज क्रिएट गराएका आर्यन रोबेनले पनि यूइएफए टीम अफ दि इयरमा स्थान बनाए ।

