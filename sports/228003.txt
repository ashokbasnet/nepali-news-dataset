कार दुर्घटनामा फुटबलर मलान्डाको निधन

२७ पुस, काठमाडौं । वल्फ्सबर्गका मिडफिल्डर जुनियर मलान्डाको कार दुर्घटनामा निधन भएको छ ।
२० वर्षका मलान्डा चढेको कार जर्मनीको पोर्टा वेष्टफोलिका नजिकै रुखमा ठोक्किएर दुर्घटना भएको थियो । भारी वर्षासँगै हावा चलेको वेला कार दुर्घटनामा परेको थियो ।
दुर्घटनामा मलान्डासँगै कारमा सवार अन्य दुई जना गम्भीर घाइते भएका थिए । बेल्जियम फुटबल एशोसिएसनले उनको निधन भएको पुष्टि गरेको छ ।
मलान्डा गत सिजन जर्मन क्लबमा आएका थिए ।

