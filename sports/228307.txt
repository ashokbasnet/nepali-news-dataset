वर्ल्ड ट्राफडमा साउथ ह्याम्पटन २७ वर्षपछि विजयी
२८ पुस, काठमाडौं । साउथ ह्याम्पटनले म्यानचेष्टर युनाइटेडविरुद्ध वर्ल्ड ट्राफडमा २७ वर्षपछि जित हात पारेको छ ।
आइतबार राति भएको खेलमा म्यानचेष्टर युनाइटेडलाई १–० गोल अन्तरले पराजित गर्दै साउथ ह्याम्पटन प्रिमियर लिगको तेस्रो स्थानमा उक्लिएको छ ।
साउथ ह्याम्पटनका लागि खेलको ६९ औं मिनेटमा डुसान टडिकले गोल गरे । यससँगै वर्ल्ड ट्राफर्डमा साउथ ह्याम्पटनले सन् १९८८ पछि पहिलो पटक जित हात पारेको छ ।
जितसपछि साउथ ह्याम्पटन २१ खेलबाट ३९ अंकका साथ तेस्रो स्थानमा छ र लिग लिडर चेल्सीभन्दा १० अंकले पछाडि छ ।
म्यानचेष्टर युनाइटेड भने ३७ अंकका साथ चौथो स्थानमा झरेको छ ।

