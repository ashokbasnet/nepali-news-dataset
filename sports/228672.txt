पोखरामा फुलकन्ट्याक्ट कराँते प्रतियोगिता
२८ पुस, पोखरा । नेपाल क्योकुसिन बुँदोकाई, कराँते संघ कास्कीले चौथो माछापुच्छ्रे फुलकन्टयाक्ट तथा तेस्रो क्योकुसिन बुँदोकाइ कराँते प्रतियोगिता गर्ने भएको छ । संघले माघे संक्रान्तिको अवसर पारेर पोखरा १५ टुटुंगामा प्रतियोगिता आयोजना गरेको हो ।
प्रतियोगिता संयोजक निर्मल पहारीका अनुसार ६ वटा पुरुष तौल समुह र ३ वटा महिला तौल समुहमा खेल सञ्चालन हुनेछ । यस वर्ष खेलाडी सहभागिता धेरै भएकाले अघिल्ला राउण्डका खेलहरु पोखरा रंगशालामा पौष ३० गते सञ्चालन गर्ने र बाँकी सेमिफाईनल र फाईनल राउण्डका खेलहरु माघे संक्रान्तिको दिन टुटुंगामा गर्ने सञ्चालन हुने छन् ।
ट्रावलवान नेपालको प्रायोजनमा हुने उक्त प्रतियोगितामा करिव १ सय भन्दा बढी खेलाडी सहभागी हुने आयोजकले जनाएको छ । प्रतियोगिता सम्पन्न गर्नका लागि ६ लाख रुपैयाँ खर्च लाग्ने अनुमान छ ।
कास्की जिल्ला भन्दा बाहिरका खेलाडीलाई खान र बस्नको व्यवस्था आयोजकले नै गर्नेछ । प्रतियोगितामा खेलाडी सम्मान, साँस्कृतिक कार्यक्रम र कराँते डेमोहरु समेत प्रदर्शन गरिने आयोजकले जानकारी दिएको छ । प्रतियोगितामा विजेता खेलाडीहरुलाई आकर्षक सिल्ड, मेडल र प्रमाणपत्र प्रदान गर्नेछ ।
पश्चिमाञ्चलकै नम्वर वान एफ विग एफ अफिसियल मिडिया रहेको यस प्रतियोगिताको लागि नेपाल बाहिर रहेका पूर्व खेलाडीहरुले पनि सहयोग गरेका छन् ।

