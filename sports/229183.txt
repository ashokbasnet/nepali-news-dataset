जगजितको गोलमा थ्रीस्टार सेमिफाइनलमा
२९ पुस, काठमाडौं । आयोजक पोखरा ११ लाई हराउँदै थ्रीस्टार क्लब पोखरा कप फुटबलको सेमिफाइनलमा प्रवेश गरेको छ ।
मंगलबार भएको खेलमा पोखरालाई १-० ले हराउँदै थ्रीस्टार अन्तिम चारमा पुगेको हो । पोखरा रंगशाालामा भएको खेलमा थ्रीस्टारका लागि ४० औं मिनेटमा जगजित श्रेष्ठले निर्णायक गोल गरे ।
यससँगै सेमिफाइनल समिकरण पूरा भएको छ । अब थ्रीस्टारले सशस्त्र प्रहरीको एपीएफ क्लबसँग खेल्नेछ ।
अर्को सेफिाइनलमा ए डिभिजन लिग च्याम्पियन मनाङ र पुलिस भिड्नेछन् ।

