युवा क्रिकेटर राजु र दीपेन्द्र प्रशिक्षणका लागि लण्डन जाने
३० पुस, काठमाडौं । नेपाली यू-१९ क्रिकेट टोलीका कप्तान राजु रिजाल र दीपेन्द्रसिंह ऐरी लण्डन जाने भएका छन् ।
डेभलोपमेन्ट प्रोगार्म अन्तरगत राजु र दीपेन्द्र मेरिलबोन क्रिकेट क्लब (एमएमसी) जाने भएका हुन् ।
यसअघि नरेश बुढायर र राजेश पुलामीले पनि एमएमसीमा प्रशिक्षण लिएका थिए ।
क्यानका अनुसार राजु र दीपेन्द्रले पाँच महिना एमएमसीमा प्रशिक्षण लिनेछन् ।
उनीहरुले क्लबमा रहँदा बेलायतका विभिन्न स्थानमा टी-२०, एकदिवसीय र तीनदिवसीय क्रिकेट खेल्ने मौका पाउने छन् ।

