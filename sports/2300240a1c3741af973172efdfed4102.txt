राष्ट्रिय लिगमा आरसिटी र मित्र मिलन तथा एनआरटी र आर्मी भिड्दै

बुटवल, माघ ५ – ए डिभिजन राष्ट्रिय लिग फुटबलमा आज आरसिटी र मित्र मिलन तथा एनआरटी र आर्मी भिड्दैछन् । एन्फा टेक्निकल मैदान बुटवलमा हुने पहिलो खेलमा आरसिटी र मित्र मिलन प्रतिस्पर्धा गर्नेछन् । यस्तै दिउसो साढे २ बजे एनआरटी र आर्मीको खेल हुनेछ । 

 

आरसिटीले सात खेलमा सात अंक बटुलेको छ भने मित्र मिलनको १ अंक मात्र छ । यस्तै एनआरटी ११ अंक सहित तालिकाको पाँचौ स्थानमा छ भने १० अंक सहित छैठौँ स्थानमा छ ।

 

नेपाल पुलिस क्लवले ए डिभिजन राष्ट्रिय लिगको उपाधि जितिसकेको छ । पेनाल्टी मिस गर्दै बुधबार मनाङ मस्र्याङ्दी थ्री स्टारसित १–१ को बराबरीमा रोकिएपछि एक खेल अघि नै पुलिसले उपाधि जितेको हो ।
