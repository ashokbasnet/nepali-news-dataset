विश्व क्रिकेट लिग डिभिजन-२ मा नेपालले युगान्डाको सामना गर्दै

३ माघ, काठमाडाैं ।आइसीसी विश्व क्रिकेट लिग डिभिजन–२ शनिबारदेखि नामिबियामा सुरु हुँदैछ । पहिलो खेलमा नेपालले युगान्डासँग खेल्दैछ । खेल नेपाली समयअनुसार दिउँसो सवा १ बजे सुरु हुनेछ ।
पारस खड्काको कप्तानीमा रहेको नेपालले यसअघि नेपालमा राम्रो बन्द प्रशिक्षण गरेको थियो भने दक्षिण अफ्रिकामा पहिलोपटक तीन अभ्यास खेल खेलेको थियो ।
कप्तान खड्काले तयारी राम्रो भएकाले उपाधि जितेरै नेपाल फर्किन खेलाडीहरु आतुर रहेको प्रतिक्रिया दिएका छन् ।
प्रतियोगितामा नेपाल र युगान्डासँगै नामिबिया, केन्या, नेदरल्यान्ड्स र क्यानडा छन् । प्रतियोगिताको विजेता र उपविजेता डिभिजन–१ मा पुग्ने छन् ।

