मेस्सीको ३० औं ह्याट्रिक

५ माघ, काठमाडौं । बार्सिलोनाका स्ट्राइकर लिओनल मेस्सीले करियरको ३० औं ह्याट्रिक पुरा गरेका छन् ।
स्पेनिस ला लिगा अन्तरगत आइतबार राति बार्सिलोनालाई डिपोर्टिभोमाथि ४–० को जित दिलाउने क्रममा मेस्सी एक्लैले तीन गोल गरेका हुन् ।
डिपोर्टिभोको घरेलु मैदानमा भएको खेलमा मेस्सीले १० औं मिनेटमा गोल गरे । उनले राकिटिकको पासमा गोल गरेका हुन् ।
खेलको ३३ औं मिनेटमा लुइस स्वरेजको पासमा मेस्सीले नै  अग्रता दोब्बर पारे । ६२ औं मिनेटमा राकिटिकको पासमा गोल गर्दै मेस्सीले करियरको ३० औं ह्याट्रिक पुरा गरेका हुन् । ला लिगामा भने उनको यो २२ औं ह्याट्रिक हो ।
खेलको ८३ औं मिनेटमा डिपोर्टिभोका डा सिल्भा जुनियरले आत्मघाती गोल गरेपछि बार्सिलोना ४–० ले विजयी भयो ।

