मेस्सीको गोलमा बार्सिलोनाद्वारा एथ्लेटिको मड्रिड पराजित

८ माघ, काठमाडौं । स्पेनिस कोपा डेल रे कप फुटबलको क्वाटरफाइनलको पहिलो लेगमा बार्सिलोनाले एथ्लेटिको मड्रिडलाई पराजित गरेको छ ।
बुधबार राति भएको पहिलो लेगमा बार्सिलोनाले लिओनल मेस्सीको गोलमा १–० को जित निकालेको हो ।
बार्सिलोनाको घरेलु मैदान नाउ क्याम्पमा भएको खेलमा बार्सिलोनाका लागि मेस्सीले ८५ औं मिनेटमा विजयी गोल गरेका थिए ।
मेस्सीको पेनाल्टी एथ्लेटिकोका गोलरक्षकले रोकेका थिए । तर, फर्किएको बलमा उनले गोल गरे । सर्जिओ बुस्केटलाई फल गरेपछि पेनाल्टी दिइएको थियो ।
खेलमा बार्सिलोनाले एथ्लेटिको मड्रिडमाथि दबाव कायम गरेको भएपनि गोलको अबसर भने निकै कम श्रृजना गरेको थियो ।

