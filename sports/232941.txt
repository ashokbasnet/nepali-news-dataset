छैटौं विकेटका लागि रोन्ची र इलियटको कीर्तिमानी साझेदारी

९ माघ, काठमाडौं । न्यूजिल्याण्डका लुक रोन्ची र ग्रोन्ट इलियटले एकदिवसीय क्रिकेटमा छैटौं विकेटका लागि २६७ रनको साझेदारीको कीर्तिमान बनाएका छन् ।
शुक्रबार श्रीलंकाविरुद्धको पाँचौं एकदिवसीयमा न्यूजिल्याण्डले १९.६ ओभरमा पाँचौं विकेट गुमाउँदा मात्र ९३ रन बनाएको थियो । तर, रोन्ची र इलियटले न्यूजिल्याण्डलाई कीर्तिमानी साझेदारी गरे ।
उनीहरुले पूरै ५० ओभर खेलेर न्यूजिल्याण्डको स्कोर ३६० रन बनाए । २६७ रनको साझेदारी गर्ने क्रममा दुबैले शतक समेत बनाएका छन् ।
रोन्चीले आक्रमक ब्याटिङ गर्दै मात्र ९९ बलमा १४ चौका र ९ छक्काको मदतमा अविजित १७० रन बनाए । सातौ नम्बरमा ब्याटिङ गर्न आएका उनले मात्र ७४ बलमा शतक पूरा गरेका थिए ।
इलियट १०४ रनमा अविजित रहे । उनको भने सुरुवातमा केही सम्हालिएर रोन्चीलाई साथ लिए । ३५ बलमा मात्र २५ रन बनाए ।
तर, रोन्चीसँगको पार्टनरशीप सेट भएपछि उनले पनि आक्रामक ब्याटिङ गरे । ९६ बलको सामना गरेका उनले ७ चौका र २ छक्का हानेका थिए ।
यसअघि छैटौं विकेटका लागि सबैभन्दा धेरै १८० रनको साझेदारी थियो ।

