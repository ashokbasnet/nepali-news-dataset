विश्वकप क्रिकेट : को-को हुन् प्रमुख दावेदार ?
२१ माघ, काठमाडौं । विश्वकप क्रिकेट पूर्वका सबै प्रतियोगिता सकिएको छ । १४ टप टिम विश्वलाई आफ्नो खेल देखाउन तयार छन् ।
तर, कसले जित्ला उपाधि ? सबैको आफ्नै अनुमान र रोजाइका टीम छन् । तर, यसको जवाफ सहज छैन । किनकी अन्तिम बलमा पनि नजिता उल्टन सक्छ ।
विश्वकपको समूह एमा इंग्ल्याण्ड, अष्ट्रेलिया, श्रीलंका, बंगलादेश, न्यूजिल्याण्ड, अफगानिस्तान र स्कटल्याण्ड छ । समूह बीमा डिफेण्डिङ च्याम्पियन भारत, दक्षिण अफि्रका, पाकिस्तान, दक्षिण अफ्रिका, जिम्बाबे, आयरल्याण्ड र यूएई छन् ।
दाबेदार को-को ?

अष्ट्रेलियाले विश्वकप अघि आफ्नो घरेलु मैदानमा भारत र इंग्ल्याण्डविरुद्ध शानदार खेल देखायो र त्रिकोणात्मक श्रृखला जित्यो ।
डेभिड वार्नर, एरोन फिन्च, स्टिभ स्मिथ, ग्नेल म्याक्सवेल र मिचेल मार्स जस्ता ब्याट्सम्यानका कारण यो पटक अष्ट्रेलियालाई प्रमुख दाबेदारका रुपमा हेरिएको छ । मिचेल जोनसन, जोश हृयाजलउड, मिलेच स्टार्क जस्ता तीव्र गतिका बलर एवं अलराउण्डर शेन वाट्सनका कारण घरेलु टोली थप बलियो भएको छ ।
त्रिकोणात्मक श्रृखलामा भारतले सबै खेल हाल्यो । अष्ट्रेलियामा निराशाजनक प्रर्दशनपछि उनले वन डे क्रिकेटको शीर्ष वरियता पनि गुमाएको छ । पछिल्लो दुई महिनामा उलले अष्ट्रेलियामा कुनै खेल जितेको छैन ।
तीव्र गतिका बलर ईशान्त शर्मा, भुवनेश्वरक कुमार र ब्याट्सम्यान रोहित शर्मा फिटनेसको समस्यासँग जुधिरहेका छन् । कप्तान महेन्द्र सिंह धोनी, शिखर धवन र सुरेश रैना र्फमममा छैनन् । यसले विश्वकपमा डिफेण्डिङ च्याम्पियनलाई कमजोर मानिएको छ ।
इंग्ल्याण्डले भारतविरुद्ध राम्रो खेल्यो तर, अष्ट्रेलियासँग फाइनलसहित तीन खेलमा हार ब्यहोर्‍यो । तीन पटक विश्वकप फाइनल खेलिसकेको इंग्ल्याण्डको टीममा जादुमय खेल देखाउने कोही भएनन् ।
अर्को दावेदार न्यूजिल्याण्ड  

६ पटक विश्वकपको सेमिफाइनल पुगिसकेको न्यूजिल्याण्डका कप्तान ब्रान्डन म्याकुलम, रोस टेलर, केन विलियम्सन, मार्टिन गुप्टिल ब्याटिङमा जमिरहेका छन् । उसका टेन्ट बोल्ट र काइल मिल्स जस्ता बलरहरु पनि फर्ममा छन् ।
न्यूजिल्याण्डले पाकिस्तानलार्इ २-० ले हरायो । त्यसअघि श्रीलंकालाई सात म्याचको सिरिजमा ४-२ को जित हात पारेको थियो ।
अहिले पाकिस्तानको टीम उचार चढावमा छ । श्रीलंकालाई पनि कम आँक्न सकिँदैन । मोहला जयवर्धने, कुमार सांगाकार र तिलकरत्ने दिलशानसहितका अनुभवी ब्याट्सम्यानहरु श्रीलंकाली टीममा छन् । तर, श्रीलंकाली टीमको बलरहरु पहिला जस्तो धारिलो छैन । 
दक्षिण अफ्रिका

तीन पटकको सेमिफाइनल खेलिसकेको दक्षिण अफ्रिकाले आफ्नो खेल खेल्यो भने उसको चुनौती सामना गर्न निकै गाह्रो हुनेछ । 
दक्षिण अफ्रिकाको टीममा हशिम अमला, एबी डिभिलियर्स, जेपी डूमिनी र डेभिड मिलर जस्ता ब्याट्सम्यान छन् । बलिङमा मोर्कल, फिलेन्डर र डेल स्टेन छन् ।
वेष्ट इण्डजको टीममा आक्रामक ब्याट्सम्यान क्रिज गेल छन् । एकल प्रयोगले जित सम्भव छैन ।
समग्रमा हेर्दा यो पटकको विश्वकपमा अष्ट्रेलिया, न्यूजिल्याण्ड र दक्षिण अफि्रकालाई प्रमुख दावेदार मान्न सकिन्छ ।

