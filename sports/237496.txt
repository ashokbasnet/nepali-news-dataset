न्यू हरोइजन र होलिल्याण्ड सेमिफाइनलमा
२१ माघ, काठमाडौं । न्यू हरोइजन र होलिल्याण्ड कजेल धनगढीमा जारी एसपीए कप क्रिकेटको सेमिफाइनलमा प्रवेश गरेको छ ।
बुधबार भएको क्वाटरफाइनलमा न्यू हरोइजनले मेरिल्याण्डलाई ७ विकेटले पराजित गरेको छ ।
पहिले व्याटिङ गरेको मेरिल्याण्ड १६.१ ओभरमा ७६ रन जोड्दा अलआउट भयो । उसका लागि सिद्धान्त लोहनीले २६ तथा सुरज पटेलले २४ रन बनाए भने अन्य ब्याटसम्यानले दोहोरो अंक जोड्न सकेनन् ।
उसलाई सस्तैमा समेट्ने क्रममा सौरभ खनालले चार ओभरमा १४ रन दिएर तीन विकेट लिए । राहुल प्रजापतिले २ तथा सुसन भारीले एक विकेट लिए ।
जवाफमा मैदान उत्रिएको न्यूहोइजनले ९.४ ओभरमा मात्र ३ विकेट गुमाएर लक्ष्य भेट्टायो । उसका लागि निर्मल थापाले २२ अविजित रन बनाए । सोमपाल कामीले १६, सन्दिप सुनारले १४ रन बनाए भने प्रकाश केसी १२ रनमा अविजित रहे । खेलमा शौरभ म्यान अफ दि म्याच बने ।
अनुपम सिंह
अर्को खेलमा होलिल्याण्डले काठमाडौंको गोल्डेनगेट कलेजलाई ७ विकेटले पराजित गरेको छ ।
गोल्डेनगेटले प्रस्तुत गरेको ११० रनको लक्ष्य होलिल्याण्डले १८ ओभरमा ३ विकेटको क्षतिमा भेट्टायो ।
उसका लागि अनुपम सिंहले अविजित ६१ रन बनाए । ५१ बलको सामना गरेका उनले १० चौका हाने । प्रज्वल शाहीले ३५ रन जोडे ।
यसअघि पहिले ब्याटिङ गरेको गोल्डेनगेटले २० ओभरमा ९ विकेट गुमाएर १०९ रन बनाएको थियो । उसका लागि फैजल रहमानले २३ तथा राहुल सिंहले १९ रन जोडे ।
खेलमा अनुपम सिंह म्यान अफ दि म्याच बने ।

