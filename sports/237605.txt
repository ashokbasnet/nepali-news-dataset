रियल मड्रिडको महंगो जित, जेम्सको खुट्टा फ्याक्चर

२२ माघ, काठमाडौं । सेभिल्लालाई पराजित गर्दै रियल मड्रिडले स्पेनिस ला लिगा फुटबलमा चार अंकको अग्रता कायमै राखेको छ ।
बुधबार राति भएको खेलममा लिग लिडर रियल मड्रिडले सेभिल्लालाई २–१ ले पराजित ग¥यो । तर, यो जित उसका लागि निकै महंगो सावित भएको छ ।
रियल मड्रिडका जेम्स रोड्रिग्बेजको दाहिने खुट्टा फ्याक्चर भएको छ । १२ औं मिनेटमा गोल गर्दै टिमलाई अग्रता दिलाएका उनी चोट करण २७ औं मिनेटमा मैदानबाट बाहिरिएका थिए । उनी अब कम्तिमा दुई महिना मैदान बाहिर रहनेछन् ।
त्यसअघि नवौं मिनेटमा सर्जिओ रामोस पनि चोटका कारण मैदानबाट बाहिरिएका थिए ।
खेलको ३६ औं मिनेटमा जोसेले गोल गरेपछि पहिलो हाफमा रियल मड्रिड २–० को अग्रता कायम गर्न सफल भयो ।
खेलको ८० औं मिनेटमा सेभिल्लाले एक गोल गरेपनि हार टार्न सकेन ।
जितपछि रियल मड्रिडको २१ खेलबाट ५४ अंक भएको छ भने दोस्रो स्थानमा रहेको बार्सिलोनाको समान खेलबाट ५० अंक छ ।

