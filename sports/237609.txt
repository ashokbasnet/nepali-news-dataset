सहारा क्लबलाई साढे पाँच लाख आर्थिक सहयोग
२२ माघ, पोखरा । सहारा क्लब पोखराद्वारा संचालित सहारा एकेडेमीको लागि साढे पाँच लाख रुपैयाँ आर्थिक सहयोग हुने भएको छ ।
कोल्मा मड्किना स्याङ्गजास्थित सिरानघरे परिवारले एकैपटक साढे पाँच लाख रुपैयाँ भन्दा बढी सहयोग गर्ने घोषणा गरेको हो ।

सहारा क्लब युकेका चन्द्र गुरुङको नेतृत्वमा दोबिल्लास्थित सहारा एकेडेमीमा बुधबार उक्त परिवारले अवलोकन भ्रमण गरेको थियो । भ्रमणका क्रममा सो परिवारका सदस्यहरुले सहारा क्लबको कामबाट प्रभावित भई सहयोग गर्ने घोषणा गरेको क्लबका महासचिव केशवबहादुर थापाले बताए ।
जसमा दिलबहादुर/लक्ष्मी गुरुङ्गबाट एक लाख एक हजार, सुमित्रा/प्रदीपकुमार गुरुङ्ग एक लाख एक हजार, नरबहादुर / स्व. सुनमति गुरुङ्गको नाममा छोरा लोकबहादुर गुरुङबाट एक लाख एक हजार, झनकबहादुर / चित्रकुमारी गुरुङ्ग एक लाख एक हजार, शर्मिला / विराज गुरुङ्ग ५५ हजार, गिरप्रसाद / देवकुमारी गुरुङ्ग ५१ हजार र खिरकुमारी /तुलबहादुर गुरुङ्गबाट ५१ हजार सहयोगको घोषणा भएको हो ।
उनीहरु सम्पूर्ण सहारा युकेका अध्यक्ष दीलिपकुमार गुरुङ्ग र चन्द्र गुरुङ्गका परिवार सदस्यहरु हुन् ।
‘आत्मा साक्षी राखी मन, वचन र कर्मले सामाजिक सेवा गरौं’ भन्ने उद्देश्यका साथ स्थापित सहारा क्लब पोखराद्वारा विपन्न वर्गका बालकहरुको सहारा फुटबल एकेडेमीलाई निरन्तर सञ्चालनको आर्थिक संकलन गर्दै आएको छ ।
एकेडेमीमा १२ जिल्लाका २१ जना बालकहरु रहेका छन् । आगामी शैक्षिक सत्रदेखि ९ जना बालकहरु थपी ३० जना पुर्‍याउने क्लबको योजना रहेको जनाइएको छ ।

