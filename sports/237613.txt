आइभरी कोष्ट अफ्रिका कप अफ नसेन्सको फाइनलमा
२२ माघ, काठमाडौं । आइभरी कोष्ट अफ्रिका कप अफ नसेन्सको फाइनलमा प्रवेश गरको छ ।
बुधबार राति भएको सेमिफाइनलमा आइभरी कोष्टले डेमोक्रेटिक रिपब्लिकन कंगोलाई ३–१ गोल अन्तरले पराजित गरेको हो ।
यसअघि २०१२ मा फाइनलमा पुगेको आइभरी कोष्ट फाइनलमा जाम्बियासँग पेनाल्टीमा चुकेको थियो । सन् १९९२ पछि उसले उपाधि भने जित्न सकेको छैन ।
खेलमा आइभरीकोष्टले २० औं मिनेटमा याया टोरेको गोलबाट अग्रता लिएको थियो । तर, चार मिनेटपछि नै कंगोले पेनाल्टी गोलमार्फत बराबरी ग¥यो ।
४१ औं मिनेटमा गार्भिन्होले गोल गर्दै आइभरीकोष्टलाई २–१ को अग्रता दिलाए । ६८ औं मिनेटमा कानोनले गोल गरेपछि आइभरीकोष्ट ३–१ को जित निकाल्न सफल भयो ।

