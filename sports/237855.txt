वर्ल्डकप क्रिकेटमा ‘बाउन्ड्री रोप’को दुरी बढाइने
२२ माघ, काठमाडौं ।अर्को साताबाट सुरु हुने वर्ल्डकप क्रिकेटमा आर्इसीसीले ‘बाउन्ड्री रोप’को दुरी बढाउने भएको छ ।
आर्इसीसीका प्रमुख कार्यकारी डेभिड रीचार्डसनले भने-सम्भj भएका ग्राउन्डहरुमा रोप ८२.३ मिटरसम्म पछाडि राखिनेछ ।’
तिब्र रुपमा बढिरहेको ‘मिस हिट’ र ‘पुअर सट’ पनि छक्का जाने भएकाले त्यसलाई कम गर्न बाउन्ड्री रोपको डिस्ट्यान्स बनाउन लागिएको हो ।
न्यूजिल्याण्ड र अष्टे्रलियाले संयूक्त रुपमा आयोजना गर्न लागेको वरल्डकपका खेलहरु १४ स्थानमा खेलाइने छ । तुलनात्मक रुपमा न्यूजिलयाण्डका ग्राउन्डहरु अष्टे्रलियाका भन्दा साना छन् ।
साथै आइसीसीले वर्ल्डकपमा प्रयोग हुने ब्याटको साइजमा पनि परिवर्तन गर्ने भएको छ । पछिल्लो समय ब्याटको साइजले ब्याट्म्यानलाई फाइदा पुगिरहेको छ ।
रिचार्डसनले भने-पछिल्लो समय निकै फितला सटहरुपनि छक्का गएका छन् भने मिस हिटले ब्याट्म्यानलाई फाइदा पुर्‍याइरहेको छ ।’
अहिले ४.२५ इन्चको चौडाइ र ३८ इन्च लम्बाइ भएको ब्याट् प्रयोगमा छ । तर, नयाँ ब्याटको साइजबारे आईसीसीले केही बताएको छैन ।

