पाकिस्तानी बलर सईद अजमलको प्रतिवन्ध हट्यो

२४ माघ, काठमाडौं । पाकिस्तानी बलर सईद अजमलले अर्को साताबाट सुरु हुने वर्ल्डकप क्रिकेट खेल्न सक्ने भएका छन् ।
इलिगल बलिङ एक्स्नका कारण उनलाई अन्तराष्ट्रिय क्रिकेट काउन्सिल (आर्इसीसी)ले बलिङ गर्न प्रतिबन्ध लगाएको थियो । चेन्नइमा भएको रि-टेस्टमा उनको बलिङ एक्सन लिगल भएकाले प्रतिवन्ध हटाइएको आईसीसीले जनाएको छ ।
टेष्टका क्रममा प्रतिवन्धित खेलाडीलाई आफ्नो शैलीको बलिङ गर्न लगाइनेछ र बलिङ नियम अनुसार भए नभएको हेरिनेछ । जाँचका क्रममा उनको बलिङ रि-टेस्टमा उनीहरु दुबैको कुहिनाको एक्सटेन्सन (फैलावट) १५ डिग्री भित्र परेको छ ।
उनीसँग बंगलादेशका स्पीनर सोहाग गाजिलामाथिको प्रतिवन्ध पनि हटाइएको छ ।
रि-टेष्टका क्रममा उनीहरुको बलिङको भिडियो फुटेज समेत हेरिएको थियो । भविश्यमा अम्पायरहरुलाई उनीहरुको बलिङ एक्सनमा शंका भएमा रिर्पोट गर्न पाउने स्वतन्त्रता दिइएको आर्इसीसीले जनाएको छ ।
सईज अजमलविरुद्ध श्रीलंकासँगको खेलका क्रममा इलिगल बलिङको उजुरी परेको थियो । गाजीविरुद्ध भने वेष्टइण्डिजसँगको एकदिवसीय खेलका क्रममा उजुरी परेको थियो ।
दुबै खेलाडी २५ अगष्टमा ब्रिसबेन तथा १९ सेप्टेम्बरमा कार्डिफमा भएको पहिलो टेष्टमा असफल भएका थिए ।
पहिलो र दोस्रो टेष्ट असफल भएपछि सईज अजमलले पाकिस्तानी टीमबाट आफ्नो नाम फिर्ता लिएका थिए ।
अब भने उनले अन्तराष्ट्रिय क्रिकेट खेल्न सक्नेछन् । अब पाकिस्तानी टीममा उनलाई स्थान दिए अर्को साताबाट अष्ट्रेलिया र न्यूजिल्याण्डमा हुने वर्ल्डकप खेल्न सक्नेछन् ।

