बुढासुब्बा गोल्डकप फागुन पहिलो साताबाट
२५ माघ, काठमाडौं । १७ औं बुढासुब्बा गोल्डकप फुटबल फागुन पहिलो साताबाट हुने भएको छ । विगतमा त्रैचमा हुँदै आएको बुढासुब्बा गोल्डकप यो पटक फागुन ७ गतेबाट सुरु हुने भएको हो । 
धरान फुटबल क्लबका अनुसार १६ गतेसम्म चल्ने प्रतियोगितामा १२ टीमको सहभागिता रहनेछ । जसमा मनाङ मर्स्याङ्दी, आर्मी, पुलिस एपीएफ, कास्की जिल्ला फुटबल संघ, झापा ११, रुपेन्देही ११, धरान रातो, धरान निलो र तीन विदेशी टीम छन् । भारतबाट जर्ज टेलिग्राफ कलकत्ता, दुर्गापुर कोकलत्ता र भुटान सीएफसीले पनि भाग लिनेछन् ।
खेलहरु एन्फा टेक्निकल सेन्टरमा हुनेछ । विजेताले ३ लाख ५० हजार पाउनेछ भने उपविजेताले १ लाख ७५ हजार पाउनेछ । उत्कृष्ट खेलाडीले मोटरासयकल पाउनेछ । उच्च गोलकर्ताले २१ हृजार र उत्कृष्ट गोलकिपर, डिफेन्स, मिडफिल्ड, स्ट्राइकर र उत्कृष्ट प्रशिक्षकले १०-१० हजार पाउनेछन् । म्यान अफ दि म्याचले ५ हजार पाउनेछ ।
एन्फाले सहयोग नगरेको गुनासो 
चैतमा हावाहुरी चल्ने र गर्मी हुने भएकाले दर्शकको उपस्थिति कमी भएकाले प्रतिगियोता एक महिना अघि सारिएको आयोजक धरान फुटबल क्लबले जनाएको छ ।
तर, एन्फाले सहयोग नगरेको उसको गुनासो गरेको छ । एन्फाको असहयोगका कारण ए डिभिजनका क्लबहरुको सहभागिता अन्यौलमा रहेका उनले बताएको छ ।
एन्फाले राष्ट्रिय लिगको खेल तालिका अझै उपलब्ध नगराएको र यो नियतबस गरिएको उसको आरोप छ ।
ए डिभजन क्लबको विकल्पमा भारत र भुटानका टीमहरु सहभागी गएर भएपनि तोकिएको मितिमा नै प्रतियोगिता हुने धरान फुटबल क्लबले जनाएको छ ।

