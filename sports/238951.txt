विश्वकप अघि भारत अष्ट्रेलियासँग पराजित

२५ माघ, काठमाडौं । ग्लेन म्याक्सवेल र डेभिड वार्नरले शतक प्रहार गर्दा विश्वकप क्रिकेट २०१५ को पहिलो अभ्यास खेलमा अष्टे्रलियाले भारतलाई १०६ रनको फराकिलो अन्तरले पराजित गरेको छ ।
एडिलेड ओभलमा भएको खेलमा टस जितेर पहिले ब्याटिङ गरेकेा अष्ट्रेलियाले सबै विकेट गुमाउँदै ३७१ रनको विशाल योग्फल खडा गर्‍यो । जवाफमा भारत २६५ मा अल आउट भयो ।
नोभेम्बर २०१४ देखि अष्ट्रेलियामा रहेको भारतीय टोलीले अहिले सम्म कुनै पनि खेल जित्न सकेको छैन् ।
म्याक्सवेलले केवल ५३ बलमै शतक पुरा गरे भने वार्नरले ८० बलमा शतक बनाए । १२२ रनको विष्फेटक इनिङमा रिटायर्ड हर्ट हुुन अघि म्याक्सवेलले ८ छक्का र ११ चौका प्रहार गरे ।
उनले उमेश यादवका तीन बलमा लगातार ३ वटै छक्का सहित आफ्नो अन्तिम ओभरमा २७ रन जोडेका थिए । पहिले २८ बलमा ३४ रन जोडेका उनले बाँकि ८८ रन केबल २९ बलमै बनाए ।
कप्तान जर्ज बेलीले ४४ रन बनाए । अष्ट्रेलियालाई १० बल बाँकी छँदा अल आउट गर्ने क्रममा भारतका मोहम्मद सामीले तीन तथा उमेश यादव र मोहित शर्माले समान २-२ विकेट लिए । स्टुआर्ड विन्नी र अक्षर पटेलले समान १-१ विकेट हात पारे ।
जवाफमा भारतका शिखर धवन, अजिंक्या रहाने र अम्बाटी रायडूले अर्ध शतक बनाए पनि टीमलाई जिताउन भने सकेनन् ।
भारत ४५.१ ऋोभरमा २६५ रन जोड्दा अलआउट भयो । रहाने ६६, धवन ५९ र रायडू ५३ रनमा आउट भए । विराट कोहली १८ मा आउट भए भने कप्तान महेन्द्रसिंह धोनी पहिलो बलमा नै क्याच आउट भएका थिए । 
पहिलो इनिङमा भारतले ८ बलरले प्रयोग गरेका थिए भने दोस्रो इनिङमा अष्टे्रलियाले ९ बरललाई बलिङ गर्न दियो ।
अष्ट्रेलियाका प्याट कमिंसले ३ मिचेल जोनशोन, जोश हृयाजलउड र मिचेल स्र्टाकले समान २-२ विकेट लिए ।

