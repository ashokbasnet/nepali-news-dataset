क्यानका पदाधिकारी ‘डिभिजन टु’मा नेपाल हारोस् भन्ने चाहान्थेः खेलकुद सचिव

२६ माघ, काठमाडौं । नेपाल क्रिकेट संघ (क्यान)का केही पदाधिकारी हालै सम्पन्न आइसीसी वर्ल्ड क्रिकेट लीग डिभिजन टुमा ‘नेपालले हारोस्’ भन्ने चाहेको आरोप युवा तथा खेलकुद मन्त्रालयका सचिव दीपेन्द्रनाथ शर्माले लगाएका छन् ।
संसदको विकास समितिमा सोमबार क्रिकेट बारे भएको छलफलमा शर्माले भने-‘क्यानका केही पदाधिकारीले ‘पारस एन्ड कम्पनी’ डाउन फल होस भन्ने सोचाइसम्म राखे । यसरी कसरी क्रिकेटको विकास हुन्छ ?’
क्यानमा भएका काम गर्न सक्ने पदाधिकारी भ्रष्टाचारको भुद्दामा परेको र बाँकी रहेकाले कामै गर्न नसकेको शर्माको आरोप छ ।
खेलकुद मन्त्रालयले क्यानमा केही परिवर्तन गर्न खोज्दा ऐनमा समस्या भएको उनको गुनासो थियो ।

