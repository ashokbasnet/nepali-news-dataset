नेपाल साफ महिला फुटबलको फाइनलमा

काठमाडौं, मंसिर ३ – नेपाल साफ महिला फुटबलको फाइनलमा पुगेको छ । बुधबार भएको सेमिफाइनल खेलमा बंगलादेशलाई १–० ले हराउँदै नेपाल फाइनलमा भारतसँगको भेट पक्का गरेको हो ।
फाइनल खेल शुक्रबार हुने छ । भारत पनि बुधबार श्रीलंकालाई ५–० ले हराउँदै फाइनलमा पुगेको हो । नेपाललाई जिताउन खेलको एक मात्र गोल सजना रानाले गरेकी थिईन् ।
खेलको ५६ औं मिनेटमा पाएको पेनाल्टीलाई गोलमा परिणत गर्दै रानाले नेपाललाई जिताएकी थिईन् । नेपालले यसअघिका दुई संस्करणमा पनि फाइनलमा पुगेको थियो । तर दुई पटक नै भारतसँग हार्दै उपविजेता बनेको थियो ।
