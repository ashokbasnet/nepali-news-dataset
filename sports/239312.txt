अल्डरसट आहा रारा गोल्डकपको क्वार्टरफाइनलबाटै बाहिरियो
२६ माघ, काठमाडौं । बेलायतको अल्डरसट टाउन फुटबल क्लब आहा रारा गोल्डकप फुटबलको क्वार्टरफाइनलबाटै बाहिरिएको छ ।
सोमबार भएको खेलमा अल्डरसटलाई ३-० गोल अन्तरले पराजित गर्दै सुदूरपश्चिम सेमिफाइनलमा पुगेको छ । सन् २००८ देखि ०१३ सम्म फुटबल लिग टु खेलेको अल्डरसट २०१२-१३ को सिजनमा रेलिगेशनमा परेको थियो ।
पोखरा रंगशालामा भएको खेलमा सुदूरपश्चिमले तीनै गोल दोस्रो हाफमा गरेको थियो । ६२ औं मिनेटमा सुनिल बलको गोलबाट अग्रता लिउको सुदूरपश्चिमका लागि ८१ औं मिनेटमा हेमन्त थापा मगरले गोल गरे ।
खेलको ८७ औं मिनेटमा दीपेश राजवंशीले गोल गरेपछि सुदूरपश्चिम ३-० ले जित निकालेको छ ।

