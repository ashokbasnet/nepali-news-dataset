इभानोभिचले जेम्सलाई टोकेकै हुन् ?

२९ माघ, काठमाडौं । इभर्टनका जेम्स मकार्थीको घाँटी अठ्याएपछि चेल्सीका स्टार इभानोभिच विवादको घरेमा परेका छन् ।
विलियनले अन्तिमतिर गरेको गोलको मदतमा चेल्सीले इभर्टनलाई १–० ले पराजित गर्दै सात अंकको अग्रता कायमै राखेको छ ।
तर, इभानोभिचमाथि इभर्टनका जेम्सलाई टोकेको त होइन भन्ने प्रश्न समेत आएको छ । विलियनले विजयी गोल गर्नुअघि चेल्सी र इभर्टनका खेलाडीहरुबीच केहीबेर तनाव उत्पन्न भयो ।
इभानोभिचले इभर्टनका जेम्सको घाँटी आफ्नो नाडीले च्यापेको दृश्य देखियो । भिडियो फुटेजलाई हेर्दा त्यसअघि उनले जेम्सलाई हेडबट हान्न लागेको देखिएको छ ।

उनले पछाडिबाट जेम्सको पिछ्यूँमा टोकेको जस्तो समेत देखिएको डेलिमेलले जनाएको छ । जेम्स निकट स्रोतले बताए अनुसार उनले दाँतले टेकेको जस्तो महसुस गरेका थिए तर, यो टोकेको भन्ने लागेन ।
इभानोभिचले आरोप अस्वीकार गरेका छन् । दुई वर्ष अघि इभानोभिचलाई टोकेको आरोप लुईस स्वरेजमाथि केही खेलको प्रतिवन्ध लागेको थियो ।
खेलका क्रममा रेफ्रीले उनलाई कार्ड दिएनन् । तर, छानविनका क्रममा दोषी देखिए तीन खेलको प्रतिवन्ध लाग्न सक्नेछ ।


