विराट गोल्डकप आजदेखि सुरु
२९ माघ, विराटनगर । विराट गोल्डकप प्रतियोगिता बिहीबारदेखि सुरु हुँदैछ । विराटनगरको सहिद रंगशालामा हुने आजको उद्घाटन खेलमा मोरङ फुटबल क्लब र जगदम्बा लुम्बिनीले  प्रतिष्पर्धा गर्नेछन् ।
फागुन सात गतेसम्म सञ्चालन हुने प्रतियोगितामा राजधानी तथा मोफसलका गरी आठ टीमको सहभागिता रहने छ । त्यस्तै दुई भारतीय टीम पनि रहने आयोजकले जनाएको छ ।
प्रतियोगितामा नेपाल पुलिस, त्रिभुवन आर्मी, सशस्त्र प्रहरी बल, मनाङ मस्याङ्दी, थ्री स्टार, जगदम्बा लुम्बिनी, मोरङ फुटबल क्लब र झापा ११ सहभागी छन् । त्यस्तै भारतीय दुई टोलीमा कोलकाताको जर्ज टेलिग्राफ टिम र युनाइटेड सिक्किमले प्रतिष्पर्धा गर्नेछन् ।
प्रतियोगिता सञ्चालन गर्न करिब ९० लाख रुपैयाँ खर्च हुने अनुमान गरिएको आयोजक समितिका अध्यक्ष राजेन्द्र राउतले जानकारी दिए । प्रतियोगिताको बिजेताले पाँच लाख एक हजार तथा उपविजेताले तीन लाख एक हजार नगदसहित ट्रफी प्राप्त गर्नेछन् ।

