विश्कप क्रिकेटको उद्घाटन आज

२९ माघ, काठमाडौं । क्रिकेटको महाकुम्भ विश्वकप आजबाट सुरु हुँदैछ । यो पटक अष्ट्रेलिया र न्यूजिल्याण्डले संयुक्त रुपमा विश्वकपको आयोजना गर्दैछन् ।
११ औं विश्वकपको उद्घाटन समारोह न्यूजिल्याण्डमा क्राइष्टचर्च र अष्ट्रेलियाको मेलबर्नमा हुनेछ ।
२०११ को विश्वकप भारत, श्रीलंका र बंगलादेशले मिलेर आयोजना गरेका थिए । जुन विश्वकपको उपाधि श्रीलंकालाई हराएर भारतले जितेको थियो ।
विश्पकप क्रिकेटको औपचारिक खेल १४ फेब्रुअरीबाट मार्च २९ तारिखसम्म हुनेछ ।
प्रतियोगितामा सहभागी १४ टीमलाई दुई समूहमा बाँडिएको छ । समूह ए मा अष्ट्रेलिया, इंग्ल्याण्ड, न्यूजिल्याण्ड, स्कटल्याण्ड, बंगलादेश, अफगानिस्तान र श्रीलंका छन् ।
समूह बीमा वेष्टइण्डिज, दक्षिण अफि्रका, आयरल्याण्ड, पाकिस्तान, भारत, यूएई र जिम्बावे छन् ।
१४ फेब्रुअरीबाट सुरु हुने प्रतियोगिताको लिग चरणमा ४२ खेल खेलिनेछ । क्वाटरफाइनलका खेलहरु १८ मार्चबाट सुरु हुनेछ भने सेमिफाइनल २४ मार्चबाट न्यूजिल्याण्ठको अकल्याण्ड र अर्को सेकिफाइनल २६ मार्चमा अष्ट्रेलियाको सिड्नीमा हुनेछ ।
विश्वकपको फाइनल भिडन्त अष्ट्रेलियाको मेलबर्नमा मार्च २९ मा हुनेछ ।

