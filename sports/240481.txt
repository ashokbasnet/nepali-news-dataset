महिला राष्ट्रिय क्रिकेटमा एपीएफको तेस्रो जित
२९ माघ, काठमाडौं । राजधानीमा जारी महिला राष्ट्रिय क्रिकेटमा सशस्त्र प्रहरीको एपीएफ ब्लबले लगातार तेस्रो जित हात पारेको छ ।
बिहीबार भएको खेलमा एपीएफले क्षेत्र नम्बर ८ पोखरालाई ९ विकेटले पराजित गर्‍यो ।
कीर्तिपुरमा पहिले ब्याटिङ गरेको पोखराले निर्धारित ४० ओभरमा ४ विकेट गुमाएर मात्र ४८ रन बनाउन सक्यो । उसका लागि कुनै पनि ब्याट्सवुमनले दोहोरो अंक जोड्न सकेनन् ।
एपीएफकी रुविना क्षेत्रीले ८ ओभरमा तीन मेडन राख्दै ६ रन दिएर दुई विकेट लिइन् । विनु बुढामगरले एक विकेट लिइन् ।
जवाफमा मैदान उत्रिएको एपीएफले ५.२ ओभरमा मात्र १ विकेट गुमाएर लक्ष्य भेट्टायो । उसका लागि मधु थापाले २४ रन जोडिन् । सीता राना मगर १४ रनमा अविजित रहिन् ।

पुल्चोकमा भएको खेलमा क्षेत्र नम्बर २ वीरगञ्जले ८क्षेत्र नम्बर ४ भैरहवालाई ५ विकेटले पराजित गर्‍यो । वीरगञ्जको तेस्रो खेलमा यो दोस्रो जित हो ।
पहिले व्याटिङ गरेको भैरहवाले १८.२ ओभरमा सबै विकेट गुमाएर मात्र ४२ रन जोड्यो । उसका कुनै पनि ब्याट्सवुमनले दोहोरो अंक जोड्न सकेनन् ।
भैरहवालाई सस्तैमा समेट्ने क्रममा वीरगञ्जकी पुष्पा अर्यालले चार विकेट लिइन् भचने पूजा गिरी र रोजिना अर्यालले समान २-२ विकेट लिइन् ।
जवाफमा वीरगञ्जले १०.२ ओभरमा ५ विकेट गुमाएर लक्ष्य भेट्टाइन् । उसका लागि ममता चौलागाईले सर्वाधिक १२ रन बनाइन् । उसले १८ रन अतिरित्त थियो ।

