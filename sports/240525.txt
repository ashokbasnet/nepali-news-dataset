पुलिसलाई हराउँदै थ्रीस्टार फाइनलमा
२९ माघ, काठमाडौं । थ्रीस्टार क्लब आहा रारा गोल्डकप फुटबलको फाइनलमा प्रवेश गरेको छ ।
बिहीबार भएको पहिलो सेमिफाइनलमा थ्रीस्टारले नेपाल पुलिस क्लबलाई १-० ले पराजित गरेको छ । अब उसले उपाधिका लागि मनाङ मर्स्याङ्दी र सुदूरपश्चिमबीचको विजेतासँग खेल्नेछ ।
पोखरा रंगशालामा भएको खेलको पहिलो हाफमा थ्रीस्टारले पुलिसलाई केही दबावमा राखे पनि गोल गर्न सकेन । दोस्रो हाफमा पनि दुबै टोलीले केही मौका खेल फाले ।
तर, ८५ औं मिनेटमा प्रकाश बुढाथोकीले थोल गर्दै थ्रीस्टारलाई उपाधि नजिक पुर्‍याए ।

