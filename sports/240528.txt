विश्वकपको अभ्यासमा आयरल्याण्ड र वेस्ट इन्डिज विजयी

२९ माघ, काठमाडौं । विश्वकप क्रिकेटको अन्तिम अभ्यास खेलमा आयरल्याण्ड र वेस्ट इन्डिजले जित हात पारेका छन् ।
वेस्ट इन्डिजले स्कटल्याण्डलाई ३ रनले हराएको छ । सिड्नी क्रिकेट ग्राउन्डमा टस जितेर ब्याटिङ गरेको वेस्ट इन्डिजले दिनेश रामदिनको ८८ रनको मदतमा ९ विकेट गुमाएर ३१३ रन बनायो ।
डी स्मिथले ४५ र लिन्डल सिमोन्सले ५५ रन बनाए । स्कटल्याण्डका इवासले ६३ रन दिएर ३ विकेट लिए ।
जवाफमा ३१४ रनको लक्ष्य पक्षएको स्कटल्याण्डले ३१० रन बनायो र केबल ३ रनले जितबाट बन्चित भयो ।
स्कटल्याण्डका ओपनर कायल कोएत्जरले निकै आर्कषक इनिङ खेले । उनले १०६ बलको सामना गर्दा १४ चौकासहित ९६ रन बनाए । रिताइल ब्यारिङटनले ६६ रन बनाए ।
वेस्ट इन्डिजका बेन, केमार रोच, र आन्द्रे रुसलले समान २-२ विकेट लिए ।
वंगलादेश ४ विकेटले पराजित 
सिड्नी ओभलमा भएको खेलमा आयरल्याण्डले टेस्ट मान्यता प्राप्त वंगलादेशलाई ४ विकेटले पराजित गर्‍यो ।
पहिले ब्याटिङ गरेको ४८ दशमलव २ ओभरमा बगंलादेश १८९ रनमा अलआउट भयो । उसका लागि सौम्य सरकारले ४५ रन बनाउनु बाहेक अन्य ब्याट्म्यानको चल्न सकेनन् ।
आयरल्याण्डका जोन मूनी र म्याक्स सोरेनसेनले समान ३-३ विकेट लिए ।
१९० रनको लक्ष्य आयरल्याण्डले ४६५ ओभरमा ६ विकेटको क्षतिमा पुरा गर्‍यो । उसका एन्डी बालबिरानीले अबिजित ६३ रन बनाए ।
बंगलादेशका तैजुल स्लामले २ विकेट लिए ।

