साविक उपविजेता श्रीलंका पहिलो खेलमै पराजित

 
२ फागुन, काठमाडौं । शनिबारबाट सुरु भएको विश्वकप क्रिकेटमा आयोजक मध्येको एक न्यूजिल्याण्डले विजयी सुरुवात गरेको छ ।
विश्वकपकै पहिलो खेलमा न्यूजिल्याण्डले सविकको उपविजेता श्रीलंकालाई ९८ रनको फराकिलो अन्तरले पराजित गरेको छ ।
घरेलु मैदान हृयाली ओभलमा टस हारेर पहिले ब्याटिङ गरेको न्यूजिल्याण्डले ६ विकेटको क्षतिमा ३३१ रन बनायो ।
उसका लागि कोरी एन्डरसनले ४६ बलमा ८ चौका र २ छक्काको मदतमा सबार्धिक ७५ रन बनाए । कप्तान ब्रेन्डन म्याकुलमले ६५, केन विलियमसनले ५७ र मार्टिन गुप्टिलले ४९ रन बनाए ।
श्रीलंकाका सुरंगा लकमल र जीवन मेण्डिसले समान २-२ विकेट लिए ।
३३२ रनको लक्ष्य पक्षाएको श्रीलंका ४६.१ ओभरमै २३३ रनमा समेटियो । उसका लागि लाहिरु थिरिमानेले ६५ तथा कप्तान एन्जेलो म्याथुजले ४८ रन बनाए पनि टीमको हार टार्न सकेनन् ।
न्यूजिल्याण्डका ट्रेन्ट्र बोलट, टिम साउदी, डानियल भिट्टोरी, एडम मिल्न र कोरी एन्डरसनले समान २-२ विकेट लिए ।

