नेपालले वर्ल्ड क्रिकेट लिग च्याम्पियनसिपका तीन खेल घरेलु मैदानमै खेल्ने

२ फागुन, काठमाडौं । नेपालले आईसीसी वर्ल्ड क्रिकेट लिग च्याम्पियनसिपका तीन खेल घरेलु मैदानमा नै खेल्ने भएको छ ।
पहिलो खेल भने स्कटल्याण्डसँग उसकै घरेलु मैदानमा खेल्नु पर्ने भएको छ । आईसीससीले शनिबार सार्वजनिक गरेको खेल तालिका अनुसार पहिलो खेल अप्रिल वा जुनमा हुनेछ ।
नामिबियामा भएको डिभिजन टूमा चौथो भएपनि आईसीसीले नेपाललाई वर्ल्ड क्रिकेट लिग च्याम्पियनसिप खेलाउने निर्णय गरेको थियो ।
दोस्रो र तेस्रो खेल भने नेपालमा नै हुनेछ । नेपालले दोस्रो खेल अगष्टदेखि नोभेम्बरको बीचमा पपुवा न्यूगिनीसँग खेल्नेछ । तेस्रो खेल २०१६ को फेब्रुअरी देखि जुनको वीचमा नामिबियासँग खेल्नेछ ।
चौथो खेल भने नेदरल्याण्डसँगै उसकै घरेलु मैदानमा खेल्नेछ । यो खेल २०१६ को अगष्टदेखि नोभेम्बरको बीचमा आयोजना हुनेछ ।

पाँचौं खेल नेपालले २०१७ को फेब्रुअरीदेखि जुनको वीचमा घरेलु मैदानमा केन्यासँग खेल्नेछ । नेपालको छैटौ खेल हङकङसँग उसकै घरेलु मैदानमा हुनेछ । यो खेल २०१७ को जुलाईदेखि नोभेम्बरमा हुनेछ ।
सातौं चरणको खेलमा नेपालले यूएईसँग खेल्नेछ । यो चरणको खेल भने आठै टीमले एकै स्थानमा खेल्ने र स्थान पछि तय गरिने आईसीसीले जनाएको छ । यो खेल २०१७ को नोभेम्बरदेखि डिसेम्बरसम्ममा हुनेछ ।
यो पनि हेर्नुस् 
कीर्तिपुर मैदानमा भोटे ताल्चा लागे कहाँ खेल्ने क्रिकेट ?


