आहा रारा गोल्डकपको उपाधि थ्रीस्टारलाई

२ फागुन, पोखरा । थ्रीस्टार क्लबले आहा रारा गोल्डकप फुटबलको उपाधि जितेको छ ।
शनिबार भएको फाइनल भिडन्तमा थ्रीस्टारले चिरप्रतिद्वन्द्वी मनाङ मर्स्याङ्दीलाई १-० गोल अन्तरले पराजित गर्‍यो ।
पोखरा रंगशालामा भएको खेलमा थ्रीस्टारका लागि २२ औं मिनेटमा सन्तोष साहुखलले गरेको गोल नै निर्णायक बन्यो ।
थ्रीस्टारको सिजनको पहिलो उपाधि हो । उसले ३ लाख ५१ हजार हात पारेको छ भने उपविजेता मनाङले २ लाख १ हजार पाएको आयोजक सहारा फुटबल क्लबले जनाएको छ ।

