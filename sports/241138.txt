लुम्बिनी क्लब विराट गोल्डकपको सेमिफाइनलमा
२ फागुन, बिराटनगर । जगदम्बा लुम्बिनी फुटबल क्लब तेस्रो विराट गोल्डकप फुटबलको सेमिफाइनलमा प्रवेश गरेको छ ।
शनिबार भएको पहिलो क्वार्टरफाइनल खेलमा लुम्बिनीले भारतको सिक्किम युनाइटेडलाई २-० गोल अन्तरले अन्तरले पराजित गरेको छ ।
लुम्बिनीले ले २० औ मिनेटमा रवी सिलवालको गोलबाट अग्रता लिएको थियो । मनोज गुरुङको कर्नरमा रवीले हेड गोल गरेका हुन् ।
खेलको ४० औ मिनेटमा लक्ष्मण रुचालले वान भर्सेस वानमा गोल गर्न असफल भएपछि पहिलो हाफमा लुम्बिनी अग्रता दोब्बर पार्न चुक्यो ।
युनाइटेडले दोस्रो हाफमा केही सुधारिको खेल प्रदर्शन गरेपनि गोल गर्न सकेन । ६५ औ मिनेटमा युनाइटेडका गोल किपर जसुवा प्याटिसन अगाडी बढेको मौकामा लुम्बिनीका अनिल गुरुङले गोल गर्दै टीमको जित सुनिश्चत गरे ।
खेलको ७० औ मिनेटमा यूनाइटेडका खेलाडीको प्रहार बारमा लागेर फर्कियो । खेलमा लुम्बिनीका विश्वास श्रेष्ठ म्यान अफ द म्याच घोषित भए ।
आइतबारको दोस्रो क्वाटरफाइनल भारतको जर्ज टेलिग्राफ कोलकता र नेपाल आर्मी क्लब भिड्नेछन् ।

