महिला राष्ट्रिय क्रिकेटमा नेपालगञ्जको दोस्रो जित
३ फागुन, काठमाडौं । महिला राष्ट्रिय क्रिकेटमा क्षेत्र नम्बर ५ नेपालगञ्जले लगातार दोस्रो जित हात पारेको छ ।
आइतबार पुल्चोकमा भएको खेलमा नेपालगञ्जले क्षेत्र नम्बर १ बिराटनगरलाई २ विकेटले पराजित गरेको छ ।
काठमाडौंकी संगिता गौचन प्लेयर अफ दि म्याचको ट्रफी लिँदै
बिराटनगरले प्रस्तुत गरेको १८६ रनको लक्ष्य ३९.२ ओभरमा ८ विकेट गुमाएर भेट्टायो । उसका लागि सन्जु चौधरीले ४३ रन बनाइन् भने ममता चौधरीले अविजित ३० रन बनाइन् । बिराटनगरकी नेहा कार्की र संगिता राईले समान २-२ विकेट लिइन् ।
यसअघि पहिले ब्याटिङ गरेको बिराटनगरले ३८.१ ओभरमा सबै विकेट गुमाएर १८५ रन बनाएको थियो । उसका लागि काजोल श्रेष्ठले ६४ रन बनाइन् भने संजना बुढाथोकीले २९ रन जोडिन् ।
नेपालगञ्जकी तिर्सना सिंहले चार विकेट लिइन् भन सम्झना शर्माले २ विकेट हात पारिन् । सन्जु प्लेयर अफ दि म्याच भइन् ।
काठमाडौंको पहिलो जित 
कीर्तिपुरमा भएको खेलमा क्षेत्र नम्बर ३ काठमाडौंले क्षेत्र नम्बर ९ धनगडीलाई ६ विकेटले पराजित गरेको छ ।
पहिले ब्याटिङ गरेको धनगडी ३९.३ ओभरमा १३६ रन जोड्दा अलआउट भयो । उसका लागि कविता जोशीले २९ र बिमला भट्टले २४ रन जोडिन् भने निर्मला चन्दले १९ र विन्दु रावलले १५ रन जोडिन् । सुमल खतिवडाले ३ र कञ्चन श्रेष्ठले २ विकेट लिइन् ।
जवाफमा मैदान उत्रिएको काठमाडौंले ३०.२ ओभरमा ४ विकेट गुमाएर लक्ष्य भेट्टायो । उसका लागि संगिता गौचनले ४३ र कञ्चन श्रेष्ठले ३३ रन बनाए पनि अन्य ब्याट्सवुमन चल्न सकेनन् ।
संगिता प्लेयर अफ दि म्याच भइन् ।
समूह बीमा रहेका पाँच बटै टीमले दुई/दुई खेल खेलिसक्दा क्षेत्र नम्बर ७ जनकपुर ४ अंकका साथ शीर्ष स्थानमा छ । समान अंक जोडेको नेपालगञ्ज रन रेटका आधारमा दोस्रो स्थानमा भने काठमाडौं दुई अंकका सात तेस्रो स्थानमा छ ।
बिराटनगर र कञ्चनपुरले भने अंक जोड्न सकेको छैन ।

