म्यानचेष्टर युनाइटेड एफ ए कपको क्वाटरफाइनलमा
५ फागुन, काठमाडौं । म्यानचेष्टर युनाइटेड एफए कप फुटबलको क्वाटरफाइनलमा प्रवेश गरेको छ ।
सोमबार राति भएको खेलमा प्रेस्टनलाई ३–१ गोल अन्तरले पराजित गर्ने क्रममा वायन रुनीले ९५२ मिनेटको गोलको खरेडी अन्त्य गरेका छन् । अब युनाइटेडले क्वार्टरफाइनलमा आर्सनलसँग खेल्नेछ ।
घरेलु मैदानमा भएको खेलमा प्रेस्टनले ४७ औं मिनेटमा लेयर्डको गोलबाट अग्रता लिएको थियो । तर, ८ मिनेटभन्दा टिकाउनसकेन ।
६५ औं मिनेटमा हरेराले बराबरी गोल फर्काए भने ७२ औं मिनेटमा फेल्लेनीले गोल गरे । ८७ औं मिनेटमा रुनीलाई फल गरेपछि म्यानचेष्टर युनाइटेडले पेनाल्टी पायो, जसमा उनैले सहज गोल गरे ।

