विश्वकप क्रिकेट : भतिज हार्दा काकाको जित

अष्ट्रेलिया र न्यूजिल्याण्डले संयुक्त रुपमा आयोजना गरेको विश्वकपमा आयरल्याण्डका प्रशिक्षक फिल सिमोन्स निकै खुसी छन् ।
कारण थियो, उनको टीमले दुई पटकको विश्व च्याम्पियन वेष्ट इण्डिजलाई पराजित गर्दै धेरैलाई झड्का दियो ।
अझ रोचक त वेष्टइण्डिजको तर्फबाट फिल सिमोन्सका भतिजो लेण्डल सिमोन्स खेलिरहेका छन् । खेलका क्रममा उनले एक समय काकाको प्रशिक्षणमा रहेको टीमलाई कडा चुनौती दिए ।
सोमबार भएको खेलमा आयरल्याण्डले क्रस गेल र डरेल ब्रावोसहितका पाँच ब्याट्सम्यानलाई पलेभलियनको बाटो देखाइसकेको थियो । सिमोन्स मनमनै खुसी थिए, जुन टीमलाई उनले प्रशिक्षण दिएको थियो, उसले शानदार प्रदर्शन गरिरहेको थियो ।

तर, उनका भतिजो लेन्डलले क्रिजमा उत्रिएर आयरल्याण्डका बलरहरुलाई माथ दिए । उनले १०२ रनको आक्रामक पारी खेले ।
यस क्रममा सिमोन्सको अनुहारमा मिश्रति भाव देखिन्थ्यो । आफ्नो भतिजले विश्वमञ्चमा सानदार प्रदर्शन गरेकोमा उनी खुसी थिए भने आफ्नो टीम आयरल्याण्डका बलरहरुको प्रदर्शनका करण दुःखी थिए ।
जब आयरल्याण्डले वेष्टइण्डिजदाई चार विकेटले हरायो, फिल सिमोन्सले राहतको सास फेरे ।
उनले भनेका छन्-‘अर्को म्याचमा उनलाई समर्थन गर्छु । तर, जब मेरो टीम उनको विरुद्ध खेलिरहेको छ भने म आफ्नै टीमको मात्र समर्थन गर्छु ।’

