जनकपुर महिला क्रिकेटको सेमिफाइनलमा


विकेट लिएपछि खुसी मनाउँदै जनकपुरकी विकेट किपर रोजी

५ फागुन, काठमाडौं । क्षेत्र नम्बर ७ जनकपुर महिला राष्ट्रिय क्रिकेटको सेमिफाइनलमा प्रवेश गरेको छ । क्षेत्र नम्बर ३ काठमाडौंले भने पहिलो जित हात पारेको छ ।
लगातार तेस्रो जित हात पार्ने क्रममा जनकपुरले मंगलबार भएको खेलमा क्षेत्र नम्बर ५ नेपालगञ्जलाई १० रनले हराएको छ । जितसँगै ६ अंक जोडेको जनकपुर समूह चरणको अन्तिम खेल अघि नै समूह बीबाट अन्तिम चारमा पुगेको हो ।
कीर्तिपुरमा पहिले ब्याटिङ गरेको जनकपुरले ३८.५ ओभरमा सबै विकेट गुमाएर ११८ रन बनायो । उसका लागि सरस्वती चौधरीले २८ र शोभा आलेले २३ रन जोडिन् ।
नेपालगञ्जकी प्रशिक्षा जीएमले ६ ओभरमा ११ रन दिएर चार विकेट लिइन् भने अनु केसीले २ विकेट हात पारिन् ।
११९ रनको विजयी लक्ष्य लिएर मैदान उत्रिएको नेपालगञ्ज ३२.५ ओभरमा १०८ रन जोड्दा अलआउट भयो । उसका लागि तिर्सना सिंहले १७, ममता थापाले १५, गीता गोसाइँले १४ र रेखा बीसीले १० रन जोडिन् ।
नेपालगञ्जलाई सस्तैमा समेट्ने क्रममा शान्ति र ममता चौधरीले समान ३-३ विकेट लिइन् भने सन्तोषी चौधरीको नाममा २ र सरस्वती चौधरी र कविता गौतमको नाममा १ विकेट रहृयो । ममता प्लेयर अफ दि म्याच बनिन् ।
काठमाडौंको पहिलो जित 
पुल्चोकमा भएको खेलमा क्षेत्र नम्बर १ बिराटनगरले क्षेत्र नम्बर ३ काठमाडौंलाई ४३ रनले पराजित गरेको छ । बिरागनगरको तीन खेलमा यो पहिलो जित हो ।
पहिले ब्याटिङ गर्दै बिरानगरले ८ विकेटको क्षतिमा २०० रन बनायो । उसका लागि संगिता राईले ८३ बलमा १० चौकासहित ८० रन बनाइन् भने अप्सरी बेगमले ३३, काजोल श्रेष्ठले २६ र संजना बुढाथोकीले २५ रन जोडिन् ।
काठमाडौंकी गीता चुँडालले ३ चता कमला राईले २ विकेट लिइन् ।
जवाफमा काठमाडौंले ९ बल बाँकी छँदा सबै विकेट गुमाएर १५७ रन मात्र बनाउन सक्यो । उसका लागि गीताले २९, रविना भण्डारीले २८ र संगिता गौचनले २२ रन जोडिन् ।
बिराटनगरकी संगिता प्लेयर अफ दि म्याच बनिन् ।

