विश्वकप विवाद : जम्पिङ जावेददेखि गिब्सको क्याच ड्रपसम्म
क्रिकेटमा विवादका धेरै घटना छन् । कहिले अम्पायरको भूमिकामा प्रश्न उठेको छ भने कहिले रंगभेदी टिप्पणी । विश्वकप क्रिकेटमा पनि केही विवाद भएका छन्, जसमध्ये केही रोचक घटनालाई यहाँ प्रस्तुत गर्दैछौं ।
गावस्करको पारी

सन् १९७५ को विश्वकपमा इंग्ल्याण्डको ३३५ रनको लक्ष्य पछ्याएको उत्तरी भारतीय टीमको सुस्त शुरुवातपछि दर्शकले सम्झिए कि सुनिल गावस्करको जादु सकियो । उनको खेलमा खासै सुधार आएन र भारतका समर्थकहरुमा निरासा देखियो ।
भारतीय खेलाडीहरुको अनुहारमा पनि चिन्ता देखिन्थ्यो । उनीहरु फिल्डमै गएर राम्रो खेल्न आग्रह गरिरहेका थिए भने प्रहरीले उनीहरुलाई रोकिरहेका थिए ।
गावस्करले अविजित ३६ रन बनाएका थिए र ३ विकेट गुमाएर १३२ रन बनाएको भारतीय टीम २०२ रनले हारेको थियो । गावस्कारको पारी विवादमा रहृयो ।गावस्करले त्यसबेला केही भनेनन् । तर, निकै पछि स्वीकार गरे कि त्यो सबैभन्दा खराब पारी थियो ।
अम्पायरको गल्ती

यो पहिलो विश्वकपको कुरा हो । पाकिस्तान र वेष्टइण्डिजबीच खेल थियो । पाकिस्तानले ७ विकेटको क्षतिमा २६६ रन बनायो । जब वेष्टइण्डिजले ब्याटिङ थाल्यो, सरफराज नवाजको आक्रामक बलिङका अगाडि वेष्टइण्डिजका कुनै पनि खेलाडीले टिकेर ब्याटिङ गर्न सकेनन् ।
१६६ रन बनाउँदा वेष्टइण्डिजले ८ विकेट गुमाइसकेको थियो र उसले लगभग खेल गुमाइसकेको थियो । अपीलमाथि अपील जारी थियो र २०३ मा नवौं विकेट झर्‍यो र होल्डरको विकेट पनि सरफराजले नै लिए ।
सातौं नम्बरमा ब्याटिङ गर्न आएका डेरेक मरे मात्र टिकिरहे र उनलाई एन्डी रोबार्ट्सले साथ लिँदै अन्तिम विकेटका लागि ६४ रनको अविजित पारी खेले ।
पाकिस्तान सेमिफाइन प्रवेश गर्न सकेन र वेष्टइण्डिजले बाँकी खेल जित्दै विश्वकपको उपाधि उचाल्यो ।
जम्पिङ जावेद

जाजेद मियांदाद र विवाद एक अर्काको पर्याय जस्तै बनिसकेका थिए । चाहे अष्ट्रेलियाका रोडनी हगको रन आउटको होस् वा लिलीसँगको बहस होस् । अब्दुल कादिरलाई मैदान बाहिर चक्कु देखाएर धम्क्याएको नै कुरा किन नहोस्, जावेद मैदान भित्र र बाहिर विवादमा आइरहे ।
यो सन् १९९२ को विश्पकपमा भारत र पाकिस्तानको म्याचको कुरा हो । भारतले ४९ ओभरमा ७ विकेट गुमाएर २१६ रन बनाएको थियो । पाकिस्तानलाई यो लक्ष्य त्यति गाह्रो होइन । आमिर सुहैल र जावेदले पाकिस्तानको स्कोर २ विकेटको क्षतिमा १०० रन पुर्‍याए ।
तर, अचानक पाकिस्तानको विकेट र्झन सुरु भयो । सुहैल ६२ रनमा आउट भए । मलिक १२ रनमा पभेलियन फर्किए भने इमरान खान शुन्यमै आउट भए । वसिम अमरमलाई विकेट किपरले चार रनमा स्टम्प गरे ।
भारतीय खेलाडी उत्साहित भए भने पाकिस्तानी खेलाडीहरु केही हतास देखिए । भारतीय विकेट किपर पटक-पटक अपील गरिरहेका थिए, जसले जावेदमाथि दबाव बढ्दो थियो ।
उनी अचानक भारतीय विकेट किपरलाई केही भने र उनले जस्तै गरेर नक्कल गरे । यस्तो दृश्य पहिल्यै कहिल्यै देखिएको थियो । पाकिस्तानी मिडियाले अर्को दिन जम्पिङ जावेद नामबाट समाचार प्रकाशित गरे र मियादादको उक्त तस्वीर धेरैको स्मरणमा रहृयो ।
विश्वकप झर्‍यो

सन् १९९९ को विश्वकपमा दक्षिण अफ्रिकाका अक्रामक ब्याट्सम्यान हर्श्चेल गिब्सले स्टीभ वोको एक सहज क्याच हातमा लिएर उफ्रने क्रममा छाडे । यो यस्तो समयको क्याच थियो, जसले अष्ट्रेलियालाई विश्वकपको सुपर सिक्सबाट नै घर फर्काउन सक्थ्यो ।
उक्त समय स्टीभलाई गिब्सले भनेका थिए, साथी तिमिले वर्ल्डकप झार्यौ ।
विवाद क्याच कसरी छुट्यो भन्ने थिएन । शेन वार्नले पहिले नै भन्दै आएका थिए कि गिब्सले क्याच छाड्नेछन् र भयो पनि त्यस्तै ।
पछि शेन पार्नले उनको छिटो खुसी मनाउने शैलीबारे जानकार थिए र त्यसको आधारमा नै उनले यो भनेका थिए । तर, गिब्सले त्यो क्याच जानाजान छाडेका थिए वा थिएनन् भन्ने अझै प्रष्ट भएको छैन ।
एक बलमा २२ रनको लक्ष्य !

रंगभेदको नीतिका कारण लागेको प्रतिवन्धपछि दक्षिण अफ्रिकाले १९९२ मा पहिलो विश्वकप  खेल्यो र अष्ट्रेलिया, वेष्टइण्डिज, पाकिस्तान र भारतलाई हराउँदै सेमिफाइनलमा पुग्यो ।
फाइनल प्रवेशका लागि उसको भेट इंग्ल्याण्डसँग थियो, जुन खेल वर्षाले प्रभावित भयो । वर्षाले खेल रोकिनुअघिसम्म दक्षिण अफ्रिकालाई १३ बलमा २२ रन चाहिएको थियो ।
तर, वर्षापछि खेल सुरु हुँदा नयाँ लक्ष्य निर्धारण गरियो । त्यसबेला उसले एक बलमा २२ रन बनाउनु पर्ने लक्ष्य पायो, जुन असम्भव थियो ।
रहश्यमय निधन

पाकिस्तान टीमका प्रशिक्षक बब वुल्मर जमैकामा आफ्नो होटलमा मृत भेटिए । त्यसको एक दिन अघि मात्र पाकिस्तान आयरल्याण्डसँग पराजित भएको थियो ।
स्थानीय प्रहरीले हत्याको आशंकामा छानविन सुरु गर्‍यो । खेलाडी, प्रशंसक र फिक्सिङ गर्नेहरुको गिरोहले हत्या गरेको आशंका गरिएको थियो ।
तर, तीन महिनापछि जमैका प्रहरीले वुल्मरको निधन प्राकृतिक भएको निष्कर्ष निकाल्यो ।
एजेन्सीको सहयोगमा
 


