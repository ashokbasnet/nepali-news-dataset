१० ओभर खेल्नासाथ अमेरिकी दूताबासले अफगानलाई विजेता बनायो

सन् २००१ मा स्थापना भएको क्रिकेट टीम युद्धग्रस्त अफगानिस्तानमा तिव्र गतिमा फैलियो । र, अहिले आएर अमेरिकी दूतबासमा समेत घुसेको छ ।
वन डे क्रिकेटकोे डेब्यू विश्वकपमा अफगानिस्तानले बंगलादेशको सामना गर्दा काबुलस्थित अमेरिकी दूताबासले जितको बधाइ दिएको छ ।
बंगलादेश विरुद्धको खेल सुरु भएको एक घन्टामा नै अमेरिकी दूताबासले ट्वीटरमा बुधबार अफगान क्रिकेट टीमलाई जितको बधाइ दिएको हो ।
नजिता आउनु धेरै टाढाको कुरा । खेल सुरु भएको एक घन्टा हुन लागेको मात्र थियो । अमेरिकी दूताबासले ट्वीट गर्‍यो-‘विश्वकप क्रिकेटमा बंगलादेशमाथिको जितका लागि अफगानिस्तानलाई बधाइ ।’
Congratulations to #Afghanistan for their win over #Bangladesh in the Cricket World Cup #CWC15 #AFGvsBAN
— U.S. Embassy Kabul (@USEmbassyKabul) February 18, 2015

यो ट्वीट हुँदा बंगलादेशले ब्याटिङ गरिरहेको थियो र खेल १० ओभरको मात्र भएको थियो ।
यद्यपि अमेरिकी दूताबासले आफ्नो गल्ती स्वीकार गरेको छ र फेरि ट्वीट गर्दै पहिलो पोष्ट हतारमा भएको तर, अहिले पनि अफगानिस्तान टीमलाई समर्थन गर्ने बताएको छ ।
 

Premature posting but we are still cheering for team Afghanistan at the #CWC15! #AFGvsBAN
— U.S. Embassy Kabul (@USEmbassyKabul) February 18, 2015


वन डे क्रिकेटकोे विश्वकपमा अफगानिस्तानको डेब्यू प्रतियोगिता हो । दुबै टीम एसिया कपमा पनि भिडेका थिए, जसमा अफगानले टेष्ट नेशनविरुद्ध ऐतिहासिक जित हात पारेको थियो ।

