अजमल र नारिन बिनाको भिडन्त

सईद अजमल र सुनिल नरिन भएको भए पाकिस्तान र वेष्टइण्डिजको भिडन्त अर्कै हुने थियो ।
आईसीसी वन डे बलिङ र्‍याङ्किङमा पाकिस्तानी बरल सईद अजमल शीर्ष र वेस्ट इन्डिजका सुनिल नारिन दोस्रो स्थानमा छन् । तर, इलिगल बलिङ एक्सनका करण दुबै जनाले विश्वकपबाट आफैं बाहिरिएका छन् ।
आइतबार पाकिस्तान र वेष्टइण्डिज भिड्दा दुबै टोलीले सबैभन्दा प्रभावकारी बलरको अभाव महसुस गर्नेछन् ।
दुबै टीमले आफ्नो पहिलो खेल गुमाइसकेका छन् । वेस्ट इन्डिजले एसोसिएट्स नेसन आयरल्याण्डसँग पराजित भएको थियो भने पाकिस्तानलाई चिरप्रतिद्वन्द्वी भारतले हराएको थियो ।
पहिलो खेल गुमाए पनि सुपर ८ मा स्थान बनाउने मौका दुबै टीमको छ, जुन अनिश्चित पनि छ ।
पहिलो खेलको नतिजापछि पाकिस्तान समूह बीको पुछारमा छ भने वेस्ट इण्डिज पुछारबाट दोस्रोमा छ । त्यसैले पनि क्राइस्ट चर्चमा शनिबार हुने खेल दुबै टीमको लागि उत्तिकै महत्व राख्छ ।
विश्वकपमा अहिलेसम्म पाकिस्तान र वेष्टइण्डिज ११ पटक भिडेका छन् । जसमा ६ पटक पाकिस्तानले जितेको छ भने ४ पटक वेस्ट इन्डिजले जितेकेा छ । १ खेल बराबरी भएको थियो ।
पाकिस्तानका कप्तान मिस्बाह उलहकले भने-‘यदि यो विश्वकपमा हामीले राम्रो गर्न चाहन्छौं भने भोलिको खेल हाम्रो लागि महत्वपूर्ण छ र दुबै टिमलाई जित आवश्यक छ ।’
वेस्ट इण्डिजका कप्तान जेसन होल्डरले लगातारको हारले फेरि कमब्याक गर्न नसक्ने भन्दै पाकिस्तानविरुद्धको खेल जितका लागि खेल्ने बताएका छन् ।

