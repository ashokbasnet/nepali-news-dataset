ह्विलचेयर क्रिकेटको उपाधि पाकिस्तानलाई
८ फागुन, काठमाडौं । पाकिस्तानले विन्टर कप अन्तर्राष्ट्रिय ह्विलचेयर क्रिकेट प्रतियोगिताको उपाधि शुक्रबार जितेको छ । ३ खेलको श्रृंखला पाकिस्तानले ३-० ले कब्जा गर्‍यो ।
शुक्रबार पुल्चोक इन्जिनियरिङ क्याम्पसमा २ खेल भए । १० ओभरको पहिलोमा पाकिस्तानले नेपाललाई ४ रनले पराजित गर्‍यो भने ५ ओभरको दोश्रो खेलमा पाकिस्तान ९ विकेटले विजयी भयो ।
बिहीबार भएको पहिलो खेलमा पाकिस्तान ५ विकेटले विजयी भएको थियो । नेपाल स्पाइनल कर्ड इन्जुरी खेलकुद संघद्वारा आयोजित प्रतियोगितामा पाकिस्तानका असद उल्लाह ‘म्यान अफ द सिरिज’ र उत्कृष्ट ब्याट्सम्यान चुनिए । नेपालका कप्तान हिमाल अर्याल उत्कृष्ट फिल्डर चुनिए ।

