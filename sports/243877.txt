झापा ११ बन्यो विराट गोल्डकपको च्याम्पियन

९ फागुन, बिराटनगर । विराट गोल्डकप फुटबलको उपाधि झापा ११ ले जितेको छ । शनिबार भएको फाइनल भिन्डतमा नेपाल आर्मीलाई २-१ गोल अन्तरले पराजित गर्दै झापाले उपाधि जितेको हो ।
झापा ११ ले उपाधिसँगै ५ लाख रुपैयाँ हात पारेको छ । झापाले वर्षको सुरुमा एन्फा कप पनि जितेको थियो ।
बिराटनगरको सहिद रंगशालामा भएको खेलमा झापाले छैटौं मिनेटमा नै खमिर काङदङवाको गोलबाट अग्रता लियो । २४ औं मिनेटमा कर्ण लिम्बुले गोल गर्दै झापालाई २-१ को अग्रता दिलाए ।
३३ औं मिनेटमा आर्मीका भरत खवासले गोल गर्ने मौका गुमाएपछि झपाले पहिलो हाफ २-० को अग्रता लियो ।
दोस्रो हाफमा आर्मीले खेलमा फर्कने प्रयास गर्‍यो । ८४ औं मिनेटमा भरतको पासमा आर्मीका टंक बस्नेतले गोल गर्दै झपाको अग्रता २-१ मा झारे । तर, निकै ढिला भइसकेको थियो । खेलमा थप गोल हुन सकेन र झापा च्याम्पियन बन्यो ।


