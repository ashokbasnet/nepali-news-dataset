एपीएफ महिला भलिबलको फाइनलमा
१० फागुन, पोखरा । नेपाल पुलिस क्लबविरुद्ध जित हात पार्दै डिफेण्डिङ च्याम्पियन एपीएफ क्लब चौथो महिला अन्तर्राष्ट्रिय भलिबल प्रतियोगिताको फाइनलमा प्रवेश गरेको छ ।
आइतबार पोखरा र·शालाको भलिबल कोर्टमा भएको पहिलो सेमिफाइनलमा एपीएफले पुलिसलाई ३-१ को सेटमा पराजित गर्‍यो ।

पहिलो सेटमा २५-१५ ले जितेको एपीएफ खेलाडीबीच उचित तालमेल नमिल्दा दोस्रो सेट २१-२५ ले पुलिसलाई सुम्पियो । तेस्रो सेट २५-१२ ले सजिलै आफ्नो पक्षमा पारेको एपीएफ चौथो सेटमा भने सरस्वती चौधरीको उत्कृष्ट सर्भिसमा लक्की बन्यो ।
प्रतिस्पर्धात्मक खेलमा २४-२२ ले अगाडि रहेको अवस्थामा पुलिसले लगातार दुई अड्ढ गुमाएपछि एपीएफले बराबरी गर्ने अवसर पायो । त्यसपछि दबावमा परेको पुलिसविरुद्ध सरस्वतीकै लगातार दुई सर्भिसको मद्दतमा एपीएफले जीत हात पार्न सफल भयो ।
आयोजक पश्चिमाञ्चल टीम र न्यू डायमण्ड एकेडेमीबीचको दोस्रो सेमिफाइनल खेल खराब प्रकाशका कारण स्थगित भएको छ ।दुई-दुई सेटको बराबरीको अवस्थामा दुवै टीमका कप्तानको आग्रह तथा अफिसियलको समन्वयमा आयोजकले खेल स्थगित गरेको हो ।
स्थगित खेल सोमबार दिउँसो एक बजे सुरुदेखि खेलाइनेद्धछ । सोमबार नै हुने भनिएको फाइनल खेल म·लबार दिउँसो तीन बजे हुनेछ ।
यसअघि पहिलो सेट २५-१२ ले हात पारेको पश्चिमाञ्चलले दोस्रो सेट २२-२५ ले न्यू डायमण्डलाई सुम्पियो । तेस्रो सेट पश्चिमाञ्चलले २५-१७ ले पुनः आफ्नो पक्षमा पार्‍यो तर चौथो सेटमा न्यू डायमण्डले उत्कृष्ट पुनरागमनका साथ २५-२३ ले आफ्नो पक्षमा पार्दै खेललाई बराबरीमा ल्याएको थियो । २-१ को सेटले अगाडि रहेको पश्चिमाञ्चलले जित्ने अवसर हुँदाहुँदै पनि डिफेन्सको कमजोरीले नतिजा बराबरीमा चित्त बुझाउन बाध्य भयो ।
पश्चिमाञ्चल, एपीएफ र आर्मी विजयी 
पश्चिमाञ्चल क्षेत्रीय भलिबलद्धारा आयोजित प्रतियोगिताको पुरुषतर्फको खेलमा पश्चिमाञ्चल, एपीएफ र आर्मीले आ-आफ्नो खेलमा जीत हात पारे ।
पहिलो खेलमा पश्चिमाञ्चलले मध्यपश्चिमाञ्चललाई सोझो तीन सेटमा हरायो।उसले पहिलो सेट २५-१६, दोस्रो सेट २५-१६ र तेस्रो सेट २५-२३ ले आफ्नो पक्षमा पार्न सफल भयो । दुवै खेलमा जीत हात पारेको पश्चिमाञ्चल छ अड्ढसहित समूह ए बाट सेमिफाइनलमा प्रवेश गरेको छ । सो खेलमा पश्चिमाञ्चलका जिमप्रसाद श्रेष्ठ म्यान अफ दी म्याच बने ।
यसअघि पुलिस पनि दुवै खेलमा जीतका साथ छ अड्ढ जोड्दै सेमिफाइनलमा प्रवेश गरिसकेको छ। सोमबार हुने यी दुवै टीमबीचको खेलले समूह विजेता र उपविजेताको निर्धारण गर्नेछ । अड्ढविहीन मध्यममाञ्चल र मध्यपश्चिमाञ्चल लिगचरणबाट बहिरिइसके पनि सोमबार दुवै प्रतिष्ठाको लागि भिड्नेछन् ।
अर्को खेलमा समूह बी को एपीएफले पूर्वाञ्चललाई २५-१४, २५-१५ र २५-१३ को सोझो सेटमा पराजित गर्दै समूह बी को विजेताको रूपमा सेमिफाइनलमा प्रवेश गर्‍यो । तीन खेलमा शतप्रतिशत जीत निकालेको एपीएफ नै अड्ढ जोड्दै सेमिफाइनलमा प्रवेश गरेको हो । सो खेलमा एपीएफका धनबहादुर भट्ट क्षत्री म्यान अफ दी म्याच घोषित भए ।
त्रिभुवन आर्मीले सुदूरपश्चिमाञ्चललाई २५-२२, २५-१६ र २६-१९ ले हराउँदै सेमिफाइनलको यात्रा तय गर्‍यो । तीन खेलमा दुई जीत एकमा हार बेहोरेको उसले छ अड्ढ जोड्दै समूह बी बाट उपविजेताको रूपमा सेमिफाइनलमा प्रवेश गरेको हो ।
खेलमा आर्मीका मानबहादुर श्रेष्ठ म्यान अफ दी म्याच घोषित भए । एपीएफले समूह ए को उपविजेता तथा आर्मीे समूह ए को विजेतासँग म·लबार फाइनलको लागि प्रतिस्पर्धा गर्ने पश्चिमाञ्चल क्षेत्रीय भलिबल सङ्घका सचिव डीबी नेपालीले जानकारी दिए ।

