च्याम्पियन्स लिगमा अनर्सनलाई मोनाकाको धक्का

१४ फागुन, काठमाडौं । २०१० पछि पहिलो पटक च्याम्पियन्स लिगको क्वाटरफाइनलमा पुग्ने आर्सनलको सपनामा मोनाकोले धक्का दिएको छ ।
बुधबार राति भएको अन्तिम १६ को पहिलो लेगमा फ्रान्सेली क्लब मोनाकोले आर्सनललाई ३–१ ले हराएको छ । यससँगै आर्सनल फेरि अन्तिम १६ बाटै बाहिरिने सम्भावना बढेको छ ।
आर्सनलको घरेलु मैदानमा भएको खेलमा मानाकोले ३८ औं मिनेटमा कोन्डोग्बिओको गोलबाट अग्रता लियो ।
५३ औं मिनेटमा बार्भाटोभले गोल गर्दै मोनाकोको अग्रता दोब्बर पारे । ९० मिनेट सकिएको केही सेकेण्डमा नै आर्सनलले एक गोल फर्कायो ।
तर, खेल सकिनुअघि फरेरा करास्कोले गोल गरेपछि मोनाको ३–१ ले विजयी भयो ।
अर्को खेलमा बार्यन लिभरकुसनले स्पेनिस च्याम्पियन एथ्लेटिको मड्रिडलाई १–० ले पराजित गरेको छ ।

