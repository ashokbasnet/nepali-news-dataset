मनाङ बुढासुब्बा गोल्डकपको अन्तिम चारमा
१९ फागुन, काठमाडौं । मनाङ मस्र्याङ्दी क्लब बुढासुब्बा गोल्डकप फुटबलको सेमिफाइनलमा प्रवेश गरेको छ ।
मंगलबार भएको खेलमा मनाङले मुनाल क्लब झापालाई २-० गोल अन्तरले पराजित गरेको छ । अब फाइनल प्रवेशका लागि मनाङले नेपाल आर्मीसँग खेल्नेछ ।
धरानस्थित एन्फा टेक्निकल सेन्टरमा भएको खेलमा मनाङले पहिलो हाफको अन्तिम मिनेटमा सिसेकोको गोलबाट अग्रता लिएको थियो । अतिरिक्त समयमा डोडोजले गोल गर्दै मनाङलाई २-० को जित दिलाए ।

