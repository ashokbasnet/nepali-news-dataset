कराँते प्रशिक्षक महर्जनको परिवारलाई आर्थिक सहयोग
२४ फागुन, काठमाडौं । राष्ट्रिय खेलकुद परिषद् (राखेप)का कर्मचारीहरुले पूर्व कराते प्रशिक्षक रामकृष्ण महर्जनको परिवारलाई आर्थिक सहयोग गरेका छन् ।

राखेपअन्तर्गत सम्पूर्ण स्थायी कर्मचारीबाट संकलित २ लाख २९ हजार ६ सय ५५ रुपैयाँ स्वर्गीय महर्जनकी पत्नी शर्मिलालाई प्रदान गरिएको हो ।
हेटौंडाको हुप्राचौरमा भएको मकवानपुर जिल्लाव्यापी राष्ट्रपति रनिङ सिल्ड खेलकुदको समापन कार्यक्रममा राखेप कर्मचारी संघका अध्यक्ष रन्जन थापा र कोषाध्यक्ष सुवास पोखरेलले रकम हस्तान्तरण गरे ।
महर्जनको केहि महिना अघि निधन भएको थियो ।

