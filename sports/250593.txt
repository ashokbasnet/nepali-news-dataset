युनाइटेडलाई हराउँदै आर्सनल सेमिफाइनलमा

२६ फागुन, काठमाडौं । म्यानचेष्टर युनाइटेडलाई पराजित गर्दै आर्सनल एफ ए कप फुटबलको सेमिफाइनलमा प्रवेश गरेको छ ।
एन्जल डि मारियाले रातो कार्ड पाएको खेलमा आर्सनलले म्यानचेष्टर युनाइटेडलाई २–१ गोल अन्तरले पराजित गरेको हो । आर्सनलको जितमा ड्यानी वेलब्लेकले आफ्नो पूर्व क्लब विरुद्ध गरेको गोल निर्णायक बन्यो ।
वर्ल्ड ट्राफर्डमा भएको खेलमा आसृनलले २५ औं मिनेटमा मोनरियलको गोलबाट अग्रता लिएको थियो । तर, २९ औं मिनेटमा वायन रुनीले घरेलु टोलीका लागि बराबरी गोल फर्काए ।
खेलको ६१ औं मिनेटमा वेलब्लेकले गोल गर्दै आर्सनललाई २–१ को अग्रता दिलाए ।

खेलमा फर्कने प्रयास गरिरहेको युनाइटेडले ७६ औं मिनेटमा झड्का ब्यहो¥यो । डाइभ हान्नुका साथै रेफ्रीलाई पछाडिबाट तानेपछि विंगर एन्जल डि मारिया दोहोरो पहिँलो कार्डसँगै रातो कार्ड पाएर मैदानबाट बाहिरिए ।
१० खेलाडीमा सिमित भएपछि युनाइटेड खेलमा फर्कन सकेन र आर्सनल विजयी भयो ।
यसैबीच आइतबार राति नै सार्वजनिक ड्रमा आर्सनलले सेमिफाइनलमा ब्राडफोर्ड सिटी र रिलिङबीचको विजेतालाई प्रतिद्वन्द्वी पाएको छ । एस्टनभिल्लाले लिभरपुल र ब्याकवर्नको विजेतासँग खेल्नेछ ।

