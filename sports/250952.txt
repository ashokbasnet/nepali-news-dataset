हेलिकोप्टर दुर्घटनामा तीन फ्रान्सेली खेल हस्तीको निधन

२६ फागुन, काठमाडौं । अर्जेन्टिनामा भएको हेलिकोप्टर दुर्घटनामा तीन फ्रान्सेली खेल हस्तीको निधन भएको छ ।
उत्तर -पश्चिम अर्जेन्टिनाको ला रिओया प्रान्तमा दुई हेलिकोप्टरहरु आपसमा ठोक्किदा दुई पाइलट र ८ फ्रान्सेली नागरिकको मृत्यु भएको छ ।
दुर्घटनामा मृत्यु हुनेमा दुई ओलम्पिक पलक विजेता समेत छन् । फ्लोरेन्स अर्थोडसहित ओलम्पिक स्वीमर केमिल मुफत, एलेक्सिस भास्टनको दुर्घटनामा मृत्यु भएको छ ।
२५ वर्षीया मुफातले सन् २०१२ को ओलम्पिक्समा ४०० मिटर फ्रिस्टाइलमा स्वर्णसहित तीन पदक जितेकी थिइन् । उनी सन् २०१२ मा फ्रेन्च स्पोटर्स विमन अफ दि इएर पनि घोषित भएकी थिइन् ।
सन् २००८ को बेइजिङ ओलम्पिक्समा बक्सीङतर्फ कास्य पदक जितेका २० बर्षका भास्टनको पनि निधन भएको छ ।
टीभी रियालिटी शोको सुटिङका क्रममा दुई हेलिकोप्टर ठोक्किएर दुर्घटना भएको बीबीसीले जनाएको छ ।

