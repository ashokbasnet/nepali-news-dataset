शाख्तरको पोष्टमा बार्यन म्युनिखको सात गोल
२८ फागुन, काठमाडौं । शाख्तर डोनेक्सलाई पराजित गर्दै बार्यन म्युनिखले च्याम्पियन्स लिग फुटबलको क्वार्टरफाइनल प्रवेश गरेको छ ।
पहिलो लेग गोलसहित बराबरी खेलेको बार्यनले बुधबार राति भएको खेलमा भने १० खेलाडीमा सिमित शाख्तरविरुद्ध गोलको वर्षा नै गरेको छ ।

बार्यनको घरेलु मैदानमा भएको खेलमा कुचेरले रातो कार्ड पाएपछि शाख्तर तेस्रो मिनेटमा नै १० खेलाडीमा सिमित भएको थियो ।
बार्यनले पेनाल्टी पायो, जसलाई थोमर मुलरले सहज रुपमा गोलमा परिणत गरे । ३४ औं मिनेटमा बोटेङ्गले गोल गरेपछि पहिलो हाफमा बार्यन २–० ले अगाडि रह्यो ।
दोस्रो हाफमा उसले पाँच गोल ग¥यो । ४९ औं मिनेटमा फ्राङ्क रिबेरी, ५१ औं मिनेटमा मुलर र ६३ औं मिनेटमा होल्टर बास्टुवाले गोल गरे ।
aएकपक्षीय खेलको ७५ औं मिनेटमा रोवर्टो लेभान्डोस्की र ८७ औंं मिनेटमा मारियो गोट्जेले गोल गरे ।

