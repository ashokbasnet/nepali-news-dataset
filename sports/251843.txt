राष्ट्रिय क्रिकेटमा आर्मीको तेस्रो जित
२८ फागुन, काठमाडौं । राष्ट्रिय एकदिवसीय क्रिकेटमा त्रिभुवन आर्मी क्लबले लगातार तेस्रो जित हात पारेको छ ।
बिहीबार भएको खेलमा आर्मीले क्षेत्र नम्बर ५ नेपालगञ्जलाई ६० रनले पराजित गरेको छ ।

त्रिवि मैदान कीर्तिपुरमा टस हारेर पहिले ब्याटिङको निम्तो पाएको आर्मीले ४२.३ ओभरमा सबै विकेट गुमाएर १७१ रन बनायो । आर्मीको सुरुवात खराव थियो ।
४२ रन जोड्दा ५ विकेट गुमाएको थियो । ओपनर महेश क्षेत्री र अनिल मण्डलसँगै नरेश बुढायर र सुनम गौतमले दोहोरो अंक छुन सकेनन् भने विनोद भण्डारी १३ रनमा आउट भए । तर, मध्यक्रमका ब्याट्सम्यानले पारी सम्हाले ।
राजेश पुलामीले ४१ रन बााए भभने राहुल विकले २२ रन जोड्दा चन्द्र साउद २२ रनमै अविजित रहे । नेपालगञ्जका राजवीर सिंहले ३ विकेट लिए भने आकाश विष्टले दुई विकेछ हात पारे ।
१७२ रनको लक्ष्य दिएर मैदान उत्रिएको नेपालगञ्ज ३०.३ ओभरमा १११ रनमा अलआउट भयो । उसका दुबै ओपनर सिद्धान्तराज साही र प्रज्वल साही शुन्यमै आउट भए ।
राजवीर सिंहले ३३ रु सुविन्दु पाण्डेले २७ रन बनाउनु बाहेक अन्य ब्याट्सम्याच चल्न सकेनन् । नेपालगञ्जलाई सस्तैमा समेट्ने क्रममा सुनम गौतमले चार विकेट लिए भने राहुल विकले ३ र अभिनाश कर्णले एक विकेट हात पारेका छन् ।
राहुल म्यान अफ दि म्याच बने ।
वीरगञ्जको दोस्रो जित 
अर्को खेलमा क्षेत्र नम्बर वीरगञ्जले क्षेत्र नम्बर १ बिराटनगरलाई ३ विकेटले पराजित गरेको छ । वीरगञ्जको तीन खेलमा दोस्रो जित हो ।

पुल्चोकमा बिराटनगरले प्रस्तुत गरेको १७१ रनको लक्ष्य वीरगञ्जले ४६.१ ओभरमा ७ विकेटको क्षतिमा भेट्टायो ।
उसका लागि अमित श्रेष्ठले ३१ रन जोडे भने अनिल शाहले ३० र सुरज कुर्मीले २९ रनको योगदान दिए । बिराटनगरका पुष्प थापाले ३ र सिद्धान्त लोहनीले २ विकेट लिए ।
यसअघि पहिले ब्याटिङ गरेको बिराटनगरले ३२ ओभरमा १७० रन जोड्दा सबै विकेट गुमायो । उसका लागि मेहबुब आलमले ५७, सिद्धान्त लोहनीले ३४ र सुन्नी पुनले २७ रन जोडे पनि अन्य ब्याट्सम्यान चल्न सकेनन् ।
वीरगञ्जका उदित श्रेष्ठले ३ विकेट हात पारे भने अहिम अन्सारीले २ विकेट लिएका छन् । उदित म्यान अफ दि म्याच बने ।

