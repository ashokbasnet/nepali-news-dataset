न्यूजिल्याण्डको शतप्रतिशत जित, बंगलादेशले भारत प्रतिद्वन्द्वी पायो

२९ फागुन, काठमाडौं । बंगलादेशविरुद्ध ३ विकेटको रोमान्चक जित हात पार्दै न्यूजिल्याण्डले विश्वकपको समूह चरणमा शतप्रतिशतको जित हात पारेको छ ।
हारसँगै बंगलादेशले क्वाटरफाइनलमा समूह बीको विजेता रहेको भारतको सामना गर्नु पर्ने भएको छ । समूह चरणको पाँचबटै खेल वितेको भारतले अन्तिम खेल जिम्बावेसँग खेल्न बाँकी छ र खेल शनिबार हुनेछ ।
गुप्टिलको मेडन शतक
समूह एको विजेता न्यूजिल्याण्डको सुपर एटको प्रतिद्वन्द्वी भने टुङ्गो लाग्न बाँकी छ । सेडडोन पार्क, हृयामिलटनमा बंगलादेशले प्रस्तुत गरेको २८८ रनको लक्ष्य न्यजिल्याण्डले मात्र ७ बल बाँकी छँदा ७ विकेटको क्षतिमा भेट्टायो ।
न्यूजिल्याण्डको सुरुवात राम्रो रहेन । ओपनर तथा कप्तान ब्रेन्डन म्याकुलमलार्इ ८ तथा केन विलयम्सनलाई १ रनमै गुमाएको न्यूजिल्याण्डको पारी गुप्टिल र रोस टेलरले सम्हाले । उनीहरुले तेस्रो विकेटका लागि १३१ रनको साझेदारी गरे ।
मेडन शतक बनाएका गुप्टिलले १०५ रन जोडे भने रोस टेलर ५६ रनमा आउट भए । त्यस्तै ग्रान्ड इलियट र कोरी एन्डरसन समान ३९ रनमा आउट भए ।
१७ बलमा २० रन चाहिएको बेला कोरी एण्डरसनको विकेट लिएपछि बंगलादेशको केही आश देखिएको थियो । तर, डानियल भिट्टोरी र टीम साउदीले २१ रनको साझेदारी गर्दै न्यूजिल्याण्डलाई जित दिलाए ।
बर्थ डे ब्वाई साउदीले ४९ औं ओभरको चौथो र पाँचौं बलमा क्रमशः छक्का र चौका हान्दै बंगलादेशविरुद्ध ३ विकेटको रोमान्चक जित दिलाए ।
बंगलादेशका कप्तान शाकिब अल हसनले ४ विकेट लिए । नासिर हुसेनले २ र रुबेल हुसेनले १ विकेट लिए ।
महमदुल्लाहको दोस्रो शतक 
यसअघि टस हारेर व्याटिङको निम्तो पाएको बंगलादेशको पनि सुरुवात भने राम्रो रहेन । उसले २७ रन जोड्दा २ विकेट गुमाइसकेको थियो ।

तर, महमदुल्लाहले विश्वकपमा लगातार दोस्रो शतक प्रहार गरेपछि बंगलादेशका ७ विकेटको क्षतिमा २८८ रनको सम्मानजक स्कोर बनायो । चौथो नम्बरमा ब्याटिङ गर्न आएका उनी १२८ रनमा अविजित रहे ।
तर, महमदुल्लाहले तेस्रो विकेटका लागि शौम्य सरकारसँग ९० रनको साझेदारी गरे । सरकार ५१ रनमा पभेलियन फर्किएपछि महमदुल्लाहले सकिव अल हसनसँग ३१ र मुस्फिकर रहिमसँग ३१ रनको साझेदारी गरे ।
उनले छैटौं विकेटका लागि सविर रहमानसँग ७८ रनको साझेदारी गरे । सातौं विकेटका लागि नसिर हुसेनसँग २७ रनको साझेदारी गरेका उनले रुबेल हुसेनसँग १ रनको साझेदारी गरे ।
न्यूजिल्याण्डका टेन्ट बोल्ट, कोरी एण्डरसन र ग्रान्ट एलियटले २ र २ विकेट लिए ।

