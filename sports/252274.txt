राष्ट्रिय क्रिकेटमा वीरगञ्जले तेस्रो जित


म्यान अफ दि म्याचको  ट्रफी लिँदै यासिन हवारी ।

२९ फागुन, काठमाडौं । राजधानीमा जारी राष्ट्रिय एकदिवसीय क्रिकेटमा क्षेत्र नम्बर २ वीरगञ्जले तेस्रो जित हात परेको छ ।
शुक्रबार भएको खेलमा पोखराले क्षेत्र नम्बर ७ जनकपुरलाई ९ विकेटले पराजित गरेको छ ।
जनकपुरले प्रस्तुत गरेको १२३ रनको लक्ष्य वीरगञ्जले १५ ओभरमा मात्र १ विकेटको क्षतिमा भेट्टायो । उसका लागि हसिम अन्सारीले अविजित ५८ र अमित श्रेष्ठले अविजित ५० रन बनाए ।
यसअघि पहिले ब्याटिङ गरेको जनकपुरले ३९.२ ओभरमा १२२ रन जोड्दा सबै विकेट गुमायो । उसका लागि सुनिल साहले ३२, हिमान्शु दत्तले २४ र हरिशंकर साहले २२ रन जोडे पनि अन्य ब्याट्सम्यानदे दोहोरो अंक समेत जोड्न सकेनन् ।
उसलाई सस्तैमा समेट्ने क्रममा याशिन हवारीले चार विकेट लिए भने कुमार थापा र इर्याद अहमदले २-२ विकेट लिए ।
पोखराको पहिलो जित
शुक्रबार भएको खेलमा क्षेत्र नम्बर ५ नेपालगञ्जले ९८ रनले पराजित गर्दै क्षेत्र नम्बर ८ पोखराले पहिलो जित हात पारेको छ ।
पहिले ब्याटिङ गरेको पोखराले ५० ओभरमा ८ विकेट गुमाएर २३४ रन बनाएको थियो । उसका लागि निश्चिल पाण्डेले ४१ रन बनाए भने सुदिप पौडेलले ३९ र विधान श्रेष्ठले ३७ रन जोडे ।
नेपालगञ्जका अमरसिंह रौटेला र अविनाश बोहोराले समान २-२ विकेट लिएका छन् ।
जवाफमा मैदान उत्रिएको नेपालगञ्ज ३६.५ ओभरमा १३६ रन जोड्दा अलआउट भयो । उसका लागि अनुपम सिंहले २८, राजवीर सिंहले २७ र सुवेन्दु पाण्डेले २३ रन जोडे पनि अन्य ब्याट्सम्यान चल्न सकेनन् ।
उसलाई सस्तैमा समेट्ने क्रममा निश्चल पाण्डेले चार विकेट लिए भने दीपेश श्रेष्ठ र प्रदिप खरेलले २-२ विकेट लिए ।

