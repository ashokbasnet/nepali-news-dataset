नेपाल विश्वकपको प्रारम्भिक छनोटबाटै बाहिरियो

२ चैत, काठमाडौं । नेपाल विश्वकप फुटबल १०१८ को प्रारम्भीक छनोट चरणबाटै बाहिरिएको छ ।
मंगलबार घरेलु मैदानमा भएको दोस्रो लेग गोलरहित बराबरी खेलेका नेपाल समग्रमा २-० ले पराजित हुँदै विश्वकप २०१८ र एसियन कप २०१९ को प्रारम्भीक छनोट चरणबाटै बाहिरियो । गुवाहटीमा भएको पहिलो लेगमा नेपाल २-० ले पराजित भएको थियो ।
दशरथ रंगशालामा भएको नेपालले सुरुवाटै भारतलाई दबाव दिएको थियो । खेलको ११ औं मिनेटमा भरत खवासले गोल गर्ने राम्रो मौका गुमाए ।
पहिलो हाफमा नेपालले केही राम्रो स्थानमा फ्रि किक पाए पनि गोल गर्न सकेन ।
खेलको ५५ औं मिनेटमा सन्तोष सहाखुलले राम्रो मौका खेल फाले । ६८ औं मिनेटमा सुनिल क्षेत्रीले छ जना नेपाली खेलाडीलाई बिट गर्दै हानेको बल बार नजिकैबाट बाहिरिएको थियो ।
लगतै नेपालले पाएको फि्रकिकमा सन्दिप राईले उत्कृष्ट प्रहार गरे । तर, भरतले झण्डै वान भर्सेज वान जस्तो अवस्थामा पाएको मौको फाले । उनको वन टच प्रहार बालमा लागेर बाहिरिएको थियो ।
७९ औं मिनेटमा अनिल गुरुङले निकै उत्कृष्ट प्रयास गरेका थिए भने ८१ औं मिनेटमा अनिलकै पासमा बिमल घर्ती मगरले राम्रो मौका पाएका थिए । तर, भारतीय डिफेण्डरलाई बिट गरेका उनको प्रहार भारतीय गोलरक्षक सुब्रत पलले रोकेका थिए ।

