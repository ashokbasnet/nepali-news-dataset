आर्सनल च्याम्पियन्स लिगको अन्तिम १६ बाटै बाहिरियो

४ चैत, काठमाडौं । आर्सनल लगातार पाँचौ सिजन च्याम्पियन्स लिग फुटबलको प्रि क्वार्टरफाइनलबाटै बाहिरिएको छ ।
मंगलबार राति भएको दोस्रो लेगमा आर्सनलले फ्रान्सेली क्लब मोनाकोलाई २-० गोल अन्तरले पराजित गरेपनि अवे गोलका आधारमा अन्तिम १६ बाटै बाहिरियो । पहिलो लेग मोनाकोले आर्सनलविरुद्ध उसकै घरेलु मैदानमा ३-१ को जितेको थियो ।
मोनाको को घरेलु मैदानमा भएको दोस्रो लेगमा आर्सनलले ३६ औं मिनेटमा ओलिभर जिरउडको गोलबाट अग्रता लिएको थियो ।
खेलको ७९ औं मिनेटमा राम्सीले गोल गरेपछि आर्सनलले २-० को जित निकाल्यो । तर, अवे गोलका आधारमा बाहिरियो ।
एथ्लेटिको मड्रिड क्वार्टरफाइनलमा
स्पेनिस क्लब एथ्लेटिको मड्रिड भने बार्यन लिनरकुसनलाई टाइब्रेकरमा पराजित गर्दै क्वाटरफाइनलमा प्रवेश गरेको छ ।
मंगलबार राति भएको दोस्रो लेगमा एथ्लेटिको मड्रिडले १-० को जित निकाल्यो । घरेलु मैदानमा भएको खेलमा उसका लागि मारियो स्वरेजले निर्णायक गोल गरेका थिए ।
पहिलो लेगमा बार्यन लिभरकुसन १-० ले नै विजयी भएकाले खेलेको निर्णय टाइब्रेकरबाट लिइयो, जसमा एल्थेटिको मड्रिड ३-२ ले विजयी भएको छ ।

