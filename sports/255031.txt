इभर्टन युरोपा लिगबाट बाहिरियो

६ चैत, काठमाडौं । इंग्लिस क्लब इर्भटन युरोपा लिग फुटबलको प्रि क्वार्टरफाइनलबाटै बाहिरिएको छ ।
बिहीबार राति भएको दोस्रो लेगमा डाइनामो किभसँग ५-१ गोल अन्तरले पराजित भयो । पहिलो लेग २-१ ले जितेको इभर्टन समग्रमा ६-४ गोल अन्तरले पराजित हुँदै अन्तिम १६ बाटै बाहिरियो ।
यससँगै यो सिजन कुनै पनि इंग्लिस क्लबले युरोपियन च्याम्पियनमा क्वार्टरफाइनलमा स्थान बनाउन सकेनन् ।
च्याम्पियन्स लिग खेलेको लिभरपुल समूह चरणबाटै बाहिरियो भने नक आउट चरणमा पुगेका चेल्सी र आर्सनलसँगै म्यानचेष्टर सिटी प्रि क्वार्टरफाइनलबाटै बाहिरिएको छ ।
युरोपा लिग खेलेको लिभरपुर र टोटनहृयाम भने अन्तिम ३२ बाटै बाहिरिए ।

