महिला बास्केटबल : उपाधिका लागि नेपालले आज श्रीलंकासँग खेल्ने

काठमाडौं, चैत २० – प्रथम दक्षिण एसियाली महिला बास्केटबल च्याम्पियनसिपको उपाधिका लागि शनिबार नेपालले श्रीलंकासँग खेल्दैछ । खेल त्रिपुरेश्वरमा रहेको कबर्डहलमा दिउँसो चार बजे हुनेछ । राउण्ड रोबिनका आधारमा भएको खेलमा नेपाल र श्रीलंकाले यसअघिका तीन खेल जितेकाले शनिबारको खेलले विजेताको टुंगो लाग्ने छ । श्रीलंकासँगको खेल गर या मरको अवस्थामा रहेको र नेपाली टोली तयारी अवस्थामा रहेको नेपाल बास्केटबल संघले जनाएको छ ।
प्रतियोगितामा पाँच टोलीको सहभागिता छ । नेपाल र श्रीलंका दुवैले यसअघिका खेलमा माल्दिभ्स, बंगलादेश र भुटानलाई हराएका हुन् । नेपाल बास्केटबल संघको आयोजनामा भएको खेल शनिबारनै सकिने छ ।
