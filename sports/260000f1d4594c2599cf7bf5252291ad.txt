बार्सिलोना शीर्ष स्थानमा उक्लियो

भदौ २७ – स्पेनिस ला लिगामा बार्सिलोना शीर्ष स्थानमा उक्लिएको छ । शनिबार राति भएको खेलमा एथ्लेटिको मड्रिडलाई २–१ ले हराउँदै बार्सिलोना शीर्ष स्थानमा उक्लिएको हो । खेलमा सुरुवाती अग्रता भने एथ्लेटिको मड्रिडले लिएको थियो । ५१ औं मिनेटमा फर्नान्डो टोरेसले गोल गर्दै एथ्लेटिकोलाई सुरुवाती अग्रता दिलाए । तर त्यसको चार मिनेटपछि नै बार्सिलोनाका नेइमारले बराबरी गोल फर्काए । ७७ औं मिनेटमा लियोनल मेस्सी गोल गर्दै बार्सिलोनालाई २–१ को जित दिलाए । शनिबार रातिको खेलपछि शीर्ष स्थानमा उक्लिएको बार्सिलोनाको तीन खेलबाट ९ अंक भएको छ । पराजित भएको एथ्लेटिको मड्रिडको भने समान तीन खेलबाट ६ अंक भएको छ र उ पाँचौं स्थानमा छ ।
– एजेन्सीको सहयोगमा
