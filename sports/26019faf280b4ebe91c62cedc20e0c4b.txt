खुल्ला बाईक रेसमा क्षेत्री प्रथम

पोखरा, बैशाख १ – कास्कीको भुर्जुङ्गखोलामा खुल्ला माउन्टेन बाईक रेस प्रतियोगिता भएको छ । प्रतियोगितामा काठमाण्डुका अजय पण्डित क्षेत्री पहिलो भएका छन् । २ घण्टा ३० मिनेटमा निर्धारित दुरी पार गर्दै क्षत्रीले २० हजार रुपैयाँ पुरस्कार जितेका छन् ।

 

यस्तै राजकुमार श्रेष्ठ दोश्रो हुँदै १० हजार र पदम सवेनहाम तेश्रो हुँदै ५ हजार जितेका छन् । राजकुमारले २ घण्टा ३६ मिनेट र पदमले २ घण्टा ४० मिनेटमा दुरी पार गरेका हुन् ।

वातावरण जोगाउनका लागि धुवाँ रहित साईकल चढ्न प्रेरित गर्न तथा पर्यटन प्रबद्र्धनका लागि भुर्जुङ्गखोलाको ग्रीनफोर्स यूवा समूहले आयोजना गरेको प्रतियोगितामा ३३ जना सहभागी थिए ।
