राष्ट्रिय फुल कन्ट्याक्ट कराते भोलि
१९ चैत, काठमाडौं । नेपाल क्योकुसिन कराते डो संघको आयोजनामा १८ औं पुरुष तथा ११ औं महिला राष्ट्रिय फुल कन्ट्याक्ट कराते प्रतियोगिता शुक्रबारदेखि सुरु हुँदैछ ।
पुरुषतर्फ खुला तौलसमूह तथा महिलामा ५५ केजीमुनि र ५५ केजीमाथि तौलसमूह गरी जम्मा ३ स्वर्णका लागि भिडन्त हुने आयोजक संघका महासचिव एवं व्रान्च चिफ रामजीप्रसाद वज्राचार्यले जनाएका छन् । ५५ पुरुष र २५ महिला गरी कुल ७० खेलाडीको सहभागिता रहने बताइएको छ ।
पुरुषतर्फ पहिलो हुनेले ३० हजार, दोश्रोले १५ हजार, तेश्रोले ७ हजार ५ सय र चौथोले ३ हजार ५ सय नगद पुरस्कार हात पार्ने छन् ।
महिलाको दुवै स्पर्धामा शीर्ष चार स्थान हात पार्ने खेलाडीले क्रमशः ६ हजार, ३ हजार, १ हजार ५ सय र ७ सय ५० का दरले नगद पुरस्कार जित्ने छन् । दुईदिने प्रतियोगिताका खेलहरु त्रिपुरेश्वरस्थित राष्ट्रिय खेलकुद परिषद्को कभर्डहलमा हुनेछ ।

