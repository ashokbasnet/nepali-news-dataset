यू-१९ फुटबल नेपाल भारतसित पराजित

काठमाडौं, असोज २१ - उन्नाईस वर्ष मुनिको एएफसी च्याम्पियनसीप छनोट फुटबलमा नेपाल भारतसँग पराजित भएको छ । नेपाल ८७ औं मिनेटमा गोल खाँदै पराजित भएको हो ।
कतारको दोहामा रहेको अल अरबी स्टेडियममा नेपालले अन्तिम तीन मिनेट खेल जोगाउन सकेन ।
दुई खेल खेल्न बाँकी भएपनि प्रतियोगिताको फाईनल चरण पुग्ने होडबाट नेपाल लगभग बाहिरएको छ ।  नेपाल पहिलो खेल तुर्कमिनिस्तानसंग २–१ ले हारेको थियो ।
आइतबार नै भएको पहिलो खेलमा उज्वेकिस्तानले तुर्कमिनिस्तानलाई १–० ले हराएको छ ।
