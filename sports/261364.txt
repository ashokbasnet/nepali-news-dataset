पाकिस्तानी टिममा अजलम इन, अकमल आउट

स्पिनर सइद अजमल बंगलादेश भ्रमणका लागि पाकिस्तानी क्रिकेट टोलीमा स्थान बनाउन सफल भएका छन् भने उमर अकमल बाहिरिएका छन् ।
पछिल्ला बर्षहरुमा एकदिवसीय र्‍याङ्किङको शीर्ष स्थानमा रहेका अजमललाई तीन बटै फम्र्याट (टेष्ट, वन डे र टी-२०) टीममा राखिएको छ ।
बलिङ एक्सनमाथि प्रश्न उठेपछि उनले विश्वकप गुमाएका थिए । तर, आईसीसीले बलिङ एक्सन सही भएको बताएको छ ।
मोहम्द हफिजले तिनै फर्म्याटमा स्थान पाएका छन् । उनी घाइते भएका कारण विश्वकप गुमाएका थिए ।
मिडिल अडरका ब्याट्सम्यान उमर अकमललाई तीन बटै फम्र्याटबाट हटाइएको छ । उनले विश्वकप खेलेका थिए ।
ओपनर अहमद सेहजादलाई टेस्ट र एकदिवसीय टीमबाट हटाइएको छ भने अलराउन्डर फवाद आलमले एकदिवसीय टीममा कमब्याक गर्ने मौका पाएका छन् ।
पाकिस्तान क्रिकेट बोर्ड (पीसीबी)का अनुसार भेट्रान ब्याट्सम्यान यूनुस खानलाई एकदिवसीयमा रेस्ट दिइएको छ ।
जुनिद खानले पनि टेस्ट र टी-२० टीमममा स्थान बनाएका छन् । जुनिदले पनि घाइतेभएपछि विश्वकप गुमाएका थिए । ओपनर नसिर जमशेदलाई पनि टीममा स्थान दिइएको छैन । उनले विश्वकपमा ३ खेल खेल्दा मात्र ५ रन बनाएका थिए ।
सन् २०१३ पछि पहिलोपटक टीममा स्थान बनाएका अजहर अलीले एकदिवसीयमा कप्तानी गर्नेछन् ।

