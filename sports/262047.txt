रोनाल्डोको ८ मिनेटभित्र हृयाट्रिकसहित पाँच गोल

२२ चैत, काठमाडौं । रियल मडि्रडका क्रिष्टियानो रोनाल्डोले स्पेनिस ला लिगामा ग्रेनाडाविरुद्ध ८ मिनेटभित्र हृयाट्रिकसहित पाँच गोल गरेका छन् । रोनाल्डोले कुनै एक खेलमा पाँच गोल गरेको यो पहिलो पटक हो ।
खेल रियल मड्रिडले रेलिगेशन जोनमा रहेको ग्रेनाडामाथि ९-१ गोल अन्तरकेा जित निकालेको छ । घरेलु मैदानमा भएको खेलमा रियल मड्रिडका लागि ग्यारेथ बेलले २५ औं मिनेटमा गोलको खाता खोलेका थिए ।
३० औं मिनेटमा रोनाल्डोले गोल गरे । ३६ औं मिनेटमा दोस्रो गोल गरेका उनले ३८ औं मिनेटमा हृयाट्रिक पुरा गरे । यो ला लिगामा सन् १९९२ पछि रियल मडि्रडका खेलाडीले छिटो गरेको हृयाट्रिक हो ।
यसअघि १९९२ मा हिएरोले ६ मिनेटभित्र हृयाट्रिक पुरा गरेका थिए । साथै रोनाल्डोले ला लिगामा लिओनल मेस्सीको सर्वाधिक २४ हृयाट्रिकसँग बराबरी गरेका छन् ।
खेलको दोस्रो हाफमा रियल मड्रिडले थप पाँच गोल गर्‍यो । ५२ औं मिनेटमा करिम बेन्जिमाले गोल गरे भने त्यसको दुई मिनेटपछि रोनाल्डोल गरे गरे । अर्को दुई मिनेटपछि बेन्जिमाले गेाल गरे ।
खेलको ७४ औं मिनेटमा ग्रेनाडाले एक गोल फर्कायो । तर, ८३ औं मिनेटमा मनिज्ले आत्मघाती गोल गरे ।
खेलको ८९ औं मिनेटमा रोनाल्डोले गोल गर्दै एकै खेलमा पाँच गोल पुर्‍याए भने रियललाई ९-१ को फराकिलो जित दिलाए ।
जितपछि रियल मड्रिडले लिग लिडर बार्सिलोनासागको अंक दुरी १ मा झारेको छ । बार्सिलानोको २८ खेलबाट ६८ अंक छ भने २९ खेल खेलेको रियलको ६४ अंक छ ।

