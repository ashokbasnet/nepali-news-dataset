श्रीलंकन चनकाको अविश्वसनीय बलिङ, ४ ओभरमा २ रन दिएर ४ विकेट

चनका वेलेगेदाराले टी-२० क्रिकेटमा क्रिस मरिसको मोस्ट इकोनोमिकल स्पेलको कीर्तिमान बराबरी गरेका छन् ।
श्रीलंकाको घरेलु प्रतियोगितामा तमिल यूनियनबाट खेलेका चनका वेलेगेदाराले अविश्वसनीय बलिङ गरे । सिंहाली स्पोर्ट्स क्लबबिरुद्धको खेलमा उनले ४ ओभरमा २ मेडन राख्दै मात्र २ रन दिएर ४ विकेट लिए ।
यससँगै देब्रे हाते वेलेगेदाराले दक्षिण अफ्रिकी क्रिस मरिससँग कीर्तिमान बराबरी गरेका छन् । मोरिसले अघिल्लो बर्ष केप कोर्बाजबिरुद्ध ४ ओभरमा ३ मेडन राख्दै २ विकेट लिएका थिए ।
उनी तमिल यूनियनका कप्तान समेत हुन् । उनको टिमले सिंहाली स्पोर्ट्स क्लबबिरुद्ध जितका लगि १४२ रनको लक्ष्य प्रस्तुत गरेको थियो । वेलेगेदारालको घातक बलिङसामु सिंहाली स्पोर्ट्स क्लबका ब्याट्म्यान चल्न सकेनन् । स्पोर्ट्स क्लब ९७ रनमै समेटियो ।
उनले श्रीलंकाको राष्ट्रिय टिमबाट २१ टेस्ट तथा १० एकदिवसीय र मात्र २ बटा २०-२० खेल खेलेका छन् ।

