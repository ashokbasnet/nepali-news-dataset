पपुवा न्यूगिनीलाई आईसीसी डेभलोपमेन्ट प्रोग्राम अवार्ड

पपुवा न्यूगिनीले ५ हजार अमेरिकी डलरसहितको आईसीसी डेभलोपमेन्ट प्रोग्राम अवार्ड जितेको छ । जर्सी क्रिकेट बोर्डका पूर्व अध्यक्ष केग डेनिसलाई लाइफ टाइम एचिभमेन्ट अवार्ड प्रदान गरिएको छ ।
क्रिकेटको विकासमा उल्लेख प्रगति गरेकाले पपुवा न्यूगिनीले यो अवार्ड पाएको अन्तराष्ट्रिय क्रिकेट काउन्सिलले जनाएको छ ।
सन् २०१४ मा पपुवा न्यूगिनीको क्रिकेटको उल्लेख्य प्रगति गरेको थियो । पुरुष टीमले एकदिवसीय मान्यता पाएको थियो भने महिला टीम पहिलो पटक विश्वकप टी-२० छनोटमा पुगेको थियो ।
उसले घरेलु क्रिकेटको संरचनामा पनि उल्लेख्य सुधार गरेको आईसीसीले जनाएको छ । झण्डै २ लाख मानिस क्रिकेटमा संलग्न भएका छन् ।
२०१४ मा निधन भएका डेनिसलाई लाइभ टाइम एचिभमेन्ट अवार्ड समर्पण गरिएको छ । पुरस्कारको राशी २ हजार डलर छ ।
आईसीसीले महिला क्रिकेट अवार्ड युगाण्डालाई, भोलेन्टियर्स क्रिकेट अजमर्ड मलेसियलाई र स्पि्रट क्रिकेट अवार्डबाट थाइल्यानण्डलाई सम्मान गर्ने निर्णय गरेको छ । फोटो अफ दि इयर अवार्ड अर्जेन्टिनाले पाएको छ ।
नेपाल भने कुनै पनि उपाधिमा परेन । नेपालले २०१४ मा टी-२० विश्वकप खेल्नुका साथै टी-२० मान्यता पाएको थियो ।

