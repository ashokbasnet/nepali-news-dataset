कर्णको हृयाट्रिकसँगै झापाको दोस्रो जित

२३ चैत, काठमाडौं । कर्ण लिम्बुको हृयाट्रिकको मदतमा झापा ११ ले राष्ट्रिय लिग फुटबलमा लगातार दोस्रो जित हात पारेको छ ।
सोमबार भएको खेलमा झापाले जगदम्बा लुम्बिनी क्लबलाई ३-१ गोल अन्तरले पराजित गरेको छ ।
घरेलु मैदान रुपन्देहीमा भएको खेलमा लुम्बनीले अग्रता लिएको थियो । ४३ औं मिनेटमा पुकार गहतराजको पेनाल्टी गोलको मदतमा लुम्बनीले अग्रताले अग्रता लिएको थियो ।
तर, झापाले उत्कृष्ट कमब्याक गर्‍यो । पहिलो हाफको अन्तिम मिनेटमा कर्णले बराबरी गोल फर्काए । ७२ औं मिनेटमा पेनल्टीमार्फत दोस्रो गोल गर्दै झापालाई अग्रता दिलाए ।
खेलको ८४ औं मिनेटमा गोल गर्दै कर्णले राष्ट्रिय लिगमा पहिलो हृयाट्रिक पुरा गर्दै झापालाई ३-१ को जित दिलाए ।
सोमबार नै धनगढीमा भएको खेलमा सुदूरपश्चिम र मोरङ फुटबल क्लबले १-१ को बराबरी खेल्दै अंक बाँडेका छन् ।

