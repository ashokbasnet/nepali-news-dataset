म्यानचेष्टर सिटी क्रिष्टल प्यालेससँग स्तब्ध

२४ चैत, काठमाडौं । इंग्लिस प्रिमियर लिग फुटबलमा साविकको विजेता म्यानचेष्टर सिटी अर्का धक्का ब्यहारेको छ ।
सोमबार राति भएको खेलमा सिटी क्रिष्टल प्यालेससँग २–१ ले पराजित भएको छ । हारपछि सिटीले दोस्रो स्थानमा उक्लने मौका गुमाएको छ ।
घरेलु मैदानमा भएको खेलमा क्रिष्टल प्यालेसले ३४ औं मिनेटमा ग्लेन मुर्रेको गोलबाट अग्रता लिएको थियो । दोस्रो हाफको सुरुमा नै जेसनले गोल गर्दै अग्रता दोब्बर पारे ।
७८ औं मिनेटमा सिटीका याया टोरेले एक गोल फर्काएपनि हार टार्न सकेनन् ।
चौथो स्थानमा रहेको सिटीको ३१ खेलबाट ६१ अंक छ भने ३० खेलबाट ७० अंक जोडेको चेल्सी शीर्ष स्थानमा छ । दोस्रो स्थानमा रहेको आर्सनलको ६३ र तेस्रो स्थानमा रहेको म्यानचेष्टर युनाइटेडको ६२ अंक छ ।

