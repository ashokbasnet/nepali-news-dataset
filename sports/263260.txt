सुर्खेतमा राष्ट्रिय युथ बक्सिङ हुने
२५ चैत, काठमाडौं । मध्यपश्चिमाञ्चलको सुर्खेतमा कलर्स मोवाईल राष्ट्रिय खुला युथ पुरुष तथा महिला नोविस बक्सिङ प्रतियोगिता हुने भएको छ ।
पहिलो पटक लोकतन्त्र दिवसको अवसरमा प्लेयर्स सोसाइटी अफ नेपाल र सुर्खेत जिल्ला बक्सिङ संघको संयुक्त आयोजनामा जेठ १५ देखि १८ गतेसम्म हुने प्रतियोगितामा पुरुष तर्फ १८ बर्ष मुनिका खेलाडीहरुको सहभागिता रहनेछ ।
नेपाल बक्सिङ संघको तत्वावधानमा हुने प्रतियोगितामा पुरुष तर्फ १०० र महिला तर्फ २५ खेलाडीको सहभागिता रहने दुवै आयोजकका अध्यक्ष दीलिपसिंह ठकुरीले बताए ।
७ लाख ५० हजारको लागत रहेको प्रतियोगिताका लागि नेपाल बक्सिङ्ग संघले १ लाख प्रदान गर्ने भएको छ ।

