विनयकुमारको बलमा गौतम गाम्भीरको ब्याट भाँच्चियो

२६ चैत, काठमाडौं । इण्डियन प्रिमियर लिग क्रिकेटमा मुम्बई इण्डियन्सलाई हराएर कोलकत्ता नाइट राइडर्सले विजयी सुरुवात गर्‍यो ।
इडेन गार्डनमा भएको खेलमा कोलकत्ताको ब्याटिङका क्रममा एक रोचक घटना भयो । विनयकुमारको बलमा कप्तान गौतम गाम्भीरको ब्याट नै भाँच्चियो ।
विनयको पहिलो बलमा जोडदार शट खेल्न गौतम गाम्भीर क्रिजबाट केही अगाडि आए । तर, बलले लागेर उनको ब्याट दुई टुक्रा भयो ।

क्रिजको अर्कोतर्फ रहेका रोबिन उथप्पा ब्याटको एक टुक्रा लिएर आएपछि दुबै हाँसे । गम्भीरले अर्को ब्याट मगाएर खेले र अर्धशतक बनाउँदै कोलकत्तालाई विजयी सुरुजात दिलाए ।

