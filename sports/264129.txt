यस्तो छ हृयूजप्रति श्रद्धान्जली दिन कीर्तिपुरमा क्रिकेटको तयारी (फोटो फिचर)


कीर्तिपुरस्थित टियू क्रिकेट मैदान

२७ चैत, काठमाडौं । अष्ट्रेलियन क्रिकेटर फिलिप हृयूजप्रति श्रद्धान्जली दिन आयोजित क्रिकेट खेलको तयारी पूरा भएको छ ।
शुक्रबार खेल मैदान कीर्तिपुरमा पत्रकार सम्मेलन गरेर क्यानले तयारी पूरा भएको बताएको हो । हृयूजको सम्झनामा हुने खेलमा भाग लिन अष्ट्रेलियन क्रिकेटर रायन कार्टर र टीम एण्डरसन नेपाल आइसकेका छन् ।
कार्टरको कप्तानीमा टीम रातो छ भने टीम निलोको कप्तानी विनोद दासले गर्नेछन् ।


टीम एण्डरसन (बीच)सँग कुरा गर्दै नेपाली क्रिकेटर शक्ति गौचन । साथमा रायन कार्टर

कीर्तिपुर पुगेका आईसीसी ग्लोबल हेड टीम एण्डरसनले आफू निकै उत्साहित रहेको बताए । हृयूजप्रति श्रद्धान्जली दिन नेपालमा खेल्ने मौका पाउँदा आफूलाई निकै खुसी लागेको उनले बताए ।
टीम कप्तान कार्टरले पनि शनिबार हुने खेलका लागि आफू उत्साहित रहेको बताए । एण्डरसनर कार्टरसँगै नेपाल भ्रमणमा रहेका क्रिकेट अष्ट्रेलियाका अध्यक्ष एडवड्र्स पनि कीर्तिपुर पुगेका थिए ।


क्रिकेट अष्ट्रेलियाका अध्यक्ष एडवड्स (वायाँ)सँग शक्ति । एण्डरसनले एडवड्सलाई शक्तिसँग परिचय गराएका थिए

खेल कुल ६३ ओभरको हुेछ । खेल शनिबार ११ बजेबाट कीर्तिपुर सुरु हुनेछ । खेल हेर्न क्यानले १६३ रुपैयाँको टिकटको व्यवस्था गरेको छ ।
खेलपछि हृयूजको ब्याट र जर्सी नेपाल क्रिकेट संघलाई हस्तान्तरण गर्ने कार्यक्रम छ । क्यानले हृयूजको ब्याट र जर्सी सगरमाथामा लैजाने बताएको छ ।
थप तस्वीर हेर्नुहोस् :
फिलिप ह्युजको सम्मानमा हुन लागेको क्रिकेटको ट्रफीसँग शक्ति गौचन


कलाकारहरुलाई प्रशिक्षण दिँदै अभिनेत्री गौरी मल्ल । शनिबार खेल सुरु हुनु अघि साँस्कृतिक कार्यक्रम हुनेछ ।
टिम एन्डरसन र रायन कार्टर अभ्यास गर्दै
अभ्यासको क्रममा बल हराएपछि खोज्दै रायन कार्टर र टिम एन्डरसन
पीच जाँच गर्दै शक्ति गौचन


