ह्युजको श्रद्धान्जली खेलमा टिम रातोले १६३ रन बनायो

२८ चैत, काठमाडौं । अष्ट्रेलियन क्रिकेटर फिलिप ह्युजप्रति श्रद्धान्जली दिन आयोजित क्रिकेट खेलमा टीम रातोले निलो सामू १६४ रनको लक्ष्य प्रस्तुत गरेको छ ।
टियू मैदान कीर्तिपुरमा टस हारेर पहिले ब्याटिङ थालेको टिम रातोले निर्धारित ३३.३ ओभरमा ९ विकेट गुमाएर १६३ रन बनायो । उसका लागि शरद भेषावकरले ५२ रनको महत्वपूर्ण पारी खेले ।
उनले आफ्नो अर्धशतक ह्युजप्रति समर्पित गर्दै आकाशतिर हेरेर ब्याट उठाएका थिए ।
टिम निलोले जवाफी ब्याटिङ गरिरहेको छ ।
टिम रातोको कप्तानी रायन कार्टरले गरेका छन् भने निलोको कप्तानी विनोद दासले गरेका छन् । यही खेलबाट अन्तराष्ट्रिय क्रिकेटबाट सन्यास लिन लागेका विनोद दास पहिलो इनिङ समाप्तीको क्रममा निकै भावुक देखिन्थे ।

