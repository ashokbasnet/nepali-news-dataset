हृयूजको श्रद्धान्जली खेलमा कार्टरको टीम १ रनले विजयी 
२८ चैत, काठमाडौं । बलले लागेर निधन भएका अष्टेलियन क्रिकेटर फिलि हृयूजप्रति श्रद्धान्जली दिन आयोजित खेल टीम रेडले जितेको छ ।

कीर्तिपुर मैदानमा भएको निकै रोमाञ्चक खेलमा रायन कार्टरको कप्तानीमा रहेको टीम रेडले विनोद दास नेतृत्वको टीम ब्लुमाथि १ रनको रोमाञ्चक जित हात पारेको हो ।

पहिले ब्याटिङ गरेको टीम रेडले ३१.३ ओभरमा ९ विकेट गुमाएर १६३ रन बनायो । उसका लागि शरद भेसवाकरले ५२ रनको महत्वपूर्ण पारी खेले ।

जवाफमा टीम ब्लुले ३१.३ ओभरमा ८ विकेट गुमाएर १६२ रन मात्र बनाउन सक्यो । उसका लागि महेश क्षेत्रीले ५८ रन बनाए भने विनोद दासले ४१ रनको पारी खेले । अन्तिम तीन बलमा टीम ब्लुलाई ५ रन चाहिएको थियो । तर, पहिलो र दोस्रो बलमा १/१ रन बनाए पछि अन्तिम बलमा ३ रन चाहियो । क्रिजमा विनोद भण्डारी थिए ।

आरिफ शेखको बलमा उनले १ मात्र जोड्न सक्यो । दोस्रो रनका लागि दौडिने क्रममा उनी रन आउट भएपछि टीम ब्लु १ रनले विजयी भयो ।

