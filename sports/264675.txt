सिलगुडी र फिक्कल रवि रनिङ गोल्डको सेमीफाइनलमा
२९ चैत, पाँचथर ।  चौथो अन्तर्राष्ट्रिय आमन्त्रित रवि रनिङ गोल्ड कप फूटबल प्रतियोगिता अन्तर्गत शनिबार भएको दुई खेलबाट कञ्चनजंघा फूटबल क्लव सिलगुडी र एमएफसी फिक्कल सेमी फाइनल पुगेका छन् । सिलगुडीले सुनसरी फूटबल संघलाई ३-१ ले र फिक्कलले रारा फूटबल क्लव धनकुटालाई सडनडेथबाट ६-४ ले पराजित गर्दै सेमीमा पुगेका हुन् ।
खेलको पूर्वाद्धमा धने तामाङ, वाङ्चुक तामाङ र उत्तरार्द्धमा रीक्देन तामाङले गरेको गोलले सिलगुडीले जित हात पार्न सफल भएको हो । सुनसरीका लागि भोला राईले मध्यान्तर अगाडीको १५औं मिनेटमा गोल गरेका थिए । मध्यान्तरपछिको सुरुवाती खेलमै सिलगुडीका खेलाडी दिपक तामाङले जानाजान हेन गराएपछि रेडकार्ड पाए । पूर्णसंख्याको अभाव भोग्दाको बाबजुद पनि सिलगुडीले सानदारका साथ खेल प्रस्तुत गर्दै जित हासिल गरेको थियो ।
निर्धारित समयमा बराबरीको खेलखेलेपछि निर्णयार्थ खेलाईको ट्राइब्रेकरमा काले लिम्बू, निश्चल राई, सुजन राई, सम्भु राई र साजन राईले गोल गरे । यसका विरुद्ध चार गोल मात्रै गर्न सकेपछि धनकुटाले पराजय भोग्नु पर्‍यो ।
कृष्ण ओझा

