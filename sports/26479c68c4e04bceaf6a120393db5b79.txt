कराँते खेलाडीको बिदाइ, प्रतियोगिता जिते एक लाख डलर पुरस्कार पाउने

काठमाडौं, चैत २३ । आगामी बिहिबारदेखि युएईको दुबईमा सुरु हुने कराँते वन प्रिमियर लिगमा नेपाली खेलाडीले प्रतिस्पर्धा गर्ने भएका छन् ।विजेताले एक लाख अमेरिकी डलर पुरस्कार प्राप्त गर्ने प्रतियोगितामा नेपाली खेलाडी मुकुन्द महर्जन र मन्डीकाजी श्रेष्ठले सहभागिता जनाउने भएका हुन् ।प्रतियोगितामा सहभागी हुने खेलाडीहरुलाई मंगलबार एक कार्यक्रमबीच राष्ट्रिय खेलकुद परिषद (राखेप)का सदस्यसचिव केशवकुमार विष्टले बिदाइ गरे ।आगामी आइतबारसम्म सन्चालन हुने प्रतियोगितामा विभिन्न देशका विश्वस्तरीय खेलाडीहरुले सहभागिता जनाउँदै छन् ।
