अबाको हृयाट्रिकमा सुदूरपश्चिमको पहिलो जित
२९ चैत, काठमाडौं । राष्ट्रिय लिग फुटबलमा सुदूरपश्चिम फुटबल क्लब धनगढीले पहिलो जित हात पारेको छ ।
आइतबार भएको खेलमा सुदूरपश्चिमले अबाको हृयाटि्रकको मदतमा जगदम्बा लुम्बिनी फुटबल क्लब रुपन्देहीलाई ४-० ले पराजित गरेको छ ।
घरेलु मैदान धनगढीमा भएको खेलमा सुदूरपश्चिमले ४० औं मिनेटमा अनन्त तामाङको गोलबाट खाता खोलेको थियो ।
दोस्रो हाफमा अबा चम्किए ।
४९ औं मिनेटमा गोल गर्दै टीमको अग्रता दोब्बर पारेका उनले ६९ औं मिनेटमा व्यक्तिगत दोस्रो गोल गरे । खेलको अन्तिम मिनेटमा गोल गर्दै अबाले हृयाटि्रक पुरा गरे भने सुदूरपश्चिमलाई ४-० को फराकिलो जित दिलाए ।

