लिभरपुलको शीर्ष चारको सम्भावना जिवितै

१ वैशाख, काठमाडौं । न्यूक्यासललाई पराजित गर्दै लिभरपुल इंग्लिस प्रिमियर लिगको पाँचौं  स्थानमा उक्लिएको छ ।
सोमबार राति भएको खेलमा लिभरपुलले न्यूक्यासललाई २–० गोल अन्तरले पराजित गरेको हो । यससँगै लिभरपुल शीर्ष चारका लागि चार अंकले पछि छ ।
एन्फिल्डमा भएको खेलमा लिभरपुलले नवौं मिनेटमा स्टर्लिङको गोलबाट अग्रता लियो । पहिलो हाफमा न्यूक्यासको पेनाल्टी अपिल रेफ्रीले अस्वीकार गरे ।
खेलको ७० औं मिनेटमा एलेनले गोल गरे । खेलको ८७ औं मिनेटमा सिसेको रातो कार्ड पाएर मैदानबाट बाहिरिएपछि न्यू क्यासल १० खेलाडीमा सिमित भयो ।
जितपछि ३२ खेलबाट ५७ अंक जोडेको लिभपुल पाचौं स्थानमा उक्लिएको छ । चौथो स्थानमा रहेको म्यानचेष्टर सिटीको ६१ अंक छ भने छैटौं स्थानमा रहेको साउथ ह्याम्पटनको ५६ अंक छ ।

