ट्वान्टी ट्वान्टी क्रिकेटका लागि नेपाली खेलाडी छनौट

काठमाडौं, असोज २४ – नेपाल क्रिकेट संघ क्यानले आइसिसी विश्व ट्वान्टी ट्वान्टी क्रिकेट प्रतियोगिताका लागि १९ जना खेलाडी छनोट गरेको छ ।
क्यानले युएईमा नोभेम्बर १० तारिखबाट सुरु हुने प्रतियोगिताका लागि १५ जना खेलाडी तथा ४ जना बैकल्पिक खेलाडी छनोट गरेको हो । छनोट हुने खेलाडीहरुमा पारस खड्का, ज्ञानेन्द्र मल्ल, शरद भेषवाकर, अमृत भट्टराई, शक्ति गौचन तथा बसन्त रेग्मी रहेका छन् ।
यस्तै राहुल बिक, विनोद भण्डारी, प्रदीप ऐरी, अनिल मण्डल, सागर पुन, जितेन्द्र मुखिया, महेश क्षेत्री, सुवास खकुरेल र अभिनाश कर्ण पनि टोलीमा परेका छन् । यसैगरी नरेश बहादुर बुढाऐर, रामनरेश गिरी, चन्द्र साउद र भुवन कार्की भने वैकल्पिक खेलाडीमा परेका छन् । दशैं लगतै नेपाली क्रिकेट टोली अभ्यासका लागि भारत जाँदैछ ।
