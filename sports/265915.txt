हाफ म्याराथनमा आर्मीको बर्चस्व
१ वैशाख, कैलाली । धनगढी जेसिजद्वारा आयोजित हाफ म्याराथन प्रतियोगितामा त्रिभुवन आर्मी क्लबका खेलाडीहरु विजयी भएका छन् ।
त्रिभुवन आर्मी क्लवका खगेन्द्रबहादुर भाटले प्रथम स्थान ओगट्न सफल भए उनले २१ किलोमिटरको दुरी १ घण्टा ३ मिनेट २३ सेकेण्डमा पूरा गरे । आर्मीकै होमलाल श्रेष्ठ प्रतियोगितामा दोस्रो भए । उनले १ घण्टा ३ मिनेट २६ सेकेण्डमा दुरी पार गरेका थिए ।
उक्त दुरी १ घण्टा ३ मिनेट ३० सेकेण्डमा पार गरेर तेस्रो भएका आर्मीकै कृष्ण बस्नेत तेस्रो भएका छन् ।
प्रतियोगितामा प्रथम, दोस्रो र तेस्रो हुने खेलाडीहरुले क्रमशः ५१ हजार, ३१ हजार र २१ हजार रुपैयाँ नगद पुरस्कार पाएका छन् ।
प्रतियोगितामा विजयी खेलाडीहरुलाइ नेपाली सेनाका सहायक रथी दामोदर थापा, कीर्तिमानी तेक्वान्दो खेलाडी दीपक विष्ट, ओलम्पियन धावक बैकुण्ठ मानन्धर, सशस्त्र प्रहरी नायव महानिरिक्षक खडानन्द चौधरी लगायतले पुरस्कार वितरण गरेका थिए ।
– दीपक उपाध्यायबाट

