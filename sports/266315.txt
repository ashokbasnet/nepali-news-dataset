शरदचन्द्र शाह स्मृति अवार्डबाट प्रधान सम्मानित

२ वैशाख, काठमाडौं । नेपालका पूर्व अन्तराष्ट्रिय फुटबल खेलाडी एवं अखिल नेपाल फुटबल महासंघका महासचिव धिरेन्द्र प्रधान शरदचन्द्र शाह स्मृति अवार्डबाट सम्मानित भएका छन् ।
एन्फा कम्प्लेक्समा बुधबार आयोजित कार्यक्रममा राप्रपा नेपालका अध्यक्ष कमल थापाले प्रधानलाई पुरस्कार प्रदान गरेका हुन् ।
पुरस्कारको राशी ५ लाख रुपैयाँ छ । प्रधानले नेपाली फुटबलमा ४५ वर्ष विताएका छन् । खेलाडी, प्रशिक्षक हुँदै उनी अहिले एन्फाको महासचिव छन् ।

