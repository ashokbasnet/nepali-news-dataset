आईपीएलमा सनराइजर्सद्वारा कोलकत्ता पराजित
९ वैशाख, काठमाडौं । इण्डियन प्रिमियर लिग क्रिकेट आईपीएलमा सनराइजर्स हैदराबादले कोलकत्ता नाइट राइडर्सलाई पराजित गरेको छ ।
बुधबार भएको खेलमा सनराइजर्सले कोलकत्तालाई डीएल मेथडका आधारमा १६ रनले पराजित गरेको हो ।

पहिले ब्याटिङ गरेको सनराइजर्सले २० ओभरमा ४ विकेट गुमाएर १७६ रन बनायो । उसले निकै राम्रो सुरुवात गरेको थियो । शिखर धवन र डेभिड वार्नरले पहिलो विकेटका लागि १३० रनको साझेदारी गरे । पहिलो विकेटका रुपमा वार्नर ९१ रनमा आउट भए ।
रवी बोपारा मात्र १ रनमा आउट भए भने तेस्रो विकेटका रुपमा धवन पनि ५४ रनमा पभेलियन फर्किए । नमन ओझा १८ रनमा आउट भए ।
तर, कोलकत्ताले जवाफी ब्याटिङ गर्न नपाउँदै वर्षा भयो । वर्षा रोकिएपछि खेल १२ ओभरमा छोट्याइएयो र डीएल मेथडका आधारमा ११८ रनको नयाँ लक्ष्य निर्धारण गरियो ।
ओपनर गौतम गाम्भीर मात्र ४ रनमा आउट भए । दोस्रो विकेटका रुपमा रोविन उथप्पाले ३४ रनमा आउट भए । आन्द्रे रुसेल १९ रनमा पभेलियन फर्किए । युसुफ पठान मात्र ६ रनमा आउट भए ।

