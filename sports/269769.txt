सेभिल्ला युरोपा लिगको सेमिफाइनलमा
११ वैशाख, काठमाडौं । साविकको विजेता सेभिल्ला युरोपा लिग फुटबलको सेमिफाइनलमा प्रवेश गरेको छ ।
यस्तै नापोली, फिओरेन्टिना र डिनिप्रो पनि अन्तिम चारमा स्थान बनाउन सफल भएका छन् ।
बिहीबार राति भएको दोस्रो लेगमा जेनिट सेन्ट पिटर्सबर्गसँग २–२ को बराबरी खेलेको सेभिल्ला समग्रमा ४–३ ले विजयी भयो । उसले पहिलो लेग २–१ ले जितेको थियो ।
सेभिल्लाले छैटौं मिनेटमा कार्लोस बार्काको पेनाल्टी गोलबाट अग्रता लिएको थियो । तर, दोस्रो हाफमा जेटिन खेलमा फर्कियो । ४८ औं मिनेटमा रोन्डोनले गोल गरे भने ७२ मिनेटमा हल्कले गोल गर्दै २–१ को अग्रता दिलाए ।
खेलको ८५ औं मिनेटमा सेभिल्लाका गामेरियोल गोल गर्दै खेललाई २–२ मा पु¥याए ।
अर्को खेलमा नापोलीले वल्फ्सबर्गसँग २–२ को बराबरी खेलेको छ तर, पहिलो लेगमा हात पारेको ४–१ को जितको मदतमा समग्रमा ६–३ को जितसँँगै सेमिफाइनलमा स्थान बनाएको छ ।
फिओरेन्टिनाले डाइनामो किभमाथि २–० को जित हात पार्दै समग्रमा ३–१ ले विजयी भयो ।
डिनिप्रो भने क्लब ब्रुगलाई १–० ले पराजित गरेको छ । पहिलो लेग गोलसहित बराबरीमा सकिएको थियो । डिनिप्रोले अहिलेसम्म कुनै पनि युरोपियन उपाधि जितेको छैन । 

