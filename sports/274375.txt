बार्यनको पोष्टमा बार्सिलोनाको तीन गोल

२४ वैशाख, काठमाडौं । लिओनल मेस्सीको दुई गोलको मदतमा बार्सिलोनाले च्याम्पियन्स लिग फुटबलको सेमिफाइनलको पहिलो लेगमा बार्यन म्युनिखलाई पराजित गरेको छ ।
बुधबार राति भएको खेलमा बार्सिलोनाले बार्यन म्युनिखलाई ३–० गोल अन्तरले पराजित गरेको हो ।
घरेलु मैदान नाउ क्याम्पमा भएको खेलमा बार्सिलोनाले तीनै गोल दोस्रो हाफमा गरेको थियो । ७७ औं मिनेटमा मेस्सीले गोलको खाता खोले । उनले ड्यानी अल्भेसको पासमा गोल गरेका हुन् ।

८० औं मिनेटमा मेस्सीले अग्रता दोब्बर पारे । यो पटक भने राकिटिकले पास मिलाएका थिए ।
खेलको अन्तिम मिनेटमा मेस्सीको पासमा नेयमारले गोल गर्दै बार्सिलोनालाई ३–० को जित दिलाए ।
दोस्रो लिग बार्यनको घरेलु मैदानमा हुनेछ ।







