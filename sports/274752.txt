आईपीएलमा सनराइजर्सद्वारा राजस्थान पराजित

२४ वैशाख, काठमाडौं । इण्डियन प्रिमियर लिग क्रिकेट आईपीएलमा सनराइजर्स हैदराबादले राजस्थान रोयल्सलाई ७ रनले पराजित गरेको छ ।
बिहीबार भएको खेलमा पहिले ब्याटिङ गरेको सनराइजर्सले निर्धारित २० ओभरमा ४ विकेट गुमाएर २०१ रन बनायने । उसका लागि ओइन मोर्गानले ६२ रन बनाए भने शिखर धवनले ५४ रन जोडे ।
डेभिड वार्नर २४ र मोइज हेनरिक्स २० रनमा पभेलियन फर्किए । रवी बोपारा १७ र नमन ओझा ८ रनमा अविजित रहे ।  शेन वोट्सनले २ तथा जेम्स फल्कनर र प्रविन तम्बेले एक-एक विकेट लिए ।
जवाफमा मैदान उत्रिएको राजस्थानले २० ओभरमा ७ विकेट गुमाएर १९४ रन मात्र बनाउन सक्यो । उसका लागि स्टिभ स्मिथले ६८ रन बनाए पनि अन्य ब्याट्सम्यान चल्न सकेनन् ।
भुवनेश्वर कुमारले ३ विकेट लिए ।

