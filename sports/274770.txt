भूकम्पपीडितलाई एनआरटीको पाँच लाख सहयोग
२४ वैशाख, काठमाडौं । खेल मण्डल, न्युरोड टिम (एनआरटी) ले वैशाख १२ गते गएको विनाशकारी भूकम्पबाट पीडितलाई पाँच लाख आर्थिक सहयोग गरेको छ ।
एनआरटी स्वयम्ले आर्थिकरुपमा घाटामा गएको भन्दै करिब दुई वर्ष अघिदेखि ‘ए’ डिभिजन लिग खेल्न नसक्ने निर्णय गरेको थियो ।
क्लब घाटामा गएको भएपनि विपद्को बेला जनतालाई सहयोग गर्नु क्लबको कर्तव्य भएको बताउँदै क्लबका कार्यबाहक अध्यक्ष दीपकहर्ष वज्राचार्यले भने, “राष्ट्रिय विपत्तिका बेला व्यक्तिगत या संस्थागत समस्या गौण हुन्छन् ।” रासस

