भूकम्प प्रभावित बालबालिकालाई रोनाल्डोको ८० करोड सहयोग

२६ वैशाख, काठमाडौं । रियल मडि्रडका सुपरस्टार क्रिटियानो रोनाल्डोले नेपालका भूकम्प पीडितलाई ७ मिलयन यूरो अर्थात झण्डै ८० करोड रुपैयाँ सहयोग गर्ने भएका छन् ।
फ्रेन्च स्पोर्टस म्यागजिन ‘सो फुट’का अनुसार फिफा बालोन डि’ओरका विजेता रोनाल्डोले सेभ द चिल्डे्रनमार्फत भूकम्प प्रभावित नेपालका बालबालिकालाई सहयोग गर्ने भएका हुन् ।
सो फुटका अनुसार रोनाल्डोले रकम हस्तान्तरण गरिसकेका छन् । तर, सेभ द चिल्ड्रेन यूकेले भने रकम प्राप्त नभएको बताएको छ । यसअघि रोनाल्डोले आफ्नो फेसबुक पेजमार्फत पनि सेभ द चिल्डे्रनमा डोनेसनका लगि आग्रह गरेका थिए ।
रोनाल्डोले च्यारिटेबल काम गरेको यो पहिलो पटक भने होइन । अघिल्लो बर्ष रोनाल्डोले १० महिनाका बालकको ब्रेन सर्जरी गर्न पनि डोनेसन गरेका थिए ।
यस्तै सन् २००४ मा पनि इन्डोनेसियामा आएको विनाशकारीप सुनामीका पीडितहरुलाई पनि सहयोग गरेका थिए ।

