सातौं राष्ट्रिय खेलकुदः लनटेनिसमा विभागीय टिम हावी

पोखरा रंगशालामा भएको लनटेनिसमा पुरुषतर्फ नेपाल प्रहरीले मध्यमाञ्चललाई, सशस्त्र प्रहरीले मध्यमाञ्चललाई, त्रिभुवन आर्मीले पूर्वाञ्चललाई तथा पश्चिमाञ्चलले सुदूरपश्चिमाञ्चललाई समान ३–० को सेटमा हराएर सेमिफाइनलमा ठाउँ बनाएका छन् ।

लनटेनिसमा महिलातर्फ पनि तीनओटै विभागीय टिम र पूर्वाञ्चल सेमिफाइनलमा प्रवेश गरेका छन् ।

सशस्त्रले मध्यमाञ्चललाई तथा पूर्वाञ्चलले पश्चिमाञ्चललाई समान ३–० ले हराएर तथा दुई विभागीय टिमहरु प्रहरी र आर्मी ‘बाइ’ पाएर सेमिफाइनलमा पुगेका हुन् ।

लनटेनिसमा पुरुष तथा महिलातर्फका एकल खेलहरु आइतबारदेखि सुरु हुँदैछन् ।

प्रतियोगितामा पुरुष ४० तथा महिला २२ गरि ६६ जना खेलाडीले १६ स्वर्ण, १६ रजत र ३२ कास्य पदकका लागि प्रतिस्पर्धा गर्दैछन् ।
