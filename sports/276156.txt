पुरुषको लिग क्रिकेटमा ८ विकेट लिँदै इतिहास रचिन् केटले

२८ वैशाख, काठमाडौं । इङ्ग्ल्याण्डको महिला राष्ट्रिय क्रिकेट टिमकी केट क्रसले पुरुष लिग क्रिकेटमा आठ विकेट लिँदै इतिहास बनाएकी छिन् ।
अन्सबोर्थबिरुद्ध हेइउडका लगि खेल्दा उनले मात्र ४७ रन खर्चेर ८ विकेट लिइन् । उक्त खेलमा उनको टिम ६ विकेटले विजयी बन्यो ।
लंकाशायर लिगमा यस सिजन खेल्दा उनी १२३ बर्षपछि पुरुषको टिममा खेल्ने पहिलो महिला क्रिकेटर बनेकी छिन् । क्रसको प्रेरणदायी प्रदर्शनमा जारी सिजनमा हेइउड अंक तालिकामा तेस्रो स्थानमा उक्लिएको छ ।
उनले सन् २०१४ मा महिला एसेज टेस्टमा डेब्यू गरेकी थिइन् । त्यस्तै २०१३ मा वेस्ट इन्डिजबिरुद्ध एकदिवसीय क्रिकेटमा डेब्यू गरेकी थिइन् ।
खेलपछि क्रसले भनिन्- लंकाशायर लिगमा खेल्ने महिला क्रिकेटर हुन पाउँदा गर्व लागेको छ । आशा छ म जस्तै अन्य थुपै्र क्रिकेटरहरु पनि खेल्ने छन् ।’

