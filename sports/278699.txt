टेनिस कोर्टमा बत्ती जडान गर्न एक लाख सहयोग
४ जेठ, काठमाडौं । अखिल नेपाल लनटेनिस संघलाई टेनिस कोर्टमा सोलार बत्ती जडान गर्न अस्ट्रेलिया बस्ने डा. उमेश सिन्याले १ लाख रुपैयाँ प्रदान गरेका छन् ।
सातदोबाटोस्थित टेनिस कम्प्लेक्समा सिन्याले लनटेनिस संघका अध्यक्ष मनोज राणालाई चेक सोमबार हस्तान्तरण गरे । टेनिस कम्प्लेक्समा जम्मा ६ वटा कोर्ट छन् । पछिल्लोपटक निर्माण गरिएको दुई वटा नयाँ कोर्ट (कोर्ट नं. ५ र ६) मा सोलार बत्ती जडान गर्न रकम उपलब्ध गराइएको हो ।
प्राविधिकहरुकाका अनुसार त्यहाँ आवश्यक प्रकाश पुर्‍याउने गरी बत्ती जडान गर्न करिब ३ लाख रुपैयाँ खर्च हुने अनुमान छ । ‘सुरुआतका रुपमा मैलै मेरोतर्फबाट यति रकम उपलब्ध गराएको हुँ’ सिन्याले भने ।
अध्यक्ष राणाले सहयोगका लागि सिन्यालाई धन्वाद दिँदै बत्ती जडान भएपछि दिउँसो समय मिलाउन गाह्रो हुनेलाई पनि खेल्न सजिलो हुने बताए ।

