नेपाली किशोर फुटबल टीमले अफगानिस्तानलाई हरायो

११ जेठ, काठमाडौं । एएफसी यू-१४ रिजनल फेस्टिबल फुटबलमा नेपालले दोस्रो जित हात पारेको छ । सोमबार भएको खेलमा नेपालले अफगानिस्तानलाई २-० गोल अन्तरले पराजित गरेको हो ।
ताजकिस्तानमा भएको खेलमा नेपालका लागि ४७ औं मिनेटमा रेनिज सुब्बाले गोल गरे । सुब्बाले नै नेपालका लागि दोस्रो गोल गरे ।
आफ्नो पहिलो खेलमा नेपाली किशोर टीमले पाकिस्तानलाई ३-० ले पराजित गरेको थियो । नेपालले मंगलबार ताजकिस्तानसँग खेल्नेछ । 

