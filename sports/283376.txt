एथलेटिक्स टोली चीनतर्फ
१७ जेठ, काठमाडौं । एसियाली एथलेटिक्स च्याम्पियनसिपमा सहभागी हुन नेपाली टोली सोमबार चीनको हुआन प्रस्थान गर्दैछ ।
जुन ३ देखि ७ तारिखसम्म चल्ने च्याम्पियनसिपको २१ औं संस्करणमा २ पुरुष र १ महिलासहित ३ खेलाडीले नेपालको चुनौती प्रस्तुत गर्नेछन् ।
उदीयमान स्पि्रन्टर आशिष चौधरीले पुरुषको १, २ र ४ सय मिटर दौड तथा लालबहादुर थापाले पुरुषको हाफ म्याराथनमा प्रतिस्पर्धा गर्नेछन् । महिलाको ज्याभ्लिन थ्रोमा सीमाकुमारी थारुले भाग लिने छिन् । प्रशिक्षकमा छविलाल थापा रहेका छन् ।
च्याम्पियनसिपका दौरान हुने एसियन कंंग्रेसमा सहभागी हुन नेपाल एथलेटिक्स संघका अध्यक्ष राजिवविक्रम शाह शनिबारै हुआन गइसकेको संघका सचिव आरके विष्टले जनाएका छन् । शाहले नेपालमा भौतिक पूर्वाधार निर्माणमा सहयोग गर्न कंग्रेसमा प्रस्ताव राख्ने सचिव विष्टले जानकारी दिए ।

