पाकिस्तानका चर्चित पत्रकार सेठीद्वारा आईसीसी अध्यक्ष बन्न अस्वीकार

१८ जेठ, काठमाडौं । पाकिस्तानका चर्चित पत्रकार नजम सेठीले अन्तराष्ट्रिय क्रिकेट परिषद् (आईसीसी)को अध्यक्ष बन्ने प्रस्ताव अस्वीकार गरेका छन् ।
उनले जुलाई १ देखि आईसीसी अध्यक्षको कार्यभार सम्हाल्नु पर्ने थियो । तर, सेठीले अध्यक्ष नबन्ने आफ्नो निर्णय आईसीसी र पाकिस्तान क्रिकेट बोर्डका अध्यक्ष शहरयार खानलार्इ जानकारी गराएका छन् ।
पाकिस्तान क्रिकेट बोर्डले अब उनको स्थानमा कुनै पूर्व टेष्ट क्रिकेटरलाई आएईसीसी अध्यक्ष मनोनित गर्नेछ ।
आईसीसीले अध्यक्ष कुनै पूर्व क्रिकेटर नै हुने निर्णय गरेको भन्दै सेठीले कुनै पूर्व क्रिकेटरले आईसीसीमा पाकिस्तानको प्रतिनिधित्व गरोस् भन्ने आफ्नो चाहना रहेको बीबीसीसँग बताएका छन् ।
आफू अध्यक्ष बन्दा कुनै पाकिस्तानी पूर्व क्रिकेटरले आईसीसी अध्यक्ष बन्न १० वर्ष कुर्नु पर्ने बताए ।

