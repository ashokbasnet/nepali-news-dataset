नेइमारको बार्सिलोनाका नयाँ खेलाडीसँग झगडा, रिसाउँदै मैदान छोडे (भिडियोसहित)

साउन १४ – टिमका साथी खेलाडीसँग झगडा गरेपछि नेइमार बार्सिलोनाको प्रशिक्षणबाट बाहिर निस्किएका छन् । बार्सिलोनाले यहि सिजन क्लब भित्र्याएका नेलसन सेमेडोसँग झगडा गरेपछि उनी मैदानबाट बाहिर निस्किएका हुन् । बिहीबार भएको प्रशिक्षणको क्रममा नेइमार र सेमेडोबिच खराब ट्याकल भएको थियो । त्यसपछि यी दुई खेलाडीबिच झगडा भएको हो । नेइमार सेमेडोलाई कुट्न तम्सिएपछि उनलाई अरु खेलाडीले समातेका थिए । सेमेडो त्यसपछि लगतै प्रशिक्षणमा फर्किए पनि नेइमार भने रिसाउँदै बाहिरिएको भिडियोमा देखिन्छ ।

नेइमारलाई विश्वकीर्तिमानी मुल्यमा फ्रेन्च क्लब पेरिस सेन्ट जर्मेन (पिएसजी) ले अनुबन्ध गर्ने तयारी गरेको छ । यस विषयको छलफल अन्तिम चरणमा पुगेको खबर आएका छन् ।
