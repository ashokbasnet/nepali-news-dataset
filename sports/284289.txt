फिफा अध्यक्ष ब्लाटरद्वारा राजीनामा

२० जेठ, काठमाडौं । फुटबलको नियमनकारी निकाय फिफाको अध्यक्षमा निर्वाचित भएको पाँच दिनपछि सेप ब्लाटरले राजीनामा दिएका छन् ।
गत साता भ्रष्टाचारको आरोपमा फिफाका सात उच्च अधिकार पक्राउ गरेपछि भएको चुनावमा ब्लाटर पाँचौ पटक अध्यक्षमा विजयी भएका थिए । चुनावअघि उनलाई राजीनामा दिन गरिएको आग्रह समेत अस्वीकार गरेका थिए ।
तर, भ्रष्टाचारको आरोपमा उनीमाथि समेत छानविन भइरहेको खबर आएपछि ब्लाटरले राजीनामा दिएका छन् । साथै उनले छिटो नयाँ अध्यक्ष चयन गर्न फिफा कंग्रेसलाई आग्रह समेत गरेका छन् ।
७९ वर्षका ब्लाटर सन् १९९८ देखि फिफा अध्यक्ष रहँदै आएका थिए । ब्लाटरले एशियाली अफि्रकी देशमा फुटबललाई बढवा दिन निकै खर्च गरेका थिए र यसका लागि उनको निकै प्रसंसा समेत भएको थियो ।
कयौं अफ्रिकी देशमा मैदान बन्यो । तर, त्यसमा भ्रष्टाचारको पनि आशंका गरिएको छ ।
भ्रष्टाचारको स्क्याण्डलमा फसेको फिफा अहिले निकै कठिन अवस्थामा छ ।

