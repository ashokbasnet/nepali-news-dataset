फिफाका पूर्व उपाध्यक्षसहित ६ अधिकारीविरुद्ध रेड कर्नर नोटिस जारी
२० जेठ, काठमाडौं । इन्टरपोलले भ्रष्टाचारको आरोप लागेका फिफाका पूर्व उपाध्यक्षसहित ६ अधिकारीविरुद्ध रेड कर्नर नोटिस जारी गरेको छ ।
रेड कर्नर नोटिसमा फिफाका पूर्व उपाध्यक्ष ज्याक वार्नरस, चार कर्पोरेट एक्जुकेटिभ पनि छन् । उनीसहित १४ जनाविरुद्ध अमेरिकी न्याय विभागमा आरोप पत्र दायर गरिसकेको थियो ।

रेड अलर्ट नोटिस अन्तराष्ट्रिय गिरफ्तारी वान्टी होइन र कुनै पनि देशलाई यसमा समावेश व्यक्तिलाई हिरासतमा लिन बाध्यकारी हुँदैन ।
अमेरिकी अधिकारीहरुका अनाुसार भ्रष्टाचारको अभियोगमा तत्कालीन अध्यक्ष सेप ब्लाटरमाथि पनि छानविन भइरहेको छ ।
गत साता फिफाका सात अधिकारी स्वीट्जरल्याण्डबाट पक्राउ गरेका थिए । त्यसपछि भएको चुनावमा ब्लाटर विजयी भए । तर, पाँचौं कार्याकालका लागि निर्वाचित भएको पाँच दिन पछि ब्लाटरले राजीनामा दिएका छन् ।

