युथ वर्ल्ड बक्सिङ च्याम्पियनसिपमा सन्तोष र पवन

काठमाडौं, असोज २८ – सन्तोष राई र पवन भट्टराई आइवा युथ वर्ल्ड च्याम्पियानसिपका लागि छनोट भएका छन् । रसियाको सेन्स पिटरवर्गमा नोभेम्वर १४ देखि २७ तारिखसम्म हुने प्रतियोगिताका लागि सन्तोष र पवन छानिएका हुन् । सुनसरीका सन्तोषले ५२ केजी तौल समूहको अन्तिम खेलमा मेगदुतका प्रदिप घिमिरेलाई स्पिलिटको आधारमा २–१ ले पराजित गर्दै वल्ड च्याम्पियानसिपमा स्थान पक्का गरे । त्यस्तै नक्सालका पवनले ६४ केजी तौल समूहमा नक्सालकै सुमित पिठाकोटीलाई पाखा लगाउँदै छनोट भए । 
नेपाल बक्सिङ संघको आयोजनामा त्रिपुरेश्वर स्थित केन्द्रिय बक्सिङ प्रशिक्षण केन्द्रमा सञ्चालन भएको छनोट खेलमा राखेपका सदस्य नारायणप्रसाद पौडेल, नेपाल बक्सिङ संघका अध्यक्ष राम अवाले, बक्सिङका मुख्य प्रशिक्षक प्रकाश थापामगरलगायतको उपस्थिति थियो ।
