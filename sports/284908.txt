चेलिनीले च्याम्पियन्स लिगको फाइनल खेल गुमाउने

२१ जेठ, काठमाडौं । युभेन्टसका डिफेण्डर जर्जिओ चेलिनीले शतिबार राति हुने च्याम्पियन्स लिगको फाइनल खेल गुमाउने भएका छन् ।
च्याम्पियन्स लिगको उपाधिका लागि बार्सिलोना र युभेन्टस भिड्दैछन् । तर, पिँडुलाको चोटका कारण चेलिनीले च्याम्पियन्स लिगको फाइनल खेल गुमाउने भएका हुन् ।
विश्वकपमा लुइस स्वरेजले टोकेकाले च्याम्पियन्स लिगमा चेलिनीसँगको भेटलाई धेरैले महत्वका साथ हेरेका थिए । चेलिनीलाई टोकेकै कारण स्वरेजमाथि चार महिना प्रतिवन्ध लाग्यो ।
तर, यो घटनापछि स्वरेज लिभरपुलबाट बार्सिलोना गएका थिए ।

