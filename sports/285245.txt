आयोजक रुपन्देही ११ फाइनलमा
२२ जेठ, काठमाडौं । आयोजक रुपन्देही ११ तिलोत्तमा गोल्डकप फुटबलको फाइनलमा प्रवेश गरेको छ । शुक्रबार भएको खेलमा रुपन्देहीले दार्जलिङ ११ लाई ५-२ गोल अन्तरले पराजित गरेको छ ।
देवीनगरस्थित एन्फा टेक्निकल सेन्टरमा भएको खेलमा घरेलु टोलीले १६ औं मिनेटमा पुकार गहतराजको पेनाल्टी गोलबाट अग्रता लिएको थियो । विमल घर्तीमगरलाई फल गरेपछि रुपन्देहीले पेनाल्टी पाएको थियो ।
२० आमैं मिनेटमा दिपक राईले गोल गर्दै घरेलु टोलीको अग्रता दोब्बर पारे । तर, ३५ औं मिनेटमा र्दाजलिङ ११ का अभोन राईले गोल गरे ।
खेलको ४२ औं मिनेटमा बिमलले गोल गर्दै रुपन्देहीको अग्रता ३-१ को अग्रता दिलाए ।
५४ औं मिनेटमा दिपकले व्यक्तिगत दोस्रो गोल गरे भने ५९ औं मिनेटमा हृयाटि्रक पुरा गरे । खेलको ७५ औं मिनेटमा दार्जलिङले गोल गरेपनि हार टार्न सकेन र रुपेन्देही ११ ५-२ गोल अन्तरले विजयी भएको छ ।

