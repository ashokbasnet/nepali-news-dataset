ट्वेन्टी–ट्वेन्टी विश्वकप : महिलातर्फको उपाधि वेष्टइण्डिजलाई

चैत २१ – महिलातर्फको ट्वेन्टी–ट्वेन्टी विश्वकप क्रिकेटको उपाधि वेष्ट इण्डिजले जितेको छ । भारतको कोलकतामा भएको फाइनलमा लगातार ३ पटकको विजेता अष्ट्रेलियालाई ८ विकेटले हराउँदै वेष्ट इण्डिजले उपाधि जितेको हो । जितका लागि पाएको १ सय ३९ रनको सामान्य लक्ष्य वेष्ट इण्डिजको महिला टिमले खेल सकिन ३ बल बाँकी छँदै २ विकेट गुमाएर भेट्टायो । वेष्ट इण्डिजलाई जिताउन हेली म्याथ्युजले ६६ र स्टाफानी टेलरले ५९ रन बनाइन् ।
यसअघि पहिला ब्याटिङ गरेको अष्ट्रेलियाको महिला टिमले २० ओभरमा ५ विकेट गुमाउँदै १ सय ४८ रन बनाएको थियो । अष्ट्रेलियाका लागि इल्से भिलानी र मेग लन्निङले समान ५२ रन बनाए । 
सन् २००९ बाट सुरु भएको ट्वेन्टी–ट्वेन्टी महिला विश्वकप क्रिकेटको पहिलो संस्करण आयोजना इंग्ल्याण्डले जितेको थियो भने त्यसपछिका ३ वटा संस्करणमा अष्ट्रेलियाले कब्जा जमाएको थियो । यो पटकको विजेता वेष्ट इण्डिज पहिलो पल्ट फाइलनमा पुगेको हो ।
