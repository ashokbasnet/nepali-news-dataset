‘रुस र कतारले विश्वकप गुमाउन सक्छन्’

२५ जेठ, काठमाडौं । घुस दिएको आरोप प्रमाणित भएमा रुस र कतारबाट विश्वकप आयोजक खोसिन सक्ने फिफाका एक उच्च अधिकारीले बताएका छन् ।
फिफा अडिट समितिका प्रमुख डोनेनिको स्कालाले भने-‘कतार र रुसले किनेको भोटकै कारण विश्वकप आयोजक बनेको पाए त्या रद्ध हुनसक्छ ।’
तर, अहिलेसम्म दुबै देशले विश्वकप आयोजक बन्ने क्रममा कुनै गलत काम नगरेको बताएका छन् । स्कालाले पनि भ्रष्टाचारको प्रमाण नभएको बताए । स्वीट्वरल्याण्डको एक पत्रिकासँग उनले भने-‘आजसम्म यसबारे कुनै प्रमाण भेटिएको छैन ।’

गत महिना फिफा अध्यक्ष चयनका लागि हुने निर्वाचनको पूर्वसंध्यामा ज्यूरिचको एक होटलमा छापा मारेर फिफाका सात वरिष्ठ अधिकारी पक्राउ गरे ।
उनीहरुसहित १४ जनाविरुद्ध करोडौं भ्रष्टाचार गरेको आरोप अमेरिकाले लगाएको छ ।
स्वीस अधिकारीहरुले २०१८ र २०२२ को विश्वकप आयनोजकबारे जाँच सुरु गरेको छ । २०१८ को रुस र २०२२ को विश्वकप कतारले आयोजना गर्दैछ ।

