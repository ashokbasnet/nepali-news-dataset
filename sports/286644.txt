प्रशिक्षक लुइज इनरिके दुई वर्ष बार्सिलोनामै रहने

२७ जेठ, काठमाडौं । बार्सिलोनालाई च्याम्पियन्स लिगसहित तीन उपाधि दिलाएका प्रशिक्षक जुइस इनरिकेले क्लबसँग २ वर्षे नयाँ सम्झौता गरेका छन् ।
बार्सिलोनाका अध्यक्ष जोसेप मारियाले प्रशिक्षक इनरिकेसँग नयाँ सम्झौता गरेकाहुन् । यससँगै उनी सन् २०१७ सम्म बार्सिलोनाको प्रशिक्षक रहने भएका छन् ।
४५ वर्षका इनरिकेले डेब्यू सिजनमै बार्सिलोनालाई च्याम्पियन्स लिग, ला लिगासहित ट्रेबल उपाधि दिलाएका थिए ।
यसैगरी बार्सिलोनाका डिफेण्डर ड्यानी अल्भेसले पनि क्लबसँग दुई वर्षे नयाँ सम्झौता गरेका छन् ।
२००८ मा सेभिल्लाबाट बार्सिलोना गएका उनको यसअघिको सम्झौता जुन ३० सम्मको मात्र थियो । अल्भेसले बार्सिलोना छाड्न सक्ने भएपछि इंग्लिस क्लब म्यानचेष्टर युनाइटेडले ब्रानिलियन डिफेण्डरलाई भित्र्याउन इच्छा देखाएको थियो ।

