कीर्तिमानी ४०८ रनसँगै इंग्ल्याण्ड विजयी

२७ जेठ, काठमाडौं । न्यूजिल्याण्डविरुद्धको पहिलो एकदिवसीय क्रिकेटमा इंग्ल्याण्डले २१० रनको जित हात पारेको छ । यससँगै पाँच एकदिवसीय खेलको श्रृखलामा इंग्ल्याण्डले १-० को अग्रता लिएको छ ।
पहिले ब्याटिङ गरेको इंग्ल्याण्डले ५० ओभरमा ९ विकेट गुमाएर कीर्तिमानी ४०८ रन बनायो । यो एकसदवसीय क्रिकेटमा इंग्ल्याण्डले बनाएको अहिलेसम्मकै ठूलो स्कोर हो । यसअघि सन् २००५ मा बंगलादेशविरुद्ध ३९१ रन बनाएको थियो ।
इंग्ल्याण्डले कीर्तिमानी स्कोर बनाउने क्रममा जोए रुट र जोस बटलरले शतक पुरा गरे । बटलरले १२९ रन बनाए भने रुटले १०४ रनको योगदान दिए ।
ट्रेन्ट बोल्टले चार विकेट लिए ।
जवाफमा मैदानमा उत्रिएको न्यूजिल्याण्डले ३१.१ ओभरमा १९८ रन बनाउँदा सबै विकेट गुमायो । उसका लागि रोज टेलरले सर्वाधिक ५७ रन बनाए भने केन विलिम्सनले ४५ रन जोडे ।
इंग्ल्याण्डका स्टीभ फिन र आदिल रसिदले समान ४-४ विकेट लिएका छन् ।

