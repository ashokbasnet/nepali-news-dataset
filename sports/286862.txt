मार्ता बनिन् महिला विश्वकपको सर्वाधिक गोलकर्ता

२७ जेठ, काठमाडौं । ब्राजिलका फुटबलर मार्ता महिला विश्वकपले सर्वाधिक गोलकर्ता बनेकी छन् । दक्षिण कोरियाविरुद्ध २-० को जित निकाल्ने क्रममा मार्ताले दोस्रो हाफको ५३ औं मिनेटमा पेनाल्टीमार्फत गोल गरिन् ।
महिला विश्वकपमा २९ वर्षीया मार्ताको यो १५ औं गोल हो । चौथो विश्वकप खेलिरहेकी उनले १५ खेलमा १५ गोल गरेकी हुन् ।
उनले जर्मनीका बिर्गिट प्रिन्जलाई पछि पारिन् । पाँच विश्वकप खेलेकी उनले २४ खेलमा १४ गोल गरेकी छन् ।
मार्ताले पाँच पटक फिफा वल्र्ड प्लेयर अफ दि इयरको उपाधि जितेकी छिन् । उनी ब्राजिलको महिला फुटबलको समेत सर्वाधिक गोलकर्ता हुन् ।

