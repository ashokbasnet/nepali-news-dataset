नेयमार बने सर्वाधिक कमाउने युवा खेलाडी

२८ जेठ, काठमाडौं । बार्सिलोनाका ब्राजिलियन स्टार नेयमार सर्वाधिक कमाउने युवा खेलाडी बनेका छन् ।
अमेरिकी पत्रिका फोर्ब्सले  पछिल्लो एक वर्षमा धेरै कमाउने खेलाडीहरुको सूची सार्वजनिक गरेको छ । जसमा नेयमार ३१ मिलियन डलर कमाइसहित समग्रमा २३ औं नम्बरमा परेका छन् ।
तर, २३ वर्षका नेयमार सूचीमा परेका सबैभन्दा कम उमेरका खेलाडी हुन् । उनको १४ मिलियर तलब छ । दोस्रो स्थानमा रियल मड्रिडका जेम्स रोड्रिग्वेज छन् । उनको कमाइ वाषिर्क २४.५ मियलन छ ।
सर्वाधिक कमाउने खेलाडीको सूचीमा परेका पाका खेलाडी भने गल्फका फिल मिकेल्सन छन् । उनको पछिल्लो एक वर्षको कमाइ ५०.८ मिलियन डलर रहेको फोर्ब्सले जनाएको छ ।
सर्वाधिक कमाइ गर्ने महिला खेलाडीमा मारिया सारापोभा परेकी छन् । टेनिस सुन्दरी सारापोभाको गत वर्षको कमाइ २९.७ मिलियन छ । उनी समग्र सूचीमा भने २६ औं स्थानमा परेकी छन् ।

