प्रधानमन्त्री कपको उपाधिका लागि एपीएफ र जनकपुर भिड्दै
सन्देश श्रेष्ठ
२ असार, पोखरा । प्र्रधानमन्त्री कप महिला राष्ट्रिय क्रिकेट प्रतियोगिताको उपाधिका लागि सशस्त्र प्रहरी बलको एपीएफ र क्षेत्र नम्बर ७ जनकपुर आज भिड्दैछन् । पोखरा रङ्गशालामा दिउँसो १२ बजेपछि डिफेन्डिङ्ग च्याम्पियन एपिएफ र जनकपुर उपाधिका लागि प्रतिष्पर्धामा उत्रिन लागेका हुन् ।
मंगलबार भएको सेमीफाइनलमा एपिएफले क्षेत्र नम्बर ९ धनगढी र जनकपुरले क्षेत्र नम्बर १ विराटनगरलाई पराजित गर्दै फाइनलको यात्रा तय गरेका थिए ।
यसअघी तेश्रो स्थानका लागि स्थानका लागि क्षेत्र नम्बर ९ धनगढी र क्षेत्र नम्बर १ विराटनगरले प्रतिष्पर्धा गर्दैछन् । धनगढी एपिएफसँग र विराटनगर जनकपुरसँग सेमीफाइनलमा पराजित भएका थिए ।
प्रतियोगितामा प्रथम हुनेलाई नगद ५० हजार, दोश्रो हुनेलाई ३० हजार र तेश्रो हुनेलाई २० हजारसहित शिल्ड, मेडल र प्रमाणपत्र प्रदान गरिनेछ । त्यस्तै, उत्कृष्ट खेलाडी, उत्कृष्ट व्याट्स वुमेन, उत्कृट क्याच, उत्कृष्ट कोचलाई पनि नगदसहित ट्रफी, मेडल र प्रमाणपत्र प्रदान गरिनेछ ।
जारी प्रतियोगिताबाटै महिला राष्ट्रिय टिमका लागि खेलाडी छनौट गरिने आयोजकले जनाएको छ ।

