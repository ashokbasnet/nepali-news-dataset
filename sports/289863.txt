नयाँ तारापुञ्जको नाम सिआर सेभेन

३ असार, काठमाडौं । खगोलविदहरुले पत्ता लगाएको नयाँ तारापुञ्जको नाम रियल मड्रिड तथा पोर्चुगलका स्टार स्टाइकर क्रिष्टियानो रोनाल्डोको उपनामबाट राखिएको छ ।
युनिभर्सिटी अफ लिस्बनका पोर्चुगिस प्राध्यापक डेभिड सोब्रल नेतृत्वका खगोलविदहरुले नयाँ तारापुञ्ज ग्यालेक्सी पत्ता लगाएका छन् । जसको नाम अब सिआर सेभेन राखिएको छ । यसको पूर्ण स्वरुप भने कस्मिक रेडसिफ्त सेभेन हो ।
उक्त तारपुञ्ज झण्डै १३ सय बिलियन वर्ष पहिलेदेखि आकाशमा रहेको भएपनि अहिले आएर मात्रै पत्ता लगेको खगोलविदले बताएका छन् ।
रोनाल्डोले भने आफ्नो नाम र जर्सीको नम्बर सातबाट मिलाएर सिआर सेभेन उपनाम राखेका छन् । यही नामबाट रोनाल्डोले म्यान्स वेयर बजारमा ल्याएका छन् ।

