सचिनबाट भारत रत्न सम्मान खोस्न माग

५ असार, काठमाडौं । भारत मध्य प्रदेशको उच्च न्यायालयले पूर्व क्रिकेटर एवं राज्यसभा सांसद सचिन तुन्दुलकरविरुद्ध एक जनहित आवदेन स्वीकार गरेको छ ।
जसमा सचिनमाथि भारत रत्जको दुरुपयोग गरेको आरोप लागेको छ । सचिनले भारत रत्न सम्मानको गलत प्रयोग गरेर व्यवसायिक उत्पादनको प्रचारको माध्यमबाट पैसा कमाएको आरोप छ ।
मध्य प्रदेश उच्च न्यायालय जबलपुरका मुख्य न्यायाधीश एएम खानविलकर र न्यायाधीश केके त्रिवेदीको इजलासले जनहित आवदेन स्वीकार गर्दै सुपि्रम कोर्टले यस्तो मुद्धामा कुनै फैसला गरे नगरेको हेर्न भनेको छ । यसका लागि सात दिनकेा मसय दिइएको छ ।
अर्को सुनुवाइ २३ जूनमा हुनेछ । भोपालका वीके नासवाहले सचिनविरुद्ध अदालतमा निवेदन दिएका हुन् ।
उनले भने-‘सचिनले देशका लागि खेलेर धेरै नाम कमाए । तर, अब उनी देशको सबैभन्दा ठूलो नागरिक सम्मान भारत रन्तको प्रतिष्ठालाई प्रयोग गरेर विभिन्न उत्पादनको प्रचार गरेर पैसा कामाइरहेको छन् । यो उक्त सम्मानको मर्यादा र सिद्धान्तसँग मेल खाँदैन ।’
आवेदनमा सचिनलाई व्यवयायिक उत्पादको प्रचारमा सहभागी हुन रोक लगाउन वा नैतिकताका आधारमा भारत रत्न पुरस्कार फिर्ता गर्न माग गरिएको बीबीसीले जनाएको छ । आवेदनमा भनिएको छ-‘यदि उनले यसो गरेनन् भने केन्द्र सरकारले उनीबाट त्यो सम्मान फिर्ता लिनुपर्छ ।’
सचिन अहिले १२ उत्पादनको प्रचार प्रसार सामाग्रीमा छन् ।

