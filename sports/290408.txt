पत्रकार भोम्जनको परिवारलाई साढे १२ लाख सहयोग

५ असार, काठमाडौं । नेपाल खेलकुद पत्रकार मञ्चले भूकम्पका कारण ज्यान खेलपत्रकार सुमन भोम्जनको परिवारलाई साढे १२ लाख रुपियाँ बढीको आर्थिक सहयोग उहाँको घर हेटौडा पुगेर शनिबार हस्तान्तरण गरेको छ ।
मञ्च अध्यक्ष अजय फुयालको नेतृत्वमा गएको टोलीले विभिन्न संघ, संस्था र व्यक्तिबाट संकलित १२ लाख ५९ हजार ३ सय ९४ रुपैयाँको चेक सुमनका बाबु सुरेन्द्रबहादुर र आमा विमला लामालाई हस्तान्तरण गरेको छ ।
चेक हस्तान्तरण गर्दै अध्यक्ष फुयालले भोम्जन परिवारलाई आउने दिनमा सबै खाले आवश्यक सबै खाले सहयोगका लागि मञ्च तयार रहेको बताए ।
नेपाल पत्रकार महासंघका केन्द्रिय सदस्य समेत रहेका मञ्चका सचिव प्रकाश तिमल्सिनाले तिमल्सिनाले सुमनको निधनले परिवार र नेपाली खेलकुद पत्रकारितालाई अपुरणिय क्षति पुगेको धारणा राखेका छन् ।
वैशाख १२ को विनाशकारी भूकम्पबाट भोम्जनको ज्यान गएको थियो भने उनको हेटौडास्थित घर बस्न नमिल्ने गरी चर्केको थियो । अहिले उक्त घर भत्काइएको छ ।
राजधानीमा रहेर गोखरा पत्रमा खेल पत्रकारका रुपमा कार्यरत भोम्जन मञ्चको मकवानपुर समन्वय शाखाका संस्थापक अध्यक्ष हुन् ।

