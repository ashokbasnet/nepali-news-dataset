क्यान सदस्य साउद र तामाङलाई हटाउने निर्णय कार्यान्वयनमा रोक

६ असार, काठमाडौं । पुनरावेदन अदालत पाटनले नेपाल क्रिकेट संघ क्यानका सदस्य दीपक साउद र रंजित तामाङलाई बर्खास्त गर्ने राखेद सदस्य सचिवको निर्णय कार्यान्वयन नगर्न अन्तरिम आदेश दिएको छ ।
पुनरावेदन पाटनका न्यायाधीश मोहनबहादुर कार्की र कृष्णप्रसाद बास्तोलाको संयुक्त इजलासले बहसपछि अन्तरिम आदेश दिएको हो । तोकिएको पदावधी बााकी छादै क्रिकेट संघको विधान बमोजिम सफाइको मौका समेत नदिए फिर्ता बोलाएको देखिएको भन्दै अदालतले सुविधा सन्तुलनको दृष्टिकोणबाट मुद्धाको टुङ्गो नलागेसम्म निर्णय कार्यान्वयन नगर्न आदेश दिएको हो ।
राखेपको निमित्त सदस्य सचिवमा नियुक्त भए लगतै सकुन्तला नगरकोटीले गत सोमबार क्यान सदस्य रन्जित तामाङ र दिपक साउदलाई पदमुक्त भएको पत्र थमाएकी थिइन् ।
नेपाल क्रिकेट संघ क्यानको विधानमा दुई जना केन्द्रीय सदस्य राखेपको सिफारिसमा नियुक्त हुने व्यवस्था छ । निवर्तमान सदस्य सचिव युवराज लामाको सिफारिसमा तामाङ र साउद सदस्यमा मनोनित भएका थिए ।
तर, लामाको कार्याकाल सकिएपछि निमित्त सदस्य सचिवको जिम्मेवारी पाएकी नगरकोटीले तामाङ र साउदलाई फिर्ता बोलाइएको पत्र थमाएकी थिइन् ।
चार वर्षका लागि नियुक्त भएको आफूहरुलाई विना कुनै कारण पदमुक्त गरिएको तामाङ र साउदले पुनरावेदन अदालत पाटनमा रिट दायर गरेका थिए ।


