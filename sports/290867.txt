मेस्सीले भने-नेयमारको अभाव महसुस हुनेछ

६ असार, काठमाडौं । अर्जेन्टिनाका कप्तान लिओनल मेस्सीले कोपा अमेरिका फुटबलमा नेयमारको अभाव महसुस हुने बताएका छन् ।
चार खेलको प्रतिवन्ध लागेपछि ब्राजिलका कप्तान नेयमारले बाँकी सबै खेल गुमाउने भएका छन् । ब्राजिल फुटबल कन्फेडरेशनले नेयमारको प्रतिवन्धविरुद्ध अपिल गर्ने तयारी गरेका छन् ।
कोलम्बियासँग १-० ले पराजित भएपछि आक्रेसमा बललाई हान्दा विपक्षी खेलाडीलाई लागेपछि सुरु भएको विवादमा नेयमारले रातो कार्ड पाएका थिए ।
मेस्सीले भनेका छन्-‘नेयमार मेरो साथी हुन् र म उनको ख्याल गर्छु ।’ नेयमारको निलम्बनले आफू दुःखी रहेको भन्दै उनले भने-‘मलाई लाग्छ, उनी ब्राजिलका लागि महत्वपूर्ण खेलाडी हुन् ।’

