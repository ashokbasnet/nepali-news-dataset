रुनी र इब्राहिमोबिचको जोडी म्यान यू मै रहोस् : मोरिन्हो

फागुन २१ – म्यान्चेष्टर युनाइटेडका प्रशिक्षक जोसे मोरिन्होले वाइन रुनी र इब्राहिमोको जोडी म्यान्चेष्टर युनाइटेडमै रहनुपर्ने बताएका छन् । रुनीले चिनीया क्लवतिर आँखा लगाइरहेको खबर सार्वजनिक भएको केही समयपछि मोरिन्होले आफूले रुनीलाई म्यान यूमै शतप्रतिशत रहेको हेर्न चाहेको बताएका हुन् । रुनी आफ्नो पूर्व क्लव एभर्टनमा पनि फर्किन सक्ने समाचारको पनि मोरिन्होले खण्डन गरेका छन् । इब्राहिमोबिचले पनि क्लवसँगको सम्झौता बढाउनुपर्नेमा मोरिन्होको जोड छ । एक सिजनका लागि म्यान यू  मा अनुबन्ध भएका इब्राहिमोबिचले एक बर्ष सम्झौता लम्ब्याउन सक्नेछन् । इएफएल कपको फाइनलमा साउथह्याम्टनमाथि ३–१ को जीत निकाल्दा २ गोल गरेका इब्राहिमोबिचले अनुबन्ध लम्ब्याउनेबारे के हुन्छ आफुुले अहिल्यै भन्न नसक्ने बताएका छन् ।
