ईश्वरमान सिंह खेलकुद पत्रकारिता पुरस्कारबाट ६ जना खेलकुद पत्रकार सम्मानित 

काठमाडौं, वैशाख २९ । ईश्वरमान सिंह खेलकुद पत्रकारिता पुरस्कारबाट ६ जना खेलकुद पत्रकार सम्मानित भएका छन् ।नेपाल दक्षिण एसियाली खेलकुद पत्रकार मञ्चले बुधबार राजधानीमा आयोजना गरेको कार्यक्रममा २५ हजार रुपैयाँ राशीको वर्षको उत्कृष्ट खेल पत्रकारिता पुरस्कार नागरिक दैनिकका अजय फुयाल र राजधानी दैनिकका रामसुदन तिमल्सिनालाई प्रदान गरिएको छ ।यस्तै, श्रव्यदृष्य खेलकुद पत्रकारिता पुरस्कारबाट सगरमाथा टेलिभिजनका राजेश थापामगर र खेलकुद फोटो पत्रकारिता पुरस्कारबाट अन्नपूर्ण पोष्टका रजेन्द्र केसी सम्मानित भए । उनीहरुले जनही १० हजार रुपैयाँ पुरस्कार प्राप्त गरेका छन् ।कार्यक्रममा नेपाल ओलम्पिक संग्राहालयले प्रदान गर्ने खेलकुद अभिलेखीकृत पत्रकारिता पुरस्कार एभिन्युज टेलिभिजनकी सरिता श्रेष्ठले प्राप्त गर्दा बुद्धिचाल संघले प्रदान गर्ने पुरस्कार राजधानी दैनिकका राजेन्द्र श्रेष्ठले प्राप्त गरे । दुबै पुरस्कारको राशी १० हजार रुपैयाँ रहेको छ ।
