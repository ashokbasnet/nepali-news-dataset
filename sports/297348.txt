स्टोनिसले बनाए एउटै ओभरमा ६ छक्कासहित ३७ रन

ब्रिस्बेन । अष्ट्रेलियामा भएको एउटा लोकल म्याचमा मार्कस स्टोनिसले एकै ओभरमा ६ छक्काका साथ ३७ रन प्रहार गरेका छन् । कमनवेल्थ बैंक बुसरेन्गरका अलराउण्डर मार्कस स्टोनिसले क्रिकेटको दुर्लभ सफलता हासिल गरेका हुन् ।
बि्रस्बेनमा बुधबार भएको ५० ओभरको म्याचमा नेसनल इन्डिजिनियस स्क्वाडविरुद्ध ७३ बलको सामना गर्दै १ सय २१ रन बनाएका थिए ।
स्क्वाडका कप्तान वाइल्ड स्मिथले ओभरको पहिलो बलमा वाइड फ्याके भने त्यसपछिका ६ बल लगातार छक्का हाने । इनिङको ३७ औं ओभरमा यो आक्रमण भएको थियो ।
जतिबेला कमनवल्थ ५ विकेटमा १६५ रन बनाएर संघर्ष गर्दै थियो स्टोनिसले असाधारण ढंगले सटहरु खेले ।
ओभरको पहिलो बल वाइड फालेका स्मिथले त्यसपछिका ३ बल सर्ट अफ लेन्थ फ्याकेका थिए । दोस्रोपटक नसोची स्टोनिसले ती बलहरु एडाएर बाउन्ड्री कटाए । त्यसपछि फ्याकेका तीन फुल लेन्थका बलहरुलाई उनले लङ अनतर्फ छक्का हाने ।
कमनवेल्थले सो म्याच ४२ रनले जितेको छ ।

