विश्व वरियतामा पारसको फड्को, ६४ औं स्थानमा परे

२३ असार, काठमाडौं । नेपाली क्रिकेट टोलीका कप्तान पारस खड्का टी-२० अन्तराष्ट्रिय विश्व वरियतामा ६४ औं स्थानमा परेका छन् । यो नेपाली खेलाडीले अहिलेसम्म हासिल गरेको माथिल्लो वरियता हो ।
यसअघि आईसीसीले जारी गरेको एक सय क्रिकेटरको बरियता क्रममा शरद भेसवाकर मात्र थिए । उनी ७६ औं स्थानमा थिए । तर, नेदरल्याण्डमा चार टी-२० सिरिज खेलेपछि नेपालका कप्तानसहितका चार क्रिकेटर वरितयतामा परेका छन् ।
नेपाली कप्तान पारसले ठूलो फड्को मारेका छन् । पारसले ११७.०९ को स्ट्राइक रेटमा १३७ रन बनाएका थिए । जसमा श्रृखलाको अन्तिम खेलमा नेपाललाई जित दिलाउने क्रममा महच्वपूर्ण ५४ रन बनाए ।
शरद भने ८१ औं स्थानमा पुगेका छन् । एक सय खेलाडीको सूचीमा उपकप्तान ज्ञानेन्द्र मल्ल पनि परेका छन् । उनी ८६ औं स्थानमा छन् ।
बलिङतर्फ वसन्त रेग्मी वरियता क्रममा पर्ने पहिलो नेपाली क्रिकेटर बनेका छन् । उनी ८३ औं स्थानमा छन् ।
नेदरल्यान्ड्ससँगको टी-२० अन्तर्राष्ट्रिय श्रृखलामा वसन्तले ५ विकेट लिएका थिए । यसँसगै वसन्तले ८ टी-२० अन्तर्राष्ट्रियमा १० विकेट लिइसकेका छन् ।

