राष्ट्रिय लिग फुटबल भदौ १८ बाट पुनः सुचारु हुने


मनाङका खेलाडीहरू । फाइल फोटो

२४ असार, काठमाडौं । विनाशकारी भूकम्पपछि रोकिएको राष्ट्रिय लिग भदौ १८ गतेबाट पुनः सुचारु हुने भएको छ ।
अखिले नेपाल फुटबल संघ र लिग खेलिरहेका नौ क्लबबीचको बैठकले लिगको मिति तय गरेको हो । लिगमा ४० खेल खेल्न बाँकी छ र लिग दशैं अघि असोज ३० गते सकिनेछ ।
एन्फाले क्लबहरुलाई खेलाडी दर्ताको अबसर समेत दिनेछ । भूकम्पपछि अधिकांश विदेशी खेलाडीले नेपाल छाडेका छन् भने सम्झौता सकिएकाहरु पनि फर्किएका छन् ।
अहिलेसम्म झापा ११ शीर्ष स्थानमा छ । उसले ८ खेलबाट १६ अंक जोडेको छ ।

