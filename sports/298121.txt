रबाडाले बनाए डेब्यू वन डेमै हृयाटि्रकको रेकर्ड

२५ असार, काठमाडौं । दक्षिण अफ्रिकाका फास्ट बलर कागिसो रबाडाले डेब्यू वन डे मै हृयाट्रिक विकेटको कीर्तिमान बनाएका छन् ।
शुक्रबार मीरपुरमा भएको बंगलादेश बिरुद्धको पहिलो एकदिवसीय क्रिकेटमा रबाडाले हृयाट्रिकसहित चार विकेट लिएका हुन् ।
यसअघि बंगलादेशका तैजुल स्लामले २०१४ को डिसेम्बर १ मा एकदिवसीय क्रिकेटको डेब्यू म्याचमा जिम्बाबेबिरुद्ध हृयाट्रिक विकेट लिएका थिए ।
रबाडाले चौथो ओभरको चौथो, पांचौं अन्तिम बलमा विकेट लिँदै हृयाट्रिकको रेकर्ड बनाएका हुन् । चौथो ओभरको चौथो बलमा बंगलादेशका ओपनर तमिम इकबालको विकेट लिएका उनले पाँचौ बलमा लिटान दास र अन्तिम बलमा महमदुल्लाहलाई आउट भए ।
दक्षिण अफ्रिकाका २० बर्षीय रबाडाले नोभेम्बर २०१४ मा अष्ट्रेलियाबिरुद्ध टी-२० मा डेब्यू गरेका थिए ।

