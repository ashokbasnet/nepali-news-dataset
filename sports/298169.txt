सेहजादको आक्रामक ब्याटिङसँगै अफगानिस्तानको दोस्रो जित

२५ असार, काठमाडौं । टी-२० विश्वकप छनोटमा अफगानिस्तानले लगातार दोस्रो जित हात पारेको छ ।
शुक्रबार भएको खेलमा अफगानले यूएईलाई ८ विकेटले पराजित गरेको हो । पहिलो खेलमा अफगानिस्तानले नेदरल्याण्डलाई हराएको थियो ।
पहिले ब्याटिङ गरेको यूएईले २० ओभरमा ६ विकेट गुमाउँदै १६४ रन बनायो । उसका लागि मोहम्मद साहजादले ४३ रन बनाए भने साइमन अनवरले ३५ र फैजान आसिफले २८ रन जोडे ।
१६५ रनको लक्ष्य अफगानले मोहँाद सेहजादको आक्रामक ब्याटिङको मदतमा १७.२ ओभरमा मात्र २ विकेट गुमाएर भेट्टयो ।
सेहजादले मात्र ३७ बलमा सात चौका र पाँच छक्काको मदतमा ७४ रन बनाए । असगरले अविजित ४४ रन जोडे । 

