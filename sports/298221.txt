मेस्सीले कोपा अमेरिकामा अल्छी गरेको हजुरबुबाको आरोप

२६ असार, काठमाडौं । कोपा अमेरिकाको फाइनल चुकेपछि अर्जेन्टिनी स्टार लिओनल मेस्सी फेरि आलोचनामा परे । उनले अब केही समय राष्ट्रिय टीमबाट ब्रेक लिने समाचारहरु समेत आए ।
तर, अब उनकै हजुरबुबाले समेत कोपा अमेरिकामा मेस्सी अल्छी भएको टिप्पणी गरेका छन् ।
रेडियो कासिल्डासँगको कुराकानीमा एन्टोनियो कुत्सिचिनीले अन्तिम तीन खेलमा मेस्सीले खराव प्रदर्शन गरेको बताए । उनले भने–‘पछिल्लो तीन खेल खराब थियो । उ अल्छी भएको थियो ।’
सेमिफाइनलमा पाराग्वेलाई ६–१ ले पराजित गर्दा मेस्सीले गोल नगरेपछि जादूमयी प्रदर्शन गरेका थिए । फाइनलमा भने टाइब्रेकरमा अर्जेन्टिना चुक्यो र २२ वर्षपछि कोपा अमेरिका जित्न मौका गुमाएको छ ।

