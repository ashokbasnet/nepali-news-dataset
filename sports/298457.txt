हफिजको अलराउण्ड प्रदर्शनसँगै पाकिस्तानको जित

२६ असार, काठमाडौं । मोहमद हफिजको उत्कृष्ट अलराउण्ड प्रदर्शनसँगै पाकिस्तानले श्रलिंकाबिरुद्धको पहिलो एकदिवसीय क्रिकेटमा ६ विकेट जित हात पारेको छ ।
दाम्बुला इन्टरनेशनल क्रिकेट स्टेडियममा टस हारेर पहिले ब्याटिङ गरेको घरेलु टोली श्रीलंकाले ५० ओभरमा ८ विकेट गुमाउँदै २५५ रन बनायो ।
उसका लगि दिनेश चण्डिमालले सर्बाधिक ६५ रन बनाए । तिलकरत्ने दिल्शान र एन्जेलो म्याथुले ३८/३८ रन जोडे ।
पाकिस्तानमा मोहमद हफिजले ४ विकेट लिए । १० ओभर बलिङ गरेको उनले एक मेडन राख्दै ४१ रन दिए ।
जवाफमा मैदान उत्रिएको पाकिस्तानले हफिजको शतकको मदतमा ४५.२ ओभरमा ४ विकेटको क्षतिमा पुरा गर्‍यो । हफिजले ९५ बलमा दश चौका र चार छक्काको मदतमा १०३ रन बनाए ।
सोएब मल्लिक ५६ रनमा अबिजित रहे ।

