वर्षा बाधक भएपछि नेपाल र नामिबियाले अंक बाँडे

२६ असार, काठमाडौं । टी-२० विश्वकप छनोटको दोस्रो खेल पानीले रद्द भएपछि नेपालले नामिबियासँग अंक बाँडेको छ ।
नेपाल र नामिबियाले एक-एक बाँडेका हुन् । यससँगै नेपाल दुई खेलबाट ३ अंकका साथ समूह एको शीर्ष स्थानमा उक्लिएको छ ।
नेपालले टस जितेर फिल्डिङ रोज्यो । तर, नामिबियाले ब्याटिङ नगर्दै हल्का पानरी परेपछि खेल निर्धारित समयमा सुरु हुन सकेन ।
नामिबियाले ७ ओभरमा १ विकेट गुमाएर ५४ रन बनाउँदा फेरि पानी परेपछि खेल रोकियो । डीएल मेथडका आधारमा खेललाई १७ ओभरमा झारियो । 
तर, नामिबियाले थप चार बल खेल्दा भारी वर्षा भयो र खेल रद्द भयो । जतिबेला उसको स्कोर १ विकेटको क्षतिमा ६१ रन थियो । 
नेपालको लागि एक मात्र विकेट कप्तान पारस खड्काले लिएका थिए । नामिबियाको लागि २६ बल खेलेको व्याट्सम्यान स्टेफेन बार्डले अविजित ३९ रन बनाए ।

नेपालले आफ्नो पहिलो खेलमा अमेरिकालाई ६ विकेटले पराजित गरेको थियो । नामिबिया भने आरयरल्याण्डसँग पराजित भएको थियो ।



