विश्वकप छनोटमा नामिबियाको पहिलो जित

२८ असार, काठमाडौं । टी-२० विश्वकप छनोट क्रिकेटमा नामिबियाले पहिलो जित हात पारेको छ । सोमबार भएको आफ्नो तेस्रो खेलमा नामिबियाले अमेरिकालाई ७ विकेटले पराजित गरेको हो ।
पहिलो खेलमा आयरल्याण्डसँग ७ विकेटले पराजित नामिबियाले वर्षाले रद्द भएको दोस्रो खेलमा नेेपालसँग अंक बाँडेको थियो । अमेरिकाले भने तीन वटै खेल गुमाएको छ ।
अमोरिकाले दिएको ११४ रनको लक्ष्य नामिबियाले १२.५ ओभरमा मात्र ३ विकेट गुमाएर लक्ष्य भेट्टायो । उसको सुुरुवात निकै राम्रो रहृयो ।
ओपनर जेरी स्नाइम्यान र स्टीफन बार्डले ९७ रनको साझेदारी गरे । स्नाइम्यानले ३५ ओभरमा ५ चौका र ५ छक्काको मदतमा ६२ रन बनाए । स्टीफन बार्डले ३४ रज जोडे ।
यसअघि पहिले ब्याटिङ गरेको अमेरिकाले २० ओभरमा ८ विकेट गुमाएर ११३ रन बनाएको थियो । उसका लागि अकिम डोट्सनले ४९ रन बनाए पनि अन्य ब्याट्सम्यान चल्न सकेनन् ।
जितसँगै नामिबिया ३ अंकका साथ तेस्रो स्थानमा उक्लिएको छ । ४ अंक जोडेको आयरल्याण्ड शीर्ष र ३ अंक जोडेको पपुवा न्यूगिनी दोस्रो स्थानमा छ ।
३ अंक जोडेको नेपाल चौथो स्थानमा छ ।

