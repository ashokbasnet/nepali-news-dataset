नेदरल्याण्डलाई झड्का, मल्लिकमाथि प्रतिबन्ध लाग्यो

२८ असार, काठमाडौं । अन्तराष्ट्रिय क्रिकेट काउन्सिल (आईसीसी) ले नेदरल्याण्डका बलर असन मल्लिकलाई तत्कालका लागि प्रतिवन्ध लगाएको छ ।
टी-२० विश्वकप छनोट खेलिरहेको नेदरल्याण्डका लागि यो ठूलो झड्का हो । समूह बीमा रहेको नेदरल्याण्ड ३ खेलबाट ४ अंकका साथ अंक तालिकाको तेस्रो स्थानमा छ ।
मिडियम पेश बलर मलिङको बलिङ एक्लन नियम विपरित भएको पाइएको हो । आईसीसीका अनुसार स्कटल्याण्डविरुद्ध नेदरल्याण्डले ३२ रनको जित हात पारेको खेलमा मलिकले नियमा विपरित बलिङ गरेको पाइएको छ ।
उनलाई तत्काल अन्तराष्ट्रिय क्रिकेटमा बलिङ गर्न रोक लगाइएको छ । अब उनको छुट्टै बलिङ एक्सन टेष्ट हुनेछ र त्यसमा लिगल पाइए मात्र उनले बलिङ गर्न पाउनेछन् ।

