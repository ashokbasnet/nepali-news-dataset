च्याम्पियन्स लिग टी-२० प्रतियोगिता नहुने

३० असार, काठमाडौं । अब च्याम्पियन्स लिग टी-२० प्रतियोगिता नहुने भएको छ । अब सेप्टेम्बर र अक्टोबरमा च्याम्पियन्स लिग टी-२० हुनेछैन ।
च्याम्पियन्स लिग टी-२० को गभर्निङ काउन्सिलले यस्तो निर्णय गरेको भारतीय क्रिकेट कन्ट्रोल बोर्ड बीसीसीआईले जनाएको छ ।
भारत, दक्षिण अफ्रिका र अष्ट्रेलिया मिलेर सन् २००९ मा युरोपमा फुटबलको च्याम्पियन्स लिग जस्तै क्रिकेटमा च्याम्पियन्स लिग टी-२० सुरु गरेका थिए ।
बीसीसीआईका सचिव अनुराग ठाकुरले अपेक्षा गरिए अनुसार क्रिकेट समर्थकहरुको मन जित्न प्रतियोगिता सफल नभएको बताए ।
साथै उनले प्रतियोगिता नगर्ने निर्णय निकै कठिन फैसला भएको बताए ।

