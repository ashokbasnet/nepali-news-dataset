सिजनको पहिलो इल क्लासिको नोभेम्बरमा

३० असार, काठमाडौं । स्पेनिस ला लिगा फुटबलमा बार्सिलोना र रियल मड्रिडको इल क्लासिको नोभेम्बरमा हुने भएको छ ।
स्पेनिस फुटबल फेडेरेसनले सार्वजनिक गरेको ला लिगाको खेल तालिका अनुसार पहिलो इएल क्लासिको नोभेम्बर ७/८ मा हुने रियलको घरेलु मैदान बेर्नाबाओमा हुुनेछ ।
फिफाको प्रतिवन्धका कारण बार्सिलोनाका दुई नयाँ खेलाडी टुरान र एलेक्स भिडालले पहिलो इएल क्लासिको गुमाउनेछन् । उनीहरुले जनवरीदेखि मात्र बार्सिलोनाका लागि खेल्न पाउनेछन् । नाउ क्याम्पमा अपि्रल ३ मा हुने दोस्रो इएल क्लासिकोमा भने दुबै उपलब्ध हुनेछन् । 
बार्सिलोनाले अगुष्ट २२ मा एथ्लेटिको बिल्बाओविरुद्ध खेल्दै उपाधि रक्षा यात्रा सुरु गर्नेछ । राफेल बेनिटेजको नेतृत्वमा रहेको रियल मडि्रडको पहिलो खेल भने नवप्रवेशी स्पोर्टिङ गिजोनसँग परेको छ ।
बार्सिलोना र एथ्लेटिको मड्रिडको खेल सेप्टेम्बर १२ र जनवरी ३१ मा परेको छ । पहिलो मड्रिड डर्बी अक्टोबर ४ मा परेको छ दोस्रो फेब्रुअरी २८ मा बेर्नाबाओमा हुनेछ ।
कोपा डेल रे सेप्टेम्बर २ बाट सुरु हुनेछ भने स्पेनिस कपको फाइनल मे २१ मा हुनेछ ।

