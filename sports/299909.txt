विशेष खेलकुदमा सविता चौधरीलाई स्वर्ण
३० असार, काठमाडौं । राष्ट्रिय खेलकुद परिषद्को आयोजनामा “२० औं विद्यालयस्तरीय राष्ट्रिय विशेष खेलकुद प्रतियोगिता बुधबार सुरु भएको छ ।
बुधबार भएको प्रतियोगिता अन्तरगत आंशिक दृष्टिविहिन तर्फ छात्रा ५० मिटर दौडमा लेबोरेटरी उ.मा.बि., किर्तिपूरकी सविता चौधरी ९.९३ सेकेन्डका साथ प्रथम हुंदै स्वण पदक प्राप्त गर्न सफल भएकी छिन् । दोश्रो स्थानमा लेबोरेटरीकै मनिषा राई र तेश्रो स्थान अमर आदर्शकी सिता घिमिरे प्राप्त गरेका छन् । मनिषाले उक्त दुरी ९.९४ सेकेन्डमा र घिमिरेले १०.१६ सेकेन्डक साथ पुरा गरेका थिए ।
एथलेटिक्स खेलमात्र समावेस भएको प्रतियोगितामा पूर्ण दृष्टिविहिन छात्र तर्फको ५० मिटर दौडमा रघुनाथ आदर्श उमाबि कैलालीका मानसिंह विष्ट ७.६८ सेकेन्डका साथ स्वर्ण पदक प्राप्त गर्न सफल भए । उक्त दौडमा आदर्श शौल माबिका सुनिल लामाले रजत र मंगल प्रसाद उमाबिका शोभाराम डाँगीले कास्य पाए ।
छात्रा तर्फ लेबोरेटरीकी सुनिता भट्टराईले ८.९८ सेकेन्डका साथ स्वर्ण पाँउदा मंगल प्रसाद उमाबिकी सुशिला चौधरीले रजत र आदर्श शौल उमाबिकी एलिसा फुंयालले कास्य पाईन् ।
४५ स्वर्ण पदकका लागि भएको प्रतिस्पर्धाको बहिरा तर्फको छात्र १०० मि. दौडमा बहिरा बाल विकास भैरहवाका देवेन्द्र सारु १२.९९ सेकेन्डका साथ पहिलो भएकाछन् । दोश्रो स्थानमा धवलागिरी बहिरा विद्यालयका अर्जून नेपाली र तेश्रो स्थानमा केन्दि्रय बहिरा उमाबिका सुमन श्रेष्ठ भएकाछन् ।
छात्रा तर्फ धौलागिरीकी तिलदेवी गरवुजा १५.४१ सेकेन्डका साथ स्वर्ण पदक प्राप्त गर्न सफल भएकी छिन् । बहिरा बाल उमाबिकी संजु रानाले रजत र पुष्पा खत्रीले कास्य पदक प्राप्त गरेकी थिईन् ।
बिजयी प्रथम, द्वितीय र तृतीय हुनेले क्रमशः १५ सय, एक हजार र पाँच सय नगद पुरस्कारका साथै मेडल र प्रमाण पत्र प्राप्त गरेका थिए ।
दुई दिने प्रतियोगितामा उपत्यका भित्रका र जिल्लाका गरि २८२ खेलाडीहरुले प्रतिस्पर्धा गर्दैछन् ।

