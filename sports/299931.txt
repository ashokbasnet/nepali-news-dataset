विश्वकप छनोटमा अमेरिकाको पहिलो जित

३० असार, काठमाडौं । टी-२० विश्वकप छनोट क्रिकेटमा अमेरिकाले पहिलो जित हात पारेको छ । सुरुवाति तीन खेलमा लगातार हार व्यहोरेको अमेरिकाले बुधबार जर्सीलाई ५ विकेटले पराजित गरेको हो ।
टस जितेर पहिले ब्याटिङ गरेको जर्सी १७.३ ओभरमा ८७ रन जोड्दा अलआउट भयो । अमेरिकी बलरहरु चम्किएपछि जर्सीका कुनै पनि ब्याट्सम्यानले उलेख्य प्रदर्शन गर्न सकेनन् ।
एन्थोनी काइले १८ रन बनाए भने चाल्र्स १८ रनमा अविजित रहे । नासिर जमाली र हम्माद शाहिदले ३-३ विकेट lmए भने तमिल पटेलले २ विकेट हात पारे ।
८८ रनको सामान्य लक्ष्य अमेरिकाले मात्र १५.४ ओभरमा ५ विकेट गुमाएर भेट्टायो । उसका अकिम डोट्सनले ३१ र फाहदल बाबरले ३० रन बनाए । डोट्सन र बाबरले पहिलो विकेटका लागि ६० रनको साझेदारी गरे ।
जितपछि अमेरिका २ अंकका सात समूह एकको छैटौं नम्बरमा छ । शीर्ष स्थानमा रहेको आरल्याण्डको ६ अंक छ भने नेपाल ३ अंकसहित चौथो स्थानमा छ । जर्सी २ अंकसहित पाँचौं स्थानमा छ ।

