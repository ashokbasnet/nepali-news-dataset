कुशल परेराले १७ बलमै बनाए अर्धशतक

३० असार, काठमाडौं । श्रीलंकाका ब्याट्सम्यान कुशल परेराले एकदिवसीय क्रिकेटमा १७ बलमै अर्धशतक पुरा गरेका छन् ।
पाकिस्तानविरुद्धको दोस्रो एकदिवसीयमा उनले १७ बलमा ११ चौका र एक छक्काको मदतमा ५१ रन बनाए । यो एकदिवसीयको दोस्रो फास्टेष्ट अर्धशतक हो ।
एकदिवसीयमा एबी डिभिलियर्सले १६ बलमा ५० रन बनाएर एकदिवसीयमा फस्टेष्ट अर्धशतकको रेकर्ड बनाएका छन् ।
परेराले श्रीलंकाका लागि भने सनथ जयसूर्यर्वाको नाममा रहेको फस्टेष्ट अर्धशतकको कीर्तिमानसँग बराबरी गरेका छन् ।
परेरा २५ बलमा १३ चौका र दुई छक्कासहित ६८ रन बनाएर आउट भएका छन् ।

