आर्सनललाई हराउँदै क्रिष्टल प्यालेस १६ औं स्थानमा उक्लियो

क्रिष्टल प्यालेसको मैदानमा भएको खेलमा घरेलु टोली ३-० ले विजयी भयो ।

आर्सनल विरुद्धको खेलमा क्रिष्टल प्यालेसलाई विजयी गराउन एन्ड्रोस टाउनसेन्ड, योहान काबाए र मिलिभोएभिचले एक एक गोल गरे ।

जितसँगै क्रिष्टल प्यालेस ३१ खेलबाट ३४ अंक जोड्दै प्रिमियर लिगको अंक तालिकामा १६ औं स्थानमा उक्लिएको छ ।

३० खेलबाट ५४ अंक जोडेको आर्सनल भने छैटौं स्थानमा रहेको छ ।

३१ खेलबाट ७५ अंक जोडेको चेल्सी तालिकाको शिर्ष स्थानमा रहँदा ६८ अंकको साथ टोटनह्याम हट्सपर दोस्रो तथा ६३ अंकको साथ लिभरपुल तेस्रो स्थानमा रहेको छ ।

म्यान्चेस्टर सिटी ६१ अंकको साथ चौथो स्थानमा रहँदा पाँचौ स्थानको म्यान्चेस्टर युनाईटेडको ५७ अंक छ ।
