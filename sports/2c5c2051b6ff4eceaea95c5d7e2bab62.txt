पहिलो खेलमै कोसोभोको छलाङ

काठमाडौं, जेठ २२ । कोसोभो आफ्नो पहिलो आधिकारिकरुपमा मान्यताप्राप्त अन्तर्राष्ट्रिय फुटबल खेलमा विजयी भएको छ ।कोसोभोले शुक्रबार राति भएको खेलमा फेरो आइल्यान्ड्सलाई २–० ले हराएको हो ।झन्डै एक घन्टाको खेल १० खेलाडीलेमात्र खेले पनि कोसोभोले फेरो आइल्यान्ड्सलाई पराजित गरेको हो ।४४औं मिनेटमा अल्बर्ट बन्जाकुले गोल गर्दै कोसोभोलाई सुरुआती अग्रता दिलाए । बन्जाकु कोसोभोका लागि पहिलो अन्तर्राष्ट्रिय गोल गर्ने खेलाडी पनि बनेका छन् ।त्यसको केही समयअघिमात्रै बर्सन्ट सेलिना रातोकार्ड खाँदै मैदानबाट बाहिरिएपछि कोसोभो १० खेलाडीमा सीमित भएको थियो ।जर्मनीको फ्रायांकफर्टमा भएको खेलमा अन्तिम समयमा एलबेसान रशानीले गोल गर्दै कोसोभोलाई जित दिलाए ।कोसोभोले गएको मे १३ मा फुटबलको अन्तर्राष्ट्रिय प्रशासकीय निकाय फिफाको सदस्यता पाएको थियो ।त्यसअघि, कोसोभोले युरोपियन फुटबलको प्रशासकीय निकाय (युइएफए)को सदस्यता पाएको थियो ।
