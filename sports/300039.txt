युरोपको उत्कृष्ट फुटबलरको मनोनयनमा मेस्सी र रोनाल्डो

३१ असार, काठमाडौं । युरोपको उत्कृष्ट खेलाडीको अवार्डका लागि लिओनल मेस्सी र र क्रिष्टियानो रोनाल्डो मनोनयनमा परेका छन् ।
यूईएफए वेष्ट प्लेयर इन युरोप अवार्डका लागि मनोनयनमा परेका १० खेलाडीको नाम सार्वजजिक भएको छ । जसमा च्याम्पियन्स लिगको फाइनल खेलेका बार्सिलोना र युभेन्टसका खेलाडीको बाहुल्य छ ।
इंग्लिस क्लबबाट चेल्सीका इडेन हजार्ड परेका छन् । प्रिमियर लिग विजेता चेल्सी च्याम्पियन्स लिगको क्वार्टरफाइनलबाटै बाहिरिएको थियो ।

मनोनयनमा बार्सिलोनाका तीन स्ट्राइकर मेस्सी, लुईस स्वरेज र नेयमार परेका छन् । उनीहरुले तीन जनाले गत सिजन १२२ गोलको कीर्तिमान बनाएका थिए ।
युभेन्टसका गोलरक्षक बुफोन, पोग्बा र अर्टुरो भिडाल परेका छन् । कार्लोस टेभेज र आन्द्रे पिर्लो पनि मनोनयनमा परेका छन् ।
यूईएफए वेष्ट प्लेयर इन युरोप अवार्डको विजेता अगष्ट २८ मा मोनाकोमा हुने च्याम्पियन्स लिगको ड्रका क्रममा घोषणा गरिनेछ ।

