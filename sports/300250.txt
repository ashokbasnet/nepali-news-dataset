नेपाली क्रिकेट टीमका फिजियो यौन दुर्व्यवहारको आरोपमा पक्राउ

३१ असार, काठमाडौं । महिलालाई यौन दुर्व्यवहार गरेको अभियोगमा नेपाली क्रिकेट टीमका फिजियो अइजाज बसिर असाई पक्राउ परेका छन् ।
लगतै नेपाल क्रिकेट संघ क्यानले बसिरलाई हटाएको छ ।
टी-२० विश्वकप छनोटका लागि नेपालले भारतका क्रिकेट फिजियो बसिरलाई राष्ट्रिय टीमको फिजियोमा नियुक्त गरेकोथियो ।
तर, नेपाली टोलीसँगै ला मोन्ट होटलमा रहेका ४२ वर्षका डा. बसिरले महिला मसाजरलाई यौनिक आसयको व्यवहार गरेको गरेको आरोप लागेको छ ।
बेलफास्ट टेलिग्राफका अनुसार मुम्बईका बसिरले मंगलबार होटलका महिला मसाजरलाई फुट बडी मसाजका लागि आग्रह गरेका थिए । मसजका क्रममा भित्री बस्त्र लगाउनु पर्ने भएपनि उनले यौन दुर्व्यवहार गरेका थिए ।
लगतै उनले होटलका म्यानेजरका अगाडि ती महिलासँग माफी मागेका थिए भने १० पाउण्ड टिप्स समेत दिएका थिए । तर, उनले अस्वीकार गरिन् ।
बसिरका वकिलले मसाज गरेको तर, महिलाको हात नसमातेको दाबी गरेका छन् ।
एक रात हिरासतमा राखेपछि उनलाई अदालतमा उपस्थित गराइएको थियो । समाचारमा जनाइए अनुसार बसिरलाई अदालतमा उपस्थित गराउँदा क्यानका अध्यक्ष दिपक कोइराला र सहायक टीम म्यानेजर पनि उपस्थित थिए ।
सुनुवाइपछि न्यायाधीशलदे बसिरलाई अदालत नजिकैको स्ट्राङफोर्ड आर्मस होटलमा बस्ने गरी नेपाली टीमको जमानीमा २५ सय युरो धरौटीमा छाडेको छ ।
बसिरको मुद्धा टुङ्गो नलागेसम्म होटल बसाइको खर्च र उनको धरौटीको जमानी बस्न नेपाली टीम सहमत भएको समाचारमा उल्लेख छ । उनको मुद्धाको सुनुजाइ १२ अगष्टमा हुनेछ ।
यसैबीच क्यानले बसिरलाई निलम्बन गरेको छ । अभद्र व्यवहार गरेकोले उनले बिहीबारदेखि लागु हुने गरी पदबाट हटाइएको क्यानले जनाएको छ ।

