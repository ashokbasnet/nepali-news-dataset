नेपाली फुटबल टीमको प्रशिक्षकमा ध्रुव केसी नियुक्त

३१ असार, काठमाडौं । नेपाली राष्ट्रिय फुटबल टोलीको प्रशिक्षकमा ध्रुवबहादुर केसी नियुक्त भएका छन् । केसीले शुक्रबारबाट प्रशिक्षण सुरु गर्नेछन् ।
अखिल नेपाल फुटबल संघ एन्फाले केसीलाई एक वर्षका लागि केसीलाई प्रशिक्षकमा नियुक्त गरेको हो । केसीको प्रशिक्षणमा नेपालले आगामी अगष्ट ३१ मा भारतसँग मैत्रिपूर्ण फुटबल खेल्नेछ ।
सन् १९८७ बाट प्रशिक्षण सुरु गरेका केसीले उमेर समूहका विभिन्न टीम सम्हालिसकेका छन् । १९९८ मा केसीले राष्ट्रिय टोलीको प्रशिक्षक थिए, जतिबेला नेपालले अलइण्डिया गभर्नर गोल्डकपमा जित हात पारेको थियो ।
२०१० मा उनको प्रशिक्षणमा नेपाली पहिला फुटबल टीमले साउथ एसियन गेममा काश्य पदक हात पारेको थियो । साफ महिला फुटबलमा पनि उनकै प्रशिक्षणमा नेपालले काश्य पदक जितेको थियो ।
केसीकै प्रशिक्षणमा थ्रीस्टार क्लबले ए डिभिजन लिगको उपाधि जितेको थियो ।

