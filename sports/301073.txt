टेभेज बोका जुनियर्स फकिँदा म्यारानोडाको स्वागत

३ असार, काठमाडौं । जर्नेन्टिनी स्ट्राइकर कार्लोस टेभेज ११ वर्षपछि बोका जुनियर्सको जर्सीमा मैदान उत्रिएका छन् ।
टेभेज मैदान उत्रिँदा स्वागत गर्न अर्जेन्टिनी लेजेन्ड डिएगो म्याराडोना समेत उपस्थित थिए । फ्याराफिटमा रहेका म्याराडोनाले घर फर्किएको स्वागत गरिएको ब्यानर बोकेका थिए ।
बोम्बोनेरा स्टेडियममा क्विल्म्सविरुद्ध मैदान उत्रँदा टेभेजलाई घरेलु समर्थकले भब्य स्वागत गरे ।

टीमलाई २-१ को जित दिलाउन सहयोग गरेका टेभेजले गोल भने गर्न सकेनन् । दोस्रो हाफमा उनी गोल गर्न चुके । यद्यपि ११ वर्ष युरोपमा फुटबल खेलेर फर्किएका टेभेजको स्किल घरेलु लिग खेलिरहेका खेलाडीहरु भन्दा मनामोहन थियो ।
जितसँगै बोका जुनियर्स अर्जेन्टिनी प्रिमेरा डिभिजनको शीर्ष स्थानमा उक्लिएको छ ।

