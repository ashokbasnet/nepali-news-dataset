फोटो झुन्डाउनमात्र आएको होइन : सदस्य सचिव विष्ट
३ साउन, काठमाडौं । राष्ट्रिय खेलुकद परिषद (राखेप)का सदस्य सचिव केशव विष्टले आफू खेलकुदमा फोटो झुन्डाउनमात्र नआएको बताएको छन् ।
नेपाल खेलकुद पत्रकार मञ्चले गरेको स्वागत कार्यक्रममा विष्टले आउने दुई तीन महिनामा खेल क्षेत्रमा आशा जागाउने कदम चाल्न लागेको जानकारी दिए ।
‘खेलकुदमा ९० प्रतिशत विवाद व्यक्तिगत स्वार्थका कारण भएको छ’ उनले भने-त्यसपछि व्यक्तिगत रुपमा कसैलाई घाटा नुहन सक्ला । विवाद भएका कराते, तेक्वान्दो, फुटबल, क्रिकेटमा केही परिवर्तन हुन सक्छ । हामीले समस्याको पहिचान गरिसकेका छौं ।’
सेपाकताक्रोको कार्यवहाक अध्यक्षका रुपमा इन्चोन एसियाडमा टोली लिएर गरेको आफूसहितको टोलीले निर्गानी गर्दा गर्दै एक जना खेलाडी भागेको भन्दै उनले भने-‘३ जना भगाएको त्यति बेला राखेपको सदस्य रहेको भन्ने गलत समाचार आए, त्यसले मन दुखेको छ ।’
राखेप सदस्य सचिव विष्टले खेलाडीको आर्थिक अवस्थामा सुधार नभएसम्म आउने दिनमा पनि यस्ता घटना हुन सक्ने बताए ।
मञ्चका अध्यक्ष फुयालले खेलकुदमा व्यक्तिगत मात्र नभइ दलगत र गुटगत स्वार्थ समेत रहेकोले त्यसबाट माथि उठ्न विष्टलाई सुझाव दिए ।
निर्वतमान अध्यक्ष राजवंशीले जस्तो काम गर्‍यो, त्यस्तै समाचार आउने बताए । उनले भने-‘हामी सहकार्यका लागि सधै तयार छौं । तर त्यसका लागि तपाईले राम्रो काम गर्नुपर्छ ।’

