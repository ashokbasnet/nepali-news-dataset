डेब्यूको १३७ सेकेण्डमा नै स्टर्लिङको गोल

५ साउन, काठमाडौं । म्यानचेष्टर सिटीका फवार्ड राहम स्टर्लिङले डेब्यूको तीन मिनेटमा नै गोल गरेका छन् ।
इन्टरनेशनल च्याम्पियन्स कपमा रोमाविरुद्ध सिटीका स्टर्लिङले डेब्यू गरेका थिए । उनले खेल सुरु भएको २ मिनेट १७ सेकेण्ड अर्थात १३७ सेकेण्डमा नै गोल गरेका हुन् ।
२० वर्षका स्टर्लिङ हालै मात्र ४९ मिलियन पाउण्डमा लिभरपुलबाट सिटी गएका थिए । उनी पहिलो हाफपछि सब्सिच्युट भए ।
खेलको निर्धारित समय २-२ गोलको बराबरीमा सकिएपछि निर्णय टाइब्रेकरबाट लिइयो । जसमा जोए हार्टले रोमाका दुई खेलाडीको प्रहार रोकेपछि म्यानचेष्टर सिटी ५-४ ले विजयी भएको छ ।

