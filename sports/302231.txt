मेस्सीले ‘भ्रष्ट तानाशाह’बाट पैसा लिएको आरोप

५ साउन, काठमाडौं । लिओनल मेस्सीमाथि ‘अफ्रिकाकै भ्रष्ट तानाशाह’बाट २.४ मिलियन पाउण्ड लिएको आरोप लागेको छ ।
२८ वर्षीय फुटबल सुपर स्टार मेस्सी गत साता गाबोन गएका थिए । उनले पोर्ट जेन्टिल शहरमा नयाँ स्टेडियम निर्माणका लागि सिमेन्ट र ब्लक राखे ।
उनीसँगै गाबोनका विवादास्पद राष्ट्रपति अली बोङ्गा पनि उपस्थित थिए । बोङ्गामाथि भ्रष्टाचार र मानवअधिकार उल्लंघनको गम्भीर आरोप लागेको छ ।
बार्सिलोनाका अर्जेन्टिनी स्टार मेस्सी बोङ्गा फेमेली रेष्टुराँको उदघाटनमा पनि सहभागी भए ।
फ्रान्सेली सञ्चार माध्यमहरुले मेस्सीले उक्त भ्रमणका लागि २.४ मिलियन पाउण्ड लिएको दाबी गरेका छन् ।
बोङ्गाले भने केही वर्षअघि बार्सिलोनामा भेट हुँदा गरेको बाचा अनुसार मेस्सी भ्रमणमा आएको बताएका छन् ।
फ्रान्स प्रहरीले बोङ्गा परिवारमाथि लागेको भ्रष्टाचार आरोपबारे अनुसन्धान गरिरहेको छ ।

