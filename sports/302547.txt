जेरार्डको टीमविरुद्ध स्वरेजको गोल

६ साउन, काठमाडौं । प्रि सिजन टुरका क्रममा अमेरिकामा रहेको युरोपियन च्याम्पियन बार्सिलोनाले एलए ग्यारेक्सीलाई पराजित गरेको छ ।
बुधबार भएको खेलमा लिओनल मेस्सी र नेयमार विनाको बार्सिलोनाले एलए ग्यालेक्सीलाई २-१ गोल अन्तरले पराजित गरेको हो ।
पासाडेनामा भएको खेल हेर्न ९३ हजार भन्दा बढी दर्शक रंगशालामा पुगेका थिए । खेल सुरु हुनु अघि लिभरपुलका पूर्व टीममेट लइस स्वरेज र टफेन जेरार्डले एक अर्कालाई अंकमाल गरेको दृश्य हेर्न लायक थियो ।
तर, पहिलो हाफको अन्तिममा बार्सिलोनाका लुइस स्वरेजले एलए ग्यालेक्सीविरुद्ध गोल गरे । खेलको ५६ औं मिनेटमा सर्गी रोबर्टोले गोल गर्दै बार्सिलोनाको अग्रता दोब्बर पारे ।
एएल ग्यालेक्सीका लागि खेलको अन्तिममा टोमी मेयरले सान्त्वना गोल गरेका थिए ।

