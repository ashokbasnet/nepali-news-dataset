प्रि-सिजन टुरमा चेल्सीको अप्रत्यासित हार

७ साउन, काठमाडौं । प्रि-सिजन टुरका क्रममा अमेरिकामा रहेको प्रिमियर लिग च्याम्पियन चेल्सीले पहिलो खेलमै अप्रत्यासित हार व्यहोरेको छ ।
गएराति भएको खेलमा चेल्सी न्यूयोर्क रेड बुल टीमसँग ४-२ गोल अन्तरले पराजित भएको छ ।
खेलमा चेल्सीले २६ औं मिनेटमा रेमीको गोलबाट अग्रता लिएको थियो ।
तर, दोस्रो हाफमा उत्कृष्ट पुनरागमन गर्दै रेडबुलले ५७ औं मिनेटमा बराबरी गोल फर्कायो । ६७ औं मिनेटमा १६ वर्ष किशोर टेलर एडम्सले गोल गर्दै घरेलु टोलीलाई २-१ को अग्रता दिलाए ।
७३ सिन डेभिसले गोल गर्दै रेडबुललाई ३-१ को अग्रता दिलाए । दुई मिनेटपछि नै चेल्सीका इडेन हजार्डले गोल गर्दै अग्रता घटाएपनि डेभिसले ७८ औं मिनेटमा गोल गरेपछि न्यूयोर्क रेडबुल ४-२ ले विजयी भयो ।
चेल्सीका राडामेल फल्काओले वार्मअप गरेपछि उनले डेब्यू भने गर्न पाएनन् ।

