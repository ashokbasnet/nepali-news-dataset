भारतीय टेष्ट टीममा अमितको पुनरागमन

७ साउन, काठमाडौं । श्रीलंकाविरुद्धको टेष्ट सिरिजका लागि विराट कोहलीको कप्तानीमा भारतीय टीमको घोषणा भएको छ ।
टीममा अमित मिश्राले पुनरागमन गरेका छन् । उनी चार वर्षपछि भारतीय टेष्ट टीममा पर्न सफल भएका हुन् । तर, बंगलादेश भ्रमणमा परेका करण शर्मा १५ सदस्यीय टीममा पर्न सकेनन् ।
फिट नभएका कारण मोहम्मद शमी पनि भारतीय टेष्ट टीममा पर्न सकेनन् । गौतम गाम्भीरलाई टीममा राख्नेबारे कुनै छलफल नै नभएको चयन समितिका अध्यक्ष सन्दिप पाटिलले बताएका छन् ।
भारतीय टीममा कोहलीसँगै शिखर धवन, मुरलि विजय, केएल राहुल, चेतेश्वर पुजारा, अजिन्क्या रहाणे, रोहित शर्मा, रिद्धिमान साहा, आर अश्विन, इशान्त शर्मा, भुवनेश्ववर कुमार, हरभजन सिंंह, वरुण एरोजन, अमित मिश्रा र उमेश यादव छन् ।
भारत र श्रीलंकाबीच १२ अगष्टदेखि १ सेप्टेम्बरबीचमा ३ टेष्ट म्याच हुनेछ ।

