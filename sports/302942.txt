अफगानिस्तान टी-२० विश्वकपका लागि छनोट

७ साउन, काठमाडौं । पपुवा न्यूगिनीलाई पराजित गर्दै अफगानिस्तान टी-२० विश्वकपका लागि छनोट भएको छ ।
बिहीबार भएको टी-२० विश्वकप छनोटको प्ले आफमा पपुवा न्यूगिनीलाई ६ विकेटले पराजित गर्दै अफगानिस्तानले विश्वकपमा स्थान बनाएको हो ।
पपुवा न्यूगिनीले प्रस्तुत गरेको १२८ रनको लक्ष्य अफगानिस्तानले १८.२ ओभरमा ४ विकेट गुमाएर भेट्टायो ।
अफगानले पहिलो बलमा नै भरपर्दा ब्याट्सम्यान मोहम्मद सेहजादको विकेट गुमाएको थियो । तर, नवरोज मंगोलले अविजित ६५ रनको पारी खेले । कप्तान अस्गरले २२ रन बनाए भने नजिबुल्लाह जादरानले ६ बलमा दुई छक्कासहित नटआउट १४ रन बनाए ।
यसअघि पहिले ब्याटिङ गरेको पपुवा न्यूगिनीले २० ओभरमा ६ विकेट गुमाएर १२७ रन बनाएको थियो । उसका लागि चाल्र्स अनिमीले नटआउट ३७ रनको महत्वपूर्ण पारी खेलेका थिए ।
अफगानिस्तानका सापुर जादरानले २ विकेट लिए । मोहम्मद नाबी, दौलत जादरान, मिरवाइस असरफ र हामिद हसनले १-१ विकेट लिए ।

