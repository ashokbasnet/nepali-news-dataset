सिटीको पोष्टमा रियल मड्रिडको चार गोल

८ साउन, काठमाडौं । इन्टरनेशनल च्याम्पियन्स कपमा रियल मड्रिडले म्यानचेष्टर सिटीलाई पराजित गरेको छ ।
मेलबर्न क्रिकेट ग्राउण्डमा शुक्रबार भएको खेलमा रियल मड्रिडले सिटीमाथि ४-१ को जित हात पारेको हो । सिटीका लागि डेब्यू गरेका मिडफिल्डर फेबियन डेल्फले चोटका कारण १८ औं मिनेटमा नै मैदान छाडे ।
करिम बेन्जिमा, क्रिष्टियानो रोनाल्डो र पेपेले गोल गर्दै रियललाई अग्रता दिलाए । सिटीका याया टोरेले पहिलो हाफको अन्तिममा पेनाल्टीमा गोल गरे ।
तर, ७३ औं मिनेटमा डेनिस चेरीशेवले गोल गर्दै रियल मड्रिडलाई ४-१ को जित दिलाए ।

