इटानियन हाइजम्परले आधा दाह्री-जुँगा खौरिएपछि …

८ साउन, काठमाडौं । खेलाडीहरु बेला बेला उनीहरुको प्रदर्शन भन्दा पनि गलत हर्कत तथा अनौठो व्यवहारले चर्चा आउँछन् ।
इटलीका हाइ-जम्पर जियानमार्को टामबेरी पनि फेरि एक पटक चर्चामा आएका छन् । शुुक्रबार भएको सेन्सबरिज एनिर्भसरी गेमको हाइ जम्पमा दोस्रो भएका उनी मेडल जितेका कारण भने चर्चामा आएका होइनन् ।
२३ बर्षीय टामबेरी ‘आबारा’ जस्तो फेसियल हेयरस्टाइलका कारण चर्चामा आएका हुन् । उनी आधा दाह्री-जुँगा खौरिएर खेलमा सहभागी भए ।

जसले सबैको ध्यान तानेको छ । उनको यो शैली नयाँ भने होइन । उनले सन् २०११ देखि बेला बेला आधा दाह्री- जुँगा खौरिएर आधा राख्ने गरेका छन् ।
उनका अनुसार यो उनको टे्रड मार्क नै बनेको छ । भन्छन्-‘मलाई स्टेजमा रहन र अडियन्सलाई इन्टरटेन गर्न मन पर्छ ।’
शुुक्रबार भएको हाइ जम्पमा उनी २.२८ मिटरको हाइटसहित दोस्रो भए । सन् २०११ को यूरोपियन एथलेटिक्स जूनियर च्याम्पियनशिपमा कास्य पदक जितेका थिए ।

