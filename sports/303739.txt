म्याचेष्टर युनाइटेडद्वारा बार्सिलोना पराजित

१० साउन, काठमाडौं । मैत्रिपूर्ण खेलमा म्यानचेष्टर युनाइटेडले बार्सिलोनालाई पराजित गरेको छ ।
आइतबार विहान भएको खेलमा युनाइटेडले लिओनल मेस्सी र नेयमार बिनाको बार्सिलोनालाई ३–१ गोल अन्तरले पराजित गरेको हो ।
युनाइटेडले आठौं मिनेटमा नै वायन रुनीको गोलबाट अग्रता लिएको थियो । पहिलो हाफमा दुबै टोलीबाट गोल हुन सकेन र युनाइटेडले एक गोलको अग्रता कायमै राख्यो ।
६५ औं मिनेटमा जोसे लिनगार्डले अग्रता दोब्बर पारे । खेलको अन्तिम मिनेटमा बार्सिलोनाका लागि रिफिन्हाले गोल गरे । तर, लगतै अदनान जनुजाजले गोल गर्दै म्यानचेष्टर युनाइटेडलाई ३–१ को जित दिलाए ।

