आर्मी र झापा ११ ललित स्मृति फुटबलको सेमिफाइनलमा

काठमाडौं, असार १०  - त्रिभुवन आर्मी क्लव र झापा ११ अठार वर्ष मुनिको ललित स्मृति फुटबल प्रतियोगिताको सेमिफाइनलमा पुगेका छन् । शुक्रबार भएको खेलमा आर्मीले  नेपाल पुलिसलाई २–० ले हराएको हो । उसका लागि दिनेश हेमजन र अरिक विस्टले गोल गरे ।
यस्तै अर्को खेलमा झापाले सुदूर पश्चिमाञ्चललाई टाइब्रेकरमा हराएर अन्तिम चारमा स्थान बनाएको हो । निर्धारित समय १–१ गोलको बराबरीमा सकिएपछि खेल टाइब्रेकरमा गएको हो । सोमबार हुने सेमिफाइनलमा झापा र आर्मी तथा संकटा र लुम्बिनी क्लबले खेल्नेछन् ।
