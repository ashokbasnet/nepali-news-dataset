साफ यू-१६ च्याम्पियनसिप नेपाल र अफगान एकै समूहमा
१६ साउन, काठमाडौं । साफ यू-१६ च्याम्पियनसिप फुटबलमा नेपाल र अफगानिस्तान एकै समूहमा परेका छन् ।
शनिबार सार्वजनिक ड्र अनुसार नेपाल समूह बीमा परेको छ, जुन समूहमा अफगानिस्तान र माल्दिभ्स छन् । समूह एमा भारत, श्रीलका र आयोजक बंगलादेश छन् ।
भुटान र पाकिस्तानले भने यो पटक प्रतियोगितामा भाग लिएका छैनन् ।
प्रत्येक समूहको शीर्ष दुई टीम सेमिफाइनलमा पुग्नेछ । अगष्ट ९ बाट प्रतियोगिता सुरु हुनेछ ।

