साफ यू-१६ च्याम्पियनसिप खेल्न नेपाली टोली बंगलादेश प्रस्थान

२१ साउन, काठमाडौं । साफ यू-१६ च्याम्पियनसिप फुटबल खेल्न नेपाली टोली बंगलादेश प्रस्थान गरेको छ ।
टोलीलाई अखिल नेपाल फुटबल संघका अध्यक्ष गणेश थापा लगायतले विदाइ गरेका थिए ।
साविकको उपविजेता नेपाल समूह बीमा अफगानिस्तान र माल्दिभ्ससँगै परेको छ । समूहमा साविकको विजेता भारत, श्रीलंका र आयोजक बंगलादेश छन् । पाकिस्तान र भुटानले भने यो पटक भाग लिएका छैनन् ।
नेपालले पहिलो खेल सोमबार माल्दिभ्सविरुद्ध खेल्नेछ । अफगानिस्तानसँगको खेल अर्को शुक्रबार छ । मुख्य प्रशिक्षक उपेन्द्रमान सिंहले बंगलादेशमा नेपाली टोलीले राम्रो प्रदर्शन गर्ने विश्वास व्यक्त गरे ।
साथै उनले नेपालको लक्ष्य उपाधि भएको बताए । नेपाली टोलीको कप्तानी मनिष कार्कीले गर्नेछन् ।

