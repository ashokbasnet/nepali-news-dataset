गौरिकाले राष्ट्रिय कीर्तिमान सुधारिन्
२१ साउन, काठमाडौं । पौडीबाज गौरिका सिंहले १०० मिटर फ्रि स्टाइलमा आफ्नो राष्ट्रिय कीर्तिमान सुधार गरेकी छन् । रसियाको कजानमा जारी १६ औं फिना विश्व च्याम्पियनसिमा गौरिकाले दोश्रो राष्ट्रिय किर्तिमान राखेकी हुन् ।
उनले १०० मिटर फ्रिस्टाइल १ मिनट ३.२३ सेकेन्डमा पुरा गर्दै आफ्रिनो नाममा रहेको किर्तिमानमा ६८ डिजिटले सुधार गरेकी छिन् ।
यस अघि उनको गत जेठमा काठमाडौंमा सम्पन्न २० औं राष्ट्रिय खुला पौडीमा १ मिनट ३.९१ सेकेन्डको कीर्तिमान बनाएकी थिइन् ।
प्रतिस्पर्धाको हिटमा दोश्रो स्थानमा आएकी उनी समग्रमा ८१ औं स्थानमा रहेको टिम ब्यवस्थापक बासुदेव निरौलाले जानकारी गराए । प्रतियोगितामा ९० खेलाडीहरुको सहभागिता रहेको थियो ।

