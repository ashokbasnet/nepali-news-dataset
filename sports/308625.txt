विश्व ११ सँग खेल्न ज्ञानेन्द्र मलेसिया नजाने

२१, साउन काठमाडौं । नेपालका उपकप्तान ज्ञानेन्द्र मल्लले ब्याट फर नेपाल अभियान अन्तरगत आइतबार हुने विश्व ११ सँगको खेल नखेल्ने भएका छन् ।
घरेलु कारणले उनी मलेसिया नजाने भएका हुन् । किनरारा ओभलमा हुने खेलका लागि उनको स्थानमा नरेश बुढायरलाई टीममा बोलाइएको छ ।
नेपाल क्रिकेट संघ क्यानका अनुसार नेपाली टोली शुक्रबार विहान मलेसिया प्रस्थान गर्नेछ । पारस खड््काको कप्तानीमा रहेको नेपाली टोलीमा यू-१९ कप्तान राजु रिजाल पनि छन् ।
२० ओभरको खेलमा विश्व ११ को कप्तानी श्रीलंकाका लेजेन्ड सनथ जयसूर्याले गर्नेछन् ।

