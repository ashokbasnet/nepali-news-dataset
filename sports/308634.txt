अष्ट्रेलिया ९९ मिनेटमा अलआउट, यस्ता छन् ९ हाइलाइट
२१, साउन काठमाडौं । इंग्ल्याण्डका स्टुअर्ट ब्रोडले उत्कृष्ट बलिङ एसेजको चौथो टेष्टको पहिलो पारीमा अष्ट्रेलिया ६० रनमै अलआउट भएको छ ।
९९ मिनेटमा सिमित भएको पहिलो पारीका ९ हाइलाइट यस्ता छन् ।

६० टेष्ट क्रिकेटको इतिहासमा पहिलो पारीमा अष्ट्रेलियाले बनाएको यो तेस्रो सानो स्कोर हो । पछिल्लो ७९ वर्षमा अष्ट्रेलिया दोस्रो पटक कम रनमा अलआउट भएको हो । यसअघि २०११ मा दक्षिण अफि्रकाविरुद्ध ४७ रनमा अल आउट भएको थियो ।
२५  बल (४.१ ओभर) मा अष्ट्रेलियाले २ विकेट गुमायो । यो २००५ पछि पहिलो पटक कुनै पनि टीमले यसछिटो ५ विकेट गुमाएको हो । २००२ अघिको तथ्यांक छैन् ।
१११ बल अर्थात १८.३ ओभरमा अष्ट्रेलिया अलआउट भयो । पहिलो इनिङ यति कम ओभरमा सकिएको यो पहिलो पटक हो । टेष्टमा भने अष्ट्रेलियाको तेस्रो हो । यसअघि १९३६ मा १२.३ बलमा अल आउट भएको थियो ।
२ स्टुआर्ट ब्रोडले पहिलो ओभरमा नै दुई विकेट लिए । यसअघि दुई बलरले टेष्टमा पहिलो ओभरमा दुई विकेट लिएका छन् । यसअघि टेष्ट क्रिकेटमा इर्फान पठानले २००६ मा पाकिस्तानविरुद्ध र क्रिस केन्र्सले २००२ मा इंग्ल्याण्डको पहिलो ओभरमा दुई विकेट लिएका थिए ।
o क्रिस रोजर्स पहिलो पटक टेष्ट क्रिकेट करियरमा डक आउट भएका छन् । यो उनको ४६ औं इनिङ थियो ।
५ इंग्ल्याण्डका ब्रोड ३०० टेष्टमा ३०० विकेट लिने पाँचौं बलर बलेका छन् । पहिलो पारीमा ८ विकेट लिएपछि उनले ग्लेन म्याग्राको ३०७ विकेटको रेकर्डसँग बराबरी गरेका छन् । जेम्स एन्डरसनले ४१३, इयान बोथमले ३८३ र बब विलिसले ३२५ विकेट लिएका छन् ।
६.१ ओभर बलिङ गर्दै ब्रोडले ५ विकेट लिए । सन् २००२ पछि कुनै पनि बलरले ६.१ ओभरमा ३ भन्दा बढी विकेट लिएका थिएनन् । २००२ अघिको तथ्यांक छैन ।
o अष्ट्रेलियाका टप सेभेन ब्याट्सम्यानले १० भन्दा बढी रन बनाउन सकेनन् । माइकल क्लार्कले १० रन बनाए । ७९ वर्षपछि एसेज टेष्टमा अष्ट्रेलियाका टप सेभेन ब्याट्सम्यान यसरी फ्लप भएका हु्न् । टेष्टमा अष्ट्रेलियाका टप सेभेन ब्याट्सम्यानले १० भन्दा बढी रन बनाउन नसकेको यो पाँचौ पटक हो, जसमध्ये चार पटक इंग्ल्याण्डविरुद्ध छ ।
८-१५ ब्रोडले पहिलो पारीमा १५ रन दिएर ८ विकेट लिए । जुन उनको करियरकै उत्कृष्ट बलिङ हो । यसअघि उनले २०१३ मा न्यूजिल्याण्डको र २०१२ मा वेष्टइण्डिजको सात विकेट लिएका थिए ।
क्रिक इन्फोको सहयोगमा

