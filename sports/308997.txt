च्याम्पियन्स लिग प्ले अफमा युनाइटेडको प्रतिद्वन्द्वी ब्रुग

२२ साउन, काठमाडौं । च्याम्पियन्स लिग फुटबलको प्ले आफमा म्यानचेष्टर युनाइटेडले क्लब ब्रुग प्रतिद्वन्द्वी पाएको छ ।
शुक्रबार सार्वजनिक ड्रमा प्रिमियर लिगको यनाइटेडले बेल्जियमको ब्रुग प्रतिद्वन्द्वी पाएको हो ।
च्याम्पियन्स लिगमा ब्रुग १९७८ मा उपविजेता भएको थियो । बेज्लियमको प्रो लिगमा गत सिजन उपविजेता भएको ब्रुगले ११३ पटक लिग जितेको छ । पछिल्लो पटक २००४/०५ मा प्रो लिगको उपाधि जितेको थियो ।
स्कटिस च्याम्पियन सेल्टिकले भने स्वीडिस क्लब माल्मासँग प्ले अफ खेल्ने भएको छ ।
स्वीडिस लिग बिजेता माल्मो १९९७ मा च्याम्पियन्स लिगमा उपविजेता बनेको थियो । ४६ पटक घरेलु लिग जितेको सेल्टिकले भने एक पटक उपाधि जितेको छ भने एक पटक उपविजेता बनेको छ ।
च्याम्पियन्स लिगको प्ले अफमा भ्यालेन्सिया र मोनाको, लाजिओ र लुभिकुसन, सीएसकेए मस्को र स्पोर्टिङ सीपी, शाख्तर डोनेस्क र र्‍यापिव विन भिड्ने भएका छन् । एपोइल र अष्टाना, बासल र एम टेल, बाटे र पार्टिजान तथा डाइनामो जाग्रेब र स्केन्डरबेउ भिड्ने भएका छन् ।

