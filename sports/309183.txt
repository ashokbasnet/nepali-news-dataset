प्रिमियर लिगका पाँच दाबेदार : कसको कस्तो छ फर्वाड लाइन
२३ साउन, काठमाडौं । इंग्लिस प्रिमियर लिगको नयाँ सिजन शनिबारबाट सुरु हुँदैछ । यो पटक लिगको उपाधिका लागि पाँच क्लबलाई दाबेदार मानिएको छ ।
पाँच क्लबको फर्वाड लाइन कस्तो छ भनेर डेलमिलको सहयोगमा गरिएको विश्लेषण :
चेल्सी
फवार्ड (गत सजनको गोल) : डिएगो कोष्ट (२०), राडामेल फल्काओ (४ म्यान युनाइटेड), लोइक रेमी (९)
गत सिजन जम्मा लिग गोल : ७३

चेल्सीले गत सिजन प्रिमियर लिगको उपाधि जित्यो र यो सिजन पनि उसलाई प्रमुख दाबेदारका रुपमा हेरिएको छ । यो सिजन चेल्सीले भेट्रान डिडयर ड्रोग्बाको साथ पाउने छैन्, जसले गत सिजन सात गोल गरेका थिए ।
तर, फल्काओलाई भित्र्याएको छ । गत सिजन मोनाकोबाट लोनमा म्यानचेष्टर युनाइटेड आएका उनले आफ्नो पूर्व लय समाप्त सकेनन् । तर, चेल्सीका प्रशिक्षक जोसे माउरिन्होले एक मौका दिएर क्लबमा भित्र्याएका छन् । यदि फल्काओ चोट अघिको लयमा र्फकने हो भने चेल्सीको अट्याकिङलाई रोक्न सजिलो हुने छैन ।
चेल्सीका मुख्य स्ट्राइकर डिएगो कोष्टा नै हुन् । कोष्टाविरुद्ध खेल्नु कुनै पनि टोलीका लागि गाह्रो हुनेछ । कोष्टालाई सेस फेब्रिगास र इडेन हजार्डको साथ रहेनेछ । लोइक रेमी चेल्सीका अर्का स्ट्राइकर हुन् र कोष्टाका विकल्प पनि ।
चेस्सीको मिडफिल्ड भरपर्दो छ, जसले गोलका लागि राम्रो अबसरहरु सृजना गर्न सक्छ ।
 
म्यानचेष्टर युनाइटेड
फवार्ड (गत सजनको गोल) : वायन रुनी (१४), जाभियर हर्नान्डेज (९ रियल मड्रिड), जेम्स विल्सन (२)
गत सिजन जम्मा लिग गोल  : ६२

लुइस भान हालले यो सिजन नेदल्याल्याण्डका विंगर मेम्फिस डिफे र बास्टिन स्वान्स्टाइगरलाई भित्र्याएका छन् । कप्तान रुनी र डिफेको जोडीले विपक्षीको पोष्टमा आक्रमणको जिम्मेवारी सम्होल्नेछन् । गत सिजन लोनमा रियल मड्रिड गएका हर्नान्डेज पनि वर्ल्ड ट्रर्फड फर्किएका छन् ।
तर, रोविन भानपर्सी, फल्काओसँगै एन्जल डि मारियालाई गुमाएको छ । यद्यपि माटासहितको युनाइटेडको मिडफिल्ड बलियो देखिएको छ ।
म्यानचेष्टर सिटी
फवार्ड  (गत सजनको गोल) : सर्जिओ एग्युरो (३२), बोनी (२), राहम स्टर्लिङ
गत सिजन जम्मा लिग गोल : ८३

गत सिजन सिटीले लिगमा अन्य क्लबहरु भन्दा धेरै गोल गरेको थियो । तर, लिग च्याम्पियन चेल्सीको तुलनामा ८ अंकले पछाडि पर्यो ।
यो सिजन सिटीको टीममा भेट्रान फ्राङ्क लाम्पार्डका साथै इडेन जोको र जोभिटिम छैनन् । तर, रहिम स्टर्लिङलाई ४९ मिलियन पाउण्डमा भित्र्याएकाले सिटीको फवार्ड लाइनमा ठूलो समस्या नहुने देखिएको छ ।
आर्सनल
फवार्ड  (गत सजनको गोल) : ओलिभर जिरउड (१९), ड्यानी वेलब्लेक (८), एलेक्स सान्चेज (२५)
गत सिजन जम्मा लिग गोल : ७१

कम्युनिष्ट सिल्ड कपमा लिग च्याम्पियन चेल्सीलाई पराजित गरेर आर्सनलले यो सिजन प्रिमियर लिगमा उपाधिको बलियो दाबेदारी प्रस्तुत गरिसकेको छ ।
जिरउड, वेलब्लेक र सान्चेजसहितको आर्सनलको फवार्ड लाइन निकै बलियो देखिएको छ । थिओ वालकल, सान्टी क्याजोला, ओजिल र अलेक्स चेम्बरलेन प्रशिक्षक आर्सनल वेंगरको टोलीका अन्य महत्वपूर्ण सदस्य हुन् ।
गोलकिपरमा पिटर चेकलाई चेल्सीबाट भित्र्याएपछि आर्सनल निकै बलियो देखिएको छ ।
लिभरपुल
फवार्ड  (गत सजनको गोल) : ड्यानिल स्टर्डिज (५), क्रिष्टियन बेन्टेके (१५), मारियो बोलोटोली (४)
गत सिजन जम्मा लिग गोल : ५२

सन् २०१३-१४ र २०१४-१५ को सिजनको गोल तुलना गर्ने हो भने लुइस स्वरेज विनाको लिभरपुल कति कमजोर भएछ भन्ने प्रष्ट हुन्छ । त्यसमाथि यो सिजन लेजेन्ड स्टफेन जेरार्ड र युवा स्ट्राइकर रहिम स्टर्लिङको अनुपस्थितिमा लिभरपुल कस्तो होला भन्न गाह्रो छ ।
यद्यपि बेन्टेकेसँगै ब्राजिलसहितका केही खेलाडीलाई लिभरपुलले क्लबमा भित्र्याएको छ । बेन्केकेले गत सिजन एस्टन भिल्ला निकै कठिन समयबाट गुज्रिएको समयमा पनि १५ गोल गरेका थिए । गत सिजन चोटग्रस्त रहेका स्टर्डिज यो सिजन र्फममा आएर लिभरपुललाई राहत हुनेछ ।

