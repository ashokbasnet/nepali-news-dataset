सोफियाको दोस्रो राष्ट्रिय कीर्तिमान
२३ साउन, काठमाडौं । नेपालकी सोफिया शाहले फिना विश्व पौडी च्याम्पियनसिपमा ५० मिटर फ्रि स्टाइलमा राष्ट्रिय कीर्तिमान सुधार गरेकी छन् ।
शनिबार भएको हिट चरणमा उनले २९.४३ सेकेण्डमा दुरी तय गरेको रसियामा रहेका उनका बाबु सञ्जय शाहले बताएका छन् ।
यो उनको आफ्नै नाममा रहेको राष्ट्रिय कीर्तिमानमा ०.०१ सेकेण्डको सुधार हो ।
तर, उनी अघिल्लो चरणमा जान सकिनन् ।  सोफियाले १०० मिटर ब्याक स्ट्रोकमा पनि आफ्नो राष्ट्रिय कीर्तिमान सुधार गरेकी थिइन् ।

