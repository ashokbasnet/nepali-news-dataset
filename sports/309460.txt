युभेन्टसले जित्यो इटालियन सुपर कपको उपाधि

२४ साउन, काठमाडौं । सिरि ए च्याम्पियन युभेन्टसले इटालियन सुपर कपको उपाधि जितेको छ ।
शनिबार राति भएको खेलमा युभेन्टसले लाजियोलाई २-० ले पराजित गरेको हो । युभेन्टसले दुबै गोल दोस्रो हाफमा गेको थियो ।
६९ औं मिनेटमा मारियो मान्जुकिजले गोल गर्दै टोलीलाई अग्रता दिलाए । एथ्लेटिको मडि्रडबाट यो सिजन मात्र युभेन्टस गएका उनले क्लबका लागि पहिलो गोल गरेका हुन् ।
मान्जुकिजको गोलको चार मिनेट लगतै पउलो डाइबालाले अग्रता दोब्बर पारे ।
त्यसअघि दोस्रो हाफको सुरुमा नै मान्जुकिजले वान भर्सेजमा गोल गर्ने मौका गुमाएका थिए भने पउलोले पनि राम्रो अबसर गुमाएका थिए ।

