आर्सनल पहिलो खेलमै पराजित

२४ साउन, काठमाडौं । आर्सनलले इंग्लिस प्रिमियर लिग फुटबलमा आफ्नो पहिलो खेलमै हार व्यहोरेको छ ।
आइतबार साँझ घरेलु मैदान इमिरेट्स स्टेडियममा भएको खेलमा आर्सनल वेष्टहृयामसँग २-० ले पराजित भएको हो ।
वेष्टहृयामका कोउयेटले ४३ औं मिनेटमा गोल गर्दै टोलीलाई अग्रता दिलाए । त्यसअघि आर्सनलका एरोन राम्सीको प्रहार बारमा लागेर फर्किएको थियो ।
५७ औं मिनेटमा मौरो जारेटाले गोल गर्दै वेष्टहृयामको अग्रता दोब्बर पारे । बल पोजिसन राम्रो भएपनि आर्सनलले गोल फर्काउन सकेन र २-० ले पराजित भयो ।

