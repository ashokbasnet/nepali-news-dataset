साफ यू-१९ च्याम्पियनसिपमा नेपाल सहज समूहमा

२५ साउन, काठमाडौं । पहिलो साफ यू-१९ च्याम्पियनसिप फुटबलमा नेपाल तुलनात्मक रुपमा सहज समूहमा परेको छ ।

सोमबार एन्फा कम्प्लेक्समा पूर्व राष्ट्रिय कप्तानद्वय राजुकाजी शाक्य र हरि खड्काको हातबाट ड्र सार्वजनिक गरिएको थियो ।
समूह एमा नेपालसँगै बंगलादेश र भुटान परेका छन् । समूह बीमा भारत, अफगानिस्तान र माल्दिभ्स परेका छन् ।
समूहको शीर्ष दुई टोली सेमिफाइनल पुग्नेछ ।
नेपालले पहिलो खेल अगष्ट २० मा भुटानसँग खेल्नेछ भने २४ मा बंगलादेशको सामना गर्नेछ । साफ यू-१९ च्याम्पियनसिपका खेलहरु एन्फा कम्प्लेक्स सातदोबाटो र आर्मी खेल मैदान लगनखेलमा हुनेछ ।

