दोर्जे गियर सेमिफाइनलमा
२६ साउन, काठमाडौं । दोर्जे गियर, ठमेल सेल्कन कप प्रथम सिक्स ए साइड खुला फुटबल प्रतियोगितामा मंगलबार सेमिफाइनलमा प्रवेश गरेको छ ।
चावहिल स्पोर्ट्स क्लबद्वारा आयोजित प्रतियोगिताको तेश्रो क्वाटरफाइनलमा दोर्जेले इलाइट स्पोर्ट्सलाई ५-१ गोलअन्तरले पराजित गर्‍यो । विजेताका राज पौडेलले ह्याट्रिक गरे भने सन्तोष तामाङ र दिनेश कार्कीले १-१ गोल थपे । इलाइटका दिवसले सान्त्वना गोल गरे ।
सेमिफाइनलमा दोर्जेले सजन स्मृति युवा क्लब र लक्की ब्वाइजबीच बुधबार हुने अन्तिम क्वाटरफाइनलको विजेतासंग प्रतिस्पर्धा गर्नेछ ।

