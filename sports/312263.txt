बिल्बाओसँग बार्सिलोनाको लज्जास्पद हार

३० साउन, काठमाडौं । स्पेनिस सुपर कपको पहिलो लेगमा बार्सिलोनाले एथ्लेटिको विल्बाओसँग लज्जास्पद हार व्यहोरेको छ ।
शुक्रबार राति भएको पहिलो लेगमा विल्बाओले आरिट्ज अडुरिजको ह्याट्रिकको मदतमा युरोपियन च्याम्पियन बार्सिलोनामाथि ४–० को शानदार जित हात पारेको छ । अब सोमबार नाउ क्याम्पमा हुने दोस्रो लेगमा पुनरागमन गर्न बार्सिलोनालाई निकै कठिन हुने देखिएको छ ।
घरेलु मैदानमा भएको खेलमा बिल्बाओले १३ औं मिनेटमा मिकेल सान जोसेको गोलबाट अग्रता लिएको थियो । दोस्रो हाफमा आरिट्ज चम्किए । ५३ औं मिनेटमा व्यक्तिगत पहिलो गोल गरेका उनले ६२ र ६८ औं मिनेटमा गोल गर्दै ह्याट्रिक पुरा गरे ।

यूइएफए सुपर कपमा पनि सेभिल्लाले ४–१ ले पछि परेको अवस्थामा बार्सिलोनाविरुद्ध उत्कृष्ट पुनरागमन गरेको थियो । उद्यपि अतिरिक्त समयको खेलमा पेड्रोले गरेको गोलको मदतमा बार्सिलोनाले उपाधि जितेको थियो ।
बिल्बाओविरुद्ध बार्सिलोनाका प्रशिक्षक लुइज इनरिकेले अनुभवहीन लाइनअपबाट खेल सुरु गराए ।
इरिकेले जेरार्ड पीके, इनिस्टा, राकिटिकलाई बेच्नमा राखेर भर्मालिन, बार्टा, सार्गी रोबर्टो, राफिन्हालाई खेलाएका थिए ।
इनरिकेको यो निर्णय आत्मघाती बन्यो र बिल्बाओसँग ४–० को जल्लास्पद हार व्यहोर्नु परेको छ ।
अपरिचित लाइन अपका कारण मेस्सीले आफ्नो खेल खेल्न सकेनन् । यद्यपि उनले पहिलो हाफको अन्त्यतिर उत्कृष्ट फ्रि किक हानेका थिए ।

