मैत्रिपूर्ण फुटबलका लागि प्रारम्भीक टोली घोषणा

३० साउन, काठमाडौं । भारतसँगको मैत्रिपूर्ण फुटबलका लागि नेपालको प्रारम्भीक टोली घोषणा भएको छ ।
अखिल नेपाल फुटबल संघ एन्फाले शनिबार बन्द प्रशिक्षणमा रहेका ४५ खेलाडीबाट ३० जनाको प्रारम्भीक टोली घोषणा गरेको हो । टोलीमा तीन गोलरक्षक, १० डिफेण्डर, नौं मिडफिल्डर र आठ फवार्ड छन् ।
टोलीमा यू-१९ टोलीका पाँच खेलाडी पनि छन्, जसले यू-१९ साफ च्याम्पियनसिप खेल्दैछन् । अन्जन विष्ट, विश्वास श्रेष्ठ, अनन्त तामाङ, मेहन्त थापा मगर र युवा स्ट्राइकर विमल घर्तीमगर छन् ।
ध्रुव केसीको प्रशिक्षणमा नेपालले अगष्ट ३१ मा भारतसँग पुनेमा मैत्रिपूर्ण फुटबल खेल्नेछ ।
तस्वीरः गोलनेपाल

