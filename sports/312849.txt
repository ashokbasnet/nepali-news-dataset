विमलको कप्तानीमा यू-१९ टोलीको घोषणा

३१ साउन, काठमाडौं । साफ यू-१९ च्याम्पियनसिप फुटबलका लागि २३ सदस्यीय नेपाली टोलीको घोषणा भएको छ ।
अखिल नेपाल फुटबल संघ एन्फाले आइतबार युवा स्ट्राइकर विमल घर्ती मगरको कप्तानीमा टोली घोषणा गरेको हो ।
टोलीमा तीन गोलकिपर, आठ डिफेण्डर, सात मिडफिल्डर र पाँच फवार्ड रहेका छन् । नयाँ अनुहारका रुपमा सुसन लामा र तेज तामाङ टीममा आएका छन् ।
यू-१९ टोलीमा रहेका पाँच खेलाडी भारतसँगको मैत्रिपूर्ण फुटबलका लागि घोषित ३० सदस्यीय  प्रारम्भीक राष्ट्रिय टोलीमा पनि छन् ।
बेल्जियममा रहेका विमल घर्ती मगर शुक्रबार काठमाडौं आएका छन् र अभ्यासमा संलग्न भइसकेका छन् ।
यू-१९ टोलीको प्रमुख प्रशिक्षक बागगोपाल महर्जन छन् भने सुनिल श्रेष्ठ प्रशिक्षक र मि्रगेन्द्र मिश्र गोलकिपर कोचका रुपमा रहेका छन् ।

