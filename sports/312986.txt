बंगलादेश साफ च्याम्पियनसीपको फाइनलमा
३१ साउन, काठमाडौं । बङ्गलादेशले अफगानिस्तानलाई पराजित गर्दै साफ यू-१६ च्याम्पियनसिप फुटबल प्रतियोगिताको फाइनलमा प्रवेश गरेको छ ।
बङ्गलादेशको सिलेटमा भएको पहिलो सेमिफाइनलकम आयोजक बङ्गलादेशले अफगानिस्तानलाई १–० गोलअन्तरले पराजित गरेको हो । अब फाइनल खेलमा बङ्गलादेश अहिले हुने दोस्रो सेमिफाइनल खेलको विजेता टोलीसँग भिड्नेछ ।
बङ्गलादेश समूह चरणको खेलमा भारतलाई पराजित गर्दै सेमिफाइनलमा प्रवेश गरेको हो । बङ्गलादेश समूह ‘ए’ को विजेता पनि हो ।
समूह चरणको अन्तिम खेलमा अफगानिस्तान नेपालसँग पराजित भएपछि समूह ‘बी’ को उपविजेताका रुपमा सेमिफाइनलमा प्रवेश गरेको थियो ।



