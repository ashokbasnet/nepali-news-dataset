नेपाल फेरि भारतसँग पराजित, सेमिफाइनलबाटै बाहिरियो
३१ साउन, काठमाडौं । नेपाल यू-१६ साफ च्याम्पियनसिप फुटबलको सेमिफाइनलबाटै बाहिरिएको छ ।
आइतबार भएको सेमिफाइनलमा नेपाल चिरप्रतिद्वन्द्वी भारतसँग १-० ले पराजित भएको छ । अघिल्लो संस्करणको फाइनलमा पनि नेपाल भारतसँगै पराजित भएको थियो ।
सिलेटमा भएको खेलमा भारतका लागि रहिम अलीले २२ औं मिनेटमा गोल गरे । त्यसअघि १६ औं मिनेटमा नेपालका अशोक थापा मगरको प्रहार बारमा लागेर फर्किएको थियो ।
पहिलो हाफको अन्तिममा नेपालका क्षिजित राजको प्रहार बारको केहीमाथि बाट बाहिरियो ।
खेलको दोस्रो हाफमा नेपालले खेलमा र्फकने प्रयास गरे पनि सकेन र भारतसँग १-० ले पराजित भयो ।
भारतले अब उपाधिका लागि बंगलादेशसँग खेल्नेछ । आयोजक बंगलादेश अफगानिस्तानलाई १-० ले नै पराजित गर्दै उपाधि नजिक पुगिसकेको छ ।

