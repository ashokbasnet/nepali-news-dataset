महान क्रिकेटरको सूचीमा सांगाकाराको स्थान कहाँ ?

२ भदौ, काठमाडौं । श्रीलंकाका क्रिकेट लेजेन्ड कुमार सांगाकारा बिहीबार आफ्नो करिअरकै अन्तिम टेस्ट खेल्ने तयारीमा छन् । भारतबिरुद्धको दोस्रो टेस्ट उनको टेस्ट करिरकै अन्तिम खेल हुनेछ ।
श्रीलंकन क्रिकेट टिममा विकेट-किपरका रुपमा आफ्नो खेलजीवन सुरु गरेका उनी स्टाइलिस र प्रभावकारी ब्याट्म्यान बन्न पुगे ।
उनलाई भारतीय क्रिकेट टिमका निर्देशक रवी शास्त्रीले दुई महान खेलाडीसँग तुलना गर्छन् । उनले भनेका छन्-‘ उनी एकपटक टप २ वा ३ खेलडिको लिस्टमा परेपछि कहिल्यै बाहिरिएका छैनन् । त्यो लिस्टमा असफल थारै मात्रै खेलाडिछन् । जसमा एक सचिन तेन्दुलकर पनि हुन् ।’
उनले थुपै्र दोहोरो शकक पनि बनाएका छन् । उनी डन ब्राडम्यानसँग बराबर छन् ।
उनको जेनेरेशनका टप ब्याट्म्यानहरु सचिन तेन्दुलकर, रिक्की पोन्टिङ, ब्रायन लारा र ज्याक कालिस भन्दा केहि कुरामा माथि छन् ।
सबैभन्दा राम्रो एभरेज
सांगाकाराको प्रभावशाली कुरा भनेका उनको टेस्टमा एभरेज हो । फाइनल टेस्ट अघि उनको एभरेज ५७.७१ को छ । उनको जेनेरेसनका टप खेलाडिहरु तेन्दुलकर, पोन्टिङ, कालिस र लारा भन्दा पनि उनको एभरेज माथि छ ।
कालिसको टेस्टमा एभरेज ५५.३७ को छ । त्यस्तै सचिनको ५३.७८, लाराको ५२.८८ र पोन्टिङको ५१.८५ को एभरेज छ ।सांगाकार टेस्ट क्रिकेटमा सर्बाधिक रन बनाउने पाचौं क्रिकेटर हुन् । त्यस्तै सर्वाधिक शतकको लिस्टमा उनी चौथो नम्बरमा छन् ।
सर्वाधिक दोहोरो शतक
उनी टेस्ट क्रिकेटमा सबैभन्दा धेरै दोहोरो शतक बनाउने दोस्रो खेलाडी हुन । उनले भन्दा अगाडि डन ब्राडम्यान छन् । डनले १२ बटा दोहोरो शतक बनाएका थिए ।
उनको जेनेरेशनका तेन्दुलकर, पोन्टिङ र लारा उनीभन्दा पछि परे । सांगाकाराले ११ दोहोरो शतक बनाएका छन् ।
विकेट किपरको भूमिकाले भारी पार्‍यो
सांगाकाराले विकेट किपरको रुपमा ४८ टेस्ट खेले । जसमा उनको एभरेज मात्र ४०.४८ को थियो ।
तर, स्पेसलिस्ट ब्याट्म्यानको रुपमा ८५ टेस्ट खेलेका उनको एभरेज ६७.३९ छ । जसमा उनको करियरका ३८ मध्ये ३१ शतक पनि पर्छन् ।

