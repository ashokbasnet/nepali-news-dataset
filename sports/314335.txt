खेलकुद विकासको स्वर्ण युग बनाउने सदस्य सचिव विष्टको दावी

२ भदौ, काठमाडौं । राष्ट्रिय खेलकुद परिषदका सदस्य सचिव केशव विष्टले अबको चार वर्षमा नेपालको खेलकुद विकासको स्वर्णयुग बनाउने दावी गरेका छन् ।
काठमाडौं जिल्ला खेलकुद विकास समितिका पदाधिकारीको बदवहाली समारोहलाई सम्बोधन गर्दै विष्टले आफू राजनीतिक पृष्ठभूमीबाट आएको भए पनि खेलकुदमा राजनीति नगर्ने र नसहने बताए ।  उनले जिल्ला खेलकुद विकास समितिका अध्यक्ष धु्रव न्यौपाने लगायत पदाधिकारीलाई पनि राजनीतिक नियुक्तिबाट आएको भन्ने कुरा बिर्सेर काम गर्न निर्देशन दिए ।
सानो गौचरणस्थित जिल्ला खेलकुदको कार्यालयमा आयोजित कार्यक्रममा अध्यक्ष न्यौपानेले जिल्लाको खेलकुद विकासका लागि आफू समिर्पित रहने प्रतिबद्धता व्यक्त गरे ।
सो अवसरमा एमाले काठमाडौंका अध्यक्ष कृष्ण राई लगायतले सफलताको शुभकामना दिएका थिए । नवनियुक्त अध्यक्ष न्यौपाने कपन गाउ खेलकुद विकास समितिको अध्यक्ष रहि सकेका व्यक्ति हुन् ।
उनी एमाले सम्बद्ध खेलकुद महासंघका केन्द्रीय सदस्य तथा कपन जोरधारा खानेपानी समितिका अध्यक्ष समेत हुन् ।

