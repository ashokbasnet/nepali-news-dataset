नेपाल र पपुवा न्यूगिनी मंसिर दोस्रो साता भिड्ने

२ भदौ, काठमाडौं । विश्व क्रिकेट लिग च्याम्पियनसिपमा नेपाल र पपुवा न्यूगिनीबीचको खेल मंसिर दोस्रो साता हुने भएको छ ।
अन्तराष्ट्रिय क्रिकेट काउन्सिल आईसीसीले दोस्रो खेलको तालिका सार्वजनिक गरेको हो । जस अनुसार नेपाल र पपुवा न्यूगिनीबीचको खेल
मंसिर १२ अर्थात नोभेम्बर २८ मा हुनेछ । दोस्रो खेल मंसिर १४ गतेका लागि तय भएको छ ।
खेल त्रिवि क्रिकेट मैदान कीर्तिपुरमा हुनेछ । तर, खेल अघि मैदानको भौतिक पूर्वाधारमा सुधार गर्नुका साथै सुरक्षाको भरपर्दो व्यवस्था गर्नु पर्ने आईसीसीको सर्त छ ।
विश्व विश्व क्रिकेट लिग च्याम्पियनसिपको पहिलो चरणको खेलमा नेपाल स्कटल्याण्डसँग खेलेको थियो । तर, दुबै खेलमा नेपाल पराजित भएको छ ।

