अफगानिस्तानको विजयी सुरूवात

४ भदौ, काठमाडौं । पहिलो यु–१९ साफ च्याम्पियनसिप फुटबलमा अफगानिस्तानले विजयी सुरुआत गरेको छ ।
सातदोबाटोस्थित एन्फा मैदानमा भएको खेलमा अफगानिस्तानले माल्दिभ्सलाई ३–१ ले पराजित गरेको हो । यससँगै अफगानिस्तान ३ अंकसहित समूहको शीर्ष स्थानमा उक्लिएको छ ।
अफगानिस्तानले पहिलो हाफको अन्तिमतिर मसुद हबिबीको गोलबाट अग्रता लिएको थियो । ७१ मिनेटमा अल अहमदले अग्रता दोब्बर पारे भने मोहम्मद अहमदीले ८२ औं मिनेटमा गोल गरेपछि अफगान ३-० को अग्रता लिन सफल भयो ।
माल्दिभ्सका लागि हमदानले ८५ औं  मिनेटमा एक मात्र गोल गरे ।
यसअघि बिहीबार भएको पहिलो खेलमा नेपालले भुटानलाई ३–१ ले पराजित गरेको थियो । शनिबार बङ्गलादेश र भुटानबीच प्रतिस्पर्धा हुनेछ । रासस


