एसेजको अन्तिम टेष्टमा इंग्ल्याण्ड फलोअनमा

५ भदौ, काठमाडौं । अष्ट्रेलियाविरुद्धको पाँचौं तथा अन्तिम टेष्टमा इंग्ल्याण्ड फलोअनमा परेको छ ।
८ विकेटको क्षतिमा बनाएको १०७ रनबाट तेस्रो दिनको खेल थालेको इंग्ल्याण्ड १४९ मा अलआउट भयो । उसका माइन अली ३० र मार्क उड २४ रनमा आउट भए । दुबैको विकेट मिचेल जोनसनले लिएका छन् ।
यसअघि दोस्रो दिन नै अष्ट्रेलियाका बलरसामू इंग्ल्याण्डको ब्याटिङले घुँडा टेकेको थियो । इंग्ल्याण्डलाई सस्तैमा समेट्ने क्रममा अष्ट्रेलियाका जोनसनले ३ र मिचेल मार्सले ३/३ तथा नाथन लायन र पिटर सिडेलले समान २-२ विकेट लिए ।
अष्ट्रेलियाले स्टिभ स्मिथको १४३ रन र डेभिड वार्नरको ८५ रनको मदतमा पहिलो पारीमा ४८१ रन बनाएको थियो । पहिलो पारीमा ३३२ रनको अग्रता लिएको अष्ट्रेलियाले इंग्ल्याण्डलाई फलोअनमा पार्दै ब्याटिङ गराएको छ ।
इंल्याण्डले एसेज टेष्ट ३-१ ले आफ्नो पक्षमा पारिसकेको छ । चौथो टेष्ट गुमाएसँगै सन्यासको घोषणा गरेका क्लार्क करियरकै अन्तिम टेष्ट खेलिरहेका छन् ।

