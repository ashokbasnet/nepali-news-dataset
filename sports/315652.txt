नौ सेकेण्डमै गोल खाएको बार्यन म्युनिखको संघर्षपूर्ण जित

६ भदौ, काठमाडौं । बार्यन म्युनिखले बुन्डेजलिगाको इतिहासकै सबैभन्दा छिटो नौं सेकेन्डमा गोल खाएको छ । तर, रोवर्ट लेभान्डोस्कीले अन्तिममा गरेको गोलको मदतमा टीएसजी होफेनहाइमविरुद्ध २–१ को संघर्षपूर्ण जित निकालेको छ ।
शनिबार राति भएको खेलमा डेभिल अल्बाको मिसपासको फाइदा उठाउँदै टीएसजी होफेनहाइमका केभिन भोलान्डले खेल सुरु भएको नौं सेकेण्डमा नै गोल गरे ।
होफेनहाइमको घरेलु मैदानमा भएको खेलको नवौं मिनेटमा थोमस मुलरले बराबरी गोल फर्काए ।
७३ औं मिनेटमा बार्यन म्युनिखले दोहोरो झड्का ब्यहो¥यो । पेनाल्टी एरियामा ह्याण्ड बल भएपछि जरोमी बोटेङले रातो कार्ड पाए भने होफेनहेइमले पेनाल्टी पायो ।
तर, युगिन पोलान्स्कीको पेनाल्टी प्रहारमा चुक्दा घरेलु टोलीले बार्यन म्युनिखविरुद्ध पहिलो पटक जित हात पार्ने मौका गुमायो ।
खेलको अन्तिममा लेभान्डोस्कीले गोल गरेपछि बार्यन म्युनिख २–१ ले विजयी भएको छ । बार्यन म्युनिखले सुरुवाति दुई खेल जितेको छ र ६ अंकका साथ शीर्ष स्थानमा छ ।

