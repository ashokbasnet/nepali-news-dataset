विद्यालय स्तरिय तेक्वान्दोमा पश्चिमाञ्चल पहिलो

काठमाडौ, असार ८ – पश्चिमाञ्चलले प्रथम राष्ट्रिय विद्यालय तेक्वान्दोमा शीर्ष स्थान हासिल गरेको छ । 
राष्ट्रिय तेक्वान्दो युनियन– नेपालले गरेको प्रतियोगितामा पश्चिमाञ्चलले ६ स्वर्ण, ३ रजत र ३ कांस्य जित्यो ।
दोश्रो भएको मध्यमाञ्चलले ४ स्वर्ण, ३ रजत र ५ कांस्य जित्यो भने २ स्वर्ण, ३ रजत र २ कास्य जित्दै राष्ट्रिय विद्यालय तेक्वान्दो महासंघ तेश्रो भयो ।
पुरुष ५५ देखि ५८ केजीमा पश्चिमाञ्चलका अजयकुमार रिजाल, ४० केजीमा राष्ट्रिय विद्यालय तेक्वान्दो महासंघका रमेश विश्वकर्मा, ५५ केजीमा रविन अधिकारी, ५१ केजीमा पश्चिमाञ्चलका सुमन सारु मगर तथा ३५ केजीमा पूर्वाञ्चलका प्रकाश भट्टराईले स्वर्ण जिते ।
यस्तै महिला ४४ केजीमा मध्यमाञ्चलकी श्रीसना थापा, ५२ केजीमा, पश्चिमाञ्चलकी पार्वती पाण्डे, ४९ केजीमा पश्चिमाञ्चलकी विश्ना खत्री, ३८ केजीमा महासंघकी मनिता लम्साल, ४२ केजीमा मध्यमाञ्चलकी संगीता पुलामी तथा ४६ केजीमा पश्चिमाञ्चलकी तारा पराजुलीले स्वर्ण जिते ।
