बेलायती मोडलसंग डेटिङ गर्दै युवराज

मुम्बई । क्रिकेटर युवराज सिंह अहिले वेलायती मोडल एवं अभिनेत्री हेजल कोचसंग डेटिङमा छन् । ३३ वर्षीय यी खेलाडी कुनै वेला बलिउड नायिकासंगको सम्बन्धको कारण चर्चित थिए ।
अभिनेत्री एवं मोडल किम शर्मासंग गहिरो हिमचिम बढाएका युवराजको दीपिका पादुकोणसंग पनि केही समय दोस्ती थियो । सुजुकीको विज्ञापनमा मोडलिङ गरेका युवराज पछिल्लो पटक गर्लफ्रेण्ड फेरी फेरी हिंड्ने खेलाडीका रुपमा चिनिन थालेका छन् ।
केही मिडियाले युवराज र हेजलले हालै लण्डनमा छुट्टी मनाएको उल्लेख गर्दै सार्वजनिक स्थानमा उनीहरुको उपस्थिती भएको लेखेको छ । तर, दुबैले अहिलेसम्म आफ्नो सम्बन्ध रहेको कुरा लुकाउदै आएका छन् ।
बेलायती पिता र मारिशियन आमाकी छोरी हेजल रियालिटी शो बिग बोसको सातौं संस्करणमा सहभागी भएकी थिईन् ।

