लिभरपुर र गोल्डेनगेट फाइनलमा
२५ भदौ, काठमाडौं । लिभरपुल इन्टरनेसनल कलेज र गोल्डेनगेट इन्टरनेसनल कलेज एनसेल यु-१८ अन्तरकलेज बास्केटबल प्रतियोगितामा शुक्रबार फाइनलमा प्रवेश गरेका छन् ।
पहिलो सेमिफाइनलमा लिभरपुलले मोर्गन इन्टरनेसनल कलेजलाई ४७-४० ले पराजित गर्‍यो । पहिलो क्वाटरमा १५-८ को अग्रता हासिल गरेको लिभरपुल दोश्रोमा ५-१० ले पछि पर्‍यो । तेश्रो क्वाटर ९-९ को बराबरीमा टुंगियो । अन्तिम तथा चौथो क्वाटरमा लिभरपुलले १८-१३ अंक जोड्दै फाइनल यात्रा पक्का गर्‍यो ।
अर्को सेमिफाइनलमा गोल्डेनगेटले प्राइमलाई ४७-३४ ले हरायो । गोल्डेनगेटको जितमा खुखेन लामाले १९ अंक योगदान गरे । तेश्रो क्वाटर सकिँदासम्म गोल्डेनगेट २६-२८ ले पछाडि थियो । चौथोमा गोल्डेनगेटले २१-६ को फराकिलो अग्रता बनाउदै जित सुनिश्चित गर्‍यो ।
फाइनल शनिबार हुनेछ । विजेताले १ लाख, उपविजेताले ७५ हजार र तेश्रो हुनेले ५० हजार नगद पुरस्कार पाउने छन् ।

