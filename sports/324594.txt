गोलकिपर डि जियाले गरे नयाँ सम्झौता, रियललाई धक्का

२६ भदौ, काठमाडौं । म्यानचेष्टर युनाइटेडका गोलकिपर डेभिड डि जियाले चार वर्षे नयाँ सम्झौतामा हस्ताक्षर गरेका छन् ।
यससँगै २४ वर्षीय स्पेनिस जियालाई क्लबमा भित्र्याउन रियल मडि्रड असफल भएको छ ।
डि जियाको सम्झौता अर्को समरसम्म थियो । यो बीचमा उनलाई क्लबमा भित्र्याउन स्पेनिस जाइन्ट रियल मडि्रडले धेरै प्रयास गर्‍यो ।
डि जिया स्वंयम पनि मडि्रड जान चाहन्थे । तर, युनाइटेड र रियलबीच कुरा नमिल्दा सम्भव भएन ।
म्यानचेष्टर युनाइटेडसँग नयाँ सम्झौता गरेपछि गोलकिपर डेभिड डि जियाले भने-‘मेरो युनाइटेडको करियरमा नयाँ च्याप्टर सुरु गर्न चाहन्छु ।’
उनले युनाइटेड विषेश क्लब भएको र वल्र्ड ट्रार्फड आफ्ना लागि आइडल क्लब भएको बताए ।
रियल मडि्रड जान खोजेपछि प्रशिक्षक लुइस भान गालले उनलाई यो सिजन खेलाएका छन् ।
अर्जेन्टिनी गोलरक्षक रोमेरो युनाइटेड आएका छन् र उनी नै पहिलो रोजाइमा परेका छन् ।
डेभिड डि जियाले नयाँ सम्झौता गरेपछि प्रशिक्षक भान गालले निकै सुखद भनेका छन् ।

