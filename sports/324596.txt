सेरेना यूएस ओपनबाट बाहिर, भिन्चीले रचिन इतिहास

२६ भदौ, काठमाडौं । इटलीकी रोबेर्टा भिन्चीले यो वर्षका सबै ४ वटै ग्राण्डस्लाम जित्ने सेरेना विलियम्सको सपना चकनाचुर पारेकी छन् ।
यूएस ओपन टेनिसको सेमिफाइनलमा विश्व वरियतामा ३४ औं नम्बरमा रहेकी भिन्चीले विश्व नम्बर एक सेरेनालाई पराजित गरेकी छन् । भिन्चीले पहिलो सेट २-६ ले गुमाएकी थिइन् । तर, उत्कृष्ट पुनरागमन गर्दै ६-४ र ६-४ को जित निकाल्दै फाइनलमा स्थान बनाइन् ।
३२ वर्षिया भिन्ची करियरमा पहिलो पटक कुनै पनि ग्राण्डस्लामको फाइनलमा पुगेकी छन् ।
भिन्चीले अब उपाधिका लागि आज आˆनै देशकी ˆलाभिया पेनेटासँग खेल्ने छिन् । ग्राण्डस्लामको ४५ वर्षे इतिहासमा इटालीका दुई खेलाडीले फाइनल खेल्न लागेको यो नै पहिलो अवसर हुनेछ ।

