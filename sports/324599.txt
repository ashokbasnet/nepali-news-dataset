अष्ट्रेलियाविरुद्धको चौथो एकदिवसीयमा इंग्ल्याण्ड विजयी

२६ भदौ, काठमाडौं । अष्ट्रेलियाविरुद्धको चौथो एकदिवसीय क्रिकेटमा इंग्ल्याण्ड ३ विकेटले विजयी भएको छ । यससँगै पाँच म्याचको सिरिज २-२ को बराबरीमा पुगेको छ । अन्तिम एकदिवसीय जित्ने टीमले सिरिज जित्नेछ ।
लिड्समा पहिले ब्याटिङ गरेको अष्ट्रेलियाले ५० ओभरमा ७ विकेट गुमाएर २९९ रन बनायो । ३० रन जोड्दा ३ विकेट गुमाएको उसको पारी मध्य क्रमका ब्याट्सम्यानले सम्हालेका थिए ।
ग्लेन म्याक्सवेलले ८५ रन बनाए भने जर्ज बेलीले ७५ रनको योगदान दिए । म्याथु वेड ५० र जोन हेस्टिंग्स ३४ रनमा अविजित रहे ।
इंग्ल्याण्डका डेभिड विलेले ३ विकेट लिए भने मोइन अली र लिमले २-२ विकेट लिए ।
जवाफमा मैदान उत्रिएको इंग्ल्याण्डले अन्तिम ८ बल खेल्नु अघि ७ विकेट गुमाएर लक्ष्य भेट्टायो । उसका लागि इयान मोर्गानले ९२ रन बनाए भने जेम्स टेलर र बेन स्टोक्सले ४१/४१ रन बनाए ।
अष्ट्रेलियाका पेट कुमिन्सले ४ विकेट पलए भने मिचेल मार्सले २ विकेट लिए ।

