राष्ट्रिय लिगमा पुलिसले मनाङलाई रोक्यो

२८ भदौ, काठमाडौं । राष्ट्रिय लिग फुटबलमा नेपाल पुलिसले बलियो टोली मनाङ मर्स्याङ्दीलाई बराबरीमा रोकेको छ ।
विनाशकारी भूकम्पपछि रोकिएको राष्ट्रिय लिग सोमबार सातदोबाटोस्थित एन्फा कम्प्लेक्समा सुरु भएको थियो ।
खेलमा पुलिस र मनाङले गोलरहित बराबरी खेलेको हो । यससँगै मनाङ दोस्रो स्थानमा उक्लने मौका गुमाएको छ । 
पुलिस आफ्ना मूख्य खेलाडी विना नै मैदान उत्रिएको थियो । उसका जुमानु राई, रविन श्रेष्ठ, भोला सिलवाल, रितेश थापा, रोहित श्रेष्ठसहितका खेलाडी घाइते छन् ।
पुलिस मनाङलाई रोक्न सफल भएको छ । पुलिसका सुरज विक म्यान अफ दि म्याच घोषित भएका छन् ।
मनाङ १२ अंकका साथ तेस्रो स्थानमा छ । सात अंक जोडेको पुलिस छैटौं स्थानमा छ ।

