 नवयुगको निर्णायक गोलमा आर्मी उपाधिनजिक

पोखरा, वैशाख ९ । त्रिभुवन आर्मी क्लब पाँचौ मनकामना केबुलकार पोखराकप अन्तर्राष्ट्रिय फुटबल प्रतियोगिताको फाइनलमा प्रवेश गरेको छ ।पोखरा रंगशालामा विहीबार भएको दोस्रो तथा अन्तिम सेमिफाइनलमा धरान फुटबल क्लबमाथि १–० ले कठीन जित निकाल्दै आर्मी उपाधिनजिक पुगेको हो ।आर्मीको जितमा नवयुग श्रेष्ठले खेलको ५०औं मिनेटमा गरेको एकमात्र गोल निर्णायक बन्यो ।खेलको ‘म्यान अफ द म्याच’ आर्मीका पदम तामाङ घोषित भए ।आर्मीले अब शनिबार मनाङ–मर्स्याङ्दी क्लबसँग उपाधिका लागि प्रतिस्पर्धा गर्नेछ ।
