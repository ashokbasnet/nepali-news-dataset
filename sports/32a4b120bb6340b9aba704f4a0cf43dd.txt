रुसका ११ जना खेलाडीलाई आजीवन प्रतिबन्ध लगाउने आईओसीको निर्णय 

सन् २०१४ मा भएको विन्टर गेम्समा प्रतिबन्धित शक्तिवद्र्धक औषधि प्रयोग गरेको ठहर गर्दै आईओसीइले ११ जना रुसी खेलाडीलाई ओलम्पिक खेलमा आजीवन प्रतिबन्ध लगाउने निर्णय गरेको हो ।

प्रतिबन्ध लाग्नेमा रजत पदक विजेता लुगेर्स तात्याना इभानोभा र अलबर्ट डेमचेन्कोसहितका खेलाडी छन् ।

आइओसीको विशेष कमिटीले रुसी खेलाडीको डोपिङका बारेमा गरेको लामो अनुसन्धानपछि उनीहरुमाथि प्रतिबन्ध लगाउने निर्णय गरिएको हो ।

आइओसीले यो महिनाको सुरुमा रुसलाई आउँदो वर्ष हुने शीतकालीन ओलम्पिकमा प्रतिबन्ध लगाउने निर्णय गरेको थियो ।

गत वर्ष रियो दि जेनेरियोमा भएको गृष्मकालीन ओलम्पिकमा प्रतिबन्ध खेपेको रुसले शीतकालीन ओलम्पिक पनि खेल्न नपाउने भएको हो ।
