मोरङका तीन खेलाडी १८ महिने निलम्बनमा

तस्वीरः गोलनेपाल
८ असोज, काठमाडौं । रेफ्रीमाथि आक्रमण गरेपछि मोरङ फुटबल क्लबका तीन खेलाडी १८ महिना लामो निलम्बनमा परेका छन् ।
अखिल नेपाल फुटबल संघ एन्फाको अनुशासन समितिले मोरङका खेलाडी र प्रशिक्षकलाई निलम्बन गर्ने निर्णय गरेको हो । राष्ट्रिय लिग फुटबल अन्तरगत बिहीबार भएको खेलमा ४-१ को हार व्यहारेपछि मोरङका खेलाडीहरु रेफ्रीमाथि जाइलागेका थिए ।
१८ महिना निलम्बनमा पर्ने तीन खेलाडीमा टेकबहादुर लिम्बु, सुरेन्द्र थापा र सुनिल खड्का छन् ।
मोरङका प्रशिक्षक पारस चौधरी र टीम म्यानेजर छुमन बस्नेत एक वर्षे निलम्बनमा परेका छन् । सहायक प्रशिक्षक मनिष तिमल्सिना २ वर्ष लामो निलम्बनमा परेका छन् ।
बिहीबारको खेल सकिएपछि मोरङका खेलाडी तथा समर्थक फिफा रेफ्री सुदिस पाण्डेमाथि आक्रमण गरेका थिए ।

