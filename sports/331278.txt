प्राइम र मोर्गनलाई बर्नहार्ट कप
८ असोज, काठमाडौं । प्राइम कलेज र मोर्गन इन्टरनेसनल कलेजले छैटौं काठमाडौं बर्नहार्ट कप अन्तरकलेज बास्केटबल प्रतियोगिताको उपाधि शुक्रबार जितेका छन् । प्राइम ब्वाइज र मोर्गन गल्र्समा च्याम्पियन बने ।
बल्खुस्थित आयोजक काठमाडौं बर्नहार्ट कलेजको कोर्टमा भएको ब्वाइज फाइनलमा प्राइमले एलआरआईलाई ४४-३४ ले पराजित गर्‍यो । प्राइमको जितमा प्रयुश श्रेष्ठले १३ अंक योगदान गरे ।
पहिलो क्वाटरमा प्राइमले १२-१० को अग्रता बनायो । दोश्रोमा एलआरआईले १२-१० को अग्रता हासिल गर्दै खेललाई २२-२२ को बराबरी स्थितिमा पुर्‍यो । प्राइमले तेश्रोमा ९-६ र चौथोमा १३-६ को प्रदर्शन गर्दै उपाधि सुनिश्चित गर्‍यो ।
गल्र्सको फाइनलमा मोर्गनले नासा इन्टरनेसनल कलेजलाई ३१-२७ ले हरायो । मोर्गनकी विष्णु मगरले १३ स्कोर गरिन् । पहिलो क्वाटरमा ७-९ ले पछि परेको मोर्गन दोश्रोमा ११-७ अंक जोड्दै समग्रमा २ अंकले अगाडि रह्यो । तेश्रो क्वाटर ३-३ को बराबरीमा सकियो । मोर्गनले चौथामा १०-८ अंक जोड्यो ।
फाइनलका सर्वाधिक स्कोरकर्ताद्वय प्रयुश र विष्णु आ-आफ्नो समूहमा ‘मोस्ट भेलुएबल प्लेयर’ घोषित भए ।
विजेतालाई नेपाल बास्केटबल संघका वरिष्ठ उपाध्यक्ष नरेन्द्र थापा, बर्नहार्ट कलेजका अध्यक्ष भूपेश छत्कुली र सहायक पि्रन्सिपल पुरुषोत्तम विष्टले एक कार्यक्रमबीच पुरस्कृत गरे । भदौ २८ गतेदेखि सुरु प्रतियोगिताको ब्वाइजमा २४ तथा गल्र्समा ७ टिमले लिग कम नकआउट आधारमा प्रतिस्पर्धा गरेका थिए ।

