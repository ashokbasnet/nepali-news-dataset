एलए र एसको विजयी सुरुआत
८ असोज, काठमाडौं । लिटिल एन्जल्स (एलए) कलेज र एसले एलए कपअन्तर्गत दोश्रो संस्करणको छात्र बास्केटबलमा शुक्रबार विजयी सुरुआत गरेका छन् ।
हात्तीवनस्थित घरेलु कोर्टमा एलएले द बि्रटिस कलेजलाई ४४-४२ तथा एसले काठमाडौं कलेज अफ म्यानेजमेन्ट (केसीएम) लाई ४०-२१ ले पराजित गरे ।
अन्य खेलमा सोफ्टवारिकाले कुसोमलाई ५२-४४, इस्लिङटनले कसमसलाई ५८-९ तथा साइटले नेपाल कलेज अफ म्यानेजमेन्ट -एनसीएम) लाई ३८-२० ले हराए ।
एलए कलेजका पि्रन्सिपल मित्रबन्धु पौडेल र एलए स्कुलका पि्रन्सिपल मुकुन्दराज शर्माले प्रतियोगिताको संयुक्त उद्घाटन गरे । लिग कम नकआउट आधारमा हुने प्रतियोगितामा १३ टिम सहभागी छन् ।
एलए कपअन्तर्गत नै नवौं छात्र फुटबल प्रतियोगिता शनिबारदेखि सुरु हुँदैछ । १६ टिमले नकआउट आधारमा प्रतिस्पर्धा गर्ने एलएका फुटबल प्रशिक्षक राजेन्द्र कार्कीले जनाएका छन् ।
पहिलो हुनेले ३० हजार र दोश्रोले १५ हजार नगद पुरस्कार प्राप्त गर्नेछन् । पहिलो दिन हुने एक मात्र खेलमा काष्ठमण्डपले एलए ‘बी’ विरुद्ध प्रतिस्पर्धा गर्नेछ । क्यापिटल कलेज एन्ड रिसर्च सेन्टर (सीसीआरसी) डिफेन्डिङ च्याम्पियन हो ।

