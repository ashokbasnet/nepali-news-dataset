स्वरेजको गोलसँगै च्याम्पियन्स लिगमा बार्सिलोना विजयी
१३ असोज, काठमाडौं । खेलको अन्त्यतिर दुई मिनेटभित्र दुई गोल गर्दै बार्सिलोनाले च्याम्पियन्स लिग फुटबलमा पहिलो जित हात पारेको छ ।
मंगलबार राति भएको खेलमा लिओनल मेस्सी विनाको बार्सिलोनाले बार्यन लिभरकुसनलाई २-१ गोल अन्तरले पराजित गरेको हो । यसअघि समूह चरणको पहिलो खेलमा बार्सिलोनाले रोमासँग बराबरी खेलेको थियो ।
बार्सिलोनाको घरेलु मैदान नाउ क्याम्पमा भएको खेलमा बार्यन लिभरकुसनले २२ औं मिनेटमा अग्रता लिएको थियो ।
तर, ८० औं मिनेटमा सार्गी रोबर्टोेले बराबरी गोल फर्काए । त्यसको दुई मिनेटभित्रै लुइस स्वरेजले गोल गर्दै बार्सिलोनालाई जित दिलाए ।
बार्यन लिभरकुसनका जाभियर हर्नान्डेजको प्रहार बार्सिलोनाका गोलरक्षकले उत्कृष्ट बचाउ गरे ।
तर, यो जित पनि बार्सिलोनाका लागि केही महंगो पर्न सक्छ । आन्द्रे इनिष्टा ६० औं मिनेटमा घाइते भएर मैदानबाट बाहिरिएका छन् ।
यो सिजन बार्सिलोनालाई खेलाडीहरुको चोटले सताएको छ । राफिन्हा यो वर्षसम्म मैदान बाहिर रहने भएका छन् भने लिओनल मेस्सी पनि सात/आठ सात मैदान बाहिर रहने भएका छन् ।

