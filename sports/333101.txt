च्याम्पियन्स लिगमा लेभान्डोस्कीको हृयाट्रिक

१३ असोज, काठमाडौं । रोबर्ट लेभान्डोस्कीको हृयाट्रिकसँगै बार्यन म्युनिखले याम्पियन्स लिग फुटबलका डिनामा जाग्रेबमाथि सहज जित हात पारेको छ ।
मंगलबार राति भएको खेलमा बार्यनले डिनामा जाग्रेबमाथि ५-० को फराकिलो जित हात पारेको हो ।
बार्यनका लागि पहिलो गोल १३ औं मिनेटमा डुल्गास कोष्टाले गरेका थिए । २१ औं मिनेटमा लेभान्डोस्कीले अग्रता दोब्बर पारे ।
२५ औं मिनेटमा मारियो गोट्जेले गोल गरे । खेलको २८ औं मिनेटमा लेभान्डोस्कीले गोल गर्दै बार्यन म्युनिखलाई ४-० को अग्रता दिलाए ।
खेलको ५५ औं मिनेटमा लेभान्डोस्कीले हृयाट्रिक गर्दै बार्यन म्युनिखलाई ५-० को जित दिलाए ।
यो हृयाटि्रकसँगै लेभान्डोस्कीको तीन खेलमा १० गोल भएको छ । उनले वल्फबर्गविरुद्ध नौै मिनेटमा ५ गोल गरेका थिए भने मेन्जविरुद्ध बार्यनलाई ३-० को जित दिलाउँदा दुई गोल गरेका थिए ।

