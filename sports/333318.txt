बंगलादेशले च्याम्पियन्स ट्रफी खेल्न पाउने

१३ असोज, काठमाडौं । बंगलादेश २००६ पछि पहिलो पटक आईसीसी च्याम्पियन्स ट्रफीमा स्थान बनाएको छ ।
अन्तराष्ट्रिय क्रिकेट काउन्सिल आईसीसीले २०१७ को च्याम्पियन्स ट्रफीमा भाग लिने ८ टीम तय गरेको छ, जसमा बंगलादेश पनि परेको छ ।
इंग्ल्याण्ड र वेल्स क्रिकेट बोर्डको आयोजनामा हुने च्याम्पियन्स ट्रफी जुन १ देखि १८ सम्म हुनेछ ।
बंगलादेशले वेष्ट इण्डिजको ठाउँ लिएको छ । आईसीसीको पछिल्लो र्‍याङ्किङमा बंगलादेश सातौं नम्बरमा उक्लिएको छ भने वेष्ट इण्डिज नवौं स्थानमा झरेको छ ।
आईसीसी वन डे र्‍याङ्किङको शीर्ष आठ टीमले आईसीसी च्याम्पियन्स ट्रफी खेल्नेछन् । जसमा विश्व च्याम्पियन अष्ट्रेलिया, साविकको विजेता भारत, दक्षिण अफि्रका, न्ज्यूजिल्याण्ड, श्रीलंका, आयोजक इंग्ल्याण्ड, बंगलादेश र पानकिस्तान छन् ।

