काठमाडौं म्याराथनको उपाधि पूर्णलाई

२३ असोज, काठमाडौं । नवौं काठमाडौं म्याराथनको उपाधि पूर्ण तामाङले जितेका छन् । शनिबार भएको दौडमा तामाङले २ घण्टा २२ मिनेट १९ सेकेण्डमा दुरी पार गर्दै उपाधि जितेका हुन् ।
हामलाल श्रेष्ठ दोस्रो भएका छन् । उनले २ घण्टा २२ मिनेट ५० सेकेण्डमा दौड पुरा गरेका छन् । २ घण्टा २४ मिनेट १९ सेकेण्डमा दौड पुरा तीर्थ तामाङ तेस्रो भएका छन् ।
हाफ म्याराथनमा कल्याण बानिया पहिलो भएका छन् । उनले एक घण्टा ११ मिनेटमा दुरी पुरा गरेका छन् । एलबी थापा दोस्रो र कृष्ण सुन्दर तेस्रो भएका छन् ।
महिलातर्फको हाफ म्याराथनमा रेसु बस्नेत पहिलो भएकी छन् । उनले १ घण्टा ३६ मिनेट २८ सेकेण्डमा दुरी पुरा गरिन् ।

