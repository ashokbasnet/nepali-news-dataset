कोपा अमेरिकाको क्वार्टरफाइनलमा कसको भिडन्त कोसँग ?

काठमाडौं, असार १ । अमेरिकाको क्यालिफोर्नियामा जारी कोपा अमेरिका फुटबल प्रतियोगिताको पहिलो क्वार्टरफाइनल खेलमा शुक्रबार बिहान आयोजक अमेरिका र इक्वेडर खेल्दैछन् ।अमेरिका समूह ‘ए’को विजेता हो भने इक्वेडर समूह ‘बी’को उपविजेता हो ।१८ टिमले सहभागिता जनाएको कोपा अमेरिकाअन्तर्गतका अन्य क्वार्टरफाइनलमा पेरुले कोलम्बियासँग, मेक्सिकोले चिलीसँग तथा अर्जेन्टिनाले भेनेजुएलासँग खेल्ने तय भएको छ ।समूह चरणमा शत्प्रतिशत् नतिजा ल्याउने एकमात्र टिम अर्जेन्टिना हो ।अर्जेन्टिनाले चिलीलाई २–१ ले, पानामालाई ५–० ले तथा बोलिभियालाई ३–० ले हराएको हो ।प्रमुख दाबेदार ब्राजिल समूह चरणबाटै बाहिरिँदा साविक विजेता चिली र उपविजेता अर्जेन्टिनालाई राहत महसुस भएको छ ।
