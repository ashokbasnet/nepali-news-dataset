नेपाल रेड बन्यो सुपर लिग च्याम्पियन, ओरेन्ज रनरेटमा चुक्यो
२८ असोज, काठमाडौं । पारस खड्काको कप्तानमा रहेको नेपाल रेड सुपर लिग च्याम्पियन बनेको छ ।
बिहीबार भएको अन्तिम खेलमा नेपाल रेडले ग्रेलाई ६ विकेटले पराजित गर्‍यो । अर्को खेलमा नेपाल ब्लूसँग ७५ रनले पराजित भएपछि शरद भेसवाकरको कप्तानीमा रहेको नेपाल ओरेन्ज रन रट चुक्यो । दुबैको समान ६-६ अंक छ । तर, नेट रन रेटमा रेड अगाडि रहृयो र सुपर लिग च्याम्पियन बन्यो ।
कीर्तिपुरमा पहिले ब्याटिङ गरेको ग्रेले ३८.२ ओभरमा ६८ रन जोड्दा सबै विकेट गुमायो । उसका लागि कप्तान शक्ति गौचनले अविजित ३२ रन बनमए भने हरिशंकर साहले ११ रन बनाए । अन्य कुनै पनि ब्याट्सम्यानले दोहोरो अंक जोड्न सकेनन् ।
सागर पुनले ३ चता रुपेश श्रीवास्तव र कुमार थापाले २-२ विकेट लिए भने पारस खड्का र यज्ञमान कुमालले १-१ विकेट लिए ।
जवाफमा नेपाल रेडले मात्र १८.५ ओभरमा ४ विकेट गुमाएर लक्ष्य भेट्टायो । उसका लागि अनिल मण्डलले २९ र रोहन नेपालले १५ रन जोडे । सागर पुन मात्र १ रनमा आउट भए । दिलिप नाथ ७ रनमा आउछ भए । परेश लोहनी ८ र पुष्प थावा ७ रनमा अविजित रहे ।
इर्शाद अहमदले ३ विकेट लिए ।
ओरेन्ज ब्लूसँग ७५ रनले पराजित
अर्को खेलमा नेपाल ओरेन्ज ब्लूसँग ७५ रनले पराजित भयो । पहिले ब्याटिङ गरेको ज्ञानेन्द्र मल्लको कप्तानमा रहेको ब्लूले २० ओभरमा ६ विकेट गुमाएर १४३ रन बनायो ।
उसका लागि नरेश बुढायरले ५४ रन बनाए । भुपेन्द्र थापाले २७ र विनोद भण्डारीले २६ रन जोडे ।
जवाफमा मैदान उत्रिएको ओरेन्जले २० ओभरमा ८ विकेट गुमाएर ६८ रन मात्र जोड्न सक्यो । उसका लागि सुरज कुर्मीले २६ रन लिए भने मन्जित श्रेष्ठले २१ र अमर सिंहले १७ रज जोडे ।
कप्तान भसवाकर, सुवास खकुरेल, अन्तिम थापा शुन्यमै आउट भए । सोमपाल कामीले ३ र संजम रेग्मीले २ विकेट लिए ।

