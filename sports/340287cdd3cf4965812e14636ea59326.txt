मैत्रीपूर्ण फुटबलमा नेपाल र कोरियाले बराबरी खेले

काठमाडौं, साउन ३ – १६ वर्ष मुनिको राष्ट्रिय फुटबल टोलीले मैत्रीपूर्ण खेलमा दक्षिण कोरियाको १७ वर्ष मुनिको फुटबल टोलीलाई बराबरीमा रोकेको छ ।
सोलको पाजुमा रहेको नेशनल फुटबल सेन्टरमा भएको मैत्रीपूर्ण खेलमा नेपाली टोलीले दक्षिण कोरियाको १७ वर्षमुनिको टोलीसँग गोल रहित बराबरी खेलेको हो ।
यसअघि कोरियाको न्युनगोक हाइस्कुलको १७ वर्षमुनिको टोलीसँग खेलेका २ खेलमध्ये नेपालले १ खेल जितेको थियो भने १ खेल बराबरी भएको थियो । सेप्टेम्बरमा थाइल्याण्डमा हुने १६ वर्षमुनिको एएफसी च्याम्पियनसिपको तयारीका लागि नेपाली टोली दक्षिण कोरियामा छ ।
