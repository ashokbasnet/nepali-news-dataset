पुलिसलाई हराउँदै आर्मी बन्यो राष्ट्रिय लिग उपविजेता

२९ असोज, काठमाडौं । नेपाल आर्मी राष्ट्रिय लिग फुटबलमा दोस्रो भएको छ । शुक्रबार भएको खेलमा अर्को विभागीय टोली पुलिसलाई ३-० गोल अन्तरले पराजित गर्दै आर्मी ३३ अंकसहित उपविजेता बनेको हो ।
सातदोबाटोस्थित एन्फा कम्प्लेक्समा भएको खेलमा आर्मीले २९ औं मिनेटमा टेबहादुर बुढाथोकीको गोलबाट अग्रता लिएको थियो ।
५१ औं मिनेटमा नवयुग श्रेष्ठले अग्रता दोब्बर पारे । ८२ औं मिनेटमा टंक बस्नेतले गोल गर्दै आर्मीलाई ३-० को जित दिलाए । 
लिगको उपाधि विजेता भने थ्रीस्टार र मनाङ मस्र्याङ्दीबीच हुने अन्तिम खेलले टुङ्गो लगाउनेछ । च्याम्पियन बन्न थ्रीस्टारलाई बराबरी भए पुग्छ भने मनाङलाई जित्नै पर्ने दबाव छ ।

