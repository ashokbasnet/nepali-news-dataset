हजार्ड पेनाल्टीमा चुके, चेल्सी लिग कपबाट बाहिरियो

११ कात्तिक, काठमाडौं । यो सिजनमा लगातार खराब प्रदर्शन गर्दै आएको चेल्सी लिग कपबाट बाहिरिएको छ ।
मंगलबार राति भएको खेलमा स्टोक सिटीसँग पेनाल्टी सुट आउटमा ५-४ ले पराजित हुँदै चेल्सी लिग कपबाट बाहिरिएको हो । यसअघि निर्धारित समयको खेल १-१ को बराबरीमा सकिएको थियो ।
पहिलो हाफमा चेल्सी हावी भएपनि गोल गर्न सकेन । दोस्रो हाफको सुरुमा नै जोन वाल्टरले गोल गर्दै स्टोकलाई अग्रता दिलाए ।
खेलको अन्तिम मिनेटमा रेमीले बराबरी गोल फर्काए । खेलको अन्तिममा स्टोक १० खेलाडीमा सिमित भयो । फिल बर्डस्लेले दोहोरो पहेँलो कार्डसँगै रातो कार्ड पाए ।
थपिएको ३० मिनेट पनि चेल्सीले समुदपयोग गर्न सकेन र १-१ को बराबरीमा सकियो । खेलको निर्णय टाइब्रेकेरबाट लिइयो । तर, पेनाल्टी सुट आउटमा चेल्सी चुक्यो ।
चेल्सीका इडेन हजार्डले अन्तिम पेनाल्टीमा गोल गर्न चुकेपछि स्टोक सिटी लिग कपको अघिल्लो चरणमा प्रवेश गरेको छ ।

