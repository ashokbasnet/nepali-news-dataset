मोएजकी छोरीसँग रात विताएको छैन : जाहा

१४ कात्तिक, काठमाडौं । म्यानचेष्टर युनाइटेडबाट अवकास लिनु अघि सफल प्रशिक्षक एलेक्स फर्गुसनको ‘लास्ट साइनिङ’ (अन्तिम अनुवन्ध) थिए विल्फ्रेड जाहा ।
फर्गुसनको विदाइपछि वर्ल्ड ट्रार्फडमा डेभिड मोएज आए । तर, युवा उदयमान खेलाडी जाहा बेन्चमा सिमित रहे । खासगरी मोएजले आफ्नो छोरीसँग प्रेम गरेको भन्दै जाहालाई बेच्नमा राखेको समाचार बेलायती सञ्चार माध्यममा निकै छायो ।
जाहा अहिले क्रिष्टल प्यालेसमा छन् र ११ नम्बरको जर्सीमा राम्रो फुटबल खेलिरहेका छन् । मोएज पनि युनाइटेडबाट बर्खास्त भएर स्पेनिस क्लब सोसिडाड पुगेका छन् ।
जाहाले युनाइटेडमा रहँदा फैलिएको हल्लाबारे मुख खोलेका छन् । उनले मोएजको छोरीसँग रात विताएको आरोप अस्वीकार गरेका छन् । २२ बर्षका जाहाले भने-न म मोएजको छोरीसँग सुतेको छु, न ट्रेनिङमा खराब आचरण देआएको छु । यो अफवाह मात्र हो ।’
तर, मोएजले आफूलाई पि्रमियर लिगमा खेल्ने मौका नदिएको भने उनले बताएका छन् । आफूले प्रि सिजनमा राम्रै गरेको तर, मोएजले प्रिमियर लिगका लागि तयार छैनौं भनेको भन्दै उनले भने-‘किन मलाई थाहा छैन । मैले कहिल्यै रेस्पोन्स नै पाइँन ।’
कम्युनिष्टी सिल्ड कपमा विगानविरुद्ध भने आफ्नो खेल नराम्रो भएको जाहाले स्वीकार गरे ।

