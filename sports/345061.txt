टेभेजको घर फिर्तीको सार्थकता, बोका जुनियर्स बन्यो च्याम्पियन

१६ कात्तिक, काठमाडौं । युरोपियन फुटबल छाडेर अर्जेन्टिना फर्कने कार्लोस टेभेजको निर्णयले आइतबार राति सार्थकता पाएको छ ।
उनको टीम बोका जुनियर्सले अर्जेन्टिनाको पि्रमिरा डिभिजनको उपाधि जितेको छ । क्लबको यो ३१ औं लिग उपाधि हो ।
खेलको पहिलो हाफमा फेबिया मोननोनको हेड गोल नै टिग्रोमाथि १-० को जित हात पार्न पर्याप्त रहृयो । यो जितसँगै बोका जुनियर्सले २०११ पछि पहिलो पटक लिग उपाधि जितेको छ ।
कार्लोस टेभेज जुलाइमा आफ्नो करियरको सुरुवातको क्लबमा फर्किएका थिए । रेफ्रीले खेल सकिएको घोषणा गरेपछि निकै भावुक बनेको टेभेजले भने, म निकै खुसी छु । म यो अनुभाव गर्न फर्किएको थिए । तर, यो निकै कठिन जिम्मेवारी पनि थियो ।
३१ वर्षका टेभेज २००३ मा उपाधि जित्दा पनि टीममा थिए । त्यससछि उनी ब्राजिल, इंग्ल्याण्ड हुँदै पछिल्लो पटक इटली पुगे । युभेन्टसबाट इटालियन सिरिए जिते ।

