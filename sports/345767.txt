नेपाललाई पपुवा न्यूगिनीविरुद्ध जित अनिवार्य

१७ कात्तिक, काठमाडौं । प्रशिक्षकको राजीनामा लगायतका अनेक विवादलाईर् भुल्दै नेपाली क्रिकेट टोली जितको लक्ष्यका साथ यूएई भ्रमणमा निस्किएको छ ।
यूएई भ्रमणको अन्तिममा नेपालले विश्व क्रिकेट लिग च्याम्पियनसिप अन्तरगत पपुवा न्यूगिनीसँग दुई खेल खेल्नेछ । त्यसअघि हङकङसँग दुई दिवसीय र पाकिस्तान, ओमान र स्थानीय टीमसँग तीन वन डे म्याच खेल्नेछ, जुन पपुवा न्यूगिनीसँगको खेलको तयारीका लागि निकै महच्वपूर्ण हुनेछ ।
टुरमा अन्य खेलहरु भए पनि मुख्य विश्व क्रिकेट लिग नै हो । २०१८ को विश्वकप छनोट र एकदिवसीय मान्यता पाउने नेपालको लक्ष्यका लागि विश्व क्रिकेट लिग सकिँदासम्म शीर्ष चारमा पनुपर्छ ।
पहिलो राउण्डमा आयरल्याण्डसँग नेपालले दुबै खेल हारिसकेको छ । पपुवा न्यूगिनीसँगको खेल जित्नै पर्ने दबाव रहेको प्रशिक्षक पुवुदु दशानायके र कप्तान पारस खड्का दुबै स्वीकार गर्छन् ।
यूएई उड्नु अघि विदाइ कार्यक्रममा प्रशिक्षक पुबुदुले भने-‘यो महत्वपूर्ण खदेल हो । केही तनावका बीच हामीले कडा मेहनत गरेका छौं ।’
अन्तिम टोलीको घोषणा निकै ढिलो भएकामा उनी असन्तुष्ट देखिन्थे । कम्तिमा ६/७ दिन अघि नै टीम घोषणा गर्नु उपयुक्त हुने उनको मत छ । तर, नेपाल क्रिकेट संघ (क्यान)ले यूएई उड्नु केही अघिल्लो रात अबेर मात्र १६ सदस्यीय टोली नेपाली टोलीको घोषणा गरेको थियो ।
त्यसअघि क्यानले कप्तान पारस खड्कालाई कारबाही गरेको समाचारहरु समेत आएको थियो । त्यही विवादका बीच पुबुदुले नेपाली टीमको मुख्य प्रशिक्षक पदबाट राजीनामा दिएका छन् ।
प्रशिक्षकको राजीनामादेखि टीम घोषणामा भएको ढिलाइको तनाव खेलाडीहरुमा प्रष्टै देखिन्थ्यो । तर, उनीहरुले सबैलाई बिर्सिएर यूएईमा जितका लागि आफ्नो तर्फबाट सक्दो प्रयास गर्ने बताउँछन् ।

‘कोचको राजीनामा थियो । तर, स्वीकार भए नभएको थाहा छैन । हिजो अबरसम्म पनि म टीममा छु कि छैन थाहा थिएन’ कप्तान पारसले सञ्चारकर्मीहरुसँग भने-म क्याप्टेन हुनु वा नहुन, पुवुदु सर हुनु नहुनु भन्दा पनि नेपाल क्रिकेटले जित्नुपर्छर् । हाम्रो तर्फबाट सक्दो प्रयास गर्नेछौं ।’
कप्तान पारस पपुवा न्यूगिनीसँगको खेल कति महत्वपूर्ण छ भनेर २०१७-१८ को मध्यतिर थाहा हुने बताए । त्यसबेला नेपालले २०१८ को विश्वकप छनोट हुने नहुने र एकदिवसीय मान्यता पाउने नपाउने टुंगो लाग्नेछ ।
पपुवा न्यूगिनी पनि राम्रो टीम हो । कीतान पारसका अनुसार पपुवा न्यूगिनीमा मेहनत गर्ने खेलाडीहरु छन् । धेरै वर्षको मेहनतपछि उनीहरु डिभिजन एकमा आएकाले सबै टीममा ठूलो फरक छैन । पारस भन्छन्-‘त्यो दिन कुन टीमले कति राम्रो खेल्छ, त्यसले नै हार र जित तय गर्छ ।’
नेपाललाई एकदिवसीय मान्यता दिलाउने अपना अधुरै

श्रीलंकाली मुलका क्यानेडियन प्रशिक्षक पुबुदुका लागि यो नेपालको प्रशिक्षकका रुपमा अन्तिम खेल समेत हो । यसले खेलाडी र प्रशिक्षक दुबैले राम्रो नजिता ल्याएर सुखद विदाइ चाहन्छन् ।
प्रशिक्षक पुवुदु साढे ३ वर्ष अघि प्रशिक्षणका लागि नेपाल आउँदा नेपाल डिभिजन चारमा संघर्षरत थियो । तर, उनको प्रशिक्षणमा डिभिजन १ मा पुगेको छ र पहिलो पटक टी-२० विश्वकप समेत खेलेको छ ।
त्यसैले नेपाल छाड्दै गर्दा दुःख होइन, वर्ग रहेको उनले बताए । ‘म धेरै खुसी लिएर जाँदैछ’ प्रशिक्षक पुबुदुले भने-कुनै पनि टीमले सबै प्रतियोगिता जित्न सक्दैन । तर, नेपालले एकदिवसीय विश्कप खेलोस् र स्टास पाओस् भन्ने थियो ।’
व्यवस्थापनका अनेक कमजोरी भएपछि खेलाडी खेलाडीहरुमा भने त्यो क्षमता रहेको उनले बताए ।

