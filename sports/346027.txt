रियल मड्रिड च्याम्पियन्स लिगको नकआउट चरणमा

१८ कात्तिक, काठमाडौं । स्पेनिस जाइन्ट रियल मडि्रड च्याम्पियन्स लिग फुटबलको नकआउट चरणमा पुगेको छ ।
मंगलबार राति भएको खेलमा पेरिस सेन्ट जर्मेनलाई १-० ले पराजित गर्दै मड्रिडले अन्तिम १६ मा स्थान बनाएको हो । घरेलु मैदानमा भएको खेलमा रियल मड्रिडका लागि नाचो फर्नान्डेजले निर्णायक गोल गरे ।
म्याचनेष्टर युनाइटेड हुँदै पेरिस सेन्ट जर्मेन पुगेका एन्जल डि मारिया सान्टियागो बेर्नाबेउ फर्किएका थिए । तर, टोलीलाई जित दिलाउन सकेन ।
पेरिस सेन्ट जर्मेनका इडिनसन काभानीको प्रहार गोललाइनबाट क्लियर गरेका थिए भने अन्तिमतिर डि मारियाको प्रहार बारमा लागेको थियो ।
जितसँगै रियल मड्रिड दुई खेल अघि नै च्याम्पियन्स लिगको नकआउट चरणमा पुगेको छ । उसको १० अंक छ र समूह एको शीर्ष स्थानमा छ । हारका बाबजुत पेरिस सेन्ट जर्मेन ७ अंकसहित दोस्रो स्थानमा छ ।
शाख्तर डोनेस्कले माल्मोलाई ४-० ले हराएको छ । डोनेस्क ३ अंकसहित तेस्रो स्थानमा छ भने समान अंक जोडेको माल्मो पुछारमा छ ।

