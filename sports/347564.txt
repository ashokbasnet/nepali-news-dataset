मेस्सी उत्कृष्ट गोल अवार्डको नोमिनेशनमा, रोनाल्डो परेनन्

२१ कात्तिक, काठमाडौं । बार्सिलोनाका स्टार लिओनल मेस्सी फिफा पुस्कास उत्कृष्ट गोल अवार्डको नोमिनेशनमा परेका छन् ।
फिफाले शुक्रबार राति पुस्कास अवार्डको नोमिनेसनमा परेका १० खेलाडीको नाम सार्वजनिक गरेको छ । तर, रियल मडि्रडका क्रिष्टियानो रोनाल्डोसँगै गत वर्षका विजेता जेम्स रोडि्रग्वेज भने परेनन् ।
सन् २००९ बाट सुरु भएको यो अवार्ड पहिलो पटक रोनाल्डोले जितेका थिए । तर, त्यसपछि उनी मनोनयनमै परेका छै्रनन् ।
यो वर्षको मनोनयनमा परेका मध्ये मेस्सीसँगै कार्लोस टेभेज र फिलिप मेक्सेसलाई मुख्य दाबेदारका रुपमा हेरिएको छ ।
मेस्सीको कोपा डल रे कपको फाइनलमा एथ्लेटिको विल्बाओविरुद्धको गोल मनोनयनमा परेको छ । २०११ र १२ मा मनोनयनमा परेपनि मेस्सीले अहिलेसम्म यो अवार्ड जितेका छैनन् ।
हाल अर्जेन्टिनी क्लब बोका जुनियर्समा रहेका टेभेज भने युभेन्टसका लागि खेल्दा पर्माविरुद्ध गरेको गोलका कारण मनोनयनमा परेका हुन् ।

