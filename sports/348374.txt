एन श्रीनिवासनलाई आईसीसी अध्यक्षबाट हटाउने निर्णय

२३ कात्तिक, काठमाडौं । भारतीय क्रिकेट कन्ट्रोल बोर्ड (बीसीसीआई) ले एन श्रीनिवासनलाई अन्तराष्ट्रिय क्रिकेट परिषद् (आईसीसी) को अध्यक्ष पदबाट हटाएको छ ।
मुम्बईमा बसेको बीसीसीआईको बाषिर्क बैठकले श्रीनिवासनलाई आईसीसीबाट फिर्ता बोलाउने निर्णय गरेको हो । बीसीसीआईको मिटिङ अहिले चलिरहेको छ ।
मिडिया म्यानेजर निशान्त अरोडाले बीबीसीसँग कुरा गर्दै श्रीनिवासनलाई आईसीसीबाट फिर्ता बोलाउने निर्णय भएको पुष्टि गरेका छन् ।
आईपीएलको टीम चेन्नई सुपर किङ्ग्सका मालिक समेत रहेका श्रनिवासनमाथि आर्थिक अनियमितता र स्पोट फिक्सिङको आरोप छ । तर, उनले भने सबै आरोप अस्वीकार गर्दै आएका छन् ।
आईसीसीमा उनको स्थानमा अब वर्तमान बीसीसीआई प्रमुख शशांक मनोहर जानेछन्, २०१६ मा उनको कार्यकाल पुरा हुनेछ ।

