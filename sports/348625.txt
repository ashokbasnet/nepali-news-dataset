रियल सोसिडाडद्वारा प्रशिक्षक डेभिड मोएज बर्खास्त

२४ कात्तिक, काठमाडौं । स्पेनिस क्लब रियल सोसिडाडले प्रशिक्षक डेभिड मोएजलाई बर्खास्त गरेको छ ।
५२ वर्षीय मोजए सोसिडाडको प्रशिक्षकमा नियुक्त भएको एक वर्ष पुगेकै दिन बर्खास्तीमा परेका हुन् ।
म्यानचेष्टर युनाइटेडका पूर्व प्रशिक्षक गत वर्ष नोभेम्बर १० मा सोसिडाड गएका थिए, जतिबेला क्लब ला लिगाको १२ औं स्थानमा थियो । तर, यो सिजन सोसिडाड गोल अन्तरका आधारमा रेलिगेशन जोनबाट एक स्थान मात्र माथि छ ।
मोएजको स्थाान बार्सिलोनाका पूर्व सहायक प्रशिक्षक युसेविआ साक्रिष्टनले लिनेछन् । उनलाई २०१७ सम्मका लागि प्रशिक्षकमा नियुक्त गरिएको क्लबले जनाएको छ ।
मोएजले इभर्टनमा ११ वर्ष विताए । म्यानचेष्टर युनाइटेडका एलेक्स फर्गुसनले अवकास लिएपछि मोएज वल्र्ड ट्राफर्डको प्रशिक्षक बने । तर, वर्षदिन नपुग्दै बर्खास्त भएका थिए ।

