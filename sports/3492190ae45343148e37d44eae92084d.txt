लिभरपुल वेष्ट ह्यामसँग पराजित

माघ २७ – वेष्ट ह्याम एफए कप फुटबलको अन्तिम १६ मा प्रवेश गरेको छ । मंगलबार राति भएको चौंथो चरणको रिप्लेमा लिभरपुललाई २–१ ले हराएर वेष्ट ह्यामले अन्तिम १६ मा स्थान बनाएको हो । यसअघि माघ १६ गते राति भएको चौंथो चरणको खेलमा गोलरहित बराबरी खेलेपछि यी दुई टोलीबिच अन्तिम १६ प्रवेशका लागि रिप्ले भएको हो । गएराति भएको रिप्लेमा पनि निर्धारित ९० मिनेटमा १–१ को बराबरी भएपछि थपिएको ३० मिनेटको अन्तिम सयमा वेष्ट ह्यामका ऐन्जेलो ओग्वोनाले गोल गर्दै क्लबलाई २–१ को जित दिलाए । त्यसअघि मिखायल एन्टोनियोले वेष्ट ह्यामका लागि एक गोल गरेका थिए । लिभरपुलका लागि फिलिप कोन्टिनियोले एक गोल गरे । 
– एजेन्सीको सहयोगमा
