हंगेरी युरो कपका लागि छनोट

३० कात्तिक, काठमाडौं । प्ले अफमा नर्वेलाई पराजित गर्दै हंगेरी युरो कप फुटबलका लागि छनोट भएको छ ।
हंगेरीले सन् १९८६ पछि पहिलो पटक ठूलो प्रतियोगितामा स्थान बनाएको हो । १९८६ मा हंगेरीले विश्वकप खेलेको थियो ।
आइतबार राति भएको प्ले अफको दोस्रो लेगमा हंगेरीले नर्वेलाई २–१ ले पराजित गरेको छ ।
१४ औं मिनेटमा टामस प्रिस्किनको गोलबाट अग्रता लिएको थियो । ८३ औं मिनेटमा उपहार गोल पायो । नर्वेका नाइल्याण्डले आत्मघाती गोल गरे ।
त्यसको चार मिनेटपछि नै हेनरिकसनले नर्वेका लागि गोल गरेपनि हार टार्न सकेनन् ।
पहिलो लेग १–० ले जितेको हंगेरी समग्रमा ३–१ विजयी हुँदै युरो कपमा छनोट भएको छ ।

