नेपाल पपुवा न्यूगिनीसँग २ विकेटले पराजित

३१ कात्तिक, काठमाडौं। विश्व क्रिकेट लिग च्याम्पियनसिपमा नेपाल पपुवा न्यूगिनीसँग २ विकेटले पराजित भएको छ ।
नेपालले प्रस्तुत गरेको २३३ रनको लक्ष्य पपुवा न्यूगिनीले अन्तिम तीन बल बाँकी छँदा ८ विकेट गुमाएर भेट्टायो । उसका लागि असद भालाले ८७ रनको महत्वपूर्ण पारी खेले ।
चार्ल्स अमिनीले ३५ र टोनी उराले ३० रन जोडे । नेपालका कप्तान पारस खड्का र मेहबुब आलमले २-२ तथा सोमपाल कामी, शक्ति गौचन र सागर पुनले १-१ विकेट लिए । करण केसीको स्थानमा मौका पाएका इर्शाद अहमलले ६ ओभरमा ३० रन दिए भने विकेट लिन सकेनन् ।
यसअघि नेपालले निर्धारित ५० ओभरमा ८ विकेट गुमाएर २३२ रन बनायो ।

नेपालले पहिलो विकेट खाता नै नखोली गुमाएको थियो । ओपनर अनिल मण्डल पहिलो बलमै एलबीडब्लू धरापमा परे । तेस्रो नम्बरमा ब्याटिङ गर्न आएका सागर पुन पनि १० रनमै आउट भए ।
तर, सुवास खकुरेलले सम्हालिएर प्रदर्शन गरे । सुवासले तेस्रो विकेटका लागि ज्ञानेन्द्र मल्लसँग रनको साझेदारी गरे । ४७ रनको साझेदारी गरे ।
मल्ल २३ रनमा आउट भए । कप्तान पारस खड्का मात्र ६ रनमा पभेलियन फर्किएपछि नेपाल फेरि दबावमा आयो । तर, शरद भेसवाकरले उत्कृष्ट पारी खेले । सुवास र शरदले पाँचौं विकेटका लागि ५६ रनको साझेदारी गरे ।
सुवास पाँचौ विकेटका रुपमा ६३ रनमा आउट भए । १०४ बलको सामना गरेका उनले मात्र २ चौका हाने । सोमपाल कामी ८ र मेहबुब आलम मात्र ३ रन जोडेर आउट भए ।

तर, शरदलाई बसन्त रेग्मीले राम्रो साथ लिए । शरद र बसन्तले आठौं विकेटका लागि ५२ रनको साझेदारी गर्दै नेपालको पारी उकासे । शरद ७८ रनमा आउट भए । ८३ बलको सामना गरेका उनले पाँच चौका हानेका थिए ।
बसन्त २४ र शक्ति गौचन १ रनमा अविजित रहे ।


