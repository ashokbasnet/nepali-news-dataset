अन्तिम टेष्टमा जोनसनले २ विकेट लिए, पर्थ टेष्ट ड्र

१ मंसिर, काठमाडौं । अष्ट्रेलियाका फास्ट बलर मिचेल जोनसनको करियरकै अन्तिम टेष्टमा दुई विकेट लिँदा पर्थ टेष्ट बराबरी खेलेका छन् ।
२ विकेटको क्षतिमा बनाएको २५८ रनबाट अघि खेल्न थालेको अष्ट्रेलियाले ७ विकेट गुमाएर ३८५ रन बनाएपछि इनिङ समाप्तीको घोषणा गर्‍यो । यससँगै भ्रमणकारी टोली न्यूजिल्याण्डले ३२१ रनको लक्ष्य पायो ।
तर, न्यूजिल्याण्डले विना विकेटको क्षतिमा २८ रन बनाउँदा वर्षाले खेल रोकियो । वर्षा रोकिएपछि सुरु भएको खेलमा डीएल मेथडका आधारमा न्यूजिल्याण्डले ३२१ रनको नयाँ लक्ष्य पायो ।
तर, २८ ओभरमा २ विकेट गुमाएर १०४ रन बनाउँदा टेष्ट ड्रको घोषणा गरिएको छ ।
न्यूजिल्याण्डका दुबै विकेट करियरको अन्तिम टेष्ट खेलिरहेका जोनसनले लिए । र, विदाइ यादगार बनाए । उनले मंगलबार नै अन्तराष्ट्रिय क्रिकेटबाट सन्यासको घोषणा गरेका थिए ।
पहिलो पारीमा अष्ट्रेलियाले डेभिड वार्नरको दोहोरो शतक (२५३) को मदतमा ५५९ रन बनाएको थियो । तर, पाहुना टोली न्यूजिल्याण्डले रोस टेलरको २९० रनको मदतमा ६२८ रन बनायो ।
पहिलो टेष्ट अष्ट्रेलियाले जितेको थियो भने तेस्रो तथा अन्तित टेष्ट नोभेम्बर २७ मा सुरु हुनेछ ।

