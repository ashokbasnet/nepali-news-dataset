इब्राहिमोभिचको गोलसँगै स्वीडेन युरो कपमा

२ मंसिर, काठमाडौं । जाल्टन इब्राहिमोभिचको दुई गोलसँगै स्वीडेन युरो कप फुटबलका लागि छनोट भएको छ ।
प्ले अफको दोस्रो लेगमा २-२ को बराबरी खेलेको स्वीडेनले छिमेकी डेनमार्कमाथि समग्रमा ४-३ को जित हात पार्दै सन् २०१६ को युरो कपमा स्थान बनाएको हो । स्वीडेनले पहिलो लेगमा २-१ को जित हात पारेको थियो ।
डेनमार्कमा भएको खेलमा स्वीडेनले १९ औं मिनेटमा जाल्टनको गोलबाट अग्रता लिएको थियो । ७६ मिनेटमा इब्राहिमाभिचले फ्रिकिकमार्फत उत्कृष्ट गोल गर्दै टीमको अग्रता दोबर पारे ।
तर, ८१ औं मिनेटमा युसफ पोल्सनले घरेलु टोलीका लागि गोल गर्दै डेनमार्कलाई खेलमा फर्काउने संकेत गरे । अन्तिम मिनेटमा जानिक भेस्टिगार्डले गोल गर्दै प्ले आफको दोस्रो खेललाई २-२ को बराबरीमा पुर्‍याए ।
तर, पहिलो हाफमा खाएको २-१ को हारका कारण युरो कपका लागि छनोट हुन असफल भएको छ ।

