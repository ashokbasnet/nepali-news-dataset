ब्राजिलले पेरुलाई हरायो, कोष्टा चम्किए
२ मंसिर, काठमाडौं । डुल्गास कोष्टा फेरि एक पटक चम्किएपछि ब्राजिलले विश्वकप छनोटमा पेरुलाई पराजित गरेको छ ।
ब्राजिलले पेरुलाई ३-० गोल अन्तरले पराजित गरेको हो । साल्भाडोरमा भएको खेलमा ब्राजिलले २२ औं मिनेटमा कोष्टाको गोलबाट अग्रता लिएको थियो ।
खेलको ५७ औं मिनेटमा बार्यन म्युनिखका विंगर कोष्टाकै पासमा रेनाटो अगस्टोले ब्राजिलको अग्रता दोब्बर पारे । शाख्तर डोनेस्कबाट बार्यन गएपछि कोष्टा क्लब र देश दुबैको खेलमा चम्किएका हुन् ।
खेलको ७७ औैं मिनेटमा फिलिप लुइसले गोल गरेपछि ब्राजिल ३-० गोलको जित हात पारेको छ ।
सन् २०१८ मा रुसमा हुने विश्वकपको छनोट अन्तरगत सुरुवाती चार खेलबाट ब्राजिलले ७ अंक बनाएको छ ।

