नेपाल फेरि पपुवा न्यूगिनीसँग चुक्यो

२ मंसिर, काठमाडौं । विश्व क्रिकेट लिग च्याम्पियनपिपमा नेपाल पपुवा न्यूगिनीसँग दोस्रो खेलमा पनि पराजित भएको छ । बुधबार भएको खेलमा नेपाल पपुवा न्यूगिनीसँग ३ विकेटले पराजित भएको छ ।
पहिलो खेलमा पनि नेपाल २ विकेटले पराजित भएको थियो ।
यूएईको अबुधाबीमा नेपालले प्रस्तुत गरेको २२५ रनको लक्ष्य पपुवा न्यूगिनीले २ बल बाँकी छँदा ७ विकेट गुमाएर भेट्टायो । पपुवा न्यूगिनीले १४१ रन जोड्दा ७ विकेट गुमाएसकेको थियो ।
तर, ज्याक भारे र जोन रेभाले अविजित ८४ रनको साझेदारी गर्दै आफ्नो टोलीलाई जित दिलाएका छन् । पपुवा न्यूगिनीलाई अन्तिम ६ बलमा छ रन चाहिएको थियो र कप्तान पारस खड्का आफैं बलिङमा आए ।
भारेले पहिलो बलमा चौका हाने । दोस्रो बलमा एक रन लिएर नेपालको स्कोरसँग बराबरी गरे । तेस्रो बलमा रेभाले रन जोड्न सकेनन् । तर, चौथो बलमा एक रन लिएर टीमलाई जित दिलाए ।
पपुवा न्यूगिनीका भारेले ९० बलमा अविजित ७६ रन बनामए भने रेभा ३१ रनमा अनआउट रहे ।  नेपालका सोमपाल कामीले ३ ता बसन्त रेग्मीले २ विकेट लिए । सागर पुन र शक्ति गौचनले १-१ विकेट लिए ।
यसअघि यूएईको अबुधाबीमा टस जितेर ब्याटिङ रोजेको नेपालले ५० ओभरमा ८ विकेट गुमाएर २२४ रन बनायो । नेपलको सुरुवात भने खराव थियो । आहिलो ओभर नै मात्र २० रन जोड्दा सुरुवाती दुई विकेट गुमायो । ओपनर अनिल मण्डल र सुवास खकुरेल शुन्य रनमा नै एलबीडब्लू धरापमा परे ।
सागर पुन र उपकप्तान ज्ञानेन्द्र मल्लले तेस्रो विकेटका लागि रनको साझेदारी गर्दै नेपालको पारी सम्हाल्ने प्रयास गरे । ५२ बलको सामना गरेका मल्लले पाँच चौकासहित ३६ रनमा आउट भए ।
सागरले चौथो विकेटका लागि कप्तान पारस खड्कासँग ५१ रनको साझेदारी गर्दै नेपालको स्कोर १०० कटाए । ९२ बलको सामना गरेर सागर एक चौकासहित ४७ रनमा आउट भए ।
त्यसपछि कप्तान पारस र शरद भेसवाकरले ६० रनको साझेदारी गर्दै नेपालको स्कोर समान्नजनक अवस्थामा पुर्‍याए । पारसले ८१ बलमा ५८ रन बनाए, जसमा पाँच चौका समेत छ ।
सातौ नम्बरमा ब्याटिङ गर्न आएका सोमपाल कामी ९ रनमै आउट भए । नेपालका स्कोर २०० रन हुँदा शरद पनि आउट भए । आकर्षक पारी खेलेका शरदले ४५ बलमा ४२ रन बनाए ।
बन्त रेग्मी ७ रनमा आउट भए । मेहबुब आलम १५ र शक्ति गौचन २ रनमा अविजित रहे ।

