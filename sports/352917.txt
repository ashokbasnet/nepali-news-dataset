नामिबियाका पूर्व कप्तान रेमन्डको निधन

५ मंसिर, काठमाडौं । नामिबियाका पूर्व कप्तान रेमन्ड भान स्कुअरको निधन भएको छ । साउथ अफि्रकाको घरेलु क्रिकेटमा आइतबार फ्रि स्टेटविरुद्धको खेलका क्रममा विकेट किपर रहेका उनी विराममी भएका थियो ।
२५ वर्षे उनलाई बुधबार आईसीयूमा राखिएको थियो । शुक्रबार क्रिकेट नामिबियाले विकेट क्रिपर ब्याट्सम्यान रेमन्ड भान स्कुअरको निधन भएको घोषणा गरेको छ ।
उनले नामिबियाका लागि २०० भन्दा बढी बढी खेलेका उनले ८ हजार भन्दा बढी रन बनाएका छन् । रेमन्डले १७ वर्षको उमेरमा डेब्यू गरेका थिए । 
उनले स्कटल्याण्ड र आयरल्याण्डमा भएको विश्वकप छनोट खेलेका थिए भने आइयरल्याण्डविरुद्ध इन्टरकन्टिनेन्टल कप समेत खेलेका छन् । 
४० खेलमा नामिबियाको कप्तानी गरेका उनी २०१२ को नामिबियाका क्रिकेटर अफ दि इयर समेत हुन् ।

