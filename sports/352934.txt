उपहार गोलको मदतमा युनाइटेड विजयी

५ मंसिर, काठमाडौं । अन्तिम मिनेटमा ट्रोए डिनीले दिएको उपहार गोलको मदतमा वाटफोर्डलाई पराजित गर्दै म्यानचेष्टर युनाइटेड इंग्लिस प्रिमियर लिगको शीर्ष स्थानमा उक्लिएको छ ।
शनिबार राति भएको खेलमा युनाइटेडले वाटफोर्डलाई २-१ गोल अन्तरले पराजित गरेको छ ।
म्यानचेष्टर युनाइटेडले ११ औं मिनेटमा मेम्फिस डिपेको गोलबाट सुरुवाति अग्रता लिएको थियो । तर, ८७ औं मिनेटमा पाएको पेनाल्टीमा डिनीले वाटफोर्डका बराबरी गोल गरे ।
निर्धारित समय सकिनै लाग्दा डिनीले आत्मघाती गोल गरे । र, त्यही गोलको मदतमा युनाइटेड विजयी भएको छ ।
जितसँगै युनाइटेड १३ खेललबाट २७ अंकका साथ शीर्ष स्थानमा उक्लिएको छ र कम्तिमा केहीबेर शीर्ष स्थानमा रहन्छ । यो आर्सनल र इभर्टनबीचको खेलमा भर पर्नेछ । जित वा बराबरीले आर्सनल शीर्ष स्थानमा उक्लनेछ भने हारले युनाइटेड शीर्ष स्थानमा कायमै रहनेछ ।

