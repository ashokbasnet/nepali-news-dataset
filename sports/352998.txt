रियल मड्रिडविरुद्ध बार्सिलोनाको शानदार जित

६ मंसिर, काठमाडौं । इएल क्लासिको भिडन्तमा बार्सिलोनाले घरेलु टोली रियल मड्रिडविरुद्ध शानदार जित हात पारेको छ । जितसँगै लिग लिडर बार्सिलोनाले ६ अंकको प्रष्ट अग्रता लिएको छ ।
लुइस स्वरेजले दुई गोल गरेपछि बार्सिलोनाले चिरप्रतिद्वन्द्वी रियल मड्रिडलाई ४–० ले पराजित गरेको हो ।
बेर्नाबाउमा भएको इएल क्लासिकोमा धेरैको अपेक्षा विपरित झण्डै दुई महिनापछि मैदान फर्किएका लिओनल मेस्सी सुरुमा बेच्नमा रहे । बार्सिलोनाको फवार्ड लाइन सम्होलेका नेयमार र स्वरेजले सम्हालेका थिए, र दुबै फवार्ड पछिल्ला दिनमा निकै लयमा देखिएका छन् ।
११ औं मिनेटमा स्वरेजले गोल गर्दै टोलीलाई अग्रता दिलाए र सुरुवातैबाट घरेलु टोली दबावमा प¥यो । ३९ औं मिनेटमा नेयमारले गोल गरेपछि बार्सिलोना पहिलो हाफमा २–० को लिन सफल भयो ।
५३ औं मिनेटमा आन्द्रे इनिष्टाले गोल गरे । ५७ औं मिनेटमा राकिटिकको स्थानमा मेस्सी मैदान प्रवेश गरे । ७४ औं मिनेटमा स्वरेजले गोल गरेपछि बार्सिलोना ४–० को अग्रता लिन सफल भयो ।
१० मिनेटपछि इस्कोले रातो कार्ड पाएपछि रियल मड्रिडले इएल क्लासिको भिडन्तको दुःखद अन्त्य ग¥यो ।
यो रियल मड्रिडको घरेलु मैदानमा २३ खेलमा पहिलो हार हो । साथै यो सिजन बार्सिलोनालाई उपाधि होडमा चुनौती दिने उसको योजनामा ठूलो धक्का समेत लागेको छ । रियलको १२ खेलबाट २४ अंक छ भने लिग लिडर बार्सिलोनाको ३० अंक भएको छ ।

