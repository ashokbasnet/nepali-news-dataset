म्यानचेष्टर सिटीमाथि लिभरपुलको शानदार जित

६ मंसिर, काठमाडौं । लिभरपुलले इंग्लिस प्रिमियर लिग फुटबलमा उपाधि दाबेदार म्यानचेष्टर सिटीमाथि शानदार जित हात पारेको छ ।
जर्गेन क्लोपले क्लब सम्हालेपछि पहिलो शानदार नजिता निकाल्ने क्रममा लिभरपुलले म्यानचेष्टर सिटीलाई उसकै घरेलु मैदानमा ४–१ गोल अन्तरले पराजित गरेको हो ।
इत्तेहाद स्टेडियममा भएको खेलमा लिभरपुलले साचतौं मिनेटमा उपहार गोलबाट अग्रता लिएको थियो । सिटीका डिफेण्डर मांगालाले आत्मघाती गोल गरे ।
२३ औं मिनेटमा काउटिन्हो र ३२ औं मिनेटमा फर्मिनोले गोल गरेपछि लिभरपुल ३–० को अग्रता लिन सफल भयो ।
पहिलो हाफको अन्न्तिममा सर्जिओ एग्युरोले गोल गर्दै सिटीलाई खेलमा फर्काउने आश देखाए ।
तर, दोस्रो हाफमा पनि सिटी गोल गर्न असफल रह्यो । ८१ औं मिनेटमा मार्टिन स्क्रटेलले गोल गरेपछि लिभरपुल ४–१ को शानदार जित हात पार्न सफल भएको छ ।
हारसँगै सिटीले शीर्ष स्थानमा उक्लने मौका गुमाएको छ । १३ खेलबाट २६ अंकका साथ तेस्रो स्थानमा छ । न्यूक्यासललाई ३–० ले हराउँदै लिसेस्टर २८ अंकका साथ शीर्ष स्थानमा उक्लिएको छ ।
लिभरपुल २० अंकसहित नवौं स्थानमा छ ।

