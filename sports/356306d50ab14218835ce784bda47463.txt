बी डिभिजन राष्ट्रिय लिग : संकटा र कस्तुरीको जित

ललितपुर, चैत १५ - बी डिभिजन राष्ट्रिय लिग अन्तर्गत वुधवारका खेलमा संकटा क्लव र सिरहाको कस्तुरी युवा क्लव विजयी भएका छन् । लगनखेल स्थित बुद्धिविकास खेल मण्डलको खेल मैदानमा  भएको पहिलो खेलमा संकटा क्लबले ट्रिनिटि क्लब स्याङ्गजालाई २–१ गोलले पराजित गरेको छ ।

 

संकटाका लागि विक्रम अधिकारी र यु.डि. गुरुङ्गले क्रमश ५६ र ६३ औं मिनेटमा गोल गरेका थिए भने ट्रिनिटिका लागि सुसिल लामाले ८८ औं मिनेटमा गोल गरका थिए ।
त्यस्तै कस्तुरी युवा क्लबले टुसाल युथ क्लबलाई २–० गोलले पराजित गरेको छ । कस्तुरीका लागि दिपेन्द्र चौधरी र सन्देश चौधरीले क्रमश ८६ र ९०+६ औं मिनेटमा गोल गरेका थिए ।
