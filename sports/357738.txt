डिभिलियर्स ओडीआई टीम अफ दि इयरको कप्तान

१६ मंसिर, काठमाडौं । अन्तराष्ट्रिय क्रिकेट काउन्सिल (आईसीसी)ले टेष्ट र एकदिवसीय टीम अफ दि इयर घोषणा गरेको छ ।
भारतीय पूर्व कप्तान अनिल कुम्बलेको टीमले १८ सेप्टेम्बर २०१४ देखि एक वर्षसम्म गरेको प्रदर्शनका आधारमा टीम अफ दि इयरका सदस्यहरु चयन गरेको हो ।
आईसीसीट टेष्ट टीम अफ दि इयरको कप्तानमा इंग्ल्याण्डका एलिस्टर कुक चयन भएका छन् । आईसीसीको पछिल्लो पाँच टीम अफ दि इयर मध्ये चार पटक रहेका कुक दोस्रो पटक कप्तानमा चुनिएका हुन् ।
टीममा टेष्ट वरियतामा एक समययता राज गरिरहेका दक्षिण अफ्रिकाका कुनै पनि सदस्य परेनन् ।
टीममा अष्ट्रेलियामा डेभिड वार्नर, स्टिभ स्मिथ र जोस हृयाजलउड, न्यूजिल्याण्डका केन विलियम्सन र ट्रेन्ट बोल्ट, पाकिस्तानका युनुस खान र सर्फराज अहमद र सासिर शाह र इंग्ल्याण्डका जोए रुट परेका छन् । भारतका आर अश्विन १२ औं नम्बरमा परेका छन् ।
ओडीआई टीम आफ दि इयरको कप्तानमा भने दक्षिण अफ्रिकाका एबी डिबिलियर्स चयन भएका छन् । पछिल्लो पाँच पटक मध्ये उनी चार पटक टीम अफ दि इयरमा परेका हुन् । कप्तान भने पहिलो पटक बनेका हुन् ।
ओडीआई टीम अफ दि इयरमा दक्षिण अफि्रकाका हसिम अमला र इमरान ताहिर पनि परेका छन् । श्रीलंकाका तिलकरत्ने दिल्सान, कुमार सांगाकारा, अष्ट्रेलियाका स्टिभ स्मिथ, मिचेल स्टार्क, न्यूजिल्याण्डका रोज टेलर, ट्रेन्ट बोल्ट, भारतका मोहम्मद सामी, बंगलादेशका मुस्तफिजुर रहमान परेका छन् ।
इंग्ल्याण्डका जोए रुट १२ औं नम्बरमा छटन् ।

