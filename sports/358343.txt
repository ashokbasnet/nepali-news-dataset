बालोन डि’ओरको अन्तिम तीनमा नपर्दा रिस उठेको छैनः स्वरेज

१८ मंसिर, काठमाडौं । बार्सिलोनाका फवार्ड लुइस स्वरेजले पैसाका लागि बार्सिलोना नछाड्ने बताएका छन् ।
एडियासको नयाँ बुट लन्च कार्यक्रममा उपस्थित स्वरेजले भने, म यो भन्दिन कि म बार्सिलोनाबाटै सन्यास लिन्छु । तर, म यहाँ धेरै वर्ष रहन चाहन्छु र पैसाका लागि बर्सिलोना छाडि्दँन ।’
स्वरेजले फिफा बालोन डि’ओरको अन्तिम तीन मनोनयनमा आफू नपरेको कुनै दुःख नरहेको बताएका छन् ।
बार्सिलोनाका लिओनल मेस्सी र नेयमार मनोनयनमा परेका छन् । तर, गत सिजन बार्सिलोनाले च्याम्पियन्स लिग, ला लिगासहित तीन उपाधि दिलाउँदाका अट्याकिङ टि्रओका स्वरेज परेनन् ।
स्वरेजको स्थान रियल मडि्रडको रोनाल्डोले लिएका छन् । मेस्सी र नेयमारले रोनाल्डोका स्थानमा स्वरेज हुन योग्य भएको बताएका छन् ।
तर, स्वरेजले भने, शीर्ष तीनमा नपरेकोमा मलाई रिस उठेको छैन । मेरो सम्भावनाबारे मलाई राम्रो थाहा छ । आफ्नो दुई टीममेटलाई अन्तिम तीनमा रहन सहयोग गर्न पाएकोमा एकदमै खुसी छु ।’
स्वरेजले यो पटक बालोन डि’ओर अवार्ड टीममेट मेस्सीले नै जित्ने दाबी गरे । तर, रोनाल्डोलाई पछि पार्दै नेयमार दोस्रो हुने समेत बताएका छन् ।

