घरेलु सिरिजमा रहाणेको पहिलो शतक, भारतले बनायो ३३४ रन

१८ मंसिर, काठमाडौं । अजिन्क्या रहाणेको शतकसँगै भारतले दक्षिण अफ्रिकाविरुद्धको चौथो टेष्टको पहिलो पारीमा ३३४ रन बनाएको छ ।
७ विकेटको क्षतिमा बनाएको २३१ रनबाट दोस्रो दिनको खेल थालेको सबै विकेट गुमाएर ३३४ रन बनाएको छ । एक समय भारतले १३९ रन जोड्दा ६ विकेट गुमाएको थियो । तर, रहाणेले भारतीय पारी उकासे ।
उनले सातौं विकेटका लागि रविन्द्र जडेजासँग ५९ रनको साझेदारी गरे भने आठौं विकेटका लागि आर अश्विनसँग ९८ रनको साझेदारी गरे । आठौं विकेटका रुपमा आउट भएका रहानेले १२७ रन बनाए ।
घरेलु टेष्ट सिरिजमा रहाणेको यो पहिलो शतक हो । सिरिजको पछिल्लो तीन टेष्टमा कुनै पनि ब्याट्सम्यानले शतक बनाउन नसकिरहेका बेला रहाणेको शतक भारतका लागि महत्वपूर्ण छ । अश्विनले महत्वपूर्ण ५६ रन बनाए ।
दक्षिण अफ्रिकाका काइल एबोटले ५ विकेट लिए भने डेज पिएटले चार विकेट हात पारे । चार म्याचको सिरिज भारतले २-० ले आफ्नो पक्षमा पारिसकेको छ ।

