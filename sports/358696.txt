रियल मड्रिड कोपा डेलमा अयोग्य घोषित

१९ मंसिर, काठमाडौं । रियल मड्रिड कोपा डेल रे फुटबल प्रतियोगितामा अयोग्य घोषित भएको छ ।
अयोग्य खेलाडी खेलाएपछि स्पेसिन फुटबल फेडेरेशनले मड्रिडलाई प्रतियोगिताबाट निस्कासित गर्ने निर्णय गरेको हो ।
अन्तिम १६ प्रवेशका लागि गएको बुधबार राति भएको काडीसँगको पहिलो लेगमा रियल मड्रिड ३-१ ले विजयी भएको थियो । उक्त खेलमा तेस्रो मिनेटमा नै गोल गर्दै रियललाई सुरुवाती अग्रता दिलाउने डेनिस चेरिसेभ अयोग्य रहेको प्रमाणित भएपछि रियललाई प्रतियोगिताबाट निस्कासन गरिएको हा ।
चेरिसेभमाथि एक खेलको प्रतिबन्ध लागेको र प्रतिबन्ध रहेकै बेला उनालाई रियलले खेलाएको स्पेनिस सञ्चार माध्यमले जनाएका छन् । यो निर्णयका बारेमा उचित कदम चाल्ने रियल मड्रिडले जनाएको छ ।
१९ पटकसम्म कोपा डेल रेको उपाधि जितेको रियलले पछिल्लो पटक सन् २०१४ मा उपाधि जितेको थियो ।
अब रियलले ६ हजार एक युरो पनि जरिवाना तिर्नु पर्ने भएको छ । चेरिसेभलाई प्रतिबन्धका बारेमा व्यक्तिगत रुपमा जानकारी नगराएकाले यस्तो भएको रियल मड्रिडले जनाएको छ ।

