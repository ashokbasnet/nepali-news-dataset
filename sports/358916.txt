दक्षिण अफ्रिकाविरुद्ध भारतलाई ४०३ रनको अग्रता

१९ मंसिर, काठमाडौं । भारतले दक्षिण अफ्रिकाविरुद्धको चौथो टेष्टमा ४०३ रनको अग्रता लिएको छ ।
तेस्रो दिनको खेल सकिँदासम्म भारतले ४ विकेट गुमाएर १९० रन बनाएको छ । कप्तान विराट कोहली ८३ र अजिन्क्या रहाणेले ५२ रनमा अविजित छन् । रहाणेले पहिलो पारीमा शतक बनाएका थिए ।
भारचले पहिलो पारीमा २१३ रनको अग्रता लिएको थियो । यस आधारमा समग्रमा कुल ४०३ रनको अग्रता लिएको छ ।
तेस्रो दिन भारतको दोस्रो पारीको सुरुवातमा निकै खराब सुरुवात गरेको थियो । र, ८ रन बनाउँदा २ विकेट गुमाएको थियो । मुरली विजयी ३ रन र रोहित शर्मा शुन्य रनमै आउट भए ।
शिखर धवन र चेतेश्वर पुजाराले तेस्रो विकेटका लागि ४५ रनको साझेदारी गरे । तर, धवन २१ र पुजारा २८ रनमा आउट भए ।
एक समय भारतले ५७ रन बनाउँदा चार विकेट गुमाएको थियो । तर, कप्तान विराट कोहली र रहाणेले पारीको पारी सम्हाले । दुबैले १३३ रनको साझेदारी गरेका छन् र दुबै क्रिजमा छन् ।
दक्षिण अफ्रिकाका मार्ने मोर्केलले तीन र इमरान ताहिरले एक विकेट लिएका छन् । भारतले पहिलो पारीमा ३३४ रन बनाएको थियो भने दक्षिण अफ्रिका १२१ रनमा अल आउट भएको थियो ।

