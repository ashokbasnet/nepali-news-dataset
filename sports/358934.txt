म्यानचेष्टर सिटी स्टोकसँग पराजित

१९ मंसिर, काठमाडौं । लिग लिडर म्यान्चेष्टर सिटी इंग्लिस पि्रमियर लिग फुटबलमा स्टोकसँग पराजित भएको छ । शनिबार राति भएको खेलमा सिटी स्टोकसँग २-० गोल अन्तरले पराजित भएको हो ।
घरेलु मैदानमा भएको खेलमा स्टोकका लागि दुबै गोल मार्को अर्नौटोभिचले गरे । साकिरीले दुबै गोलको पास मिलाएका थिए ।
स्टोकले सातौं मिनेटमा नै खेलमा अग्रता लिएको थियो । १५ औं मिनेटमा अर्नौटोभिचले दोस्रो गोल गरे । अर्नौटोभिचले हृयाटि्रक गर्ने मौका भने गुमाए । उनको प्रहार बारमा लागेर फर्किएको थियो ।

