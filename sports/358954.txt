बुन्डेजलिगामा बार्यन म्युनिखको सिजनकै पहिलो हार

१९ मंसिर, काठमाडौं । लिग लिडर बार्यन म्युनिखले बुन्डेजलिगामा सिजनको पहिलो हार व्यहोरेको छ । शनिबार भएको खेलमा बार्यन बोरुसिया मोनच्याङलेबाचसँग ३-१ गोल अन्तरले पराजित भएको हो ।
खेलमा चारै गोल दोस्रो हाफमा भएको थियो ।  बोरुसिया मोनच्याङलेबाचले ५४ औं मिनेटमा ओस्कार वेन्ड्टले गोल गरे भने ६६ औं मिनेटमा लार्स स्टि्रन्डलले अग्रता दोब्बर पारे । दुई मिनेट लगतै फेबियन जोनसेनले गोल गरे ।
खेलको ८१ औं मिनेटमा फ्राङ्क रिबेरीले गोल गरे पनि बार्यनलाई हारबाट बचाउन सकेन । बार्यनको १५ खेलबाट ४० अंक छ भने बोरुसिया डर्टमुन्डको १४ खेलबाट ३२ अंक छ ।

