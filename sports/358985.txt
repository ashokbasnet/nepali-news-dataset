बोर्नमाउथले च्याम्पियन चेल्सीलाई हरायो

२० वैशाख, काठमाडौं । ग्लेन मुर्रेले हेड गोल गर्दै बोर्नमाउथलाई स्टामफोर्ड ब्रिजमा प्रसिद्ध जित हात पारेको छ । साथै घरेलु मैदानमा व्यहोरेको १–० को हारपछि चेल्सीका प्रशिक्षक जोसे माउरिन्हो थप दबावमा परेका छन् ।
मुर्रेले ८२ औं मिनेटमा गोल गरेका थिए । यससँगै कुनै पनि क्लबले प्रिमियर लिगमा उब्लिएकै सिजन चेल्सीलाई घरेलु मैदानमा २००१ पछि पहिलो पटक हराएको छ ।
यो हारसँगै डिफेण्डिङ च्याम्पियन चेल्सी १५ खेलबाट १५ अंकका साथ अंक तालिकाको १४ औं स्थानमा छ । शीर्ष चार टीमभन्दा १४ अंकले पछि परेको छ र अर्काे सिजन च्याम्पियन्स लिग गुमाउने सम्भावना बढेको छ ।
साथै चेल्सी रेलिगेशन जोनबाट मात्र ३ अंक माथि छ । १३ अंक जोडेको बोर्नमाउथ १७ औं स्थानमा छ ।

