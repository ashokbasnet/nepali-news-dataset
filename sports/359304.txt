दक्षिण अफ्रिकाले बनायो ७२ ओभरमा ७२ रन

२०, मंसिर, काठमाडौं । भारतविरुद्धको चौथो तथा अन्तिम टेष्टको चौथो दिन दक्षिण अफ्रिकाले ७२ ओभरमा ७२ रन बनाएको छ ।
भारतले दक्षिण अफ्रिकासामू ४८१ रनको लक्ष्य प्रस्तुत गरेको थियो । जवाफमा दक्षिण अफ्रिकाले चौथो दिनको खेल सकिँदासम्म २ विकेट गुमाएर ७२ रन बनाएको छ ।
हसिम अमला २०७ बलमा २३ रन बनाएर खेलिरहेका छन् भने र एबी डिभिलियर्स ११ रनमा क्रिजमा छन् र, जितका लागि उसलाई अब ४०९ रन चाहिएको छ ।
ओपनर टेम्बा बाभिमाले ३४ र डीन अल्गरले ४ रन बनाए । दक्षिण अफ्रिकाको दुबै विकेट आर अश्विनले लिएका छन् ।
यसअघि ४ विकेटको क्षतिमा बनाएको १९० रनबाट चौथो दिनको खेल थोलेको भारतले ५ विकेटको क्षतिमा २६७ रन बनाएपछि इनिङ समाप्तीको घोषणा गर्दै ४८१ रनको लक्ष्य दिएको थियो ।
भारतका कप्तान विराट कोहली ८८ रनमा आउट भए भने रहाणेले दोस्रो पारीमा पनि शतक बनाए । उनी १०० रनमा अविजित रहे । पहिलो पारीमा पनि उनले शतक बनाएका थिए ।
दिल्लीमा भारतले पहिलो पारीमा ३३४ रन बनाएको थियो भने दक्षिण अफ्रिका १२१ रनमै अलआउट भएको थियो ।

