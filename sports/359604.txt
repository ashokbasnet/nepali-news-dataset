अमलाले बनाए खराब रेकर्ड, २४४ बलमा २५ रन

२१ मंसिर, काठमाडौं । दक्षिण अफ्रिकाका ब्याट्सम्यान हासिम अमलाले स्लो ब्याटिङको खराब रेकर्ड आफ्नो नाममा लेखाएका छन् ।
भारतविरुद्धको चौथो टेष्टको अन्तिम दिन अमला २५ रनमा आउट भए । यो रन बनाउन उनले २४४ बलको सामना गरे । अमलाको स्ट्राइकर रेट ०.६१ रन प्रतिओभर रहृयो ।
जितका लागि ४८१ रनको लक्ष्य पछ्याएको दक्षिण अफ्रिकाले २ विकेटको क्षतिमा बनाएको ७२ रनबाट अन्तिम दिनको खेल थालेको थियो । चौथो दिनको खेल सकिँदा ७२ ओभरमा ७२ रन बनाएको द. अफ्रिकाका अमला २०७ बलमा २३ रन बनाएर क्रिजमा थिए ।
अन्तिम दिन उनले ३७ बलमा मात्र २ रन बनाए र रविन्द्र जडेजाको बलमा बोल्ड भएका छन् ।
टेष्ट क्रिकेटमा सबैभन्दा स्लो ब्याटिङमा हनिफल मोहम्मदको नाम अगाडि छ । उनले २२३ बलमा २० रन बनाएका छन् ।

