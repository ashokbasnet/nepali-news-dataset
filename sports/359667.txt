यू-१९ विश्वकप अघि नेपालको अभ्यास खेल पाकिस्तान र श्रीलंकासँग

२१ मंसिर, काठमाडौं । बंगलादेशमा हुने यू-१९ विश्वकप क्रिकेट अघि नेपालले पाकिस्तान र श्रीलंकासँग अभ्यास म्याच खेल्ने भएको छ ।
अन्तराष्ट्रिय क्रिकेट काउन्सिल आईसीसीले खेल तालिका औपचारिक रुपमा सार्वजनिक गरेको छ ।
विश्वकपमा नेपाल ग्रुप अफ डेथ मानिएको समूह डीमा परेको छ । जसमा अन्य तीन टेष्ट नेशन छन् । समूह डीमा नेपालसँगै अष्ट्रेलिया, भारत र न्यूजिल्याण्ड छन् ।
विश्वकप अघि नेपालले जनवरी २३ मा पाकिस्तानसँग अभ्यास खेल खेल्नेछ भने २५ मा श्रीलंकासँग दोस्रो अभ्यास खेल हुने भएको छ ।
प्रतियोगिताको पहिलो खेलमा भने नेपालले न्यूजिल्याण्डको सामना गर्नेछ, जुन खेल २८ जनवरीमा हुनेछ ।
२३ तारिखमा अष्ट्रेलियासँगको खेल्नेछ भने समूहको अन्तिम खेल भारतसँग फेब्रुअरी १ मा खेल्नेछ । नेपाल र भारतबीचको खेल स्टार स्पोट्र्स टीभीले प्रत्यक्ष प्रशारण गर्नेछ ।

