द. अफ्रिकालाई ३३७ रनले हराउँदै भारतद्वारा सिरिज क्लिन स्वीप

२१ मंसिर, काठमाडौं । दक्षिण अफ्रिकालाई चौथो तथा अन्तिम टेष्टमा ३३७ रनले पराजित गर्दै भारतले सिरिज ३-० ले क्लिन स्वीप गरेको छ ।
भारतले मोहाली, नागपुर र दिल्ली टेष्ट जित्यो भने बैंग्लोरमा भएको टेष्ट वर्षाका कारण ड्र भएको थियो ।
जितका लागि ४८१ रनको लक्ष्य पछ्याएको दक्षिण अफ्रिकाले २ विकेटको क्षतिमा बनाएको ७२ रनबाट अन्तिम दिनको खेल थालेको थियो । तर, १४३ रनमा अलआउट भयो ।
एबी डिबिलियर्सले ३४५ बलको सामना गर्दै ४३ रन जोडे । द. अफ्रिकाको ब्याटिङ निकै स्लो गतिमा थियो । हासिम अमलाले २४४ बलमा २५ रन बनाएर स्लो बलिङको रेकर्ड नै बनाए ।
भारतले पहिलो पारीमा ३३४ रन बनाएको थियो भने दक्षिण अफ्रिका २१२ रनमा अलआउट भयो । भारतले २६७ रन बनाएको दोस्रो इनिङ समाप्तीको घोषणा गरेको थियो ।


