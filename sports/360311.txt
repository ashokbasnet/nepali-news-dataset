म्यानचेष्टर युनाइटेड च्याम्पियन्स लिगबाट बाहिरियो

२३ मंसिर, काठमाडौं । म्यानचेष्टर युनाइटेड च्याम्पियन्स लिग फुटबलको समूह चरणबाटै बाहिरिएको छ । मंगलबार राति भएको समूह चरणको अन्तिम खेलमा वल्फ्सबर्गसँग ३-२ गोल अन्तरले पराजित भएपछि युनाइटेड नक आउट चरणमा पुग्न सकेन ।
जितसँगै वल्फ्सबर्ग १२ अंकका साथ समूह विजेता बनेको छ । पीएसभी उपविजेता बनेको छ ।
वल्फ्सबर्गको घरेलु मैदानमा भएको खेलमा म्यानचेष्टर युनाइटेडले १० औं मिनेटमा मार्टिलको गोलबाट अग्रता लिएको थियो । तर, तीन मिनेटभन्दा जोगिन सकेन । र, रोडि्रग्वेजले गोल गरे ।
२९ औं मिनेटमा भेरिनियाले गोल गर्दै पहिलो हाफमा घरेलु टोलीलाई २-१ को अग्रता दिलाए । खेलको ८२ औं मिनेटमा उपहार गोल मार्फत युनाइटेडले बराबरी गोल फर्कायो ।
दुई मिनेटपछि नै वल्फ्सबर्गका रोडि्रग्वेजले व्यक्तिगत दोस्रो गोल गर्दै घरेलु टोलीलाई ३-२ गोल अन्तरको जित दिलाए ।

