म्यानचेष्टर सिटी समूह विजेता बन्यो, यूभेन्टस उपविजेता
२३ मंसिर, काठमाडौं । बोरुसिया मोनचाङ्लेबाचलाई पराजित गर्दै म्यानचेष्टर सिटी च्याम्पियन्स लिगमा समूह डीको विजेता बनेको छ ।
मंगलबार राति भएको खेलमा सिटीले बोरुसिया मोनचाङ्लेबाचलाई ४-२ गोल अन्तरले पराजित गरेको छ ।
खेलमा सिटीले १६ औं मिनेटमा डेभिड सिल्भाको गोलबाट अग्रता लिएको थियो । तर, तीन मिनेटपछि नै जुनियन कोर्बले बराबरी गोल फर्काए । ४२ औं मिनेटमा क्याटाना डि अरायोले गोल गर्दै बोरुसिया मोनचाङ्लेबाचलाई पहिलो हाफमा २-१ को अग्रता दिलाए ।
तर, दोस्रो हाफमा सिटीले पुनरागमन गर्‍यो । ७९ औं मिनेटमा राहम स्टर्लिङले बराबरी गोल फर्काए भने ५ मिनेटपछि दोस्रो गोल गर्दै सिटीलाई ३-१ को अग्रता दिलाए ।
खेलको ८५ औं मिनेटमा बोनीले गोल गर्दै सिटीलाई जित दिलाए । जितपछि १२ अंकका साथ सिटी समूह विजेता बनेको छ । सेभिल्लासँग १-० ले पराजित भएको युभेन्टस भने ११ अंकका साथ समूह उपविजेता बनेको छ ।

