प्लाटिनीको निलम्बन कायमै

२५ मंसिर, काठमाडौं । युनियन अफ युरोपियन फुटबल संशोसिएसनका अध्यक्ष मिशेल प्लाटिनी आफूविरुद्ध लागेको ९० दिने निलम्बन हटाउन असफल भएका छन् ।
प्लाटिनीको अनुरोधलाई कोर्ट अफ अर्बिट्रेसनले अस्वीकार गरेको छ । अब प्लाटिनीले शनिबार पेरिसमा हुने युरो कप २०१६ को फाइनल ड्रमा सहभागी हुन पाउने छैनन् ।
प्लाटिनी र फिफा अध्यक्ष सेप ब्लाटरमाथि भ्रष्टाचारको अभियोगमा छानविन भइरहेको छ । दुबैले आरोप अस्वीकार गर्दै आएका छन् ।
दुबै अर्को साता फिफाको एक छानविन समितिमा उपस्थित हुनेछन् र भ्रष्टाचारको मुद्धामा २१ डिसेम्बरमा फैसला हुने अपेक्षा गरिएको छ ।

