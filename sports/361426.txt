भोग्स र मार्सले गरे ४४९ रनको कीर्तिमानी साझेदारी

२५ मंसिर, काठमाडौं । वेष्ट इण्डिजविरुद्धको टेष्टको दोस्रो दिन अष्ट्रेलियाका एडम भोग्स र शन मार्सले टेष्ट क्रिकेटमा कीर्तिमानी ४४९ रनको साझेदारी गरेका छन् । र, अष्ट्रेलियाले ५४८ रनमा पहिलो इनिङ समाप्तीको घोषणा गरेको छ ।
अष्ट्रेलियाले ३ विकेटको क्षतिमा ४३८ रनबाट दोस्रो दिनको खेल थालेको थियो । भोग्स र मार्सले चौथो विकेटका लागि ४५१ रनको साझेदारी गरे । र, लन्च अघि मार्स १८२ रनमा आउट भए ।
थप तीन ओभर खेल्दै अष्ट्रेलियाले इनिङ समाप्तीको घोषणा गर्‍यो । भोग्स २६९ र मिचेल मार्स १ रनमा अविजित रहे ।
भोग्स र मार्सको साझेदारी टेष्ट क्रिकेटमा चौथो ठूलो साझेदारी हो भने अष्ट्रेलियाको दोस्रो ठूलो साझदारी हो ।
टेष्टमा सबैभन्दा ठूलो साझेदारी श्रीलंकाका कुमार सांगाकार र माहेला जयवर्दनेको नाममा छ । उनीहरुले २००६ मा दक्षिण अफि्रकाविरुद्ध तेस्रो विकेटका लागि ६२४ रनको साझदोरी गरेका छन् ।
टेष्ट क्रिकेटमा अष्ट्रेलियाको सबैभन्दा ठूलो साझेदारी भने ब्रेडम्यान र पोन्सफोर्डको नाममा छ । उनीहरुले इंग्ल्याण्डविरुद्ध १९३४ मा ४५१ रनको साझेदारी गरेका थिए ।
शुक्रबार नै दोस्रो पारी थालेको वेष्ट इण्डिजले ६ विकेट गुमाएर २०७ रन बनाएको छ ।
नाथन लायनले ३ विकेट लिएपछि धरमराएको वेष्ट इण्डिजको पारी डरेन ब्रभोले सम्होलेका छन् । उनी ९४ रनमा अविजित छन् ।

