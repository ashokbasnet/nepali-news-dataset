टुरे बने अफ्रिकन वर्ष फुटबलर

२६ मंसिर, काठमाडौं । याया टुरे अफ्रिकन वर्ष फुटबलर घोषित भएका छन् । बीबीसीले प्रदान गर्दै आएको अवार्डका लागि टुरेले सबैभन्दा बढी मत पाएका छन् ।
३२ वर्षका आइभरी कोष्टका मिडफिल्डर टुरेले दोस्रो पटक यो उपाधि जितेका हुन् । उनी अहिलेसम्म सात पटक अवार्डको नोमिनेसनमा परेका छन् ।
म्यानचेष्टर सिटीबाट व्यवसायिक फुटबल खेल्दै आएका टुरेले अवार्ड पाएकोमा खुसी लागेको बताए ।
साथै उनले अन्तिम मनोनयनमा भएको सबै विजेता भएको समेत बताएका छन् । अफ्रिकन फुटबलको विकास भइरहेको र युवा खेलाडीहरु पनि आइरहेको उनले बताए ।

