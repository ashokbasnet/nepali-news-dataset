शीर्ष चारमा सिजन अन्त्य गर्ने माउरिन्होको सपना

२६ मंसिर, काठमाडौं । चेल्सीका प्रशिक्षक जोसे माउरिन्होले पि्रमियर लिगको चौथो स्थानमा सिजन अन्त्य गर्दै ‘सपना’ पुरा गर्न चाहन्छन् ।
प्रिमियर लिग च्याम्पियन चेल्सी निकै टाढा संघर्ष गरिरहेको छ । १४ औं स्थानमा रहेको चेल्सी चौथो स्थानबाट १४ अंकले टाढा छ । र, माउरिन्होलाई थाहा छ कि यो सपना पुरा गर्न पनि सजिलो छैन । उनी भन्छन्, यो गणतीय सम्भावना मात्र हो र हामी प्रयास गर्छौं ।’
चेल्सीले सोमबार राति लिग लिडर लिसेस्टर सिटीसँग उसकै घरेलु मैदानमा खेल्दैछ । र, लिसेस्टर अहिले निकै राम्रो लयमा देखिएको छ ।
चेल्सीले भने सिजनमै सबैभन्दा अप्रत्यासित हार भने बोर्नमाउथसँग घरेलु मैदानमा नै ब्यहारेको थियो । यो पि्रमियर लिगमा प्रमोसन भएकामे क्लबले चेल्सीलाई घरेलु मैदानमा २००१ अपि्रलपछि पहिलो पटक हराएको थियो । र, चेल्सी रेलिगेशनबाट मात्र २ अंकले माथि रहृयो ।
यो हारअघिसम्म माउरिन्होलाई विश्वास थियो कि सिजनको अन्त्य शीर्ष चारमै रहेर गर्न सकिन्छ । तर, यो हारले त्यो सम्भावनालाई निकै पर लगेको माउरिन्होले बताएका छन् ।
यो सिजन चेल्सीको खराव प्रदर्शनपछि माउरिन्होको भविश्वमाथि प्रश्न उठ्दै आएको थियो । गत साता बोर्नमाउथसाग पनि पराजित भएपछि मोउरिन्हो बर्खास्त हुनसक्ने अनुमान सार्वजनिक भएको थियो । र, माउरिन्हो पदमा कायमै रहे र उनले क्लब समर्थकको प्रसंसा गरेका छन् ।

