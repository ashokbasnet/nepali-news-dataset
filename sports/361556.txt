मेस्सी टिपटप कन्डिसनमा छन्ः इनरिके

२६ मंसिर, काठमाडौं । स्पेनिस ला लिगामा डिर्पोटिभोसँग बार्सिलोनाले घरेलु मैदानमा खेल्ने अघिल्लो साँझ लुइज इनरिके पत्रकारहरुसामू उपस्थित भए । र, शनिबार तीन अंक हात पार्न नसके निकै दुःखद हुने बताए ।
यो लगतै बार्सिलोनाले क्लब वर्ल्डकप खेल्नेछ । यदि डिपोर्टिभोसँगको खेलमा ३ अंक हात पार्न सकेन भने शीर्ष स्थान गुम्नेछ ।
यसअघि बार्सिलोना भ्यालेन्सियासँग बराबरीमा रोकिएको थियो । बराबरीपछि शीर्षता कायमै रहेपनि अंक दुरी घटेको छ । दोस्रो स्थानमा रहेको एथ्लेटिको मड्रिड मात्र २ अंकले पछाडि छ ।
बार्सिलोनाका प्रशिक्षक इनरिकेले भने, हामी जापान जानु अगाडि जित्न चाहन्छौं । यसले खेल हाम्रो हातमा नै रहनेछ ।’
डिर्पोटिभो लिगको छैटौं स्थानमा छ र बार्सिलोनाले उसलाई सहज प्रतिद्वन्द्वीको रुपमा लिएको छैन । किनभने डिर्पोटिभो शारीरिक रुपमा सशक्त टीम हो र उसले डिफेन्ससँगै आक्रामक खेल खेल्ने गरेको छ ।
प्रशिक्षक इनरिकेका अनुसार लिओनल मेस्सी टिप टप कन्डिसनमा छन् । नेयमार भने छिट्टै ठिक हुने उनको अपेक्षा छ । उनले जापानमा क्लब वर्ल्डकप खेल्ने सम्भावना छ ।

