आर्सनल शीर्ष स्थानमा उक्लियो, जिरउडको ५० औं गोल

२७ मंसिर, काठमाडौं । एस्टन भिल्लालाई पराजित गर्दै आर्सनल इंग्लिस पि्रमियर लिग फुटबलको शीर्ष स्थानमा उक्लिएको छ ।
आइतबार राति भएको खेलमा आर्सनलले एस्टन भिल्ला २-० ले हराएको हो । यससँगै आर्सनल म्यानचेष्टर सिटीलाई पछि पार्दै शीर्ष स्थानमा उक्लिएको छ ।
एस्टन भिल्लाको घरेलु मैदान भिल्लापार्कमा आर्सनलले आठौं मिनेटमा ओलिभर जिरउडको गोलबाट अग्रता लिएको थियो । यससँगै प्रिमियर लिगमा रिउरडको गोल ५० पुगको छ र उनी ५० गोल गर्ने आर्सनलका सातौं खेलाडी हुन् ।
खेलको ३८ औं मिनेटमा पाहुना टोलीले अग्रता दोब्बर पार्‍यो । ओजिलको पासमा एरोन राम्सीले गोल गर्दै पहिलो हाफमा २-० को अग्रता दिलाए ।
दोस्रो हाफमा एस्टन भिल्लाले खेलमा फर्कने प्रयास गरेको थियो । तर, गोल गर्न सकेन र आर्सनल विजयी भयो ।

