नेपाल र एमसीसीबीच लर्डसमा क्रिकेट म्याच हुने

२९ मंसिर, काठमाडौं । लण्डनस्थित मेरिलोबोन क्रिकेट क्लब एमसीसीले नेपाली टोलीलाई बेलायत भ्रमणको निम्तो दिएको छ ।
नेपालको राष्ट्रिय टोली र एमएमसीबीच आगामी जुलाई १९ मा ५० ओभरको खेल तय भएको छ । क्रिकेटको घर मानिने लर्डसको टेष्ट म्याचको पिचमै खेल हुने एमसीसीले जनाएको छ ।
नेपाल क्रिकेट संघ क्यानकी सीईओ भावना घिमिरेले पनि नेपाली टोली जुलाइमा लण्डन जाने अनलाइनखबरलाई जानकारी दिइन् । उनले भनिन्, एमसीसीसँग एक खेल तय भएको छ । अन्य टीमसँग पनि खेल्छौं ।’
एमसीसीले नेपाल क्रिकेटको सहकार्य यसअघि पनि गरेको थियो । एमएमसीको टोली हालै मात्र नेपाल आएको थियो ।
नेपाली टोलीका कप्तान पारस खड्काले दुबईमा भएको इमिरेट्स टी २० मा एमसीसीबाटै खेलेका थिए । एसीसीले साथै नेपाली क्रिकेटरलाई ट्रेनिङको अवसर समेत दिने गरेको छ ।

