दिनेशले बनाए नयाँ कीर्तिमान, सागका आठ खेलाडी छनोट

२९ मंसिर, काठमाडौं । भारोत्तोलनमा नेपाली सेनाका दिनेश श्रेष्ठले मंगलबार नयाँ राष्ट्रिय कीर्तिमान बनाएका छन् ।
भारतमा हुने १२ औं दक्षिण एसियाली खेलकुद (साग) का लागि खेलाडी छनोट गर्न आयोजित प्रतियोगतामा दिनेशले ९४ केजीमास्न्याचमा १ सय १६ केजी भार वहन गर्दै आफ्नै रेकर्ड तोडे । उनले थाइल्यान्डमा गत सेप्टेम्बरमा भएको एसियाली च्याम्पियनसिपमा बनाएको १ सय १५ केजीको कीर्तिमान बनाएका थिए ।
दिनेश आफ्नो तौलसमूहमा पहिलो हुँदै सागका लागि पनि छनोट भए । मंगलबारै सागमा सहभागी हुने अन्य ७ पुरुष खेलाडीको पनि टुंगो लागेको छ ।
छनाेट हुनेमा ५६ केजीमा बाँकेका प्रकाश केसी, ६२ केजीमा नेपाल प्रहरीका विक्रम थापा, ६९ केजीमा प्रहरीका अनिल मल्ल र ७७ केजीमा आर्मीका सुरेन्द्र श्रेष्ठ छन् । यस्तै ८५ केजीमा आर्मीका भैरवसिंह थापा, १०५ केजीमुनि आर्मीका गगनसिंह ओली तथा १०५ केजीमाथि आर्मीका पुकार गुरुङ छनोट भए ।
महिलाको नामवली बुधबार सार्वजनिक गर्ने आयोजक नेपाल भारोत्तोलन संघले जनाएको छ ।

