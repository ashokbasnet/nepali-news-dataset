साग खेल्ने पुरुष ह्यान्डबल टोलीको घोषणा
२ पुस, काठमाडौं । भारतमा हुने १२ औं दक्षिण एसियाली खेलकुद -साग) मा सहभागी हुने नेपाली पुरुष ह्यान्डबल टोलीको घोषणा गरिएको छ ।
नेपाल ह्यान्डबल संघका महासचिव सन्देश रेग्मीका अनुसार १४ सदस्यीय पुरुष टोलीको घोषणा गरिएको छ । त्यसमा नेपाल आर्मी क्लबका सर्वाधिक ८ खेलाडी परेका छन् । सशस्त्र प्रहरी बलको एपीएफ क्लब र कास्कीबाट समान ३-३ खेलाडी टोलीमा अटाउन सफल भए ।
छनोट भएका आर्मीका खेलाडीहरुमा अमर श्रेष्ठ, विशाल बस्नेत, जक्ताबहादुर श्रेष्ठ, कृष्णबहादुर चौधरी, मदन चुनारा, सुवर्ण मादिहाङ, सुनील खत्री तथा श्रीबहादुर सिन्जाली रहेका छन् । टोलीमा पर्न सफल अन्य खेलाडीमा एपीएफका विमल भाट, इन्द्रनारायण चौधरी र मनोज ठुगुन्ना तथा कास्कीका प्रेमबहादुर गुरुङ, शरण थापा र भासु गुरुङ छन् ।
१४ सदस्यीय महिला खेलाडी टोलीको छनोट यसअघि नै भइसकेको छ । सागमा ह्यान्डबलले बंगलादेशमा भएको ११ औं संस्करणदेखि प्रवेश पाएको हो । त्यसबेला पुरुषतर्फ मात्र प्रतिस्पर्धा भएको थियो । त्यत्तिबेला नेपाली पुरुष टोली चौथो भएको थियो । महिला ह्यान्डबल यसपटक थपिएको हो ।

