माउरिन्होलाई तत्काल ल्याउने योजना छैन: रियल मड्रिड

३ पुस, काठमाडौं । रियल मड्रिडका अध्यक्ष फ्लोरेन्टिनो पेरेजले प्रशिक्षक जोसे माउरिन्होलाई तत्काल क्लबमा ल्याउने योजना नरहेको बताएका छन् ।
चेल्सीले माउरिन्होलाई बिहीबार बर्खास्त गरेको छ । २०१० देखि २०१३ सम्म रियल मड्रिडमा रहेका ५२ वर्षका ला लिगा र कोपा डेल रेको उपाधि दिलाएका थिए ।
रियल मड्रिडले कार्लो एन्सेलोटीलाई बर्खास्त गर्दै राफेल बेनिटेजलाई प्रशिक्षक बनाएको छ । तर, घरेलु मैदानमा बार्सिलोनासँग ४-० ले पराजित भएपछि बेनिटेज दबावमा छन् ।
मडि्रडको पत्रिका मार्काले बेनिटेजलाई माउरिन्होले रिप्लेस गर्न सक्ने दाबी गरेको छ । तर, रियल मडि्रडका अध्यक्ष परेजले त्यो सम्भावनालाई अस्वीकार गरेका छन् र, भनेका छन् कि भविश्यबारे कसैलाई थाहा हुँदैन । तर, उनी (माउरिन्हो) अहिले मडि्रड र्फकने छैनन् ।’
माउरिन्होको ठूलो उपलब्धि रियल मड्रिडलाई चार वर्षपछि ला लिगाको उपाधि दिलाउनु थियो ।

