दीपालाई स्वर्ण
४ पुस, काठमाडौं । नेपाल आर्मी क्लबकी दीपा गुरुङ्गले सातौं कोरियन एमबसडर कप तेक्वान्दो प्रतियोगिताको जुनियर २६ केजीमा स्वर्ण पदक जितेकी छिन् ।
आर्मीकै भगवती बलामीले रजत तथा सिमा थापा मगरले र युनाइटेड तेक्वान्दो डोजाङ्गकी सुप्रीमाले कास्य पदक जिते । शनिबार लगनखेलस्थित सैनिक शारीरिक तालिम तथा खेलकुद केन्द्रमा भइरहेको प्रतियोगितामा ५० जिल्ला र विभागीय गरी १ हजार ५ सय खेलाडीले ३२ स्वर्ण पदकका लागि प्रतिस्पर्धा गरिरहेका छन् ।
ललितपुर तेक्वान्दो संघ र काठमाडौ जिल्ला तेक्वान्दो संघको आयोजनामा नेपाल तेक्वान्दो संघको तत्वाबधानमा सञ्चालीत प्रतियोगिता सोमबारसम्म जारी रहने छ ।


