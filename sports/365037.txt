बार्सिलोना बन्यो क्लब वर्ल्डकप च्याम्पियन

५ पुस, काठमाडौं । क्लब वर्ल्डकप फुटबलको उपाधि बार्सिलोनाले जितेको छ । यससँगै स्पेनिस क्याटलानले २०१५ मा पाँचौं उपाधि उचालेको छ ।
क्लब वर्ल्डकप भने तेस्रो पटक जितेको छ । उसले यसअघि २००९ र ०११ मा पनि क्लब वर्ल्डकपको उपाधि जितेको थियो ।
आइतबार भएको फाइनलमा बार्सिलोनाले अर्जेन्टिनी क्लब रिभर प्लेटलाई ३-० ले हरायो । उसकेा जितमा लुइस स्वरजले दुई गोल गरे भने अर्को गोल लिओनल मेस्सीको नाममा रहृयो ।
जापानको योकोहामामा भएको खेलमा बार्सिलोनाले ३६ औं मिनेटमा मेस्सीको गोलबाट अग्रता लिएको थियो ।
दोस्रो हाफमा स्वरेजले दुई गोल गरे । ४९ औं मिनेटमा व्यक्तिगत पहिलो गोल गरेका स्वरेजले ६८ औं मिनेटमा दोस्रो गोल गरे । क्लब वर्ल्डकपको दुई खेलमा पाँच गोल गरेका उनले गोल्डन बल पाएका छन् ।





