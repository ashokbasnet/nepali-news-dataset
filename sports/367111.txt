साफ च्याम्पियनसिपमा भारतले श्रीलंकालाई हरायो, नेपालको सम्भावना कमजोर

१० पुस, काठमाडौं । साफ च्याम्पियनसिप फुटबलमा भारतले श्रीलंकालाई पराजित गरेको छ । शुक्रबार भएको खेलमा आयोजक भारतले श्रीलंकालाई २-० गोल अन्तरले पराजित गरेको हो ।
यससँगै नेपालको अघिल्लो चरण प्रवेशको सम्भावना निकै कमजोर भएको छ । पहिलो खेलमा श्रीलंकासँग पराजित भएको नेपालले समूह चरणको अन्तिम खेलमा अब भारतसँग खेल्नुपर्छ ।
अघिल्लो चरण प्रवेशका लागि उसले अब भारतलाई ठूलो अन्तरले पराजित गर्नुपर्छ, जुन त्यति सजिलो छैन ।
केरलामा भएको खेलमा भारतले दुबै गोल दोस्रो हाफमा गरेको थियो । ५१ औं मिनेटमा गोल गर्दै घरेलु टोलीलाई अग्रता दिलाएका रोविन सिंहले ७३ औं मिनेटमा अग्रता दोब्बर पारे ।

