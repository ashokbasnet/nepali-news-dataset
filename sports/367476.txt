म्यानचेष्टर युनाइटेड स्टोकसँग स्तब्ध

११ पुस, काठमाडौं । इंग्लिस प्रिमियर लिग फुटबलमा स्टोकले म्यानचेष्टर युनाइटेडलाई स्तब्ध पारेको छ । लगातार चार हारपछि युनाइटेडका प्रशिक्षक लुइस भानहालमाथि दबाव बढेको छ ।
शनिबार भएको खेलमा स्टोकले म्यानचेष्टर युनाइटेडलाई २-० गोल अन्तरले पराजित गरेको हो ।
घरेलु मैदानमा भएको खेलमा स्टोकले १९ औं मिनेटमा बोजानको गोलबाट अग्रता लियो । २६ औं मिनेटमा मार्को अर्नोटाभिचले गोल गर्दै घरेलु टोलीको अग्रता दोब्बर पारे ।
हाफ टाइममा रुनी सब्टिच्युटका रुपमा मैदान प्रवेश गरे । स्टोकमाथि केही दबाव बनाएपनि म्यानचेष्टर युनाइटेड गोल गर्न असफल भयो ।

