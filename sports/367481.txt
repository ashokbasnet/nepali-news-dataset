रेन्जन र माहिकालाई उपाधि
११ पुस, काठमाडौं । रेन्जनलामा र माहिका राणाले १४ औं जयकर स्मृतिजुनियर राष्ट्रिय खुला लनटेनिस प्रतियोगिताको यु-१८ सिंगल्स उपाधि जितेका छन् ।  रेन्जन ब्वाइज र माहिका गर्ल्समा च्याम्पियन बने ।
सातदोबाटोस्थित टेनिस कोर्टमा भएको ब्वाइज फाइनलमा रेन्जनले विवेक श्रेष्ठलाई ६-० र ६-० ले सहजै पराजित गरे ।गर्ल्सको उपाधि भिडन्तमा माहिकाले एनी माथेमालाई ६-७, ७-५ र ६-१ ले हराइन् ।
माहिकाले जुम्ल्याहा दिदी मायांका तथा एनीले जुम्ल्याहा बहिनी क्याथि्रन माथेमालाई निराश पार्दै उपाधि भिडन्त पक्का गरेका थिए । विजेताले २५ हजार र उपविजेताले १२ हजार ५ सय नगद पुरस्कार हात पारे ।
मनजयकर टेनिस एकेडेमीद्वारा आयोजित प्रतियोगिताको यु-१४ ब्वाइज सिंगल्समा प्रशान्त बस्नेत पहिलो भए । उनले फाइनलमा दीपेश केसीको चुनौती ६-२ र ६-२ ले समाप्त पारे । सो स्पर्धाको गल्र्समा इरा रावत पहिलो भएकी थिइन् । विजेताले २० हजार र उपविजेताले १० हजार नगद पुरस्कार जिते ।
त्यस्तै सिंगल्सको यु-९ ब्वाइजमा आदित्य सुवेदी र गर्ल्समा शुभाङ्गीलक्ष्मी शाह तथा यु-१० ब्वाइजमा आरभ सम्राट हाडा र गर्ल्समा रायना शाह पहिलो भएका थिए ।
डब्लसको ब्वाइजमा रेन्जन लामा र सक्षम कार्की तथा गर्ल्समा जुम्ल्याहा दिदीबहिनी मायांका र माहिका राणाको जोडीले उपाधि जिते ।

