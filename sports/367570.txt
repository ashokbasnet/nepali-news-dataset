आर्सनल साउन हृयाम्पटनसँग पराजित, शीर्ष स्थानमा उक्लने मौका गुमायो
१२ पुस, काठमाडाैं । आर्सनलले इंग्लिस प्रिमियर लिग फुटबलमा साउथ हृयाम्पटनसँग लज्जास्पद हार व्यहोरेको छ । यससँगै उसले शीर्ष स्थानमा उक्लने मौका गुमाएको छ ।
शनिबार राति भएको खेलमा साउथ हृयाम्पटनले उपाधि दाबेदार मानिएको आर्सनललाई ४-० ले हरायो । १९ औं मिनेटमा मार्टिनाले करिव ३० यार्ड टाढाबाट उत्कृष्ट गोल गर्दै साउथ हृयाम्पटनलाई अग्रता दिलाए । लिगमा यो उनको पहिलो गोल समेत हो ।
आर्सनलका ओलिभर जिरउड र थियो बाल्टकले फ्रि हेडरमा गोल गर्ने मौका गुमाए ।
खेलको ५५ औं मिनेटमा लोङले अग्रता दोब्बर पारे । ६९ औं मिनेटमा फोन्डेले गोल गरे भने ९० औं मिनेटमा लोङले दोस्रो गोल गर्दै साउथ हृयाम्पटनलाई ४-० को जित दिलाए ।
पछिल्लो ११ खेल मध्ये एकमा मात्र हार व्यहोरेको आर्सनलले गत सोमबार म्यानचेष्टर सिटीलाई हराएको थियो । तर, साउथ हृयाम्पटनविरुद्ध आर्सनलले त्यो खेल देखाउन सकेन ।
केही अघि मात्र लिग लिडर लिसेस्टर लिभरपुलसँग १-० ले पराजित भएकाले आर्सनलसँग शीर्ष स्थानमा उक्लने मौका थियो । ,र आर्सनल पराजित भयो ।
लिसेस्टर १८ खेलबाट ३८ अंकका साथ शीर्ष स्थानमा छ भने दोस्रो स्थानको आर्सनलको ३६ र तेस्रो स्थानमा रहेको म्यानचेष्टर सिटीको ३५ अंक छ ।

