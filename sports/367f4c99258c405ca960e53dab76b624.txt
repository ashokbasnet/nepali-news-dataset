न्यूजिल्यान्डको लगातार दोस्रो जित, अष्ट्रेलिया ८ रनले पराजित

काठमाडौं, चैत ५ । भारतमा जारी विश्वकप ट्वेन्टी–२० क्रिकेटमा न्यूजिल्यान्डले लगातार दोस्रो जित हासिल गरेको छ ।पहिलो खेलमा आयोजक राष्ट्र भारतलाई हराएको न्यूजिल्यान्डले धर्मशालामा शुक्रबार भएको दोस्रो खेलमा अष्ट्रेलियालाई ८ रनले पराजित गर्‍यो ।१ सय ४३ रनको चुनौती पछ्याएको अष्ट्रेलियाले ९ विकेटको क्षतिमा १ सय ३४ रनमात्र जोड्न सक्यो ।अष्ट्रेलियाले पहिलो विकेटका लागि ४४ रनको साझेदारी गरेपनि त्यसपछि निरन्तर विकेट ढल्दा हारको सामना गर्नुपरेको हो ।न्यूजिल्यान्डका लागि मिचेल म्याक्क्लेघानले सर्वाधिक ३ विकेट लिए ।यसअघि, टस जितेर पहिले ब्याटिङ गरेको न्यूजिल्यान्डले आक्रामक सुरुआत गरेपनि त्यसलाई निरन्तरता दिन नसकेपछि ८ विकेटको क्षतिमा १ सय ४२ रनमै समेटिएको थियो ।पहिलो विकेटका लागि ६१ रनको साझेदारी भएपनि सोही लयलाई पकड्न नसक्दा न्यूजिल्यान्ड उच्च योगफल बनाउनबाट चुकेको हो ।मार्टिन गुप्टिलले २७ बलमा ३९ तथा ग्रान्ड इलियटले २० बलमा २७ रनको योगदान दिए ।अष्ट्रेलियाका जेम्स फल्कनर र ग्लेन म्याक्सवेलले समान २–२ विकेट लिए ।
