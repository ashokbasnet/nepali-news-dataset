अफगानिस्तान ओडीआई र्‍याङ्किङको शीर्ष १० मा

१३ पुस, काठमाडौं । अफगानिस्तान पहिलो पटक आईसीसी ओडीआई (एकदिवसीय) र्‍याङ्किङको शीर्ष १० मा परेको छ ।
अफगानिस्तानले शुक्रबार मात्र शारजाहमा जिम्बाबेमाथि ४९ रनको जित हात पारेको थियो । यो जितसँगै आईसीसीले पछिल्लो वरियता क्रममा अफगानिस्तान शीर्ष १० मा परेको हो ।
अफगानिस्तानको १००५ अंकका साथ दशौं नम्बर छ । आयरल्याण्ड ११ औं र जिम्बाबे १२ औं स्थानमा छ ।
यदि अफगानिस्तानले जिम्बाबेविरुद्धको सिरिज जित्ने हो भने शीर्ष १० मा रहिरहनेछ । तर, सिरिज गुमाएमा अफगानिस्तान फेरि पुरानै स्थान १२ औं नम्बरमा फर्कनेछ ।
अफगानिस्तानले सन् २०१५ मा विश्वकप खेल्यो, जहाँ उसले स्कटल्याण्डलाई एक विकेटले हराएको थियो । साथै अफगानिस्तानले अक्टोबरमा टेष्ट नेशन जिम्बाबेलाई पाँच म्याचको सिरिजमा ३-२ ले हराएको थियो ।

