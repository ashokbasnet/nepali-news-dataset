ओजिलको प्रेरणामा आर्सनल शीर्ष स्थानमा उक्लियो

१४ पुस, काठमाडौं । ओजिलको प्रेरणामा बोर्नमाउथलाई पराजित गर्दै आर्सनल इंग्लिस पि्रमियर लिग फुटबलको शीर्ष स्थानमा उक्लिएको छ ।
सोमबार राति भएको खेलमा आर्सनलले बोर्नमाउथलाई २-० गोल अन्तरले पराजित गरेको हो ।
खेलमा आर्सनलले २७ औैं मिनेटमा गाब्रियलको गोलबाट अग्रता लिएको थियो । उनले ओजिलको कर्नरमा हेड गोल गरे ।
खेलको ६३ औं मिनेटमा ओजिलले नै अग्रता दोब्बर पारे । थप गोल हुन सकेन र आर्सनल विजयी भयो । जितसँगै आर्सनल कम्तिमा २४ घन्टाका लागि शीर्ष स्थानमा उक्लिएको छ । उसको १९ खेलबाट ३९ अंक भएको छ ।
एक खेल कम खेलेको लिसेस्टर ३८ अंकका साथ दोस्रो स्थानमा छ । उसले आज राति म्यानचेष्टर सिटीसँग खेल्नेछ ।

