साफको उपाधिका लागि भारत र अफगानिस्तान भिड्ने

१६ पुस, काठमाडौं । साफ च्याम्पियनसिप फुटबलको उपाधिका लागि ६ पटकको विजेता भारत र डिफेण्डिङ च्याम्पियन अफगानिस्तान भिड्ने भएका छन् ।
नेपालमा भएको १० औं साफको पनि फाइनलमा भारत र अफगानिस्तान नै भिडेका थिए, जसमा अफगान २-० ले विजयी भएको थियो ।
बिहीबार भएको सेमिफाइनलमा भारतले माल्दिभ्सलाई ३-२ गोल अन्तरले पराजित गर्‍यो भने अफगानिस्तानले श्रीलंकालाई ५-० ले हराएको छ ।
केरलामा भएको खेलमा श्रीलंकाले अफगानिस्तानलाई ४५ मिनेटसम्म गोलरहित बराबरीमा रोकेको थियो । तर, अन्तिममा मोहम्मद हाशमीले गोल गर्दै टीमलाई अग्रता दिलाए ।
दोस्रो हाफमा भने अफगानले चार गोल गर्‍यो ।

