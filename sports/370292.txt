बार्सिलोना बराबरीमा रोकियो, एथ्लेटिको मड्रिड शीर्ष स्थानमा


१९ पुस, काठमाडौं । स्पेनिस ला लिगा फुटबलमा बार्सिलोना स्पानियोलसँग बराबरीमा रोकिएको छ । लेभान्टेलाई हराएको एथ्लेटिको मड्रिड भने लिगको शीर्ष स्थानमा उक्लिएको छ ।
शनिबार राति भएको खेलमा नयाा वर्षको पहिलो खेलमा स्पानियोलले बार्सिलोनालाई गोलरहित बराबरीमा रोक्यो । सन् २०१५ मा १८० गोल रेकर्डसँगै पाँच उपाधि जितेको बार्सिलोना २०१६ को सुरुमै प्रभावशाली देखिएन ।
खेलमा गोल गर्ने बार्सिलोनाका दुई उत्कृष्ट प्रयास सफल भएन । लिओनल मेस्सीको फि्र किक स्पानियोलका गोलरक्षकले असफल पारे भने लुइस स्परेजको प्रहार बारमा लागेर फर्किएको थियो ।
अर्को खेलमा एथ्लेटिको मड्रिडले लेभान्टेलाई १-० ले पराजित गरेको छ । उसको जितमा ८१ औं मिनेटमा थोमस पेर्टीले गोल गरे ।
जितपछि मड्रिड १८ खेलबाट ४१ अंकसहित शीर्ष स्थानमा उक्लिएको छ । दोस्रो स्थानमा झरेको बार्सिलोनाको ३९ अंक छ र उसले एक खेल कम खेलेको छ ।

