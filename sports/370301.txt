लिसेस्टर बराबरीमा रोकियो, आर्सनललाई २ अंकको अग्रता

१९ पुस, काठमाडौं । इंग्लिस प्रिमियर लिग फुटबलमा लिग लिडर आर्सनलले न्यूक्यासनलाई पराजित गरेको छ । अर्को खेलमा लिसेस्टर बोर्नमाउथसँग बराबरीमा रोकिएको छ र आर्सनलले २ अंकको अग्रता लिएको छ ।
शनिबार राति भएको खेलमा आर्सनलले न्यूक्यासललाई १-० ले हराएको छ । उसको जितमा ७२ औं मिनेटमा लौरेन्ट कोसियाल्नीले गोल गरे ।
आर्सनलले तीन अंकका लागि योग्य खेल प्रदर्शन गर्न सकेको थिएन । तर, उसको जितमा कोसियाल्नीको गोल नै निर्णायक बन्यो ।
अर्को खेलमा उपाधि होडमा रहेको लिसेस्टर बोर्नमाउथसँग गोलरसहित बराबरीमा रोकिएको छ । ५९ औैं मिनेटमा वाटफोर्डका सिमोनले रातो कार्ड पाए भने लिसेस्टरले पेनाल्टी पाएको थियो । तर, उसका रियाद महरेजको पेनाल्टी बोर्नमाउथका गोल किपरले रोके ।
जितपछि आर्सनल २० खेलबाट ४२ अंकका साथ शीर्ष स्थानमा छ । दोस्रो स्थानमा रहेको लिसेस्टरको ४० अंक छ ।

