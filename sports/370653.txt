क्रिष्टल प्यालेसविरुद्ध चेल्सीको जित, रेलिगेशनबाट ६ अंक माथि उक्लियो

१९ पुस, काठमाडौं । गुस हिडिंकको प्रशिक्षणमा चेल्सीले पहिलो जित हात पारेको छ र इंग्लिस प्रिमियर लिगको रेलिगेशन जोनबाट ६ अंक माथि आएको छ ।
आइतबार भएको खेलमा चेल्सीले क्रिष्टल प्यालेसमाथि ३-० गोल अन्तरको प्रभावशाली जित हात पारेको छ । जितसँगै चेल्सीको २० खेलबाट २३ अंक भएको छ ।
चेल्सीले २९ औं मिनेटमा ओस्कारको गोलबाट अग्रता लिएको थियो । खेलको ६० औं मिनेटमा विलियनले गोल गरे भने ६६ औं मिनेटमा डिएगो कोस्टाले गोल गर्दै चेल्सीलाई ३-० काृे जित दिलाएका छन् ।
यसअघि चेल्सीले गुस हिडिंकको प्रशिक्षणमा वाटफोर्ड र म्यानचेष्टर युनाइटेड बराबरी खेल्दै अंक बाँडेको थियो ।

