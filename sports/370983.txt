बङ्गबन्धु कपका लागि नेपाली टोलीको घोषणा, अनिल परेनन्

२० पुस, काठमाडौं । अखिल नेपाल फुटबल संघ एन्फाले बंगलादेशमा हुने बङ्गबन्धु कप फु्टबलका लागि नेपाली टोलीको घोषणा गरेको छ ।
टोलीमा साफ च्याम्पियनसिपमा नेपालको कप्तानी गरेका स्ट्राइकर अनिल गुरुङ नै परेका छैनन् । नेपाली टोलीका पहिलो रोजाइमा पर्दै आएका गोलकिपर किरण चेम्जोङ समेत टोलीमा परेका छैनन् ।
प्रशिक्षकमा बालगोपाल महर्जन तोकिएका छन् भने र उपेन्द्रमान सिंहलाई गोलकिपिङ कोच तोकिएको छ ।
जनवरी ८ बाट बंगलादेशमा हुने बङबन्धु कप फुटबलमा नेपाल समूह एमा परेको छ । नेपालसँगै डिफेण्डिङ च्याम्पियन मलेसिया, श्रीलंका, र बंगलादेश यू-२३ समूह एमा परेका छन् ।
नेपालको पहिलो खेल मलेसियाविरुद्ध जनवरी ९ मा हुनेछ । श्रीलंकासँग १२ र बंगलादेशसँग १४ जनवरीमा खेल्नेछ ।

