यू-१९ विश्वकपमा अष्ट्रेलियाको सट्टा आयरल्याण्ड खेल्ने

२२ पुस, काठमाडौं । २२ पुस, काठमाडौं । बंगलादेशमा हुने यू-१९ विश्वकप क्रिकेटमा अष्ट्रेलियाको सट्टा आयरल्याण्ड खेल्ने भएको छ । अब समूह डीमा परेका नेपालले न्यूजिल्याण्ड, भारतसँगै आयरल्याण्डसँग खेल्नेछ ।
अष्ट्रेलियाले सुरक्षाको कारण देखाउँदै प्रतियोगिताबाट नाम फिर्ता लिएको थियो । र, अन्तराष्ट्रिय क्रिकेट काउन्सिल आईसीसीले क्रिकेट आयरल्याण्डलाई विश्वकप खेल्न टीम पठाउन प्रस्ताव गरेको थियो ।
क्रिकेट आयरल्याण्डले प्रस्ताव स्वीकार गरेको छ । र, बंगलादेशमा टीम पठाउने भएको छ । यू-१९विश्वकप क्रिकेट प्रतियोगिता जनवरी २७ बाट सुरु हुँदैछ ।
आयरल्याण्ड छनोटमा दोस्रो भएको थियो । मलेसियामा भएको छनोट प्रतियोगितामा नेपाल पहिलो भएको थियो ।

