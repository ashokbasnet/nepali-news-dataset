लुकाकुको १९ औं गोलसँगै इभर्टनले सिटीलाई हरायो

२३ पुस, काठमाडौं । रोमेलु लुकाकुका सिजनको १९ औं गोलको मदतमा इभर्टनले म्यानचेष्टर सिटीलाई पराजित गरेको छ ।
क्यापिटल वान कपको सेमिफाइनलको पहिलो लेगमा इभर्टनले सिटीलाई २-१ गोल अन्तरले पराजित गरेको हो ।
खेलमा इभर्टनले रामिरो फुनिस मोरीको गोलबाट पहिलो हाफको अन्तिममा अग्रता लिएको थियो । तर, खेल १४ मिनेट बाँकी छँदा नाभासले बराबरी गोल गरेपछि सिटीले बराबरी खेल्ने सम्भावना देखिएको थियो ।
तर, दुई मिनेटपछि नै लुकाकुले गोल गरे । र, इभर्टनलाई २-१ को अग्रता दिलाए । खेलमा थप गोल हुन सकेन र भइर्टन विजयी भयो ।

