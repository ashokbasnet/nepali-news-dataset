यू-१९ विश्वकपः नेपालले अफगानिस्तानसँग अभ्यास खेल खेल्ने

२३ पुस, काठमाडौं । यू-१९ विश्वकप क्रिकेटको तयारीका क्रममा भारतमा नेपाली नेपाली युवा टोलीले अफगानिस्तानसँग अभ्यास खेल खेल्ने भएको छ ।
नेपाल क्रिकेट संघ क्यानका अनुसार दुई अभ्यास खेल तय भएको छ । ११ र १३ तारिखमा दिल्लीमा नेपाल र अफगान युवा टीमबीच खेल हुने क्यानले जनाएको छ ।
नेपाली टोली भारतमा तयारी गरेर सिधै बंगलादेश जानेछ । यू-१९ विश्वकप क्रिकेटमा नेपाल समूह डीमा परेको छ र, यो समूहमा भारत, न्यूजिल्याण्ड र आयरल्याण्ड छ ।

