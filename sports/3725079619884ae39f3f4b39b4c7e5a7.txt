भैरहवा क्षेत्रका ५ खेलाडीलाई सिद्धार्थनगरले सम्मान गर्ने

भैरहवा, चैत १४ - बंगलादेशमा भएको ट्वान्टी–ट्वान्टी विश्वकप क्रिकेट प्रतियोगितामा उत्कृष्ट प्रदर्शन गर्ने नेपाली क्रिकेट टिममा रहेका भैरहवा क्षेत्रका ५ खेलाडीलाई सिद्धार्थनगर नगरपालिकाले नगद पुरस्कारसहित सम्मान गर्ने भएको छ
विश्वकपमा उत्कृष्ट प्रदर्शन गर्दै राष्ट्रको नाम बिश्वस्तरमा फैलाउन अहम भुमिका खेलेका कारण खेलाडीलाई सम्मान गर्ने निर्णय गरिएको सद्धार्थनगर नगरपालिकाका कार्यकारी प्रमुख टिका दत्त राईले जानकारी दिनुभयो ।
खेलाडीहरु शक्ति गौचन, बसन्त रेग्मी, सागर पुन तथा अमृत भटराई भैरहवाका हुन भने अर्का खेलाडी राहुलकुमार बिश्वकर्मा बुटवलका हुन् । सिद्धार्थनगर नगरपालिका कार्यालयमा आईतबार सम्मान कार्यक्रम आयोजना गरिने छ । त्यही दिन संबिधानसभा सदस्य दिपक बोहराले पनि यस क्षेत्रका पाँच जना खेलाडीहरुलाई जनही १ लाख रुपैयाँ र कदर पत्रसहित खेलाडीलाई सम्मान गर्दै हुनु हुन्छ ।
