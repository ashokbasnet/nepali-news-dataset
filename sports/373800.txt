हङकङमा नेपाललाई ५ पदक

२७ पुस, काठमाडौं । हङकङमा भएको २० औं एसियन सिटिज तेक्वान्दो च्याम्पियनसिपमा नेपालले ५ पदक जितेको छ । नेपालले १ स्वर्ण र ४ कांस्य गरी ५ पदक जितेको टोली नेता नोर्बु लामाले जनाएका छन् ।
महिलाको ७३ केजीमुनि निशा रावलले नेपाललाई एक मात्र स्वर्ण दिलाइन् । महिलाको ६२ केजीमुनि संगीता बस्याल र ३६ केजीमुनि संगीता तिमल्सिनाले कांस्य प्राप्त गरे ।
त्यस्तै पुरुषको ३३ केजीमुनि पुजन खड्का तथा ६८ केजीमुनि विकेश विडारीले कांस्य जिते । प्रतियोगिता जनवरी ९ र १० तारिखमा भएको थियो ।

