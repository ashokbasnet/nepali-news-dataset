फाल्गुनन्द गोल्डकपको आजको खेलमा चर्च ब्वाइज काठमाडाैं र एपिएफ पूर्वाञ्चल भिड्ने

२८ पुस, पाँचथर । पाँचथरमा जारी फाल्गुनन्द गोल्डकपको मंगलबारको खेलमा चर्च ब्वाइज युनाइटेड क्लव काठमाण्डौं र एपिएफ पूर्वाञ्चलबीच प्रतिस्पर्दा हुँदैछ ।
प्रतियोगिता अन्तगर्त सोमबारको खेलमा कर्णसिंह सोनाम स्मृति क्लब ताप्लेजुङ विजयी भएको छ । ८ जना खेलाडीमा सिमित कर्णसिं सोनाम स्मृति क्लवले बिर्तामोड युनाइटेड झापालाई एकका विरुद्ध दुई गोल गर्दै प्रतियोगिताको सेमीफाइनलमा प्रवेश गरेको छ ।
सोमबार सम्पन्न खेलको म्यान अफ् द म्याच कर्णसिं सोनाम ताप्लेजुङका जर्सी नम्बर ८ रोजन धिमाल भए ।
प्रतियोगिताको पहिलो चरणको अन्तिम खेल मंगलबार चर्च ब्वाइज युनाइटेड क्लव काठमाण्डौं र एपिएफ पूर्वाञ्चलबीच हुने आयोजक फिदिम स्पपोर्टिङ क्लवले जनाएको छ ।
कृष्ण अोझाबाट

