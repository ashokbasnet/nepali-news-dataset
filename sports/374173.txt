भारतविरुद्ध अष्ट्रेलिया ५ विकेटले विजयी

२८ पुस, काठमाडौं । भारत विरुद्धको पहिलो एकदिवसीय क्रिकेटमा अष्ट्रेलिया ५ विकेटले विजयी भएको छ ।
रोहित शर्मा र विराट कोहलीको राम्रो पारीको मदतमा भारतले पर्थमा ३ विकेट गुमाएर ३०९ रन बनायो । तर, कप्तान स्टिभ स्मिथको १४९ रनको मदतमा अष्ट्रेलियाले ५ विकेट गुमाएर लक्ष्य भेट्टायो ।
अष्ट्रेलियाको सुरुवात खराब थियो । तर, उत्कृष्ट पुनरागमन गर्‍यो । उसले २१ रन जोड्दा दुई विकेट गुमाएको थियो । एरोन फिन्च ५ र डेभिड वार्नर ६ रनमा नै आउट भएका थिए । दुबैको विकेट बरिन्दर शरनले लिए ।
तर, स्टिभ स्मिथ र जर्ज बेलीले शतक बनाए । बेली ११२ रन बनाएर आउट भए भने स्मितले १४९ रनको पारी खेले । बेली आउट भएछि आएका ग्लेन म्याक्सवेल खासै राम्रो खेल्न सकेनन् र ६ रनमै आउट भए ।
स्मिथ अन्तिम ओभरको पहिलो बलमा अउट भए । अर्को बलमा जेम्स फल्कनरले एक रन जोड्दै अष्ट्रेलियालाई जित दिलाए ।
यसअघि भारतले टस जितेर पहिले ब्याटिङ रोजेको थियो । रोहित शर्माले अविजित १७१ रन बनाए । यो अष्ट्रेलियाविरुद्ध कुनै पनि ब्याट्सम्यानले बनाएको व्यक्तिगत उच्च स्कोर हो ।
विराट कोहलीले ९१ रन बनाए । कप्तान महेन्द्र सिंह धोनी भने १८ रनमा अविजित रहे । शिखर धवनले मात्र ९ रन बनाए ।

