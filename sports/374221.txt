शौरभले यू-१९ विश्वकप गुमाउने, कुशललाई टीममा बोलाइयो
२८ पुस, काठमाडौं । शौरभ खनालले यू-१९ विश्वकप क्रिकेट गुमाउने भएका छन् । विश्वकपको तयारीका क्रममा नेपाली युवा टोली दिल्लीमा छन् र, अभ्यासका क्रममा खनाल घाइते भएका छन् ।
उनको लिगामेन्टमा गम्भीर समस्या देखिएकाले विश्वकप गुमाउने भएका हुन् । उनको स्थानमा कुशल भुर्तेललाई टीममा राखिएको नेपाल क्रिकेट संघ क्यानले जनाएको छ ।
प्रशिक्षक जगत टमाटा र सहायक प्रशिक्षक विनोद दासको सल्लाह अनुसार बैकल्पिकमा रहेका भुर्तेललाई टीममा राखिएका प्रमुख कार्यसञ्चालन अधिकृत छुम्बी लामाले अनलाइनखबरलाई जानकारी दिए ।

