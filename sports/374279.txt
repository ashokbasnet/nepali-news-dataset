फाल्गुनन्द गोल्डकपको सेमिफाइनलमा कर्णसिंह ताप्लेजुङ र केएफसी सिक्किम भिड्दै

२९ पुस, पाँचथर । पाँचथरमा जारी फाल्गुनन्द गोल्डकपमा बुधबारदेखि सेमिफाइनल चरणका खेल सुरु हुने भएका छनु । आजको खेलमा कर्णसिंह सोना स्मृति क्लब ताप्लेजुङ र कामराङ फुटबल क्लब (केएफसी) सिक्किमबीच प्रतिस्पर्धा हुने आयोजकले जनाएका छन ।
प्रतियोगिता अन्तर्गतको मंगलबारको खेलमा चर्च व्वाइज काडमाडौले एपीएफ पूर्वाञ्चल दमकलाई शुन्यका विरुद्ध तीन गोल गर्दै विजयी भएको छ ।
चौथो र पाँचौं फाल्गुनन्द गोल्डकप उपाधि विजेता एपीएफलाई सातौं संस्करणमा चर्चले पराजित गरेको हो ।
खेलको ११औं मिनेटमा सेअडि्रक अवाले गरेको गोलले चर्चले अग्रता हासिल गरेको थियो । त्यसैगरि ५६ मिनेटमा निसम लिम्बूले र ८२ मिनेटमा रोहित गुरुङले जाली चुमाएसंगै चर्च फराकिलो गोलअन्तरले विजयी बन्यो ।
एपिएफका प्रदिप चौधरी, पवन वस्नेत, उज्वल चाम्लीङलगायतको खेल उत्कृष्ठ रहेपनि त्यो जितका लागि पर्याप्त हुन सकेछ ।
प्रतियोगिता अन्तर्गतको आजको खेलको बिजेताले बिहीबार हुने खेलमा चर्च व्वाइज क्लबको सामना गर्नेछ ।
कृष्ण ओझाबाट

