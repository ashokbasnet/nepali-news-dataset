सातौ हिमालयन गोल्डकप फुटबल फागुन पहिलो साता हुने

सलमान खान
२९ पुस, भैरहवा । भैरहवामा सञ्चालन हुने सातौ हिमालयन गोल्डकप नकआउट फुटबल प्रतियोगिता आगामी फागुनमा सञ्चालन हुने भएको छ । आयोजक हिमालय सामुदायिक बिकास केन्द्रले मंगलबार भैरहवामा पत्रकार सम्मेलन मार्फत गोल्डकप फुटबल प्रतियोगिताका बारेमा जानकारी गराएको हो ।
अगामी फागुन ८ गतेबाट २४ गते सम्म रुद्रपुर ५ बनकसियास्थित हिमालय निमाबिको खेल मैदानमा सञ्चालन हुने प्रतियोगितामा लुम्बिनी अञ्चलका बिभिन्न जिल्लाका फुटबल क्लबसहित १६ टिमको सहभागिता रहने केन्द्रका अध्यक्ष राजकुमार काउचाले बताए ।
प्रतियोगितामा बिजयी टिमले १ लाख ११ हजार १ सय ११ रुपैया र हिमालयन गोल्ड कप ट्रफी र उप बिजेताले ५५ हजार ५ सय ५५ रुपैया पुरस्कार प्राप्त गर्ने खेल संयोजक तथा संस्थाका सचिव सन्तोष कुमार थापाले बताए ।
प्रतियोगितामा सहभागी हुन आउने बाहिरी जिल्लाको टिमलाई आवास तथा भोजनको निःशुल्क ब्यवस्था र एकतर्फी यातायात खर्च आयोजकले उपलब्ध गराउने आयोजकले जनाएको छ ।
६ बर्ष अघि रुद्रपुरमा घर दैलो तथा बैदेशिक रोजगारमा रहेका रुद्रपुरका युबाहरुको समेत केही आर्थिक सहयोगबाट सुरु भएको प्रतियोगिता सातौ सस्करण सम्म आईपुग्दा रुपन्देहीको ग्रामिण भेगमा सञ्चालन हुने फुटबल प्रतियोगिता मध्ये आफुलाई उत्कृष्ट प्रतियोगिता बनाईसकेको हिमालयन गोल्डकपमा सहभागिताका लागी टिम दर्ता माघ मसान्त सम्म गर्न सकिने सल्लाहकार गेम बहादुर थापाले बताए ।
पत्रकार सम्मेलनमा ग्रामिण क्षेत्रमा निरन्तर सञ्चालन हुदै आएको हिमालयन गोल्डकप फुटबल प्रतियोगिता सम्पन्न गर्न सक्दो सहयोग गर्ने रुपन्देही जिल्ला खेलकुद बिकाश समितीका कार्यालय प्रमुख संगम थापाले बताए ।
खेलकुदका माध्यमबाट सामाजिक दुब्र्यसनी बिरुद्ध बिभिन्न कार्यक्रम गर्दै आएको हिमालय सामुदायिक बिकास केन्द्रले पछिल्लो समय खेलकुदका साथै संस्कृति बचाउन समेत महत्वपुर्ण भुमिका निर्बाह गरेको छ । फुटबल प्रतियोगिता सम्पन्न गर्न ६ लाख ९३ हजार रुपैयाँ खर्च हुने आयोजकले जनाएका छन् ।

