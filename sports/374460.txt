रोनाल्डोको प्रतिमामा मेस्सीको नाम लेखिएपछि ….

२९ पुस, काठमाडौं । मडिएरोमा रहेको क्रिष्टियानो रोनाल्डोको प्रतिमामा लिओनल मेस्सी नाम र नम्बर पेन्ट गरिएको छ । मेस्सीले पाँचौ पटक फिफा बालोन डि’ओरको अवार्ड जितेलगत्तै अज्ञात समूहले रोनाल्डोको प्रतिमामा मेस्सीको नाम लेखिदिएका हुन् ।
बार्सिलोनाका स्टार मेस्सी र रियल मड्रिडका स्ट्राइकर रोनाल्डोलाई चिरपरिचित प्रतिद्वन्द्वीका रुपमा लिइन्छ र मेस्सीले रोनाल्डोलाई नै पछि पार्दै उपाधि जितेका हुन् ।
रोनाल्डोकी बहिनी काटिया ओभेरोले यो घटना लज्जास्पद भएको बताइन् । उनले यस्ता कार्य गर्नेलाई जेल हाल्नु पर्ने बताइन् ।
मडिएरो रोनाल्डोको पैत्रिक राज्य हो र सन्् २०१४ डिसेम्बरमा पोर्चुगलको मडिएरो राज्यको फुन्सालमा रोनाल्डोको पूर्ण कदको प्रतिमा बनाइएको थियो ।

