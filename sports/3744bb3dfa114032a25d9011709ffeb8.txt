वर्षाका कारण बी डिभिजन राष्ट्रिय लिगका खेल स्थगित

ललितपुर, चैत २१ - बी डिभिजन राष्ट्रिय लिग फुटबल अन्तर्गत मंगलवार हुने खेलहरु दिउँसो भएको वर्षाका कारण स्थगित भएका छन् । लगनखेल स्थित बुद्धिविकास खेल मण्डलको मैदानमा भएको वीरगन्ज युथ एकेडेमी र च्यासल युथ क्लब बीचको खेल दोश्रो हाफको २२ औं मिनेटमा स्थगित भएको छ ।

 

स्थगित भएको खेलको बाँकी वुधवार दिउँसो २ बजे खेलाइने अखिल नेपाल फुटबल संघ एन्फाले जनाएको छ । खेल रोकिँदा सम्म वीरगन्ज युथ एकेडेमी २ शुन्यले अघि छ । वीरगञ्जका तर्फबाट कृष्ण शाक्यले २६ औं मिनेटमा र चतुर्धन चौधरीले ४५+३ औं मिनेटमा गोल गरेका थिए ।

यस्तै मंगलवार स्थागित भएको संकटा क्लब र श्री लालीगुरांस पुल्चोक स्पोर्टस क्लब बिचको दोश्रो खेल वुधवार दिउँसो ३ बजे खेलाईने छ । प्रतियोगिता अन्तर्गत खेल तालिका अनुसा २०६८ चैत्र २२ गते हुने खेलहरु २०६८ चैत्र २३ गते संचालन हुनेछन् भने खेल तालिका बमोजिम बांकी खेलहरु एक एक दिन पछि संचालन हुने एन्फाले जनाएको छ ।
