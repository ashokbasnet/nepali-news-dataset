भारतीय यू-१९ कप्तानमाथि कुटपिट, प्रहरीद्वारा पक्राउ

२९ पुस, काठमाडौं । विश्वकपको पूर्व संध्यामा भारतको यू-१९ क्रिकेट टीमलाई ठूलै झड्का लागेको छ ।  भारतीय यू-१९ टीमका कप्तान इशान किसन सार्वजनिक स्थानमा पिटिएका छन् र प्रहरीले उनलाई पक्राउ गरेको छ ।
समाचारहरुमा जनाइए अनुसार पटनामा उनको कारले अटो सिक्सालाई ठक्कर दिँदा केही मानिस घाइते भएका छन् । किशनले आफ्नो बुबाको कार चलाएका थिए ।
तीव्र गतिमा रहेको उनको कारले जनवरी १३ मा अटोलाई ठक्कर दिएको थियो, जसका कारण केही घाइते भए ।
दुर्घटनापछि जम्मा भएका मानिसहरुले किशनलाई नियन्त्रणमा लिएर कुटपिट गरेका छन् । पछि झगडामा संलग्न दुबै पक्षलाई पटना प्रहरीले नियन्त्रणमा लिएको छ ।

