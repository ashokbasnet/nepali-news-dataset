बार्सिलोना कोपा डेल रेको क्वाटरफाइनलमा

३० पुस, काठमाडौं । बार्सिलोना स्पेनिस कोपा डेल रे फुटबलको क्वाटरफाइनलमा पुगेको छ ।
बुधबार राति भएको खेलमा स्पानियोललाई २-० ले पराजित गर्दै बार्सिलोनाले समग्रमा ६-१ को जित हात पारेको छ । पहिलो लेगमा बार्सिलोना ४-१ ले विजयी भएको थियो ।
स्पनियोलको घरेलु मैदानमा भएको खेलमा दुबै गोल मुनिरले गरे । उनी दुई खेलको प्रतिवन्ध लागेका लुइस स्वरेजको स्थानमा खेलेका थिए भने नेयमारलाई बन्चमा राखिएको थियो ।
३२ औं मिनेटमा गोल गर्दै बार्सिलोनाको खाता खोलेका उनले ८८ औं मिनेटमा दोस्रो गोल गरेका थिए ।

