डिसहोममा बंगबन्धु कपका खेलहरु प्रत्यक्ष प्रसारण हुने

३० पुस, काठमाडौं । डिसहोमले बंगबन्धु कपमा नेपालले खेल्नेसहित महत्वपूर्ण खेलहरु प्रशारण गर्ने भएको छ ।
पहिलो खेलमा श्रीलंकालाई पराजित गरेको नेपालले शुक्रबार बंगलादेशसँग प्रतिस्पर्धा गर्दैछ । भोलि साँझ सवा ६ बजेदेखि हुने खेलको डिशहोमले प्रत्यक्ष प्रशारण गर्नेछ ।
यस्तै प्रतियोगिता अन्तर्गतको हुने सेमिफाइनल र फाइनल खेल पनि प्रत्यक्ष प्रशारण गर्ने कम्पनीले जनाएको छ ।
पहिलो सेमिफाइनल ४ र ५ गते साँझ सबा ५ बजे हुनेछ ।  माघको ८ गते बेलुकी पौने ५ बजे हुने फाइनल खेल पनि डिशहोमका ग्राहकले हेर्न पाउने छन् । प्रतियोगिताका खेलहरु डिशहोमको च्यानल नम्बर ११४ मा प्रसारण हुनेछन् ।
नियमित प्याकेज रिचार्ज गरेका ग्राहकले थप शुल्क नतिरी खेलहरु हेर्न सक्ने कम्पनीले जनाएको छ ।

