रियल र एथ्लेटिको मड्रिडले २ वर्ष नयाँ खेलाडी किन्न नपाउने

३० पुस, काठमाडौं । स्पेनिस जाइन्ट रियल मड्रिड र एथ्लेटिको मड्रिडमाथि खेलाडी अनुवन्चध गर्न २ वर्षे प्रतिवन्ध लागेको छ ।
विश्व फुटबलको नियमानकारी निकाय फिफाले ट्रान्सर नियम उल्लंघन गरेको भन्दै दुई स्पेनिस क्लबमाथि प्रतिवन्ध लगाएको हो । एथ्लेटिकोले यसविरुद्ध अपिल गर्ने बताएको छ भने रियलले केही भनेको छैन ।
फिफाले क्लबमा भएका खेलाडी रिलिजमा भने रोक लगाएको छैन । यो प्रतिवन्ध जनवरी ट्रान्सफरमा भने लागू हुने छैन । साथै एथ्लेटिकोमाथि ९ लाख र रियल मडि्रडमाथि ६ लाख २२ हजार स्वीस फ्राङ्क जरिवाना लागेको छ ।
फिफाले यसअघि स्पेनिस क्लब बार्सिलोनामाथि यस्तै प्रतिवन्ध लगाएको थियो, जुन यहि जनवरीमा हटेको छ ।

