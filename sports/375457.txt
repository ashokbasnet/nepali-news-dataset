पहिलो टी-२० मा पाकिस्तान विजयी

१ माघ, काठमाडौं । न्यूजिल्याण्ड विरुद्धको पहिलो टी-२० मा पाकिस्तान १६ रनले विजयी भएको छ । यससँगै उसले तीन म्याचको सिरिजमा १-० को अग्रता लिएको छ ।
अकल्याण्डमा टस जितेर पहिले ब्याटिङ गरेको पाकिस्तानले २० ओभरमा ८ विकेट गुमाएर १७१ रन बनायो । उसका लागि मोहम्मद हफिजले ६१ रन बनाए । एडम मिलेनले ४ ओभरमा ३७ रन दिएर चार विकेट लिए ।
जपाफमा मैदान उत्रिएको न्यूजिल्याण्डले २० ओभरमा सबै विकेट गुमाएर १५५ रन मात्र बनाउन सक्यो । न्यूजिल्याण्डलाई अन्तिम दुई ओभरमा ३० रन चाहिएको थियो र ३ विकेट हातमा थियो ।
तर, १९ औं ओभरको अन्तिम बलमा मोहम्मद आमिरले विकेट लिए । अन्तिम ओभरको पहिलो बलमा नै केन विलियम्सनको विकेट लिए वाहव रियाजले अन्तिम बेलमा ट्रेन्ट बोल्टलाई अफ्रिदीको हातबाट क्याच गराए ।
रियाजले ३ विकेट लिए भने अफ्रिदी र उमर गुलले २-२ विकेट हात पारे ।

