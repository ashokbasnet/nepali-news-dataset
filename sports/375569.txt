भारतविरुद्ध अष्ट्रेलिया ७ विकेटले विजयी

१ माघ, काठमाडौं । भारतविरुद्धको दोस्रो एकदिवसीय क्रिकेटमा अष्ट्रेलियाले ७ विकेटको जित हात पारेको छ । यससँगै उसले पाँच म्याचको सिरिजमा २-० को अग्रता लिएको छ ।
बि्रसबेनमा भारतले प्रस्तुत गरेको ३०९ रनको लक्ष्य अष्ट्रेलियाले अन्तिम ओभर खेल्नु अघि मात्र ३ विकेट गुमाएर भेेट्टयो ।
उसले सुरुवात राम्रो रहृयो । एरोन फिन्च र सन मार्सले पहिलो विकेटका लागि १४५ रनको साझेदारी गरे । फिन्च ७१ रनमा आउट भए । थप २१ रन जोड्दा मार्स पनि ७१ रनमै आउट भए ।
कप्तान स्टिभ स्मिथ ४६ रजमा आउट भए । तर, जर्ज बेलीले अविजित ७६ रनको पारी खेल्दै घरेलु टोलीलाई जित दिलाए । ग्लेन म्याक्सवेल २६ रनमा अविजित रहे ।
यसअघि पहिले ब्याटिङ गरेको भारतले ५० ओभरमा ८ विकेट गुमाएर ३०८ रन बनाएको थियो । उसका लागि रोहित शर्माले ब्याक टु ब्याक शतक हाने । उनी १२४ रनमा आउट भए । पहिलो एकदिवसीयमा उनले १७१ रन बनाएका थिए ।
अजिन्क्या रहाणेले ८९ रन बनाए भने विराट कोहली ५९ रनमा रन आउछ भए । कप्तान महेन्द्र सिंह धोनी भने ११ रनमै आउट भए ।

