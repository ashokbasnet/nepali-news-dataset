नेपाल बङबन्धु कपको सेमिफाइनलमा

१ माघ, काठमाडौं । नेपाल बंगलादेशमा जारी बङबन्धु कप फुटबलको सेमिफाइनलमा प्रवेश गरेको छ । शुक्रबार भएको खेलमा श्रीलंकाले मलेसियाको फेल्डा युनाइटेड एफसीलाई २-१ ले पराजित गरेको छ ।
श्रीलंकाको जितसँगै नेपालले समूह चरणको अन्तिम खेलमा बंगलादेशको सामना गर्नु अघि नै सेमिफाइनलमा स्थान पक्का गरेको छ ।
बंगलादेश र नेपालको समान ४-४ अंक छ । र, समूह चरणको अन्तिम खेलमा नेपाल र बंगलादेशले शुक्रबार नै खेल्दैछन् ।
समूह चरणको ३ खेलबाट ३ अंक जोडेको श्रीलंका र २ अंक जोडेको फेल्डा युनाइटेड समूह चरणबाटै बाहिरिएका छन् ।

