सेमिफाइनलमा नेपालले माल्दिभ्स प्रतिद्वन्द्वी पायो

२ माघ, काठमाडौं । बङबन्धु कप फुटबलको सेमिफाइनलमा नेपालले माल्दिभ्स प्रतिद्वन्द्वी पाएको छ ।
शनिबार माल्दिभ्सले बहराइनसँग १-१ को बराबरी खेल्यो र समूह बीको विजेता बनेको छ । शुक्रबार बंगलादेशसँग गोलरहित बराबरी खेलेको नेपाल समूह एको उपविेजता हो ।
अब नेपालले मंगलबार फाइनल प्रवेशका लागि माल्दिभ्ससँग खेल्नेछ । पहिलो सेमिफाइनल सोमबार हुनेछ, जसमा घरेलु टोली बंगलादेश र बहराइन भिड्नेछन् ।

