लिसेस्टर शीर्ष स्थानमा फर्कियो

३ माघ, काठमाडौं । एस्टनभिल्लासँग बराबरी खेल्दै लिसेस्टर सिटी इंग्लिस प्रिमियर लिग फुटबलको शीर्ष स्थानमा फर्किएको छ ।
शनिबार राति भएको खेलमा एस्टनभिल्लाले लिसेस्टरलाई १-१ को बराबरी रोकेको हो । खेलमा लिसेस्टरले २८ औं मिनेटमा ओकाजाकीको गोलबाट अग्रता लिएको थियो ।
तर, एस्टनभिल्लाले ७५ औं मिनेटमा बराबरी गोल फर्कायो । बराबरीसँगै लिसेस्टर कम्तिमा २४ घन्टाका लागि शीर्ष स्थानमा उक्लिएको छ ।
लिसेस्टरको २२ खेलबाट ४४ अंक भएको छ । दोस्रो स्थानमा रहेको म्यानचेष्टर सिटीको ४३ अंक छ भने तेस्रो स्थानमा रहेको आर्सालको पनि समान ४३ अंक छ र उसले एक खेल कम खेलेको छ । आइतबार राति स्टोकलाई पराजित गर्न सके आर्सनल शीर्ष स्थानमा उक्लनेछ ।

