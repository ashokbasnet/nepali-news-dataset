एग्युरोको दुई गोलसँगै म्यानचेष्टर सिटीको सहज जित

३ माघ, काठमाडौं । सर्जिओ एग्युरोको दुई गोलका मद्दतमा म्यानचेष्टर सिटीले इंग्लिस प्रिमियर लिग फुटबलमा क्रिष्टल प्यालेसमाथि सहज जित हात पारेको छ ।
शनिबार राति भएको खेलमा सिटीले प्यालेसलाई ४-० को फराकिलो अन्तरले पराजित गरेको हो । जितसँगै सिटीले लिग लिडर लिसेस्टर सिटी सँगको अंक दुरी १ मा झारेको छ ।
घरेलु मैदानमा भएको खेलमा सिटीले २२ औं मिनेटमा डेल्फको गोलबाट अग्रता लिएको थियो । ४१ औं मिनेटमा एग्युरोले गोल गरेपछि घरेलु टोली पहिलो हाफमा २-० ले अगाडि रहृयो ।
खेलको ६८ औं मिनेटमा एग्युरोले व्यक्तिगत दोस्रो गोल गरे । ८४ औं मिनेटमा सिल्भाले गोल गर्दै सिटीलाई ४-० को फराकिलो जित दिलाएका छन् ।
जितपछि म्यानचेष्टर सिटी ४३ अंकका साथ दोस्रो स्थानमा उक्लिएको छ । लिग लिडर लिसेस्टरको ४४ अंक छ ।

