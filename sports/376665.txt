क्रिस गेलले बनाए १२ बलमा ५० रन

४ माघ, काठमाडौं । क्रिस गेलले युवराज सिंहको फस्टेस्ट ५० को रेकर्ड बराबरी गरेका छन् ।
बिग ब्यास लिगमा एडिलेड स्ट्रकर्सविरुद्धको खेलमा मेलबर्न रेन्जर्सबाट खेलेका गेलले १२ बलमा ५० रन बनाएका हुन् । भारतका युवराज सिंहले १९ सेप्टम्बर २००७ इंग्ल्याण्डविरुद्ध १२ बलमा ५० रनको रेकर्ड बनाएका थिए ।
गेलले पहिलो ओभरमा ग्रेग वेष्टको बलमा चार छक्का हानेका थिए भने तेस्रो ओभरमा उनले बेल लोफनिललाई दुई छक्का र दुई चौका हाने ।
चौथो ओभरको पहिलो बलमा छक्का हान्दै उनले युवराज सिंहको फास्टेस्ट ५० को रेकर्ड बराबरी गरे ।
गेल १७ बलमा ५६ रन बनाएर आउट भए ।

