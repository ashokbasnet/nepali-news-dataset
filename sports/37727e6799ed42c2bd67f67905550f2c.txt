रोनाल्डोले एजेन्टलाई दिए आइल्याण्ड उपहार

साउन १९ – स्पेनिस क्लब रियल मड्रिडका स्टार स्टाइकर क्रिष्टियानो रोनाल्डोले आफ्ना एजेन्टलाई आइल्याण्ड उपहार दिएका छन् । रोनाल्डोले आफ्ना एजेन्ट जर्ज मेन्डेसलाई विवाहको उपाहार स्वरुप ग्रिकको आइल्याण्ड दिएका हुन् । रोनाल्डोले मेन्डेसलाई उपहार दिएको आइल्याण्डको नाम सार्वजनिक गरिएको छैन तर त्यसको मुल्य दशौं लाख डलरको रहेको रिपोर्टमा उल्लेख गरिएको छ । ग्रिकको आइल्याण्ड विदा मनाउनका लागि उपयुक्त भएकाले रोनाल्डोले एजेन्ट मेन्डेसलाई उपहार दिएका हुन् । मेन्डेस विश्व फुटबलका एक सफल एजेन्ट हुन् । मेन्डेसको विवाह समारोह पोर्टोको आवासीय इलाकामा भएको थियो । मेन्डेसले सान्ड्रा बारबोसासँग विवाह गरेका हुन् । सन् २००५ देखि सँगै रहेका मेन्डेस र बारबोसाका तीन सन्तान छन् । आइतबार भएको विवाह समारोहमा रोनाल्डो सहित जेम्स रोड्रिग्वेज, पेपे पनि सहभागी थिए ।
– एजेन्सीको सहयोगमा
