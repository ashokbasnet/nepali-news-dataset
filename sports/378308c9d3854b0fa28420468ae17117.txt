फ्रेन्च ओपन टेनिसः जोकोविच चौथो चरणमा

जेठ २० – नोभाक जोकोविच फ्रेन्च ओपन टेनिसको चौथो चरणमा प्रवेश गरेका छन् । तेस्रो चरणमा बिना बरियताका अर्जेन्टिनाइनी डिएगो श्वार्ट्ज्म्यानलाई हराउँदै जोकोविचले चौथो चरणमा स्थान बनाएका हुन् । दोस्रो बरियताका सर्बियाली जोकोविचले जितका लागि भने निकै संघर्ष गर्नुप¥यो । साबिक विजेता जोकोविचले श्वार्टज्म्यानलाई ५–७, ६–३, ३–६, ६–१ र ६–१ को सेटमा हराएका हुन् । चौथो चरणमा जोकोविचले स्पेनका अल्बर्ट रामोस–विनोलससँग प्रतिस्पर्धा गर्ने छन् । उनले फ्रान्सका लुकास पोयुलेलाई हराएर चौथो चरणमा स्थान बनाएका हुन् ।
