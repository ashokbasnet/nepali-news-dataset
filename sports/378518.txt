नेपाललाई पाकिस्तानले दियो २९२ रनको लक्ष्य
९ माघ, काठमाडौं । आइसीसी यू- १९ विश्वकप क्रिकेटको अभ्यास खेलमा पाकिस्तानले नेपालविरुद्ध ठूलो स्कोर खडा गरेको छ । टस हारेर पहिले ब्याटिङ गरेको पाकिस्तानले निर्धारित ५० ओभरमा ७ विकेटको क्षतिमा २९१ रन जोड्यो ।

नेपालले सुरुमा कसिलो बलिङ गरे पनि पछिल्ला ओभरहरुमा पाकिस्तानी ब्याट्सम्यानले आक्रामक ब्याटिङ गरेका थिए । पाकिस्तानका लागि ओपनर तथा कप्तान जीसान मलिकले सर्वाधिक ८३ रन जोडे । ८५ बलको सामना गरेका उनले २ छक्का र १२ चौका प्रहार गरे ।त्यस्तै विकेटकिपर उमेर मसूदले ३६ बल खेल्दै ५९ रन जोडे ।

नेपालका सुसिल कडेल र पे्रम तामाङले समान २ -२ विकेट लिए भने सन्दिप लामिछानेले ३ विकेट लिए ।

