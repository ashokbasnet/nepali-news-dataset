आर्सनल चेल्सीसँग पराजित, शीर्ष स्थानमा उक्लने मौका गुमायो

११ माघ, काठमाडौं ।  इंग्लिस पि्रमियर लिग फुटबलमा चेल्सीले आर्सनललाई पराजित गरेको छ । आइतबार राति भएको खेलमा चेल्सीले उपाधि होडमा रहेको आर्सनललाई १-० गोल अन्तरले पराजित गरेको हो । हारसँगै आर्सनलले शीर्ष स्थानमा उक्लने मौका गुमाएको छ ।
घरेलु मैदान इमिरेट्स स्टेडियममा भएको खेलमा आर्सनलले १८ औं मिनेटमा नै १० खेलाडीमा सिमित भयो ।
आर्सनलका डिफेण्डर मर्टेसाकरले रातो कार्ड पाएका थिए । लगतै चेल्सीले त्यसको फाइदा उठायो । २३ औं मिनेटमा डिएगो कोष्टले गोल गरे ।
लगतै आर्सनलले स्ट्राइकर ओलिभर जिरउडको स्थानमा डिफेण्डर गावि्रयललाई मैदान प्रवेश गरायो । तर, प्रशिक्षक आर्सेन वेंगरको यो निर्णय अन्नत गलत साबित भयो ।
आर्सनलले खेलमा गोल नै फर्काउन सकेन र १-० ले पराजित हुँदै शीर्ष स्थानमा उक्लने मौका गुमायो ।
आर्सनल २३ खेलबाट ४४ अंकसहित तेस्रो स्थानमा छ । लिग लिडर लिसेस्टरको ४७ अंक छ भने दोस्रो स्थानमा रहेको म्यानचेष्टर सिटीको ४४ अंक छ । चेल्सी २८ अंकसहित १३ औं स्थानमा छ ।

