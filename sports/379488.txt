अभ्यास खेलमा नेपाल श्रीलंकासँग ६५ रनले पराजित

११ माघ, काठमाडौं । यू-१९ विश्वकप क्रिकेटको अभ्यास खेलमा नेपालले दोस्रो हार व्यहोरेको छ ।
सोमबार भएको खेलमा नेपाल श्रीलंकासँग ६५ रनले पराजित भएको हो । पहिलो खेलमा नेपाल पाकिस्तानसँग ११० रनले पराजित भएको थियो ।
पहिले ब्याटिङ गरेको श्रीलंकाले २३० रन बनाएको थियो । जवाफमा नेपाल ४२.१ ओभरमा १६५ रन जोड्दा अलआउट भयो ।
नेपालका लागि राजवीर सिंहले अविजित ३३ रन जोडे । कप्तान राजु रिजालले ३१, सुनिल धमलाले २६ रनको योगदान दिए ।
यसअघि श्रीलंकाले ४५ ओभरमा ९ विकेट गुमाएर २३० रन बनाएको थियो । उसका लागि शमु अशनले ८१ र असलान्काले ७१ रन जोडे ।

