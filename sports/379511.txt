क्रिकेट संघको तदर्थ समितिले काम गर्न पाउने
११ माघ, काठमाडौं । सर्वोच्च अदालतले रमेश शिलवालको नेतृत्वमा बनेको नेपाल क्रिकेट संघ क्यानको तदर्थ समितिले काम गर्न रोक लगाउन मानेन ।
चतुरबहादुर चन्दले दायर गरेको रिटमा सर्वोच्चले कारण देखाउ आदेश जारी गरेको छ । तर, विपक्षीको माग बमोजित तदर्थ समितिलाई काम गर्न रोक लगाउने गरी अन्तरिम आदेश जारी गरेन ।
अन्तरिम आदेश जारी गर्नु पर्ने नपर्नेबारे छलफलका लागि दुबै पक्षलाई अदालतमा उपस्थित हुन भनिएको छ ।
साथै चन्द नेतृत्वको समितिले के कारणले काम गर्न रोक लगाइएको हो १५ दिनभित्र लिखित रुपमा पेश गर्न भनेको छ ।
क्रिकेट संघको एक समूहले मंसिर अन्तिममा साधारण सभा गरेर चन्दको नेतृत्वमा नयाँ नेतृत्व चयन गरेको थियो ।
तर, राष्ट्रिय खेलकुद परिषदले भने चन्दको नेतृत्वललाई मान्यता दिएन र रमेश शिलवालको नेतृत्वमा तदर्थ समिति बनाएको छ ।

