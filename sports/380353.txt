यू-१९ विश्वकपको पहिलो खेलमा बंगलादेश विजयी
१३ माघ, काठमाडौं । यू-१९ विश्वकप क्रिकेटमा बंगलादेशले विजयी सुरुवात गरेको छ ।
बुधबारदेखि सुरु भएको प्रतियोगिताको पहिलो खेलमा घरेलु टोली बंगलादेशले दक्षिण अफ्रिकालाई ४३ रनले पराजित गरेको छ ।
पहिले ब्याटिङ गरेको बंगलादेशले २४० रन बनाएको थियो । जवाफमा दक्षिण अफ्रिकाले ८ बल खेल्नु अघि सबै विकेट गुमाएर १९७ रन मात्र बनाउन सक्यो ।
उसका लागि लियम स्मिथले शतक बनाए पनि अन्य व्याट्सम्यान चल्न सकेनन् । स्मिथ १०० रनमा आउट भए । उसलाई सस्तैमा समेट्ने क्रममा मेहदी हसन मिराज र मोहम्मद सैफुद्दीनले ३-३ विकेट लिए ।
यसअघि पहिले ब्याटिङ गरेको बंगलादेशले ५० ओभरमा ७ विकेट गुमाएर २४० रन बनाएको थियो । उसका लागि नजमुल हसन सान्टोले ७३ रनको महत्वपूर्ण पारी खेले भने जोएरेज शेखले ४६ र पिनक घोसले ४१ रन जोडे ।

