आर्मीलाई हराउँदै मनाङले जित्यो आहा रारा गोल्डकप

१६ माघ, काठमाडौं । आहा रारा गोल्डकप फुटबलको उपाधि मनाङ मस्र्याङ्दी क्लबले जितेको छ । शनिबार पोखरा रंगशालामा भएको खेलमा मनाङले त्रिभुवन आर्मीलाई १-० गोल अन्तरले पराजित गरेको हो ।
मनाङको जितमा सुभास गुरुङले गोल गरे । सुभासले ४७ औँ मिनेटमा गरेको गोल नै मनाङलाई विजेता बनाउन निर्णायक बन्यो ।
उपाधि विजेता मनाङ मर्स्याङदीले पाँच लाख एक हजार एक पाएको छ । उपविजेता टिम त्रिभुवन आर्मी क्लबले दुई लाख ५१ हजार एकमा चित्त बुझाएको छ ।
प्रतियोगिताका सर्वोत्कृष्ट खेलाडी मनाङका विश्वास श्रेष्ठले बने । उनले हिरो स्कुटर पाए ।  सर्वाधिक गोलकर्ता मनाङ मस्र्याङ्दीका ओला वालेले २५ हजार प्राप्त गरेका छन् ।
गत माघ ५ गतेदेखि सुरु भएको प्रतियोगितामा तीन विदेशीसहित १२ टिमको सहभागिता रहेको थियो । रासस

