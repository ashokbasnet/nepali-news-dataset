बंगबन्धु विजेता खेलाडीलाई आइएमर्इको सम्मान

१७ माघ, काठमाडौं । आइएमई लिमिटेड तथा ग्लोबल आइएमई बैंकले बंगबन्धु गोल्डकपका विजेता टोलीलाई सम्मान गरेको छ ।
जनही २५ हजार रुपैयाँसहित नेपाली राष्ट्रिय फुटबल टिमका खेलाडिहरु सम्मानित भएका हुन् । बंगलादेशको राजधानी ढाकामा भएको प्रतियोगिताको उपाधि विजेता टोलीका सबै खेलाडी तथा खेल पदाधिकारीहरु पुरस्कृत भएका छन् ।
ललितपुरको सातदोबाटो स्थित एन्फा हाउस भएको कार्यक्रममा आइएमई लिमिटेडका कार्यकारी अध्यक्ष चन्द्रप्रसाद ढकाल, एन्फाका कार्यबाहक अध्यक्ष नरेन्द्र श्रेष्ठ लगायतले खेलाडि तथा खेल पादाधिकारीलाई सम्मान गरे ।

अध्यक्ष ढकालले फुटबल खेलमा नेपालको सम्भावना बढ्दै गएकाले आफु र आइएमईले सहयोग गर्ने बताए । बैंकले राष्ट्रिय टिमका खेलाडीलाई शुन्य मौज्दातमा खाता खोल्ने सुविधा तथा निशुल्क एटीएम कार्ड उपलब्ध गराउने घोषणा पनि गरेको छ ।
कार्यक्रममा आइएमई लिमिटेडका प्रमुख कार्यकारी निर्देशक हेमराज ढकाल (रामु), ग्लोबल आइएमई बैंकका निमित्त कार्यकारी अधिकृत जनकशर्मा पौड्याल एवम् आइएमईका कार्यकारी प्रमुख सुमन पोखरेलले जीतका लागि टोलीलाई धन्यवाद तथा बधाइ ज्ञापन गरे ।
नेपाली राष्ट्रिय फुटबल टिमका कप्तान विराज महर्जन र प्रमुख प्रशिक्षक बालगोपाल महर्जनले आइएमई समुहले दर्शाएको प्रोत्साहनले थप खेल कौशल प्रदर्शन गर्न प्रेरणा मिलेको बताए ।
भिडियो 

 




