जोकोभिचले जिते अष्ट्रेलियन ओपनको उपाधि

१७ माघ, काठमाडौं । सर्बियाका नोभाक जोकोभिचले यो वर्षको पहिलो ग्राण्डस्लाम अष्ट्रेलियन ओपन टेनिसको उपाधि जितेका छन् ।
उनले बेलायतका एण्डी मर्रेलाई ६-१, ७-५ र ७-६ को सेटमा पराजित गरे । यो उनको छैटौं अष्ट्रेलियन ओपन उपाधि हो र अहिलेसम्म ११ ग्राण्डस्लाम जितिसकेका छन् ।
जोकोभिचले सुरुवाति ३० मिनेटमा नै ६-१ ले पहिलो सेट आफ्नो पक्षमा पारे । दोस्रो सेटमा भने उनलाई मर्रेले कडा चुनौती दिए । तर, जोकोभिचले ७-५ ले जिते ।
तेस्रो सेटमा पनि जोकोभिचले निकै संघर्ष गर्नुपर्‍यो । मर्रे पाँचौ पटक अष्ट्रेलियन ओपनको फाइनल खेलिरहेका थिए । तर, अन्तत फेरि एक पटक असफल रहे र जोकोभिचलाई उपाधि सुम्पिए ।
मुर्रेले २०१२ मा यूएस ओपन र २०१३ मा विम्बल्डनको उपाधि जितेका थिए ।
गत वर्ष पनि अष्ट्रेलियन ओपनको फाइनलमा जोकोभिच र मर्रे नै भिडेका थिए । तर, जोकोभिचले बाजी मारे ।

