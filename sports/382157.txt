१२ औं सागको मार्चमा नेपालको झण्डा स्नेहाले बोक्ने
१७ माघ, काठमाडौं । १२ औं दक्षिण एसियाली खेलकुदको उद्घाटन मार्च पासमा नेपालको झण्डा स्नेहा राज्य लक्ष्मी राणाले बोक्ने भएकी छन् ।
साग गेम्सको उद्घाटन समारोह भारतको गुवाहाटीमा ५ फेब्रुअरी र सिलोङमा ६ फेब्रुअरीमा राखिएको छ ।
उद्घाटन समारोहमा हुने मार्च पासमा नेपाली झण्डा बोक्न चयन भएकी शुटिङ खेलाडी राणा ओलम्पियन समेत हुन् । साग गेम्समा नेपालले २३ वटै खेलमा सहभागिता जनाउनेछ ।
नेपाली खेल टोलीको नेतृत्व खेलकुद मन्त्री सत्यनारायण मण्डलले गर्नेछन्, जसमा २८४ खेलाडीसहित ५२२ जना छन् ।
नेपाल टीमको सेफ द मिसनले राष्ट्रिय खेलकुद परिसदका सदस्य सचिव केशवकुमार विष्ट तोकिएका छन् भने डेपुटी सेभ दि मिसनमा पुरेन्द्रविक्रम लाखे र धर्मकुमार श्रेष्ठ रहेका छन् ।
१३ औं साग आयोजना गर्ने पालो नेपालको हुनेछ ।

