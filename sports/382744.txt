पेप ग्वार्डिओला म्यानचेष्टर सिटीको प्रशिक्षक बन्ने

१९ माघ, काठमाडौं । पेप ग्वार्डिओला इंग्लिस क्लब म्यानचेष्टर सिटीको प्रशिक्षक बन्न सहमत भएका छन् ।
म्यानचेष्टर सिटीका प्रशिक्षक म्यानुअल पेलेग्रिनीले जुन ३० मा क्लब छाड्नेछन् र ४५ वर्षका ग्वार्डिओला आउनेछन् । बार्सिलोनाका पूर्व प्रशिक्षक ग्वार्डिओला अहिले जर्मन क्लब बार्यन म्युनिखमा रहेका छन् ।
पेलेग्रिनी २०१३ मा सिटी आएका थिए । उनले प्रिमियर लिगमा ९९ मध्ये ६४ खेल जितेका थिए । पेलेग्रिनीको प्रशिक्षणमा म्यानचेष्टर सिटीले यो सिजन चार उपाधि जित्ने सम्भावना छ ।
सिटी लिग कपको फाइनलमा पुगेको छ भने प्रिमियर लिगमा पनि दोस्रो स्थानमा छ । यस्तै च्याम्पियन्स लिगको नकआउट चरणमा पुगेको छ भने एएफ कपको पनि पाँचौ चरणमा पुगेको छ ।
पेलेग्रिनीले आफूले क्लबसँग कुरा गरेको र पूर्व सम्झौताको मितिमा सम्झौता तोड्ने सहमति भएको बताए ।

