नामिबियालाई हराउँदै भारत सेमिफाइनलमा

२३ माघ, काठमाडौं । नामिबियालाई १९७ रनको फराकिलो अन्तरले पराजित गर्दै भारत यू-१९ विश्वकप क्रिकेटको सेमिफाइनलमा प्रवेश गरेको छ ।
फतुल्लाहमा पहिले ब्याटिङ गरेको भारतले ५० ओभरमा ६ विकेट गुमाएर ३४९ रन बनायो । उसका लागि ऋषभ पन्तले शतक बनाए । उनले १११ रनको योगदान दिए । सरफराव खानले ७६ र अरमान जाफरले ६४ रन बनाए ।
३५० रनको ठूलो लक्ष्य पछ्याएको नामिबिया ३९ ओभरमा १५२ रन जोड्दा अलआउट भयो । उसका लागि एन डेभिनले सर्वाधिक ३३ रन बनाए ।
भारतका मयंक डागर र अनमोल पि्रत सिंहले ३-३ विकेट लिएका छन् ।

