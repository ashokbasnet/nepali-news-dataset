साग फुटबलमा नेपालले आइतबार भुटानसँग खेल्ने

२३ माघ, गुवाहटी । १२औं दक्षिण एसियाली साग खेलकुद अन्तर्गत पुरुष फुटबलमा नेपालले आइतबार भुटानसँग प्रतिस्पर्धा गर्दैछ ।
दुई साताअघि बंगलादेशमा बंगबन्धु गोल्ड कपको उपाधि जितेको नेपाली टोली फेरि अर्को उपाधि जित्ने लक्ष्यसहित मैदान उत्रने तयारीमा छ ।
नेपाल र भुटानको खेल गुवाहाटीस्थित नेहरु रंगशालामा हुनेछ । नेपाली टोलीका प्रशिक्षक राजुकाजी शाक्य पनि भुटानलाई पराजित गर्दै सुखद सुरुवातका साथ सेमिफाइनलमा प्रवेश गर्ने दाबी गर्छन् ।
भुटानलाई पराजित गर्न सके नेपाल समूह बीबाट सेमिफाइनलमा पुग्नेछ । त्यसकारण पनि नेपालका लागि भुटानसँगको खेल महत्वपूर्ण छ ।
नेपालले ११ तारिखमा बंलादेशसँग प्रतिस्पर्धा गर्नेछ ।

