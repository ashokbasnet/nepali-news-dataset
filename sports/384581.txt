लिसेस्टरले म्यानचेष्टर सिटीलाई हरायो
२४ माघ, काठमाडौं । इंग्लिस प्रिमियर लिग लिडर लिसेस्टरले उपाधिको दाबेदार म्यानचेष्टर सिटीलाई पराजित गरेको छ । जितसँगै उसले ५ अंकको अग्रता लिएको छ । शनिबार राति भएको खेलमा लिसेस्टरले सिटीलाई ३-१ गोल अन्तरले पराजित गरेको हो ।
सिटीको घरेलु मैदान इत्तेहाद स्टेडियममा भएको खेलमा लिसेस्टरले तेस्रो मिनेटमा नै गोल गरेको थियो । उसका लागि रोबर्ट हचले गोल गरे । दोस्रो हाफको सुरुमा नै रियाद मेहरेजले गोल गरे भने ६० औं मिनेटमा हचले गोल गर्दै लिसेस्टरलाई ३-० को अग्रता दिलाए ।
खेलको ८७ औं मिनेटमा म्यानचेष्टर सिटीका लागि सर्जिओ एग्युरोले सात्वना  गोल गरे ।
जितपछि लिसेस्टर २५ खेलबाट ५३ अंकका साथ अंक तालिकाको शीर्ष स्थानमा छ । टोटनहृयाम ४८ अंकसहित दोस्रो स्थानमा उक्लिएको छ भने सिटी तेस्रो स्थानमा छ र उसको ४७ अंक छ ।

