आइपिएल क्रिकेट : पञ्जाबलाई हराउँदै हैदराबाद शीर्ष स्थानमा

बैशाख ७ – आइपिएल क्रिकेटमा शुक्रबार राति सनराईजर्स हैदराबादले किंग्स इलेभेन पन्जाबलाई ५ विकेटले हराएको छ । 

१ सय २४ रनको लक्ष्य हैदराबादले १८ दशमलव ५ ओभरमा ५ विकेट गुमाएर पूरा गर्‍यो ।

हैदराबादको जितमा हनुमा बिहारीले सर्वाधिक ४६ र थिसारा परेराले नटआउट २३ रनको योगदान गरे । टिमलाई जितका लागि १२ बलमा १८ रन आवश्यक छँदा परेराले तीन छक्का हान्दै जित निश्चित गरेका हुन् ।

पहिले ब्याटिङ गरेको पन्जाबले पुरै ओभर खेलेर ९ विकेटको क्षतिमा १ सय २३ रन बनाएको थियो । पन्जाबका लागि एडम गिलक्रिस्टले सर्वाधिक २६, पियुष चावलाले २३ र डेभिड हसीले २२ रनको योगदान गरे ।

हैदराबादका अमित मिश्रा, करन शर्मा र ईशान्त शर्माले समान दुई/दुई विकेट लिए । जितपछि हैदराबाद १० अंकका साथ तालिकाको शीर्ष स्थानमा उक्लिएको छ ।
