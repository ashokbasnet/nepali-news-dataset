हृयाण्डबलमा नेपाल पदकबिहीन

२ फागुन, काठमाडौं । १२औं दक्षिण एशियाली खेलकुदतर्फ पदकको आशा गरिएको हृयाण्डबल पदकबिहीन भएको छ । महिला र पुरुष दुवैतर्फ नेपालले पदक जित्न सकेन ।
काश्य पदकका लागि भएको खेलमा सोमबार महिलातर्फ नेपाल पाकिस्तानसँग पराजित भएको हो ।
पहिलो हाफमा १७-११ ले पछि परेको नेपालले दोस्रो हाफमा ११-१३ को अग्रता लिएपनि समग्रमा २८-२४ ले पराजित हुन पुग्यो ।
त्यस्तै पुरुषतर्फ पनि नेपालले बंगलादेशसँग ३७-२५ ले पराजित हुँदै काश्य पदक जित्नबाट बञ्चित भयो ।
पहिलो हाफमा १६-१५ ले पछि परेको नेपाल दोस्रो हाफमा पनि १७-१० ले पछि पर्दै समग्रमा ३७-२५ ले पराजित भएको हो ।

