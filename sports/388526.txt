६ फागुनदेखि सुरु हुने बिराट गोल्डकपको तयारी पूरा

३ फागुन, विराटनगर । मोरङमा आगामी बिहीबारदेखि सुरु हुने विराट गोल्ड कप फुटवल प्रतियोगिताको सम्पूर्ण तयारी पुरा भएको आयोजकले जनाएको छ ।
प्रतियोगितामा बंगलादेश, भारत र नेपालका जम्मा दशबटा ए डिभिजन फुटबल टिमले सहभागिता जनाउने छन । बंगलादेशबाट एक,  भारतको उडिसा,कलकत्ता र सिक्किमबाट एक एक टीमले सहभागिता जनाउने छन् ।
प्रतियोगितामा बंगलादेश फुटबल क्लब, उडिसा स्टेट फुटबल क्लब, जर्ज टेलिग्राफ कलकत्ता र सिक्किम युनाईटेड छन ।
यसैगरि रुपन्देही एघार, मोरङ फुटबल क्लब, झापा ११, मनाङ मर्स्याङ्दी, त्रिभुवन आर्मी क्लब र शसस्त्र प्रहरी बलकाे एपीएफ क्लव छन ।
नेपाल पुलिस क्लव र लिग च्याम्पियन थ्रीस्टार क्लवले भने यसपटक प्रतियोगितामा सहभागिता नहुने भएका छन । उनीहरुले तयारी नपुगेकाले खेल्न नसकिएको बताएको आयोजकले जनाएका छन्  ।
प्रतियोगिताको उद्घाटन खेलमा dmापा ११ र उडिसा स्टेट फुटवल क्वल उडिसा भिड्नेछन् । फाल्गुण १५ गतेसम्म संचालन हुने प्रतियोगिताको विजेताले ५ लाख र उपविजेताले ३ लाख नगद पुरस्कार प्राप्त गर्नेछन् ।

