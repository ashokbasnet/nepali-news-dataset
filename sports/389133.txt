अवे गोलबारे प्रश्न गर्दा रोनाल्डो पत्रकार सम्मेलन छाडेर हिँडे
५ फागुन, काठमाडौं । अवे गोलको खराब रेकर्डबारे प्रश्न गरेपछि रियल मडि्रडका फवार्ड क्रिष्टियानो रोनाल्डो पत्रकार सम्मेलन छाडेर हिँडेका छन् ।
च्याम्पियन्स लिगको नकआउट चरणको पहिलो लेगमा रोमासँग खेल्नु अघि आयोजित पत्रकार सम्मेलनमा उनलाई अवे गोलको खराब रेकर्डबारे प्रश्न गरिएको थियो । तर, रोनाल्डोले आफू स्पेन आएपछि अरु कसले होम ग्राउण्डमा भन्दा अवेमा धेरै गोल गरेको छ भनेर प्रश्न गरे ।
‘म भन्दा धेरै गोल गर्ने एक खेलाडीको नाम भन्नुस् ? उत्तर छैन । धन्यवाद’ भन्दै उनी पत्रकार सम्मेलनबाट उठेर हिँडे । रोनाल्डोले यो सिजन ३२ गोल गरेका छन् । तर, २९ नोभेम्बरदेखि अवे खेलमा गोल गर्न सकेका छैनन् ।

