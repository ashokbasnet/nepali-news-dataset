मेस्सीले बनाए अर्को रेकर्ड, ला लिगामा गरे ३०० गोल
६ फागुन, काठमाडौं । बार्सिलोनाका लिओनल मेस्सीले स्पेनिस ला लिगामा ३०० गोलको कीर्तिमान बनाएका छन् । ला लिगामा ३०० गोल गर्ने उनी पहिलो फुटबलर हुन् ।
बार्सिलोनाले स्पोटिङ गिजोनलाई ३-१ गोल अन्तरले पराजित गर्ने क्रममा मेस्सीले दुई गोल गरे । स्पोटिङ गिजोनको घरेलु मैदानमा भएको खेलमा मेस्सीले २५ औं मिनेटमा गोल गरे । यो उनको ला लिगमा ३०० औं गोल थियो ।
खेलको २७ औं मिनेटमा घरेलु टोलीले बराबरी गोल फर्कायो । तर, चार मिनेटपछि नै मेस्सीले व्यक्तिगत दोस्रो गोल गरे ।
खेलको ६७ औं मिनेटमा लुइस स्वरेजले गोल गरेपछि बार्सिलोना ३-१ ले विजयी भएको छ । र, ६ अंकको अग्रता लिएको छ । साथै ३१ खेलको अपराजित रेकर्ड समेत बनेको छ ।

