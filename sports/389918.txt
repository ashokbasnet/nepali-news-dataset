साग विजेता फुटबल टोलीलाई धुर्मुस सुन्तलीले दिए २ लाख
६ फागुन, काठमाडौं । १२औं सागमा फुटवलतर्फ स्वर्ण जितेको नेपाली फुटवल टोलीलाई धुर्मुस सुन्तली फाउण्डेशनले २ लाख नगदसहित सम्मान गरेको छ ।
बुधबार स्वदेश फर्किएको नेपाली टोलीलाई फाउण्डेशनको कार्यालय परिषरमा कलाकारहरु सीताराम कट्टेल धुर्मुस र कुञ्जना घिमिरे सुन्तलीले नगदसहित सम्मान गरेका हुन् ।
फाइनलमा भारतलाई हराउँदै २३ बर्षपछि साग च्याम्पियन भएको टोलीले सारा नेपालीलाई गौरवान्वित बनाएको यस परिप्रेक्षमा टोलीलई सम्मान गर्न पाउनु खुसीको क्षण भएको फाउण्डेशनका अध्यक्ष धुर्मुसले बतााए ।
खेलकुदले सँधै देशको गरिमा बढाउने गर्छ । यसमा पनि फुटबलको चीर प्रतिद्धन्दी भारतलाई पराजित गरेकोले पनि आम नेपालीहरुमा असीमित खुसि छाएको छ । भन्दै सबैलाइ एकतामा बाँध्न सहयोग गरेकोमा फाउण्डेसनका कोषध्यक्ष कुञ्जना घिमिरे सुन्तलीले खेलाडीहरुलाइ धन्यवाद दिइन् ।
सम्मान कार्यक्रममा ब्यस्तताका कारण टोलीका दुई सदस्यहरु नवयुग श्रेष्ठ र बिकेश कुथुमात्रै उपस्थित थिए ।

