बिराट गोल्डकपमा झापा ११ को विजयी सुरुवात

६ फागुन, बिराटनगर । बिराट गोल्डकप फुटबलमा डिफेण्डिङ च्यापियन झापा ११ ले विजयी सुरुवात गरेको छ । जितसँगै झापा ११ क्वार्टरफाइनलमा प्रवेश गरेको छ ।
बिहीबार उद्घाटन खेलमा झापा ११ ले भारतको उडिसा फुटबल क्लबलाई २-१ गोल अन्तरले पराजित गरेको हो ।
खेलको पहिलो हाफमा उडिसाले झापालाई दबाबमा राखेको थियो । उसका लागि शशीकान्त सान्डेले खेलको १० औं मिनेटमा पहिलो गोल गरेर आफनो टीमलाई अग्रता दिलाएका थिए ।
मध्यान्तरपछि झापा खेलमा फर्कियो । ६१ औं मिनेटमा झापाले बराबरी गोल फर्कायो । उसका लागि विजयी गोल भने कर्ण लिम्बुले गरे ।
प्रतियोगिताको नेपाल प्रहरी महानिरिक्षक उपेन्द्रकान्त अर्यालले उद्घाटन गरेका थिए । प्रतियोगितामा भारत, बगलदेशसहित नेपालका ए डिभिजन क्लब गरी १० टिमको सहभागीता छ ।

