एसियन कप फुटबल छनौटमा नेपालले आज यमनसँग खेल्ने

प्रतियोगिताको पहिलो खेलमा फिलिपिन्ससँग उसकै मैदानमा ४-१ ले पराजित भएको नेपालले घरेलु मैदानमा कम्तिमा नहार्ने लक्ष्य लिएको छ ।

नेपालभन्दा बलियो टोली यमनसँगको खेल सशस्त्र प्रहरी बलको खेल मैदान हलचोकमा दिउँसो ३ बजे सुरु हुनेछ ।

जारी एसियन कप छनोटमा नेपाल पहिलो जितको खोजीमा छ । यमनले भने पहिलो खेलमा ताजकिस्तानलाई २–१ ले हराएको थियो ।

बिश्व फुटबल महासंघ फिफाको बरियता क्रममा नेपाल १६९ औं स्थानमा रहँदा यमन १२४ औं स्थानमा छ ।
