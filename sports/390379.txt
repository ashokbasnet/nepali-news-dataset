शेन वार्नलाई सर्पले डस्यो

७ फागुन, काठमाडौं । अष्ट्रेलियाका पूर्व महान क्रिकेटर शेन वार्नलाई एनाकोण्डा जातको सर्पले डसेको छ ।
एक रियालिटी शो ‘आइ एम अ सेलिब्रेटी, गेट मी आउट अफ हिअर’ का क्रममा वार्नको टाउकोमा एनाकोण्डा सर्पले डसेको हो ।
शोका एक टाक्समा बिच्छी, साङला तथा मुसाहरुको बाक्सा पार गरेपछि उनलाई एनाकोण्डा सर्प राखिएको टाउको छिराउन दिइयो । डाक्टरले उनलाई मुसाहरुको गन्ध आउन सक्ने भएकाले सर्पको टोकाईबाट बच्न सुझा दिएका थिए । नभन्दै त्यस्तै भयो । बाकसमा टाउको छिराउने बित्तिकै उनलाई एनाकोण्डाले टोकेको हो ।
एनाकोण्डा कम बिषालु सर्पमा पर्छ । सर्पले डसेपछि उनलाई तुरुन्तै उपचार गरिएको थियो ।
शो का कार्याकारी प्राड्युसर स्टेफन टेटेका अनुसार उनले शो को सुरुमै आफुलाई सर्पदेखि असाध्यै डर लाग्ने बताएका थिए । तर सर्पले डस्नुका बाबजुदपनि उनले त्यस टाक्स पुरा गरे ।
शो प्रशारण हुने नेटवर्क टेनका प्रवक्ताले भनेका छन्, ‘त्यो बाकसभित्र एनाकोण्डाको साथै कार्न स्नेक र रेट स्नेक थियो । एनाकोण्डाले उनलाई डसेको थियो जुन बिषालु थिएन । तर त्यसको दाँत यति खतरनाक हुन्छ की त्यसको टोकाईमा १०० सुई एकैपटक लगाएभन्दा बढि पीडा हुन्छ ।’

