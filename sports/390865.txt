ला लिगामा बार्सिलोनालाई नौ अंकको अग्रता
९ फागुन, काठमाडौं । लस पल्मासलाई पराजित गर्दै बार्सिलोनाले स्पेनिस ला लिगा फुटबलमा नौ अंकको अग्रता लिएको छ ।
च्याम्पियन्स लिग फुटबलको नकआउट चरणको पहिलो लेगमा  आर्सनलसँग खेल्नु  अघि बार्सिलोनाले ला लिगामा लस पल्मासलाई २-१ ले हराएको छ ।
लस पल्मासको घरेलु मैदानमा भएको खेलमा बार्सिलोनाले छैटौं मिनेटमा लुइस स्वरेजको गोलबाट अग्रता लिएको थियो । यो उनको लिगमा सिजनको २५ औं गोल हो ।
तर, बार्सिलोनाको अग्रता धेरैबेर टिक्न सकेन । १० औं मिनेटमा घरेलु टोलीका लागि डा सिल्भाले बराबरी गोल फर्काए । खेलको ३९ औं मिनेटमा नेयमारले गोल गर्दै बार्सिलोनालाई पहिलो हाफमा  २-१ को जित दिलाए ।
दोस्रो हाफमा दुबै टोलीबाट गोल हुन सकेन र बार्सिलोना विजयी भएको छ ।  बार्सिलोनाको २५ खेलबाट ६३ अंक भएको छ । दोस्रो स्थानमा रहेको  एथ्लेटिको मड्रिडको ५४ अंक छ भने तेस्रो स्थानमा रहेको रियल मड्रिडको ५३ अंक छ ।
तर, दुबै मडि्रडले एक खेल कम खेलेका छन् र बार्सिलोनासँगको अंक दुरी कम गर्ने मौका छ ।

