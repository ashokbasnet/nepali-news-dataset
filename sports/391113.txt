क्रिकेट विकासको लागि आइसीसीको भर पर्नु पर्दैनः पारस खड्का
९ फागुन, काठमाडौं । नेपाली राष्ट्रिय क्रिकेट टोलीका कप्तान पारस खड्काले नेपाली क्रिकेटको स्तरोन्नतीका लागि बैदेशिक निकायहरु एसीसी, आइसीसी लगायतको भर पर्नु आवश्यक नरहेको बतएका छन् ।
धनगढी क्रिकेट लिग (डीसीएल) को तेस्रो संस्करणबारे आयोजित पत्रकार सम्मेलनमा कप्तान पारसले सुदूरपश्चिमको धनगढी शहरबाट व्यवसायीक क्रिकेटको सुरुवात भएकोमा खुसी व्यक्त गरे ।
लामो समयदेखि नपाली क्रिकेटको घरेलु संरचना परिवर्तन गर्नुपर्ने माग राख्दै आएका पारसले स्थानीय स्तरबाट भएको व्यवसायीक राष्ट्रिय प्रतियोगिताहरुले समग्र क्रिकेटको स्तरोन्नतीका लागि प्रभाव बनाउने बताए ।
नेपाली क्रिकेटमा व्यवसायीकता भित्र्याउन योगलान दिएका धनगढी क्रिकेट एकेडेमीका अध्यक्ष सुवास शाही जस्तो मान्छे हरेक क्षेत्रमा हुनुपर्ने भन्दै क्यानमा पनि यस्ता मानिसको खाँचो रहेको खड्काले औँल्याए ।

