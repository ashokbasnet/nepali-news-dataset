म्याकलमको अन्तिम टेष्टमा न्यूजिल्याण्ड पराजित

१२ फागुन, काठमाडौं । न्यूजिल्याण्डको क्राइस्ट चर्च टेष्टमा सात विकेटले जित हात पार्दैर् अष्ट्रेलियाले सिरिज २-० ले जितेको छ ।
यो जितसँगै अष्ट्रेलियाको टीम टेष्ट र्‍याङ्किङमा शीर्ष स्थानमा पुगेको छ ।
यो न्यूजिल्याण्डका कप्तान ब्रान्डन म्याकलमको अन्तिम टेष्ट थियो । उनले न्यूजिल्याण्डको पहिलो पारीमा टेष्ट इतिहासमा सबैभन्दा तीव्र शतक बनाएर व्यक्तिगत रुपमा टेष्टलाई यादगार बनाए तर, कप्तानका रुपमा टीमलाई जित दिलाउन सकेनन् ।
दोस्रो पारीमा न्यूजिल्याण्ड ३३५ रनमा अलआउछ भएपछि अष्ट्रेलियालाई जितका लागि मात्र २०१ रन चाहिएको थियो, जुन मात्र ३ विकेट गुमाएर भेट्टायो । उसका लागि जो बन्र्सले ६५ रन बनाए भने कप्टान स्टिभ स्मिथले अविजित ५३ रनको योगदान दिए ।
पहिलो पारीमा न्यूजिल्याण्डले म्याकलमको १४५ रनको मदतमा ३७० रन बनाएको थियो । तर, अष्ट्रेलियाले ५०५ रन बनाए ।
पहिलो पारीमा १७० रन बनाएका अष्ट्रेलियाका जो बन्र्स म्यान अफ दि म्याच बने ।

