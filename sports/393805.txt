पुलिसले जित्यो बिराट गोल्डकपको उपाधि

१५ फागुन, काठमाडौं । बिराट गोल्डकप फुटबलको उपाधि नेपाल पुलिस क्लबले जितेको छ । यससँगै पुलिसले दुई वर्ष लामो उपाधि खरेडी टारेको छ । 
शनिबार भएको फाइनल भिडन्तमा साविकको विजेता झापा ११ लाई १-० ले पराजित गर्दै पुलिसले उपाधि उचालेको हो ।

स्थानीय सहिद रंगशालामा भएको खेलमा पुलिसका लागि ८७ औं मिनेटमा भरत साहले निणर्ायक गोल गरेका थिए । उनले वान भर्सेज वानमा गोल गरेका हुन् । 
जितसँगै पुलिसले नगद ५ लाख हात पारेको छ । यसअघि पुलिसले पोखरामा दुई वर्ष अघि मनकामना केबरकार पोखरा कपको उपाधि जितेको थियो । 

