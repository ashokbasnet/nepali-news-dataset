भूकम्प प्रभावित ११ जिल्लालाई फिफाको सहयोग
२० फागुन, काठमाडौं । भूकम्पले क्षति पुर्‍याएका ११ जिल्लाहरुका लागि फिफाले उपलब्ध गराएको फुटबल खेल सामाग्री अखिल नेपाल फुटबल संघ एन्फाले सम्बन्धित जिल्लाका प्रतिनिधिलाई हस्तान्तरण गरेको छ ।
गत बैशाख १२ गते गोरखालाई केन्द्रबिन्दू बनाएर गएको बिनाशकारी भूकम्पले क्षति पुर्‍याएका मध्य नेपालका ११ जिल्लाका वालवालिकाका लागि फिफाले फुटवल सामाग्री उपलब्ध गराएको थियो ।
सिन्धुपाल्चोक, दोलखा, काभ्रे, भक्तपुर, ललितपुर, काठमाडौं, धादिङ, नुवाकोट, लमजुङ, गोरखा र मकवानपुरका प्रतिनिधिहरुमार्फत सहयोग हस्तान्तरण गरिएको हो ।
फिफाको सहयोग वलवालिका, खलाडी, प्रशिक्षक र रेफ्र सबैको लागि उपलब्ध छ । फिफाले दिएको सहयोगमा फुटबल, गोलपोष्ट, बल राख्ने झोला, ट्रयाक-सुट, टि-सर्ट लगायतका छन् ।
खेल सामाग्री हस्तान्तरण कार्यक्रमलाइ सम्बोधन गर्दै एन्फा कार्यबाहक अध्यक्ष नरेन्द्र श्रेष्ठले भूकम्पले निक्कै क्षति पुर्‍याएका ११ जिल्लाका बालबालिकाहरुमा मानसिक आघात कम गर्ने उद्देश्यले फिफाले राहत सहयोग गरेको प्रष्ट पारे ।

