ट्वान्टी ट्वान्टी विश्वकप आजदेखि
२५ फागुन, काठमाडौं । क्रिकेट खेलको पछिल्लो संस्करण ट्वान्टी ट्वान्टी विश्वकप भारतमा आजदेखि सुरु हुँदैछ ।
छैटौं ट्वान्टी ट्वान्टी बिश्वकपमा १० टेष्टमान्यताप्राप्त मुलुकसहित १६ टोलीको सहभागिता छ । बिश्वकपको पहिलो खेलमा आज नागपुरमा समुह बीमा रहेका हङकङ र जिम्बाबेबीच प्रतिस्पर्धा हुनेछ । त्यस्तै आजै हुने दोस्रो खेलमा अफगानिस्तान र स्कटल्याण्डबीच प्रतिस्पर्धा हुनेछ ।
बिश्वकपमा दुई चरण हुनेछ । आइसीसीको नियमअनुसार आठ टेष्ट मान्यताप्राप्त मुलुकहरु दोस्रो चरणको लागि सीधै छनौट हुनेछन् । बाँकी दुई टेष्टमान्यताका सहित ६ एशोसियट टोलीहरुबीच दुई समुहमा बाँडिएर खेल्नेछन् । दुई समूहका शीर्ष टोली दोस्रो चरण अर्थात सुपर टेनमा प्रबेश पाउनेछन् ।
पहिलो चरणमा बंगलादेश र जिम्बाबेसँगै अफगानिस्तान, हङकङ, स्कटल्याण्ड, आयरल्याण्ड, युएई र ओमान छन् । ओमानले पहिलो पटक ट्वान्टी ट्वान्टी विश्वकप खेल्न लागेको हो ।
दोस्रो चरणमा छनौट भएका दुई टोलीले आयोजक भारत, पाकिस्तान, अष्ट्रेलिया, श्रीलंका, वेष्टइण्डिज, दक्षिण अफ्रिका, इंग्ल्याण्ड र न्युजिल्याण्डसंग प्रतिस्पर्धा गर्नेछन् ।
बिश्वकपमा जम्मा ५८ खेलहुनेछ भने चार सातासम्म प्रतियोगिता चल्नेछ । प्रतियोगिताको फाइनल खेल अपि्रल ३ मा कोलकतास्थित इडेन गार्डेन रंगशालामा हुनेछ ।
बिश्वकप अन्तर्गतका खेलहरु भारतको सात सहरका रंगशालामा खेलाइनेछ । भारतले पहिलो पटक ट्वान्टी ट्वान्टी विश्वकप क्रिकेटको आयोजन ागर्न लानगेको हो । ट्वान्टी ट्वान्टी विश्वकपको पहिलो संस्करण जितेको भारत दोस्रो उपाधिको खोजिमा छ । ट्वान्टी ट्वान्टी बिश्वकपको उपाधि अहिलेसम्म कुनै टोलीले पनि दोस्रो पटक जितेको छैन ।

