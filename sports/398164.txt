टेनिस स्टार सारापोभा डोपिङ परिक्षणमा असफल, ४ बर्षसम्मको प्रतिबन्ध लाग्न सक्ने
२५ फागुन, काठमाडौं । पूर्व नम्बर एक टेनिस स्टार मारिया शारापोभाले आफु डोपिङ परिक्षणमा असफल रहेको स्वीकार गरेकी छन् । उनले डोपिङमा सफल हुनुको जिम्मेबारीपनि आफैले लिएकी छन् ।
१७ बर्षको उमेरमै ग्राण्डस्लाम प्रतियोगिता विम्बल्डनको उपाधि जितेर चर्चामा आएकी सारापोभा गत जनवरीमा सम्पन्न बर्षको पहिलो ग्राण्डस्लाम अष्ट्रेलियन ओपनका लागि भएको परिक्षणमा असफल भएकी थिइन् । परिक्षणमा उनले मेलडोनियम सेवन गरेको पाइएको थियो । स्वास्थ्य समस्याका कारण डाक्टरको सहमतिमा उनले यो औषधि २००६ देखिनै सेवन गर्दै आएकी थिइन् ।
उनले भनेकी छन्, मेरा डाक्टरले मलाई पछिल्लो १० बर्षदेखि मिलड्रोनेट नामको औषधि सिफरिस गरेका थिए । तर केहि दिनपहिले इन्टरनेशनल टेनिस फेडेरेशन (आइटिएफ)को तर्फबाट पत्र आयो, त्यसपछि मलाई थाहा भयो की सोही औषधिको दोस्रो नामा मेलडोनियम रहेछ । मलाई यो बारेमा जानकारी थिएन ।’
पाँच पटककी ग्राण्डस्लाम बिजेता सारापोभालाई डोपिङमा असफल भएलगत्तै आवश्यक अनुसन्धानका लागि निलम्बन गरिएको छ । उनलाई डोपिङको रिजल्ट जनवरी २६ मा दिइएको थियो । त्यही दिन उनी अष्ट्रेलियन ओपनको क्वाटरफाइनलमा सेरेना विलियम्ससँग पराजित भएकी थिइन् ।
सारापोभाको दावी यो छ की, उनले सेवन गरिरहेको औषधि पछिल्लो १० बर्षमा प्रतिबन्धित थिएन । साथै गत जनवरी १ देखि मेलडोनियममाथि विश्व एन्टी डोपिङ एजेन्सी (वाडा) ले प्रतिबन्ध लगाएको बारेमा पनि उनलाई जानकारी थिएन ।
उनलाई गत डिसेम्बर २२ मा वाडाले प्रतिबन्धित औषधिहरुको सूचीपनि थमाएको थियो । तर उनले सूचीको अध्ययन गर्नु जरुरी देखिनन् । एन्टी डोपिङ प्रोग्राम तथा वाडाको नियम अनुसार उनलाई ४ बर्षसम्मको प्रतिबन्ध लाग्न सक्छ ।
फोव्र्सका अनुसार सारापोभा पछिल्लो ११ सालदेखि सबैभन्दा धेरै कमाउने महिला खेलाडी हुन् । उनी सन् २००५ मा पहिलो पटक विश्व नम्बर १ बनेकी थिइन । अहिले उनी सातौं नम्बरमा छिन् । पत्रकार सम्मेलनमा उनले भनेकी छन्, ‘मबाट ठूलो गल्ती भएको छ । मैले आफ्ना समर्थकलाई निराश पारेको छु । जसरी म ४ बर्षदेख टेनिस खेलिरहेकी छु । त्यसैगरी भविश्यमा पनि टेनिस कोर्टमा रहन सकुँ ।’

