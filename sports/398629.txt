नग्न भिडियोका लागि ६ अर्ब क्षतिपूर्ति दिन आदेश
२६ फागुन, काठमाडौं । अमेरिकी अदालतले अमेरिकी खेल पत्रकार इरिन एन्ड्रयुजको नग्न भिडियो खिच्नेलाई करोड ५० लाख डलर अर्थात झण्डै ६ अर्ब रुपैयाँ क्षतिपुर्ति तिर्न आदेश दिएको छ ।
३७ बर्षीया एन्ड्रयुज फक्स च्यानलकी स्पोर्टस रिपोर्टर हुन् । सन् २००८ मा नेसविले होटलमा माइकल डेविड वेरेटले उनको नग्न भिडियो खिचेका थिए । पछि त्यस भिडियो इन्टरनेटमा राखिएको थियो ।
एन्ड्रयुजले वेरेट र उनी बसेको दुई होटलबिरुद्ध मानहानीको मुद्धासहित क्षतिपुर्तिको माग गरेकी थिइन् ।
अदालतको यस फैसलापछि एन्ड्रयुज निक्कै भावुक बनेकी थिइन् । उनले अाफ्नो वकिल र परिवारका सदस्यसँग अंकमाल गरिन् ।
लगतै ट्वीट गर्दै उनले अदालत, न्यायाधीश, वकिल तथा परिवारका सदस्यप्रति आभार व्यक्त गरिन् ।
‘संसारभरबाट म जस्तै पीडितको समर्थनबाट आफूले सम्मानित महशुस गरिरहेकी छु’ उनले भनेकी छन्, ‘उनीहरुको अगाडी आएपछि नै मलाई यो ताकत मिल्यो की जसमा म उनीहरुको बिरुद्धमा उभिन सकेँ । उनीहरुलाई जिम्मेदार ठहर्‍याउन सकेँ, जसको काम सबै मानिसको सुरक्षा र गोपनियताको रक्षा गर्नु थियो ।’
अमेरिकी शहर शिकागोका एक बीमा कम्पनीका म्यानेजर वेरेटले यो स्वीकार गरेका छन् कि उनले एन्ड्रयुजको निशाना बनाएका थिए । उनले पैसा कमाउनका लागि यस्तो गरेको पनि स्वीकार गरेका छन् ।
जव एक वेवसाइट टिएमजेडले यस भिडियोवापत वेरेटलाई पैसा दिन अस्वीकार गरेको थियो, तव उनले यो भिडियो अनलाइनमा अलामेड गरेका थिए ।
अदालतले वेरेटलाई एन्ड्रयुजको पिछा गरेकोमा दोषी देखाएको छ । उनले होटलको कोठाको पिपहोल -बाहिर को आएको छ भनेर चिहाउने प्वाल) मा क्यामला फिट गरेर उनको नग्न भिडियो खिचेका थिए । उसका लागि उनलाई दुई बर्ष ६ महिजा जेल सजायँ समेत सुनाइएको छ ।
अदालतले यो पनि गर्नुपर्ने थियो कि होटल मालिक, वेष्ट एण्ड होटलका पार्टनर तथा विंजर क्यापिटल ग्रुपका पूर्व अपरेटरको पनि यो मामलामा दोष छ कि छैन ।
बहसका क्रममा एन्ड्रयुजका वकिलले मानहानीको क्षतिपूर्ति आफुले धेरै तिर्नुनपर्ने हुनसक्ने भएकाले व्यारेटले यो घटनामा सबै दोष आफुले लिन चाहेको दाबी गरेका थिए । एन्ड्रयुजले भनेकी छन्, ‘पिछा गरेका कारण उनी निक्कै डर र तनावमा थिइन् ।’
उनले अदालतलाई बताएकी छन्, ‘यस घटनापछि उनी यति डराएकी थिइन् कि त्यसपछि होटलमा बस्दा एसी र चेन्जिङ रुममा क्यामरा फिट गरिएको छ की भनेर खाज्ने गर्थिन् ।’ अाफ्नो सुनुवाइका क्रममा पटक-पटक भावुक बनेकी उनले भिडियो बनेपछि आफुले निक्कै अपमानित र लज्जित भएको महशुस गरेको बताइन् ।
उनले रुँदै भनेकी भनिन्, ‘मेरा लागि त्यो पल निक्कै खराव समय थियो, मलाई सबैले आरोप लगाएका थिए कि चर्चामा आउनका लागि मैले अाफ्नै नग्न भिडियो सार्वजनिक गरेकी छु ।’ सुनुवाईका क्रममा व्यारेटले पनि उनी निक्कै चर्चित भएका कारण पछ्याएर भिडियो खिचेको बताएका थिए ।

