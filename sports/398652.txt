भारतसँग धर्मशालामा खेल्न चाहँदैन पाकिस्तान
२६ फागुन, काठमाडौं । पाकिस्तानले भारतसँगको खेल धर्मशालाबाट अन्यत्र सार्न अन्तराष्ट्रिय क्रिकेट काउन्सिल आईसीसीलाई आग्रह गरेको छ ।
टी-२० विश्वकपमा भारत र पाकिस्तान एकै समूहमा छ र उक्त खेल धर्मशालामा हुने तय भएको थियो । तर, पाकिस्तान क्रिकेट बोर्डले आईसीसीलाई पत्र पठाएर खेल अन्यत्र सार्न आग्रह गरेको छ ।
आईसीसी प्रवक्ता समी उल हसनले पाकिस्तान क्रिकेट बोर्डको पत्र आएको बीबीसीलाई बताएका छन् ।
सुरुमा आफ्नो क्रिकेट टिमलाई भारत नपठाउन सक्ने बताएको पाकिस्तानको गृह मन्त्रालयले सुरक्षा विशेषज्ञको आफ्नो टिम धर्मशाला पठायो ।
पाकिस्तानी टिम सुरक्षा प्रवन्धप्रति सन्तुष्ट नभएको पाकिस्तानी सञ्चार माध्यमहरुले जनाएका छन् ।

