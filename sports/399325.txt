उपाधिका लागि रुपन्देही र हेटौंडा भिड्ने

२७ फागुन, कलैया । वीरगञ्ज युनाईटेड क्लबलाई स्तब्ध पार्दै रुपन्देही ११ ले सिमरा गोल्डकपको फाइनलमा स्थान बनाएको छ ।
सिमरा रंगशालामा बिहीबार भएको दोस्रो सेमिफाइनल खेलमा वीरगन्जबिरुद्ध अन्तिम मिनेटमा जित निकाल्दै रुपन्देही फाइनलमा प्रवेश गरेको हो । जितसँगै रुपन्देहीले हेटौडासँग उपाधि भिडन्तक पक्का गरेको छ ।
फाइनल खेल शनिबार हुनेछ । साविक विजेता त्रिभुवन आर्मी क्लबलाई पराजित गर्दै हेटौडा यसअघिनै फाईनलमा प्रवेश गरिसकेको छ ।
हेटौडासँगको भेट पक्का गर्ने क्रममा रुपन्देहीले खेल सकिन एक मिनेट अघि निणर्ायक गोल गरेको हो । निर्धारित समय सकिएपछि थपिएको दुई मिनेट इन्जुरी समयको अन्तिम मिनेटमा म्यान अफ दि म्याच घोषित योगेशले उत्कृष्ट गोल गर्दै टिमलाई जित दिलाए ।
इन्जुरी समयमा वीरगन्जका बिक्रम लिम्बुले वन भर्सेस वनको स्थितीमा गोल गर्न चुकाएका थिए । त्यसको काउण्टरमै रुपन्देहीले गोल गरेको हो ।

