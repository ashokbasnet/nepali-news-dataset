धनकुटालाई धक्का, बीआरसी फाइनलमा

धनकुटा, वैशाख २२ । आयोजक धनकुटा–११ लाई हराउँदै बीआरसी भुटान धनकुटामा जारी सहिद भीमनारायण श्रेष्ठ अन्तर्राष्ट्रिय आमन्त्रण गोल्डकप फुटबल प्रतियोगिताको फाइललमा प्रवेश गरेको छ ।बुधबार भएको पहिलो सेमिफाइनलमा बीआरसीले आयोजकलाई ३–० ले पराजित गर्दै फाइनलको यात्रा तय गरेको हो ।बीआरसीका लागि खेलको १२औं मिनेटमा गणेश खड्काले पहिलो गोल गरेका थिए । ५२औं मिनेटमा अफ्रिकन खेलाडी ओलावाले र ७६औं मिनेटमा सुमन लामाले गोल गरी टोलीलाई ३–० को सहज जित दिलाए ।खेलको अन्तिम समयमा विपक्षी खेलाडीलाई डीबक्सभित्र लडाएर रातोकार्ड पाएपछि आयोजक धनकुटा १० खेलाडीमा सीमित भएको थियो ।खेलको ‘म्यान अफ द म्याच’ बीआरसीका अफ्रिकन खेलाडी सिस्सोरो अवामा घोषित भए ।प्रतियोगिताअन्तर्गत् विहीबार हुने दोस्रो तथा अन्तिम सेमिफाइनलमा साविक विजेता रमपम झापा–११ र गोधुली क्लब सुनसरी भिड्नेछन् ।
