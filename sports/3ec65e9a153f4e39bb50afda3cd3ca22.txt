फिलिपिन्सविरुद्धको फुटबलका लागि नेपाली राष्ट्रिय टोलीको घोषणा, को–को परे ?

यही चैत १५ गते फिलिपिन्सको मनिलामा हुने खेलका लागि जापानी मुख्य प्रशिक्षक ग्योतुकी कोजीले शुक्रबार तीन गोलरक्षक, सात डिफेन्डर, ६ मिडफिल्डर र चार स्ट्राइकर गरी २० जनाको टोली बनाएका हुन् ।

छानिएका गोलरक्षकमा विकेश कुथु, किरण लिम्बू र विशाल श्रेष्ठ तथा डिफेन्डरमा रबिन श्रेष्ठ, विराज महर्जन, अनन्त तामाङ, आदित्य चौधरी, कमल श्रेष्ठ, रन्जित धिमाल र जितेन्द्र कार्की रहेका छन् ।

त्यस्तै, मिडफिल्डरमा रोहित चन्द, विशाल राई, हेमन गुरुङ, विक्रम लामा, अन्जन विष्ट र सुजल श्रेष्ठ रहेका छन् ।

त्यस्तै, स्ट्राइकरमा बिमल घर्तीमगर, रन्जन विष्ट, भरत खवास र कर्ण लिम्बू रहेका छन् ।

चोटका कारण टिममा नअटेका नवयुग श्रेष्ठको ठाउँमा कर्ण लिम्बूलाई समावेश गरिएको हो ।

बन्द प्रशिक्षणमा रहेका २७ खेलाडीमध्ये अनिल गुरुङ, सुशन लामा, देवेन्द्र तामाङ, एलन न्यौपाने, राजेन्द्र रावल, मानबहादुर तामाङ र बिमल बस्नेत टिममा अट्न सकेनन् ।
