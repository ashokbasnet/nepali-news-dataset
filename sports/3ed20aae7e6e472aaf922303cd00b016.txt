क्यान्सरपीडित पूर्वराष्ट्रिय बक्सिङ खेलाडी मगरलाई आर्थिक सहयोग

काठमाडौं, जेठ २० । क्यान्सरपीडित पूर्वराष्ट्रिय बक्सिङ खेलाडी इन्द्रबहादुर मगरलाई अमेरिकामा बस्दै आएका बक्सिङ खेलाडीले आर्थिक सहयोग गरेका छन् ।अमेरिकामा बस्दै आएका बक्सिङ खेलाडी मुक्तिसंग्राम विष्टले उपलब्ध गराएको ५१ हजार रुपैयाँ क्योकुसिन बुदोकाई संघले विहीबार पीडित खेलाडी मगरलाई हस्तान्तरण गरेको हो ।विभिन्न अन्तर्राष्ट्रिय प्रतियोगितामा नेपालको प्रतिनिधित्व गर्दै पदक जित्न सफल मगर दुई वर्षदेखि आन्द्राको क्यान्सरबाट पीडित छन् ।विभिन्न व्यक्ति तथा संघ–संस्थाले प्रदान गरेको रकमले उपचारका लागि सहयोग पुगेको भएपनि मासिक लाखौं रुपैया खर्च लाग्ने भएकाले उपचार खर्च जुटाउन आफूलाई हम्मेहम्मे परेको मगरले बताएका छन् ।लामो समय राष्ट्रका लागि पसिना बगाएको भएपनि समस्या पर्दा सरकार, राष्ट्रिय खेलकुद परिषद र बक्सिङ संघले बेवास्ता गरेको गुनासो पनि खेलाडी मगरले गरेका छन् ।
