एनआरटीको यात्रा समाप्त, आर्मी फाइनलमा

चितवन, साउन २९ । तीन वर्षपछि फुटबलमा फर्किएको न्यूरोड टिम (एनआरटी क्लब)लाई पराजित गर्दै विभागीय टिम त्रिभुवन आर्मी क्लब चितवनमा जारी चौंथो नेपाल कप आमन्त्रण फुटबल प्रतियोगिताको फाइनलमा प्रवेश गरेको छ ।

शनिबार भएको सेमिफाइनलमा एनआरटीलाई ४–१ को फराकिलो अन्तरले पराजित गर्दै आर्मीले फाइनल यात्रा तय गरेको हो ।

आर्मीको जितमा हिरण्य गुरुङ, टेकबहादुर बुढाथोकी, भरत खवास र सन्तोष तामाङले एक–एक गोल गरे ।

एनआरटीका लागि वीरेन्द्र थापाले एक सान्त्वना गोल फर्काएका थिए ।

खेलमा आर्मीका हिरण्य मगर ‘म्यान अफ द म्याच’ घोषित भए ।

अब आर्मीले उपाधिका लागि नेपाल पुलिस क्लब र सशस्त्र प्रहरीको एपीएफ क्लबबीच आइतबार हुने खेलको विजेतासँग खेल्नेछ ।

फाइनल साउन ३१ गने हुनेछ ।
