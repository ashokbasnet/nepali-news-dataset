प्रशिक्षक युनुसले गरे अफ्रिदीको बचाउ
२ चैत, काठमाडौं । विवादास्पद बयानका कारण पाकिस्तानमा निक्कै आलोचना खेपिरहेका क्रिकेटर शाहिद अफ्रिदीको प्रशिक्षक वकार युनुसले बचाउ गरेका छन् ।
उनले भनेका छन् कि ‘अफ्रिदीको वक्तव्य विवादास्पद छैन ।’
अफ्रिदीको यस वक्तव्यका कारण उनलाई पाकिस्तानका एक बरिष्ठ वकिलले नोटिस समेत पठाएका छन् । समाचार एजेन्सी पीटीआई अनुसार उनीमाथि पाकिस्तानीको भावनामा चोट पुर्‍याउने तथा देशद्रोहीको आरोप लगाइएको छ ।
टी-२० विश्वकपका लागि भारत पुगेलगत्तै गत आइतबार अफ्रिदीले एक पत्रकार सम्मेलनमा भनेका थिए-‘सधै पाकिस्तानमा भन्दा बढि समर्थन भारतमा मिलेको छ ।’

