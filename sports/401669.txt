म्यानचेष्टर सिटी पहिलो पटक च्याम्पियन्स लिगको क्वार्टरफाइनलमा
३ चैत, काठमाडौं । म्यानचेष्टर सिटी पहिलो पटक च्याम्पियन्स लिग फुटबलको क्वार्टरफाइनलमा पुगेको छ ।
मंगलबार राति भएको दोस्रो लेगमा डाइनामो किभसँग गोलरहित बराबरी खेलेको सिटी समग्रमा ३-१ ले विजयी भयो ।
पहिलो हाफको सुरुमा नै दुई सेन्टर ब्याक कप्तान कम्पोनी र आटोमन्डीलाई चोटका कारण गुमाएको सिटीले खेलमा नियन्त्रण राखेको थियो । पहिलो हाफमा दुबै टोलीले कुनै डरलाग्दा आक्रमण गर्न सकेनन् । दोस्रो हाफमा नाभासको प्रहार पोष्टमा लागेर फर्किएको थियो भने याया टोरेको प्रहार विपक्षी गोलरक्षकले असफल पारे ।
म्यानुअल गेलेगि्रनीका लागि यो अन्तिम सिजन हो, उनलाई पेपे ग्वार्डिओलाले विस्थापित गर्नेछन् । सिटीले पि्रमियर लिग जित्ने सम्भावना निकै कम छ । किनकी लिग लिडर लिसेस्टर भन्दा १२ अंकले पछि परिसकेको छ ।
त्यस्तै नेदरल्याण्ड्सको पिएसभीलाई सडनडेथमा ८-७ ले हराउँदै स्पेनिस टोली एथ्लेटिको म्याडि्रडपनि क्वाटरफाइनलमा पुगेको छ । पहिलो र दोस्रो लेग गोलरहित बराबरीमा सकिएपछि भएको टाइब्रेकरमा पनि बराबरी भएपछि खेल सडनडेथमा पुगेको थियो ।

