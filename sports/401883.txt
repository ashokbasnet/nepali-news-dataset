शाहिद अफ्रिदी अर्धसतक बनाउन १ रनले चुके
३ चैत, काठमाडौं । पाकस्तानी क्रिकेट कप्तान शाहिद अफ्रिदी टि-ट्वान्टी बिश्वकपको पहिलो खेलमा बंगलादेश बिरुद्ध अर्धशतक बनाउन १ रनले चुकेका छन् ।
बंगलादेशबिरुद्धको खेलमा चौथो नम्बरमा ब्याटिङ गर्न आएका कप्तान अफ्रिदीले १९ बलमा ४९ रनमात्र प्रहार गर्न सके । २०औं ओभरको चौथो बलमा तस्किन अहमदको बलमा शट प्रहार अफ्रिदीलाई सकिव अल हशनले डीप स्क्वाएर लेगमा क्याट आउट गराएका हुन् ।
यसैबीच पाकिस्तानले पहिलो इनिङमा पाँच विकेट गुमाएर २०१ रन बनाएको छ । टस जितेर ब्याटिङ रोजेको पाकिस्तानले उत्कृष्ट ब्याटिङ गर्दै बंगलादेशबिरुद्ध २ सय २ रनको विजयलक्ष्य पेश गरेको हो ।
पाकिस्तानको पारीमा अहमद शेहजादले ५२ र मोहम्मद हफिजले ६४ रनको योगदान दिए ।

