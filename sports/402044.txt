आर्सनललाई हराउँदै बार्सिलोना क्वार्टरफाइनलमा

४ चैत, काठमाडौं । डिफेण्डिङ च्याम्पियन बार्सिलोना च्याम्पियन्स लिग फुटबलको क्वार्टरफाइनलमा प्रवेश गरेको छ ।
बुधबार राति भएको दोस्रो लेगमा आर्सनललाई ३-१ ले हराएको बार्सिलोनाले समग्रमा ५-१ को जित हात पारेको छ । पहिलो लेगमा बार्सिलोना २-० ले विजयी भएको थियो ।
घरेलु मैदान नाउ क्याम्पम भएको खेलमा बार्सिलोनाले १८ औं मिनेटमा नेइमारको गोलबाट अग्रता लिएको थियो । तर, ५१ औं मिनेटमा आर्सनलले बराबरी गोल फर्कायो ।
६५ औं मिनेटमा लुइस स्वरेजले गोल गरे भने ८८ औं मिनेटमा लिओनल मेस्सीले गोल गर्दै बार्सिलोनालाई ३-१ को जित दिलाए ।

