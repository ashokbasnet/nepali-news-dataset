श्रीलंकाले अफगानिस्तानलाई हरायो
५ चैत, काठमाडौं । टी-२० विश्वकप क्रिकेटको सुपर टेनमा श्रीलंकाले अफगानिस्तानलाई ६ विकेटले पराजित गरेको छ ।
कोलकत्ताको इडन गार्डनमा अफगानिस्तानले दिएको १५३ रनको लक्ष्य श्रीलंकाले १८.५ ओभरमा भेट्टायो । श्रीलंकाका लागि सुरुवाति ओभरमा तिलकरत्ने दिलशान र दिनेश चण्डिमालले आक्रामक पारी खेले । दिलशनले अविजित ८३ रनको विजयी पारी खेले । उनी म्यान अफ दि म्याच समेत बने ।
यसअघि टस जितेर ब्याटिङ रोजेको अफगानिस्तानको सुरुवात निकै खराब रहृयो । कप्तान मुहम्मद शहजाद मात्र ८ रन बनाएर श्रीलंकाली कप्तान एन्जेलो म्याथुको शिकार भए ।
अफगानिस्तानले ५१ रन जोड्दा ४ विकेट गुमाइसकेको थियो । असगर स्टानकजई र शेनवारीले पारी सम्हाल्लेपछि २० ओभरमा ७ विकेट गुमाएर १५३ रन बनायो ।
स्टानकजईले ४७ बलमा ६२ रन बनाए । उनले आफ्नो पारीमा तीन चौका र चार छक्का हानेका थिए । शेनवारीले १४ बलमा ३१ रन बनाए । र अफगानिस्तानलाई सम्माजनक स्कोरमा पुर्‍याए ।

