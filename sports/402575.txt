म्यानचेष्टर युनाइटेडलाई हराउँदै लिभरपुल अन्तिम ८ मा

५ चैत, काठमाडौं । फिलिप काउटिन्होको उत्कृष्ट सोलो गोलले म्यानचेष्टर युनाइटेडको पुनरागमनको आश समाप्त पारेको छ र लिभरपुललाई युरोप लिगको क्वाटरफाइनलमा पुर्‍याएको छ ।
लिभरपुलले पहिलो लेग २-० ले जितेको थियो । तर, वर्ल्ड ट्रार्फडमा बिहीबार राति भएको दोस्रो लेगमा ३२ औं मिनेटमा मार्टिलको पेनाल्टीमार्फत गोलपछि म्यानचेष्टर युनाइटेडको आश पलाएको थियो । घरेलु टोलीका लागि जसे लिनगार्ड र माटाले गोल गर्ने अवसर गुमाए ।
उसो त युनाइटेडका गोलकिपर डेभिड डी जियाले काउटिन्हाको प्रहार रोकेका थिए भने ड्यानिअल स्टर्डिजको फि्र किक बारमा लाग्दा हेन्डरसनले गोल गर्ने राम्रो मौका खेर फालेका थिए ।
तर, पहिलो हाफको अन्तिममा काउटिन्होले भारेलालाई विट गर्दै उत्कृष्ट गोल गरे । यो गोलसँगै खेलमा र्फकने युनाइटेडको सम्भावना सकियो । दोस्रो हाफमा घरेलु टोलीले खासै खेल्न सकेन र दोस्रो लिग १-१ को बराबरीमा सकियो । यसले लिभरपुल समग्रमा ३-१ ले विजयी भएको छ ।

