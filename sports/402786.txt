१२औं सागमा पदक जित्ने पेखरेली खेलाडीहरु पुरस्कृत
५ चैत, पोखरा । १२औं दक्षिण एशियाली खेलकुद (साग) मा पदक जित्ने कास्की जिल्लाका खेलाडीहरुलाई शुक्रबार पोखरामा नगदसहित सम्मान गरिएको छ ।
जल्ला खेलकुद विकास समिति कास्कीले सागमा व्यक्तिगत तथा टिम ईभेन्ट स्पर्धामा पदक जित्ने खेलाडीलाई जनही नगद दश/दश हजारसहित प्रशंसा पत्रले सम्मान गरेको हो ।
अन्र्तराष्ट्रिय खेलमा पदक जितेर पोखरा र समग्र नेपालको ईज्जत र प्रतिष्ठा बढाएको भन्दै आयोजित सम्मान कार्यक्रम पोखरा उप-हागनरपालिका कार्यालयको तत्वावधान, पश्चिमाञ्चल क्षेत्रीय खेलकुद विकास समिति पोखराको संयोजनमा भएको थियो ।
कार्यक्रममा उसु खेलाडी झरना गुरुङ, महिला भलिवल टिमकी मञ्जु गुरुङ, अरुणा शाही र मनिषा चौधरीलाई सम्मान गरिएको थियो । पुरुष फुटवलका खेलाडीहरु हेमन गुरुङ र मनबहादुर तामाङलाई पनि सम्मान गर्ने भनिएपनि मलेसियासँगको खेलका लागि उनीहरु बन्द प्रशिक्षणमा रहेकाले उपस्थित भएनन् ।
उसु खेलाडी झरनाले बाह्रौं सागमा व्यक्तिगत स्पर्धामा रजत पदक जितेकी थिईन् । त्यस्तै नेपालको महिला भलिवल टिमले काश्य पदक जित्दा मञ्जु, अरुणा र मनिषा टिम सदस्यका रुपमा थिए । कार्यक्रममा महिला भलिवलका सहायक प्रशिक्षक कौशिला खत्रीलाई पनि सम्मान गरिएको थियो ।

