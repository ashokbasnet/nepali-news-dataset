इंग्लिस प्रिमियर लिगमा म्यानचेष्टर युनाइटेड विजयी

चैत ८ – इंग्लिस प्रिमियर लिग फुटबलमा म्यानचेष्टर युनाइटेड विजयी भएको छ । आइतबार भएको खेलमा म्यानचेष्टर युनाइटेडले १० खेलाडीमा सिमित भएको लिभरपुललाई २–१ ले पराजित गरेको हो ।
म्यानचेष्टरका लागि दुवै गोल वान माटाले गरे । माटाले खेलको १४ औं मिनेटमा गोल गर्दै सुरुवाती अग्रता दिलाए भने ५९ मिनेटमा अग्रता दोब्बर पारे । लिभरपुलका ड्यानियल स्टरिजले ६९ औं मिनेटमा गोल गरे । लिभरपुलका स्टेफेन जेराड खेलका दोस्रो हाफमा मैदान छिरेको ४८ सेकेण्डमै रातो कार्ड खाँदै मैदानबाट बाहिरिएपछि लिभरपुल १० खेलाडीमा सिमित भएको हो ।
