इभर्टनमाथि आर्सनलको सहज जित

६ चैत, काठमाडौं । आर्सनलले इंग्लिस प्रिमियर लिग फुटबलमा इभर्टनमाथि सहज जित हात पारेको छ ।
च्याम्पियन्स लिग र एफए कपबाट बाहिएरपछि भएको खेलमा आर्सनलले इभर्टनलाई उसकै घरेलु मैदान गोडिन्सन पार्कमा २-० ले हराएको हो ।
आर्सनलले ड्यानिअल वेलब्लेकको गोलबाट सातौं मिनेटमा नै अग्रता लिएको थियो । ४२ औं मिनेटमा युवा खेलाडी एलेक्स इओबीले गोल गरे । इओबीले पि्रमियर लिगको डेब्यू खेलमा नै गोल गरेका हुन् ।
दोस्रो हाफमा थप गोल हुन सकेन । जितसँगै आर्सनल २९ खेलबाठ ५१ अंकका साथ तेस्रो स्थानमा उक्लिएको छ । र, लिग लिडर लिसेस्टर भदा ८ अंकले पछाडि छ र एक खेल कम खेलेको छ ।

