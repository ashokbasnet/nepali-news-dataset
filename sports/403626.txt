टी-२० विश्पकपः १० रोचक तथ्य
टी-ट्वान्टी विश्वकप क्रिकेटका खेलहरु भारतमा धमाधम भइरहेको छ । सन् २००७ मा यो प्रतियोगिता पहिलो पटक आयोजना भएको थियो र महेन्द्रसिंह धोनीको कप्तानीमा भारतले उपाधि जितेको थियो ।
टी-२० विश्वकपसँग जोडिएका केहि रोचक तथ्यहरु हामी तपाईँहरुमाझ प्रस्तुत गर्दैछौं ।

१. महेन्द्रसिंह धोनी टी-२० विश्वकप क्रिकेटमा यस्ता एकमात्र खेलाडी हुन्, जसले अहिलेसम्म आफ्नो टोलीले खेलेका सबै खेलमा कप्तानको भूमिकामा छन् । भारतले टी-२० विश्वकपमा अहिलेसम्म खेलेका २८ खेलमा सबैमा धोनीले कप्तानी गरेका छन् ।
२. टी-२० विश्वकपमा सबैधन्दा छिटो अर्धशतक प्रहार गर्ने खेलाडी भारतका युवराज सिंह हुन् । उनले मात्र १२ बलमा ५० रन बनाएका थिए । यही खेलमा युवराजले इंग्लिस ब्याट्सम्यान स्टुवार्ट ब्रोडको बलमा एकै ओभरमा ६ छक्का प्रहार गरेका थिए ।
३. न्यूजिल्याण्डका ब्रेण्डन म्याकुलमको नाममा टी-२० ट्वान्टी विश्वकपमा एकै खेलमा सबैभन्दा धेरै रन बनाउने कीर्तिमान छ । उनले २०१२ मा श्रीलंकामा सम्पन्न प्रतियोगितामा बंगलादेशबिरुद्ध ५८ बलमा १२३ रनको बिशाल पारी खेलेका थिए । उनी यस प्रतियोगितामा न्यूजिल्याण्डको टोलीमा छैनन् । उनले सन्यास लिइसकेका छन् ।
४. टी-२० विश्वकपको एक प्रतियोगितामा सबैभन्दा धेरै रन बनाउने कीर्तिमान भारतीय युवा खेलाडी विराट कोहलीको नाममा छ । उनले २०१४ मा सम्पन्न बंगलादेश विश्वकपको ६ खेलमा ३१९ रन बनाएका थिए ।
५. टी-२० विश्वकपको एकै खेलमा सबैभन्दा धेरै योगफल बनाउने कीर्तिमान श्रीलंकाको नाममा छ । श्रीलंकाले सन् २००७ को पहिलो विश्वकपमा केन्याबिरुद्ध ६ विकेट गुमाएर २६० रनको योगफल बनाएको थियो ।
६. वेष्ट इण्डिजका विष्फोटक ब्याट्सम्यान क्रिस गेलको नाममा टी-२० क्रिकेटमा थुप्रै कीर्तिमान छ । उनले ट्वान्टी ट्वान्टी विश्वकपमा ९ पटक ५० भन्दा बढि रन बनाएका छन् ।
७. टी-२० विश्वकपमा छक्काको थुपै्र कीर्तिमानहरु पनि गेलकै नाममा छ । उनले गत बुुधबार इंग्ल्याण्डबिरुद्ध ११ छक्का प्रहार गरेका थिए । सन् २०१२ को एक प्रतियोगितामा सबैभन्दा बढि १२ छक्का उनले बनाएका थिए । उनले विश्वकपमा अहिलेसम्म ६० छक्का प्रहार गरेका छन् ।
८. यति धेरै छक्का प्रहार गरेपनि गेलसँग विश्वकपमा सबैभन्दा धेरै रन बनाउने कीर्तिमान छैन । यो कीर्तिमान श्रीलंकाली ब्याट्सम्यान माहेला जयबर्दनेको नाममा छ । उनी ट्वान्टी ट्वान्टी विश्वकपमा १ हजारभन्दा बढि रन बनाउने एकमात्र ब्याट्सम्यान हुन् । उनले ३१ खेलमा १ हजार १६ रन प्रहार गरेका छन् ।
९. पाकिस्तानी कप्तान शाहिद अफ्रिदीको नाममा पनि कीर्तिमान छ । तर, दुर्भाग्यवस उनको नाममा टी-२० विश्वकपमा सबैभन्दा धेरै ५ पटक शून्य रनमा आउट हुने कीर्तिमान छ । उनीसँगै श्रीलंकाका तिलकरत्ने दिल्सानको नाममा पनि यो कीर्तिमान छ ।
१०. टी-२० विश्वकपको सबैभन्दा सफल बलर श्रीलंकाका लसिथ मालिंगा हुन् । उनले ३१ खेलमा ३८ विकेट लिएका छन् । सन् २०१४ को विश्वकप श्रीलंकाले जित्दा मालिंगा कप्तान थिए ।

