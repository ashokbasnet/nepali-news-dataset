धनगढी क्रिकेट लिगमा शीर्ष ४ टोली दोस्रो चरणमा
७ चैत, धनगढी । कलालीमा जारी धनगढी क्रिकेट लिग को तेस्रो संस्करणमा शिर्ष ४ टोलीहरु लिग चरणबाट दोस्रो चरणमा प्रवेश गरेका छन् ।
प्रतियोगिताबाट क्याम्पसरोड, अत्तरिया, हसनपुर रोयल्स र चौराहाले दोस्रो चरणमा स्थान बनाएका हुन् । लिगचरणमा क्याम्पसरोडको १०, अत्तरियाको ९, हसनपुरको ८ र चौराहाको ७ अंक छ ।
अंक तालिकाको पुछारमा रहेको सन्तोषी टोलले सोमबार आफ्नो अन्तिम खेल खेल्ने भएपनि त्यसले समिकरणलाई असर पर्ने छैन ।
आईतबार भएको दुई खेलमा क्याम्पसरोड र अत्तरियाले आ आफ्नो खेलमा जित हात पारे ।
पहिलो खेलमा हसनपुरले दिएको ६९ रनको विजयलक्ष्य क्याम्पसरोडले १६.५ ओभरमा ६ विकेट गुमाएर पूरा गर्‍यो । क्याम्पसरोडका लागि सन्तोष भट्टले २७ तथा रोमन बमले ११ रनको ईनिंग खेले ।
हसनपुर रोयल्र्सका लागि विनेाद लामाले ४ तथा बसन्त सिंह कार्कीले १ विकेट पाए । म्यान अफ द म्याच क्याम्पसरोडका सन्तोष भट्ट घोषित भए ।
यसअघि टस हारेर पहिले ब्याटिंगको निम्तो पाएको हसनपुर रोयल्र्सले १६.४ ओभरमा आफ्ना सवै विकेट गुमाएर ६८ रन मात्र बनाउन सक्यो । हसनपुरका लागि भिम सार्कीले १६ र प्रकाश थापाले १२ बाहेक अन्य ब्याट्सम्यानले दोहोरो अंक जोड्न सकेनन् ।
त्यस्तै दोस्रो खेलमा अत्तरियाले चौराहाबिरुद्ध ३ विकेटको जित हात पार्‍यो । चौराहाले दिएको १२० रनको लक्ष्य इनिङको अन्तिम बलमा पूरा गर्‍यो ।
अत्तरियाका लागि मेहबुब आलमले ४३ तथा ज्ञानेन्द्र कुवँरले २६ रनको पारी खेले । त्यस्तै प्रेम तामांगले १४ रन जोडे ।
चौराहाका अमन पन्थीले ३ तथा सोनु तामांग, किरण कुमार ठगुन्ना र योगेन्द्र सिह कार्कीले समान १ विकेट लिए ।
यसअघि टस हारेर पहिले ब्याटिंगमा उत्रेको चौराहाले २० ओभरमा ७ विकेट गुमाएर १ सय १९ रन बनायो । विपिन रावलले २३ तथा दिपेन्द्र थापाले १९ रनको पारी खेले पनि अन्य ब्याट्सम्यानको प्रदर्शन उल्लेख्य रहेन ।
अत्तरियाका ज्ञानेन्द्र कुवँरले ३ तथा विनोद भण्डारीले २ विकेट लिए । खेलका म्यान अफ द म्याच अत्तरियाका ज्ञानेन्द्र कुवँरले ५ हजार पुरस्कार पाए ।

