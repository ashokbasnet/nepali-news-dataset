अफगानविरुद्ध दक्षिण अफ्रिकाको महत्वपूर्ण जित
७ चैत, काठमाडौं । टी-२० विश्वकप क्रिकेटमा दक्षिण अफ्रिकाले अफगानिस्तानमाथि महत्वपूर्ण जित हात पारेको छ ।
मुम्बईमा आइतबार भएको खेलमा दक्षिण अफ्रिकाले ३७ रनको जित हात पारेको हो ।
दक्षिण अफ्रिकाले २१० रनको लक्ष्य प्रस्तुत गरेको थियो । जवाफमा अफनिस्तानले निकै उत्कृष्ट सुरुवात गरेको थियो । मोहमम्द सेहजादले आक्रमक पारी खेलेपछि अफगानले मात्र ३.४ ओभरमा ५० रन बनाएको थियो ।
तर, चौथो ओभरको अन्तिम बलमा शेहजाद आउट भए । मात्र १९ बलको सामना गरेका उनले ३ चौका र पाँच छक्कासहित ४४ रन बनाए । नुर अली जादरान र नाबीले पारी सम्हाल्दै ९.४ ओभरमा १०० रान पुर्‍याएका थिए ।
तर, दक्षिण अफ्रिकाका बलरहरु हावी भए । जादरान २५ र नाबी २६ रनमा आउट भए । सेनवारीले २५ रन जोडे ।
क्रिस मोरिसले ४ विकेट लिएपछि अफगानिस्तान २० ओभरमा १७२ रनमा अलआउट भयो ।
यसअघि पहिले ब्याटिङ दक्षिण अफ्रिकाले २० ओभरमा ५ विकेट गुमाएर २०९ रन बनाएको थियो । उसका लागि एबी डिभिलियर्सले ६४ रन बनाए । क्विन्टन डिककले ४५ र फाफ डिप्लुसिसले ४१ रन जोडे ।

