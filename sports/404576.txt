जिल्लास्तरीय टी-२० क्रिकेटको उपाधि लुम्विनी खुकुरी क्रिकेट क्लबलाई
९ चैत, भैरहवा । सुरेश श्रेष्ठ मेमोरीयल रुपन्देही डिस्ट्रीक्ट लेभल टी-२० नकआउट क्रिकेट प्रतियोगिताको उपाधि लुम्बिनी खुकुरी क्रिकेट क्लब (बेलहिया) भैरहवाले जितेको छ ।
मंगलबार सिद्धार्थ रंगशाला सम्पन्न फाईनलमा शिवशक्ति क्रिकेट क्लब (बसडिलवा) भैरहवालाई ६४ रनले पराजित गर्दै खुकुरी क्लवले उपाधिसहित ३० हजार पुरस्कार जितेको हो । उपबिजेता शिवशक्ति क्रिकेट क्लबले १५ हजारमा चित्त बुझायो ।
टस हारेर ब्याटिंग गरेको खुकुरी टिमले निर्धारित २० ओभरमा ६ विकेट गुमाउदै १२६ रन बनाएको थियो । उसका लाथि कृतेन गुरुङ्गले ३५, सबिन शाक्यले २६, शंकर रानाले १७ र एकलाख अहमद तथा बिशाल सुनारले समान १६ रन जोडेका थिए । बलिङतर्फ शिवशक्तिका कृष्ण कार्की र सुमन अधिकारीले २/२ विकेट लिए भने बिष्णु कटारीया र रमेश पाण्डेले एक एक विकेट लिए ।
१ सय २७ रनको बिजयी लक्ष्य पछ्याएको शिभशक्ति १५.१ ओभरमा ६२ रनमै समेटिएपनि खुकुरीको ६४ रनको जितसँगै उपाधि सुनिश्चित भयो ।
प्रतियोगितामा लुम्बिनी खुकुरी क्रिकेट क्लबका कृतेन गुरुङ्गले म्यान अफ द सिरीज तथा उत्कृष्ट ब्याटसम्यान बन्दै ७ हजार ५ सय पुरस्कार पाए । त्यस्तै प्रतियोगिताका उत्कृष्ट बलर वेस्टर्न क्रिकेट एकेडमीका कृष्ण सेनले २ हजार ५ सय पाए ।
रुपन्देही क्रिकेट संघद्वारा आयोजित प्रतियोगितामा रुपन्देही जिल्लाका १४ क्रिकेट टिमको सहभागिता थियो । २०४६ साल जेष्ठमा १४ बर्षको उमेरमा भैरहवामा क्रिकेटको अभ्यास गर्दा बलले टाउकोमा लागेर ३ दिन सम्म अचेत भई मृत्यु भएका क्रिकेटर सुरेश श्रेष्ठको स्मृतीमा प्रतियोगिता आयोजना भएको थियो ।

