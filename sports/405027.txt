एएफसी प्रतिनिधि र एन्फा अधिकारीबीच छलफल
१० चैत, काठमाडौं । नेपाली फुटवलको पछिल्लो अवस्था तथा बिद्यमान विवाद अन्त्यको पहलकाम लागि नेपाल आएको एशियाली फुटवल महासंघका प्रतिनिधि र अखिल नेपाल फुटवल संघ एन्फाको कार्यसमितिबीच बुधबार छलफल भएको छ ।
एएफसीका अन्तर्राष्ट्रिय सम्बन्ध प्रमुख सञ्जीवन बालासिंघम र अन्तर्राष्ट्रिय सम्बन्ध अफिसर पुरुषोत्तम कट्टेलको टोलीले एन्फाका कार्यबाहक अध्यक्ष नरन्द्र श्रेष्ठ लगायत कार्यकारी समितिसँग छलफल गरेका छन् ।
छलफलमा एएफसीका प्रतिनिधिले एन्फा पदाधिकारीलाई यथासक्य चाँडो साधारणसभा मार्फंत नयाँ नेतृत्व छान्न अनुरोध गरेको थियो । एएफसीका प्रतिनिधिले साधारणसभाबाट आएको नयाँ नेतृत्वले मात्र बिद्यमान विवाद समाधान गर्नुका साथै विधान संसोधन गर्नका लागि समेत मार्गप्रसस्त हुने सुझाव दिएका छन् ।
जवाफमा एन्फाका पदाधिकारीहरुले एन्फाको साधारणसभा रोक्न पुनरावेदन अदालतबाट आदेश भएकाले साधारणसभ ागर्न नसकिएको प्रतिक्रिया दिएका थिए । एन्फाका असन्तुष्ट तीन पदाधिकारीसहित ४ जनाले मुद्धा फिर्ता लिए साधारणसभ ागर्न सकिने एन्फाले एएफसी प्रतिनिधिसामु प्रष्ट पारेको छ ।
एएफसीका प्रतिनिधिले बुधबारै हुने असन्तुष्ट पक्षसँगको छलफलमा मुद्धा फिर्ता लिन अनुरोध गर्ने बताएको छ ।
अघिल्लो बर्ष एन्फाको कार्यसमिति बैठकमा लगातार ३ पटक उपस्थित नभएको भन्दै तीन उपाध्यक्ष र १ सदस्यलाई कारबाही गरेको थियो । त्यसयता एन्फा विवाद चरमोत्कर्षमा पुगेको छ ।

