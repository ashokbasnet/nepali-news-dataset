दिलबहादुरले राष्ट्रिय टोलीका लागि ट्रायल दिए
१० चैत, काठमाडौं । भारतको चर्चित क्रिकेट लिग आईपीएलमा ट्रायल लिएपछि चर्चामा आएका दिलबहादुर बोहोराले नेपालको राष्ट्रिय टोलीमा ट्रायल दिएका छन् ।
विश्व क्रिकेट लिग च्याम्पियनपसिपका लागि नेपालको टोली बन्द प्रशिक्षणका क्रममा छ । त्यही क्रममा बोहोरालाई पनि बोलाइएको हो । उनले दुई खेल खेलेका छन् । दुबै खेलमा ५-५ रन मात्र जोडेका छन् ।
नेपाल क्रिकेट संघ क्यान स्रोतका अनुसार बोहोरा नेपाली टोलीमा ट्रायल दिएर भारत फर्किसकेका छन् । ‘मिडियामा धेरै चर्चा भएपछि ट्रायलका लागि बोलाइएको थियो’ एक अधिकारीले भने-‘दुई वटा खेल खेले । उनी अहिले नै नेपालको टोलीमा परिहाल्ने सम्भावना छैन ।’
दुई खेल मात्र खेलेकाले उनका बारेमा अहिले मूल्यांकन गर्न गाह्रो छ । तर, यो खेलमा एक्स्ट्रा केही देखिएन । उनी टी-२०का लागि तयारीमा रहेको र काठमाडौं आएकै भोलिपल्ट खेलेकाले पनि गाह्रो भएको हुनसक्छ ।

