धनगढी क्रिकेट लिगको उपाधिका लागि अत्तरिया र चौराहा भिड्ने
११ चैत, धनगढी । धनगढी क्रिकेट लिगको तेस्रो संस्करणको उपाधिका लागि अत्तरिया र चौराहा भिड्ने भएका छन् ।
दोस्रो क्वालिफायरमा क्याम्पसरोडलाई पराजित पार्दै चौराहाले फाईनलमा अत्तरियासँगको भेट पक्का गरेको हो । अत्तरिया यस अघि नै फाईनल पुगिसकेको छ ।
प्रतियोगिता अन्तर्गत विहीबार भएको दोस्रो क्वालिफायरमा टस जितेर पहिले ब्याटिङ गरेको क्याम्पसरोडले निर्धारित २० ओभरमा १ सय १९ रन बनायो ।
क्याम्पसरोडका लागि सन्तोष भट्टले ३० तथा ललितसिंह भण्डारीले २४ रन बनाए ।
चौराहाको जितमा सोनु तामाङ र योगेन्द्रसिंह कार्कीले समान २/२ विकेट लिए भने पदम केसीले १ विकेट हात पारे ।
जवाफी ब्याटिङमा चौराहाले इनिङको अन्तिम बलमा बाई चार रनसहित फाईनलको यात्रा सुनिश्चित गरेको हो । चौराहाका लागि पदम केसीले ३५ तथा दिपेन्द्र थापाले ३१ रनको ईनिंग खेले ।
यता क्याम्पसरोडका चन्द्र सावँदे ३ तथा ललित सिंह भण्डारी तथा सन्तोष भट्टले समान २ विकेट लिएपनि खेललाई जित दिलाउँन सकेनन् । चौराहा र सिवाईसी अत्तरिया विचको फाईनल खेल शनिबार हुनेछ ।

