टी-२० विश्वकपमा पाकिस्तान गर या मरको अवस्थामा
टी-२० विश्वकप क्रिकेटमा आज दुई खेलहरु हुँदैछन् । समूह २ मा रहेका पाकिस्तान र अष्ट्रेलियाबीच मोहालीमा प्रतिस्पर्धा हुदैछ भने नागपुरमा दक्षिण अफ्रिकाले प्रतियोगितामा लयमा देखिएको वेष्ट इण्डिजसँग प्रतिस्पर्धा गर्दैछ ।
विश्वकप अन्तर्गत यस खेलहरुबारे बिश्लेषक आयाज मेनन्को बिश्लेषण
मेरो बिचारमा अष्ट्रेलिया र पाकिस्तानबीचको यो खेल गर या मरको प्रतिस्पर्धा हो । यो दुवै टोलीका लागि हो । दुवै टोलीका केहि कमजोरी र केहि सवल पक्षपनि मैले देखिराखेको छु ।
पाकिस्तानको सवल पक्ष भनेको उसको तीव्र बलिङ आक्रमण हो । तर उसँग स्पिनरहरुको अभाव छ । पछिल्लो खेलमा भने उसको बलिङ आक्रमणमा केहि सन्तुलनता देखिएको थियो । भारतबिरुद्धको खेलमा सिर्फ शाहिद अफ्रिदीलाई खेलाइएको थियो त उनको प्रदर्शन पनि खराव देखिएको थियो ।
भारतीय पीचमा स्पिनरहरुलाई फाइदा पुग्छ । यस्तोमा अष्ट्रेलियाले पनि एडम जम्पाको प्रयोग गरेको थियो । तर अष्ट्रेलियासँग कुनैपनि स्पिनर छैनन् । ग्लेन म्याक्सवेल पार्टटाइम बलर हुन् ।
बास्तवमा यस्ता पीचमा अफ स्पिनरहरुले राम्रो गर्न सक्छन् । तर दुवै टोलीमा अफ स्पिनरको अभाव छ । त्यसकारण दुवैको बलिङ आक्रमण केहि हदसम्म कमजोर छ ।
तर अष्टे्रलियालाई यो फाइदा मिलेको छ की पाकिस्तानको तुलनामा उसको ब्याटिङ आक्रमण बलियो देखिएको छ । अष्ट्रेलियाली ब्याट्सम्यान शेन वाट्सन लगायत सबै ब्याट्सम्यानहरु उत्कृष्ट छन् । अनुभव पनि निक्कै छ उनीहरुसँग । बाट्सन आफै एक अनुभवि ब्याट्सम्यान हुन् । भर्खरै उनले सन्यास लिने योजना बनाएका छन् । उनका अलावा उस्मान ख्वाजापनि उत्कृष्ट लयमा छन् । स्थिमको इनिङ केहि धर्मराएजस्तो देखिन्छ ।
अष्ट्रेलियाको सबैभन्दा ठूलो समस्या हो डेभिड वार्नर । उनी सुरुवाती ब्याट्सम्यानको रुपमा एक उत्कृष्ट खेलाडी हुन । तर खै किन हो उनलाई मध्यक्रममा खेलाइएको छ । सायद यसको पछाडी केहि कारणहरु हुन सक्छन् । जस्तो की दायाँ र बाँयाहाते ब्याट्सम्यानबीच सन्तुलन मिलाउन वाट्सन र ख्वाजालाई ओपनिङमा पठाइएको होला । तर यो अनिश्चित र अस्तब्यस्त ब्याटिङ अर्डर हो ।
अष्ट्रेलियाली टोलीको राणनीति मैले पनि अहिलेसम्म बुझ्न सकेको छैन । मलाई लाग्छ उनीहरु क्रिजमा आउँछन्, ब्याट घुमाउछन् र हरेक म्याचमा २ सयभन्दा बढि रन होस भन्ने चाहन्छन् । तर सबै खेलमा त्यो जरुरी हुँदैन । कुनै खेलहरुमा १७०/१८० रन बनाएपनि खेल जित्न गाह्रो पर्दैन ।
खेलमा पीचको भूमिका महत्वपूर्ण रहन्छ जहिलेपनि । खेल मोहालीमा खेलिदैछ , यो मार्च महिना हो र अहिले सिजनको अन्तिमतिरको समय हो । यस्तो अवस्थामा भारतीय पीच निक्कै सुख्खा हुन्छ ।
सुख्खा पीच स्पिनरहरुका लागि स्वर्ग हो । यहाँ बल टर्न बढि हुन्छ । मलाई लाग्छ तीव्र बलरहरुका लागि राम्रो मानिएको मोहालीको पीचमा पनि आज स्पिनरहरु हामी हुन सक्नेछन् ।
वेष्ट इण्डिज र दक्षिण अफ्रिकामध्ये को बलियो
जारी विश्वकपमा वेष्ट इण्डिज एक बलियो टोली हो । सीमित ओभरको क्रिकेटमा वेष्ट इण्डिजले जहिलेपनि आफ्नो बेग्लै छाप छोडेको छ । दक्षिण अफ्रिका बिरुद्ध क्यारेवियन टोलीबाट क्रिश गेलले खेल्ने सम्भावना छ ।
उनले खेले र ८/१० ओभरसम्म टिके भने खेलको नतिजा कस्तो हुन्छ मैले भनिराख्नु पर्दैन । उनका अलावा ब्राभो र रशेलजस्ता उत्कृष्ट ब्याट्सम्यान छन् जसले जुनसुकै बेला खेलको नतिजा परिवर्तन गर्न सक्छन् ।
दक्षिण अफ्रिकासँगपनि निक्कै अनुभवि ब्याट्सम्यानहरु छन् । तर दक्षिण अफ्रिका जहिलेपनि जित हारको खेलमा हारिरहेको हुन्छ । यदि २२९ रन बनाएरपनि इंगल्याण्डसँग पराजित हुनुछ भने ठूलो योगफल पनि डिफेण्ड गर्न नसकेपछि त्यसको केहि मतलव हुँदैन ।
बलिङतर्फ दक्षिण अफ्रिकासँग स्पिनरको अभाव छ । तर उसँग इमरान तहिरजस्ता खेलाडी छन् । उनी एक्लैले के हर्न सक्लान र ?
यदि गेल टिके भने दक्षिण अफ्रिकाको लागि खतरा हुन सक्छ । तर गेल सिंगल रनमा त्यति इच्छुक हुँदैनन् र उनलाई जतिसक्दो चाँडो आउट गर्न सक्यो दक्षिण अफ्रिकाका लागि त्यति फाइदाजनक होला ।

