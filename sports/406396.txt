सीपीएन युएमएल प्रेसिडेन्ट कप फुटबलमा १२ टिम भिड्ने
कपिल ज्ञवाली
१३ चैत, बुटवल । बुटवलमा प्रथम सिपीएन युएमएल पेसिडेन्ट कप फुटबल प्रतियोगिता-२०७२ हुने भएको छ । आयोजक मदन भण्डारी स्पोर्टस एकेडेमी लुम्बिनी अञ्चल कमिटीले प्रतियोगिताको तयारी पुरा भएको पत्रकार सम्मेलन गरेर जनाएको छ।
यहि चैत १६ गते देखि २७ गतेसम्म हुने प्रतियोगितामा विभागिय ३ टिम सहित कुल १२ टिमको सहभागिता हुने छ ।
बुटवल-१२ रामनगर स्थित मानवज्ञान विद्यालयको खेल मैदानमा हुने प्रतियोगितामा खनाल ब्रदर्श, मदन भण्डारी स्पोट्स एकेडेमी, एपीएफ, काठमाण्डौ, सुनौलो संगम युवा क्लव, चितवन-११, पश्चिमाञ्चल प्रहरी टिम, बुटवल, सिम्रिक युवा क्लव, नवलपरासी-११, टेन्सवर्ग फर्साटिकर-११, क्यानडी टि्रनिटी क्लव स्याङ्जा र त्रिभुवन आर्मी क्लव काठमाडौंको सहभागिता हुनेछ ।
प्रतियोगितामा विजेता टिमले नगद ३ लाख ३ हजार ३ सय १३  रुपैयाँ तथा उपविजेता हुने टिमले नगद १ लाख ५५ हजार ५ सय ११ रुपैयाँ सहित कप, मेडल र प्रमाणपत्र प्राप्त गर्नेछन् ।
त्यस्तै उत्कृष्ठ खेलाडिले नगद ७ हजार ७ सय ७७ सहति कप तथा मेडल प्राप्त गर्ने कमिटिका अध्यक्ष मेघराज भट्टराईले जानकारी दिए ।
यसैगरी उत्कृष्ट गोलकिपर, मिटफिल्डर, रक्षक, सर्वाधिक गोलकर्ता तथा उत्कृष्ठ प्रशिक्षकलाई नगद ५/५ हजार सहित कप, मेडल र प्रमाणपत्र प्राप्त गर्नेछन् ।
कमिटीका अध्यक्ष भट्टराईले मोफसलमा पहिलोपटक खेल अवधि भरका लागि २ करोड १६ लाख रुपैयाँको ईन्सुरेन्स गरिएको बताए ।
करिब २६ लाख ४ हजार खर्च हुने अनुमान गरिएको प्रतियोगितामा प्रमुख प्रायोजक अर्घाखांची सिमेन्टले गरेको छ ।
खेल व्यवस्थापक नन्दु काउचाले नेपाली खेलाडिको स्तर सुधार्न र खेलाडिलाई उत्साही बनाउन प्रतियोगिताको आयोजना गरिएको बताए ।
उनले एक टिममा बढिमा २ जना भन्दा बढि विदेशी मुलका खेलाडिलाई प्रवेश नदिइने बताए । प्रतियोगिता अवधिभर, अपाङगता भएका व्यक्ति, बृद्धबृद्धा निशुल्क प्रबेश गर्न पाउनेछन् ।

