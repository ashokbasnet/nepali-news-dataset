नेपालले अग्रता जेगाउन सकेन, मलेसियासँग बराबरी खेल्यो

१४ चैत, काठमाडौं । नेपालले मैत्रिपूर्ण फुटबलमा मलेसियाको यू-२२ टोलीसँग बराबरी खेलेको छ ।
आइतबार मलेसियामा भएको खेलमा नेपालले पहिलो हाफमा लिएको एक गोलको अग्रता जोगाउन सकेन र १-१ को बराबरी खेलेको छ ।
नेपालले ३७ औं मिनेटमा भरत खवासको गोलबाट अग्रता लिएको थियो । तर, नेपालको कमजोर डिफन्सको फाइदा उठाउँदै घरेलु टोलीले ८७ औं मिनेटमा बराबरी गोल फर्कायो ।

