बैशाख ११ गतेदेखि लालीगुराँस गोल्डकप सन्चालन हुने
१५ चैत, तेह्रथुम । तेह्रथुमको लालीगुराँस नगरपालिकास्थित बसन्तपुरमा बैसाख ११ गते बाट लालीगुराँस गोल्डकप संचालन गरिने भएकोछ । पाथिभरा युवा सामुदायिक क्लबका अनुसार लालीगुराँसको राजधानी तीनजुरे-मिल्के-जलजलेको प्रबेश द्वार बसन्तपुरमा त्यस क्षेत्रको पर्यटन प्रबर्धन साथै पहाडी क्षेत्रमा खेलकुद बिकासको लागी गोल्डकप आयोजना हुन लागेको हो ।
देशका विभिन्न उत्कृस्ट १६ टिमको सहभागिता हुने उक्त प्रतियोगिता बैसाख ११ बाट १७ गते सम्म सन्चालन गरिने कुरा पाथिभरा युवा सामुदायिक क्लबका अध्यक्ष मिलन थापाले जानकारी दिए ।
०५६ साल बाट सन्चालन सुरु गरिएको लालीगुराँस गोल्डकपको निरन्तरता स्वरुप दोश्रो संस्करणको रुपमा प्रतियोगिता आयोजना गर्न लागिएको थापाले बताए ।
प्रतियोगितामा बिजयी हुने टिमले नगद १ लाख ११ हजार १ सय ११ रुपैयाँसहित १६ ग्राम सुन र १ सय २० तोला चाँदी जडित कप प्राप्त गर्नेछन् । त्यसैगरी, उपबिजेता टिमले ५५ हजार ५ सय ५५ पाउने क्लबका महासचिब बिजय सोदेम्बाले जानकारी दिए ।
गोल्डकपको निरन्तरताले पर्यटकीय क्षेत्रहरु तीनजुरे मिल्के जलजले, आर आर गार्डेन, पाँचपोखरी, गुफा पोखरी, मेन्छ्याएम डाँडा, पाथिभरा मन्दिर लगाएतको क्षेत्रको पर्यटन प्रबर्द्धनका लागि महत्वपूर्ण हुने विश्वास गरिएको छ । गोल्डकप अवधि भर ५० हजार बढी आन्तरिक तथा बाहृय पर्यटक आगमन हुने आकलन गरिएको स्थानीय जीएस बस्नेतले जानकारी दिए ।

