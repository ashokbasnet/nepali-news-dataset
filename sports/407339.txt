अन्तर्राष्ट्रिय क्रिकेटबाट वाट्सनको दुःखद बिदाइ
कुशल तिमल्सिना
आइतबार राति घरेलु टोली भारतसँग पराजित हुँदै अष्ट्रेलिया टी-२० विश्वकपको सुपर टेनबाटै बाहिरियो ।
मोहालीमा भारतीय टोलीसँगै घरेलु समर्थक खुसी मनाइरहेका थिए भने अष्ट्रेलियाका खेलाडी तथा समर्थक निरास थिए । तर, हारका बाबजुद शिर ठाडो पारेर उभिएका थिए अष्ट्रेलियाका अलराउण्डर शेन वाट्सन । भलै अन्तर्राष्ट्रिय क्रिकेटको अन्तिम खेलमा उनले अष्ट्रेलियालाई जित दिलाउन सकेनन् ।
एक बर्षअघि नै टेष्टबाट र गत सेप्टेम्बर महिनादेखि एकदिवशीय क्रिकेटबाट सन्यास लिइसकेका ३४ बर्षीय अलराउण्डर वाट्सनले टी-२० विश्वकपवपछि सन्यास लिने घोषणा गरेका थिए ।
टी-२० अन्तराष्ट्रिय करिअरको अन्तिम खेलमा पनि उनको प्रदर्शन उल्लेख्य रहृयो । कठिन परिस्थितिमा १८ रन बनाएका उनाले दुई विकेट पनि लिएका थिए । यसका बाबजुद अष्ट्रेलिया हार्‍यो ।
अष्ट्रेलियाका महान खेलाडी शेन वार्नले वाट्सनलाई यो खेलबाट मात्र मूल्यांकन गर्न नहुने बताए । खेलपछि उनले भने, ‘उनले क्रिकेट जीवनमा ठूलो योगदान दिएका छन्, जसले उनको शिर जहिले पनि ठाडो हुनेछ ।’
सन् २००२ मा दक्षिण अपि|mकाबिरुद्धको एकदिवशीय खेल मार्फत वाट्सनले अन्तर्राष्ट्रिय क्रिकेटमा डेब्यू गरेका थिए । त्यसको तीन बर्षपछि उनी टेष्ट टोलीमा परे । अष्ट्रेलियाका तत्कालिन महान खेलाडीहरु पोन्टिङका अलावा ल्गेन म्याग्रा, शेन वार्न, म्याथ्यू हेडेन र एडम गिलक्रिष्टसँगको संगतले उनलाई क्रिकेटमा अझै तिखार्दै लग्यो ।
सिमित ओभरको क्रिकेटमा उनले अष्ट्रेलियाका लागि १९० एकदिवसीयमा ४०.५४ को औषतसहित ५ हजार ७५७ रन पूरा गरेका छन् । त्यस्तै १६८ विकेट उनको नाममा छ । अष्ट्रेलियाले सन् २००७ र २०१५ को विश्वकप जित्दा उनी टोलीका महत्वपूर्ण सदस्य थिए ।
त्यस्तै ५२ टी-२० मा उनले १ हजार ३१५ रन बनाएका छन् भने ४२ विकेट लिएका छन् । विष्फोटक ब्याट्सम्यानका रुपमा चिनिने उनले टेष्ट क्रिकेटमा भने ५९ खेलमा ३५.२० को औषतमा ३ हजार ७३१ रन बनाएका छन् । टेष्टमा उनले ७५ विकेट पनि लिएका छन् ।
वाट्सन विश्वका केवल सातजना क्रिकेटरमा पर्छन्, जसले क्रिकेटको सबै संस्करणमा गरेर १० हजार रन पूरा गरेका छन् भने २५० विकेट लिएका छन् ।
भारतको सुन्दर शहर धर्मशालाबाट सन्यासको घोषणा गर्दै गर्दा वाट्सनले भनेका थिए कि एक बिहान जव म उठेँ र यहाँको मनमोहक दृश्य नियालेँ र सोचेँ मलाई थाहा छैन यो निर्णय ठिक थियो या थिएन तर यो समय ठिक थियो ।
विश्वकपमा पाकिस्तानबिरुद्धको खेलअघि उनले भनेका थिए ‘अष्ट्रेलियाको राष्ट्रिय टोलीबाट मैले यो करिव डेढ दशकको करिअरमा निक्कै इन्जोय गरेँ । तर, अहिले समय परिवर्तन भएको छ ।’
करिव १५ बर्षे क्रिकेट जीवनमा उनी थुप्रै पटक पुरस्कृत भएका छन् । सन् २००२ मै ब्राडम्यान योङ क्रिकेटर अफ द इयरको पुरस्कार पाएका वाट्सनले सन् २०१०, ११ र १२ मा लगातार तीन पटक अष्ट्रेलियाको उत्कृष्ट एकदिवसीय खेलाडी घोषित भएका थिए । २०११ मा उत्कृष्ट टेष्ट र २०१२ र २०१३ मा उत्कृष्ट ट्वान्न्टी ट्वान्टीमा उत्कृष्ट खेलाडी बने ।

