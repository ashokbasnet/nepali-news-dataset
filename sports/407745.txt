विराट बने विश्वको नम्बर वन ब्याट्सम्यान

१६ चैत, काठमाडौं । टी-२० विश्वकपमा शानदार प्रदर्शन गरेका विराट कोहलीले विश्वको नम्बर वन ब्याट्सम्यान बनेका छन् ।
हारबाट विश्वकप यात्रा सुरु गरेको भारत तीन खेल जित्दै सेमिफाइनलमा पुगेको छ । अब फाइनल प्रवेशका लागि भारतले वेष्टइण्डिजसँग खेल्नेछ ।
भारतलाइै सेमिफाइनलसम्म पुर्‍याउन विराटले महत्वपूर्ण भूमिका खेलेका छन् । चार खेलमा उनले ९२ को औसतमा १८४ रन बनाए र आईसीसीले जारी गरेको नयाँ टी-२० र्‍याङ्किङमा विराट शीर्ष स्थानमा उक्लिएका छन् ।
यसअघि उनी दोस्रो नम्बरमा थिए । यसअघि कोहलीभन्दा २४ प्वाइन्ट अगाडि रहेर अष्ट्रेलियाका एरोन फिन्च पहिलो नम्ँबरमा थिए । तर, अब कोहली ६८ प्वाइन्टले अगाडि छन् ।
टप १० मा अन्य भारतीय ब्याट्सम्यान छैनन् । न्यूजिल्याण्डका मार्टिन गुप्टिल तेस्रो नम्बरमा पुगेका छन् । वेष्ट इण्डिजका क्रिस गेल छैटौं नम्बरमा छन् ।

