महिला भलिबल प्रतियोगितामा पुलिस र एपीएफ बिजयी

१७ चैत, काठमाडौं । सशस्त्र प्रहरी महानिरीक्षक तेस्रो राष्ट्रिय खुल्ला महिला भलिबल प्रतियोगिता-०७२ अन्तर्गत बुधबार भएका खेलहरुमा नेपाल पुलिस क्लब र नेपाल एपीएफ क्लब बिजयी भएका छन् ।
नेपाल पुलिस क्लबले पश्चिमाञ्चल क्षेत्रीय भलिबल संघलाई २६-२४, २६-२४, २३-२५ र २६-२४ ले पराजित गरेको छ ।
यसैगरी अर्को खेलमा नेपाल एपीएफ क्लबले जावलाखेल भलिबल प्रशिक्षण केन्द्रलाई २५-०८, २५-०७ र २५-०६ ले पराजित गरेको छ ।
प्रतियोगिताको बिहीबारको खेल नेपाल पुलिस क्लब र जावलाखेल भलिबल प्रशिक्षण केन्द्रबीच हुने छ । यसैगरी बिहीबार नै प्रतियोगिताको दोस्रो खेल पश्चिमाञ्चल क्षेत्रीय भलिबल संघ र ढोरपाटन स्पोर्टस ट्रेनिङ सेन्टरबीच हुनेछ ।
सशस्त्र प्रहरी बल केन्द्रीय खेलकुद समितिको आयोजनामा संचालन भइरहेको सो प्रतियोगितामा नेपाल एपीएफ क्लबसहित नेपाल पुलिस क्लब, ढोरपाटन स्पोर्टस ट्रेनिङ  सेन्टर, पश्चिमाञ्चल क्षेत्रीय भलिबल संघ र जावलाखेल भलिबल प्रशिक्षण केन्द्रको टिम गरी कूल पाँच टिमको सहभागिता रहेको सशस्त्र प्रहरी नायव उपरीक्षक अजय छतकुलीले जानकारी दिए ।

