नेपाल क्रिकेट टिमलाई सहयोग गर्न पुबुदु चैत २२ मा आउने

१८ चैत, काठमाडौं । विश्व क्रिकेट लिग च्याम्पियनसिपमा नामिवियाविरुद्ध वैशाख पहिलो साता हुने खेलका लागि नेपालका पूर्व प्रशिक्षिक पुबुदु दसानायके नेपाल आउने पक्का भएको छ ।
अन्तराष्ट्रिय क्रिकेट काउन्सील आईसीसीको प्रस्तावमा पुबुदु नेपालको सल्लाहकार प्रशिक्षक बन्न सहमत भएका छन् । उनी यहि चैत २२ गते नेपाल आउने पक्का भएको छ ।
पुबुदुले नेपालका प्रशिक्षक जगत टमटालाई सहयोग गर्ने आइसीसीका एसिया डेभलपमेन्ट म्यानेजर बन्धुला वर्नापुराले अनलाइनखबरलाई जानकारी दिए ।
उनले भने, ‘पुबुदुले हाम्रो निम्तो स्वीकार गरेका छन् । उनी नेपाल आउँदैछन् । ‘ वर्नापुराका अनुुसार पुबुदु नेपाली टीमको छनोटमा भने प्रत्यक्ष सहभागी हुने छैनन् ।
आइसीसीको सर्तअनुसार बनेको स्वतन्त्र कमिटीले नेपालको टीम छनोट गर्नेछ । जुन कमिटीमा कप्तान पारस खड्का र प्रशिक्षक टमाटा छन् भने आइसीसीका प्रतिनिधि सल्लाहकारको रुपमा रहनेछन् ।
नेपालले नामिवियासँग वैशाख ४ र ६ गते कीर्तिपुरमा खेल्ने छ ।

