भारतीय क्रिकेट टिम पूर्णकालीन कोच खोजीमा

२० चैत, काठमाडौं । भारतीय क्रिकेट कन्ट्रोल बोर्ड (बीसीसीआई)ले टीम इण्डियाका लागि पूर्णकालीन कोच खोजी सुरु गरेको छ ।
बीसीसीआईका सचिव अनुराग ठाकुरका अनुसार टीम डाइरेक्टरका रुपमा रवि शास्त्रीको अनुबन्ध समाप्त भएको छ ।
ठाकुरले पीटीआईलाई भनेका छन्, ‘शास्त्रीको अनुबन्ध समाप्त भएको छ । हामी अब एक पूर्णकालीन कोचको खोजीमा छौं र यरबारेमा क्रिकेट सल्लाहकार समिति (सीएलसी) ले निर्णय गर्नेछ ।’
सीएलसीमा भीभीएस लक्ष्मण, सौरभ गांगुली र सचिन तेन्दुलरकर छन् । ठाकुरले भने, ‘अब पूर्णकालीन कोच नै हुनेछ र शास्त्रीको सम्झौता नविकरण हन पनि सक्छ ।’
बीसीसीआईले सीएलसीलाई सम्भावित उम्मेदवारको सूची बनाउन भनेको छ र बैठक अप्रिल ३ मा बस्ने सम्भावना छ ।
शास्त्री २०१४ मा भारतीय टिमको डाइरेक्टर बनेका थिए । यो अवधिमा भारत गत वर्ष वनडे विश्वकप र हालै टी-२० विश्वकपको सेमिफाइनलसम्म पुगेको थियो ।

