मोटर रेसिङमा नेपाली चालकलाई अन्तर्राष्ट्रिय सफलता
२१ चैत, ढाका । बंगलादेशको ढाकामा सम्पन्न तेस्रो र्यालीक्रस च्याम्पियनसिप (मोटर रेसिङ) प्रतियोगितामा नेपाली चालक सौरभमान श्रेष्ठको जोडी तेस्रो हुन सफल भएको छ । कुनैपनि नेपाली ड्राइभरको अन्तर्राष्ट्रिय क्षेत्रमा यो पहिलो सफलता भएको दाबी गरिएको छ ।
३४ जना चालक सहभागी बंगलादेशको एकमात्र मोटर रेसिङमा सौरभ ड्राइभर र सुशील तण्डुकार को-ड्राइभर रहेको नेपाली टिम तेस्रो भएको हो ।
१६०० सिसी समूहमा तेस्रो स्थान हासिल गर्न सफल भएको नेपाली टिम सुशील तण्डुकारको टोली १४०० सिसी समूहमा भने चौथो मात्र रहन पुग्यो ।
अष्ट्रेलियन मोटर स्पोर्ट्स महासंघका विद्यार्थी सौरभ नेपालका २४ जना मध्येका युवा ड्राइभर समेत हन् भने फिपा इन्सटिच्युट योङ ड्राइभर एक्सिलेन्स एकाडेमीका उत्पादनसमेत हुन् । उनीहरुलाई आजै त्रिभुवन अन्तर्राष्ट्रिय विमानस्थलमा नेपाल अटोमोबाइल्स एसोसिएसन -नासा) का पदाधिकारी तथा खेलाडीहरुले स्वागत गरे ।

