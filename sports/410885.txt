सर्फराज अहमद पाकिस्तानको टी-२० कप्तान नियुक्त

२३ चैत, काठमाडौं । सर्फराज अहमद पाकिस्तानको टी-२० क्रिकेट टीमको कप्तान नियुक्त भएका छन् ।
उनी एकदिवसीय टिमका उपकप्तान हुन् । टी-२० विश्वकपमा खराब प्रदर्शन गरेपछि निवर्तमान कप्तान शाहिद अफ्रिदीले कप्तानबाट राजीनामा दिएका थिए ।
पाकिस्तान क्रिकेट बोर्डले विकेट किपर ब्याट्सम्यान अहमदलाई टी-२० कप्तान नियुक्त गरेको हो । उनले भनेका छन्, ‘यो चुनौतीपूर्ण काम हो र क्रिकटरको करियरको उच्चतम अवसर पनि हो ।’

