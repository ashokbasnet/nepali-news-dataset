सुनिल नारायणको निलम्बन हट्यो, अब बलिङ गर्न पाउने

२६ चैत, काठमाडौं । अन्तराष्ट्रिय क्रिकेट काउन्सिल आइसीसीले वेष्टइण्डिजका अफ स्पिनर सुनिल नारायणमाथिको निलम्बन हटाएको छ । अब उनले अन्तराष्ट्रिय तथा घरेलु म्याचमा बलिङ गर्न सक्नेछन् ।
सुनीलले आफ्ना बलिङ एक्सन सुधार गरेेको आईसीसीले जनाएको छ । हालै उनको एक्सन जाँच गर्दा गैरकानुनी पाइएन ।
२८ मार्चमा चेन्नईको श्री रामचन्द्र युनिभर्सिटीमा उनको बलिङ एक्सन फेरि चेक गरिएको छ, जहाँ उनको कुहिनो आइसीसीले तय गरेको मापदण्ड अनुसार १५ डिग्रीभित्र नै घुमेको पाइएको छ ।
तर, भविश्यमा अम्पायरले कुनै बेला उनको बलिङ एक्सनमा आशंका गरे फेरि छानविन हुने आइसीसीले बताएको छ  ।
२०१५ नोभेम्बरमा भएको श्रीलंकाविरुद्धको एक दिवसीय म्याचका क्रममा उनको बलिङ एक्सनमा प्रश्न उठेको थियो ।

