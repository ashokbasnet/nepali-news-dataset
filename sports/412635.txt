पहिलो खेलमा डिफेण्डिङ च्याम्पियन मुम्बईको हार

२८ चैत, काठमाडौं । इण्डियन प्रिमियर लिग क्रिकेट आईपीएलको पहिलो खेलमा नयाँ टिम राइजिङ पुणे सुपरजाइन्ट्सले डिफेण्डिङ च्याम्पियन मुम्बई इण्डियन्सलाई ९ विकेटले हराएको छ ।
पुणेले जितका लागि १२२ रनको लक्ष्य पाएको थियो, जसलाई १४.४ ओभरमा एक विकेट गुमाएर भेट्टायो । उसका लागि अजिन्क्या रहाणले सात चौका र तीन छक्कासहित अविजित ६६ रन बनाए ।
फाफ डुप्लेसीस् ३४ रनमा आउट भए भने केभिन पिटरसनले २१ रनमा अविजित रहे ।
यसअघि पहिले ब्याटिङ गरेको मुम्बईले निकै खराब सुरु गरेको थियो । उसले ५१ रन जोड्दा ६ विकेट गुमाइसकेको थियो । हरभजन सिंहले अविजित ४५ रन बनाउँदै मुम्बईको पारी सम्हाले र २० ओभरमा ८ विकेट गुमाएर १२१ रन बनायो ।
पुणेका ईशान्त शर्माले ३६ रन दिएर २ चता मिचेल मार्सले २१ रन दिएर २ विकेट लिए ।

