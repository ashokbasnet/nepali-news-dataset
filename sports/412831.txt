‘नेपाली शेन वार्न’-नामिबियाको चुनौती सामना गर्न तयार
२८ चैत, काठमाडौं । सिनियर टिमले पछिल्लो एक वर्ष लगातार खराब प्रदर्शन गर्दा निराश बनेका नेपाली क्रिकेट प्रेमीहरुलाई सन् २०१६ को सुरुमै युवा क्रिकेटरहरु खुसी तुल्याए ।
बंगलादेशमा भएको यू-१९ विश्वकपमा नेपालले न्यूजिल्याण्ड र आयरल्याण्डलाई हराउँदै १६ वर्षपछि यू-१९ विश्वकपको दोस्रो चरणमा पुग्यो ।
त्यसअघि नेपालको सिनियर टिम टी-२० विश्वकपमा छनोट हुन सकेन भने विश्व क्रिकेट लिग च्याम्पियनसिपमा लगातार चार खेलमा हार गुमाएको थियो । तर, युवा क्रिकेटरहरु केही आश जगाए ।
भलै नेपाली टोली क्वार्टरफाइनलमा बंगलादेशसँग पराजित भयो, ‘फ्युचर स्टार’हरु निस्किए । कप्तान राजु रिजाल, प्रेम तामाङ, सन्दीप लामिछाने, दिपेन्द्र सिंह ऐरी, सुनील धमलाहरु सिनियर टोलीको दावेदार देखिए ।
तर, भाग्यले दुई जनालाई मात्र साथ दियो । विश्व क्रिकेट लिग च्याम्पियनसिप अन्तर्गत तेस्रो चरणमा नामिबियाविरुद्ध खेल्ने नेपाली टोली घोषणा हुँदा राजु रिजाल र सन्दीप लामिछाने मात्र परे ।
टिममा पर्नुमा उनीहरुको राम्रो प्रदर्शन त छँदैछ तर, ‘भाग्य’ले साथ दियो । किनकी उमेर समूहमा उम्दा प्रदर्शन गर्दैमा सिनियर टिममा पर्ने भन्ने पनि होइन । उमेर समूहमा राम्रो प्रदर्शन गर्दागर्दै पनि सिनियर टिममा पर्न धेरै संघर्ष गर्नु परेका खेलाडीहरु धेरै छन् ।
सिनियर टोलीका नियमित विकेट किपर सुवास खकुरेल र्फममा नरहेका कारण राजुले टिममा स्थान बनाए । स्पिन अट्याकमा लागि प्रशिक्षक जगत टमाटाको रोजाइमा लेग स्पिनर सन्दीप लामिछाने परे ।
शायद यो खेल नेपालमा नभएर अन्तै हुन्थ्यो भने सन्दीपको टिममा पर्ने सम्भावना कम थियो । किनभने नेपाली टोलीमा अहिले पनि एकसेएक बलरहरु छन्, जोसँग लामो अनुभव पनि छ ।
तर, कीर्तिपुर मैदान विकेट कन्डिसन अनुसार स्लो विकेट छ । सन्दीपको टर्निङ विकेट छ र पिच पनि उनलाई सुहाउँदो छ ।
त्यसैले सन्दीपले १५ वर्षको उमेरमा नै सिनियर टिमबाट डेब्यू गर्ने सम्भावना देखिएको छ । त्यसको संकेत गर्दै प्रशिक्षक जगत टमाटाले अवस्था हेरेर चार जनासम्म स्पिन बलरलाई देखाउँछ ।

चान्स पाए डान्स गर्छु
सन्दिप भन्छन्, क्रिकेटमा व्यक्तिगत प्रदर्शनले एउटा ठाउँसम्म त पुर्‍याउँछ । त्यसपछि भाग्यले पनि साथ दिनुपर्छ ।
सन्दीपले ८ वर्षको उमेरबाटै क्रिकेट खेल्न थालेका हुन् तर, राष्ट्रिय प्रशिक्षकको आँखामा परेको भने धेरै भएको छैन । नेपालका पूर्व कप्तान राजु खड्काको चितवन क्रिकेट एकेडेमीमा प्रशिक्षणरत उनले करिव ७ महिना अघि पुवुदु दसानायकेलाई प्रभावित गरेका थिए ।
परिणाम, १५ वर्षका सन्दीप नेपालका फ्यूचर स्टार भइसके । यू-१९ विश्वकप क्रिकेटमा गरेको उम्दा प्रदर्शनकै कारण उनले ‘नेपाली शेन वार्न’को उपमा समेत पाएका छन् ।
उनी शेन वार्नका फ्यान पनि हुन् र, उनको बलिङ स्टाइल हरेर उनलाई पछ्याउने प्रयास गरिरहेका छन् । जसको प्रभाव उनको बलिङमा पनि छ । सन्दीप लेग स्पिन, गुगली, ˆलिपर, स्लाइडर फाल्छन् ।
कीर्तिपुरमा पारस खड्कासहितको टीमसँग नियमित अभ्यास गरिरहेका सन्दीप भन्छन्, सबैको सपना हुन्छ कि नेशनल साइडमा पर्ने र आफ्नो देशको प्रतिनिधित्व गर्ने । मलाई पनि खुसी लागेको छ ।’
सन्दीपमा पनि मौका पाए राम्रो गर्छु भन्ने आत्मविश्वास छ । उनले भने, चान्स पाउँदा डान्स गर्नुपर्छ । म कन्पिmडेन्ट छु ।’
लेग स्पिन त उनको नर्मल बल नै भयो । कीर्तिपुरमा गुगली र फ्लिपर बढी सहयोगी हुनसक्छ । लेग स्पिन बलिङ खर्चिलो पनि हुन्छ । ‘तर, म आशा गर्छु रन पनि दिन्न र विकेट पनि लिन्छु’ उनले अघि भने, ‘होम क्राउडले कहिल्यै धोका दिँदैन । मौका पाए राम्रो गर्छु ।’
अनलाइनखबर अंग्रेजीबाट 

