नामिबियाको एक इनिङ र ३६ रनको हार

३० चैत, काठमाडौं । इन्टरनेशनल कपमा अफगानिस्तानले नामिबियालाई एक इनिङ र ३६ रनले पराजित गरेको छ ।
विश्व क्रिकेट लिग च्याम्पियनसिप खेल्न नेपाल आउनु अघि नामिबियाले भारतमा चारदिवसीय म्याच खेलेको थियो । तर, बलियो टोली नामिबियाले हार व्यहोरेको छ ।
२ विकेटको क्षतिमा बनाएको १९ रनबाट तेस्रो दिनको खेल थालेको नामिबिया ३५.३ ओभरमा १२६ रनमै अलआउट भयो । उसका लागि एचएन फ्रान्सले ४० रन बनाए भने इराजमसले ३५ रनको योगदान दिए ।
नामिबियालाई सस्तैमा समेट्ने क्रममा जाहिर खान एक्लैले पाँच विकेट लिए भने दौलत दजरानले ३ र मोहम्मद नाबीले दुई विकेट लिए ।
पहिलो पारीमा नामिबिया १७२ रनमा अल आउट भयो भने अफगानिस्तानले ३३४ रन बनाएको थियो ।

