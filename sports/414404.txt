झापा ११ पोखराकपको क्वार्टरफाइनलमा
१ वैशाख, पोखरा । झापा ११ पोखराकप अन्तर्राष्ट्रिय फुटबल प्रतियोगिताको क्वार्टरफाइनलमा प्रवेश गरेको छ । बुधबार पोखरा रङ्गशालामा भएको खेलमा झापा ११ ले रुपन्देही ११ लाई ३-१ गोलले पराजित गरी क्वाटर फाइनलमा प्रवेश गरेको छ ।
खेलमा झापाका कर्ण लिम्बू, देवेन्द्र तामाङ र दिलेन लोक्तानले एक÷एक गोल गरेका थिए भने रुपन्देही ११ को तर्फबाट डोना थापाले एक गोल गरेका हुन् ।
 भोलिको खेल पोखरा ११ र धरान ११ बीच हुनेछ । रासस

