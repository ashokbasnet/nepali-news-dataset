मेरो म्यान अफ दि म्याच शरदः नेपाली प्रशिक्षक टमाटा

४ वैशाख, काठमाडौं । नेपालले नामिबियाविरुद्ध जित हात पार्दा शदर भेषावकर र विनोद भण्डारीले ८४ रनको विनिङ साझेदारी गरे । शरदले अर्धशतक पुरा गरे भने विनोदले तीन चौका र एक छक्कासहित ४० रनको योगदान दिए ।
तर, विश्व क्रिकेट लिग च्याम्पियनसिपमा म्यान अफ दि म्याच हुँदैन । त्यसैले प्रशिक्षक जगत टमाटालाई पत्रकारहरुले सोधे, तपाईको म्यान अफ दि म्याच को हो ?
सुरुमा त उनले विश्व क्रिकेट लिग च्याम्पियनसिपमा म्यान अफ दि म्याच नहुने नै जवाफ दिए । तर, तपाईँको भनेपछि शरदको नाम लिए । उनले भने, ‘जुन इनिङ विल्डअप गर्‍यो, त्यस आधारमा शदर नै म्यान अफ दि म्याच हो ।’
शरदले ९९ बल (१६ ओभर प्लस) बल सामना गरे । तेस्रो नम्बरमा मैदान प्रवेश गरेका उनले झण्डै ३५ ओभर खेलेका थिए ।
प्रशिक्षक टमाटाले विनोदले पनि राम्रो पारी खलेको भन्दै उनले प्रशंसा गरे । उनले भने, ८० रनको साझेदारी भएको छ । मैले आफ्नो करियरमा सिंगल डबल खेलेको मैले पहिलो पटक देखेँ । म खुुसी छु ।’
दुई दशकसम्म उमेर समूहको टिमको प्रशिक्षकको भूमिका रहेका टमाटाले पहिलो पटक सिनियर टिम सम्हालेका थिए । उनका अनुसार नेपालले नामिबियालाई १५-२० रन बढी दिएको थियो ।
ब्याटिङमा नरेश बुढायर र ज्ञानेन्द्र मल्लले योजना अनुसार नै खेले । त्यसपछि दुई विकेट केही छिट्टै गुम्यो । तर, शरद र विनोद दुबैले आफूलाई दिएको जिम्मेवारी पुरा गरेको भन्दै उनले भने, नेपालले जितेको छ, म सन्तुष्ट छु ।’
डेब्यू ब्वाई राजु रिजाल र सन्दिप लामिछानेको प्रदर्शनप्रति उनले सन्तुष्टि जनाए । घरेलु दर्शक सामू खेल्दा राजु सुरुमा केही नर्भस भएपनि पछि लयमा आएको उनले बताए । उनले अघि भने, ‘सन्दिपले सोचेभन्दा राम्रो खलेेका छन् । विकेट पनि लिएका छन् र राम्रो ठाउँमा बल फालेका छन् ।’

