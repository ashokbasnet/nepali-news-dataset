लालीगुराँस गोल्डकपका लागि ८ टिम छानिए
५ वैशाख, तेह्रथुम । तेह्रथुमको लालीगुराँस नगरपालिकास्थित बसन्तपुरमा बैसाख ११ देखि १७ गतेसम्म सुञ्चालन हुने लालीगुराँस गोल्डकपको तालिका आइतबार सार्वजानिक गरिएको छ ।
१६ टिमको सहभागिता हुने भनिएको उक्त प्रतियोगितामा छनोटमा परेका उत्कृस्ट ८ टिमको मात्र सहभागिता आयोजक पाथिभरा युवा सामुदायिक क्लबका अध्यक्ष मिलन थापाले जानकारी दिए ।
प्रतियोगितामा बिजयी हुने टिमले नगद १ लाख ११ हजार १ सय ११ रुपैयाँसहित १६ ग्राम सुन र १ सय २० तोला चाँदी जडित कप प्राप्त गर्नेछन् । त्यसैगरी, उपबिजेता टिमले ५५ हजार ५ सय ५५ पाउने छन् ।
०५६ साल बाट सन्चालन सुरु गरिएको लालीगुराँस गोल्डकपको निरन्तरता स्वरुप दोश्रो संस्करणको रुपमा प्रतियोगिता आयोजना गर्न लागिएको थापाले बताए ।
लालीगुराँसको राजधानी तीनजुरे-मिल्के-जलजलेको प्रबेशद्वार बसन्तपुरमा त्यस क्षेत्रको पर्यटन प्रबर्धन साथै पहाडी क्षेत्रमा खेलकुद बिकास हुने आयोजकले जनाएको छ ।

