नेपालको ब्याटिङ सुरु, ज्ञानेन्द्र र नरेश ओपनिङमा

६ बैशाख, काठमाडौं । विश्व क्रिकेट लिग च्याम्पियनसीप  अन्तर्गत कीर्तिपुरमा जारी खेलमा २४० रनको लक्ष्यसहित नेपालले जवाफी ब्याटिङ सुरु गरेको छ ।
नेपालका खतर्फबाट उपकप्तान ज्ञानेन्द्र मल्ल र नरेश बुढाएर ओपनिङ जोडीको रुपमा क्रिजमा आएका छन् ।
नेपाली टोलीले आजको खेलमा एक खेलाडी परिवर्तन गरेको छ । शनिबार खेलेका युवा खेलाडी राजु रिजालको स्थानमा सागर पुनलाई टोलीमा समावेश गरिएको छ ।
यसअघि टस हारेर ब्याटिङ गरेको नामिबियाले निर्धारित ५० ओभरमा ९ विकेट गुमाएर २३९ रनको योगफल तयार गरेको थियो । उसका लागि ओपनरद्वय कप्तान स्टेफन बार्ड र जेन गि्रनले क्रमसः ५१ र ४७ रनको पारी खेलेका थिए ।
मध्यक्रमका ब्याट्सम्यान सरेल बर्गरले पनि अविजित ४३ रनको विष्फोटक पारी खेलेका थिए ।
बलिङतर्फ नेपालका स्पिनरहरु शक्ति गौचन, बसन्त रेग्मी र सन्दीप लामिछानेले २/२ विकेट लिए । नामिबियाका ३ ब्याट्सम्यान रनआउटको शिकार भएका थिए ।

