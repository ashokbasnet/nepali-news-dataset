नेपालले पहिलो विकेट गुमायो, पावर प्लेमा ३१ रन
६ वैशाख, काठमाडौं । विश्व क्रिकेट लिग च्याम्पियनसीप अन्तर्गत तेस्रो चरण अन्तर्गत कीर्तिपुर मैदानमा जारी खेलमा २४० रनको लक्ष्य पछ्याएको नेपालले पहिलो विकेट गुमाएको छ ।
आठौं ओभरको चौथो बलमा नामिबियाली बलर जेजे स्मिथको बलमा  व्यक्तिगत ६ रनको स्कोरमा खेलिरहेका नरेश एलवीडब्ल्यूको धरापमा परेका थिए ।
तेस्रो नम्बरमा शरद भेषवाकर ब्याटिङका लागि आएका छन् । शनिबार सम्पन्न खेलमा उनकै अर्धशतकीय योगदानबाट नेपालले ५ विकेटको जीत हासिल गरेको थियो ।
२४० रनको लक्ष्य पछ्याएको नेपाली सुरुवाती ब्याट्सम्यानहरुले संहालिएर ब्याटिङ गरिरहेका छन् ।
नेपालले पावर प्लेमा ३१ रन बनाएको छ । जसमा ओपनर ज्ञानेन्द्र मल्ल २० रन बनाएर खेलिरहेका छन् भने भर्खरै क्रिजमा आएका भेषवाकरले २ रन बनाएका छन् ।

