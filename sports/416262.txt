पारस र शरदको शतकीय साझेदारी
६ वैशाख, काठमाडौं । विश्व क्रिकेट लिग च्याम्पियनसीप अन्तर्गत नामिबियाबिरुद्ध कीर्तिपुर मैदानमा जारी खेलमा नेपाली ब्याट्सम्यानहरु कप्तान पारस खड्का र शरद भेषवाकरले शतकीय शाझेदारी पूरा गरेका छन् ।
नेपालले नामिबियाबिरुद्ध २४० रनको लक्ष्य पछ्याइरहेको छ । सुरुवाती दुई ब्याट्सम्यानहरु सस्तैमा पेविलियन फर्किएपनि मध्यक्रमका शरद र कप्तान पारसले उत्कृष्ट ब्याटिङ गर्दै शतकीय साझेदारी गरेका छन् ।
कप्तान पारसले ६४ बलमा ६६ रनको पारी खेलेका छन् भने शरदले ५९ बलमा ४१ रन जोडेका छन् । दुवै ब्याट्सम्यान उत्कृष्ट लयमा देखिएका छन् ।

