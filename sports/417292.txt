डिपोर्टिभोको पोष्टमा बार्सिलोनाको ८ गोल, स्वरेजले गरे चार गोल
९ वैशाख, काठमाडौं । ला लिगामा लगातार तीन खेल हारेको बार्सिलोनाले डिपोर्टिभो ला कोरुनामाथि शानदार जित हात पारेको छ ।
बुधबार राति भएको खेलमा बार्सिलोनाले डिपोर्टिभोमाथि ८-० गोल अन्तरले पराजित गरेको हो । उसको जितमा लुइस स्वरेजले हृयाट्रिकसहित चार गोल गरे ।
डिपोर्टिभोको घरेलु मैदानमा भएको खेलमा बार्सिलोनाले स्वरेजको गोलबाट अग्रता लिएको थियो । स्वरेजले ११ औं मिनेटमा मेस्सीको पासमा गोल गरे र २४ औं मिनेटमा स्वरेजले नै अग्रता दोब्बर पारे ।
बाँकी ६ गोल भने दोस्रो हाफमा भएको थियो । ४७ औं मिनेटमा राकिटिकले गोल गरे । ५३ औं मिनेटमा स्वरेजले हृयाट्रिक पुरा गरे । उनले खेलको ६४ औं मिनेटमा चौथो गोल गरे ।
खेलको ७३ औं मिनेटमा मेस्सीले गोल गरे भने ७९ औं मिनेटमा बार्टा र ८१ औं मिनेटमा नेयमारले गोल गरे ।
जितपछि बार्सिलोनाको ३४ खेलबाट ७९ अंक भएको छ । एथ्लेटिको मड्रिडले बिल्बाओलाई १-० ले हराएको छ भने रियल मड्रिडले भिल्लारियललाई ३-० ले हराएको छ ।
एथ्लेटिको मड्रिडको बार्सिलोनाको समान ७९ अंक छ । तर, गोल अन्तरका आधारमा दोस्रो स्थानमा छ । तेस्रो स्थानमा रहेको । रियल मड्रिडको ७८ अंक छ ।

