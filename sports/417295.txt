युभेन्टस इटालियन सिरिएको उपाधि नजिक
९ वैशाख, काठमाडौं । पाओलो डाइबालाको दुई गोलको मदतमा लाजिओलाई पराजित गर्दै युभेन्टस इटालियन सिरिए को उपाधि नजिक पुगेको छ ।
बुधबार राति भएको खेलमा युभेन्टसले १० खेलाडीमा सिमित लाजिओलाई ३- ० गोल अन्तरले पराजित गरेको छ । उसका लागि पाओलो डाइबालाले दुई र मान्जुकिजले एक गोल गरे ।
खेलको ४८ औं मिनेटमा गिल रातो कार्ड खाँदै मैदानबाट बाहिरिएपछि लाजिओ १० खेलाडीमा सिमित भएको थियो ।
जितसँगै युभेन्टसको ३४ खेलबाट ८२ अंक भएको छ । र, अब एक खेल जितेमा युभेन्टसले लगातार पाँचौ पटक उपाधि जित्नेछ ।

