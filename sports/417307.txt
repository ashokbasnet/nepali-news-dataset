म्यानचेष्टर युनाइटेडले प्यालेसलाई हरायो, शीर्ष चारको सम्भावना कायमै
९ वैशाख, काठमाडौं । म्यानचेष्टर युनाइटेडले क्रिष्टल प्यालेसलाई पराजित गरेको छ र प्रिमियर लिगको शीर्ष चारमा पर्ने सम्भावना कायमै राखेको छ ।
बुधबार राति घरेलु मैदान वल्ड ट्रार्फडमा भएको खेलमा युनाइटेडले प्यालेसलाई २-० ल पराजित गरेको हो ।  युनाइटेडले चौथो मिनेटमा नै उपहार गोलबाट अग्रता लिएको थियो । क्रिष्टल प्यालेसका डेलिनीले आत्मघाती गोल गरे ।
खेलको ५५ औं मिनेटमा डर्मेनले गोल गर्दै घरेलु टोलीको जित सुनिश्चित गरे । जितपछि म्यानचेष्टर युनाइटेड ३४ खेलबाट ५९ अंकका साथ पाँचौं स्थानमा छ ।
तेस्रो स्थानमा रहेको म्यानचेष्टर सिटीको ६१ र चौथो स्थानको आर्सनलको ६० अंक छ । आर्सनलले भने एक खेल कम खेलेको छ ।

