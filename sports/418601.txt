ग्यारेथ बलको गोलमा रियल मड्रिड विजयी

११ वैशाख, काठमाडौं । ग्यारेथ बेलले दुई गोल गरेपछि रियल मड्रिडले रायो भालेकानोलाई पराजित गरेको छ । र, कम्तिमा केही घन्टाका लागि शीर्ष स्थानमा उक्लिएको छ ।
शनिबार भएको खेलमा रियलले रायो भालेकानोलाई ३-२ गोल अन्तरले पराजित गरेको हो । खेलमा सुरुवाति १४ मिनेटमा नै २-० ले पछाडि परेको रियल मड्रिडले उत्कृष्ट कमब्याक गरेको छ । 
३५ औं मिनेटमा बेलले गोल गरे ।  दोस्रो हाफको ५२ औं मिनेटमा एग्लेसियसले बरीबरी गोल गरे । ८१ औं मिनेटमा बेलले दोस्रो गोल गरेपछि रियल मड्रिड ३-२ गोल अन्तरले विजयी भएको छ ।
जितसँग मड्रिड ३५ खेलबाट ८१ अंकका साथ शीर्ष स्थानमा उक्लिएको छ । दोस्रो स्थानमा रहेको बार्सिलोनाको र तेस्रो स्थानमा रहेको एथ्लेटिको मड्रिडको समान ७९ अंक छ । र, दुबैले एक खेल कम खेलेको छन् ।
 

