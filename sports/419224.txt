पुणेमाथि कोलकत्ताको जित, फेरि शीर्ष स्थानमा उक्लियो
१३ वैशाख, काठमाडौं । इण्डियन प्रिमियर लिग क्रिकेट आईपीएलमा राइजिङ पुणे सुपरजाइन्ट्सलाई २ विकेटले पराजित गरेको छ ।
पुणेले प्रस्तुत गरेको १६१ रनको लक्ष्य कोलकत्ताले अन्तिम ३ बल बाँकी छँदा ८ विकेटको क्षतिमा भेट्टायो । कोलकत्ताको सुरुवात खराव थियो । ओपनर रोविन उथप्पा पहिलो बलमा नै एलबीडब्लू धरापमा परेका थिए ।
गौतम गाम्भीर पनि ११ रन बनाएर रन आउट भए, जतिबेला टिमको स्कोर ३१ थियो । तर, सूर्यकुमार यादवले महत्वपूर्ण पारी खेले । उनले ६० रन बनाए भने युसुफ पठानले ३६ रनको योगदान दिए । आन्द्र रसेलले १७ रन जोडे ।
यसअघि पहिले ब्याटिङ गरेको पुणेले २० ओभरमा ५ विकेट गुमाएर १६० रन बनाएको थियो । उसका लागि अजिन्क्या रहाणेले ६७ रन बनाए भने स्टिभ स्मिथले ३१ रन जोडे ।
जितसँगै कोलकत्ता ५ खेलबाट ८ अंकसहित अंक तालिकाको शीर्या स्थानमा छ । दोस्रो स्थानमा रहेको गुजरात लायन्सको पनि समान ८ अंक नै छ भने पुणे २ अंकसहित दोस्रो स्थानमा छ ।

