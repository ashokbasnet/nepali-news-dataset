महिला फुटबलको सुपर लिगमा आर्मीले पुलिसलाई हरायो

१३ वैशाख, काठमाडौं । राष्ट्रिय महिला फुटबलको सुपर लिगमा नेपाल आर्मीले पुलिसलाई पराजित गरेको छ । सोमबार भएको खेलमा आर्मीले साविकको विजेता पुलिसलाई ३-२ गोल अन्तरले पराजित गरेको छ ।
एन्फा कम्प्लेक्समा भएको खेलमा आर्मीले २३ औं पमनेटमा सर्मिला थापा मगरको गोलबाट अग्रता लिएको थियो ।  दोस्रो हाफको पहिलो मिनेटमा नै उनले दोस्रो गोल गर्दै आर्मीको अग्रता दोब्बर पारिन् । तर, ६० औं मिनेटमा निशा सुनवारले गोल गर्दै पुलिसलाई खेलमा फर्काउने संकेत दिइन् ।
८० औं मिनेटमा कृष्णा खत्रीले गोल गरिन् र फेरि आर्मीलाई ३-१ को अग्रता दिलाइन् । ८८ औं मिनेटमा पुलिसले पेनाल्टी पायो र निरु थापाले गोल गरेपनि हार टार्न सकिनन् ।

