हर्टल्याण्ड कलेज प्रिमियर लिग च्याम्पियन

२५ वैशाख, काठमाडौं । कलेज प्रिमियर लिग क्रिकेटको उपाधि हर्टल्याण्ड कलेजले जितेको छ ।
शनिबार भएको फाइनलमा सुदूरपश्चिम ऐकेडेमी धनगढीलाई ४ रनले पराजित गर्दै हर्टल्याण्डले २ लाख जितेको छ । एसपीएले एक लाखमा चिक्त बुझाएको छ ।
कीर्तिपुरस्थित त्रिवि क्रिकेट मैदानमा पहिले ब्याटिङ गरेेको हर्टल्याण्डले २० ओभरमा ९ विकेट गुमाएर १४२ रन बनायो । उसका लागि प्रदिप ऐरीले ३४ र भुवन कार्कीले २९ रन बनाए ।
अश्विनी मन्डनीले चार विकेट लिए भने सन्तोष भट्टले २ विकेट आफ्नो नाममा लेखाए ।
जवाफमा मैदान उत्रिएको एसपीएले २० ओभरमा सबै विकेट गुमाएर १३८ रन मात्र जोड्न सक्यो । उसका लागि अश्विनी मन्डनीले ५७ रन बनाए पनि टोलीको हार टार्न सकेनन् ।
विपिन चन्दले ३ र प्रदिप ऐरीले २ विकेट लिए ।
एसपीएका सन्दिप सुनार प्लेयर अफ दि टुर्नामेन्ट घोषित भए । उनले मोटरसाइकल पुरस्कार पाएका छन् । प्रतियोगिताको उत्कृष्ट ब्याट्सम्यान पनि उनी नै बनेका छन् ।
हार्टल्याण्डका प्रदिप ऐरी उत्कृष्ट बलर बने ।

