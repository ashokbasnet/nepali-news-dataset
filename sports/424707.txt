खेलकुद पत्रकारको अध्यक्षमा आचार्य निर्विरोध
२५ वैशाख, काठमाडौं । देशभरका खेलकुद पत्रकारको छाता संगठन नेपाल खेलकुद पत्रकार मञ्चको अध्यक्षमा महेश आचार्य निर्वाचित भएका छन् ।
अधिवेशनले आचार्यलाई निर्विरोध अध्यक्षमा चयन गरेको हो । त्यस्तै प्रथम उपाध्यक्षमा दुर्गानाथ सुवेदी, महासचिवमा प्रकाश तिमिल्सिना, सचिवमा राजु घिसिङ र कोषाध्यक्षमा प्रज्वल ओली निर्विरोध चयन भएका छन् ।
त्यसैगरी सदस्यमा गोविन्द रेग्मी, कमल खत्री, आदर्श ढकाल र अञ्जन खड्का निर्विरोध छानिए । दुई उपाध्यक्षका लागि भने चारजना सञ्जीव सिल्पकार, श्रीलोचन राजोपाध्याय,सरिता श्रेष्ठ र निरञ्जन अधिकारीबीच प्रतिस्पर्धा भएकोमा श्रीलोचन राजोपाध्याय र सञ्जीव सिल्पकार निर्वाचित भएका छन् ।

 

