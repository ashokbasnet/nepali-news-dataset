घरेलु मैदानमा हार्‍यो टोटनहृयाम, साउथहृयाम्पटन विजयी

२६ वैशाख, काठमाडौं । स्टिभन डेभिसले दुई गोलको मदतमा उत्कृष्ट पुनरागमन गर्दै साउथहृयाम्पटनले टोटनहृयामलाई पराजित गरेको छ ।
इंग्लिस प्रिमियर लिग फुटबलमा आइतबार भएको खेलमा साउथहृयाम्पटनले दोस्रो स्थानमा रहेको टोटनहृयामलाई २-१ गोल अन्तरले पराजित गरेको हो ।
घरेलु मैदानमा भएको खेलमा टोटनहृयामले १६ औं मिनेटमा अग्रता लिएको थियो । तर, जोगाउन सकेन । खेलको ३१ औं मिनेटमा डेभिसले बराबरी गोल फर्काए ।
खेलको ७२ औं मिनेटमा डेभिसले नै व्यक्तिगत दोस्रो गोल गरे र साउथहृयाम्पटन २-१ ले विजयी भयो ।
जितसँगै लिगमा अन्तिम खेल खेल्नु अघि ६० अंक जोडेको साउथहृयाम्पटन छैटौं स्थानमा छ र अर्को सिजन युरोपा लिग खेल्ने सम्भावना बलियो भएको छ ।
टोटनहृयाम भने ७० अंकसहित दोस्रो स्थानमा छ र उसले लिगमा एक खेल खेल्न बाँकी छ ।

