बार्सिलोनाको सहज जित, उपाधिका लागि अन्तिम खेलमा जित चाहिने

२६ वैशाख, काठमाडौं । बार्सिलोना स्पेनिस ला लिगा फुटबलमा स्पानियोलमाथि शानदार जित हात पारेको छ । र, अब उसलाई उपाधिका लागि लिगको अन्तिम खेलमा जित चाहिएको छ ।
आइतबार राति भएको खेलमा बार्सिलोनाले स्पानियोललाई ५-० को पराकिलो अन्तरले पराजित गरेको छ ।
नाउ क्याम्पमा भएको खेलमा बार्सिलोनाले आठौं मिनेटमा लिओनल मेस्सीको गोलबाट अग्रता लिएको थियो । बाँकी चार गोल भने दोस्रो हाफमा मात्र सम्भव भयो ।
५२ औं मिनेटमा स्वरेजले गोल गरे । ६१ औं मिनेटमा उनले नै अग्रता दोब्बर पारे र ७४ औं मिनेटमा राफिन्हा र ८३ औं मिनेटमा नेयमारले गोल गरेपछि बार्सिलोना ५-० ले विजयी भएको छ ।
जितपछि बार्सिलोनाको ३७ खेलबाट ८८ अंक भएको छ । दोस्रो स्थानमा रहेको रियल मड्रिडको ८७ अंक छ भने तेस्रो स्थानमा झरेको एथ्लेटिको मड्रिडको ८५ अंक छ ।

