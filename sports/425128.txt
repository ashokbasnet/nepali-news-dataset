बार्सिलोनामाथि रियल मड्रिडको दबाव कायमै, एथलेटिको उपाधि होडबाट बाहिरियो

२६ वैशाख, काठमाडौं । स्पेनिस ला लिगा फुटबलको उपाधि होडमा रहेका बार्सिलोना र रियल मड्रिड विजयी भएका छन् । एथलेटिको मड्रिड भने लेभान्टेसँग पराजित हुँदै उपाधि होडबाट बाहिरिएको छ ।
आइतबार राति भएको खेलमा बार्सिलोनाले स्पानियोलमाथि ५-० को पराकिलो जित हात पारेको छ । घरेलु मैदान नाउ क्याम्पमा भएको खेलमा बार्सिलोनाले ले आठौं मिनेटमा लिओनल मेस्सीको गोलबाट अग्रता लिएको थियो ।
बाँकी चार गोल भने दोस्रो हाफमा मात्र सम्भव भयो । लुइस स्वरेजले दुई गोल गरे भने राफिन्हा र नेयमारले एक एक गोल गरे ।
अर्को खेलमा क्रिष्टियानो रोनाल्डोको दुई गोलको मदतमा रियल मड्रिडले भ्यालेन्सियामाथि ३-२ को संघर्षपूर्ण जित हात पारेको छ ।

घरेलु मैदानमा भएको खेलमा रियल मड्रिडले २६ औं मिनेटमा रोनाल्डोको गोलबाट अग्रता लिएको थियो । ४२ औं मिनेटमा करिम बेन्जिमाले गोल गरे । तर, ५५ औं मिनेटमा भ्यालेन्सियाका रोड्रिगोेले गोल गर्दै रियलको अग्रता २-१मा झारे ।
५९ औं मिनेटमा रोनाल्डोले दोस्रो गोल गरे । ८१ औं मिनेटमा भ्यालेन्सियाका जोमेसले गोल गर्दै टीमर्ला खेलमा फर्काउने संकेत दिए । तर, ८३ औं मिनेटमा रोडि्रगोे रातो कार्ड पाएर मैदानबाट बाहिरिए र रियल मड्रिड विजयी भएको छ ।
उपाधि होडमा रहेको एथ्लेटिको मडि्रड भने लेभान्टेसँग पराजित भएको छ । जितपछि बार्सिलोनाको ३७ खेलबाट ८८ अंक भएको छ । दोस्रो स्थानमा रहेको रियल मड्रिडको ८७ अंक छ भने तेस्रो स्थानमा झरेको एथ्लेटिको मड्रिडको ८५ अंक छ ।

