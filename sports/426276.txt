६ जना खेल पत्रकार पुरस्कृत
२९ वैशाख, काठमाडौं । नेपाल दक्षिण एसियाली खेलकुद पत्रकार संघले ६ जना पत्रकारलाई पुरस्कृत गरेको छ । संघले बुधबार काठमाडौमा एक समारोह गरी विभिन्न संचारमाध्यममा आवद्ध ६ जना पत्रकारहरूलाई पुरस्कृत गरेको हो ।
पुरस्कृत हुनेमा नागरिकका अजय फुँयाल, एभिन्युज टेलिभिजनकी सरीता श्रेष्ठ, अन्नपूर्ण पोष्टका रजेन्द्र क्षेत्री, सगरमाथा टेलिभिजनका राजेश थापामगर तथा राजधानीका रामसुदन तिमल्सिना र राजेन्द्र श्रेष्ठ, रहेका छन् ।
युवा तथा खेलकुदमन्त्री सत्यनारायण मण्डल र नेपाल ओलम्पिक कमिटीका अध्यक्ष जीवनराम श्रेष्ठले प्रमाणपत्र र पुरस्कार रकम प्रदान गर्नुभयो । पुरस्कारस्वरुप फुयाँललाई २५ हजार रुपैयाँ प्रदान गरिएको छ भने अन्य पाँच जनालाई जनही १०/१० हजार रुपैयाँ दिइएको छ ।

