आइसीसीको क्रिकेट कमिटीमा द्रविड र जयबर्दने नियुक्त

३१ वैशाख, काठमाडौं । भारतीय क्रिकेट टोलीका पूर्व कप्तान राहुल द्रविड र श्रीलंकाली टोलीका भुतपूर्व कप्तान माहेला जयबर्दने अन्तर्राष्ट्रिय क्रिकेट काउन्सिल आइसीसीको क्रिकेट कमिटीमा नियुक्त भएका छन् । समितिमा अन्तर्राष्ट्रिय क्रिकेटमा लामो अनुभव भएका दिग्गज खेलाडीहरु रहन्छन् ।
द्रविड र जयबर्दनेले सन् १९९६ देखि २०१५ सम्म १ हजार १६१ अन्तर्राष्ट्रिय खेल खेलेका छन् । उनीहरुको कार्यकाल ३ बर्षको रहनेछ । उनीहरु आगामी मे ३१ देखि जुन १ सम्म लड्समा हुने कमिटीको बैठकमा सहभागी हुनेछन् । त्यसको तीन सातापछि स्कटल्याण्डमा आइसीसीको महाधिवेशन हुँदैछ ।
आइसीसीको क्रिकेट कमिटीले मोर्डन क्रिकेटका सबै सरोकारवालाहरु (खेलाडी, अम्पायर र मिडिया)को समेत प्रतिनिधित्व गर्नेछ । कमिटीको अध्यक्षमा पूर्व भारतीय क्रिकेट कप्तान अनिल कुम्ले छन् ।

