नेपाल र हङकङबीच दशरथ रंगशालामा मैत्रिपूर्ण रग्बी खेल हुने

४ जेठ, काठमाडौं । नेपाल र हङकङबीच मैत्रिपूर्ण रग्बी खेल हुने भएको छ । खेल जेठ ८ गते त्रिपुरेश्वरस्थित दशरथ रंगशालामा हुनेछ ।
नेपालमा पहिलो पटक हुने लागेकमो अन्तर्राष्ट्रिय स्तरको प्रतियोगितामा नेपाल र हङकङका २५ जना खेलाडी तथा अफिसियल सहभागी हुनेछन् । खेल दिउँसो ४ बजेबाट हुनेछ ।
त्यसअघि १० देखि १२ बजेसम्म सबै उमेर समूहका महिला तथा पुरुष खेलाडीहरुलाई प्रशिक्षण दिइनेछ । दिउँसो ३ देपख ३ः४५ सम्म महिला रग्बी सेभेज मैत्रिपूर्ण खेल समेत हुनेछ ।
रग्बी खेललाई जनस्तरमा पुर्‍याउने तथा खेलाडीहरुको क्षमता विकास गर्ने उद्देश्यले प्रतियोगिता आयोजना गर्न लागिएको नेपाल रग्बी संघका महासचिव चेतनराज गिरीले बताए ।

