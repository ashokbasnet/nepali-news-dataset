कोकाकोला कपमा सयभन्दा बढी विद्यालय सहभागी हुने

७ जेठ, काठमाडौं । अखिल नेपाल फुटबल संघ (एन्फा), युवा तथा खेलकुद मन्त्रालय र कोकाकोला नेपालले संयुक्त रुपमा सातौं ‘कोकाकोला कप फुटबल-२०७३’ अयोजना गर्ने भएका छन् ।
छात्र तर्फक ११२ विद्यालयका करिब २ हजारभन्दा बढी विद्यर्थीहरु सहभागी हुनेछन् ।  ४३ जिल्लाहरुमा सञ्चालन हुने प्रतियोगितामा प्रत्येक जिल्लाबाट कम्तिमा ३० विद्यालयले भाग लिनेेछन्  ।
प्रतियोगितमा उत्कृष्ट प्रदर्शन गर्ने खेलाडीले एन्फा एकेडेमीमा प्रशिक्षण मौका पाउनेछन् । उत्कृष्ट टिम र उत्कृष्ट खेलाडीलाई नगद पुरस्कारको पनि घोषणा गरिएको छ ।
विजेताले ३ लाख रुपैयाँ पाउने छन् भने पहिलो, दोस्रो र तेस्रो रनर-अपले क्रमशः १ लाख ५० हजार, ७५ हजार र  ५० हजार रूपैयाँ नगद पुरस्कार  प्राप्त गर्ने छन् ।
छात्रा तर्फका विजेताले २ लाख पाउने छन् भने पहिलो, दोस्रो र तेस्रो रनर-अपले क्रमशः १ लाख, ५० हजार, २५ हजार रूपैयाँ प्राप्त गर्नेछन् ।
उत्कृष्ट गोल रक्षक, डिफेन्डर, मिड फिल्डर र र्फवडको लागि व्यक्तिगत पुरस्कारको पनि व्यवस्था गरिएको छ । प्रतियोगीताभरि उदरणीय खेल भावना देखाउने खेलाडी र टिमका लागि कोकाकोलाले विशेष पुरस्कार दिनेछ ।

