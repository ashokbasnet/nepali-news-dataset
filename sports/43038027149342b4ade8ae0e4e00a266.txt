रेस्लिङको उदघाटनमा गएर प्रधानमन्त्री ओलीले पहलमानको पोज दिएपछि

काठमाडौं, वैशाख ४ – प्रधानमन्त्री केपी शर्मा ओलीले काठमाडौंमा रेस्लिङ्ग प्रतियोगिताको मज्जा लिनु भएको छ । नेपाल रिङ रेस्लिङ संघको आयोजनामा शनिवार दशरथ रंगशालामा भएको अन्तर्राष्ट्रिय रेस्लिङ प्रतियोगितामा उद्घाटन गर्दै ओलीले रमाइलो मानेर रेस्लिङ अवलोकन गर्नुभएको थियो । ओलीले विजेतालाई प्रदान गर्ने बेल्ट पहिरिएर प्रदर्शन गर्दा सबै उत्साहित भएका थिए । ‘यस्ता अन्तर्राष्ट्रिय म्याचहरु नेपालमा हुनु सुखद् पक्ष हो’ ओलीले प्रतियोगिताको उदघाटन गर्दै भन्नुभयो ‘यसको उद्घाटन समारोहमा उपस्थित हुन पाउँदा मलाई खुसी लागेको छ ।’
ओलीले पहिलो राउन्डको खेलका विजेता अमेरिका बुफा र न्युजिल्याण्डका राल्डेनलाई मेडलसमेत प्रदान गर्नुभएको थियो । नेपाल रिङ्ग रेस्लिङ्ग संघको आयोजनामा शनिवार दशरथ रंगशालामा भएको अन्तर्राष्ट्रिय रेस्लिङ प्रतियोगितामा नेपालको नुवाकोटे टाइगरको टिमले बेल्ट जितेको छ ।नुवाकोटे टाइगर र जापानका काराइकाजे रहेको टिमले पुरुष ट्याग टिमको फाइनल इभेन्टमा न्युजिल्यान्डका राल्डेन र अमेरिकाका बुफालाई पराजित गर्दै पहिलो प्रतियोगिताको बेल्ट आफ्नो नाममा बनाएका हुन् । रिङ रेस्लिङलाई कलावाजको रुपमा पनि लिने गरिन्छ ।
तस्बिर सौजन्य : राखेप
