ब्रेन्डन रोजर्स सेल्टिकको प्रशिक्षक नियुक्त

८ जेठ, काठमाडौं । ब्रेन्डन रोजर्स स्कटिस च्याम्पियन सेल्टिकको प्रशिक्षकमा नियुक्त भएका छन् । लिभरपुलका पूर्व प्रशिक्षक रोजर्सलाई सेल्टिकले १२ महिनाका लागि नियुक्त गरेको हो ।
लिभरपुलले रोजर्सलाई गत अक्टोबरमा जिम्मेवारीबाट हटाएको थियो । इंग्लिस क्लब स्वान्सीले पनि उनलाई भित्र्याउन चासो देखाएको थियो । तर, सेल्टिकले उनलाई प्रशिक्षक नियुक्त गरेको छ ।
सेल्टिकले गत अपि्रलदेखि नै प्रशिक्षक खोजिरहेको थियो । सेल्टिकलाई लगातार दुई सिजन स्कटिस च्याम्पियनसिप जिताएका डिइलाले क्लब छाड्ने घोषणा गरेका थिए ।
म्यानचेष्टर युनाइटेडबाट बर्खास्त भएका डेभिड मोएजसहितका प्रशिक्षक सूचीमा थिए ।

