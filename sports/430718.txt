अन्तिम खेलमा इब्राहिमोभिचको दुई गोल, पीएसजीले जित्यो उपाधि

९ जेठ, काठमाडौं । क्लबका लागि आफ्नो अन्तिम खेलमा दुई गोल गर्दै जाल्टन इब्राहिमोभिचले पेरिस सेन्ट जर्मन (पीएसजी)लाई कोपा डे फ्रान्सको उपाधि दिलाएका छन् ।
शनिबार राति भएको फाइनल भिडन्तमा पीएसजीले मार्सेलीलाई ४-२ गोल अन्तरले पराजित गरेको छ । उसका लागि जाल्टनले ४७ औं र ८२ औं मिनेटमा गोल गरे । पहिलो गोल भने पेनाल्टीमा सम्भव भएको थियो ।
यो उपाधिसँगै पीएसजीले लगातार दोस्रो वर्ष लिग वानसहित घरेलु तीन वटै उपाधि जितेको छ ।
१५६ गोलका साथ पीएसजीको टप स्कोरर बनेका ३४ वर्षे इब्राहिमोभिचको पीएसजीमा यो अन्तिम खेल हो । अर्को सिजन उनी पि्रमियर लिग आउने सम्भावना छ ।

