कोहली शुन्यमै आउट, तर डिभिलियर्सले बैंग्लारलाई जिताए
१२ जेठ, काठमाडौं । विराट कोहली र क्रिस गेल चलेनन् । तर, एबी डिभिलियर्सले इकबाल अब्दुल्लासँग मिलेर रोयल्स च्यालेन्सर्ज बैंग्लोरलाई आईपीएलको फाइनलमा पुर्‍याएका छन् ।
डिभिलियर्सको अविजित ७९ रनको मदतमा बैंग्लोरले गुजरात लायन्सलाई ४ विकेटले पराजित गरेको छ ।
१५९ रनको लक्ष्य पछ्याएको बैंग्लोरको सुरुवात खराव रहृयो । कप्तान कोहली शुन्यमै आउट भए भने क्रिस गेलले पनि ६ रन भन्दा बनाउन सकेनन् । लोकेश राहुल शुन्यमै आउट भए भने शेन वाट्सन पनि एक रन जोड्दै पभेलियन फर्किए ।
सचिन वेवी पनि शुन्यमै आउट भएपछि बैंग्लोरले २९ रन जोड्दा ५ विकेट गुमाइसकेको थियो ।  तर, भिडिलियर्स टिकिरहे । स्टुआर्ड बिन्नीले छैटौं विकेटका लागि ३९ रनको साझेदारी गरे ।
दशौं ओभरको चौथो बलमा बिन्नी २१ रन बनाएर आउट भए । तर, नयाँ ब्याट्सम्यानका रुपमा आएका अब्दुल्लाले डिभिलियर्सलाई साथ दिँदै टिमलाई जित दिलाए ।
डिभिलियर्स र अबदुल्लाले सातौं विकेटका लागि अविजित ९१ रनको साझेदारी गर्दै बैंग्लोरलाई फाइनलमा पुर्याए । डिभिलियर्स ७९ रनमा अविजित रहे भने अब्दुल्ला ३३ रनमा अनआउट रहे ।  धवल कुलकर्नीले ४ र रविन्द्र जडेजाले २ विकेट लिए ।
यसअघि पहिले ब्याटिङ गरेको गुजरातले निकै खराब सुरुवात गरेको थियो । एरोन फिन्च ४, ब्रेन्डन म्याकलम १ र सुरेश रैना १ रनमा आउट भएपछि उसले ९ रन जोड्दा तीन विकेट गुमाएको थियो ।
तर, डवेन स्मिथले पारी सम्हाले । उनको ७३ को मदतमा गुजरातले २० ओभरमा सबै विकेट गुमाएर १५८ रन बनाएको थियो । इकबाल अब्दुल्लाले २ तथा शेन वाट्सनले ४ विकेट लिए ।

