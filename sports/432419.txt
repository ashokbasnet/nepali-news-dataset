मेस्सी नै उत्कृष्ट खेलाडीः पेले

१३ जेठ, काठमाडौं । ब्राजिलियन फुटबल लेजेन्ड पेलेले लिओनल मेस्सी अहिलेसम्मकै उत्कृष्ट खेलाडी भएको बताएका छन् । उनले क्रिाष्टियानो रोनाल्डो मात्र होइन, डिएयो म्याराडोनाभन्दा पनि मेस्सीको नाम अगाडि राखेका छन् ।
पेले आफ्नो जिवनीमा बनेको फिल्म ‘पेले’को प्रमोसनका क्राममा मिलान पुगेका छन् । र, ला गजेटा डेला स्पोटर्ससँग उनले आफ्ना मन पर्ने फुटबलहरुबारे कुरानकाी गरेका छन् ।
समय अनुसार धेरै खेलाडीलाई आफूसँग तुलाना गरिएको भन्दै उनले अहिले मेस्सी भएको बताएका छन् । ‘मेस्सी मेरो मन पर्ने खेलाडी हुन्’ उनले भने, ‘रोनाल्डो र नेयमार पनि राम्रा छन् । उनीहरुको आफ्नै शैली छ ।’
पेलेले विश्वकपमा ब्राजिलको प्रदर्शनबारे पनि बोलेका छन् । विश्वकपमा ब्राजिलको प्रदर्शन खराब भएको भन्दै ७५ वर्षे पेलेले भनेका छन्, ‘हार्नु स्वभाविक हो । तर, हामीले सात गोल खायौं । यो अति भयो ।’
१९५० को विश्वकप फाइनलमा ब्राजिल उरुग्वेसँग हार्दा आफू बुबा रोएको आफूले देखेको भन्दै उनले अघि भने, ‘दुई वर्ष जब हामीले जर्मनीसँग ७-१ ले पराजित भयौं । मेरो छोराले म रोएको देख्यो ।’
ब्राजिलले घरेलु मैदानमा भएको दुई विश्वकप गुमाएको भन्दै उनले भने, ‘अब हामीसँग नेयमार मात्र छन् र यो निकै कम हुनेछ ।’

