अपहरणमा परेका मेक्सिकोका फुटबलरको सकुशल उद्दार

१७ जेठ, काठमाडौं । मेक्सिकोका अन्तर्राष्ट्रिय फुटबल खेलाडी एलन पुलिडोलाई दुई दिनको सफल अपरेसनपछि अपहरणमसक्त गरिएको अधिकारीहरुले जानकारी दिएका छन् ।
मेक्सिको प्रहरीले उद्धार गरेपछि सार्वजिनक गरिएका २५ बर्षीय स्ट्राइकर पुलिडोको हातमा सेतो पट्टि बाँधिएको देखिन्थ्यो भने पत्रकारहरुसँग उनले आफु ठीक रहेको बताएको बिबिसीले जनाएको छ ।
शनिबार राति अपहरणमा परेका उनलाई रिहा गर्न मेक्सिको प्रहरीले आइतबार रातिदेखि रेस्क्यु अपरेसन सुरु गरेको थियो । अधिकारीहरुले अपरेसनबारे केहि सार्वजनिक गरेका छैनन् ।
ग्रीसको ओलम्पियाकोसबाट व्यवसायिक फुटबल खेल्दै आएका पुलिडोले मेक्सिकोको राष्ट्रिय टोलीबाटपनि थुप्रै अन्तर्राष्ट्रिय खेल खेलेका छन् । ब्राजिल विश्वकप खेलेका उनी आसन्न कोपा अमेरिकाका लागि भने टोलीमा समावेश छैनन् ।
गत जुलाईमा ग्रीसको ओलम्पियाकोसमा आवद्ध भएका पुलिडोले यस सिजनमा खेलेका १५ खेलका ६ गोल गरेका छन् ।
पुलिडो गत शनिबार साँझ तमाउलिपास राज्यको सिउडाड भिक्टोरिया शहरमा एउटा नाइट फार्टीबाट फर्कँर्द गर्दा अपहरणमा परेका थिए ।
स्थानीय मिडियाका अनुसार शनिबार राति अवेर पार्टीबाट प्रेमिकासँग बाहिरिएपछि उनको कारलाई केहि ट्रकले पिच्छा गरेका थिए । केहिबेरपछि नकाव लगाएका छ जनाको समूहले उनको कार नियन्त्रणमा लिएर उनको अपहरण गरेका थिए । उनकी प्रेमिका र गाडीलाई भने अपरहणकारीले केहि गरेनन् ।
सोमबार बिहान प्रहरी कार्यालयबाट पत्रकारहरुसँग कुरा गर्नै पुलिडोले भनेका छन् कि ‘म ठीक छु, भगवानलाई धन्यबाद’ । तमाउलिपासका गभर्नर एगिडियो कान्टुले भनेका छन्,’सबैभन्दा महत्वपूर्ण कुरा यो हो कि उनी यहाँ छन्, हामीसँग छन् ।’ तमाउलिपास मेक्सिकोको सबैभन्दा बढि हिंसा हुने राज्य हो ।
मेक्सिको विश्वमा धेरै अपहरण हुने मुलुकहरुमध्ये अग्रस्थानमा आउँछ , यहाँ प्रत्येक बर्ष १ हजारभन्दा बढि अपहरणका घटना हुने गरेको छ ।

