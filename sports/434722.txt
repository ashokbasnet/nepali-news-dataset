कर छलीको मुद्धामा फसे मेस्सी, बिहीबार अदालतमा पेश हुने

१८ जेठ काठमाडौं । अर्जेन्टिना र बार्सिलोनाका फुटबलर लिओनल मेस्सीमाथि कर छलीको आरोपमा स्पेनमा मुद्धा सुरु भएको छ ।
मेस्सी र उनको आर्थिक मामिला सम्हाल्ने उनका पिता जोर्जेमाथि सन् २००७ देखि २००९ को बीचमा स्पेनमा ४५ लाख डलर कर छली गरेको आरोप लागेको छ ।
अधिकारीहरुका अनुसार दुबैले इमेज राइट्सबाट भएको आन्दानीलाई लुकाउनका लागि बेलिज र उरुग्वे जस्ता देशको सहारा लिएका थिए ।
स्पेनको कर विभागले मेस्सी र उनका बुबाविरुद्ध ठूलो जरिवाना र जेल पठाउन माग गरेको छ ।
तर, मेस्सी र उनका पिताले आरोप अस्वीकार गरेका छन् । यो मुद्धाको सुनुवाइ तीन दिन चल्ने अनुमान र मेस्सी बिहीबार अदालतमा पेश हुने गरिएको छ ।
मेस्सीका वकिलको दाबी छ कि मेस्सीले कहिले पनि एक मिनेट पनि आफ्नो अनुवन्ध पढेका छैनन् । किनकी उनी आफ्नो पितालाई पूर्ण विश्वास गर्छन् ।
तर, बार्सिलोनाका होइकोर्टले जुन २०१५ मा भनेको थियो कि आफ्नो वित्तीय मामिलामा अनजान भएकै कारण उनलाई निर्दोष सावित गर्न सकिँदैन ।
मेस्सी र उनका पिताले स्वच्छाले अगष्ट २०१३ मा सुधारको नाममा कर र त्यसको ब्याजका रुपमा ५६ लाख डलर तिरेका थिए ।

