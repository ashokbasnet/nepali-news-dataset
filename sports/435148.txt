मेस्सी विश्वकै महंगा फुटबलर, रोनाल्डोलाई नेयमारले उछिने

१९ जेठ, काठमाडौं । बार्सिलोनाका सुपरस्टार लिओनल मेस्सी विश्वकै सबैभन्दा महंगा फुटबलर बनेका छन् ।  क्रिष्टियानो रोनाल्डो तेस्रो स्थानमा छन् । उनलाई बार्सिलोनाका नेयमारले उछिनेका छन् ।
सीआईईएस फुटबल अब्जरभेटरीले विश्वकै सबैभन्दा महंगा १०० फुटबल खेलाडीको सूची सार्वजनिक गरेको छ । जसमा बार्सिलोनाका अर्जेन्टिनी स्टार मेस्सी १६३ मिलियन पाउण्डसहित शीर्ष स्थानमा छन् ।
ब्राजिलका नेयमार १५५ मिलियन पाउण्डसहित दोस्रो स्थानमा छन् भने रियल मड्रिडका रोनाल्डो १०६ मिलियन पाउण्डका साथ तेस्रो स्थानमा छन् ।
एथ्लेटिको मड्रिडका एन्टोनी गि्रजम्यान चौथो र टोटनहृयामका हृयारी केन पाचौं नम्बरमा छन् । बार्सिलोनाका लुइस स्वरेज सातौं र रियल मडि्रडका ग्यारेथ बेल ११ औं स्थानमा छन् ।
ला लिगा, पि्रमियर लिग, सिरिए, बुन्डेजलिगा र लिग वानका खेलाडीहरुलाई सूचीमा समावेश गरिएको छ ।

