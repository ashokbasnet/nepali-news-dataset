चन्द्र भैरव, श्री जागरण समुह, बत्तिस पुतली र बुद्धि विकास मण्डल बिजयी

काठमाडौं, जेठ २०- सहिद स्मारक सी डिभिजन लिग छनौट फुटबल प्रतियोगिता  अन्तर्गत सोमवारका खेलमा चन्द्र भैरव युवा क्लव, श्री जागरण समुह, बत्तिस पुतली युवा क्लब र बुद्धि विकास मण्डल बिबिएम ट्रेनिङ्ग सेन्टर विजयी भएका छन् ।
पहिलो खेलमा चन्द्र भैरव युवा क्लबले ह्याल्मो स्पोर्टस क्लबलाई ३–२ गोलले पराजित गरेको छ । चन्द्रभैरवका लागि सुशील पोखरलले १३, ६६ र प्रनिश महर्जनले ७२ औं मिनेटमा तथा ह्याल्मोका लागि प्रशान्त ह्याल्मोले ४० र ४४  औं मिनेटमा गोल गरेका थिए ।
 
दोश्रो खेलमा श्री जागरण समुहले काभ्रे बोर्डर क्लबलाई ट्राईब्रेकरमा ५–३ गोलले पराजित गरेको छ । निर्धारित समयको खेलमा दुवै टिमको तर्फबाट १–१ गोल भएको थियो भने जागरणका लागि नबिन रावलले ७९ र काभे्रका लागि साजन माकजुले ६० औं मिनेटमा गोल गरेका थिए ।
 
तेश्रो खेलमा बत्तिस पुतली युवा क्लबले पाण्डुबजार फ्रेण्डसिप क्लबलाई २–० गोलले पराजित गरेको छ । बत्तिप पु्तलीका लागि सुजन दंगालले ४५ र ५२ औं मिनेटमा गोल गरेका थिए ।
 
चौथो खेलमा बुद्धि विकास मण्डल बिबिएम ट्रेनिङ्ग सेन्टरले हल्चोक भैरव युवा क्लब ए लाई ५–१ गोलले पराजित गरेको छ । बुद्धि विकासका लागि अजय पुनले १, विवेक मल्ल २, ४३, टासी लामाले ४ र उज्वल रोक्काले १३ तथा हल्चोकका लागि अमिरराज सुनुवारले २९ औं मिनेटमा गोल गरेका थिए ।
