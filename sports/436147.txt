कोपा अमेरिकामा कोलम्बियाको सुखद सुरुवात

२२ जेठ, काठमाडौं । कोपा अमेरिका कप फुटबलमा कोलम्बियाले सुखद सुरुवात गरेको छ । शनिबार भएको उद्घाटन खेलमा कोलम्बियाले आयोजक अमेरिकालाई २-० गोल अन्तरले पराजित गरेको छ ।
क्यालिफोर्नियामा भएको खेलमा कोलम्बियाले आठौं मिनेटमा नै जापाटाको गोलबाट अग्रता लिएको थियो । ४२ औं मिनेटमा जेम्स रोडि्रग्वेजले गोल गर्दै पहिलो हाफमा टिमलाई २-० को अग्रता दिलाए ।
खेलमा थप गोल हुन सकेन र कोलम्बिया विजयी भएको छ । यो समूहमा कोष्टारिका र पाराग्वे पनि छ ।

