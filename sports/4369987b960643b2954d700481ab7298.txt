विराट गोल्ड कप : झापा र जर्ज टेलिग्राफबिचको खेल बराबरी भएपछि भोलि फेरि हुने

विराटनगर, फागुन ८ – विराटनगरमा जारी विराट गोल्डकप फुटबल प्रतियोगिता अन्तरगत शनिबारको खेल बराबरी भएपछि आइतबार फेरि खेल हुने भएको छ । 
झापा ११ र भारतको जर्ज टेलिग्राफ कोलकात्ताबिचको खेल बराबरी भएपछि आइतबार बिहान नौ बजे फेरि खेल्नेगरि स्थगित भएको खेल आयोजक समितिका संयोजक राजेन्द्र राउतले जानकारी दिनुभयो । 
खेलको १३ आैँ मिनेटमा झापा ११ को तर्फबाट देबेन्द्र तामाङले पहिलो गोल गरेर अग्रता दिलाए । हाफ टाइमअघिको इन्जुरी समयमा कोलकत्ताको तर्फबाट भएको गोलले झापालाई दवावमा पार्‍यो । कोलकत्ताको तर्फबाट पिन्टु बक्सीले गरेको गोलपछि खेल बराबरी भएको हो । निर्धारित ९० मिनेटमा पनि गोल हुन नसकेपछि खेलमा २० मिनेट समय थप गरिएको थियो । 
थप गरिएको २० मिनेटमा पनि गोल गर्न नसकेपछि खेल ट्राइबेकरमा जान भनिएको भएपनि साँझ परेको कारण खेल खेल्न झापाले नमानेपछि खेल आइतबार बिहान हुने गरि स्थगित भएको हो । कोलकत्ताको टिम ट्राइेबे्रकरमा जानको लागि तयार रहेको भएपनि झापाले खेल्न आनाकानी गरेपछि खेल आइतबार बिहान हुने भएको छ । 
शनिबारको खेल स्थगित भएसँगै आइतबार दुईवटा खेल हुने भएको छ । पहिलो खेल झापा ११ र  भारतको जर्ज टेलिग्राफ कोलकाताबिच प्रतिसपर्धा हुने छ । भने दोश्रो क्वाटर फाइलनको खेल भारतको युनाईटेड सिक्कीम फुटबल क्लब र मोरङ फुटबल क्लबबिच हुँदैछ । पहिलो खेल बिहान ९ बजे र दोश्रो खेल दिउँसो २ बजे हुने आयोजकले जनाएको छ ।
