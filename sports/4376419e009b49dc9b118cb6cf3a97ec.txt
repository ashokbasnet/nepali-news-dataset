फिफा वर्ष खेलाडीः मनोनयनमा को को परे, भोट कसरी दिने ?

कात्तिक २० – विश्व फुटबलको प्रशासकीय निकाय फिफाले वर्ष खेलाडी २०१६ का लागि मनोनयनमा परेका २३ खेलाडीको नाम सार्वजनिक गरेको छ । फिफाले फ्रान्सेली फुटबल म्यागजिनसँगको सहकार्य टुटेपछि यो वर्षदेखि फेरि फिफा वर्ष खेलाडी अवार्ड दिन लागेको छ । अवार्डका लागि फिफाले शुक्रबार २३ खेलाडीको नाम सार्वजनिक गरेको छ । 
को को परे मनोनयनमा ?
१) सर्जियो अग्युरोः म्यानचेस्टर सिटी/अर्जेन्टिना
२) ग्यारेथ बेलः वेल्स/रियल मड्रिड
३) जियानलुइजी बुफोनः इटाली/युभेन्टस
४) क्रिष्टियानो रोनाल्डोः पोर्चुगल/रियल मड्रिड
५) केविच डि ब्राउनः बेल्जियम/म्यानचेस्टर सिटी
६) एन्टोनी ग्रिजम्यानः फ्रान्स/एथ्लेटिको मड्रिड
७) जाल्टन इब्राहिमोविचः स्वीडेन/पेरिस सेन्ट जर्मेन/म्यानचेस्टर युनाइटेड
८) आन्द्रेस इनिएस्टाः स्पेन/बार्सिलोना
९) एन’गोलो कान्टेः फ्रान्स/लिसेस्टर सिटी/चेल्सी
१०) टोनी क्रसः जर्मनी/रियल मड्रिड
११) रोबर्ट लेवान्डोस्कीः पोल्याण्ड/बायर्न म्युनिख
१२) रियाद महरेजः अल्जेरिया/लिसेस्टर सिटी
१३) लियोनल मेस्सीः अर्जेन्टिना/बार्सिलोना
१४) लुका मोड्रिकः क्रोएसिया/रियल मड्रिड
१५) म्यानुएल नुएरः जर्मनी/बायर्न म्युनिख
१६) नेइमारः ब्राजिल/बार्सिलोना
१७) मेसुट ओजिलः जर्मनी/आर्सनल
१८) दिमित्री पेयटः फ्रान्स/वेष्ट ह्याम
१९) पउल पोग्बाः फ्रान्स/युभेन्टस/म्यानचेस्टर युनाइटेड
२०) सर्जियो रामोसः स्पेन/रियल मड्रिड
२१) एलेक्स सान्चेजः चिली/आर्सनल
२२) लुइस स्वारेजः उरुग्वे/बार्सिलोना
२३) जेमी भर्डीः इंग्ल्याण्ड/लिसेस्टर सिटी
फिफाले सन् १९९१ देखि २००९ सम्म पनि फिफा वर्ष खेलाडी अवार्ड दिँदै आएको थियो । तर त्यसपछि गएको वर्षसम्म फ्रेन्च फुटबलसँगको सहकार्यमा फिफा बालोन डी’ओर प्रदान गरिएको थियो । फिफाले आउँदो जनवरी ९ मा ज्युरिचमा हुने विशेष कार्यक्रममा फिफा वर्ष खेलाडी २०१६ को अवार्ड प्रदान गर्दैछ । त्यसअघि डिसेम्बर २ मा अन्तिम तीनमा पर्ने खेलाडीको नाम सार्वजनिक हुनेछ । अवार्डका लागि दुई किसिमको मतदान प्रक्रिया अपनाइने छ । विश्वका राष्ट्रिय टिमका कप्तान तथा मूख्य प्रशिक्षकले दिएको मतलाई ५० प्रतिशत तथा विश्वका झण्डै दुई सय खेल पत्रकार तथा अनलाइनमार्फत समर्थकले दिने मतले ५० प्रतिशत हिस्सा लिने छ । फिफाले पुरुष वर्ष फुटबल खेलाडीसहित विभिन्न ८ विधामा पुरस्कार प्रदान गर्ने छ । फिफा महिला वर्ष खेलाडी, पुरुष वर्ष प्रशिक्षक, महिला वर्ष प्रशिक्षक, वर्षको उत्कृष्ट गोल अवार्ड, फेयर प्ले अवार्ड, फ्यान अवार्ड र फिफा वर्ष टिम अवार्ड प्रदान गरिने छ । अवार्डका लागि मत दिन चाहने समर्थकले फिफा डट कममा गएर आफूलाई मन परेको खेलाडीलाई मत दिन सक्ने छन् ।
