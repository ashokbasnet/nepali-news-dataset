वेष्टइन्डिज विरुद्धको क्रिकेट श्रृंखला पाकिस्तानले जित्यो

साउन १० – वेष्टइन्डिज विरुद्धको एक दिवसीय क्रिकेट श्रृंखला पाकिस्तानले जितेको छ ।
पाँचौ तथा अन्तिम खेलमा वेष्टइन्डिजलाई ४ विकेटले हराउँदै पाकिस्तानले श्रृंखला ३–१ ले जितेको हो । २ सय ४३ रनको लक्ष्य पाकिस्तानले १ बल बाँकी छँदा भेट्टायो । पाकिस्तानका लागि अहमद शेहजादले सर्वाधिक ६४ र मिसबाह उल हकले ६३ रनको योगदान गरे ।
वेष्टइन्डिजका टिनो बेस्टले ३ विकेट लिए । पहिले ब्याटिङ गरेको वेष्टइन्डिजले पुरै ओभर खेलेर ७ विकेट गुमाउँदै २ सय ४२ रन जोडेको थियो ।
टिमका लागि ड्वायेन ब्राभोले ४८, मार्लोन स्यामुयल्सले ४५ र जोन्सन चाल्र्सले ४३ रन बनाए । पाकिस्तानका जुनैद खानले ३ तथा सइद अजमल र मोहम्मद ईरफानले समान २ विकेट लिए ।
