उरुग्वेविरुद्ध गोल गरेपछि मेस्सीले भने - पहिले निराश थिएँ, अहिले सम्हालिएँ

भदौ १७ – शुक्रबार बिहान भएको विश्वकपको दोस्रो क्वालिफायर अन्तर्गतको खेलमा अर्जेन्टिनाले उरुग्वेलाई १–० गोल अन्तरले हराएको छ । सन्यास घोषणा फिर्ता गरेपछि पहिलो पटक अर्जेन्टिनाको राष्ट्रिय टिमबाट खेलेका लियोनल मेस्सीले अर्जेन्टिनालाई जिताए । खेलको ४३ औं मिनेटमा मेस्सीले गोल गर्दै अर्जेन्टिनालाई जिताएका थिए । अजेन्टिनाका नयाँ कोच एडगार्डो बाउजाले मेस्सीलाई आग्रह गरेपछि उनी टिममा फेर्केका थिए । मेस्सीले खेलपछि अर्जेन्टिना टिभीसँग भने ‘म आफूलाई धेरै भाग्यमानी ठान्छु किनकी म राष्ट्रिय टिममा फर्किएँ । तर मैले सन्यास लिए पनि कसैलाई धोका नदिएको महसुस गरेको थिएँ ।’ हामी त्यसबेला धेरै निराश थियौं, तर अहिले हामी सम्हालिसकेका छौं । विश्वकपको दास्रो क्वालिफायर अन्तर्गत अर्जेन्टिनाले आउँदो बुधबार भनेजुएलासँग खेल्नेछ । तर मेस्सीले यो खेलमा आफू नहुन पनि सक्ने बताएका छन् । ‘म घाइते छु, मेरो तिघ्रामा चोट लागेको छ ।’
