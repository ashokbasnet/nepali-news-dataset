मैदान प्रवेश नगराएपछि स्वरेजले मुड्की बजारे

२८ जेठ, काठमाडौं । कोपा अमेरिका कप फुटबलमा उरुग्वे भेनेजुएलासँग पराजित भइरहँदा उसका भरपर्दा स्ट्राइकर लुइस स्वरेज भने बेन्चमा सिमित रहे ।
र, भेनेजुएलासँग व्यहोरेको १-० का अप्रत्यासित हारकै कारण १५ पटकको विजेता उरुग्वे समूह चरणबाटै बाहिरिएको छ । चोटका कारण पहिलो खेल गुमाएका स्वरेज दोस्रो खेलमा खेल्न चाहेका थिए ।
तर, प्रशिक्षकले उनलाई प्लेइङ ११ मा राखेनन् । खेलमा भेनेजुलाएलाले ३६ औं मिनेटमा गोल गरेको थियो । तर, उरुग्वेले कमब्याक गर्न सकेन ।
खेल अन्तिमतिर पुग्दा स्वरेजले आफूलाई मैदान पठाउन आग्रह गरेपनि प्रशिक्षक ओस्कार ताबरेजले अस्वीकार गरे । त्यसपछि रिसले आगो भएका स्वरेजले बेच्नको कभरमा मुड्की बजारे । त्यति गर्दा पनि उनको रिस मरेन । र, बैंकल्पिक खेलाडीका रुपमा लगाएको एप्रोन नै उतारेर फाले ।

Scenes! Uruguay eliminated from the Copa America and Luis Suarez throws a tantrum… #URUvVENhttps://t.co/Ao2dasIL0r
— Sportsbet.com.au (@sportsbetcomau) June 10, 2016

यद्यपि प्रशिक्षकले उनलाई मैदान पठाउन सक्थे वा सक्दैनथे प्रष्ट भएको छैन । किनभने उनलाई प्लेयरहरुको लिस्टमा उनको नाममा ० लेखिएको थियो । र, उसको अर्थ आउट हुन सक्छ ।
खेलपछि प्रशिक्षक ओस्कार ताबरेजले स्वरेज खेलका लागि फिट नभएको र डे अफमा रहेको दाबी गरे । उनले भने, उनले मलाई केही भनेका छैनन् । यदि रिसाएकै हुन् भने पनि मतलब छैन ।’
१८ दिन अघि मात्र स्वरेजको मंशपेशी च्यातिएको भन्दै उनले उनी विश्वकप छनौटका लागि फिट हुनु पर्ने बताए ।


