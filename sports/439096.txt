फुटबल खेलाडी तामाङलाई सम्मान
२९ जेठ, काठमाडौं । जुनियर फुटबल एकेडेमी (जेएफए)ले नेपाली राष्ट्रिय फुटबल टोलीका मिडफिल्डर राजु तामाङलाई सम्मान गरेको छ ।
बालुवाटारस्थित एकेडेमीमा शनिबार आयोजित कार्यक्रममा जेएफका संस्थापक तथा प्रमुख प्रशिक्षक प्रज्वलप्रताप क्षेत्रीले उहाँलाई दोसल्ला ओढाएर सम्मान गरे ।
तामाङलाई केही हप्ताअघि मात्र अखिल नेपाल फुटबल सङ्घ (एन्फा)ले वर्षको सर्वोत्कृष्ट खेलाडी घोषित गर्दै २५ लाख नगदसहित सम्मान गरेको थियो । नेपाली सेनाका सदस्य रहेका उनी त्रिभुवन आर्मी क्लबका समेत महत्वपूर्ण खेलाडी हुन् ।
प्रमुख प्रशिक्षक क्षेत्रीले फुटबलमार्फत लामो समय देशका लागि योगदान दिएका तामाङजस्ता खेलाडीलाई उचित कदर गर्ने परिपाटी बसेमा नयाँ पुस्तालाई पनि हौसला मिल्ने बताए ।
सम्मानित खेलाडी तामाङले जुनियर खेलाडीलाई अनुशासित भएर प्रशिक्षण गर्न आग्रह गर्दै देशको फुटबललाई माथि पु¥याउने उत्कृष्ट फुटबलर बन्न सुझाव दिए ।
फुटबल प्रशिक्षार्थीका अभिभावक समीर थापाले प्रशिक्षणमा सहयोग पुगोस् भन्ने हेतुले एकेडेमीलाई २० हजारबराबरको प्रशिक्षण सामग्री प्रदान गरे ।

