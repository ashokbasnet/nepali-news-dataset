ए डिभिजन लिग : एपिएफको ए डिभजिनमै रहने संभावना बलियो

काठमाडौं, पुस २९ - सहिद स्मारक ए डिभिजन लिग फुटबल अन्तर्गत आजको पहिलो खेलमा सशस्त्र प्रहरीको एपिएफ क्लव विजयी भएको छ । 

यसअघि नैरेलिगेशनमा परिसकेको बौद्ध फुटबल क्लवलाई ३–२ ले हराउँदै एफिएफले रेलिगेसनबाट बच्ने संभावना बलियो बनाएको छ ।

एपिएफको १३ खेलबाट १५ अंक छ भने रेलिगेसनको खतरामा परेको मध्यपुर युथ एशोसिएसनको १३ खेलबाटै १० अंक मात्र छ । यस्तै समान १२ खेल खेलेका हिमालयन सेर्पा क्लवको १३ र जाऊलाखेल युथ क्लवको १४ अंक छ ।

एपिएफको जितमा सन्तोष श्रेष्ठले २ तथा शिवराम गिरीले १ गोल गरे । बौद्धका लागि सुविन  श्रेष्ठ र अजित भण्डारीले १–१ गोल फर्काए पनि त्यसले हार टार्न सकेन ।
