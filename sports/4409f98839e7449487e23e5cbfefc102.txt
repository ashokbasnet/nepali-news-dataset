पिएसजीसँग म्यानचेस्टर युनाइटेड २–० ले पराजित

साउन १४ – म्याचेस्टर युनाइटेड विरुद्धको मैत्रीपूर्ण फुटबल खेलमा पेरिस सेन्ट जर्मेन (पिएसजी) विजयी भएको छ । अमेरिकाको सिकागोमा बिहीबार बिहान भएको खेलमा फ्रान्सेली क्लब पिएसजीले इंग्लिस क्लब म्यानचेस्टर युनाईटेडलाई २–० ले हराएको हो । खेलको २५ औं मिनेटमा पिएसजीका बेल्ज म्याथ्युडी गोल गर्दै सुरुवाती अग्रता दिलाए । ३४ औं मिनेटमा जाल्टान इब्राहिमोविचले गोल गर्दै पिएसजीको अग्रता  दोब्बर पारे । म्यानचेस्टर युनाइटेडले खेलमा फर्कने केही प्रयास गरेपनि त्यो सफल भएन र नतिजा २–० ले पिएसजीको पक्षमा गयो । युरोपियन फुटबलको नयाँ सिजन सुरु हुनु अघि मैत्री पूर्ण खेलका लागि पिएसजी र युनाइटेड अमेरिका पुगेका हुन् ।
– एजेन्सीको सहयोगमा
