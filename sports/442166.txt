एक लाख नगदसहित निमालाई स्काउटको सम्मान
५ असार, काठमाडौं । नेपाल स्काउटले १२ औं सागकी स्वर्ण पदक विजेता निमा घर्तीमगरलाई एक लाख रुपैयाँसहित सम्मान गरेको छ ।
नेपाल स्काउटले आइतबार आफ्नो ६४ औं स्थापना दिवसको अवसर पारेर उसुकी स्वर्ण विजेता निमालाई एक लाख रुपैयाँसहित सम्मान गरेको हो ।
युवा तथा खेलकुदमन्त्री सत्यनारायण मण्डल र नेपाल स्काउटका प्रमुख आयुक्त रविन दाहालले सम्मानपत्र र एक लाख रुपैयाँको चेक प्रदान गरे । स्काउटले निमालाई प्रशंसनीय आचरण पदक पनि दिएको छ ।
नेपाल स्काउटले निमासँगै संविधान र स्काउटको झण्डासहित सगरमाथाको आरोहण गरेका झापाका अनिष लुईंटेललाई पनि एक लाख रुपैयाँसहित सम्मान गरेको छ ।

