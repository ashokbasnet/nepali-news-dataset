अल्कालाई हराउँदै सुमेरुले जित्यो उपाधि

काठमाडौं । उपत्यकास्तरीय अन्तर अस्पताल फुटसल प्रतियोगितामा अल्का अस्पताललाई पराजित गर्दै सुमेरु अस्पतालले फाइनल खेलको उपाधि जितेको छ ।
उपत्यकाभरीका करिब १० वटा अस्पतालहरु सहभागी भएको उक्त प्रतियोगितामा फाइनल खेलको ८० मिनटसम्म ४-४ गोलको बरावरीमा तीव्र प्रतिष्पर्धा गरिरहेका दुवै टिमका खेलाडीहरु मध्ये सचिन महर्जनले खेलको अन्तिम ९० औं मिनटमा निर्णायक गोल गरी सुमेरु अस्पताललाई उपाधि दिलाएका थिए ।
उपत्यका भित्रका अस्पताल र कर्मचारीहरुहरुबीच आत्मियता र सौहार्दताको बातावरण बनाउन बिशेष भूमिका स्थापित गराउने उदेश्यले संचालन गरिएको प्रतियोगिताको आयोजना ललितपुर स्थित स्टार अस्पताले गरेको थियो ।

