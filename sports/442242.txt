अन्तर अस्पताल फुटसलमा सुमेरुलाई उपाधि

५ असार, काठमाडौं । उपत्यकास्तरीय अन्तर अस्पताल फुटसल प्रतियोगितामा अल्का अस्पताललाई पराजित गर्दै सुमेरु अस्पतालले फाइनल खेलको उपाधि जितेको छ ।
प्रतियोगितामा सुमेरु अस्पतालले ४ का विरुद्ध ५ गोल गर्दै उपाधि जितेको हो । फाइनल खेलको ८० मिनेटसम्म ४-४ गोलको बरावरी थियो । खेलको अन्तिम ९० औं मिनेटमा सचिन महर्जनले सुमेरुका लागि निर्णायक गोल गगरे ।
अस्पताल र कर्मचारीहरुबीच आत्मियता र सौहार्दताको वातावरण बनाउन ललितपुरस्थित स्टार अस्पतालले प्रतियोगिताको आयोजना गरेको थियो ।
प्रतियोगितामा उपत्यकाभरिका करिब १० वटा अस्पतालहरु सहभागी थिए ।

