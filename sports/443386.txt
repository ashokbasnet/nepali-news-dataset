अर्जेन्टिना कोपा अमेरिकाको फाइनलमा
८ असार, काठमाडौं । अर्जेन्टिना कोपा अमेरिकाको फाइनलमा पुगेको छ ।
आज अमेरिकाको टेक्सासमा भएको खेलमा घरेलु टोली अमेरिकाविरुद्ध ४-०को जित निकाल्दै अर्जेन्टिनाले कोपा अमेरिकाको फाइनलमा स्थान पक्का गरेको हो । अब उसले उपाधिका लागि कोलम्बिया र चिलीबीचको बिजेतासँग खेल्नु पर्नेछ ।
लियोनल मस्सीले अर्जेन्टिनाको लागि गोलको कीर्तिमान राखेको खेलमा मेस्सी, लाभाजी र हिगुइनले गोल गरेका थिए ।
खेलको पहिलो ३ मिनेटमा नै लाभाजीले हेडमार्फत अर्जेन्टिनालाई सुरुवाति अग्रता दिलाएका थिए । ३२ औं मिनेटमा पाएको फ्रि किकमा उत्कृष्ट गोल गर्दै मेस्सीले ५५ गोलको कीर्तिमान राखेका हुन् ।
दोस्रो हाफको ५० औं र ८६ औं मिनेटमा हिगुइनले गोल गर्दै अर्जेन्टिनालाई उपाधि नजिक पुर्‍याएका हुन् ।

