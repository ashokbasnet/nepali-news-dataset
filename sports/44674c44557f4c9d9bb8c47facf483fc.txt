दोश्रो एकदिवसीय क्रिकेटमा भारतद्वारा अष्ट्रेलिया पराजित

काठमाडौं, असोज ३१ - रोहित शर्मा, विराट कोहली र शिखर धवनको उत्कृष्ट ब्याटिङसँगै भारतले अस्ट्रेलियाविरुद्धको दोस्रो एक दिवसीय क्रिकेट ९ विकेटले जितेको छ ।
जयपुरमा जितका लागि पाएको ३ सय ६० रनको लक्ष्य भारतले ४३ दशमलव ३ ओभरमा मात्र १ विकेट गुमाएर भेट्टायो । भारतका लागि रोहित शर्माले १७ चौका र ४ छक्का सहित नटआउट १ सय ४१ रनको बनाए ।
विराट कोहलीले पनि ५२ बल खेल्दै ८ चौका र ७ छक्का सहित नट आउछ १ सय रनको योगदान दिए । यस्तै शिखर धवनले ९५ रनको योगदान दिए । जितसँगै भारतले ७ खेलको एकदिवसीय श्रृंखलामा १–१ को बराबरी गरेको छ ।
यसअघि टस जितेर पहिला ब्याटिङ गरेको अस्ट्रेलियाले निर्धारित ५० ओभरमा ५ विकेटको क्षतिमा ३ सय ५९ रन बनाएको थियो । अष्ट्रेलियका कप्तान जर्ज बैलीले नट आउट ९२ रन बनाए भने फिलिप्स हग्स ८३ रनमा आउट भए । यी २ बीचको तेश्रो एकदिवसीय क्रिकेट शनिबार मोहालीमा हुने छ ।
