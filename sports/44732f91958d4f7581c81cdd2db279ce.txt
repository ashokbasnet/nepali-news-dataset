विकास रनिङ शिल्ड : थ्रीस्टारलाई हराउँदै एपीएफले जित्यो उपाधि

चितवन, फागुन १९ – चितवनमा भएको विकास रनिङ शिल्ड प्रतियोगिताको उपाधि सशस्त्र प्रहरीको एपीएफले जितेको छ ।

एपीएफका लागि खेलको चौथो मिनेटमा बिकु लामाले गरेको गोल नै निर्णायक भयो ।  खेलको निर्धारित समयमा थ्रीस्टारले गोल फर्काउन नसक्दा एपीएफ एक शून्यले विजयी भयो । 
प्रतियोगिताको विजेता एपीएफले ५ लाख र उपविजेता भएको थ्रीस्टारले २ लाख ५० हजार रुपैयाँ पुरस्कार पाए ।
