बलियो बन्दै बार्सा, ३ करोड यूरोमा लग्यो पाको

भदौ १५ – बार्सिलोनाले भ्यालेन्सिया तथा स्पेनका स्ट्राइकर पाको अलकासेलाई अनुबन्ध गरेको छ । २३ वर्षका पाको स्पेनको नयाँ युवा प्रतिभा हुन् । उनले गएको तीन वर्षमा भ्यालेन्सियाबाट ला लिगामा ३० गोल गरेका छन् । पाकोले बार्सिलोनासँग पाँच वर्षको सम्झौता गरेका हुन् । पाकोले गएको सिजन ला लिगामा रियल मड्रिड तथा एथ्लेटिको मड्रिड विरुद्धको खेलमा गोल गरेका थिए । बार्सिलोनाले पाकोलाई तीन करोड युरोमा अनुबन्ध गरेको हो ।
