म्यानचेष्टर युनाइटेड आए इब्राहिमोभिच, भन्छन्, हामी जित्न चाहन्छौं
१८ असार, काठमाडौं । म्यानचेष्टर युनाइटेडले जाल्टन इब्राहिमोभिचलाई अनुवन्ध गरेको छ । र, उसका म्यानेजर जोसे माउरिन्होले क्लबमा आवद्ध भएका जाल्टनलाई विश्वकै उत्कृष्ट स्ट्राइकर मध्येको एक भनेका छन् ।
३४ वर्षे इब्राहिमोभिचले भने जोसे माउरिन्होसँग फेरि एक पटकसँगै यात्रा गर्न धेरै पर्खन नसकेको बताए । माउरिन्हो इन्टल मिलानका प्रशिक्षक रहँदा जाल्टन इब्राहिमोभिच पनि एक सिजन क्लबमा थिए । उनी एक विजेता हुन् र म पनि एक विजेता हुँ, इब्राहिमोभिचले भनेका छन्, हामी दुबैलाई थाहा छ कि हामी के चाहन्छौं । हामी जित्न चाहन्छौं ।’
स्वीडेनका स्ट्राइकरले चार देशमा उपाधि जितिसकेका छन् र अब ओल्ड ट्राफड आइपुगेका छन् ।  उनले एक वर्षे सम्झौता गरेका छन् ।
युनाइटेडका प्रशिक्षक माउरिन्होले जाल्टनलाई परिचय गराउन आवश्यक नरहेको बताए । उनले विश्वका महत्वपूर्ण लिग जितेको भन्दै माउरिन्होले भने, अब उनीसँग विश्वकै उत्कृष्ट लिग खेल्ने मौका छ । मलाई विश्वास छ, उनले यौ मौकालाई सदुपयोग गर्नेछन् र हामी उपाधि जित्न सँगै काम गछौं ।’

