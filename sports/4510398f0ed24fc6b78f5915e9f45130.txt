​एसिया कप क्रिकेटको तयारीका लागि नेपालले बंगलादेशसँग अभ्यास खेल खेल्ने

काठमाडौं, कात्तिक ९ – नेपालले १९ वर्ष मुनिको एसिया कप क्रिकेटका लागि बंगलादेशसँग अभ्यास खेल खेल्ने भएको छ । 
नेपाली टीमले अभ्यास खेलका लागि गरेको आग्रह बंगलादेशी टीमले स्वीकार गरेकाले आउँदो सोमबार नेपाली टीम बंगलादेश जाने टीम म्यानेजर रमन शिवाकोटीले जानकारी दिनुभयो । नेपाली टीमले बंगलादेशको १९ बर्षमुनिको राष्ट्रिय टीमसँग ३ वटा अभ्यास खेल खेल्नेछ । 
त्यसपछि नेपाल फर्किने र  एसिया कप खेल्न मलेसिया जाने उहाँले बताउनुभयो । १९ वर्ष मुनिको एसिया कप क्रिकेट कात्तिक २३ गतेदेखि मलेसियामा हुँदैछ ।
