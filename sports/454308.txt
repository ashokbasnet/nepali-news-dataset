इस्टबर्नविरुद्ध नेपालको उकृष्ट प्रदर्शन, बनायो ३०० रन

२ साउन, काठमाडौं । बेलायत भ्रमणमा रहेको नेपाली क्रिकेट टोलीले इस्टबर्न क्लबविरुद्ध उत्कृष्ट प्रदर्शन गरेको छ ।
टस जितेर पहिले ब्याटिङ गरेको नेपालले निर्धारित ५० ओभरमा ३ विकेट गुमाएर ३०० रन बनायो । ओपनर अनिल मण्डलले ७३ रन बनाए । शरद भेषावकरले ६० रन बनाए ।
सुवास खकुरेल भने मात्र ६ रनमा आउट भएका थिए । विनोद भण्डारी ७७ र राजु रिजाल ६० रनमा अविजित रहे । इस्टबर्न क्लबले अहिले जवाफी ब्याटिङ गरिरहेको छ ।

