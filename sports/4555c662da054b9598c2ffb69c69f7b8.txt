युएइले नेपाललाई दियो १ सय १५ रनको लक्ष्य, सोमपालले लिए ४ विकेट

काठमाडौं, माघ २८ – युएइले नेपाललाई १ सय १५ रनको लक्ष्य पेश गरेको छ । नामिबियाको विन्डहक स्थित मैदानमा टस जितेर फिल्डिङ रोजेको नेपालले ३१ ओभरमा युएइको सबै विकेट झारेको हो । वर्षाका कारण तीन घण्टा ढिलो सुरु भएको खेल ३४ ओभरमा छोट्याइएको छ ।
युएइलाइ १ सय १५ रनमा समेटने क्रममा नेपालका सोमपाल कामीले सबैभन्दा धेरै ४ विकेट लिए, सन्दीप लामिछानेले ३, पारस खडका २ र करण केसीले १ विकेट लिए ।

पहिलो ओभरमा नै युएइका ओपनिङ ब्याट्सम्यान असफाक अहमद शून्य रनमा नै आउट गरेका नेपालका सोमपाल कामीले साताैं ओभरमा युएइका गुलाम सवारलाई १६ रनमा आउट गर्दै व्यत्तिगत दोस्रो विकेट हात पारे । अाफ्नाे नामकाे तेस्राे तथा खेलकाे नवौ विकेट लिने क्रममा मोहम्मद नामिदलाई १० रनमा आउट गरेका सोमपालले १० औं विकेटका लागि अमिद राझालाई ८ रनमा आउट गराउदै अाफ्नाे नाममा ४ विकेट लेखाए  ।
आठौं ओभरमा नेपालका करण केसीले तेस्रो विकेट लिएका थिए । उनले युएइका गुलाम सवारलाई १६ रनमा आउट गरेका हुन् । चारौं,पाँचौ र छैटौं विकेट सन्दीप लामिछानेको नाममा रह्यो । युएइका रमिज साहजलाई ४ रनमा आउट गरेका सन्दीपले मोहम्मद उस्मानलाई शून्य रनमा पेभेलिएनको बाटो देखाएका हुन् ।

३० रन बनाएर खेलिरहेका युएइका साहिमन अन्वारलाई सन्दीपले २२ औं ओभरमा आउट गरेका थिए । सातौं र आठौं विकेट नेपालका कप्तान पारस खडकाकाे नाममा रह्याे । पारसले अद्नान मुफ्त्तीलाई १८ र मोहम्मद बोटालाई १५ रनमा आउट गरेका थिए । नेपाल अबकाे कहीबेरमा ब्याटिङमा उत्रने छ ।
यसअघि खेलेका दुई खेलमा एक खेलमा जित र एक खेलमा हार ब्यहोरेका दुवै देशलाई अंक तालिकाको शीर्ष स्थानमा रहन आजको खेल जित्नै पर्ने दवाव छ ।
