आकाश र तुलसी आईटीएफ वर्ष खेलाडी

२२ साउन, काठमाडौं । नेपाल अन्तर्राष्ट्रिय तेक्वान्दो महासंघ (आईटीएफ) ले बाग्लुङका आकाशचन्द्र घर्ती मगर र नुवाकोटकी तुलसी थापा मगरलाई आईटीएफ वर्ष खेलाडी- २०७२ बाट  पुरस्कृत गरेको छ ।
पुरुष वर्ष खेलाडीको अवार्ड थापेका आकाशले राष्ट्रिय प्रतियोगितामा स्वर्ण जित्नुका साथै उत्कृष्ट खेलाडी घोषित भएका थिए । उनले भारतको गोवामा भएको दक्षिण एसियाली तेक्वान्दो (आईटीएफ) प्रतियोगितामा १ स्वर्ण, १ रजत र १ कांस्य जितेका थिए ।
त्यस्तै महिला वर्ष खेलाडी तुलसीले राष्ट्रिय प्रतियोगितामा स्वर्ण जितेकी थिइन् । तुलसीले गोवाको दक्षिण एसियाली तेक्वान्दोमा २ स्वर्ण हात पारेकी थिइन् ।
त्यसै अवसरमा नुवाकोटका बासुदेव भट्ट वर्ष प्रशिक्षक- २०७२ को अवार्डबाट सम्मानित भए । काभ्रे उत्कृष्ट संघका रुपमा पुरस्कृत भयो । सम्मानित सबैले समान ६-६ हजार नगदसहित प्रशंसापत्र पाए ।

