माइकल फेल्प्सले जिते कीर्तिमानी १९ औं स्वर्ण

२४ साउन, काठमाडौं । अमेरिकाकी पौडीबाज माइकल फेल्प्सले कीर्तिमानी १९ औं ओलम्पिक स्वर्ण पदक जितेका छन् ।
उनले रियो ओलम्पिकको पुरुष ४ गुणा एक सय मिटर फ्रि स्टाइल रिलेमा स्वर्ण जितेका हुन् । फेल्प्सले अमेरिकाको तर्फबाट दोस्रो नम्बर स्विमिङ गरेका थिए।
पहिलो सय मिटरमा अमेरिकी पौडीबाज फ्रेन्च खेलाडीसँग पछि परेका थिए । तर, दोस्रो सय मिटरमा फेल्प्सले नै अग्रता दिलाए र अन्य अमेरिकी खेलाडीले कायम राख्दा फेल्प्स १९ औं स्वर्ण जित्न सफल भए।
३१ वर्ष फेल्प्स ओलम्पिकको इतिहासमा सबैभन्दा विभुषित खेलाडीका रुपमा ब्राजिल पुगेका थिए । र, अब उनले पाँच ओलम्पिकमा गरी १९ स्वर्णसहित २३ पदक जितेका छन् ।
लण्डन ओलम्पिकपछि सन्यास लिएका उनले २०१४ मा आफ्नो घोषणा फिर्ता लिएका थिए ।

