ब्राजिलको अर्को खराव प्रदर्शन, इराकसँग बराबरीमा रोकियो

२४ साउन, काठमाडौं । आयोजक राष्ट्र ब्राजिल रियो ओलम्पिकको पुरुष फुटबलमा लगातार दोस्रो खेलमा बराबरीमा रोकिएको छ ।
बार्सिलोनाका फवार्ड नेयमारको कप्तानीमा रहेको ब्राजिलले लज्जास्पद रुपमा इराकसँग गोलरहित बराबरी खेलेको हो ।
यसअघि आफ्ना पहिलो खेलमा ब्राजिल दक्षिण अफि्रकासँग पनि गोलसरिहत बराबरीमै रोकिएको थियो ।
ब्राजिले पाँच पटक विश्वकप जितेको छ । तर, अहिलेसम्म उसले ओलम्पिकको पुरुष फुटबलमा स्वर्ण जित्न सकेको छैन ।
यो पटक घरेलु मैदानमा भएको ओलम्पिकमा ब्राजिलले यो सपना पूरा गर्ने अपेक्षा गरिएको थियो ।  तर, ब्राजिलियन खेलाडीहरुले लगातार समर्थकहरुले निराश पारेका छन् ।
सोमबार इराकविरुद्धको खेल हेर्न झण्डै ६० हजार दर्शक रंगशाला पुगेका थिए । खेलमा ब्राजिलका खेलाडीहरुले विपक्षको पोष्टमा २० प्रहार गरेका थिए, जसमध्ये ६ मात्र सहि दिशामा थियो ।
खेलपछि ब्राजिलका प्रशिक्षकले आफूहरुले समर्थकसँगमा माफी माग्नु पर्ने बताए ।

