ओलम्पिकको पहिलो राउण्डमा हारे जोकोभिच, गहभरी आँसु पार्दै मैदान छाडे

२४ साउन, काठमाडौं । शीर्ष वरियता टेनिस खेलाडी नोभाक जोकोभिच रियो ओलम्पिकको पहिलो चरणबाटै बाहिरिएका छन् ।
सर्बियाका जोकोभिचले पुरुष सिंगलतर्फको खेलमा अर्जेन्टिनाका हुवा मार्टिन डेलपोर्टोसँग हार व्यहोरेका हुन् । जोकोभिच ७-६(७-४) ७-६ (७-२) को सेटमा पराजित भए ।
ओलम्पिकको पहिलो राउण्डबाटै बाहिरिएपछि मैदान छाड्ने क्रममा जोकोभिचले गहभारी आँसु पारेका थिए । पहिलो ओलम्पिक स्वर्ण जित्ने प्रयास असफल भएपछि जोकोभिचलजे यो आफ्नो जीवनको सबैभन्दा कठिन हार भएको प्रतिक्रिया दिएका छन् ।
गत जुनमा फ्रेन्च ओपन जितेपछि जोकोभिच पछिल्लो ४७ वर्षमा चार वटै ग्राण्डस्लाम जित्ने पहिलो टेनिस खेलाडी बनेका थिए । तर, ओलम्पिकमा उनी पराजित भएका छन् ।

