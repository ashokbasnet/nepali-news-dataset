बार्यन जाने निर्णय गलत थियोः गोट्जे

२५ साउन, काठमाडौं । मारियो गोट्जेले बार्यन म्युनिख जाने आफ्नो निर्णय गलत भएको स्वीकार गरेका छन् ।
जोट्जे र उनका बोरुसिया डर्टमुन्डको टिममेटले जर्मन सुपर कपमा आइतबार बार्यन म्युनिखसँग खेल्दैछ ।
बार्यनमा कठिन तीन सिजन विताएका गोट्जे चार वर्षे सम्झौता गर्न डर्टमुन्ड फर्किएका छन् । २४ वर्षे मिडफिल्डरले भनेका छन्, शनिबार हाम्रो लागि महत्वपूर्ण खेल छ र हामी यो जित्न चाहन्छौं ।’
उनले डर्टमुन्ड छाडेर बार्यन म्युनिख जाने २०१३ को निर्णय गलत थियो भनेका छन् ।
बार्यनबाट बुन्डेजलिगामा ७३ खेल खेलेका उनले २२ गोल गरेका छन् । टिममा पहिलो रोजाइमा पर्न उनले बार्यनमा निकै संघर्ष गर्नु परेको थियो ।
उनी गत सिजन लिगमा १४ खेल मात्र खेले । जसमध्ये ७ खेल मात्र पूरै ९० मिनेट खेलेका थिए ।

