लिसेस्टरका प्रशिक्षक रिनेरीले ४ बर्ष सम्झौता लम्ब्याए

काठमाडौं । इंग्लिस प्रिमियर लिग च्याम्पियन लिसेस्टर सिटीका मुख्य प्रशिक्षक क्लाउडियो रिरेरीले क्लवसँग थप चार बर्षको लागि सम्झौता नविकरण गरेका छन् ।
६४ बर्षीय इटलीयन प्रशिक्षक रिनेरीले आवद्ध भएको पहिलो बर्षमै लिसेस्टरको इतिहासमै पहिलो पटक पि्रमियर लिगको उपाधि दिलाएका थिए ।
मुख्य खेलाडीहरु कास्पर चेमिचेल, वेस मोर्गान र जेमी भार्डीसँगै प्रशिक्षक रिनेरीले पनि सम्झौता नविकरण गरेका हुन् । ‘यहाँ रहँदा छुट्टै उर्जा महशुस हुन्छ । मालिक र कर्मचारीदेखि खेलाडी र समर्थकसम्मका लागि यो केहि खास छ’ क्लबको वेवसाइटमा रिनेरीले भनेका छन् ।
उनले थपे, ‘हाम्रो टिम वर्क र मेहनतका कारण हामीले गत सिजन जादुयी सफलता हासिल गर्न सफल भयौं । यदि यस्तै मेहनत कायम राख्ने र हाम्रो लक्ष्य कायम राख्न सकियो भने हामी हाम्रो सफलतालाई कायमै राख्न सफल हुनेछौं ।’
गत सिजन लिसेस्टरलाई बाजीगरहरुले पि्रमियर लिग जित्ने सम्भावनामा ५०००-१ को बाजी राखेका थिए । अहिले आगामी महिना हुने च्याम्पियन्स लिग ड्र मा लिसेस्तर शीर्ष स्थानमा हुनेछ ।
लिसेस्टरले गत आइतबार भएको कम्युनिटी सिल्डमा म्यान्चेस्टर युनाइटेडसँग २-१ को पराजय ब्यहोरेको थियो । उसले हल सिटीसँगको खेलसँगै आगामी शनिबारदेखि पि्रमियर लिगको नयाँ सिजन सुरु गर्दैछ ।
लिसेस्टरका उपाध्यक्ष एइयावाट श्रीभाद्धानाप्राभाले भने, ‘१२ महिना अगाडि हामीले अनुवन्ध गरेका यी व्यक्तित्वले आफ्नो ज्ञान र अनुभवले हाम्रो दीर्घकालिन योजनालाई अर्को चरणमा पुर्‍याउन सहयोग गरे ।’
लिसेस्टरका कप्तान मोर्गानले बिबिसी रेडियोसँग भनेका छन्, ‘यो शानदार समाचार हो । यो समाचारले सबैजना खुसी छन् । गत सिजनमा हाम्रो सफलताको सबैभन्दा ठूलो श्रेय हाम्रा प्रशिक्षकलाई जान्छ । यसले सबैको पछाडि बसेर हामीलाई उर्जा दिएका छन् ।’

