मैत्रीपुर्ण फुटसल खेल ८-८ गोलको बराबरीमा

२८ साउन, काठमाडौं । अन्तर्राष्ट्रिय युथ दिवसको अवसरमा आयोजित मैत्रीपूर्ण फुटसल खेल बराबरीमा टुंगिएको छ । विद्यार्थी सरोकार नेपालले शुक्रबार आयोजना गरेको मैत्रीपूर्ण खेलमा पत्रकारको टोलीले आयोजकसँग ८-८ गोलको बराबरी खेलेको हो ।
आयोजक टोलीका लागि ध्रुवराज न्यौपानेले हृयाट्रिक गरे भने जीवन राई र हरीराम ढुंगानाले दुई-दुई गोल गरेका थिए । बाँकी एक गोल रामशरण सापकोटाले गरे ।
पत्रकार टोलीका लागि भने दिपेन्द्र गुरुङले चार गोल तथा सन्तोष खड्काले तीन गोल गरे । बाँकी एक गोल मनोज राईले गरे ।
पत्रकारको टोलीमा प्रेस चौतारीका उपाध्यक्ष विश्वमणी सुवेदी, मात्रिका पौडेल, माधव पौडेल, दिपेन्द्र गुरुङ, राजेश थापा लगायतको सहभागिता थियो ।
मैत्रीपूर्ण खेलको उदघाटन पुनर्निर्माण प्राधिकरणका सहसचिव सुमन दाहालले गरेका थिए ।

