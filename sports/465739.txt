पहिलो खेलमै डिफेण्डिङ च्याम्पियन लिसेस्टर पराजित

२९ साउन, काठमाडौं । इंग्लिस प्रिमियर लिग फुटबलको पहिलो खेलमा नै डिफेण्डिङ च्याम्पियन लिसेस्टर सिटीले हार व्यहोरेको छ ।
शनिबार भएको खेलमा लिसेस्टर म्यानेजर विना मैदान उत्रिएको हल सिटीसँग २-१ गोल अन्तरले पराजित गरेको छ ।
घरेलु मैदानमा भएको खेलमा हलले पहिलो हाफको अन्तिम मिनेटमा डिओमान्डको गोलबाट अग्रता लिएको थियो । दोस्रो हाफको दोस्रो मिनेटमा नै पाएको पेनाल्टीमा लिसेस्टरका महरेजले गोल गरे ।
तर, ५७ औं मिनेटमा हलले फेरि अग्रता लियो । उसका लागि स्नोडग्राले गोल गरेका हुन् । खेलमा थप गोल हुन सकेन र गत सिजनको विजेता लिसेस्टर पराजित भएको छ ।

