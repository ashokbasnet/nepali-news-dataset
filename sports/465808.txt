मोहम्मद फराह बीचमै लडे, तर स्वर्ण जितेरै छाडे
३० साउन, काठमाडौं । बेलायतका मोहम्मद फराहले रियो ओलम्पिकको १० हजार मिटर दौडमा स्वर्ण जितेका छन् । उनी लगातार तीन ओलम्पिक स्वर्ण जित्ने पहिलो बेलायती ट्राक एण्ड फिल्ड एथलेट हुन् ।
३३ वर्षे धावक दौडका क्रममा बीचमा लडेका थिए । तर, उठेर फेरि दौडिएका उनी स्वर्ण पदक जित्न सफल भएका छन् ।
उनी बुधबार ५ हजार मिटरमा लण्डनमा जितेको स्वर्णको रक्षाका लागि दौडिनेछन् ।
‘मैले आफ्नो तीन बच्चाहरुका लागि स्वर्ण जितेको छु, उनले भने, अब मेरो सानो छोराका लागि ५००० मिटरमा स्वर्ण जित्न चाहन्छु ।’

