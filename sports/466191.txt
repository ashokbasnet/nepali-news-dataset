पाथीभरा गोल्डकपः सुनसरीलाई हराउँदै इलाम सेमिफाइनलमा
३० साउन, ताप्लेजुङ । ताप्लेजुङमा जारी पाथीभरा गोल्डकप नकआउट फुटवल प्रतियोगिता अन्तर्गत आइतबार भएको खेलमा सुनसरी ११ लाई हराउँदै इलाम सेमिफाइनलमा प्रवेश गरेको छ ।
अब सेमिफाइनलमा इलामले आयोजक ताप्लेजुङको संघर्ष स्पोर्टिङ क्लवसँग खेल्नेछ । आइतबारको खेलमा इलामले सुनसरी जिल्ला फुटवल संघलाई हराएपछि सेमिफाइनल यात्रा तय गरेको हो ।
आइतबारको खेलमा इलामको तर्फवाट बिक्रम राईले खेल सुरु भएको २ मिनेटमै गोल गरेका थिए । डि बक्स भित्रको गोललाई सुनसरीका किपर पूर्ण चेम्जोङले हेड गरेर फर्काउन खोज्दा लडेपछि त्यसको फाइदा उठाउदै बिक्रमले खाली पोष्टमा गोल गरेका थिए ।
विक्रमले गरेको गोलनै सेमिफाइनल यात्राका लागि निणर्ायक बन्न पुग्यो । आइतवारको म्यान अफ दि म्याचपनि विक्रम नै भएका छन् ।
सोमबार हुने पहिलो चरणको अन्तिम खेलमा रोयल फुटवल क्लव सिलीगुडी भारत र गोर्खा स्पोर्टिङ क्लव दमक झापा भिड्नेछन् ।

