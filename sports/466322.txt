बार्सिलोना जित्यो, स्वरेज र मुनिरले गोल गरे
३१ साउन, काठमाडौं । दोस्रो हाफमा लुइस स्वरेज र मुनिरले गरेको गोलको मदतमा स्पेनिस सुपर कपको पहिलो लेगमा बार्सिलोनाले सेभिल्लामाथि जित हात पारेको छ ।
आइतबार राति भएको खेलमा बार्सिलोनाले सेभिल्लामाथि २-० को जित हात पारेको हो ।
सेभिल्लाको घरेलु मैदानमा भएको खेलको पहिलो हाफ गोलरहित बराबरीमा सकिएको थियो । तर, दोस्रो हाफमा डेनिस स्वरेज र टुरानको सहयोगमा स्वरेजले गोल गर्दै बार्सिलोनालाई अग्रता दिलाए ।
लिओनल मेस्सीको सहयोगमा मुनिसले गोल गरेपछि बार्सिलोनाको जित सुनिश्चित भयो ।
दोस्रो लेग बुधबार बार्सिलोनाको घरेलु मैदान नाउ क्याम्पमा हुनेछ ।

