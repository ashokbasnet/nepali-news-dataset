उत्कृष्ट प्रदर्शनका बाबजुद भारतीय जिम्न्याष्ट पदकबाट चुकिन्

काठमाडौं । भारतीय जिम्न्याष्ट दीपा कर्मकार शानदार प्रदर्शनका बाबजुदपनि रियो ओलम्पिक अन्तर्गत जिम्न्याष्ट वाल्ट इभेन्टमा चौथो नम्बरमा रहिन् ।
उनले दुई प्रयासमा कुल १५.०६६ अंक हासिल गरिन् । उनी झिनो अंकको अन्तरले काश्य पदकबाट चुक्न पुगिन् ।
 
यस स्पर्धामा अमेरिकाकी सिमोन बाइल्स १५.९६६ अंकका साथ स्वर्ण पदकको हकदार बनिन् । त्यस्तै रुशकी मारिया पासेका १५.२५३ अंकको साथ रजत र स्वीट्जरल्याण्डकी युलिया स्टिङगर्वरले १५.२१६ अंकको साथ काश्य जितिन् ।
 

दुवै प्रयासमा दीपाले राम्रो ल्याण्डिङ गरेर आफु उत्कृष्ट जिम्न्याष्ट भएको प्रमाणित गरेपनि अंकको सानो अन्तरले पदकबिहीन भइन् । सिमोन्सले खेलको अन्त्यतिर शानदार प्रदर्शन गर्दै स्वर्ण जितेपछि यी भारतीय खेलाडी पदकबाट बञ्चित भएकी हुन् ।
हारका बाबजुद दीपाको प्रदर्शनको उच्च तारिफ भइरहेको छ भने उनीबाट अर्को ओलम्पिकमा भारतले स्वर्णको अपेक्षा गर्न थालिसकेको छ । सामाजिक सञ्जालमा पनि उनैको तारिफ भइरहेको छ ।

