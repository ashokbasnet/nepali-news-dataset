पाथीभरा गोल्डकपः सेमिफाइनल खेल आजबाट
३२ साउन, ताप्लेजुङ । ताप्लेजुङमा जारी पाथीभरा गोल्डकप नकआउट फुटवल प्रतियोगिता अन्तर्गत आजबाट सेमिफाईनल चरणका खेलसुरु हुँदैछन् ।
आज हुने पहिलो सेमिफाइनल खेलमा संघर्ष स्पोटिङ क्लब उकालीपानी, ताप्लेजुङ र इलाम ११ भिड्ने छन् । खेल सदरमुकामस्थित भानुजन उच्च माविको खेल मैदानमा दिउँसो दुई बजेबाट सुरु हुने छ ।
यस्तै महिला तर्फ हिजाको विजेता सूर्योदय युथ क्लब जाँते मोरङ र लेकसाइड स्पोर्टिङ क्लब ताप्लेजुङ नगरपालिका ६ बीच खेल हुने आयोजकले जनाएको छ । खेल विहान ११ बजेबाट सुरु हुने छ ।
यसैविच हिजो भएको  खेलमा गोर्खा स्पोटिङ क्लब दमक झापाद्धारा सिलगुडि भारत १-० गोल अन्तरले पराजित भएको छ । खेलको पहिलो हाफको १७ औ मिनेटमा झापाका जर्सि नंबर ११ का सुजल श्रेष्ठले गरेको गोलनै गोर्खा स्पोटिङ क्लबको जितका लागि पर्‍याप्त भयो ।
हिजो भएको खेलको म्यान अफदि म्याच भने सिलगुडि भारतका उत्तम गुरुङ भएका छन् । यस्तै हिजो बाट सुरु महिला तर्फको खेलमा मानाभरा युवा क्लब खेजेनिम, ताप्लेजुङलाई ३-० गोल अन्तरले पराजित गर्दै सूर्योदय युथ क्लब, जाँते मोरङले आˆनो विजयी यात्रा सुरुवात गरेको छ ।
खेलको पहिलो हाफको १२ औ र १५ औ मिनेटमा मोरङकि संरचना प्रधान र कोपिला खनालले क्रमस एक/एक गोल गरेका थिए भने दोस्रो हाफमा मोरङकै दिपा न्यौपाने थप एक गोल गरेकि थिईन । पुर्ण समय सम्म ताप्लेजुङलाई दबाबमा राखेको मोरङकै संरचना प्रधान सोमबार भएको खेलको म्यान अफ दि म्याच घोसित भएकि छिन् ।

