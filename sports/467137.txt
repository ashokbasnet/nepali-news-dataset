राजनीतिक आस्थाका आधारमा विभेद गर्दिनः खेलकुदमन्त्री

युवा तथा खेलकुद मन्त्री दलजित श्रीपाइलीले खेलकुद क्षेत्रमा राजनीतिकरण हुन नदिने र आफूले कसैलाई पनि राजनीतिक आस्थाका आधारमा व्यवहार नगर्ने बताएका छन् ।
राष्ट्रिय खेलकुद् परिषद्ले मंगलबार परिषद्को परिसरमा गरेको स्वागत कार्यक्रममा युवा तथा खेलकुद मन्त्री श्रीपाइलीले खेलकुदमा पार्टीकरण र राजनीतिकरण हुन नदिने तथा कसैलाई पनि खेल क्षेत्रलाई स्वार्थ पूरा गर्ने माध्यम बनाउन नदिने प्रष्ट पार ।
आफू सबैलाई मिलाएर लाने पक्षमा रहेको भन्दै भन्त्री श्रीपाइलीले परिषदका कर्मचारीलाई राजनीतिक आस्था प्रदर्शन नगर्न निर्देशन दिए । उनले कसैको पनि पक्ष नलिइ आफूले रेप|mीको भूमिका निभाउनेमा विश्वस्त हुन कर्मचारीसँग आग्रह गरे ।
मन्त्री श्रीपाइलीले बोल्नुअघि स्वागतका क्रममा राष्ट्रिय खेलकुद् परिषद्का सदस्यसचिव केशवकुमार विष्टले युवा तथा खेलकुद् मन्त्रीलाई सफल तुल्याउन आफूले पूर्णरुपमा सहयोग गर्ने प्रतिबद्धता व्यक्त गरे । उनले मन्त्री श्रीपाइली र आफू अलग पार्टीको भएपनि परिषद्भित्र आफूले राजनीति नगर्ने र मन्त्रीलाई कुनै किसिमको अप्ठेरामा नपार्ने प्रष्ट पारे ।
उनले परिषद्ले मन्त्रीसँग समन्वय गरी सातौं राष्ट्रिय खेलकुद् र १३ औं सागको तयारी अगाडि बढाउने जानकारी दिए ।

