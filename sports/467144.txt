विपक्षीसँग हात मिलाउन नमान्ने जुडो खेलाडीलाई घर फर्काइयो

अन्तर्राष्टिय ओलम्पिक कमिटीले इजिप्टका जुडो खेलाडी इस्लाम अल शेहाबीलाई आफ्नो खेल सकिएपछि इजरायलका समकक्षी अर सासनसँग हात मिलाउन गर्न अस्वीकार गरेको आरोपमा रियो ओलम्पिकबाट घर फर्काइदिएको छ ।
उनलाई इजिप्टको टोलीबाट निकालेर घर पठाइएको छ । जसले इजरायली खेलाडीसँग गत शुक्रबार भएको स्पर्धामा पराजित भएपछि हात मिलाउन इन्कार गरेका थिए । यस कार्यका लागि उनलाई आइओसीले कारबाही गरेको हो ।
आरोपी खेलाडीले भनेका छन् कि न उनले इजरायलीसँग हात मिलाउन इन्कार गरेका थिए न त जुडोको नियममा हात मिलाउन बाध्यकारी भनेर उल्लेख गरिएको छ । तर आइओसीले भने यनको त्यो हर्कत ओलम्पिकको खेलभावना र फेयर प्लेको उल्लंघन भएको ठहर गरेको छ ।
इजरायली खेलाडी सेसनले जव अल शेहावीलाई हराए, रेफ्रीले दुवैलाई आआफ्नो स्थानमा रहन भने । तर शेहावी पछाडि हटे, त्यतिबेला सेसनले झुकेर हात मिलाउन प्रयास गरिहेका थिए ।
ओलम्पिकको अनुसन्धान आयोगको निश्कर्ष अनुसार प्रतियोगिताको अन्त्यमा आफ्नो व्यवहार फेयर प्लेको नियम विपरित थियो र यसले ओलम्पिक खेलाडीको आत्मसम्मानमा चोट लाग्यो ।
यसअघि सन् २००४ को एथेन्स ओलम्पिकमा पनि विश्व च्याम्पियन इरानी खेलाडी अरास मिरासमेइलीले इजरायली खेलाडीसँग हात मिलाउन नमानेपछि प्रतियोगिताबाट घर फर्काइएको थियो ।

