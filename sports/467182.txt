एन्फाको अध्यक्ष चयनका लागि कात्तिक ८ मा चुनाव
३२ साउन, काठमाडौं । अखिल नेपाल फुटबल संघ (एन्फा)को अध्यक्ष चयनका लागि कात्तिक ८ मा चुनाव हुने भएको छ ।
एन्फा कार्यसमितिको मंगलबारको बैठकले कात्तिक ८ मा साधारण सभा गर्ने निर्णय गरेको हो । यो साधारण सभाले एन्फाको अध्यक्ष र उपाध्यक्ष चयन गर्नेछ ।
एन्फाका तत्कालीन अध्यक्ष गणेश थापालाई फिफाले प्रतिवन्ध लगाएको छ भने उपाध्यक्ष ललितकृष्ण श्रेष्ठको निधन भएको थियो ।
एन्फाको बैठकले पाँच सदस्यीय निर्वाचन कमिटी र पाँच सदस्यीय अपिल कमिटी पनि बनाएको छ ।
एन्फाले एएफसी कपमा भाग लिने क्लबलाई १० र ५ लाख रुपैयाँ दिने प्रस्ताव पास गरेको छ । सार्क बाहिर हुने प्रतियोगितामा १० र भित्रको हकमा ५ लाख दिइनेछ ।
यो निर्णय अनुसार एएफसी क्लब खेल्ने तयारीमा रहेको थ्रीस्टारले १० लाख सहयोग पाउनेछ ।

