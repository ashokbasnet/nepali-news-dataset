यी धाविकाको शरीरभरि यस्तो टेप किन ?

यो हेर्दा निक्कै पीडा भएजस्तो छ । यी जापानी धाविकाको पेटसहित जिउ भरिनै कालो धब्बा देखिएको छ । तर चिन्ता नमान्नुस्, उनी पीडामा छैनन्, उनको शरीरमा टेप लगाइएको हो । यो एउटा अकुपञ्चर बिधि हो र तातो पानीमा भिज्दा यसले पीडाबाट मुक्ति दिन्छ ।
जापानी स्टार चिसातो फुकुसिमा अहिले रियो ओलमिपकमा प्रतिस्पर्धा गरिरहेकी छन् । आज बिहान भएको स्पर्धामा उनको यस्तो रुप सार्वजनिक भएको हो जहा शरीरभरी अकुपञ्चर प्वइन्ट देख्न सकिन्छ ।
२८ बर्षीय यिनले जापानको क्लिनिकमा इके ६००० टेप लगाएकी हुन्, २०० मिटर दौटमा हड्डीको सन्तुलनता कायम गर्न यसले सधाउ पुर्‍याउने दावी गरिएको छ ।
जापानी पत्रिकासँगको अन्तर्वातामा फुकुसिमाले गत महिना भनेकी थिइन् कि ‘यसले निक्कै आराम दिन्छ, साओना बाथ पछि शरीरका जोर्नीहरुलाई पूर्ववत अवस्थामा फर्काउन यसले सहयोग गर्छ ।’
फुकुसिमा महिला १०० र २०० मिटर दौडमा जापानकी कीर्तिमानी स्टार हुन् । आज रियोमा भएको २०० मिटर दौडमा उनले २३.२१ सेकेण्डको टाइमिङ निकाल्दै सहभागी ७२ धाविकामध्ये ३८औं भइन् । जवकी उत्कृष्ट २४ ले मात्र सेमिफाइनलमा स्थान बनाउँछन् ।
उनले गत महिनामात्रै महिला २०० मिटरमा २२.८८ सेकेण्डको नयाँ राष्ट्रिय कीर्तिमान कायम गरेकी थिइन् ।

