पाथीभरा गोल्डकपको उपाधिका लागि गोर्खा र संघर्ष भिड्ने

१ भदौ, ताप्लेजुङ । ताप्लेजुङमा जारी पाथीभरा गोल्डकप नकआउट फुटबल प्रतियोगिताको उपाधिका लागि विहीबार गोर्खा स्पोर्टिङ क्लब झापा र संघर्ष स्पोर्टिङ क्लब ताप्लेजुङबीच प्रतिस्पर्धा हुने भएको छ ।
बुधबार दिउँसो भएको सेमिफाइनल खेलमा गोर्खा स्पोर्टिङ क्लब दमकले पथरी स्पोर्टिङ क्लब मोरङलाई एक सुन्य गोललेे पराजित गर्दै उपाधिका लागि संघर्ष स्पोर्टिङ कल्ब उकालीपानी ताप्लेजुङसँग उपाधिका लागि भीडन्त पक्का गरेको हो ।
खेलको तेश्रो मिनेटमै गोर्खा स्पोर्टिङ क्लबका सुजल श्रेष्ठले गरेको उत्कृष्ट गोल जितका लागि प्रयाप्त बन्यो ।
यता फाईनल भिडन्तका लागि स्थान सुरक्षित गरेको संघर्ष स्पोर्टिङ क्लबले ईलाम ११ लाई तीन एक गोलले हरायो । फाइनलमा पुगेका गोर्खा र घरेलु टिम संघर्षबीच उपाधिका लागि बिहीबार दिउँसो दुई बजेदेखि ताप्लेजुङ सदरमुकामको भानुजन उच्च माविको खेल मैदानमा प्रतिस्पर्धा हुनेछ ।
प्रतियोगिताको उपाधि बिजेताले १ लाख ५१ हजार १११ र उपबिजेताले १ लाख ११ हजार १११ पुरस्कार पाउनेछन् ।

