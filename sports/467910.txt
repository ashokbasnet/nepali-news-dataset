एएफसी कप प्लेअफका लागि मंगोलियामा रहेको थ्रीस्टार अन्तिम तयारीमा व्यस्त

२ भदाै, काठमाडाैं । नेपालको राष्ट्रिय लिग च्याम्पियन थ्रीस्टार क्लब एएफसी कपको प्लेअफ छनोटका लागि मंगोलियामा रहेको राष्ट्रिय लिग च्याम्पियन थ्रीस्टार क्लवले बिहीबारदेखि अभ्यास थालेको छ । थ्रीस्टारले भदौ ५ र ७ मा दुई खेल खेल्नेछ ।
बुधबार मंगोलिया पुगेको नेपाली टोलीले बिहीबारदेखि मात्र अभ्यास सुरु गरेको हो । लामो यात्राका कारण खेलाडी थालेकाले बुधबार अभ्यास हुन नसकेको टिम म्यानेजर कृष्ण अवालेले जानकारी दिए ।
प्रतियोगितामा नेपाली लिग च्याम्पियन थ्रीस्टारले घरेलु टोली एर्चिम फुटबल क्लव र कम्बोडियाको नागाबोर्ल्ड क्लवसँग खेल्दैछ । एर्चिमको टोलीसँग थ्रीस्टारले यसअघि एएफसी प्रसिडेण्ट कपमा आमने सामने भइसकेका छन् । नागाबोर्ल्डसँग भने थ्रीस्टारले पहिलो पटक प्रतिस्पर्धा गर्न लागेको हो ।
प्रतियोगितामा थ्रीस्टार समूह बी मा छ । थ्रीस्टारले समूहको पहिलो खेलमा एर्चिमसँग भदौ ५ गते प्रतिस्पर्धा गर्नेछ । त्यस्तै भदौ ७ गते नागाबोर्ल्डसँग खेल्नेछ । समूहको बिजेताले अर्को चरणमा प्रबेश पाउनेछ ।
तस्वीरः एनएसजेएफ

