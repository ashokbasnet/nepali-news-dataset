कठिन प्रतिस्पर्धी ग्याटलिन बाहिरिएपछि २०० मिटर दौड बोल्टका लागि सहज

काठमाडौं । सहज रुपमा सेमिफाइनल जितेपछि जमैकन सुपरस्टार उसेन बोल्टले बिहीबार पुरुष २०० मिटर दौडको फाइनल खेल्दैछन् । तर त्यहाँ उनका परम्परागत प्रतिद्धन्दी अमेरिकी जस्टिन ग्याटलिन हुने छैनन्, जो सेमिफाइनलमै बाहिरिए ।
दुई पटक डेापिङका कारण प्रतिबन्धमा परेका ग्याटलिनले सेमिफाइनल स्पर्धामा २०.१३ सेकेण्डको टाइमिङ निकाल्दै तेस्रो भए । तर उनी आठ जनाको फाइनलमा पर्न असफल हुँदै प्रतियोगिताबाट बाहिरिए ।
तर बोल्टको सबालमा भने ग्याटलिनको भन्दा ठीक उल्टो भयो । उनले सिजनको उत्कृष्ट १९.७८ सेकेण्डको टाइमिङ निकाल्दै रियोमा दोस्रो हृयाट्रिकको नजिक पुगे । (यसअघि उनले १०० मिटरमा ओलम्पिक स्वर्णको हृयाट्रिक गरिसकेका छन् ।)
ग्याटलिन प्रतियोगिताबाट बाहिरिएको बारे बोल्टले भने, ‘म पूरै अचम्भित चाहीँ भइनँ ।’ उनले थपे, ‘मेरो बिचारमा उ फाइनलमा पुग्नुपर्थ्यो, तर १०० मिटर दौडमै उसले पीडा महशुस गरिसकेको थियो, त्यसैले उसको गति कम भयो ।’
उमेरका कारण उनको खेलस्तर खस्किएको आरोपसँग बोल्ट सहमत छैन । उनले भने, ‘एक प्रतियोगिता जहाँ एक से एक युवा खेलाडीहरुले राम्रो प्रदर्शन गरिरहेका छन्, यस्तोमा उत्कृष्ट बन्नु वास्तवमै कठीन काम हो ।’
जमैकाका कीर्तिमानी सुपरस्टार बोल्ट सेमिफाइनलमा ४० मिटरसम्म क्यानडाका आन्द्रे डि ग्रासेभन्दा पछाडि थिए । आन्द्रेले १९.८० सेकेण्डको राष्ट्रिय कीर्तिमानसहित दोस्रो स्थानमा रहेर फाइनलमा छनौट भए ।
‘यसको मतलव म निश्चित रुपमा सही बाटोमा छु ।’ बोल्टले भने, ‘मैले आफुलाई बलियो महशुस गरिरहेको छु र सबैकुरा राम्रो भइरहेको छ । आशा गर्छु कि फाइनल मैले नै जित्नेछु । उनले आफु अग्लो हुनुको फाइला पनि त्यत्तिकै मिलेको बताउँछन् ।

