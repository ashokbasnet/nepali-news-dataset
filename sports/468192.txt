पोग्वा विश्वका उत्कृष्ट मिडफिल्डर हुन्ः माउरिन्हो

म्यान्चेस्टर युनाइटेडका प्रशिक्षक जोजे माउरिन्होले भनेका छन् कि पाउल पोग्वा विश्वकै उत्कृष्ट मिडफिल्डर हुन्, तर ब्यक्तिगत रुपमा उच्च अपाधि पाउनका लागि उनले अझै संघर्ष गर्नुपर्नेछ ।
फ्रान्सेली स्टार मिडफिल्डर पोग्वा यसै सिजनदेखि म्यान्चेस्टर फर्किएका हुन् । कीर्तिमानी ८९ मिलियन पाउण्डमा ओल्ड ट्राफोट फर्किएका पोग्वाले शुक्रबार साउथहृयाम्टनबिरुद्धको खेलसँगै युनाइटेडमा दोस्रो अध्यायको आरम्भ गर्नेछन् ।
‘उनी एक उत्कृष्ट मिडफिल्डर हुन्, संभवतः उनलाई विश्वकै उत्कृष्ट मिडफिल्डर मान्न सकिन्छ ।’ माउरिन्होले भने ।
तर व्यक्तिगत विधामा उत्कृष्टताको अवार्ड जित्न माउरिन्होले उनलाई गोल स्कोरिङमा ध्यान दिन उनले सुझाव दिएका छन् ।
बेलोन डि’ओर, जुन अवार्ड विश्वका उत्कृष्ट खेलाडीलाई दिइन्छ । यो अवार्ड सन् २००८ देखि लियोनल मेस्सी र क्रिष्टियानो रोनाल्डोभन्दा अन्यले जित्न सकेका छैनन् ।
लियोनल मेस्सीले ३७४ करिअर गोल गरेका छन् भने रोनाल्डोले ३६४ गोल गरेका छन् । तर पोग्वाले सन् २०१२ मा युभेन्टसमा आवद्ध भएपछि चार सिजनमा मात्र ३४ गोल गरेका छन् ।
‘पहिलो कुरा, विश्वको उत्कृष्ट फुटबलर भन्ने बित्तिकै धेरै गोल गर्ने भन्ने सोचिन्छ । त्यसैले उत्कृष्ट बन्ने हो भने गोल स्कोरिङमा ध्यान दिनुपर्छ ।’
‘गोल्डेन बल कहिल्यै गोल किपरले पाएको थाहा छ ? गोल्डेन बल डिफेण्डरले पाएको पनि इतिहासमा एकपटक मात्र छ । सन् २००६ को विश्वकप जितेको इटालीका अन्य सदस्यको प्रदर्शन उल्लेख्य नभएकै कारण कप्तान तथा डिफेण्डर कानभारो त्यसको हकदार बनेका हुन् ।’ माउरिन्होले भने ।
माउरिन्होले प्रश्न गरे, ‘पाओलो माल्डिनी, जाभियर जेनेट्टीके कहिल्यै गोल्डेन बल पाउन किन सकेनन् ?’ किनकी उनीहरुले गोल गरेका थिएनन् ।
के पोग्वाले रोनाल्डो र मेस्सीले जत्तिकै गोल गर्न सक्लान ? २५ प्रतिशतभन्दा बढी सक्दैनन् । मेरो बिचारमा उनले एक सिजनमा अहिलेसम्म २० भन्दा माथि गोल गर्न सकेका छैनन् । तर विश्को उत्कृष्ट खेलाडी बन्ने हो भने गोलका अवसर सृजना गर्नेमात्र होइन गोल गर्नपनि सफल हुनुपर्छ ।

