स्टार्कले बनाए नयाँ विश्व कीर्तिमान

५ भदौ, काठमाडौं । मिचेल स्टार्क एकदिवसीय क्रिकेटमा सबैभन्दा छिटो १०० विकेट लिने बलर बनेका छन् ।
अष्ट्रेलियाका फास्ट बलर स्टार्कले दुई दशक पुरानो विश्व कीर्तिमान तोडेका हुन् । उनले श्रीलंकाविरुद्ध पहिलो एकदिवसीय क्रिकेटमा तीन विकेट लिँदै रेकर्ड बनाए ।
स्टार्कले मात्र ५२ एकदिवसीयमा १०० विकेट लिए । खेलअघि उनले ९८ विकेट लिइसकेका थिए ।
यसअघि यो रेकर्ड पाकिस्तानका शकलैन मुश्ताकको नाममा थियो ।

