रोनाल्डो विना नै रियल मड्रिडको सुखद सुरुवात
६ भदौ, काठमाडौं । ग्यारेथ बेलले दुई गोल गरेपछि स्पेनिस ला लिगा फुटबलमा रियल मड्रिडले विजयी सुरुवात गरेको छ ।
आइतबार राति भएको खेलमा रियल मड्रिडले रियल सोसिडाडमाथि ३-० को सहज जित हात पारेको हो ।
रियल मड्रिडले दोस्रो मिनेटमा नै बेलको गोलबाट अग्रता लिएको थियो । ४० औं मिनेटमा एसेन्सिओले गोल गरेपछि भ्रमणकारी टोली पहिलो हाफमा २-० को अग्रता लिन सफल भयो ।
रोनाल्डो विना मैदान उत्रिएको रियलका लागि तेस्रो गोल भने खेलको अन्तिम मिनेटमा बेलले गरे ।
अर्को खलमा एथ्लेटिको मड्रिड भने नवप्रवेशी आलिभ्ससँग १-१ को बराबरिमा रोकिएको छ ।

