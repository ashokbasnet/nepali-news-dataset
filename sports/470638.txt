आजीवन प्रतिवन्धविरुद्ध नेपाली चार फुटबलरको अपील खारेज

९ भदौ, काठमाडौं । आजीवन प्रतिवन्धविरुद्ध नेपाली चार फुटबल खेलाडीले गरेको अपील खारेज भएको छ ।
एशियाली फुटबल महासंघ (एएफसी)को अपील कमिटीले चार खेलाडी र एक प्रशिक्षकको प्रतिवन्धविरुद्धको अपील खारेज गरेको हो ।
एएफसीले म्याच फिक्सिङको आरोपमा राष्ट्रिय टोलीका तत्कालीन कप्तान सागर थापा, विकास सिंह क्षेत्री, रितेश थापा, सन्दिप राईसँगै प्रशिक्षक अन्जन केसीमाथि गत डिसेम्बरमा प्रतिवन्ध लगाएको थियो ।
त्यसविरुद्ध उनीहरुले गरेको अपीललाई अपील कमिटीले खारेज गरेको एएफसीले जनाएको छ ।

