आइपिएल क्रिकेट : चेन्नईद्वारा मुम्बई पराजित

वैशाख १३ - ईन्डियन प्रिमियर लिग आइपिएल क्रिकेट अन्तर्गत शुक्रबार रातीको  खेलमा चेन्नई सुपर किंग्सले मुम्बई ईन्डियन्सलाई ७ विकेटले हराएको छ ।
१ सय ४२ रनको लक्ष्य चेन्नईले १९ ओभरमा ३ विकेट गुमाएर पुरा गर्‍यो ।
चेन्नईको जीतमा ब्रान्डम म्याककुलमले नटआउट ७१ रनको योगदान गरे । उनले ५३ बलमा ८ चौका र २ छक्का हानेका थिए । यस्तै ड्यान स्मिथले २९,  फाफ दु प्लेसिसले २० र सुरेश रैनाले १ रन बनाए । महेन्द्र सिंह धोनी १४ रनमा नट आउट रहे ।
पहिले ब्याटिङ्ग गरेको मुम्बईले पुरै २० ओभर खेलेर ७ विकेट गुमाउँदै १ सय ४१ रन जोडेको थियो । मुम्बईका रोहित शर्माले ५०, कोरे एन्डर्सनले ३९, आदित्य तारेले २३ रन बनाए । चेन्नईका मोहित शर्माले ४ विकेट लिए ।
जितपछि चेन्नईको ४ खेलबाट ६ अंक भएको छ । अहिलेसम्म खेलेका तीन वटै खेल हारेको मुम्बई भने पुछारमा छ ।
