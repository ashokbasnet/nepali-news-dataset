विश्वकप छनौटमा जापानको अप्रत्यासित हार

१६ भदौ, काठमाडौं । रसिया विश्वकपको एसियाली छनौटमा जापानले अप्रत्यासित हार व्यहोरेको छ । बिहीबार भएको समूह बीको पहिलो खेलमा जापानले यूएईसँग २-१ को हार व्यहोरेको हो ।
घरेलु रंगशाला साइटामामा भएको खेलमा जापानले ११ औं मिनेटमा नै होण्डको गोलबाट अग्रता लिएको थियो । तर यसलाई धेरैबेर जोगाउन सकेन ।
२० औं मिनेटमा अहमद खालिलले २० औं मिनेटमा क्लोज रेन्जबाट बराबरी गोल फर्काए । पहिलो हाफमा दुबै टोलीबाट थप गोल हुन सकेन र १-१ को बराबरीमा सकियो ।
तर, दोस्रो हाफको ५४ औं मिनेटमा यूएईले पेनाल्टी पायो र खालिलले कुनै गल्ती गरेनन् । खेलमा बल पोसेसन जापानको ६३ प्रतिशत भएपनि हार टार्न सकेन ।
यूएईले पहिलो पटक १९९० मा विश्वकप खेलेको थियो । तर, त्यसयता छनौट हुन सकेको छैन । तर, जापानले भने पछिल्लो पाँच वटै वल्र्डकप खेलेको छ ।

