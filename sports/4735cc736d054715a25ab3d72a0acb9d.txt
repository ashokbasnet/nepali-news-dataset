पहिलो अन्तर्राष्ट्रिय रग्वी खेल्न नेपाली टिम चेन्नई प्रस्थान

काठमाडौं, फागुन १८ - भारतको चेन्नईमा हुने ओलम्पिक प्रि–क्वालिफाइङबाट नेपालले औपचारिक रुपमा अन्तर्राष्ट्रिय रग्वी प्रतियोगितामा डेब्यु गर्ने भएको छ । आउँदो हप्ता हुने प्रतियोगितामा सहभागी हुने १२ खेलाडी, २ प्रशिक्षक तथा १–१ व्यवस्थापक र मेडिकल गरी १६ सदस्यीय नेपाली टोली सोमबार चेन्नई प्रस्थान गरेको  छ । टोलीलाई राष्ट्रिय खेलकुद परिषदका सदस्य मनबहादुर न्यौपाने र नेपाल रग्वी संघका अध्यक्ष टंकलाल घिसिङले बिदाइ गर्नुभयो । 
खेलाडीहरुमा नवीन घिमिरे (कप्तान), रविन भुजेल (उप–कप्तान), कृष्ण क्षेत्री, कृष्णप्रसाद धमला, श्रीराम श्रेष्ठ, थमन भुसाल, विराट ऐडी, सन्जित ढुङ्गाना, उज्जल बडाल, निर्मल लामा, आभाष घर्ती मगर तथा विराट श्रेष्ठ रहेका छन् ।
प्रशिक्षकमा गोविन्द घिमिरे र हरिबहादुर तामाङ, व्यवस्थापकमा टंकराज गिरी तथा मेडिकलमा एरिक डेनिएल सैहाज्ञ छन् । नेपालले भारत ‘ए’, बंगलादेश र साहिनसँग प्रतिस्पर्धा गर्नेछ ।
