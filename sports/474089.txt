एग्युरोमाथि तीन खेलको प्रतिवन्ध, म्यानचेष्टर डर्बी गुमाउने

१८ भदौ, काठमाडौं । म्यानचेष्टर सिटीका स्ट्राइकर सर्जिओ एग्युरोले प्रिमियर लिगको म्यानचेष्टर डर्बी गुमाउने भएका छन् ।
यो खेल सेप्टेम्बर १० मा हुनेछ । तर, एग्युरोमाथि तीन खेलको प्रतिवन्ध लागेको छ ।
वेष्टहृयाममाथि ३-१ को जित हात पार्ने क्रममा विन्स्टन रीडलाई गलत व्यवहार गरेको भन्दै द फुटबल एशोसिएसनले उनीमाथि ३ खेलको प्रतिवन्ध लगाएको हो । अर्जेन्टिनी स्ट्राइकर एग्युरोले बोर्नमाउन र स्वान्सीविरुद्धको खेल पनि गुमाउने भएका छन् ।
म्याचेष्टर सिटीका स्ट्राइकर एग्युरोले यो सिजनको सुरुवाति तीन खेलमा तीन गोल गरेका छन् ।

