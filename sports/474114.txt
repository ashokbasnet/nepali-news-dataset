स्वाइन्स्टाइगर युनाइटेडको प्रिमियर लिग टोलीमा परे

१८ भदौ, काठमाडौं । मिडफिल्डर बास्टियन स्वाइन्स्टाइगर म्यानचेष्टर युनाइटेडको इंग्लिस पि्रमियर लिग टोलीमा परेका छन् ।
३२ वर्षे विश्वकप विजेताले हालै मात्र अन्तराष्ट्रिय फुटबलबाट सन्यास लिएका थिए । तर, युनाइटेडको प्रशिक्षकमा जोसे माउरिन्हो आएपछि उनको भविश्य अन्यौलमा परेको थियो ।
युनाइटेडले पि्रमियर लिगका लागि घोषणा गरेको २५ सदस्यीय टोलीमा उनको पनि नाम छ ।
स्वाइन्स्टाइगरले क्लबसँग २०१५ मा तीन वर्षे सम्झौता गरेका थिए । तर, माउरिन्हो आएपछि उनले एक्लै र यू-२३ टोलीसँग मात्र अभ्यास गर्ने मौका पाए ।
स्वाइन्स्टाइगरले यदि टिमलाई आफ्नो आवश्यकता भए आफू तयार रहेको बताएका छन् । यद्यपि माउरिन्होले भने दुई स्थानका लागि पाँच खेलाडी रहेको भन्दै मौका पाउन कठिन रहेको बताएका छन् ।

