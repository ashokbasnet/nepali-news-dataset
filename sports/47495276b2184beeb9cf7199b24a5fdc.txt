नदाल र दिमित्रोभ अष्ट्रेलियन ओपन टेनिसको सेमिफाइनलमा

क्यानेडियन खेलाडी मिलोस राओनिकलाई पराजित गर्दै नदालले बुधबार अन्तिम चारमा ठाउँ बनाएका हुन् । नदाल ६–४, ७–६ र ६–४ ले विजयी भए ।

नदालको अबको भिडन्त १५औं वरीयताका दिमित्रोभसँग हुनेछ ।

दिमित्रोभले ११औं वरीयताका बेल्जियन खेलाडी डेभिड गोफिनलाई ६–३, ६–२ र ६–४ को सोझो सेटमा हराउँदै नदाललाई प्रतिद्वन्द्वी पाएका हुन् ।

अर्को सेमिफाइनलमा स्वीस खेलाडीहरु रोजर फेडेरर र जो वेल्फ्रेड सोंगा भिड्नेछन् ।

महिलातर्फ सेरेना र बारोनी सेमिफाइनलमा महिलातर्फ विश्व नम्बर दुई अमेरिकन खेलाडी सेरेना विलियम्स र क्रोएसियन खेलाडी मार्जाना लुसिक बारोनी सेमिफाइनलमा पुगेका छन् ।

२२ पटककी ग्रान्डस्लाम विजेता सेरेनाले नवौं वरीयताकी ब्रिटिस खेलाडी जोहान्ना कोन्टालाई ६–२ र ६–३ को सोझो सेटमा हराउँदै अन्तिम चारमा ठाउँ पक्का गरेकी हुन् ।

सेरेनाको अबको भिडन्त बारोनीसँग हुनेछ ।

बिनावरीयताकी बारोनीले पाँचौ वरीयताकी चेक खेलाडी कारोलिना प्लिस्कोभालाई ६–४, ३–६ र ६–४ ले हराउँदै सेरेनालाई प्रतिद्वन्द्वी पाएकी हुन् ।

अर्को सेमिफाइनलमा अमेरिकन खेलाडीहरु भेनस विलियम्स र कोको भान्डेवेगे भिड्नेछन् ।
