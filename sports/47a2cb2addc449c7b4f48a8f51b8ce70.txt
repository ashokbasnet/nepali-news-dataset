जिरीखिम्तीमा स्थानीयकै पहलमा खेल मैदान निर्माण हुँदै

आगामी पाँच वर्षमा जिल्लाकै उत्कृष्ट खेलमैदान बनाउने लक्ष्यसहित स्थानीयकै पहलमा खेलमैदान निर्माण सुरु भएको हो ।

गतवर्ष १० लाख रुपैयाँको काम भएको खेलमैदानको निर्माणमा यो वर्ष पनि सांसद विकास कोषको १० लाख र युवा तथा खेलकूद मन्त्रालयको १० लाख रुपैयाँ गरी २० लाख रुपैयाँ बढी रकम खर्च गरिने जिरिखिम्ती युवा क्लबका अध्यक्ष श्रीप्रसाद कार्कीले बताए ।

खेलमैदान नहुँदा यहाँका युवाहरुको खेल विकास र विभिन्न प्रतियोगिताहरु आयोजना गर्न असहज हुने गरेको थियो ।
