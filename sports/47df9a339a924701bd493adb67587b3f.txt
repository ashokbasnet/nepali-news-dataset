यी हुन् बंगलादेशविरुद्ध भिड्ने नेपाली खेलाडी

काठमाडौं, असार २४ । बंगलादेशविरुद्ध हुने मैत्रीपूर्ण फुटबल खेलका लागि नेपाली राष्ट्रिय टोलीको घोषणा गरिएको छ ।

आगामी असार ३१ र साउन २ गते बंगलादेशमा हुने खेलका लागि अनिल गुरुङको कप्तानीमा शुक्रबार २१ सदस्यीय टोली घोषणा गरिएको हो ।

नेपाली टोलीका प्रमुख प्रशिक्षक रहेका जापानी प्रशिक्षक ग्योतेकु कोजीले प्रशिक्षणमा रहेका २९ खेलाडीबाट २१ जना छनोट गरेका हुन् ।

बिराज महर्जन उपकप्तान रहने टोलीमा गोलरक्षकहरुमा किरण लिम्बू, बिकेश कुथू र विशाल श्रेष्ठ छन् ।

डिफेन्डरहरुमा दिनेश राजवंशी, अनन्त तामाङ, आदित्य चौधरी, जितेन्द्र कार्की, देवेन्द्र तामाङ, रविन श्रेष्ठ, रन्जित धिमाल र मानबहादुर तामाङ रहेका छन् ।

मिडफिल्डरमा सुजल श्रेष्ठ, विशाल राई, राजेन्द्र रावल, अन्जन बिष्ट र सुमन लामा छन् ।

यस्तै, फरवार्डहरुमा नवयुग श्रेष्ठ, रन्जन बिष्ट र भरत खवास रहेका छन् ।

आगामी नोभेम्बरमा हुने एएफसी ‘सोलिडारिटी कप’मा प्रतिस्पर्धा गर्न लागेको नेपालले सोही प्रतियोगिताको तयारीस्वरुप मैत्रीपूर्ण खेल खेल्न लागेको हो ।
