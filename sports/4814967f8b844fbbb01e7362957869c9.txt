दुवई जाने पौडी टोलीको विदाई

काठमाडौं, कात्तिक २७ - मित्र राष्ट्र युएईको दुवईमा यही नोभेम्बर १५ देखि १९ तारिख सम्म आयोजना हुने “९औं एशियन पौडी प्रतियोगिता–२०१२”मा प्रतिस्पर्धा गर्न जाने ४ खेलाडी सहित ८ सदस्यीय टोलीलाई राष्ट्रिय खेलकुद परिषद्का सदस्य सचिव युवराज लामाले सोमबार विदाई गर्नुभएको छ ।

प्रतियोगितामा सहभागी हुन जाने टोलीमा खेलाडीहरुमा शिरिष गुरुङ, मिराज प्रजापती, श्रेया धिताल र अदिती धिताल रहेका छन् ।

 

खेल प्रशिक्षकमा रविन कुमार पौडेल, व्यवस्थापकमा नाजिर उद्धिन मुस्लिम रहेका छन् ।

प्रतियोगितामा शिरिषले २ सय मिटर, ४ सय मिटर र १५ सय मिटर फ्रि स्टायलमा प्रतिस्पर्धा गर्ने छन् । त्यस्तै मिराजले १ सय मिटर फ्रिस्टायल र ५० मिटर ब्याकस्ट्रोकमा प्रतिस्पर्धा गर्ने छन् । श्रेयाले १ सय र ५० मिटर फ्रिस्टायल र ५० मिटर बटरफ्लाईमा र अदितीले ५० र १०० मिटर फ्रिस्टायलमा प्रतिस्पर्धा गर्ने संघले जनाएको छ ।  

सोही अवसरमा हुने एशियन पौडी महासंघको बार्षिक साधारण सभामा सहभागी हुन संघका अध्यक्ष अशोक बज्राचार्य र सदस्य युवराज सुनुवार पनि दुवई जाने छन् ।
