​लिसेस्टर सिटीको शानदार जित

भदौ, ३० – लिसेस्टर सिटीले च्यापियन्स लिगमा गतिलो सुरुवात गरेको छ । गएराति भएको खेलमा लिसेस्टर सिटीले बेल्जियम क्लब ब्रुजमाथि ३ – ० को सानदार जित निकालेको हो । खेलको पाँचौ मिनेटमा लिसेस्टरका डिफेन्डर लुइस हर्नांडेजले लामो क्रस फाल्दै मार्क अलब्राइटनलाई पास दिएका थिए । अबब्राइटरले हर्नांडेजको पासलाई खेर जान नदिइ गोलमा परिणत गरेका थिए । खेलको २९ औं मिनेटमा लिसेस्टरका रियाद मेहरिजले लोभलाग्दो फ्रि किकमार्फत गोल गर्दै अग्रता दोब्बर बनाए । त्यस्तै तेस्रो गोल ६१ औं मिनेटमा मेहरिजले नै पेनाल्टीमार्फत गरेका थिए । लिसेस्टरका जेमी भार्डीले हानेको उत्कृष्ट बललाई ब्रुजका गोल रक्षक जोसेस क्रिएडोले बचाउ गरेका थिए । खेलको म्यान अफ द म्याच लिसेस्टरका मेहरिज भए ।  च्याम्पियन्स लिगमा यि दुबै क्लबका लागि यो भन्दा धेरै कठिन खेल बाँकी नै छन् । यि दुवैले आफ्नो खेलको परिपक्कता देखाउन बाँकी नै छ । युरोपियन फुटबल क्लबमा सफलता पाउनका लागि अझै राम्रो प्रदर्शन गर्न बाँकी छ । यो लिसेस्ट क्लबका लागि ९० औं युरोपियन म्याच हो ।एजेन्सीको सहयोगमा
