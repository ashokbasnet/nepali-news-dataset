च्यासल बन्यो बी डिभिजन च्याम्पियन

१९ असोज, काठमाडौं । च्यासल युथ क्लब शहीद स्मारक बी डिभिजन लिग च्याम्पियन बनेको छ । उसले उपाधिसँगै ५ लाख रुपैयाँ पुरस्कार हात पारेको छ भने दोस्रो बनेको न्यूरोड टिम एनआरटीले २ लाख ५० हजारमा चित्त बझुाएको छ ।
बाँसबारीविरुद्ध ५-० को फराकिलो जित हात पार्दै च्यासजले उपाधि पक्का गरेको थियो । मंगलबारकै अर्को खेलमा सातदोबाटोलाई २-० ले हराएको एनआरटीले ए डिभिजनमा स्थान बनाए पनि गोल अन्तरमा चुक्यो र उपविजेतामा चिक्त बुझाएको छ ।
बुधबार राखेप सदस्य सचिव केशव विष्टको उपस्थितिमा पुरस्कार वितरण गरिएको छ । तेस्रो भएको आरसीटीले १ लाख ५० हजवार र चौथो भएको सातदोबाटो युथ क्लबले ७५ हजार पाएको छ ।
च्यासलका चेतनारायण श्रेष्ठ उत्कृष्ट प्रशिक्षक, राजाबाबु थापा उत्कृष्ट गोलकिपर र चेतन थारु उत्कृष्ट डिफेण्डर बने । एनआरटीका सुशील लामा उत्कृष्ट मिडफिल्डर बने भने १० गोल गरेका खुमरटारका सुरज राउत उत्कृष्ट फवार्ड घोषित भएका छन् । उनीहरुले जनही २५ हजार पाएका छन् ।

