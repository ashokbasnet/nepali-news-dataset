टेष्ट श्रृंंखला : वेष्ट इण्डिजलाई १ सय ३३ रनले हराउँदै पाकिस्तान विजयी

कात्तिक ९ – वेष्ट इण्डिजसँगको तीन टेष्टको श्रृंंखला पाकिस्तानले जितेको छ । दोस्रो टेष्टमा १ सय ३३ रनले विजयी भएपछि पाकिस्तान तीन टेष्टको श्रृंखलामा एक खेल अगावै विजयी भएको हो । ४ सय ५६ रनको लक्ष्य पछ्याएको वेष्टइण्डिजले दोश्रो पालीमा ३ सय २२ रन मात्र बनाउन सक्यो । यासिर शाहले ६ विकेट लिए । दोश्रो पालीमा वेष्ट इण्डिजका जर्मेन ब्ल्याकउडले ९५ तथा क्रेग ब्रेथवेटले ६७ रन बनाए ।पहिलो पालीमा ४ सय ५२ रन बनाएको पाकिस्तानले दोश्रो पालीमा २ विकेट गुमाएर २ सय २७ रन बनाएको अवस्थामा पाली समाप्तिको घोषणा गरेको थियो । यसअघि वेष्ट इण्डिजले पहिलो पालीमा २ सय २४ रन बनाएको थियो ।
