पौडीबाज शिरीष भाटभटेनीको ब्रान्ड एम्बेसडर, मासिक एक लाख पाउने

काठमाडौं, साउन १३ । भाटभटेनी सुपरमार्केटले पौडी खेलाडी शिरीष गुरुङलाई ‘ब्रान्ड एम्बेसडर’ बनाएको छ ।

विहीबार राजधानीमा आयोजित पत्रकार सम्मेलनमा कीर्तिमानी पौडीबाज शिरीषले भाटभटेनीसँग एक वर्षे सम्झौता गरेका हुन् ।

सम्झौताबापत शिरीषले मासिक एक लाख रुपैयाँ प्राप्त गर्नेछन् । यस अवधीमा उनले कीर्तिमान कायम गरे प्रतिकीर्तिमानबापत थप १० हजार रुपैयाँ प्राप्त गर्नेछन् ।

सम्झौताअनुसार शिरीषले एक वर्षको अवधीमा राष्ट्रिय तथा अन्तर्राष्ट्रिय प्रतियोगितामा प्रतिस्पर्धा गर्दा भाटभटेनी लेखिएको पोसाक लगाउनुपर्नेछ ।

साथै, भाटभटेनी सुपरमार्केटको विज्ञापनमा पनि उनी देखिनेछन् ।
