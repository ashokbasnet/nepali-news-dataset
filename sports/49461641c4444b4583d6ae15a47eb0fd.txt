मुम्बई इन्डियन्स आइपिएलको शीर्ष स्थानमा

चैत ३० – ईन्डियन प्रिमियर लिग आइपिएल क्रिकेटमा बुधवार राती मुम्बई ईन्डियन्स विजयी भएको छ । राजस्थान रोयल्समाथि २७ रनको जित हात पारेको मुम्बई तीन स्थान फड्को मार्दै ६ अंकका साथ तालिकाको शीर्ष स्थानमा उक्लिएको छ ।

 

राजस्थान भने हारसंगै चौथो स्थानमा झरेको छ । १ सय ९८ रनको लक्ष्य पच्छ्याएको राजस्थान २ बल बाँकी छँदै १ सय ७० रनमा अलआउट भयो । राजस्थानका लागि ओबिस साहले सर्वाधिक ७६ रन जोडेपनि टिमलाई हारबाट जोगाउन सकेनन् ।
मुम्बईका लागि किरोन पोलार्ड र मुनाफ पटेलले समान ४÷४ विकेट लिए । यसअघि पहिले ब्याटिङ्ग गर्दै मुम्बईले पुरै ओभर खेलेर ६ विकेटको क्षतिमा १ सय ९७ रन बनाएको थियो । आइपिएलमा बिहीबार चेन्नई सुपर किंग्स र रोयल च्यालेन्जर्स बेंगलोर बिच दिउँसो सवा ४ बजे तथा किंग्स ईलेभेन पन्जाब र पुने वारियर्सबीच बेलुका सवा ८ बजे प्रतिस्पर्धा हुनेछ ।
