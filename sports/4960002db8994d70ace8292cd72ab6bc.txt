एशियाली खेलकुद : फुटबलमा नेपाल जापानसँग ४–० ले पराजित

काठमाडौं, असोज ५ - दक्षिण कोरियामा चलिरहेको एशियाली खेलकुदको फुटबलको आफ्नो अन्तिम खेलमा पनि नेपाल पराजित भइसकेको छ ।
प्रतियोगिताबाट यसअघि नै बाहिरिसकेको नेपाले अन्तिम खेलमा आइतबार जापानसँग ४–० ले पराजित भयो ।
यो खेलमा पहिलो हाफमा एक गोल खाएको नेपालले दोश्रो हाफमा तीन गोल खाएको थियो । पहिलो हाफमा यसअघिका खेलमा भन्दा राम्रो खेलेको नेपालको खेल दोश्रो हाफमा भने विग्रिएको थियो ।
नेपाल पहिलो खेलमा इराकसँग ४–० ले नै तथा दोश्रो खेलमा कुवेतसँग ५–० ले  पराजित भएको थियो । यो प्रतियोगितामा निक्कै नै फितलो प्रदर्शन गरेको नेपालले ३ खेलमा १३ गोल खायो भए एउटा गोल पनि फर्काउन सकेन । नेपाल रहेको समूह डीबाट इराक र जापान अघिल्लो चरणमा पुगेका छन् । एशियाली खेलकुदमा २३ वर्ष मुनिको फुटबल टोलीले प्रतिस्पर्धा गर्ने नियम छ ।
