पेनाल्टीले एथ्लेटिको मड्रिडलाई डुबायो, रियल सोसिडाडसँग पराजित
२१ कात्तिक, काठमाडौं । स्पेनिस ला लिगा फुटबलमा रियल सोसिडाडले एथ्लेटिको मड्रिडलाई हराएको छ ।
शनिबार राति भएको खेलमा रियल सोसिडाडले एथ्लेटिको मड्रिडमाथि २-० को प्रष्ट जित हात पारेको हो । र, एथ्लेटिको मड्रिडले दुबै गोल पेनाल्टीमा खाएको थियो ।
घरेलु मैदानमा भएको खेलमा रियल सोसिडाडले ५४ औं मिनेटमा कार्लोस भेलाको पेनाल्टी गोलबाट अग्रता लिएको थियो । ७५ औं मिनेटमा पाएको अर्को पेनाल्टीमा डा सिल्भाले गोल गर्दै जित दिलाए ।
हारसँगै एथ्लेटिको मड्रिडले शीर्ष स्थानमा उक्लने मौका गुमाएको छ । उसको ११ खेलबाट २१ अंक छ भने शीर्ष स्थानलको रियल मडि्रडको २४ र दोस्रो स्थानको बार्सलोनाको २२ अंक छ । दुबैले एक खेल कम खेलेका छन् ।

