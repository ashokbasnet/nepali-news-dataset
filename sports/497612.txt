बेलको प्रेरणामा रियल मड्रिडको सहज जित

२१ कात्तिक, काठमाडौं । ग्यारेथ बेलको प्रेरणामा रियल मड्रिडले स्पेनिस ला लिगामा लेगनेसमाथि सहज जित हात पारेको छ ।
आइतबार भएको खेलमा रियल मड्रिडले लेगनेसमाथि ३-० गोल अन्तरको जित हात पारेको हो ।
हालै मात्र क्लबसँग नयाँ सम्झौता गरेका बेलले घरेलु मैदानमा भएको खेलमा दुई गोल गर्दै सेलिब्रेसन गरे । ३८ औं मिनेटमा पहिलो गोल गरेका उनले पहिलो हाफको अन्तिम मिनेटमा दोस्रो गोल गरे ।
रियल मडि्रडको जितमा अर्को गोल भने मोराटाले गरे । उनले ७६ औं मिनेटमा गोल गरेका हुन् ।
जितसँगै रियल मड्रिडले दोस्रो स्थानमा रेको बार्सिलोनासँग अंक दुरी बढाएको छ । उसको ११ खेलबाट २७ अंक भएको छ भने बार्सिलोनाको २२ अंक छ र एक खेल कम खेलेको छ ।

