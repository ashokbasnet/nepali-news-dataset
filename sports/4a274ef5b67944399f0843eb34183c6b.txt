नेपालकै सर्वाधिक पुरस्कार राशीको रेडबुल फुटसल लिग सुरु

काठमाडौं, असोज १० । नेपालकै सर्वाधिक पुरस्कार राशीको रेडबुल फुटसल लिग सुरु भएको छ ।

राजानीको बाँसबारीस्थित चउर रिक्रिएसन सेन्टरमा सोमबार आयोजित एक विशेष समारोहकाबीच फुटसल लिग सुरु भएको हो ।

प्रतियोगिताको उद्घाटन खेलमा नेपाल खेलकुद पत्रकार मञ्चले आयोजक एएमए इभेन्ट्सलाई ११–३ को विशालअन्तरले पराजित गर्‍यो ।

१६ टिम सहभागी रेडबुल राष्ट्रिय लिग फुटसलको पहिलो प्रतिस्पर्धात्मक खेलमा चउर रिक्रिएसनले ढुकु फुटसललाई ३–२ ले पराजित गरेको छ ।

एएमए इभेन्ट्सको आयोजनामा सुरु भएको रेडबुल फुटसल लिगमा राजधानीका १६ फुटसल सेन्टरका टिम सहभागी छन् ।

नेपालमा बढ्दो फुटसल खेलको लोकप्रियता मध्यनजर गर्दै राष्ट्रिय लिग सुरु गरिएको आयोजकको भनाइ छ ।

नेपाली फुटबलका प्राय सबै ठूला प्रतियोगितामा साथ दिँदै आएको रेडबुलले यो फुटसल प्रतियोगिताको मुख्य प्रायोजन गरेको छ ।

यसलाई ‘नेपाली खेलकुदप्रतिको समर्पण’ बताउँछन् रेडबुलका ब्रान्ड मेनेजर असिम अर्याल ।

‘होम एन्ड अवे’का आधारमा सन्चालन हुने रेडबुल फुटसल लिगमा विजेता टोलीले अहिलेसम्मकै सर्वाधिक १० लाख रुपैयाँ पुरस्कार पाउनेछन् ।

प्रतियोगितामा सहभागी टिमले राष्ट्रियस्तरका जुनसुकै खेलाडीलाई खेलाउने पाउने प्रावधान छ ।
