म्यानचेस्टर सिटीद्वारा वेष्टह्याम पराजित, ५६ अंकसहित चेल्सी शीर्ष स्थानमा 

लण्डन क्लब वेष्ट ह्याम युनाईटेडको मैदानमा भएको खेलमा म्यानचेस्टर सिटी ४-० ले विजयी भएको हो ।

खेलमा म्यानचेस्टर सिटीलाई विजयी गराउन केभिन डे ब्रायन, डेभिड सिल्भा, ग्याब्रिएल जिसस र याया टुरेले एक–एक गोल गरे ।

राती नै भएको अर्को खेलमा म्यानचेस्टर युनाईटेडले भने हल सिटीसँग गोलरहित बराबरी खेलेको छ । यसैगरी स्टोक सिटीले एभर्टनसँग १-१ गोलको बराबरी खेलेको छ ।

रातिका खेलपछि प्रिमियर लिग फुटबलमा २३ खेलबाट ५६ अंक जोडेको चेल्सी शीर्ष स्थानमा छ ।

समान खेलबाट ४७/४७ अंक जोडेका टोटनह्याम हट्सपर र आर्सनल क्रमशः दोस्रो तथा तेस्रो स्थानमा रहेका छन् ।

चौथो स्थानको लिभरपुलको भने ४६ अंक छ । समान ४६ अंकको साथ म्यानचेस्टर सिटी पाँचौ स्थानमा रहँदा छैठौं स्थानको म्यानचेस्टर युनाईटेडको ४२ अंक छ ।
