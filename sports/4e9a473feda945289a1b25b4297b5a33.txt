तेक्वान्दो खेलको गिर्दो अवस्थाप्रति खेलाडीहरु चिन्तित

कृष्ण लोथ्यालकाठमाडौं, चैत २९ । नेपालको खेलजगत्मा गौरविलो इतिहास र सम्भावना बोकेको तेक्वान्दो खेल पछिल्लो समयसम्म आइपुग्दा टुटफुट र खेल राजनीतिको शिकार बन्दै गएको छ ।यसको पछिल्लो उदाहरण हालै भारतमा सम्पन्न १२औं दक्षिण एसियाली खेलकुद (साग)मा एउटा पनि स्वर्ण पदक प्राप्त नहुनु हो ।विगतका दक्षिण एसियाली खेलमा पाएको सफलता होस् या एसियाडमा जितेका पदक । अझ विश्व खेलजगत्को महाकुम्भ मानिने ओलम्पिकसम्मको यात्रा नै किन नहोस् । तेक्वान्दो खेल नेपाली खेलकुदको सफलताको पर्याय नै हो ।तर, पछिल्लो समयसम्म आइपुग्दा तेक्वान्दो खेलको स्तर निकै खस्किएको आमबुझाइ छ । त्यसको पछिल्लो उदाहरण भारतमा हालै सम्पन्न १२औं दक्षिण एसियाली खेल (साग) हेरे पुग्छ ।तेक्वान्दो खेलको अवस्था यो हदसम्म गिर्नुमा प्रमुख कारण अनियमित प्रशिक्षण हो ।त्यस्तै, अन्तर्राष्ट्रिय ‘एक्सपोजर’को कमीले पनि सफलता हात पार्न कठीन हुनेगरेको खेलाडीहरुको ठम्याइ छ ।

&gt;
