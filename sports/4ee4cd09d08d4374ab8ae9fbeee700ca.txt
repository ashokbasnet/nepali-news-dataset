नेपाल स्ट्रोमको विजयी सुरुआत, बंगलादेश टाइगर्स ७ विकेटले पराजित

बुधबार कीर्तिपुरस्थित क्रिकेट मैदानमा भएको खेलमा बंगलादेश टाइगर्सलाई ७ विकेटले हराउँदै नेपाल स्ट्रोमले विजयी सुरुआत गरेको हो ।

खेलमा बंगलादेश टाइगर्सले प्रस्तुत् गरेको १४९ रनको लक्ष्य नेपाल स्ट्रोमले निर्धारित् २० ओभरको २० बलअगाडि मात्र ३ विकेट गुमाउँदै पूरा गर्‍यो ।

खेलमा नेपाल स्ट्रोमका लागि भूपेन्द्र थापाले ३७ बलमा सर्वाधिक ५१ रनको योगदान गरे ।

प्रतियोगितामा दोस्रो खेल खेलेको बंगलादेश टाइगर्सको यो पहिलो हार हो ।

मंगलबार भएको खेलमा बंगलादेश टाइगर्सले अफगानिस्तान बुल्सलाई ३ रनले पराजित गरेको थियो ।

प्रतियोगिताअन्तगर्त बुधबारै भएको दोस्रो खेलमा दुबई वारियर्सले श्रीलंकन लायन्सलाइ २१ रनले पराजित गरेको छ ।

टस जितेर पहिले ब्याटिङ गरेको दुबई वारियर्सले प्रस्तुत् गरेको १९० रनको चुनौती पछ्याएको श्रीलंकन लायन्सले निर्धारित् २० ओभरमा ३ विकेट गुमाउँदै १६८ रनमात्र जोड्न सकेपछि दुबई वारियर्स विजयी भएको हो ।
