युभेन्टसका मोइज किनले बनाए रेकर्ड

५ कात्तिक, काठमाडौं । मोइज किन २००० मा जन्मिएर युरोपको शीर्ष चार लिगमा खेल्ने पहिलो खेलाडी बनेका छन् ।
युभेन्टसले इटालियन सिरिएमा पिस्कारामाथि ३–० गोल अन्तरको जित हात पारेको खेलमा किनले डेब्यू गरेका हुन् । इटलीका यू–१७ स्टाइकर किन मात्र १६ वर्षका छन् र, उनी खेल सकिन ६ मिनेट बाँकी छँदा मारिमो मान्जुकिजको स्थानमा मैदान प्रवेश गरेका थिए ।
युभेन्टसको जितमा सामी खेदेरा, मान्जुकिज र हेन्डरसनले गोल गरे । र, युभेन्टस १३ खेलबाट ३३ अंकका साथ शीर्ष स्थानमा छ । दोस्रो स्थानको रोमाको २ट अंक छ र एक खेल कम खेलेको छ ।
२००० मा जन्मिएकाहरु ..
सन् २००० मा जन्मिएका भिन्सेन्ट थिलले गत सेप्टेम्बरमा फ्रान्सको लिग वानमा डेब्यू गरेका थिए । लग्जम्बर्गबाट व्यवसायिक फुटबल खेल्ने उनले सात क्याप जितिसकेका छन् र एक गोल समेत गरेका छन् ।
यस्तै २००० मै जन्मिएकका ज्याक एचिसनले सेल्टिकबाट गत सिजनको अन्तिम दिन डेब्यू गरेका थिए तर, युरोपको शीर्ष चार लिगमा भने मोइज किन पहिलो खेलाडी बनेका छन् ।

