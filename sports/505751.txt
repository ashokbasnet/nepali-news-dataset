चार पूर्व फुटबलरले प्रशिक्षकमाथि लगाए यौन शोषणको आरोप

१० मंसिर, काठमाडौं । बेलायतका चार पूर्व फुटबल खेलाडीले फुटबल करियरको सुरुवाती समयमा यौन शोषणको शिकार भएको बताएका छन् ।
सबै खेलाडीले पूर्व प्रशिक्षक ब्यारी बेनेलमाथि यौन शोषण गरेको आरोप लगाएका छन् ।
४३ वषर्ीय पूर्व फुटबलर एन्डी वुडवर्डले द गार्जियनलाई दिएको अन्तरवार्तामा बनेका छन् कि प्रशिक्षक बेनेलले ११ देखि १५ वर्षको उमेरसम्म यौन शोषण गरेका थिए ।
४४ वर्षका स्टीव वल्टर्सको दाबी छ कि प्रशिक्षक बेनेलले उनको यौन शोषण गरेका थिए । उनले भने, मैले जब खेल्न सुरु गरेँ, त्यसको केही दिनपछि नै उनले मलाई छुन सुरु गरे । मेरो अवस्था त्यसबेला गम्भीर भयो, जब उनले बलात्कार गरे ।’
यस्तो कति पटक भयो उनले भन्न चाहेका छैनन् । तर, यो क्रम चार वर्षसम्म चलेको उनले बताए ।
इंल्ग्याण्डका फुटबलर पल स्टुअर्डले भनेका छन् कि जब उनले युवा फुटबलरको रुपमा करियर सुरु गरे । बेलेनले चार वर्षसम्म दैनिक शोषण गरे ।
चौथो खेलाडी डेभिड हृवाइटले पनि फुटबल प्रशिक्षक बेलेनमाथि यस्तै आरोप लगाएका छन् ।
ब्यारी बेनेल स्टोक सिटी र म्यानचेष्टर सिटीका प्रशिक्षक थिए । तर, १९९८ मा छ युवकमाथि यौन शोषण गरेको आरोप लागेपछि उनलाई नौ वर्षको जेल सजाय सुनाइयो र प्रशिक्षक पदबाट निलम्बित भए ।
२०१५ मा अदालती सुनुवाईका क्रममा उनले आफैंलाई राक्षस भनेर सम्बोधन गरेका थिए ।

