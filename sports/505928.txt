सहारा सुरुङ्गा गोल्डकपः उपाधि जित्ने दुवै टिमको दाबी

१० मंसिर, झापा । सहारा सुरुङ्गा गोल्डकप फुटबल प्रतियोगिताको उपाधि रक्षाका लागि शनिबार शसस्त्र प्रहरीको एपीएफ र रुपन्देही ११ भिड्दैछन् ।
कनकाई माविको खेल मैदानमा हुने फाइनलको विजेता हुने टोलीले नगद ३ लाख ५१ हजार १ सय ११ रुपैयाँ, उपविजेताले २ लाख ५१ हजार १ सय ११ रुपैयाँ पाउनेछन् ।
रुपन्देहीले मनाङ मस्याङ्दीलाई टाइब्रेकरमा हराएर फाइनलमा पुगेको हो भने एपीएफले झापा ११ लाई पाखा लगाएको थियो ।
शुक्रबार आयोजित पि्रम्याच कन्फरेन्समा दुवै टोलीले उपाधि जित्ने दावी गरे । एपीएफका टिम कोच रत्नकाजी महर्जनले प्रतिद्वन्दी रुपन्देहीलाई आफूहरुले कमजोर नसम्भिmएको बताए । मनाङ मस्याङ्दीलाई हराएको उसको कन्पिmडेन्स राम्रो छ, उनले भने, तर, सेट ट्रेनिङ छैन । त्यसैले जीत हाम्रो नै हुन्छ ।
उता, रुपन्देहीका टिम कोच जगनाथ खड्काले गत वर्ष एपीएफलाई कन्दङ्वा गोल्डकपमा हराएको स्मरण गर्दै आफ्नो प्रतिद्वन्द्वीलाई एभरेज रुपमा हेरेको बताए । फाइनलमा डिफेन्समा टाइट गर्ने योजना रहेको भन्दै उनले पनि जित्ने दावी गरे ।
एपीएफका टिम कप्तान मिलन राईले क्वाटरफाइनल र सेमिफाइनमा राम्रो खेलेकेा भन्दै फाइनलमा अझ राम्रो खेल्ने बताए ।
रुपन्देहीका क्याप्टेन दिलिप क्षेत्रीले पनि अब मैदानसँग खेलाडी परिचित भइसकेकेा भन्दै फाइनलमा शसक्त रुपमा प्रस्तुत हुने बताए ।

