एसिया कप महिला क्रिकेटः नेपालले आज पाकिस्तानसँग खेल्ने
११ मंसिर, काठमाडौं । टी–२० महिला एसिया कपअन्र्तत नेपालले आज पाकिस्तानको सामना गर्दै छ ।
गत असोजमा हङकङमा भएको आइसीसी महिला विश्वकपअन्तर्गत एसिया छनोटमा दोस्रो भएपछि नेपालले एसिया कप खेल्न पाएको हो ।
थाइल्याण्डको बैंककस्थित टर्ड थाई क्रिकेट स्टेडियममा हुने पाकिस्ताविरुद्धको खेल नेपालका लागि चुनौति पूर्ण हुनेछ । नेपाली महिला टोलीले एसियाली स्तरमा पाकिस्तानसँग प्रतिस्पर्धा गर्न लागेको यो पहिलो अवसर हो ।
एसिया कपमा पाँचौ सहभागिता जनाइरहको पाकिस्तान र दोस्रो पटक सहभागी भइरहेको नेपालले एकअर्काविरुद्ध प्रतिस्पर्धा गरेका छैनन् ।
प्रतियोगिता सन् २०१२ मा चीनको ग्वान्झाउमा भएको पाँचौ संस्करणपछि ट्वान्टी–ट्वान्टी फम्र्याटमा हुँदा नेपा पनि सहभागी भएको थियो । यद्दपि सो प्रतियोगितामा खेलेको तीनै खेलमा पराजय बेहोर्दै नेपाल समूह चरणबाटै बाहिरिएको थियो ।
नेपाली टोलीमा आइसीसी महिला विश्वकपअन्तर्गत एसिया छनोट खेलेका १३ खेलाडी छन् । छनोट खेलेकी निर्मला शाहीको स्थानमा भने शोभा आलेलाई ल्याइएको छ । छनोट नखेलेकी संगीता राई पनि टोलीमा छिन् । एसिया छनोटमा उत्कृष्ट प्रदर्शन गरेकी निर्मला शाही चोटका कारण टीममा छैनन् ।
एसिया कपमा नेपालसहित ६ राष्ट्रबीच प्रतिस्पर्धा हुँदै छ । आयोजक थाइल्यान्डसहित भारत, पाकिस्ता, बंगलादेश, श्रीलंकासँग नेपाल भिड्नेछ । राउन्ड रोविनका आधारमा हुने प्रतियोगितामा शीर्ष दुई टोलीबीच उपाधिका लागि भिडन्त हुनेछ ।

