सहारा क्लव आहा गोल्डकपबाट बाहिरियो

पोखरा, माघ २१ - आयोजक सहारा क्लव पोखरामा चलिरहेको १० औं आहा गोल्ड कप फुटबल प्रतियोगिताको क्वाटर फाइलनबाटै बाहिरिएको छ । शनिवार पोखरा रंगशालामा भएको खेलमा भारतको पुणे फुटबल क्लवसँग एक शुन्यले पराजित हुँदै सहारा क्लव प्रतियोगिताबाट बाहिरिएको हो ।

 

पुणेलाई जिताउन खेलको एक मात्र गोल अबुङ्ग मीतैइले ७७ औं मिनेटमा गरे । पुणेले २३ गते हुने जावलाखेल युथ क्लव र थ्रीस्टारबीच हुने खेलको विजेतासँग माघ २५ गते प्रतिस्पर्धा गर्ने छ । प्रतियोगिताको आइतवार हुने खेलमा अफ्रिकन युनाइटेड र हिमालय सेर्पा क्लवबीच प्रतिस्पर्धा हुने छ ।
