नेपाल २३ रनमा अल आउट, सात ब्याट्सवुमन शून्यमा आउट
फाइल तस्वीर
१३ मंसिर, काठमाडौं । महिला एसिया कपमा श्रीलंकाविरुद्ध नेपाल २३ रनमा अलआउट भएको छ । र, श्रीलंकाले केहीबेरमा जवाफी ब्याटिङ गर्नेछ ।
बैंककमा पहिले ब्याटिङ गरेको नेपालले १६.२ ओभरमा २३ रन जोड्दा सबै विकेट गुमायो । १२ रन जोड्दा पहिलो विकेट गुमाएको नेपालले दोस्रो विकेट १९ रनमा गुमाएको थियो ।
थप ४ रन जोड्दा नेपाली टोली अलआउट भयो । नेपालकी ज्योती पाण्डेले १६ रन बनाइन् । सीता राना मगरले ४ र रुविना क्षेत्रीले एक रन जोडिन् । सात ब्याट्सवुमन शून्यमा आउट भएका छन् ।

