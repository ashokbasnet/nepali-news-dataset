एशियाकप ट्वान्टी ट्वान्टीमा बंगलादेशले नेपाललाई दियो १३४ रनको लक्ष्य

१४ मंसिर, काठमाडौं । एशिया कप महिला टि-२० क्रिकेट अन्तर्गत बंगलादेशले नेपाललाई १३४ रनको बिजयलक्ष्य पेश गरेको छ ।
थाइल्याण्डको बैंककमा टस जितेर पहिले ब्याटिङ गरेको बंगलादेशले निर्धारित ओभरमा ४ विकेट गुमाएर १३३ रन बनाएको छ ।
नेपाल केहिबेरमा जवाफी ब्याटिङमा उत्रँदैछ ।
बंगलादेशका लागि ओपनर सञ्जिदा इस्लामले ३५ र नागर सुल्तानाले ३९ रन बनाउँदै उकृष्ट सुरुवात गरेका थिए । त्यस्तै साइला सर्मिनले १९ र कप्तान रुमाना अहमिदले पनि १७ रन टोलीको खातामा जोडे ।
बलिङतर्फ संगीता राईले दुई विकेट लिइन्, त्यस्तै कप्तान रुविना क्षेत्री र सीता मगरले समान एक एक विकेट लिए ।
नेपालले यसअघिका दुवै खेलमा पराजय ब्यहोरिसकेको छ । पहिलो खेलमा पाकिस्तान र दोस्रो खेलमा श्रीलंकासँग नेपाल पराजित भएको थियो ।

