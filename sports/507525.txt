कोलम्बिया विमान दुर्घटनाः जीवितै उद्धार गरिएका पाँचमा तीन फुटबलर पनि

कोलम्बियामा भएको विमान दुर्घटनामा जीवितै उद्धार गरिएका मध्ये तीन फुटबलर भएको खुलेको छ ।
ब्राजिलियन फुटबल टिम चाफाकोएन्सका खेलाडीहरुसहित ८१ जना सवार विमान दुर्घटनामा परेको थियो । विमानमा सवार ७६ जनाको मृत्यु भएको पुष्टि भएको छ भने पाँच जनाको जीवितै उद्धार गरिएको छ ।
दुर्घटनामा गम्भीर घाइते भएका फुटबलर एलन रूसेल
जीवितै उद्धार गरिएकाहरुमा तीन फुटबलर पनि छन् । जीवितै उद्धार थरिएकाहरुमा फुटबल टोलीका गोलरक्षकहरु डानिलो र ज्याक्सन फोलमान र डिफेण्डर एलन रुसेल छन् । तीनै फुटबलर ब्राजिलका हुन् । पत्रकार रफायल हेन्जल र विमान चालक दलका सदस्य जिमिना स्वरेजको पनि जीवितै उद्धार गरिएको छ ।
यो पनि पढ्नुहोस् 
कोलम्बियामा भएको विमान दुर्घटनामा ७६ को मृत्यु, पाँचको जीवितै उद्दार
ब्राजिलका फुटबल खेलाडीसहित ८१ जना चढेको विमान कोलम्बियामा दुर्घटना

