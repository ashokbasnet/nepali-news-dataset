फिफा वर्ल्ड ११ मा जेमी भर्डी परे, रुनी अटाएनन्
१७ मंसिर, काठमाडौं । फिफा फिफाप्रो वल्र्ड ११ को मनोनयनमा लिसेस्टर सिटीका स्ट्राइकर जेमी भर्डी परेका छन् । यो मनोनयनमा पर्ने उनी एक मात्र इंग्लिस खेलाडी हुन् ।
लिसेस्टरलाई गत सिजन प्रिमियर लिग जिताउने क्रममा २९ वर्षीय भर्डीले २४ गोल गरेका थिए । म्यानचेष्टर युनाइटेडका कप्तान वायन रुनी १२ वर्षमा पहिलो पटक यो सूचीमा पर्न सकेनन् ।
मनोनयनमा इंग्लिस प्रिमियर लिगका १६ खेलाडी छन्, जसमा सर्जिओ एग्युरो, केभिन डि ब्रुयेन, दिमित्री पयेट लगायत छन् ।
बार्सिलोनाका तीन स्ट्राइकर लिओनल मेस्सी, नेयमार र लुइस स्वरेजका साथै जोर्डी अल्बा, मासेरानो, जेरार्ड पीके, सर्जिओ बुस्केट, आन्द्रे इनिएस्टा परेका छन् भने रियल मड्रिडका क्रिष्टियानो रोनाल्डो, ग्यारेथ बेलका साथै नाभास, मार्सेलो, पेपे, सर्जिओ रामोस, राफेल भराने, टोनी क्रुन, लुका माडरिक र करिम बेन्जिमा यो मनोनयनमा परेका छन् ।

