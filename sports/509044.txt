रोबिनको गोलसँगै बार्यन म्युनिख शीर्ष स्थानमा
१८ मंसिर, काठमाडौं । आर्यन रोबिनको प्रेरणामा मेन्जलाई हराउँदै बार्यन म्युनिख बुन्डेजलिगाको शीर्ष स्थानमा उक्लिएको छ ।
शुक्रबार राति भएको खेलमा बार्यन म्युनिखले मेन्जलाई ३–१ गोल अन्तरले हरनएको हो । बुन्डेजलिगामा १५० औं खेल खेलिरहेका रोबिनले एक गोल गरे भने अर्कोका लागि पास मिलाए ।
घरेलु मैदानमा भएको खेलमा मेन्जले चौथो मिनेटमा कार्डोबाको गोलबाट अग्रता लिएको थियो । तर, चार मिनेटपछि नै रोबिनको पासमा रोबर्ट लेभान्डोस्कीले बराबरी गोल फर्काए ।
२१ औं मिनेटमा रोबिनले गोल गर्दै बार्यनलाई २–१ को अग्रता दिलाए । बार्यनले तेस्रो गोल भने खेलको अन्तिममा प¥यो । लेभान्डास्सीको यो गोलसँगै बार्यन ३–१ ले विजयी भएको छ ।
जितसँगै बार्यन म्युनिख १३ खेलबाट ३० अंकका साथ शीर्ष स्थानमा उक्लिएको छ भने दोस्रो स्थानमा रहेको आरबी लाइपजिगको समान ३० अंक नै छ र, उसले एक खेल कम खेलेको छ ।

