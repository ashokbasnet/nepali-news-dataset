स्पेन पराजित, कीर्गिस्तानको पोस्टमा इरानको आधादर्जन गोल

काठमाडौं, जेठ २६ । युरोकप फुटबलको अन्तिम अभ्यास खेलमा स्पेन पराजित भएको छ ।साविक युरोपियन विजेता स्पेनलाई कमजोर मानिएको जर्जियाले १–० ले हराएको हो ।मंगलबार राति भएको खेलमा जर्जियालाई विजयी गराउन टोर्नीके ओक्रिसभिलीले निर्णायक गोल गरे ।डिफेन्डर योर्डी अल्बाको गलत पासको फाइदा उठाउँदै जर्जियन खेलाडीले गोल गरेका हुन् ।मंगलबार राति नै भएको अर्को खेलमा डेनमार्कले बुल्गेरियालाई ४–० ले हराउँदा ग्रीसले अष्ट्रेलियालाई २–१ ले हराएको छ ।यसैगरी, बोस्नियाले जापानलाई २–१ ले हराउँदा इरानले कीर्गिस्तानलाई ६–० ले पराजित गरेको छ ।
