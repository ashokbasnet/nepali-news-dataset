महिला क्रिकेट टोलीलाई सरकारको सम्मान

२२ मंसिर, काठमाडौं । आइसीसी महिला विश्वकप एशियाली छनौटमा दोस्रो स्थान हासिल गर्ने नेपाली महिला टोलीका सदस्यलाई सरकारले पूर्वघोषित पुरस्कार प्रदान गरेको छ ।
सरकारले यसअघिनै घोषणा गरेको जनही २५ हजार रुपैयाँ पुरस्कार खेलकुदमन्त्री दलजीत बिक श्रीपाइलीले आज आयोजित कार्यक्रममा खेलाडीहरुलाई बितरण गरे ।
कार्यक्रममा मन्त्री श्रीपाइलीले हालै सम्पन्न एशियाकपमा ब्यहोरेको असफलताबाट हतोत्साही नहुन खेलाडीहरुलाई आग्रह गरे । उनले असफलताबाट हार नमानी आगामी खेलहरुमा जितको प्रयास गर्न उनले महिला टोलीलाई शुभकामना दिए ।
आगामी दिनमा महिला क्रिकेटको बिकासमा नयाँ योजनाका साथ अघि बढ्ने बिषयमा पनि छलफल भइरहेको खेलकुदमन्त्रीले जानकारी दिए ।

