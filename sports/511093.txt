रियल मड्रिडले दुई गोलको अग्रता जोगाउन सकेन, समूह विजेता बन्न चुक्यो

२३ मंसिर, काठमाडौं । मार्को रियुसको गोलको मदतमा बोरुसिया डर्टमुन्डले रियल मड्रिडसँग बराबरी खेलेको छ । र, च्याम्पियन्स लिगको समूह एफको विजेता बनेको छ ।
बुधबार राति भएको खेलमा बोरुसिया डर्टमुन्डले साविकको विजेतन रियल मड्रिडसँग २-२ को बराबरी खेलेको हो ।
घरेलु मैदानमा भएको खेलमा रियलले २ गोलको अग्रता जोगाउन सकेन । २८ औं मिनेटमा करिम बेन्जिमाले गोल गर्दै अग्रता दिलाए । ५३ औं मिनेटमा उनले नै अग्रता दोब्बर पारे ।
तर, बोरुसिया डर्टमुन्डले खेलमा पुनरागमन पर्‍यो । ६० औं मिनेटमा अमाबियाङले गोल गरे भने ८८ औं मिनेटमा रियुसले बराबरी गोल गरे ।
यो खेलसँगै बोरुसिया डर्टमुन्ड १४ अंकसहित समूह एफको विजेता बनेको छ भने रियल १२ अंकसहित उपविजेता रहृयो ।

