महरेजले जिते अफ्रिकन फुटबलर अफ दि इयरको अवार्ड
२८ मंसिर, काठमाडौं । लिसेस्टरका फुटबलर रियाद महरेजले बीबीसी अफ्रिकन फुटबलर अफ दि इयरको अवार्ड जितेका छन् ।
विश्वभरका फुटबल समर्थकहरुको मतका आधारमा अल्जेरिया र लिसेस्टरका मिडफिल्डरले यो अवार्डले जितेका छन् । उनले साडिओ माने, याया टोरे, अमाबियाङ, आन्द्रे आयूलाई पछि पारे ।
अवार्ड जितेपछि २५ वर्षीय महरेजले भने, यो अफ्रिकन खेलाडीका लागि ठूलो हो । म निकै खुसी छु ।
लिसेस्टर सिटीले गत सिजन प्रिमियर लिग जित्दा महरेज टोलीका महत्वपूर्ण सदस्य थिए । र, उनी प्रोफेसन फुटबलर एशोसिसन प्लेयर अफ दि इयर समेत घोषित भएका छन् ।

