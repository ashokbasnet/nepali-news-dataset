स्वरेजले गरे नयाँ सम्झौतामा हस्ताक्षर

२ पुस, काठमाडौं । बार्सिलोनाका स्ट्राइकर लुइस स्वरेजले क्लबसँगको नयाँ सम्झौतामा हस्ताक्षर गरेका छन् । अब उनले सातामा २ लाख ३० हजार पाउण्ड पाउनेछन् ।
स्वरेजले गएराति सम्झौतमा हस्ताक्षर गरे, जस अनुसार अब उनी २०२१ सम्म स्पेनिस क्लाटलानमै रहनेछन् ।
उरुग्वेका स्वरेज २०१४ मा लिभरपुलबाट बार्सिलोना गएका थिए । क्लबमा आवद्ध भएपछि उनले ९७ गोल गरिसककेका छन् भने ४८ गोलका लागि पास दिएका छन् ।
नयाँ सम्झौता क्लब र आफू दुबैले चाहेको निर्णय भएको भन्दै स्वरेजले भनेका छन्, म जहाँ चाहन्थेँ, त्यहाँ हुँदा निकै खुसी महसुस भइरहेको छ । म निकै खुसी छु ।
बार्सिलोनाले अर्का स्ट्राइकर नेयमारसँग नयाँ सम्झौता गरिसकेको छ । र, लिओनल मेस्सीसँग कुराकानी भइरहेको छ । बार्सिलोना एमएसएनलाई गुमाउने पक्षमा छैन ।

