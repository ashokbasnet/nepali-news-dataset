रियल मड्रिडले जित्यो क्लब वर्ल्डक्लब, रोनाल्डोको हृयाट्रिक

३ पुस, काठमाडौं । क्रिष्टियानो रोनाल्डोको हृयाट्रिकको मदतमा स्पेनिस जाइन्ट रियल मड्रिडले फिफा क्लब वर्ल्ड क्लबको उपाधि जितेको छ ।
आइतबार भएको फाइनलमा रियल मड्रिडले जापानी क्लब कासिम अन्टलर्सलाई ४-२ अन्तरले पराजित गरेको छ ।
जापानको योकाहामास्थित निसान स्टेडियममा भएको खेलमा रियल मड्रिडले नवौं मिनेटमा नै अग्रता लिएको थियो । तर, पहिलो हाफको अन्त्यतिर घरेलु टोलीले गोल फर्कायो ।
५२ औं मिनेटमा कासिमले नै गोल गर्दै अग्रता लियो । तर, ६० औं मिनेटमा रोनाल्डोले बराबरी गोल फर्कायो । निर्धारित ९० मिनेट सकिनै लाग्दा जापानी टोलीले गोल गर्दै उपाधि जित्ने राम्रो मौका पाएको थियो । तर, उसका खेलाडी चुके ।
निर्धारित समयको खेल २-२ गोलको बराबरीमा सकिएपछि खेलमा ३० मिनेट थपियो । जसको ९७ औं मिनेट गोल गरेका रोनाल्डोले १०४ औं मिनेटमा हृयाट्रिक पुरा गरे ।

