आईसीसीले घोषणा गर्‍यो टेष्ट र एकदिवसीय टिम, को-को परे ?

अन्तराष्ट्रिय क्रिकेट काउन्सिल आईसीसीले टेष्ट र एकदिवसीय टिम अफ दि इयर घोषणा गरेको छ ।
राहुल दबि्रड, ग्यारी क्रिस्टन र कुमार सांगाकाराको छनौट टोलीले वर्षभरीको प्रदर्शनका आधारमा टिम चयन गरेको हो ।
इंग्ल्याण्डका एलिस्टर कुक आईसीसी टेष्ट टिम अफ दि इयरको कप्तान बनेका छन् । जसमा चार इंग्लिस, तीन अष्ट्रेलियन र न्यूजिल्याण्ड, भारत, श्रीलंका र दक्षिण अफि्रकाका एक एक क्रिकेटर छन् ।
टेष्ट टिममा इंग्ल्याण्डका कुकसँगै जोए रुट, विकेटकिपर जोनी बेयरस्टो र बेन स्टोक छन् भने अष्ट्रेलियाका डेभिड वार्नर, एडम भोग र मिचेल स्टार्क परेका छन् ।
यस्तै न्यूजिल्याण्डका केन विलियम्सन, भारतका आ अश्विन, श्रीलंकाका रंगना हेराथ र र दक्षिण अफि्रकाका डेल स्टेन टेष्ट टिम अफ दि इयरमा परेका छन् ।
आईसीसी एकदिवसीय टिम अफ दि इयरको कप्तानमा भने तेस्रो पटक विराट कोहली परेका छन् । टिममा अष्ट्रेलियाका तीन क्रिकेटर डेभिड वार्नर, मिचेल स्टार्क र मिचेल मार्स छन् भने भारतका कोहलीसँगै रोहिचत शर्मा र रविन्द्र जडेजा छन् ।
दक्षिण अफि्रकाका इमरान ताहिर, कागिसो राबाडा, एबी डिभिलियर्स र विकेट किपर क्विन्टन डिकक परेका छन् । इंग्ल्याण्डका जोस बट्लर परेका छन् ।

