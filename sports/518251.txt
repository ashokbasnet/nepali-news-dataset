नेपाली सेनाका हरि रिमालले जिते सातौं राष्ट्रिय खेलकुदको पहिलो स्वर्ण

९ पुस, इटहरी । सातौं राष्ट्रिय खेलकुलअन्तर्गत एथलेटिक्स खेलमा नेपाली सेनाका धावक हरीकुमार रिमालले पहिलो स्वर्ण पदक हात पारेका छन् । यो सातौं राष्ट्रिय खेलकुदकै पहिलो स्वर्ण हो ।
इटहरीको ट्रयाक एण्ड फिल्डमा शनिबार बिहान सम्पन्न पुरुषतर्फको दौडमा रिमालले १५ सय मिटरको दुरी ४ मिनेट ४ सेकेण्डमा पार गरेर उपाधि हात पारेका हुन् ।
खेलमा नेपाली सेनाकै अर्का धावक छत्रबहादुर दाहालले सेनालाई रजत पदक दिलाएका छन् ।
त्यस्तै नेपाल पुलिसका तर्फबाट करण खड्काले कास्य पदक हात पारेका छन् ।
दौडमा १३ धावक सहभागी थिए ।
पहिलो महिला स्वणर्पदक विजेता

यसैबीच सरस्वती भट्टराई सातौं राष्ट्रिय खेलकुदमा पहिलो स्वर्ण जित्ने महिला बनेकी छिन् । उनले १५ सय मिटरकको दौडमा स्वर्ण हात पारेकी हुन् । उनी नेपाली सेनाकी खेलाडी हुन् ।

