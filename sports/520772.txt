ल्होसारमा आयोजित खुल्ला पुरुष म्याराथनको उपाधि खेमलाई
१४ पुस, ताप्लेजुङ । तमु ल्होसारको अवसरमा ताप्लेजुङमा आयोजित खुल्ला पुरुष मिनी म्याराथन प्रतियोगिताको उपाधि ताप्लेजुङकै खेम लिम्बुले जितेका छन् ।
बिहीबार सदरमुकाम फुङ्लिङस्थित तोक्मेडाँडादेखि सुकेटार हुँदै पुन तोक्मेसम्मको १८ किलोमिटर दुरी १ घण्टा ८ मिनेटमा पार गर्दै ताप्लेजुङ ढुङेसाँघु ८ का लिम्बूले उपाधि चुमेका हुन् ।
यस्तै झापा दमक रन संस्थाका याङदेव राई र तेह्रथुम ह्वाकुका कुमार डाँगी निर्धारीत दुरी क्रमशः १ घण्टा ९ मिनेट र १ घण्टा १४ मिनेटमा पार गर्दै दोस्रो र तेस्रो हुन सफल भएका छन् ।
विजयी तीनै जनालाई भोलि ल्होसारको अवसरमा आयोजना हुने औपचारिक कार्यक्रममा पुरस्कारसहित सम्मान गरिने आयोजक तमू ल्होसार मूल आयोजक समितिले जनाएको छ ।
विजयी प्रथमलाई १० हजार, दोश्रोलाई ८ हजार र तेश्रोलाई ५ हजारसहित प्रमाणपत्र प्रदान गरिने छ ।
प्रतियोगितामा ताप्लेजुङसहित तेह्रथुम, झापा, दोलखा, भक्तपुर सहितका जिल्लाका १६ जनाको सहभागिता थियो ।

