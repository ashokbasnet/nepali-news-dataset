लिभरपुलले म्यानचेष्टर सिटीलाई हरायो, चेल्सीमाथि दबाव

१७ पुस, काठमाडौं । लिभरपुलले इंग्लिस प्रिमियर लिगमा म्यानचेष्टर सिटीलाई पराजित गरेको छ । र, लिग लिडर चेल्सीमाथि दबाव कायमै राखेको छ ।
शनिबार राति भएको खेलमा लिभरपुलले उपाधि होडमा रहेको म्यानचेष्टर सिटीलाई १–० गोल अन्तरले हराएको हो ।
एन्फिल्डमा भएको खेलमा लिभरपुलले आठौं मिनेटमा नै जोर्जेनियो भाइनडाल्डामको गोलबाट अग्रता लिएको थियो । एडम लेलानाको पासमा उनले गरेको हेड गोल नै लिभरपुलको जितका लागि पर्याप्त भयो ।
दोस्रो हाफमा सिटीले सुधारिएको खेल प्रदर्शन गरेको थियो, तर गोल गर्न भने सकेन । यो हारसँगै म्यानचेष्टर सिटी लिग लिडर चेल्सीभन्दा १० अंकले पछाडि परेको छ ।
यो खेल लिभरपुल र चेल्सीको भिडन्त मात्र थिएन, प्रिमियर जर्गेन क्लोप र पेप ग्वार्डिओलाको पहिलो भेट पनि थियो । यसमा क्लोपले बाजी मारेका छन् । यसअघि जर्मन लिग बुन्डेजलिगामा भएको भेटमा दुबैले चार चार खेल जितेका थिए ।
जितपछि दोस्रो स्थानमा रहेको लिभरपुलको १९ खेलबाट ४३ अंक भएको छ भने लिग लिडर चेल्सकिो ४९ अंक छ ।सिटीको भने समान खेलबाट ३९ अंक छ ।

