हेटौंडा गोल्डकपमा मनाङसँग हार्‍यो सशस्त्र

१७ पुस, हेटौंडा । साविकको विजेता मनाङ मस्र्याङ्दी क्लब हेटौंडामा जारी टुबोर्ग दोस्रो अन्तर्राष्ट्रिय आमन्त्रण गोल्डकप फुटबल प्रतियोगिता-२०७३ को सेमिफाइनलमा प्रवेश गरेको छ ।
हेटौंडा-१० स्थित फरेष्ट्री खेल मैदानमा भएको अन्तिम आठको खेलमा भर्खरै राष्ट्रिय खेलकुदमा स्वर्ण जितेको सशस्त्र प्रहरीको एपीएफ क्लबको चुनौती ३-२ गोलअन्तरले पराजित गर्दै प्रतियोगिताको उपाधी रक्षा अभियान सुरुवात गरेको हो ।
अफ्रिकन खेलाडी सिसकोले खेलको ३२ औं मिनेटमा गोल गर्दै मनाङलाई अग्रता दिलाएका थिए । उनले डोना थापाको कर्नर बलमा गोल गरेका थिए ।
५५ मिनेटमा एपीएफका रञ्जन बिष्टलाई फाउल गरेबापत् मनाङका कप्तान सुजल श्रेष्ठले रेड कार्ड पाए । मनाङका लागि अपि|mकन खेलाडी हफिज ओलावालेले ६६ औं मिनेटमा गोल गरेका थिए ।
उनले ८४ औं मिनेटमा पनि थप गोल गर्दै टीमको अग्रतालाई बढाएका थिए । खेल सकिन दुई मिनेट बाँकी रहेको अवस्थामा एपीएफका अञ्जन बिष्टले गोल गर्दै खेलमा फर्किने संकेत गरेको थियो ।
उनले नै खेलको अतिरिक्त समयको तेस्रो मिनेटमा गोल गर्दै मनाङको अग्रतालाई कम गरेका थिए । अञ्जनले ८५ औं मिनेटमा प्रहार गरेको सट बारमा लागेर फर्किएको थियो ।
मनाङका प्रशिक्षक छिरिङ लोप्साङले खेलाडीहरु फिटनेस अवस्था कमजोर भएको कारण खेलमा गाह्रो भएको बताए । एपीएफका प्रशिक्षक रत्नकाजी महर्जनले धेरै खेलाडी घाइते भएको कारण खेलमा गाह्रो भएको बताए ।
खेलमा एएफयु म्यान अफ दी म्याच मनाङका मिडफिल्डर डोना थापा घोषित भए । उनले ट्रफिसहित नगद तीनहजार रुपियाँ प्राप्त गरे ।
प्रतियोगिता अन्तर्गत् सोमबार संकटा क्लब काठमाडौं र डुकस्टार क्लब भुटानबीच खेल हुने आयोजक सुमन भोम्जन स्मृति खेलकुद प्रतिष्ठानले जनाएको छ ।
(सुबास बिडारीको सहयोगमा)

