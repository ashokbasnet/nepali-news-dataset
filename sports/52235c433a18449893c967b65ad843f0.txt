त्रिदेशीय टी–ट्वेन्टी श्रृङ्खलाको उपाधि अष्ट्रेलियाले जित्यो

फागुन ९ – अष्ट्रेलिया, इंल्याण्ड र न्युजिल्याण्डबीचको त्रिदेशीय ट्वेन्टी–ट्वेन्टी श्रृंखला अष्ट्रेलियाले जितेको छ । 
बुधबार भएको फाइनलमा न्युजिल्याण्डलाई १९ रनले हराउँदै अष्ट्रेलियाले श्रृंखला जितेको हो । अकल्याण्डमा पहिले व्याटिङ गरेको न्युजिल्याण्डले २० ओभरमा ९ विकेट गुमाएर १ सय ५० रन बनाएको थियो । 

१ सय ५१ रनको लक्ष्य पछ्याएको अष्ट्रेलियाले १४ ओभर ४ बलको खेल सकिँदा ३ विकेट गुमाएर १ सय २१ रन बनाएको अवस्थामा पानी परेपछि डकवर्थ लुइस नियमका आधारमा अष्ट्रेलिया १९ रनले विजयी भएको हो । 
उसका लागि डि आर्क शटले ५० रन बनाए भने डेभिड वार्नरले २५, ग्लेन म्याक्सवेलले २० तथा आरोन फिन्चले १८ रन बनाए । सिरिजमा अष्ट्रेलियाले आफूले खेलेका ५ वटै खेल जितेको छ । यसै श्रृंखला अन्तरगत न्युजिल्याण्डसँगको खेलमा २ सय ४४ रनको लक्ष्य भेटाएर अष्टे«लियाले कीर्तिमान समेत कायम गरेको थियो ।
