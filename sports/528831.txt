वेष्टब्रोममाथि टोटनहृयामको शानदार जित, केनको हृयाट्रिक

१ माघ, काठमाडौं । हृयारी केनको हृयाट्रिकको मदतमा टोटनहृयामले वेष्टब्रोममाथि शानदार जित हात पारेको छ ।
शनिबार भएको खेलमा टोटनहृयामले वेष्टब्रोममाथि ४-० गोल अन्तरको जित हात पारेको हो । जितसँगै २१ खेलबाट ४५ अंक जोडेको टोटनहृयाम दोस्रो स्थानमा उक्लिएको छ ।
घरेलु मैदानमा भएको खेलमा टोटनहृयामले १२ औं मिनेटमा नै केनको गोलबाट अग्रता लिएको थियो । २६ औं मिनेटमा वेष्टब्रोमका म्याकअलीले आत्मघाती गोल गरे ।
दोस्रो हाफको ७७ औं मिनेटमा व्यक्तिगत दोस्रो गोल गरेका केनले ८२ औं मिनेटमा हृयाट्रिक पुरा गरे ।

