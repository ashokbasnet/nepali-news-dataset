१९ वर्षमुनीको एएफसी च्याम्पियनसिप बहाराइनमा हुने

काठमाडौं, जेठ २० – १९ वर्षमुनीको एएफसी च्याम्पियनसिप फुटबल बहराइनले आयोजना गर्ने भएको छ । सन् २०१६ मा हुने प्रतियोगिता आयोजना गर्न बहराइन छनोट भएको एएफसीले जनाएको छ ।
प्रतियोगिताको ड्र भने आउँदो शुक्रबार मलेसियामा हुनेछ । प्रतियोगितामा नेपालसहित एएफसीका ४३ वटै सदस्य राष्ट्रले भाग लिनेछन् । प्रतियोगिताको समूह चरणमा सदस्य राष्ट्रलाई २ भागमा विभाजन गरिनेछ । जसअनुसार पूर्वी क्षेत्रमा १८ देश र पश्चिमी क्षेत्रमा २५ देश रहनेछन् ।
समूह चरणका १० विजेता टोली र दोस्रो स्थानका ५ वटा उत्कृष्ट टोली तथा आयोजक बहराइन गरी १६ टिम अर्को चरणमा प्रवेश गर्नेछ । क्वालीफायर खेल आउँदो सेप्टेम्बर २८ देखि अक्टोबर ६ तारिखसम्म हुनेछ ।
