पहिलो टी-२० मा इंल्ग्याण्डले भारतलाई हरायो

१३ माघ, काठमाडौं । पहिलो टी-२० क्रिकेटमा इंल्ग्याण्डले भारतलाई ७ विकेटले पराजित गरेको छ । यससँगै तीन म्याचको सिरिजमा इंल्ग्याण्डले १-० को अग्रता लिएको छ ।
कानपुरमा भारतले प्रस्तुत गरेको १४८ रनको लक्ष्य इंग्ल्याण्डले १८.१ ओभरमा ३ विकेट गुमाएर भेट्टायो ।
उसका लागि इयान मोर्गानले ५१ रन बनाए भने जोए रुटले ४६ रनको अविजित पारी खेले । साम विलिङ्स २२ र जेसन रोएले १९ रनको योगदान दिए ।
यसअघि पहिले ब्याटिङ गरेको भारतले २० ओभरमा ७ विकेट गुमाएर १४७ रन बनाएको थियो । उसका लागि महेन्द्र सिंह धोनीले अविजित ३६ रन जोडे भने सुरेश रैनाले ३६ र कप्तान विराट कोहलीले २९ रनको पारी खेले ।

