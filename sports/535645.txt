पुलिसलाई हराउँदै एनआरटी क्वार्टरफाइनलमा

१६ माघ, झापा । नेपाल पुलिस क्लबलाई हराउँदै एनआरटी दोस्रो रमपम झापा गोल्डकपको क्वार्टरफाइनलमा प्रवेश गरेको छ ।
विर्तामोडस्थित डोमालाल राजवंशी रङ्गशालामा भएको खेल निक्कै प्रतिष्पर्धात्मक खेलमा एनआरटी २-१ गोल अन्तरले विजयी भयो ।
सुरुवाती समयमा एनआरटीभन्दा पुलिस आक्रमक देखिन्थ्यो । ३१ औं मिनेटमा पुलिसका विक्रम धिमालले पहिलो गोल गरेका थिए ।
दोस्रो हाफमा एनआरटी लयमा फर्कियो । ९४औं मिनेटमा अशोक थापा मगरले एनआरटीका लागि गोल गर्दै खेललाई १-१ को बराबरीमा पुर्‍याए ।
निर्धारित समयको खेल १-१ को बराबरीमा सकिएपछि २० मिनेट समय थपियो । थपिएको समयमा एनआरटीले उत्कृष्ट प्रदर्शन गर्‍यो । १०४ औँ मिनेटमा राज पौडेलले गोल गर्दै एनआरटीलाई जित दिलाए ।
खेलको म्यान अफ द म्याच अशोक थापा मगर घोषित भए । उनलाई म्याक्स हाउजिङ प्रालिका तर्फबाट नगद ७ हजार रुपैयाँ प्रदान गरियो ।
सोमबार हिमालयन शेर्पा क्लब, काठमाडौं र विभागीय टोली एपीएफबीच प्रतिष्पर्धा हुने अयाोजकले जनाएको छ ।

