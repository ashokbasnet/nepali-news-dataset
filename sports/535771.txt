रियल मड्रिडको सहज जित, ४ अंकको अग्रता

 
१७ माघ, काठमाडौं । स्पेनिस ला लिगा फुटबलमा रियल मड्रिडले रियल सोसिडाडलाई पराजित गरेको छ र, चार अंकको प्रष्ट अग्रता लिएको छ ।
आइतबार राति भएको खेलमा रियल मड्रिडले रियल सोसिडाडलाई ३-० गोल अन्तरले हराएको हो । त्यसअघि भएको खेलमा बार्सिलोना रियल बेटिसँग १-१ को बराबरीमा रोकिएको थियो, जसको फाइदा रियललाई भएको छ ।
घरेलु मैदान बेर्नाबाउमा भएको खेलमा रियल मड्रिडले ३८ औं मिनेटमा कोभासिसको गोलबाट अग्रता लिएको थियो । ५१ औं मिनेटमा क्रिष्टियानो रोनाल्डोले गोल गर्दै अग्रता दाेब्बर पारे ।
७४ औं मिनेटमा इनिगो मार्टिनेजले रातो कार्ड खाएपछि सोसिडाड १० खेलाडीमा सिमित हुन पुग्यो । खेलको ८२ औं मिनेटमा मोराटाले गोल गर्दै मड्रिडलाई ३-० गोल अन्तरको जित दिलाए ।
जितपछि लिग लिडर रियल मड्रिडको १९ खेलबाट ४६ अंक छ भने दोस्रो स्थानमा रहेको बार्सिलोनाको २० खेलबाट ४२ अंक छ । रियलले एक खेल कम खेलेकाले त्यो खेल पनि जितेमा ७ अंकको प्रष्ट अग्रता हुनेछ ।

