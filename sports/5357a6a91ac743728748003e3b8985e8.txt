​आहा रारा गोल्डकपमा नेपाल पुृलिस क्लब बिजयी

कास्की, माघ १२ – झापा–११ सोह्रौं आहा रारा गोल्डकपको पहिलो चरणबाटै बाहिरिएको छ । शुक्रवार पोखरा रंगशालामा भएको अन्तिम प्रि–क्वाटरफाईनल खेलमा नेपाल पुलिस क्लबले रमपम झापा–११ लाई १-० को गोल अन्तरले पराजित गरेको हो ।
खेलको २८ औं मिनेटमा पुलिसका सुमन लामाले झापाको दुई जना डिफेन्डरलाई छलाउदै गरेको गोल नै निर्णायक बन्यो । खेलमा पाएको राम्रो अवसर सदुपयोग गर्न नसक्दा झापा प्रतियोगिताबाट बाहिरिएको हो । खेलमा पुलिसका रवि पासवान ‘म्यान अफ दि म्याच’ हुँदै नगद पाँच हजार प्राप्त गरे ।
झापाका प्रशिक्षक प्रकाश कटुवालले धेरै खेलाडी नयाँ भएकाले तालमेल मिल्न नसकेको र डिफेन्सको कमजोरीको कारण हार बेहार्नुपरको बताउनुभयो । उता पुलिसका प्रशिक्षक अनन्तराज थापा नयाँ खेलाडीलाई अवसर दिएको कारण खेल जितेको बताउनुहुन्छ ।
शनिवारबाट क्वाटरफाईनलका खेलहरु सुरु हुँदैछन । प्रतियोगिताको पहिलो क्वाटरफाईनल खेल सुदुरपश्चिम ११ स्पोर्टिङ्ग क्लब र उत्तर बरिन्धारा क्लब बङ्गलादेश बिच हुने आयोजक सहारा क्लवले जनाएको छ ।
