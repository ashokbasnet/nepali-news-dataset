कोष्टा पेनाल्टीमा चुके, लिभरपुल र चेल्सीले अंक बाँडे
१९ माघ, काठमाडौं । इंग्लिस प्रिमियर लिग फुटबलमा चेल्सी र लिभरपुलले बराबरी खेल्दै अंक बाँडेका छन् । मंगलबार राति भएको खेलमा चेल्सीले लिभरपुलसँग १-१ को बराबरी खेल्दै अंक बाँडेको हो । यससँगै उनले लिगमा ९ अंकको अग्रता कायम गरेको छ ।
लिभरपुलको घरेलु मैदान एन्फिल्डमा भएको खेलमा चेल्सीले २४ औं मिनेटमा डेभिड लुइजको गोलबाट अग्रता लिएको थियो । दोस्रो हाफमा लिभरपुलले गोल फर्कायो । ५७ औं मिनेटमा भाइनाल्डमले बराबरी गोल फर्काए ।
७६ औं मिनेटमा चेल्सीले पेनाल्टी पायो । तर, डिएगो कोष्टाको प्रहार लिभरपुलका किपरले रोके । यदि यो गोल भएको भए चेल्सीले खेल जित्ने थियो । उसो त लिभरपुलका फिर्मिन्होले दुई गोलको मौका गुमाएका थिए ।
लिभरपुल ईफएएल कप र एफए कपबाट बाहिरिसकेको छ । तर, जर्गेन क्लोपले पि्रमियर लिगका ठूला क्लबलाई चुनौती दिन भने छाडेका छैनन् । उनी आएपछि लिभरपुलले आर्सनल, म्यानचेष्टर सिटी, युनाइटेड र टोटनहृयामसँग हारेको छैन ।
यो बराबरीपछि लिभरपुल २३ खेलबाट ४६ अंकका साथ अंक तालिकाको चौथो स्थानमा छ । लिग लिभर चेल्सीको भने समान खेलबाट ५६ अंक छ ।

