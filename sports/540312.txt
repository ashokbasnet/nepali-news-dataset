पुरुषमा पुलिस र महिलामा एपीएफ फाइनलमा
२६ माघ, पोखरा । पुरुषतर्फ नेपाल पुलिस क्लव र महिलातर्फ सशस्त्र प्रहरी वलको एपीएफ क्लब अन्र्तराष्ट्रिय भलिबल प्रतियोगिताको उपाधि नजिक पुगेका छन् ।
बुधबार पोखरा रंगशालास्थित भलिवल टे्रनिङ सेन्टरमा भएको पुरुषतर्फको प्रतिष्पर्धामा एपिएफ क्लबलाई हराउँदै पुलिस फाइनलमा प्रवेश गर्‍यो ।
महिलातर्फ भने नेपाल पुलिस क्लबलाई हराउँदै एपिएफ फाइनलमा पुगेको छ ।
पुरुषतर्फको खेलमा पुलिसले एपीएफलाई ३/१ को सेटमा पराजित गर्‍यो । पुलिसले एपिएफलाई ३०-२८, १९-२५, २५-१६ र २५-१४ को सेटमा पराजित गरेको हो ।
बुधबार नै भएको महिलातर्फको सेमिफाइनलमा एपीएफले पुलिसलाई ३/० को सोझो सेटमा पराजित गर्दै फाइनलमा प्रवेश गर्‍यो । एपीएफले पुलिसलाई २५-१५, २५-१४ र २५-१५ को सेटमा पराजित गरेको हो ।

