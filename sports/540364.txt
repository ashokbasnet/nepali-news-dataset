कोपा डेल रेः उपाधिका लागि बार्सिलोना र आलाभेस भिड्ने
२७ माघ, काठमाडौं । आलाभेस पहिलो पटक स्पेनिस कोपा डेल रे कप फुटबलको फाइनलमा पुगेको छ । अब उसले उपाधिका लागि बार्सिलोनासँग खेल्नेछ ।
क्लबको ९६ वर्षे इतिहासमा पहिलो पटक कोपा डेल रेको फाइनलमा पुग्ने क्रममा आलाभेसले सेल्टाभिगोलाई १-० ले हरायो । पहिलो लेग गोलरहित बराबरी खेलेको आलाभेसले बधुबार राति भएको दोस्रो लेगगमा १-० को जित निकाल्यो ।
घरेलु मैदानमा भएको खेलमा उसका लागि एडगर मेन्डेजले खेल सकिन ८ मिनेट बाँकी छँदा गोल गरे ।

