सिमरा गोल्डकपः आर्मी र संकटा एकअर्काप्रति सजग भएर खेल्ने

२८ माघ, सिमरा । मोफसलकै प्रतिष्ठित फुटबल प्रतियोगिता सिमरा गोल्डकपको उपाधिका लागि भोलि शनिबार त्रिभुवन आर्मी र संकटा क्लब भिड्दैछन् ।
दुबै टोलीले उपाधि जित्ने दाबी गरेका छन् । साथै दुबै टोलीले विपक्षी बलियो रहेको भन्दै सहज भएर खेल्ने बताएका छन् ।
शुक्रबार आयोजित पि्रम्याच कम्फ्रेन्समा आर्मीका प्रशिक्षक नविन न्यौपानेले संकटा बलियो टिम भएकाले फाइनल सहज नभएको बताए ।
उपाध जित्न उत्कृष्ट प्रदर्शन गर्नुको विकल्प नरहेको न्यौपानेको भनाइ थियो । संकटाको अट्याकिङ पक्ष निकै राम्रो भएको भन्दै न्यौपाने त्यसलाई रोक्नु नै आफ्नो टिम बलियो रुपमा प्रस्तुत हुन जरुरी रहेको धारणा राखे ।
संकटाका प्रशिक्षक सल्यान खड्गीले आर्मी बलियो टिम रहेकाले रणनिति अनुसार खेलाडीले खेल्न नसके उपाधि उचाल्न कठिन हुने बताए । आर्मीको खेलाडीको तालमेल आफूले यस संस्करणमा हेरिरहेको भन्दै खड्गीले कमजोरी पक्षको फाइदा उठाएर गोल गर्ने प्रयास गरिने बताए ।
यो सिजन संकटा र आर्मीको यो चौथो भेट हो । यसअघि खेलेको तीन खेलमध्ये आर्मीले एक र संकटाले दुई खेल जितेको छ ।

