पश्चिमाञ्चल महिला-पुरुष दुबैमा तेश्रो, उपाधि भिडन्त शनिबार

२८ माघ, पोखरा । आयोजक पश्चिमाञ्चल श्रृजना अन्तर्राष्ट्रिय आमन्त्रण महिला तथा पुरुष भलिबल प्रतियोगिताको महिला तथा पुरुष दुवैतर्फ तृतीय भएको छ ।
शुक्रबार भएको प्रतिष्पर्धात्मक खेलमा पुरुषतर्फ सशस्त्र प्रहरी बलको एपीएफ र महिलातर्फ नेपाल पुलिस क्लबलाई हराउँदै पश्चिमाञ्चलको महिला/पुरुष दुबैतर्फ तृतीय भएको हो ।
पोखरा रंगशालामा शुक्रबार भएको पुरुषतर्फको खेलमा पश्चिमाञ्चलले एपीएफलाई ३/२ को सेटमा पराजित गर्‍यो । पश्चिमाञ्चलले एपीएफलाई २५-२३, २५-१५, २५-२३, २५-१५ र १५-१३ ले हराउँदै तेश्रो स्थान सुरक्षित गरेको हो । पश्चिमाञ्चलका काजी केसी म्यान अफ दी म्याच भए ।
महिलातर्फको प्रतिष्पर्धामा पश्चिमाञ्चलले पुलिसलाई ३/० को सोझो सेटमा पराजित गर्‍यो । कमजोर प्रदर्शन गरेको पुलिसलाई पश्चिमाञ्चलले २५-२१, २५-२२, २६-२४ को सेटमा पराजित गरेको हो । पश्चिमाञ्चलकी मञ्जु गुरुङ वुमन अफ दी म्याच भइन् ।
प्रतियोगितामा तृतीय स्थान प्राप्त गर्ने पश्चिमाञ्चलले महिला तथा पुरुष दुबैमा जनही ३३ हजार ३ सय ३३ रुपैयाँ पाएको छ ।
महिला तथा पुरुषको उपाधि भिडन्त शनिबार हुँदैछ । पोखरा रंगशालामा दिउँसो १ बजे शुरु हुने प्रतियोगिताको उपाधिका लागि पुरुषतर्फ त्रिभूवन आर्मी र नेपाल पुलिस तथा महिलातर्फ न्यू डायमण्ड एकेडेमी र सशस्त्र प्रहरीको एपीएफ क्लब प्रतिष्पर्धामा उत्रिनेछन् ।
दुबैतर्फको उपाधि बिजेताले १ लाख ५५ हजार ५ सय ५५ र उपबिजेताले ७७ हजार ७ सय ७७ रुपैयाँ प्राप्त गर्नेछन् ।
तस्वीरः उमेश पुन

