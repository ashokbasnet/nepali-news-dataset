टेष्टमा भारतले बंगलादेशलाई २०९ रनले हरायो

२ फागुन, काठमाडौं । बंगलादेशबिरुद्धको एक टेष्ट भारतले आफ्नो पक्षमा पारेको छ । हैदराबादमा सम्पन्न खेलमा भारतले बंगलादेशलाई २०८ रनले हराएको छ ।
जितका लागि ४५९ रनको लक्ष्य पछ्याएको बंगलादेश खेलको चौथो दिन २५० रनमै समेटिएपछि भारतले एक दिन अगावै २०९ रनको जित आत्मसाथ गरेको हो ।
यसअघि टस जितेर पहिले ब्याटिङ गरेको भारतले ६ विकेट गुमाएर ६८७ रन बनाउँदा पहिलो पारी समाप्तिको घोषणा गरेको थियो । यसका लागि कप्तान बिराट कोहलीले दोहोरो शतक तथा मुरली बिजय र ऋद्धिमान शाहले शतक प्रहार गरेका थिए ।
पहिलो पारीमा ३८८ रनमा समेटिएको बंगलादेश ३९९ रनले पछि थियो । बंगलादेशका लागि पहिलो पारीमा मुसाफिकर रहिमले १२४ रनको शतकीय पारी खेलेका थिए ।
दोस्रो पारीमा भारतले ४ विकेट गुमाएर १५९ रन बनाउँदा पारी समाप्तिको घोषणा गरेपछि बंगलादेशले ४५९ रनको लक्ष्य पाएको थियो । तर बंगलादेश २५० रनमै समेटियो । भारतको जितमा रविचन्द्रन आश्विन र रविन्द्र जडेजाले ४/४ विकेट लिए ।
 

