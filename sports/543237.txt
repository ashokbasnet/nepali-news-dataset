पाथीभरा भलिबलमा पुलिस र पूर्वाञ्चल विजयी

४ फागुन, ताप्लेजुङ । ताप्लेजुङमा जारी पाथिभरा पुरुष भलिबल प्रतियोगिता अन्तर्गत आज भएको खेलमा नेपाल पुलिस क्लब र पूर्वाञ्चल विजयी भएका छन् ।
सदरमुकाम स्थित नेपाली सेनाको खेल मैदानमा भएको पहिलो खेलमा नेपाल पुलिस क्लबले २५-२४, २५-१७ र २५-११ को सोझो सेटमा सशस्त्र प्रहरीको टिमलाई पराजित गरेको छ ।
त्यस्तै आजनै भएको दोस्रो खेलमा पूर्वाञ्चलले मध्यामाञ्चललाई २५-१३, २७-२५, २२-२५, २०-२५ र १५-८ को सेटमा पराजित गरेको हो ।
आजको खेल समाप्तिसँगै अंक तालिको शीर्ष स्थानमा ६ अंकसहित नेपाल पुलिस क्लब छ, भने एक खेल कम खेलेको त्रिभुवन आर्मी क्लब ३ अंक सहित दोस्रो स्थानमा छ । समान दुई खेल खेलका पूर्वाञ्चल र मध्यमाञ्चल क्रमस २ र १ अंक सहित तेस्रो र चौथो स्थानमा छन् ।
प्रतियोगिता अन्तर्गत बिहीबार पनि दुई खेलहरु हुनेछन् । बिहीबार हुने पहिलो खेलमा पुर्वाञ्चल र त्रिभुवन आर्मी क्लब तथा दोस्रो खेलमा मध्यमाञ्चल र सशस्त्र प्रहरीको एपिएफ आमनेसामने हुनेछन् ।

