भारतीय ब्याट्सम्यानलाई घरमै तहसनहस पार्ने ओकिफ को हुन् ?

क्रिकेट खेलको खुवी यही हो कि एकै खेलले कसैलाई सुपरस्टार बनाइदिन सक्छ । मात्र तपाईंले त्यस प्रतिस्पर्धामा यस्तो प्रभाव छोड्नुपर्छ कि जस्तो पुणे टेष्टमा भारतीय टिमलाई ध्वस्त पार्न अष्ट्रेलियाको तर्फबाट स्टीभ ओकिफको रहृयो ।
पुणे टेष्टको पहिलो पारीमा उनले १३.१ ओभरमा ३५ रन दिएर ६ विकेट चड्काए, दोस्रो पारीमा पनि १५ ओभरमा ३५ रन दिएर ६ विकेट नै लिए । समग्रमा १२ विकेट लिए ।
अहिलेसम्म पाँच टेष्टको करिअरमा ओकिफले यसअघिका चार टेष्टमा १४ विकेट लिएका थिए । पुणे टेष्टमा उनले १२ विकेट लिए ।
कारण यही हो कि ३२ बर्षीय बायाँहाते लेग स्पिनरको नाम शायदै कसैले सुनेका थिए । यहाँसम्म कि भारत भ्रमणका लागि उनलाई टिममा चयन गर्दा सेर्न वार्न जस्ता महान खेलाडीले बिरोध गरेका थिए ।
उनको बलिङमा पनि कुनै उल्लेख्य कुरा देखिएको थिएन । पुणेभन्दा पहिला उनले चार टेष्ट खेल्ने मौका पाएका थिए जुन अलग अलग म्याच थियो ।
दुवईमा, सिड्नीमा, पलेकल र अर्को सिड्नीमै । यस्तोमा स्टीभ ओकिफको लागि यो सिरिज अन्तिम मौका थियो र यस अवसर उनले हातबाट उम्कन दिएनन् ।
श्रीलंकाबिरुद्धको सिरिजका क्रममा गत बर्ष उनलाई सिरिजको बीचैमा टिमबाट निकालेर घर फर्काइएको थियो । उनी यति धेरै निराश थिए कि सिड्नीको एक होटलमा रक्सीको मातमा अभद्र व्यवहार गरेको आरोपमा क्रिकेट अष्ट्रेलियाले उनलाई जरिवानासमेत तिराएको थियो ।
तर पुणे टेष्ट उनको करिअरकै टर्निङ प्वाइन्ट बन्यो । उनले जुन अन्दाजमा भारतीय ब्याट्सम्यानलाई आउट गरे, त्यसमा भारतकै पूर्व क्रिकेटर श्रीधरन श्रीरामको भूमिका पनि अहम् थियो ।
दोस्रो दिनको लञ्चको समयमा श्रीरामको टिप्सपछि पनि ओकिफलाई रोक्ने उपाय भारतीय ब्याट्सम्यानले फुराउन सकेनन् ।
स्टीभ ओकिफ यस्ता क्रिकेटर हुन जसको जन्म मलेसियामा भएको थियो । उनका पिता रोयल अष्ट्रेलियन एयर फोर्समा थिए र मलेसियामा तैनाथ रहेका बेला उनको जन्म भएको थियो । उनकी आमा नर्स हुन् ।
सानैदेखि उनको लगाव क्रिकेटमा थियो, तर जुनियर क्रिकेटरको रुपमा उनको पहिचान मिडियम फाष्ट बलरको रुपमा थियो ।
१५ बर्षको उमेरपछि उनले आफ्ना प्रशिक्षकको सल्लाहमा स्पिन बलिङतर्फ ध्यान दिए । प्रशिक्षकका अनुसार उनको दिमाग तीव्र बलरको जस्तो थियो तर, शरीर भने स्पिनरको ।
१८ बर्षको उमेरमा ओकिफले न्यू साउथ वेल्सको बलियो टिममा स्थान बनाए । अष्ट्रेलियाको घरेलु क्रिकेटमा उनको पहिचान औसत बलरको रुपमा बनेको थियो । तर, अष्ट्रेलियाको राष्ट्रिय टोलीमा स्थान बनाउनका लागि उनले १० बर्षसम्म मेहनत गरे ।
पहिलो पटक उनलाई सन् २०१४ मा पाकिस्तानबिरुद्धको टेष्टमा मौका मिल्यो । उनलाई अष्ट्रेलियाको तर्फबाट टेष्ट क्याप अष्ट्रेलियाकै पूर्व क्रिकेटर डिन जोन्सले दिएका थिए ।
डिन जोन्स, ओफिकका बच्चैदेखिका रोलमोडल हुन् । चाहे क्रिकेटमा होस या टिसर्ट लगाउने तरिका । ओकिफ जोन्सको फलो गर्छन् ।
पुणे टेष्टमा ओफिकले जसरी १२ विकेट लिए, डिन जोन्सले पनि ट्वीट गर्दै उनलाई बधाई दिए ।

