केनको हृयाट्रिकमा टोटनहृयामको शानदार जित

१५ फागुन, काठमाडौं । इंग्लिस प्रिमियर लिग फुटबलमा टोटनहृयामले हृयारी केनको हृयाट्रिकको मदतमा स्टोक सिटीमाथि शानदार जित हात पारेको छ ।
आइतबार भएको खेलमा टोटनहृयामले स्टोकलाई ४-० गोल अन्तरले हराएको हो । जितसँगै टोटनहृयाम ५३ अंकसहित दोस्रो स्थानमा उक्लिएको छ ।
घरेलु मैदानमा भएको खेलमा टोटनहृयामले १४ औं मिनेटमा नै केनको गोलबाट अग्रता लिएको थियो । ३२ औं मिनेटमा दोस्रो गोल गरेका उनले पाँच मिनेटपछि नै हृयाट्रिक पुरा गरे । अन्तिममा अलीले गोल गरेपछि घरेलु टोलीले स्टोकविरुद्ध पहिलो हाफमा नै ४-० को अग्रता लिएको थियो ।
दोस्रो हाफमा दुबै टिमबाट गोल हुन सकेन र टोटनहृयामले सहज जित हात पारेको छ ।
जितसँगै २६ खेलबाट ५३ अंक जोडेको टोटनहृयाम दोस्रो स्थानमा उक्लिएको छ । तर, लिग लिडर चेल्सीभन्दा अझै १० अंकले पछाडि छ । साथै तेस्रो स्थानमा रहेको सिटीको ५२ अंक छ र उसले एक खेल कम खेलेको छ ।

