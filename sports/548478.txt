दुई शून्यले पछि परेको स्थिति उल्टाउँदै भिल्लारियलमाथि रियल मड्रिडको शानदार जित

१६ फागुन, काठमाडौं । दुई शून्यले पछि परेको स्थितिलाई उल्टाउँदै लिग लिडर रियल मडि्रडले स्पेनिस ला लिगामा भिल्लारियलमाथि ३-२ को शानदार जित हासिल गरेको छ ।
घरेलु मैदानमा पहिलो हाफ गोलरहित बराबरीमा सकिएपनि दोस्रो हाफको सुरुमै भिल्ला रियलले दुई शून्यको अग्रता लिएको थियो ।
उसका लागि टि्रगुरोसले ५० र बाकाम्बुले ५६औं मिनेटमा गोल गरेका थिए । निणर्ायक क्षण त यो रहृयो कि भिल्लारियलका मिडफिल्डरले आफ्नै डिबक्सभित्र फल गरेपछि रेफ्रीले रियललाई पेनाल्टीको अवसर दिएका थिए । यद्यपी यो विवादित थियो ।
७४औं मिनेटमा पेनाल्टीमा सुपरस्टार क्रिष्टियानो रोनाल्डोले गोल गर्नुअघि ६४औं मिनेटमा ग्यारेथ वेलले खेल २-१ को अवस्थामा ल्याएका थिए ।
रियलका लागि निणर्ायक गोल सब्सिच्युड स्ट्राइकर अल्भारो मोराटाले ८३औं मिनेटमा गरे ।
जितसँगै ला लिगाको शीर्ष स्थानमा रियलले १ अंकको अग्रता कायमै राखेको छ । उसले २३ खेलमा ५५ अंक बनाएको छ भने एक खेल बढी खेलेको बार्सिलोना ५४ अंकका साथ दोस्रो स्थानमा छ ।

