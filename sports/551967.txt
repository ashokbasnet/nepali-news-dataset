अष्ट्रेलिया २७६ रनमा समेटियो, जडेजाको नाममा ६ विकेट

२३ फागुन, काठमाडौं । रविन्द्र जडेजा एक्लैले छ विकेट लिएपछि बेङ्गलुरु टेष्टको पहिलो पारीमा अष्ट्रेलिया २७६ रनमा समेटिएको छ ।
६ विकेटको क्षतिमा बनाएको २३७ रनबाट तेस्रो दिनको खेल थालेको अष्ट्रेलियाले थप ३९ रन बनाउँदा बाँकी ४ विकेट गुमायो । म्याथु वेड २५ र मिचेल स्टार्क १४ रनबाट अघि खेल्न थालेका थिए । थप ३२ रनको साझेदारी गरेपछि स्टार्क आर अश्विनको बलमा आउट भए, जतिबेला टिमको स्कोर २६९ थियो । थप ७ रन जोड्दा अष्ट्रेलिया अलआउट भयो ।
दोस्रो दिन २ विकेट लिएका जडेजाले थप ३ विकेट लिए ।
भारत पहिलो पारीमा १८९ रनमा अल आउट भएको थियो ।

