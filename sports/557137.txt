म्यान्चेस्टर सिटी च्याम्पियन्स लिगबाट बाहिरियो, प्रशिक्षक ग्वार्डिओला दबावमा

३ चैत, काठमाडौं । फ्रेन्च क्लव मोनाकोसँग अवे गोलका आधारमा पराजित भएपछि इंग्लिस क्लव म्यान्चेस्टर सिटी युरोपियन च्यामिपयन्स लिगको पि्रक्वार्टरफाइनलबाटै बाहिरिएको छ ।
दोस्रो लेगमा घरेलु मैदानमा मोनाकोले ३-१ को जित निकालेपछि समग्रमा ६-६ को बराबरी भएपनि अवे गोलका आधारमा मोनाको क्वार्टरफाइनलमा पुगेको हो । पहिलो लेगमा सिटी ५-३ ले बिजयी भएको थियो ।
खेलको अन्तिम १३ मिनेट बाँकी छँदासम्म सिटी क्वार्टरफाइनलमा पुग्ने निश्चितजस्तै देखिएको थियो । तर ७७औं मिनेटमा स्लाकले बाकायोकोको पासमा हेडिङ गोल गर्दै सिटीको च्याम्पियन्स लिग यात्रामा पूर्णबिराम लगाइदिए ।
बार्सिल्ाोनालाई दुई पटक च्याम्पियन्स लिगको उपाधि दिलाएका सिटीका प्रशिक्षक पेप ग्वार्डिओलाको टिम प्रतियोगिताको क्वार्टरफाइनलमा पनि पुग्न नसकेको उनको करिअरमै यो पहिलो पटक हो । सिटीअघि ग्वार्डिओलाले जर्मन च्याम्पियन बार्यन म्युनिख संहालेका थिए ।
जारी सिजन १२३ गोल गरिसकेको फ्रेन्च लिग वान टोली मोनाकोले खेलमा सुरुवातमै दुई गोलको अग्रता लिएको थियो । त्यसले उसलाई फाइदा पुग्यो भने सिटी सुरुमै दवावमा आयो ।
८औं मिनेटमा लोटि्टन र २९औं मिनेटमा फाविन्होले मोनाकोका लागि गोल गरेका थिए । ७१औं मिनेटमा सेनले १ गोल फर्काएपछि सिटीले राहतको स्वास लिएको थियो, तर त्यो खुसी ६ मिनेटभन्दा बढी टिक्न सकेन ।
योसँगै च्यामिपयन्स लिगको क्वार्टरफाइनल समीकरण पनि पूरा भएको छ । मोनाको, लिसेस्टर सिटी, साविक बिजेता रियल मडि्रड, एथ्लेटिको मडि्रड, बार्सिलोना, बार्यन म्युनिख, बोरुशिया डर्टमुण्ड र युभेन्टसले च्याम्पियन्स लिगको क्वार्टरफाइनलमा स्थान बनाएका छन् । क्वार्टरफाइनल ड्र शुक्रबार हुनेछ ।

