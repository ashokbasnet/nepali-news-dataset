धनगढी प्रिमियर लिगको सह-प्रायोजकका रुपमा गोल्डस्टारसँग सम्झौता

४ चैत, काठमाडौं । चैत अन्तिम सातादेखि कैलालीको धनगढीमा आयोजना हुने धनगढी प्रिमियर लिगको सहायक प्रयोजकका रुपमा किरण शु म्यानिफ्याक्चरको उत्पादन गोल्डस्टार जुत्तासँग सम्झौता भएको छ ।
आयोजक धनगढी क्रिकेट एकेडेमीका अध्यक्ष सुवाश शाही तथा किरण शु म्यानिफेक्चरका निर्देशक बिधुशी राणाबीच शुक्रबार काठमाडौंमा सम्झौता पत्रमा हस्ताक्षर भयो ।
सम्झौता अनुसार सह-प्रयोजकका रुपमा कम्पनीले आयोजक धनगढी क्रिकेट एकेडेमीलाई ५ लाख बराबरको प्रायोजन गर्नेछ । कार्यक्रममा किरण शु कि निर्देशक राणाले राष्ट्रिय एकता र सामाजिक सदभावलाई जोगाउन सहयोग गर्ने क्रिकेट खेलसँग जोडिन पाउँदा कम्पनीले गर्व महशुस गरेको बताइन् ।
सगरमाथा सिमेन्ट धनगढी प्रिमियर लिग आगामी चैत्र २७ देखि बैशाख ९ गतेसम्म धनगढीमा आयोजना हुदैछ । प्रतियोगितामा देशभरका विभिन्न ६ वटा टिमहरुलेे सहभागिता जनाउँदैछन् ।

