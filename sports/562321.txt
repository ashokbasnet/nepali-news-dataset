डच प्रशिक्षक ड्यानी ब्लाइन्ड बर्खास्त

१४ चैत, काठमाडौं । नेदरल्याण्ड्सले मुख्य प्रशिक्षक ड्यानी ब्लाइन्डलाई बर्खास्त गरेको छ ।
५५ वर्षीय ब्लाइन्ड २०१५ मा डच टोलीको प्रशिक्षक बनेका थिए । तर, उनको टोली युरोकपमा छनोट हुन सकेन ।
साथै बुल्गेरियासँग २-० को हार व्यहोरेपछि विश्वकप छनौटमा नेदरल्याण्ड्स समूहको चौथो स्थानमा छ । डच फुटबल एशोसिएसनले पछिल्लो नतिजाले टोली रसिया विश्वकपमा छनोट हुन कठिन भएको बताएको छ ।
ब्लाइन्डको बर्खास्तीपछि फ्रेड गि्रमलाई अन्तरिम प्रशिक्षकको जिम्मेवारी दिइएको छ ।

