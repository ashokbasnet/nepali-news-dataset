लिभरपुलमाथि लाग्यो प्रतिवन्ध, २ वर्ष युवा फुटबलर भित्र्याउन नपाउने

२३ जेठ, काठमाडौं । लिभरपुलले २ वर्षसम्म १८ वर्ष मुनीका खेलाडी अनुवन्ध गर्न नपाउने भएको छ । साथै १ लाख पाउण्ड जरिवाना तोकिएको छ ।
गत सेप्टेम्बरमा १२ वर्षका एकेडेमी खेलाडीलाई क्लबमा गरेको अनुवन्धलाई लिएर यो प्रतिवन्ध लागेको हो । अब लिभरपुलले १८ महिनासम्म प्रिमियर लिग वा ईएफएल क्लबबाट एकेडेमी खेलाडी भित्र्याउन पाउने छैन ।
२०१६ सेप्टेम्बरमा लिभरपुलले स्टोक सिटीका एकेडेमी प्लेयरलाई दर्ता गर्न आवेदन दिएको थियो । तर, उनको यो प्रस्तावलाई पि्रमियर लिग बोर्डले अस्वीकार गरेको छ ।
प्रिमियर लिगको छानविनका क्रममा लिभरपुलले युवा खेलाडी र उनको परिवारसँग कुराकानी गरेको पाइयो । साथै क्लबले उनको स्कुलको फि तिर्नु बचन पनि दियो, जुन स्टोकले तिरिरहेको थियो ।
तर, लिगमा लागू भएको नयाँ नियमको उल्लंघन भएको पाइयो, जसमा यदि क्लबले एकेडेमीमा भएका अन्य युवा खेलाडीहरुलाई दिइएको सुविधा मात्र दिन सक्छ ।

