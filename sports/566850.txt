नापोलीविरुद्ध हिगुइनको दुई गोल, युभेन्टस फाइनलमा
२४ चैत, काठमाडौं । गोन्जालो हिगुइनले आफ्नो पूर्वक्लब नापोलीविरुद्ध दुई गोल गरेका छन् र युभेन्टसलाई कोपा इटालियाको फाइनलमा पुर्‍याएका छन् ।
बुधबार राति भएको दोस्रो लिगमा युभेन्टस चिरप्रतिद्वन्द्वी नापोलीसँग ३-२ गोल अन्तरले पराजित भयो । तर, पहिलो लिगमा हात पारेको ३-१ को जितका कारण समग्रमा ५-४ को जितका साथ उपाधि नजिक पुगेको छ ।
नापोलीको घरेलु मैदानमा भएको खेलमा युभेटन्सले ३२ औं मिनेटमा हिगुइनको गोलबाट अग्रता लिएको थियो ।
तर, ५३ औं मिनेटमा हेमसिकले घरेलु टोलीका लागि बराबरी गोल फर्काए । ५ मिनेटपछि हिगुइनले दोस्रो गोल गर्दै फेरि युभेन्टसलाई नै अग्रता दिलाएका थिए ।
भ्रमणकारी टोलीले यो अग्रता जोगाउन सकेन । ६१ औं मिनेटमा नापोलीका मार्टिन्सले गोल गरे भने ६७ औं मिनेटमा इन्सिनियाले गोल गर्दै ३-१ को जित दिलाए । तर, नापोलीलाई फाइनलमा पुग्न यो जित पर्याप्त भएन ।

