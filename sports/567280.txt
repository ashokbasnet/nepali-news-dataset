स्मिथले छक्का हान्दै जिताए पुणेलाई

२५ चैत, काठमाडौं । इण्डियन पि्रमियर लिग क्रिकेट -आईपीएल)मा राइजिङ पुणे सुपरजाइन्टले मुम्बई इण्डियन्समाथि ७ विकेटको रोमाञ्चक जित हात पारेको छ ।
मुम्बईले प्रस्तुत गरेको १८५ रनको लक्ष्य पुणेले अन्तिम बल खेल्नु अघि ३ विकेट गुमाएर भेट्टायो । अन्तिम ओभरमा उसलाई १३ रन चाहिएको थियो र क्रिजमा महेन्द्र सिंह धोनी र कस्तान स्टिभ स्मिथ थिए ।
पहिलो, दोस्रो र तेस्रो बलमा १-१ रन लिएको पुणेका लागि ३ बलमा १० रन चाहियो । चौथो बलमा छक्का हानेका स्मिथले अर्को बललाई पनि बाउन्ड्री पास गराए र पुणेलाई जिताएका छन् । उनी ८४ रनमा अविजित रहे ।
यसअघि उसका ओपनर मयांक अग्रवाल मात्र ६ रनमै आउट भएका थिए । तर, अजिन्या रहाणे र स्मिथले पारी सम्हाले । रहाणेले ६० रनको पारी खेले ।
यसअघि पहिले ब्याटिङ गरेको मुम्बईले २० ओभरमा ८ विकेट गुमाएर १८४ रन बनाएको थियो । पारीको सुरुवात पार्थिव पटेल र जोस बटलरले गरेका थिए तर, पुणेका इमरान ताहिरले कसैलार्ए पनि क्रिजमा टिक्न दिएनन् । पटेल १९ रन बनाएर ताहिरको बलमा आउट भए । कप्तान राहुल शर्माको विकेट ताहिरले नै थिए, मात्र ३ को स्कोरमा ।
बटलरले १९ बलमा ३८ रन बनाए । तर, सातौं ओभरमा ताहिरले आफ्नो तेस्रो विकेट लिए । मध्य क्रमका ब्याट्सम्यानले पनि खासै केही गर्न सकेनन् ।
अन्त्यतिर हार्दिक पाण्डेले १५ बलमा ३५ रन बनाएपछि मुम्बईले १८४ रन बनाउन सक्यो ।
यसक्रममा पुणेका बलर अशोक डिन्डाले नयाँ रेकर्ड बनाए । उनले आईपीएलको इतिहासमा सबैभन्दा महंगो ओभर बलिङ गरे । उनले एक ओभरमा ३० रन दिए ।

