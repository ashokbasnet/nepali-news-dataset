चैत २९ र ३० गते राष्ट्रिय फुलकन्ट्याक कराते हुने

२५ चैत, काठमाडौं । १९औं पुरुष राष्ट्रिय खुल्ला तथा १२औं महिला राष्ट्रिय तौल समूह फुलकन्ट्याक्ट कराते प्रतियोगिता आगामी चैत २९ र ३० गते हुने भएको छ ।
नेपाल केक्युसिन कराते डो संघ बज्रको बार्षिक कार्यक्रम अन्तर्गत प्रतियोगिता राष्ट्रिय खेलकुद परिषदको सेमि कवर्डहलमा आयोजना हुने संघले आज पत्रकार सम्मेला गरी जानकारी दिएको छ । प्रतियोगिताको सबै तयारी पूरा भइरहेको बताइएको छ ।
प्रतियोगिताको पुरुषतर्फ उपाधि बिजेताले ३० हजार पुरस्कार पाउनेछन् । दोस्रो र तेस्रो हुनेले क्रमसः १५ हजार र ७ हजार ५०० पुरस्कार पाउनेछ । उत्कृष्ट खेलाडीले ३ हजार पुरस्कार पाउनेछन् ।
त्यस्तै महिलातर्फ प्रथम, दोस्रो र तेस्रो हुनेले क्रमसः ५ हजार, २ हजार ५०० र १ हजार २०० पुरस्कार पाउनेछन् । उत्कृष्ट खेलाडीले ५०० प्रोत्साहन पुरस्कार पाउनेछन् ।

