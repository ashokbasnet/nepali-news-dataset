मिसबाहपछि युनुसको पालोः अन्तराष्ट्रिय क्रिकेटबाट सन्यासको घोषणा
२६ चैत, काठमाडौं । पाकिस्तानी क्रिकेटर युनुस खानले पनि अन्तराष्ट्रिय क्रिकेटबाट सन्यासको घोषणा गरेका छन् ।
उनले मिसबाह उलहकसँग अपि्रल मेमा हुने वेष्ट इण्डिज टुरबाट सन्यास लिने भएका छन् । उनले कराँचीमा आफ्नो १७ वर्ष लामो टेष्ट करियर अन्त्य गर्ने घोषणा गरे । दुई दिनअघि मिसबाहले लाहोरमा गरेका थिए ।
‘मानिसहरुले मलाई सन्यास नलिन भनिरहेका छन् । तर, अब समय भयो’ ३९ वर्षीय युनुसले भने, ‘ हरेक खेलाडीको जीवनमा एउटा समय आउँछ निर्णय लिने ।’
उनले अघि भने, ‘मैले सँगै देशका लागि खेल्ने प्रयास गरेँ । कोही पनि खेलाडी सँधै फिट रहन्न । त्यसैले अब युनुसले मैदान छाड्ने समय आयो ।’
वेष्ट इण्डिजसँगको सिरिजमा २३ रन जोडेपछि मिसबाह टेष्टमा १० हजार रन बनाउने पहिलो पाकिस्तान ब्याट्सम्यान बन्नेछन् ।

