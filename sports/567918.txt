वाटफोर्डमाथि टोटनहृयामको शानदार जित, चेल्सीमाथि दबाव

२६ चैत, काठमाडौं । इंग्लिस प्रिमियर लिग फुटबलमा टोटनहृयामले वाटफोर्डमाथि शानदार जित हात पारेको छ र, लिग लिडर चेल्सीमाथि दबाव बढाएको छ ।
शनिबार भएको खेलमा टोटनहृयामले वाटफोर्डमाथि ४-० गोल अन्तरको फराकिलो जित हात पारेको हो ।
घरेलु मैदानमा भएको खेलमा टोटनहृयामले ३३ औं मिनेटमा डेली अलीको गोलबाट अग्रता लिएको थियो । ६ मिनेटपछि नै एरिक डियरले अग्रता दोब्बर पारे भने ४४ औं मिनेटमा सन मिनले गोल गरेपछि घरेलु टोली पहिलो हाफमा ३-० को अग्रता लिन सफल भयो ।
५४ औं मिनेटमा मिनले व्यक्तिगत दोस्रो गोल गरे । एकपक्षीय खेलमा वाटफोर्डले गोल नै गर्न सकेन ।
जितसँगै टोटनहृयामको ३१ खेलबाट ६८ अंक भएको छ र लिग लिडर चेल्सीसँगको अंक दुरी ४ मा साझेको छ । तर, चेल्सीले एक खेल कम खेलेको छ ।

