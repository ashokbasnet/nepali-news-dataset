एथ्लेटिकोले रियललाई बराबरीमा रोक्यो

२६ चैत, काठमाडौं । स्पेनिस ला लिगाको मड्रिड डर्बीमा एथ्लेटिकोले रियललाई बराबरीमा रोकेको छ । यसको प्रत्यक्ष फाइदा भने दोस्रो स्थानमा रहेको बार्सिलोनालाई भएको छ ।
शनिबार भएको मड्रिड डर्बीमा एथ्लेटिकोले रियललाई १-१ को बराबरीमा रोकेको हो । रियलको घरेलु मैदान बेर्नाबाउमा भएको खेलको पहिलो हाफ गोलरहित बराबरीमा सकिएको थियो ।
दोस्रो हाफको सुरुमा नै पेपेले घरेलु टोलीलाई अग्रता दिलाए । उनले ५२ औं मिनेटमा टोनी क्रुजको पासमा गोल गरे ।
तर, निर्धारित ९० मिनेटको खेल सकिन ५ मिनेट बाँकी छँदा एन्टोनी ग्रिजम्यानले बराबरी गोल फर्काएका छन् ।
बराबरीपछि लिग लिडर रियल मड्रिडको २९ खेलबाट ७१ अंक भएको छ र उसको अग्रता ३ अंकमा झरेको छ । दोस्रो स्थानमा रहेको बार्सिलोनाको ६९ अंक छ र एक खेल बढी खेलेको छ ।
तेस्रो स्थानमा रहेको एथ्लेटिकोको ६१ अंक छ ।

