नेपाल र यमनबीच हुने फुटबलका लागि अनलाइन टिकट बिक्री सुरु

काठमाडौंको हल्चोकस्थित एपीएफ मुख्यालयको मैदानमा हुने खेलका लागी अखिल नेपाल फुटबल संघ एन्फाले ई–सेवामार्फत एक हजार रुपैयाँका दरका सात सय टिकट बिक्री गर्ने जनाएको छ ।

सिमित क्षमता र सुरक्षाका दृष्टिाले जम्मा सात सय टिकट मात्र बिक्री गर्न लागिएको एन्फाको भनाइ छ ।

भूकम्पका कारण क्षतिग्रस्त दशरथ रंगशालाको अझै पुनर्निर्माण हुन नसक्दा एन्फाले हल्चोकमा खेल गराउन लागेको हो ।

एसिया कप छनोटअन्तर्गतको पहिलो खेलमा नेपालले फिलिपिन्समा घरेलु टोलीसँग ४-० को पराजय बेहोरेको थियो ।

प्रतियोगिताअन्तर्गत दोस्रो खेलमा यमनबिरुद्ध हुने खेलको तयारीमा रहेको नेपालले केही दिनअघी मुम्बईमा भएको मैत्रिपूर्ण खेलमा भारतलाई २-० ले नतिजा सुम्पिएको थियो ।
