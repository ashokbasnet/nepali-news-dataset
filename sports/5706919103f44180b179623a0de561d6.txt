फुटबल खेलाडी रञ्जन थापाको निधनप्रति एन्फाको समवेदना

ललितपुर, साउन २४ - अखिल नेपाल फुटबल संघ एन्फाले  एन्फा एकेडेमीका खेलाडी रंजन थापाको धादि¨को सिम्लेमा मंगलवार भएको बस दुर्घटनामा परि निधन भएकोमा समवेदना प्रकट गरेको छ । एन्फाले वुधवार एक विज्ञप्ति निकाली समवेदना व्यक्त गरेको हो । एन्फाले निकालेको विज्ञप्तिमा २०५४ साल साउन २७ गते पोखरा, लामाचौरमा जन्मेका उदयमान युवा फुटबल खेलाडी रंजन थापाको असामहिक निधनले एउटा उदयमान युवा खेलाडी गुमाएको उल्लेख छ ।

 

एन्फाले दुर्घटनामा परी घाइते भएका एन्फा एकेडेमीका खेलाडीहरु सागर परियार, मिलन हितान र सम्राट व्लोनको शिध्र स्वास्थ लाभको कामना गरेको छ ।
दुर्घटनामा ज्यान गुमाएका रंजन थापाले २०६६ सालमा एन्फा एकेडेमीमा प्रवेश गरी उत्कृष्ट खेल प्रदर्शन गर्दै सन् २०११ मा ईरानमा सम्पन्न एएफसी यू –१३ फेष्टिबल अफ फुटबल प्रतियोगितामा, सन् २०१० र २०११ मा भारतको नयां दिल्लीमा सम्पन्न सुव्रोतो मुखर्जी कप फुटबल प्रतियोगितामा र हालै काठमाण्डौमा सम्पन्न एएफसी यू – १४ फेष्टिबल अफ फुटबल प्रतियोगितामा सहभागी भै उत्कृष्ट खेल प्रदर्शन गरेका थिए ।
थापाको पार्थिव शरिरमा संघका अध्यक्ष एवम् एशियाली फुटबल महासंघका उपाध्यक्ष गणेश थापा, उपाध्यक्षद्वय नरेन्द्र श्रेष्ठ र ललितकृष्ण श्रेष्ठ, सदस्य रमेश रायमाझीका साथै पोखरा निवासी बरिष्ठ प्रशिक्षक कृष्ण थापाले मंगलवार नै पोखरा गई श्रद्धान्जली दिएका थिए । थापाको अन्तिम सस्कार गर्नुअघि विहीवार विहान एन्फा सदस्य गणेश भट्टराईले एन्फाको झण्डा ओढाई सम्पूर्ण फुटबल खेलाडीहरुको तर्फबाट भावपूर्ण श्रद्धान्जली व्यक्त गरेको एन्फाले जनाएको छ ।
