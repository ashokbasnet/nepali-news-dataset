१० हजार रनको रेकर्ड बनाउन ३ रनले चुके क्रिस गेल

१ बैशाख, काठमाडौं । क्रिस गेल टी-२० क्रिकेटमा १० हजारको रेकर्ड बनाउन मात्र ३ रनले चुकेका छन् ।
इण्डियन पि्रमियर लिग क्रिकेट आईपीएलमा मुम्बई इण्डियन्सविरुद्ध ओपनिङ गरेका गेल नयाँ रेकर्ड बनाउन चाहन्थे । त्यसका लागि उनले निकै रोकेका खेलेका थिए ।
तर, २२ रनमा आउट भएका छन् । मुम्बईका हार्दिक पाण्डेयले गेललाई पार्थिव पटेलको हातबाट क्याच गराए ।
टी-२० मा गेलको रन अब ९ हजार ९९७ भएको छ । अहिलेसम्म कुनै पनि ब्याट्सम्यानले टी-२० मा १० हजार रनको आंकडा भेट्टाउन सकेको छैनन् ।

