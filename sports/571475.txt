टोटनहृयामको शानदार जित, चेल्सीमाथि दबाव कायमै

२ बैशाख, काठमाडौं । बोर्नमाउथमलाई हराउँदै टोटनहृयामले प्रिमियर लिगमा लगातार सात जित हात पारेको छ र, लिग लिडर चेल्सीमाथि दबाव बढाएको छ ।
शनिबार भएको खेलमा टोटनहृयामले बोर्नमाउमाथि ४-० को शानदार जित हात पारेको हो ।
घरेलु मैदानमा भएको खेलमा टोटनहृयामले १६ औं मिनेटमा मुसा डेम्बलेको गोलबाट अग्रता लिएको थियो । ३ मिनेटपछि नै सन चुङ मिनले गोल गरेपछि टोटनहृयामले पहिलो हाफमा २-० को अग्रता लियो ।
दोस्रो हाफको तेस्रो मिनेटमा नै हृयारी केनले गोल गरे । खेलको अन्त्यतिर जोनसनले गोल गरेपछि टोटनहृयाम ४-० ले विजयी भएको छ ।
जितपछि टोटनहृयामको ३२ खेलबाट ७१ अंक छ र लिगमा ६ खेल खेल्न बाँकी रहँदा लिग लिडर चेल्सी भन्दा ४ अंकले पछाडि छ । चेल्सी ३१ खेलबाट ७५ अंकसहित शीर्ष स्थानमा छ ।

