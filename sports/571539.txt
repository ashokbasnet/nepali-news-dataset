म्यानचेष्टर सिटीले जित्यो, शीर्ष चारको दाबेदारी बलियो

३ बैशाख, काठमाडौं । साउथ हृयाम्पटनलाई पराजित गर्दै म्यानचेष्टर सिटीले इंग्लिस प्रिमियर लिगको शीर्ष चारको दाबेदारी बलियो बनाएको छ ।
शनिबार राति भएको खेलमा सिटीले साउथ हृयाम्पटनलाई ३-० गोल अन्तरले पराजित गरेको हो ।
साउथ हृयाम्पटनको घरेलु मैदानमा भएको खेलमा तीनै गोल दोस्रो हाफमा भएको थियो । ५५ औं मिनेटमा कम्पोनीले सिटीलाई अग्रता दिलाए ।
खेलको ७७ औं मिनेटमा सानेले गोल गरे भने ८० औं मिनेटमा सर्जिओ एग्युरोले गोल गरेपछि सिटीले ३-० को जित निकालेको छ ।
जितपछि सिटी ३२ खेलबाट ६४ अंकका साथ तेस्रो स्थानमा उक्लिएको छ । लिभरपुल भने ६३ अंकका साथ चौथो स्थानमा छ ।

