क्रिस गेलले बनाए १० हजार रनको कीर्तिमान

५ बैशाख, काठमाडौं । क्रिस गेल टी-२० क्रिकेटमा १० हजार रन बनाउने पहिलो क्रिकेटर बनेका छन् ।
इण्डियन प्रिमियर लिगमा गुजराज लायन्सविरुद्ध ब्याटिङमा उत्रनु अघि गेल यो रेकर्डबाट मात्र ३ रनले टाढा थिए । चौथो ओभरको तेस्रो बलमा उनले १० हजार रन पुरा गरे ।
यो रेकर्ड बनाएलगतै आक्रामक पारी खेलेका उनले मात्र ३८ बलमा ७७ रन बनाए ।
वेष्ट इण्डिजका गेलले २९० टी-२० मा खेलेका छन्, जसमध्ये २८४ पारीमा ब्याटिङ गर्दै १० हजार ७४ रन बनाए । यसमा उनको एकै पारीमा सर्वाधिक रन १७५ छ ।

