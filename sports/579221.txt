क्रिकेटका ‘मठाधीश’हरुका कारण समस्या समाधान भएनः बसन्त चौधरी
 

एक बर्षअघि नेपाल क्रिकेट संघ क्यानलाई निलम्बन गरी समस्या समाधानका लागि गठन भएको सल्लाहकार समूहका संयोजक बसन्त चौधरीले उनकै शब्दमा ‘क्रिकेटका मठाधीश’हरुका कारण नेपालको समस्या समाधान नभएको बताएका छन् ।
क्यानका ‘निर्वाचित’ अध्यक्ष र महासचिव उपस्थित नभएको कार्यक्रममा आईसीसीले गठन गरेको सल्लाहकार समूहका संयोजक बसन्त चौधरीले भने, ‘नेपाली क्रिकेटका ‘मठाधीश’हरुका कारण क्यानको नयाा बिधान सर्वसम्मत रुपले पारित हुन सकेको छैन ।’
अमेरिकी क्रिकेटको अवस्थातर्फ इंगित गर्दै उनले थपे, ‘सरकारले केहिदिन भित्रै आवश्यक कदम नचालेमा नेपाली क्रिकेटमा ठूलो दुर्घटना हुनसक्छ ।’
चौधरीले सल्लाहकार समूले सबैको भावना समेटिने गरी क्यानको नयाा बिधानको पहिलो ड्राफ्ट तयार पारिसकेको तर त्यसलाई कसरी जारी गर्ने भन्ने बिषयमा सदस्यबीच मतभेद रहेको स्वीकारे ।
बिधानले जिल्लाहरुलाई बढी शक्तिशाली बनाउने र दर्ता नभएका क्लवहरुको मताधिकार खारेज गर्ने व्यवस्था गरेको चौधरीले जानकारी दिए ।
अमेरिकी क्रिकेट संघको सदस्यता खारेजीबारे आईसीसी बोर्ड बैठकले पूर्ण परिषदमा लैजाने निर्णयको तरंग नेपाली क्रिकेटमा पनि देखिएको छ ।
गत बैशाखमा आईसीसीले नेपाली क्रिकेटलाई निलम्बन गरेको थियो । उसले सरकारको सहमतिमा गठन गरेको सल्लाहकार समूहलाई बिधान संशोधन गरी समस्या समाधान गर्न दिइएको म्याण्डेट केहि सातामात्र बााकी छ ।
क्रिकेट खेलाडी संघ नेपाल (सिप्यान)ले आईसीसीले अमेरिकी क्रिकेटबिरुद्ध चाल्नसक्ने कठोर कदमबारे समाचार आएको भोलिपल्टै क्रिकेटका सम्पूर्ण सरोकारवालाहरुलाई समेटेर आईसीसीको निलम्बन फुकुवा गर्ने र क्रिकेटलाई पूर्ववत अवस्थामा फर्काउन भन्दै अन्तक्रिर्या गरेको छ ।
सामान्य प्रक्रिया अनुसार बिधान क्यानको साधरणसभाले पारित गर्नुपर्ने हो तर, संशोधित बिधानले साधारणसभाकै अधिकार कटौती गर्ने भएकाले साधारणसभाले कहिल्यै बिधान पारित नगर्ने तर्क तदर्थ क्यानका अध्यक्ष रमेश सिलवालले गरे ।
राष्ट्रिय खेलकुद परिषदका सदस्य सचिव केशवकुमार विष्टले भने सल्लाहकार समितिलाई आईसीसीलाई बिधान पठाउन र खेलकुद मन्त्रालयमा पेश गर्न अनुरोध गरे । उनले बहुमतकै आधारमा भएपछि अघि बढ्न सल्लाहकार समूहलाई सुझाव दिए ।
नेपाली राष्ट्रिय क्रिकेट टोलीका कप्तान तथा सिप्यानका महासचिव पारस खड्काले अमेरिकाले ब्यहोरेको अहिलेको समस्य नेपालमा पनि लागू नहोस् भन्ने आफ्नो चाहना रहेको बताए ।
सल्लाहकार समूहका सह-संयोजक बिनयराज पाण्डेले अमेरिका पटक पटक निलम्बनमा पर्ने गरेको र पटक पटक त्यहााको बिधान संशोधन गुने गरेपनि सबैको भावना नसमेटिएकाले त्यहाा बिबाद धेरै देखएको बताए । त्यसै कारण आईसीसीले सदस्यता खारेजीसम्मको मानसिकता बनाउनुपरेको उनको दावी थियो ।

