मड्रिड डर्बीमा रोनाल्डोको ह्याट्रिक, रियल फाइनल नजिक
२० बैशाख, काठमाडौं । क्रिष्टियानो रोनाल्डोको ह्याटि्रकसँगै रियल मड्रिड  च्याम्पियन्स लिगको फाइनल नजिक पुगेको छ ।
मंगलबार राति भएको च्याम्पियन्स लिगको मड्रिड  डर्बीमा रियलले एथ्लेटिकोलाई ३-० ले हराएको छ ।
घरेलु मैदानमा भएको खेलमा रियल मड्रिडले १० औं मिनेटमा रोनाल्डोको गोलबाट अग्रता लिएको थियो । बाँकी दुई गोल भने दोस्रो हाफको अन्त्यतिर भयो ।
खेलको ७३ औं मिनेटमा दोस्रो गोल गरेका रोनाल्डोले ८६ औं मिनेटमा ह्याट्रिक पुरा गरे र रियल मड्रिडलाई शानदार जित दिलाए । यससँगै रोनाल्डोले च्याम्पियन्स लिगमा लिओनल मेस्सीले बनाएको च्याम्पियन्स लिगमा सात हृयाटि्रकाको रेकर्डसँग बराबरी गरेका छन् ।

