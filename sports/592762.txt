फिफा बरियातामा नेपालको ४ स्थान सुधार, शीर्ष स्थानमा ब्राजिल यथावत

१८ जेठ, काठमाडौं । विश्व फुटबल महासंघ फिफाको बरियातामा नेपालले ४ स्थान सुधार गर्दै १६९औं स्थानमा पुगेको छ ।
फिफाले बिहीबार सार्वजनिक गरेको नयाँ बरियातामा नेपालले चार स्थान सुधार गरेपनि दक्षिण एशियामा चौथो स्थानमा यथावत छ ।
दक्षिण एशियामा भारत १००औं स्थानमा छ । चार स्थान तल खस्केको माल्दिभ्स १५६औं र २ स्थान तल झरेको भूटान १६६औं स्थ्ानमा छ ।
बरियातामा नेपालभन्दा पछाडिरहेका दक्षिण एशियाली मुलुकहरुमा बंगलादेश १९२, श्रीलंका १९६ र पाकिस्तान २००औं स्थ्ानमा छन् ।
पछिल्लो बरियाताको शीर्ष स्थानमा ब्राजिल यथावत छ । शीर्ष १० स्थानमा यस महिना कुनै फेेरबदल भएको छैन । १ स्थान सुधार गर्दै पोल्याण्ड बरियाताको ११औं स्थानमा पुगेको छ ।

