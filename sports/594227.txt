के रियलले आफ्नो ‘लिक’ समातेको हो ?

युभेन्टसलाई ४-१ को फराकिलो अन्तरले हराउँदै कीर्तिमानी १२ औं पटक च्याम्पियन्स लिगको उपाधि जितेपछि निःशन्देह रियल मड्रिड युरोपको सबैभन्दा सफल क्लब बनेको छ ।
ला लिगा चिरपरिचित प्रतिद्वन्द्वी बार्सिलोना, शहरीय प्रतिद्वन्द्वी एथ्लेटिको मड्रिड, जर्मन च्याम्पियन बार्यन म्युनिख, इटालियन च्याम्पियन युभेन्टस लगायतलाई माथ खुवाउँदै रियल युरोप महादेशमै नम्बर १ बनेको छ ।
महान सुपरस्टार क्रिष्टियानो रोनाल्डोले आफ्नो उपलब्धीबारे बिश्लेषण गर्दै संक्षेपमा यो भनेका थिए कि ‘नम्बरले कहिल्यै झुट बोल्दैन ।’
र यो भनाइ रियल मड्रिडमाथि पनि लागू हुन्छ । शनिबार युभेन्टसमाथिको शानदार जितसँगै चार सिजनमा उसले तेस्रो च्याम्पियन्स लिग उपाधि जितेको छ ।
त्यसोभए के रियल मड्रिड बर्तमान अवस्थामा आफ्नै ‘लिक’मा चल्न थालेको हो ?
रोनाल्डोको फर्किएको सर्वोच्चता
‘जसले क्रिष्टियानो रोनाल्डोको अक्सर आलोचना गर्छन्, उनीहरु यो केसमा भने आफ्नो मुख बन्द गर्न बाध्य छन् ।’
यो रोनाल्डोले चौथो च्याम्पियन्स लिगको जितपछि तेस्रो व्यक्तिको भनाइ हो । सन् २००८ मा मस्कोमा म्यानचेस्टर युनाइटेडबाट जितेपछि रियलबाट उनको यो तेस्रो च्याम्पियन्स लिग उपाधि हो ।
र आफ्नो करिअरको ६००औं गोल पूरा गरेपछि तथा च्याम्पियन्स लिगको १४० खेलमा १०५ गोल, जसमा तीनवटा फाइनलको गोल पनि समावेश छ, यति आंकडा आइसकेपछि थप प्रष्ट्याइराख्नु पर्दैन कि रोनाल्डो आलोचनालाई चिर्दै अझै खारिँदैछन् ।
पोर्चुगलका कप्तान रोनाल्डोले च्याम्पियन्स लिगमा गरेको गोल अन्य फुटबलरको तुलनामा दोब्बर हुन्छ । च्याम्पियन्स लिगको क्वार्टरफाइनलमा २०, सेमिफाइनलमा १३ र फाइनलमा उनले ४ गोल गरेका छन् ।

आमरुपमा रोनाल्डो उनको अहंकार र घमण्डी ब्यक्तित्वका कारण आलोचकहरुको शिकार हुन्छन् । तर, बेलायती पूर्वप्रधानमन्त्री सर विन्स्टन चर्चिलको भनाइ उनको आलोचना र सफलतासँग मिल्दोजुल्दो हुन्छ । उनले भनेका छन् कि ‘उनी बेहोसी हुनसक्छन् तर, उनीसँग अयोग्यताका लागि धेरै कुराहरु छन् ।’
ओल्ड ट्राफोटमा रहँदाका आफ्ना संरक्षकसँग मैदानबाट बाहिरिनु र त्यसपछि उनैको हातबाट म्यान अफ द म्याच ग्रहण गरेपछि ३२ वर्षको उमेरमा रोनाल्डोले एक समर्पित र बलियो व्यवसायिक फुटबलरको रुपमा आफूलाई यसरी प्रतिबिम्बित गराए कि बच्चा बेलामा बालक आफ्नो पिताको काँधमा जसरी समर्पित हुन्छ ।
उनले भने, ‘अहिले मसँग दुई या तीन दिनको समयमात्र छ, फिफा कन्फेडेरेसन कपभन्दा अगाडि पोर्चुगलको साथ विश्वकप छनौटका खेलहरु छन् । यो एक लामो सिजन हो तर, म त्यसका लागि तयार र प्रेरित छु ।’
‘मेरो उमेर सिर्फ एउटा नम्बर हो, म आफूलाई एक नवजवान महशुस गरिरहेको छु ।’
रियल मड्रिडमा सबैका लागि एक खुसीको समाचार, जहाँ कहिले काही उनी बर्नबाउ निबासीबाट बिनासर्त प्रेम महशुस गर्न सक्दैनन्, र तिनीहरुका लागि अशुभ समाचार यो यो जो आफू युरोपेली फुटबलको महाशक्तिको रुपमा आफूलाई उभ्याउन प्रयासरत छन् ।
रियल मडि्रड आफ्ना यी मूख्य खेलाडीमा भर परेको छ । डिफेन्समा सर्जियो रामोस, मिडफिल्डमा टोनी क्रुज र लुका मोडि्रक र अग्रभागमा रोनाल्डो ।
रोनाल्डो र बार्सिलोनाका अर्जेन्टाइन सुपरस्टार लिओनल मेस्सीबीच उत्कृष्ट को हो ? यसबारेमा पहिलेदेखि नै बहस सुरु भइसकेको छ । अहिलेसम्म यी दुईबीचको महानता खुट्याउन सबैलाई कठीन भइरहेको छ । तर, यो सिजन भने रोनाल्डोकै पल्ला भारि हुन्छ र कार्डिफको प्रदर्शनले यसको पुष्टि गरेको छ ।
एकताका प्रतीक जिदान
भनिन्छ, चानेचुने व्यक्तित्वले रियल मड्रिडको ड्रेसिङ रुम सम्हाल्न सक्दैन । तर, उनका प्रतिद्वन्द्वीका लागि एक खराव खवर यो हो कि प्रशिक्षक जिनेदिन जिदानको एक बिशाल व्यक्तित्व र ज्ञानले मड्रिडड अहिले एक बनेको छ ।
कम बोल्ने धेरै गरेर देखाउने बानीले उनी खेलाडी जीवनका बेलादेखि नै सम्मानित थिए । उनको एकल प्रयासमा फ्रान्सले १९९८ मा विश्वकपको उपाधि जित्यो । सन् २००० मा युरोकप जित्दा तथा २००२ मा रियल मड्रिडबाट बायर लिभरकसेनलाई हराउँदै च्याम्पियन्स लिगको उपाधि दिलाउँदा म्यान अफ द फाइनल भएपछि उनको कद अझै उँचो भयो । रोबर्टो कार्लोसको क्रसमा लेफ्ट फुट ओभर हेड भली गोलले रियललाई च्याम्पियन्स बनाउँदा उनी महान खेलाडीको रुपमा दरिए ।
त्यसो त जिदानले निक्कै संकटका समयमा रियलको नेतृत्व सम्हाल्न आइपुगेका थिए । सन् २०१६ को जनवरीमा तत्कालीन रफायल बेनिटेजलाई बर्खास्त गरिएपछि रियलको प्रशिक्षक उनको जिम्मामा आएका थियो । त्यतिबेला उनी रियलको दोस्रो डिभिजनको टोलीलाई प्रशिक्षण दिँदै थिए । यो भन्दा उनीप्रति अझै न्याय हुन्छ कि आजको दिनका लागि अभ्यास गरिरहेका थिए ।

त्यसको परिणाम असाधारण रहृयो । किनभने जिदान एक खेलाडीको रुपमा महानताबाट सहज रुपमा एक ऐतिहासिक प्रशिक्षक बनेका छन् ।
क्लबको नेतृत्व लिएलगत्तै टिमले च्याम्पियन्स लिगको उपाधि जित्यो । रियललाई सबैभन्दा सफल बनाउन यो उपाधिको ठूलो भूमिका रहृयो । त्यसपछि लालिगाको उपाधि पाँच वर्षपछि पहिलो पटक बर्नबाउमा ल्याए भने सुपर कप र क्लब विश्वकप पनि हासिल गरे ।
स्पष्ट रुपमा उनी रियलको प्रबन्धक भएकोमा गर्व महशुस गर्छन् र, भन्छन्, ‘म यस घरका एक मानिस हुँ ।’
र उनी जे गर्छन्, जस्तो उनले कार्डिफमा गरेका थिए । यो एउटा अधिकार थियो, एक यस्ता ब्यक्ति जो रोनाल्डोसँग आँखा जुधाएर कुरा गर्न सक्छ, उनलाई थाहा छ कि एक हिसावले रोनाल्डो आफूजस्तै महान खेलाडी हो ।
यस हकमा ४४ वर्षीय यी प्रशिक्षक वर्तमानमा रियलका लागि एक योग्य र शाहसी छन् ।
कार्डिफमा जिदानको पहिलो हाफपछिको सम्बोधनप्रति रोनाल्डो निक्कै प्रेरित भएका थिए । पहिलो हाफमा युभेन्टसको दबाव नियन्त्रण गर्न रियललाई हम्मेहम्मे परेको थियो ।
‘जिनेदिन जिदानको पहिलो हाफमा टिमसँगको कुराकानी निक्कै सकारात्मक थियो’ रोनाल्डोले भने, ‘उनी बास्तवमै हामीलाई धेरै विश्वास गर्छन् ।’
रियल मड्रिडको प्रशिक्षकको सफलता केवल अर्को एक खेलका लागिमात्र फैलिएको हुन्छ । तर, जिदानको अहिलेको पोजिसनमा भने कसैले प्रश्न उठाउन सक्नेछैनन् । र उनी अर्को चुनौतिका लागि तयार पनि छन् ।
‘यो रियल मड्रिडका समर्थक, खेलाडी र मेरोलाई वास्तवमै एक ऐतिहासिक दिन हो, हामी जान्दछौं कि यो कस्तो उपलब्धी हो’ जिदानेले भने ।
‘हामीलाई थाहा छ कि यो सफता हासिल गर्न कति मुस्किल थियो । तर हामी अझै धेरै जित्नका लागि मुस्किल काम गरिरहन चाहन्छौं ।’
टिम गेमको वास्तविक प्रदर्शन
प्रिमियर लिगको शीर्ष स्थानमा रहेका टोलीहरु चेल्सी, टोटनहृयाम, म्यानचेस्टर सिटी, लिभरपुल र म्यानचेस्टर युनाइटेडले अर्को सिजनका लागि अहिलेदेखि नै तयारी सुरु गरिसकेका छन् । जवकि रियल मड्रिडको टिमको प्रदर्शनमा एक नजर लगाउने हो भने उनीहरुको निद्रा कयौं रातका लागि भाग्छ ।
कार्डिफमा रियलको सुरुवाती टिमलाई बिर्सनुस् । रियलको बेन्चमा रहेका स्टारहरुको नाम लिँदैमा पर्याप्त छ कि टिम कति बलियो छ ।
जिदानले वेल्समा फर्किएपछि ग्यारेथ बेलको ९० मिनेटको क्षमताका लागि चिन्तन गर्नमा सक्षम सावित गरिदिए । किनभने उनीसँग इस्कोजस्ता गुणवान खेलाडी थिए, जो विश्वस्तरीय वेललाई अन्तिम समयमा सब्सिच्युड गराउनका लागि पेश गरिएको थियो ।
बेलले २४ वर्षीय अल्भारो मोराटाका साथ बेञ्च शेयर गरे, जो च्यामिपयन्स लिगको फाइनल खेल्न नपाएपनि चेल्सी र म्यान्चेस्टर युनाइटेडको नजरमा परेका छन् ।
मार्को एसेन्सिओ मात्र २१ वर्षका भए, उनले मिडफिल्डमा अतिरिक्त खेलाडीको रुपमा प्रवेश गर्दै एक गोलका लागि योगदान दिए । २३ वर्षीय क्रोएशियाली मिडफिल्डर मोटेओ कोवासिकका लागि यस खेलमा कुनै समय नै उपलब्ध भएन ।
र मात्र यति नै काफी थियो कि जसले म्याच डे स्क्वाडमा स्थान बनाए । पेपे र जेम्स रोड्रिगुइज, जसको नाम प्रिमियर लिगका ठूला क्लबहरुसँग जोडिएको छ, उनीहरुले पनि क्लब शुट उतार्नु परेन ।
रियलसँग सुपरस्टार खेलाडी र सुपरस्टार प्रशिक्षक छन् । र, उ सबै युरोपेली कलबमा आफ्नो शाशन बिस्तार गर्नका लागि एकदमै सही समयमा एकसाथ आएको छ ।
बार्सिलोना, रियलको ला लिगा र च्याम्पियन्स लिगको असली जित देखेर डाहाले भुतुक्कै भएको छ र उ आफैं अहिले संक्रमणकालीन अवस्थामा छ ।
एथ्लेटिको विल्वाओका पूर्व प्रशिक्षक एर्नेष्टो भलभर्डेले हालसालै मात्र लुइस इनरिकेलाई रिप्लेस गरेका छन् । मौजुदा स्थितिलाई उल्टाउने आदेशसहित उनी आएका हुनसक्छन् ।
लिओनल मेस्सी, नेइमार र लुइस स्वारेजले विश्वको सबैभन्दा उत्कृष्ट अग्रपंक्तिको प्रतिनिधित्व गर्नछ, तर, उनीहरुको पनि नवीकरण गर्ने बेला आएको छ ।
अहिले पनि टिम अर्जेन्टाइन सुपरस्टारमाथि अधिक निर्भर छ, जवकि महान मिडफिल्डर तथा प्लेमेकर आन्द्रेस इनिएष्टा ३३ वर्षका भए र चाँडै उनी प्रतिस्थापित हुनेछन् ।
यस्तो अवस्थामा टिम बलियो बनाउने कुरा आउँदा रियलले बार्सिलोनालाई पूरै डोमिनेट गर्छ भन्ने कुराको ग्यारेन्टी दिन सकिन्छ ।
जिदानले रियलमा ग्यारेथ बेलको भविश्यबारे स्पष्ट कुरा सार्वजनिक गरिसकेका छन् । जस्तो कि सर एलेक्स फर्गुसनले म्यानचेस्टर युनाइटेडका बारेमा एकपटक भनेका थिए कि ‘यो एउटा यस्तो बस हो, जो कसैका लागि कुरेर बस्न सक्दैन ।’

म्यानचेस्टर युनाइटेडका गोलरक्षक डेभिड डि जियाको नाम लगातार रियल मड्रिडसँग जोडिइरहन्छ । यसपटक उनको सम्भावना अधिक देखिन्छ । तर, रियलले गहिरोसँग बिचार गरिरहेको र भविश्यमा सरप्राइजका रुपमा आउनसक्ने स्टार हुन् मोनाकोका १८ वर्षीय स्टार केलिन म्बाप्पे ।
बीबीसीबाट अनुवादित्

