एभर्टन छाड्दै लुकाकु, अब कहाँ जालान् ?

२४ जेठ, काठमाडौं । रोमेलु लुकाकुले एभर्टन छड्ने भएका छन् । र, उनले फैसला गरेका छन् कि उनी अर्को सिजन कहाँबाट खेल्न चाहन्छन् ।
२४ बर्षीय स्ट्राइकर लुकाकुले गत सिजन पि्रमियर लिगमा २५ गोल गरेका छन् । उनले एभर्टनको इतिहासकै सबैभन्दा आकर्षक अनुबन्ध प्रस्ताव अस्वीकार गरिसकेका छन् ।
‘म एकै स्तरमा रहिरहन चाहन्न, म आफूलाई सुधार्न चाहन्छु र मलाई थाहा छ कि कहाँबाट खेल्नुपर्छ ।’ बेल्जियन स्ट्राइकरले सोमबार भने ।
सन् २०११ मा चेल्सीले उनलाई अनुबन्ध गरेको थियो र उनले चेल्सीबाट मात्र १० खेल खेल्न पाए । वेष्टब्रुम हुँदै एभर्टनमा उनी लोनमा पुगेका थिए । चेल्सीले उनलाई पुनः अनुबन्ध गर्ने सम्भावना धेरै रहेको बताइन्छ ।
सन् २०१३ यता एभर्टनमा रहेका अनुबन्ध गराउन पि्रमियर लिग च्याम्पियन चेल्सी, म्यान्चेस्टर युनाइटेड र बार्यन म्युनिखले चासो दिएका छन् ।
‘मलाई थाहा छ कि के भइरहेको छ, तर म तपाईंहरुलाई केहि बताउन सक्दिन ।’ उनले भने ।
‘म चाहन्छु कि च्याम्पियन्स लिग खेल्न पाउँ र एकपटक पि्रमियर लिगको उपाधि जित्न सकूँ ।’

