२० वर्षीया ग्राण्डस्लाम च्याम्पियनको विश्वास- असम्भव केहि छैन

वर्षको दोस्रो ग्राण्डस्लाम फ्रेन्च ओपन बिजेता जेलेना ओस्टापेन्को विश्वास गर्छिन कि ‘असम्भव भन्ने केहि छैन ।’ हरेक प्रकारको आक्रमण शैलीका साथ उनले करिअरको पहिलो ग्राण्डस्लाम उपाधि शनिबार राति जितिन् ।
लात्भियाकी २० वर्षीय यी सुन्दरीले रोमानियाकी सिमोना हालेपलाई ४-६, ६-४ र ६-३ को सेटमा पराजित गरिन् र ५४औं ग्राण्डस्लाम बिजेताको रुपमा आफ्नो सपना पूरा गरिन् ।
‘मलाई हमेसा यो मौका थियो कि मैले बललाई निक्कै मुस्किलले प्रहार गर्न सक्छु ।’ ओस्टापेन्कोले भनिन्, ‘यदि मैले यस्ता सटका लागि मौका पाएँ भने म अवश्य कोसिस गर्नेछु ।’
उनी सन् १९३३ पछि फ्रेन्च ओपन जित्ने उनी पहिलो बिना बरियाताकी खेलाडी हुन् ।
टेनिसका प्रमुख चार प्रतियोगितामा उनको यो आठौं सहभागिता थियो । २००४ मा विम्बल्डनको उपाधि जितेर, थोरै सहभागितामा मूख्य उपाधि जित्नेमा रुसी सुन्दरी मारिया सारापोभा पहिलो नम्बरमा पर्छिन ।
प्रतियोगिता सुरु हुनुअघि उनको उपाधि जित्ने सम्भावना १०० मा १ थियो । शानदार फाइनलपछि उनी विश्व वरियाताको ४७औं स्थानबाट १२औं स्थानमा पुगेकी छन् ।
उनले सात खेलमा २९९ विनिङ प्वाइन्ट लिएकी थिइन्, जसले रोनाल्ड ग्यारोसमा उपस्थितहरुको ध्यान आकषिर्त गरेको थियो र उनीहरुले शनिबारकाृ जितमा उनलाई खुलेर साथ दिए ।
‘कसैले मलाई सिकाएको छैन, सिर्फ म जुन तरिकाले खेल्छु लाग्छ, मेरो चरित्र नै यस्तै हो । वास्तवमै म बललाई प्रहार गर्न चाहन्छु ।’ ओस्टापेन्कोले भनिन् ।
फ्रेन्च ओपनको फाइनलमा पुग्ने क्रममा ओस्टापेन्कोले ओलम्पिक च्याम्पियन मोनिका पिग, पूर्व फाइनलिष्ट साम स्तोसर, पूर्व नम्बर एक क्यारोलिन वाज्नियाकी, दुई पटककी सेमिफाइनलिष्ट तिमिया बाक्सिन्स्कीलाई हराइन् ।
तर २०१४ कि उपबिजेता, हलेपबिरुद्धको फाइनलको अन्तिम क्षणसम्म पनि यी लात्भियाली सुन्दरीले सोचेकी थिइनन् कि उपाधि आफूले जित्छु भनेर ।
‘मेरो बिचारमा तेस्रो सेटमा ५-३ को अग्रता लिएपछि मात्र मैले सोच्न थालेँ कि म उपाधि जित्न सक्छु ।’ उनले भनिन्, ‘त्यसभन्दा अघि त मैले सोचेकै थिइनँ, म मात्र एक एक स्टेप गरी अघि बढिरहेँ ।’

रोनाल्ड ग्यारोस आउनुअघि उनको जीवनको व्यवसायिक कमाई १ मिलियन पाउण्ड थियो । गत बिहीबारदेखि २० वर्ष टेकेकी उनी घर र्फकँदा १.६५ मिलियन पाउण्ड लिएर जानेछन् ।
‘मैले यसको बारेमा पनि सोचिसकेकी थिइनँ,’ उनले भनिन्, ‘मत मात्र उपाधि जित्ने बारेमा सोचिरहेकी थिएँ ।’
सन् २०१४ कि जुनियर विम्बल्डन च्याम्पियन उनी सायद अर्को महिना अल इंग्ल्याण्ड क्लवको प्रमुख आकर्षण हुनेछिन् ।
‘निश्चित रुपमा म त्यहाँ सबैको केन्द्रमा हुनेछु र त्यससँगै दवाव पनि बढ्नेछ, तर ा त्यसलाई पार लगाउने प्रयाससहित त्यहाँ जानेछु ।’
ओस्टापेन्कोका बारेमा पाँच तथ्य
– अकल्याण्डमा बेलायती खेलाडी नाओमी ब्रोडेसँग झगडा गरेर चर्चामा आएकी थिइन् । बल ब्वाइतर्फ र्‍याकेट फालेकोप्रति उनलाई अयोग्य घोषित गरिनुपर्ने माग ब्रोडेले गरेपछि उनले आफ्नो त्यो हर्कतप्रति खेल पछि आत्मआलोचना गरेकी थिइन् ।
– ओस्टापेन्को टेनिस करिअर सुरु गर्नुअघि बालरुम डान्सर थिइन् । उनी अहिलेपनि साताको चार पटक यसको अभ्यास गर्छिन, उनको मनपर्ने नृत्य साम्भा हो ।
– उनकी प्रशिक्षक उनकै आमा जेलेना हुन् भने फिटनेस प्रशिक्षकको भूमिकामा पिता जेभगेनिज रहन्छन् ।
– चोटका कारण फुर्सदिलो समय सदुपयोग गर्दै स्पेनिस खेलाडी अनाबेल मेदिनाले पनि उनको प्रशिक्षणमा सघाउ पुर्‍याउँदै आएकी छन् ।
– सेमिफाइनलमा जित हासिल गरेपछि लात्भियाका राष्ट्रपति राइमण्ड्स रेजोइनले फोन गरि बधाई र शुभकामना दिएका थिए । फ्रेन्च ओपनको शनिबारको फाइनल लात्भियाको राजधानी रिगामा एक ठूलो स्त्रिmनमा प्रत्यक्ष प्रशारण गरिएको थियो ।
बीबीसीबाट अनुबादित

