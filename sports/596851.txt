वेल्सले सर्बियासँग अंक बाँड्यो
२९ जेठ, काठमाडौं । वेल्सले सर्बियासँग बराबरी खेल्दै अंक बाँडेको छ तर, विश्वकपका लागि छनोट हुने सम्भावना जिवितै छ ।
आइतबार राति भएको खेलमा सर्बिया र वेल्सले १–१ गोलको बराबरी खेल्दै अंक बाँडेका हुन् ।
सर्बियाको घरेलु मैदानमा भएको खेलमा वेल्सले ३५ औं मिनेटमा आरोन राम्सीको पेनाल्टी गोलमार्फत अग्रता लिएको थियो । तर, ७३ औं मिनेटमा मिट्रोभिकले बराबरी गोल फर्काए ।
बराबरीपछि सर्बिया ६ खेलबाट १२ अंकसहित समूह डीको शीर्ष स्थानमा छ भने ८ अंक जोडेको वेल्स तेस्रो स्थानमा छ ।

