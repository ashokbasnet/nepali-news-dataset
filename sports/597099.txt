यमनसँगको खेलका लागि नेपाली टोलीको घोषणा, अनिल गुरुङ टिममा फर्किए
फाइल तस्वीर
२९ जेठ, काठमाडौं । एसियन कप छनौट प्रतियोगिता अन्तर्गत भोलि हुने यमनबिरुद्धको खेलका लागि २३ सदस्यीय नेपाली टोलीको घोषणा गरिएको छ ।
नेपाली टोलीका प्रमुख प्रशिक्षक ग्योतोकु कोजीले मंगलबार सशस्त्र प्रहरीको हलचोक मैदानमा हुने खेलका लागि टोलीको घोषणा गरेका हुन् ।
नेपाली टोलीमा स्ट्राइकर अनिल गुरुङले पुनरागमन गरेका छन् । उनी यसअघि भारतबिरुद्धको मैत्रीपूर्ण र छनौट चरण अन्तर्गत फिलिपिन्सबिरुद्धको खेलमा टोलीमा समावेश थिएनन् ।
त्यस्तै गोलरक्षक एलन न्यौपानेले बिशाल श्रेष्ठलाई प्रतिस्थापन गरेका छन् । डिफेण्डरहरु मानबहादुर तामाङ र दिनेश राजबंशी तथा मिडफिल्डमा राजेन्द्र रावल टिममा परेका छन् ।
घोषित नेपाली टोलीमा
गोलरक्षकः किरण चेम्जोङ, बिकेश कुथु, एलन न्यौपाने
डिफेण्डरः बिराज महर्जन, अनन्त तामाङ, आदित्य चौधरी, कमल श्रेष्ठ, देवेन्द्र तामाङ, जितेन्द्र कार्की, दिनेश राजबंशी र मानबहादुर तामाङ
मिडफिल्डरः सुजल श्रेष्ठ, बिशाल राई, रोहित चन्द, अञ्जन विष्ट, हेमन्त रानामगर, राजेन्द्र रावल, हेमन गुरुङ र सुनील बाल
स्ट्राइकरः नवयुग श्रेष्ठ, अनिल गुरुङ, भरत खवास र बिमल घर्तीमगर

