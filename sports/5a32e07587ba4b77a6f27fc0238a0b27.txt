सरस्वती पहिलो

काठमाडौं, वैशाख १८ । १७औं एसियाली जुनियर एथलेटिक्स च्याम्पियनसिपका लागि खेलाडी छनोट प्रतियोगिताको महिला १ सय मिटर दौडमा सरस्वती चौधरी पहिलो भएकी छन् ।सरस्वतीले निर्धारित दूरी १२ दशमलव ६ सेकेन्डमा पूरा गरिन् ।शनिबार काठमाडौंको त्रिपुरेश्वरस्थित दशरथ रंगशालामा भएको सोही स्पर्धाको पुरुषमा आशिष खत्री पहिलो भए । उनले ११ दशमलव ३ सेकेन्ड समयमा दूरी पूरा गरेका हुन् ।पुरुष ८ सय मिटर दौडमा ओमप्रकाश शाह २ मिनेट ११ दशमलव २ सेकेन्ड समय निकाल्दै शीर्ष स्थानमा रहे ।उक्त स्पर्धाको महिलामा काजल विष्ट पहिलो भइन् । काजलले २ मिनेट ४५ दशमलव ५ सेकेन्डमा दौड सिध्याइन् ।भियतनामको होचिमिनमा आगामी जेठ २० गतेदेखि हुने प्रतियोगिताको छनोटमा २२ खेलाडी सहभागी भएको नेपाल एथलेटिक्स संघका सचिव आरके विष्टले जनाएका छन् ।एक खेलाडीले भियतनाम जाने अवसर प्राप्त गर्नेछन् ।
