अष्ट्रेलिया रुसमा हुने विश्वकप फुटबलका लागि छानियो

बुधबार भएको प्लेअफ खेलमा होन्डुरसलाई पराजित गर्दै अष्ट्रेलिया छनोट भएको हो ।

पहिलो लेगको खेलमा गोलरहित बराबरीमा चित्त बुझाएको अष्ट्रेलियाले दोस्रो लेगको खेलमा ३–१ को जित हासिल गर्दै रुसको टिकट काटेको हो ।

सिड्नीको घरेलु मैदानमा अष्ट्रेलियालाई जिताउन इंग्लिस क्लब एष्टन भिल्लाका मिडफिल्डर माइल जेदिनाकले ह्याट्रिक गरे ।

अष्ट्रेलियासँगै रुस विश्वकपका लागि ३२ मध्ये ३१ टिमको छिनोफानो भएको छ ।

मंगलबार रातिको खेमला आयरल्यान्डलाई हराउँदै डेनमार्कले पनि विश्वकपमा ठाउँ बनाएको थियो ।

अब न्यूजिल्यान्ड र पेरुमध्ये एक टिमले रुसको टिकट काट्नेछ । न्यूजिल्यान्ड र पेरुबीचको पहिलो लेगको खेल गोलरहित बराबरीमा सकिएको थियो ।
