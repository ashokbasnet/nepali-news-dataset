एविन लुइस चम्किए, हार्‍यो भारत
२६ असार, काठमाडौं । एविन लुइसको शानदार शतकीय पारीको मदतमा वेष्ट इण्डिजले टी–२० क्रिकेटमा भारतलाई ९ विकेटले हराएको छ ।
टी–२० मा वेष्ट इण्डिजको तर्फबाठ ठूलो पारी खेल्ने लुइसले भारतले दिएको १९१ रनको लक्ष्यलाई समान्य सावित गरिदिए । उनले ६२ बलमा अविजित १२५ रन बनाए । उनले १२ छक्कमा र ६ चौका हाने ।
मर्लन स्यामुअलले ३६ रन बनाए ।
वेष्ट इण्डिजले १८.३ ओभरमा एक विकेट गुमाएर जित हात पारेको छ ।
उसका लागि लुइस र क्रिस गेलले राम्रो सुरुवात दिलाए । दुबैले पहिलो विकेटका लागि ८२ रनको साझेदारी गरे । क्रिस गेलले १८ रन बनाए । गेल आउट भएपछि लुइसले स्यामुअलसँग ११२ रनको साझेदारी गर्दै टिमलाई जिताए ।
यसअघि पहिले ब्याटिङ गरेको भारतले २० ओभरमा ६ विकेट गुमाएर १९० रन बनाएको थियो । कप्तान विराट कोहली र शिखर धवनले राम्रो सुरुजात गरेका थिए ।
पहिलो विकेटका लागि ५.३ ओभरमा ६४ रनको साझेदारी गरे । तर, कोहीले ३९ रन बनाएर विलियम्सको बलमा आउट भए । थप दुई बल खेल्दा धवन पनि २३ रनमा आउट भए । दिनेश कार्तिक र रिषभ पन्तले तेस्रो विकेटका लागि ८६ रन जोडे । कार्तिकले ४८ रन बनाए भने पन्तले ३८ रन जोडे ।
महेन्द्र सिंह धोनी र केदार जाधवले ४ रन मात्र बनाउन सके । रविन्द्र जडेजा १३ र आर अश्विन ११ रनमा अनआउट रहे र भारतले २० ओभरमा ६ विकेट गुमाएर १९० रन बनाउन सक्यो ।

