जेम्स रोड्रिग्वेज लोनमा बार्यन म्युनिख जाने

२७ असार, काठमाडौं । रियल मडि्रडले जेम्स रोड्रिग्वेजलाई लोनमा बार्यन म्युनिख पठाउने भएको छ ।
दुई क्लबबीच सहमति भएको रियलले घोषणा गरेको छ ।
जेम्सलाई दुई वर्षका लागि लोनमा पठाउन लागिएको र लोन अवधिको अन्त्यमा खेलाडी किन्ने अधिकार पनि बार्यन म्युनिखसँग हुने उसले बताएको छ ।
सन् २०१४ को विश्वकपमा सबैभन्दा धेरै ५ गोल गर्दै गोल्डेन बुट पाएपछि यी कोलम्बियाली स्ट्राइकरलाई त्यस लगत्तै रियलले ७१ मिलियन पाउण्डमा भित्र्याएको थियो ।
रियलमा अपेक्षाकृत प्रदर्शन गर्न नसकेका रोड्रिग्वेज पछिल्लो समय भने टिमभित्र आफ्नो पोजिसनको खोजीमा थिए ।
उसका लागि म्यान्चेस्टर युनाइटेडले चासो देखाइरहेको भएपनि एकाएक बार्यनले लोनमा अनुबन्ध गरेको हो ।

