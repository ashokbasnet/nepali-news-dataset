१३औं भानु कप फुटबलको उपाधि सिद्धगुफा क्लवलाई

२९ असार, तनहुँ । आदिकवी भानुभक्त आचार्यको जन्मजयन्तीको अवसरमा उनको गृहनगर तनहुँमा आयोजना भएको १३औं भानुकप फुटबलको उपाधि सिद्धगुफा क्लवले जितेको छ ।
प्रस्तावित भानु रंगशालाको मैदानमा बिहीबार भएको फाइननलमा छपेली युवा क्लवलाई पेनाल्टी शुटआउटमा ५-४ गोलले पराजित गर्दै स्थानीय क्लव सिद्धगुफा बिजेता बनेको हो ।
खेलको निर्धारित ९० मिनेट र थपिएको अतिरिक्त ३० मिनेटमा पनि दुवै टोलीबाट गोल हुन नसकेपछि खेल पेनाल्टीमा पुगेको थियो ।
उपाधिसँगै सिद्धगुफा क्लव ले नगद १ लाख १ हजार १०१ पुरस्कार पाएको छ भने उपबिजेतामा चित्त बुझाएको छपेली क्लवले ५५ हजार ५५५ पुरस्कार पाएको छ ।
असार २० गतेबाट सुरु भएको प्रतियोगितामा तनहुँ, धादिङ, चितवन, कास्की, लम्जुङ र गोरखाका २२ टिमले सहभागिता जनाएका थिए ।

