यू-१९ मा छनौट हुने नेपालको संभावना समाप्त

काठमाडौं, असोज २२ - (अपडेट) उन्नाईस वर्षमुनिको एएफसी च्याम्पियनसिप छनोट फुलबलको आफ्नो तेश्रो खेलमा पनि नेपाल पराजित भएको छ । 
कतारको दोहामा रहेको अल अरबी स्टेडियममा मंगलबार बेलुकी भएको खेलमा नेपाल उज्वेकिस्तानसँग ५-० ले पराजित भयो ।  
यसअघिका दुवै खेल हारेको नेपालको यो हारसँगै फाईनल चरणमा छनोट हुने सम्भावना समाप्त भएको छ । 
पहिलो खेलमा तुर्कमेनिस्तानसंग २–१ ले हारेको नेपालले दोश्रो खेलमा भारतलाई १–शून्यले नतिजा सुम्पेको थियो । नेपालले अन्तिम खेल बिहीबार कतारसंग खेल्नेछ ।
