राष्ट्रिय खेलकुदको खर्च विवरण २ हप्ता भित्र बुझाउन निर्देशन

काठमाडौं, चैत १२ - संसदको सार्बजनिक लेखा समितिले छैठौ राष्ट्रिय खेलकुदमा भएको खर्च बिबरण २ हप्ता भित्र बुझाउन निर्देशन दिएको छ । सिहदरबारमा आइतवार बसेको समितिको बैठकले सुदुरपश्चिममा भएको छैठौ राष्ट्रिय खेलकुदको खर्च बिबरण बुझाउन खेदकुद मन्त्रालय र राष्ट्रिय खेलकुद परिषद राखेपलाई निर्देशन दिएको हो ।

 

छैठौ राष्ट्रिय खेलकुदमा अनियमितता भएको उजुरी परेपछि समितिले राष्ट्रिय खेलकुद परीषदका सदस्य सचिब युबराज लामा र खेलकुद मन्त्रालयका सचिब शुशिल घिमिरेलाइ बोलाइ त्यसबारे जवाफ माग गरेको थियो । बैठकले राष्ट्रिय खेलकुद परिषदलाइ ७ दिन भित्र पेश्की फछ्यौट गर्न पनि निर्देशन दिएको छ ।
