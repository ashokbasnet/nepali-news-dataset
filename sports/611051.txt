शंकरलाल केडिया स्मृति फुटसल प्रतियोगिता सम्पन्न

३ साउन, काठमाडौं । डिएभी कलेज अफ म्यानेजमेन्टमा बीबीए चौथो सेमेस्टरमा अध्ययनरत बिद्यार्थीको आयोजनामा शंकरलाल केडिया स्मृति फुटसन प्रतियोगिता गत शनिबार सम्पन्न भयो ।
डिएभी फुटसल एरिनामा आयोजित प्रतियोगितामा कलेजभित्रका १० छात्र र ५ छात्रा टोलीको सहभागिता रहेको थियो ।
लिग कप नकआउट प्रणालीमा खेलाइएको खेलमा छात्रतर्फ बीबीएस चौथो वर्षको टोलीले उपाधिसहित ७ हजार पुरस्कार जितेको छ । बीबीएस पहिलो वर्ष र कक्षा १२ को टोली क्रमसः दोस्रो र तेस्रो भए । उनीहरुले क्रमसः ५ हजार र ३ हजार पुरस्कार पाए ।
त्यस्तै बीबीए चौथो सेमेस्टरको टोली महिलातर्फको बिजेता बनेको छ । बीबीए दोस्रो सेमेस्टरको टोली दोस्रो र १२ कक्षाको टोली तेस्रो भए । उनीहरुले क्रमसः ५, ३ र २ हजार पुरस्कार पाए ।

