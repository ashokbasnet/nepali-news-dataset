सहकारी दिवसमा खेलकुद

नवदीप अजनवी/उज्यालो । नुवाकोट,  चैत २० – ५५ औं राष्ट्रिय सहकारी दिवसको अवसरमा नुवाकोटमा खुल्ला व्याडमिन्टन, सहकारीका कर्मचारीवीच दौड र सहकारी संस्था र सरकारी कर्मचारीबीच मैत्रीपूर्ण फूटबल प्रतियोगिता गरिएको छ । प्रतियोगिताका विजेताहरुलाई प्रमुख जिल्ला अधिकारी भरतमणि पाण्डे, स्थानीय विकास अधिकारी दामोदर भण्डारीले पुरस्कार तथा प्रमाण पत्र प्रदान गर्नुभयो ।

 

कार्यक्रममा उत्कष्ट सेवा प्रदान गर्ने सहकारी, उत्कष्ट निक्षेप संकलन गर्ने सहकारी, उत्कष्ट कर्जा प्रवाह गर्ने सहकारी, कर्मचारी, व्यवस्थापक र सञ्चालकलाई दोसल्ला ओढाएर सम्मान गरिएको छ । संगम बचत तथा सहकारी संस्थाले सुदुरपश्चिममा भएको छैठौं राष्ट्रिय खेलकुद प्रतियोगितामा स्वर्ण पदक विजेता आफ्ना संस्थाका अध्यक्ष एवं तेक्वान्दो खेलाडी रमेककुमार श्रेष्ठलाई एक तोला सुनको सिक्का पुरस्कार दिएको छ ।
दिवशकै अवसरमा बट्टारदेखि सदरमुकाम विदुर त्रिशूली हुदै कोलनीसम्म मोटरसाईकल ल्याली गरिएको थियो । जिल्ला सहकारी संघका अनुसार नुवाकोटमा विभिन्न किसिमका गरी ३ सय १५ वटा सहकारी संस्थाहरु रहेको छ ।
