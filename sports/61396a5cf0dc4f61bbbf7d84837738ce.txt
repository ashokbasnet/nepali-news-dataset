आहा रारा गोल्ड कपः आरसिटी क्वाटर फाइनलमा

नवराज ढुङ्गाना/उज्यालो । पोखरा, माघ ११ - रानी पोखरी कर्नर टिम आरसिटी पोखरामा चलिरहेको एघारौं संस्करणको आहा रारा गोल्ड कप फुटबल प्रतियोगिताको क्वाटर फाइनलमा पुगेको छ ।

प्रतियोगितामा पहिलो पटक सहभागिता जनाएको भारत कोलकत्ताको साउथन समितिलाई १–० ले पराजित गर्दै आरसिटी क्वाटर फाइनलमा पुगेको  हो ।

आरसिटीका प्रदीप मल्लको पासलाई सदुपयोग गर्दै दोश्रो हाफको इन्जुरी समयमा संजीव बुढाथोकीले गोल गरेका हुन् । गतसालको प्रतियोगितामा जावलाखेलसँग पराजित भएको आरसिटी यसपटक भने पाहुना टोलीलाई घर पठाउँदै क्वाटरफाईनलनमा प्रवेश पाएको छ ।

आरसिटीले अब १५ गते हुने क्वाटरफाईनलमा थ्रीस्टार क्लवसँग भिड्नेछ । माघ २० गतेसम्म चल्ने प्रतियोगितामा २ भारतीय सहित १२ टीम सहभागि छन् ।

प्रतियोगिताको विजेताले नगद ३ लाख ५१ हजार रुपैयाँ पुरस्कार पाउनेछन् । शुक्रवारको खेल आयोजक साहारा क्लव र मछिन्द्र क्लवबीच हुनेछ ।
