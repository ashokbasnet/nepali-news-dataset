पीएसजीलाई ‘धेरै ट्रफी’ दिलाउने नेयमारको बाचा
२२ साउन, काठमाडौं । पेरिस सेन्ट जर्मेनका समर्थकहरुमाझ प्रस्तुत नेयमारले ‘धेरै ट्रफी’ जित्ने बाचा गरेका छन् ।
ब्राजिलियन फवार्ड बार्सिलोना छाडेर हालै मात्र कीर्तिमानी मूल्य २२२ मिलियन युरोमा फ्रान्सेली क्लबमा आवद्ध भएका छन् । ‘नयाँ चुनौतीका लागि यहाँ आउँदा म खुसी छु’ पार्क डे प्रिन्सेस रंगशालामा उपस्थित उनले भनेका छन् ।
पीएसजीले अमियन्सलाई २–० ले हराएको छ, जुन खेलमा नेयमार खेलेका थिएनन् ।
ट्रान्सर प्रक्रिया पूर्ण नभएका कारण लिगको पहिलो खेल गुमाएका नेयमारले भने, ‘म तपाईहरुसँग थुप्रै ट्रफी जित्न चाहन्छु र यसका लागि तपाईहरुको समर्थन चाहिन्छ ।’
पीएसजी फ्रान्सको लिग वानको ६ पटकको च्याम्पियन हो ।

