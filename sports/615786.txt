चापेकोइन्समाथि बार्सिलोनाको सहज जित
२४ साउन, काठमाडौं । बार्सिलोनाले मैत्रिपूर्ण खेलमा ब्राजिलियन क्लब चापेकोइन्सलाई परजित गरेको छ । चापेकोइन्स त्यही क्लब हो, जसले विमान दुर्घटनामा खेलाडी र टिम स्टाफ गरी १९ जनालाई गुमाएको थियो ।
विमान दुर्घटनामा टिमका मुख्य खेलाडीहरुलाई गुमाएको चापेकोइन्सलाई बार्सिलोनाले गाम्पर ट्रफीका लागि निम्तो दिएको थियो । नाउ क्याम्पमा चापेकोइन्सको नेतृत्व एलन रसेलले गरे, जो विमान दुर्घटनामा बाँचेका ३ खेलाडी मध्ये एक हुन् ।
बार्सिलोनाले ५–० को जित निकाल्दा जेरार्ड डेउलोफु, बुस्केट, लिओनल मेस्सी, लुइस स्वरेज र डेनिस स्वरेजले गोल गरे ।
नेयमारले क्लब छाडेपछि बार्सिलोनाको यो पहिलो खेल समेत थियो ।

