पाथीभरा गोल्डकपमा साविक बिजेता गोर्खा स्पोर्टिङ पराजित, एपिएफ सेमिफाइनलमा

२५ साउन, ताप्लेजुङ । साविक बिजेता गोर्खा स्पोर्टिङ क्लवलाई टाइब्रेकरमा ४-३ गोलले हराउँदै सशस्त्र प्रहरी दमकको टिम ताप्लेजुङको पाथीभरा गोल्डकप फुटबलको सेमिफाइनलमा पुगेको छ ।
सदरमुकामस्थित भानु जन माविको खेल मैदानमा भएको प्रतिस्पर्धात्मक खेलमा नियमित र ३० मिनेटको अतिरिक्त समयमा एक एक गोलको बराबरी भएपछि खेल टाइब्रेकरमा पुगेको थियो ।
सशस्त्रलाई जित दिलाउने क्रममा ट्राईवेकरमा सुशील राई, वुद्धिमान राई, उज्वल चाम्लीङ र नवीन चौधरीले गोल गरेका थिए । यता गोर्खाका भुसन सुव्वा, विष्णु सुनुवार र सेफनले मात्र गोल गरे ।
यसअघि निर्धारित समयमा गोर्खा स्र्पोटिङ क्लव दमकलाई पहिलो हाफमा वर्तमान राईले टिमलाई सुरुवाति अग्रता दिलाएका थिए ।
उता शसस्त्रका धनवहादुर श्रेष्ठले गोर्खाको सानदार गोलका साथ खेल बराबरीमा ल्याए ।
प्रतियोगिता अन्तर्गत बिहीबारको खेल चर्च व्याईज क्लव काठमाडौं र राष्ट्रिय जागृती क्लव इटहरीबीच हुनेछ ।

