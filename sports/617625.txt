‘फ्लप’ पाउलिन्होलाई बार्सिलोनाले भित्र्यायो

३० साउन, काठमाडौं । बार्सिलोनाले एक समय टोटनहृयाममा रहेका ‘फ्लप’ मिडफिडर पाउलिन्होलाई भित्र्याएको छ ।
यी २९ वर्षीय ब्राजिलियन ४० मिलियन युरोमा चिनियाँ क्लब ग्वान्झाओबाट बार्सिलोना आएका हुन् ।
बार्सिलोनाले सोमबार पाउलिन्होलाई अनुबन्धित गरेको घोषणा गरेको छ । उनी मंगलबार बार्सिलोना आइपुग्नेछन् र त्यही दिन मेडिकलपछि सम्झौता हुनेछ ।
बुधबार उनको प्रिजेन्टेसन राखिएको बार्सिलोनाले जारी गरेको वक्तव्यमा उल्लेख छ ।

