विजय गुरुङलाई कास्की फुटबल संघद्वारा वर्ष खेलाडीको सम्मान

पोखरा, बैशाख ७ - फुटबल खेलाडी विजय गुरुङलाई कास्की जिल्ला फुटबल संघले कास्की वर्ष खेलाडी घोषित गरेको छ ।

गुरुङले कास्की वर्ष खेलाडी घोषित हुँदै २५ हजार रुपैयाँ नगद पुरस्कार पाएका छन् । स्थानीय क्लवहरुले मतदान गरि गुरुङलाई वर्ष खेलाडी घोषणा गरेको कास्की जिल्ला फुटबल संघले जनाएको छ ।

गुरुङसहित अनिल ओझा र अनिल गुरुङ पनि यो विधाको मनोनयनमा परेपछि विजयले १५ मध्ये १६ मत पाएका थिए ।

कास्की जिल्ला फुटबल संघको कल्याणकारी कोषको  रकमले गुरुङलाई सम्मान गरिएको हो ।

संघले ८ लाख रुपैयाँको कोष स्थापना गरेको थियो । कार्यक्रममा पुराना पत्रकार नारायण कार्कीलाई पनि सम्मान गरिएको छ ।
