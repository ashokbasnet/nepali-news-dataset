आइपिएल क्रिकेट : बैंगलोरद्वारा दिल्ली पराजित

चैत २५ - इन्डियन प्रिमियर लिग आइपिएल क्रिकेट अन्तर्गत शनिवारको पहिलो खेल रोयल च्यालेन्जर्स बैंगलोर विजयी भएको छ । बैंगलोरले दिल्ली डेयर डेभिल्सलाई २० रनले हरायो । जितका १ सय ५८ रनको लक्ष्य पछ्याएको दिल्लीले २० ओभरमा ७ विकेट गुमाउँदै  १ सय ३७ रन मात्र बनायो ।

 

दिल्लीका लागि नमान ओझाले ३३ तथा आरोन फिन्चले २५ रन बनाए । टस हारेर पहिला ब्याटिङ्ग गरेको घरेलु टोली बैंगलोरले निर्धारित २० ओभरमा ८ विकेट गुमाउदै १ सय ५७ रन बनाएको थियो ।  बैंगलोरका एबी डिभिलियर्सले नटआउट ६४ तथा एण्ड्रयू म्याकडोनाल्डले ३० रन बनाए । दिल्लिका डोग ब्रेसवेलले ३ विकेट लिए ।
