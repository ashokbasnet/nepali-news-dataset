ट्वेन्टी–ट्वेन्टी विश्वकप : वेष्ट इण्डिजद्वारा अष्ट्रेलिया पराजित

काठमाडौं, फागुन ३० - ट्वेन्टी–ट्वेन्टी विश्वकप क्रिकेटको वार्म अप खेलमा वेष्ट इण्डिजले अष्ट्रेलियालाई ३ विकेटले हराएको छ । कोलकतामा जितका लागि पाएको १ सय ६२ रनको लक्ष्य वेष्ट इण्डिजले खेल सकिन १ बल अघि ७ विकेट गुमाएर भेट्टायो । वेष्ट इण्डिजलाई जिताउन डारेन सामीले नट आउट ५० रन बनाए भने सातौं नम्बरमा ब्याटिङमा आएका कार्लोस ब्रेथ ह्वाइट ३३ रनमा आउट भए । अष्ट्रेलियाको जोस हज्लेउडले ह्याट्रिक गरे पनि टिमलाई जिताउन सकेनन् ।
यसअघि टस जितेर पहिला ब्याटिङ गरेको अष्ट्रेलियाले निर्धारित २० ओभरमा ९ विकेट गुमाउँदै १ सय ६१ रन बनाएको थियो । उसका लागि सेन वाट्सनले ६० तथा स्टेभेन स्मिथले ३३ रन बनाएका थिए ।
जारी विश्वकपको आफ्नो पहिलो खेलमा वेष्ट इण्डिजले बुधबार इंग्ल्याण्डसँग खेल्ने छ । समूह बीको अष्ट्रेलियाले भने शुक्रबार न्युजिल्याण्डसँग खेल्ने छ ।
