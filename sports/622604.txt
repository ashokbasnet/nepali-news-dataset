बार्साको रोजाइका एमबाप्पे लोनमा पिएसजी गए

१६ भदौ, काठमाडौं । युरोपियन क्लव फुटबलको खेलाडी ट्रान्सफर समयसीमा आज समाप्त हुदा फ्रान्सेली क्लव पेरीस सेन्ट जर्मेन पिएसजीले अर्को किर्तीमानी रकममा अर्का खेलाडी कायलियन एमबाप्पेलाई अनुबन्ध गरेको छ ।
कुनै समय बार्सिलोनाले चासो देखाएका एमबाप्पे लोनमा मोनाकोबाट पिएसजी पुगेका हुन् । यसै सिजन नेयमारलाई दुई सय मिलियन पाउण्डम तिरेको पिएजीले एमबाप्पेलाई पुर्ण रुपमा सम्झौता गर्न ढिलो गर्नुमा युरोपियन फुटबल महासंघको आर्थिक नियम नतोडियोस भनेर रहेको बताइएको छ ।
मोनाकोबाट एक सिजनका लागि लोनमा लिएको पिएसजीले बाप्पेलाई स्थायी अनुबन्धका लागि एक सय ६५ दशमलव सात मिलियन पाउण्ड तिर्नुपर्ने सर्त पनि राखिएको छ । जसमा पिएसजी सकारात्मक रहेको बताइएको छ ।
१८ बर्षे एमबाप्पेलाई पिएसजीले स्थायी रुपमा अनबुन्ध गरेमा उनी २०२२ जुनसम्म पिएसजीमा रहनेछन् ।
फ्रान्स टिमका उदयीमान खेलाडी एमबाप्पेले राष्ट्रिय टिमबाट पहिलो गोल नेदरल्याण्ड विरुद्ध गरेका थिए । जसका कारण उनी १९६३ पछि फ्रान्सबाट गोल गर्ने सबैभन्दा कान्छो खेलाडी बनेका हुन ।
यतिमात्र होइन यो पिएसजीले स्थायी रुपमा बाप्पेलाई अनुबन्ध गरेपछि उनि विश्व फुटबलमा दोस्रो महंगो खेलाडी हुनेछन् । २०१३ मा मोनाकोमा अनुबन्ध भएका बाप्पेले गत सिजन ४४ खेलमा २६ गोल गरेका थिए ।
स्टार खेलाडीलाई अनुबन्ध गर्ने होडमा रहेको पिएसजीमा नेयमार, काभानी, एञ्जल डी मारिया, थियागो सिल्भा, डेनी एल्भेस जस्ता उत्कृष्ट खेलाडीको जमघट हुने भएको छ ।

