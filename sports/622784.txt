इंग्ल्याण्डका पूर्व स्ट्राइकर वायने रुनी पक्राउ

१६ भदौ, काठमाडौं । इंग्लिस टोली एभर्टन स्ट्राइकर वायने रुनी मादक पदार्थ सेवन गरी सवारी चलाएको आरोपमा चेसायर पुलिसले पक्राउ गरेको छ ।
समाचारमा बताइएअनुसार रक्सी पिएर गाडी चलाएका उनलाई प्रहरीले तीन पटकसम्म चेतावनी दिएको थियो, तर नमानेपछि स्थानीय समायअनुसार शुक्रबार बिहान ६ बजे पक्राउ गरिएको हो । उनीसँगै उनका फुटबलर साथीहरु पनि थिए ।
इंग्ल्याण्डका सर्बाधिक गोलकर्ता रुनीले गत सातामा अन्तर्राष्ट्रिय फुटबलबाट सन्यासको घोषणा गरेका थिए । उनले इंग्ल्याण्डका लागि ११९ खेलमा ५३ गोल गरेका छन् ।
यसै सिजनदेखि म्यान्चेस्टर युनाइटेडबाट आफ्नो पूर्वक्लव एभर्टन फर्किएका रुनीले एभर्टनबाट सुरुवाती दुई पि्रमियर लिग खेल खेलिसकेका छन् ।
चेसायर प्रहरीले रुनीको बारेमा कुनै टिप्पणी गर्न अस्वीकार गरेको छ भने एभर्टनले पनि अहिलेसम्म कुनै जानकारी गराएको छैन ।

