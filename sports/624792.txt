एमबापेको डेब्यू गोलसँगै पीएसजीको सानदार जित

२४ भदौ, काठमाडौं । केलिन एमबापेले डेब्यू खेलमै गोल गरपछि पेरिस सेन्ट जर्मेनले लिग वानमा मेट्समाथि शानदार जित हात पारेको छ ।
लिग लिडर पीएसजीले विजयी यात्रा कायमै राख्ने क्रममा मेट्समाथि ५-० को फराकिलो जित निकालेको हो ।
मेट्सको घरेलु मैदानमा भएको खेलमा पीएसजीले ३१ औं मिनेटमा काभानीको गोलबाट अग्रता लिएको थियो । तर, ३७ औं मिनेटमा इम्यानुअल रिभियाले गोल गरेपछि पहिलो हाफ १-१ को बराबरीमा सकियो ।
दोस्रो हाफमा पीएसजी हावी भयो । मोनाकोबाट १८० मिलियन युरोमा पीएसजी गएका एमबापेले ५९ औं मिनेटमा गोल गरे । ६९ औं मिनेटमा नेयमारले गोल गरे भने ७५ औं मिनेटमा काभानीले व्यक्तिगत दोस्रो गोल गरे ।
खेलको ८७ औं मिनेटमा लुकास मौराले गोल गरेपछि पेरिस सेन्ट जर्मेनले मेट्समाथि ५-० को जित निकालेको छ ।

