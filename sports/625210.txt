पीएसजीलाई च्याम्पियन्स लिग दिलाउने नेइमारको लक्ष्य

२६ भदौ, काठमाडौं । नइमारले यो सिजन पेरिस सेन्ट जर्मेन (पीएसजी) लाई च्याम्पियन्स लिग दिलाउने दाबी गरेका छन् ।
ब्राजिलियन स्ट्राइकर नेइमार यसै सिजन कीर्तिमानी मूल्यमा बार्सिलोनाबाट पीएसजी गएका हुन् । लगतै फ्रान्च क्लब पीएसजीले मोनाकोबाट एमबेपेलाई भित्र्याएको छ ।
नेयमारले अब भोलि सल्टिकविरुद्ध च्याम्पियन्स लिगमा पीएसजीबाट डेब्यू गर्नेछन् । उनले भने, ‘पीएसजीमा आउनुको मूख्य कारण क्लबको इतिहास लेख्नु हो । हामीले जित्न चाहेको ट्रफी च्याम्पियन्स लिग मात्र होइन तर, यो महत्वपूर्ण ट्रफी हो ।’
‘सिजनको लक्ष्य यो उपाधि जित्नु हो । मलाई विश्वास छ, यो उपाधि जित्न हामी समक्ष छौं’ उनले भने ।
उनका अनुसार पीएसजीसँग च्याम्पियन्स लिग जित्ने क्षमता मात्र होइन, अनुभव पनि छ । ‘मैले यो उपाधि जितेको छु । ड्यानी अल्भेसले तीन पटक जितेका छन्, थिएगो मोटाले बार्सिलोना र इन्टरबाट र एन्जल डि मारियाले रियल मडि्रडबाट जितेका छन्’ उनले भने,’हामीसँग क्षमता मात्र होइन, वास्तविक अनुभव पनि छ ।’

