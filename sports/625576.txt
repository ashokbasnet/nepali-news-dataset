मेस्सी र म एकै क्लवबाट खेल्न अहिले सम्भव छैनः डिवाला

युभेन्टस स्ट्राइकर पाउलो डिभालाले च्याम्पियन्स लिगमा मंगलबार हुने बार्सिलोनाबिरुद्धको खेलअघि आफ्ना अर्जेन्टाइन टिममेट तथा सुपरस्टार लियोनल मेस्सीको प्रशंसा गरेका छन् । र उनले यो पनि भनेका छन् कि दुवैको एकै पोजिसन भएका कारण आफूहरु एकै टिमबाट खेल्न लगभग असम्भव छ ।
यी अर्जेन्टाइन स्ट्राइकरलाई थाहा छ कि यो निक्कै कठिन खेल हुनेछ । तर उनलाई लागेको छ कि क्याम्प नाउमा उनीहरुका लागि एउटा अवसर हुनेछ ।
‘हामीलाई थाहा छ कि उनीहरुले हामीलाई अवसर दिनेछन् र त्यसको फाइदा उठाउनुछ । मलाई लाग्छ बार्सिलोनाले नेइमारजस्ता एक निक्कै नै महत्वपूर्ण खेलाडी गुमाएको छ । तर, उनीहरुले उस्तै महान क्षमताका अर्का खेलाडीलाई आबद्ध गरेको छ । बार्सिलोना सधैं बार्सिलोना नै हो ।’ उनले भने ।
‘मेरो बिचारमा उनीहरु रक्षापंक्तिमा उत्कृष्ट देेखिन्छन्, उनीहरुले घरेलु मैदानमा यस सिजन अहिलेसम्म गोल खाएका छैनन् । हामीले उनीहरुलाई खुल्ला छाडेर आफू रक्षामा लाग्नुहुन्न, किनभने यो हाम्रा लागि घातक हुनसक्छ । भोलिको खेल हाम्रा लागि निक्कै महत्वपूर्ण छ, यदि यो खेल हाम्रो पक्षमा आएको खण्डमा यो खेल पछिल्लो वर्षको भन्दा केहि फरक हुनेछैन ।’
डिवालाले भनेका छन् कि उनले मेस्सीबाट धेरै सिकोका छन् ।
उनले भने, ‘मैले उनीसाग राष्ट्रिय टोलीबाट खेलेको छु र त्यतिबेला निक्कै खुसी हुन्छु । टिममेटको रुपमा मैले उनीबाट धेरै कुराहरु सिकेको छु ।’ तर डिवालाले आफूले युभेन्टस छाड्न लागेको भन्ने समाचारको खण्डन गरे ।
‘भविश्यबारे मलाई थाहा छैन । तर, म युभेन्टसमा निक्कै खुसी छु र म १० नम्बरको हुा ।’
‘मलाई थाहा छैन कि भविश्यमा के हुनेछ । मलाई थाहा छैन कि कसैले मेराबारे चासो दिइरहेको छ । मलाई अहिलेसम्म कसैले केहि भनेको पनि छैन । उनीहरुले मलाई भनेका छन् कि म यहीा रहुा । युभेन्टस र अध्यक्षले जा नभनेसम्म म युभेन्टसमै रहनेछु ।’

