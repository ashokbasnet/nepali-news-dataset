सिंगापुर ६७ रनमा अलआउट, पवनले लिए ६ विकेट
२९ भदौ, काठमाडौं । एसीसी यू–१९ इस्टर्न रिजनमा सिंगापुरले नेपालसामू ६८ रनको लक्ष्य प्रस्तुत गरेको छ । नेपालले केहीबेरमा जवाफ ब्याटिङ गर्नेछ ।
टस जितेर पहिले ब्याटिङ गरेको सिंगापुरले २८.३ ओभरमा ६७ रन बनाउँदा सबै विकेट गुमायो ।
उसका सिद्धान्तले २० रन बनाए भने रोहन रंगाराजनले ११ रन बनाउनु बाहेक अन्य कुनै पनि ब्याट्सम्यानले दोहोरो अंक जोड्न सकेनन् ।
उसलाई सस्तैमा समेट्ने क्रममा पवन सर्राफले ६ विकेट लिए । ८ ओभर बलिङ गरेका उनले ४ मेडन राख्दै मात्र १२ रन खर्चिएका थिए ।
किशोर महतोले २ तथा सन्दिप लामिछाने र दिपेन्द्र सिंह ऐरीले १–१ विकेट लिए ।

