शीर्ष बरियताका कमल भण्डारी,उपाधिका लागी भारतका खेलाडीसँग भिड्ने
२९ भदौ, काठमाडौं । ३५ वर्ष माथिको एकलमा नेपालका शीर्ष बरियताका कमल भण्डारी र भारतका कमलेश शुक्ला फाइनल पुगेका छन् ।
कमलले भारतकै दिलिप महंतिलाई ६-२, ६-२ को सहज सेटमा पराजित गरेपछि अन्तिम दुईमा स्थान सुरक्षित पारेका हुन् । कमलेशले भारतकै स्वर्णदिप सिंह ढोंढीलाई ६-०, ६-३ को सेटमा पराजित गरे ।
कमलविद्धरु फाइनल खेल्न लागेका कमलेशले यसअघि भारतकै र्‍यांकिङ्गमा सातौं स्थान हासिल गरिसकेका थिए । त्यसैगरी नेपालका उत्कृष्ट खेलाडी श्रीराम मगरलाई उनले दुईवटा प्रतिस्पर्धामा पराजित गरिसकेका छन् भने बी एण्ड बी चाउथेमा भएको अन्र्तराष्ट्रिय टेनिसमा कमलेशले दोश्रो स्थान हासिल गरेका थिए ।
‘इन्जुरी’का कारण लामो समयपछि कोर्टमा फर्किएका कमलेशले कमलको फिटनेश र उनको ब्याकह्ाण्ड स्लाईस आˆना लागि घातक हुन सक्ने बताए । तर, पनि फाइनलमा कमलसंग फिप्टी फिप्टीकै टक्कर हुनसक्ने उनको दावी छ ।
त्यसैगरी नेपाल प्रहरीका पूर्व एआइजी राजेन्द्रसिंह भण्डारी र उत्तम लामाको जोडीले उपाधिका लागि झ्याम्बा ढुण्डुप र करिमुल्ला मुस्लिमको जोडिसँग भिड्ने भएका छन् ।
कास्की जिल्ला टेनिस संघको आयोजनामा पोखरामा जारी एनआइसी एसिया बैंक नेपाल आइटिएफ सिनियर च्याम्पियनशिप टेनिस प्रतियोगिता अन्र्तगत ५५ वर्ष माथिको डबल्सतर्फ बिहीबार भएको सेमिफाइनल खेलमा भण्डारी र लामाको जोडिले भारतिय खेलाडी अनुरुप कुमार कौशल र गुणविन्दर सिंहको जोडिलाई पराजित गर्दै फाइनलमा स्थान बनाएका हुन् । यसअघि भण्डारी जोडिले पोखराका शिर्ष बरियताका शान्तालाल श्रेष्ठ र बसन्त प्रधानको जोडिलाई ६-२, ६-१ को सहज सेटमा पराजित गर्दै सेमिफाइनल आएका थिए ।
त्यसैगरी झ्याम्बा जोडिले भारतका प्रदिप कुमार गुप्ता र विएनएस नेगीको जोडिमाथि ७-५, ३-६ र सुपरटाईमा १०-५ को संघर्षपूर्ण सेटमा कठिन जित निकाल्दै फाइनल पुगे । फाइनलमा यि दुई जोडिविच पहिलो पटक प्रतिस्पर्धा हुन लागको हो । भर्खरै ५५ पुगेका भण्डारी पहिलो सहभागितामै फाइनल पुगेका हुन् ।
५५ वर्ष माथिकै एकलमा नेपालका मनोज शम्शेर राणा र भारतका प्रदिपकुमार गुप्ताबिच उपाधि भिडन्त हुने भएको छ । मनोजले पोखराका समिर शेरचनलाई ७-५, ६-४ ले तथा प्रदिपले नेपालका झ्याम्बा ढुण्डुपलाई ६-२, ६-२ को सेटमा पराजित गरेपछि प्रतियोगितामा अन्तिम भेट तय गरेका हुन् ।
४५ वर्ष माथिको एकलमा भारतका चन्द्रभुषणले नेपालका बिमलकुमार गुरुङ्गलाई पराजित गर्दै फाइनलमा स्थान बनाए । यस उमेर समुहमा प्रताप मोक्तान र भारतका बालकिसन भाटिया सेमिफाइनल खेल्नेछन् ।
४५ वर्ष माथिको डबल्सतर्फ पोखरेली खेलाडी विनोद कायस्थ र धरमबहादुर लामिछानेको जोडि क्वाटरफाइनलमा प्रवेश गरेका छन् । कायस्थ जोडिले प्रताम मोक्तान र अशोक सिंहको जोडिमाथि ६-१, ५-७ र सुपरटाईमा १०-७ को कठिन जित निकाल्यो ।
अन्य खेलहरुमा जित हाँसिल गर्दै भारतका अमिताभ चर्तुबेदी र विजय कुमारको जोडि, भारतकै चन्द्रभुषण र हतिन्द्र पनवारको जोडि र भारतकै अरुण अग्रवाल र बालकिसन बाटाईको जोडि पनि क्वाटरफाइनल पुगेका छन् ।

