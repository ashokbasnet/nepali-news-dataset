बार्सिलोना अध्यक्षले गरे दर्शक विना खेल्ने निर्णयको बचाऊ

१७ असोज, काठमाडौं । बार्सिलोनाका अध्यक्ष जोसेप बार्तामेउले लस पल्मासविरुद्ध दर्शक विना खेल्ने निर्णयको बचाउ गरेका छन् ।
रंगशालाको सबै ढोका बन्द गरेर खेल्ने निर्णयलाई उनले आफूले लिएको कठिन मध्ये एक भनेका छन् ।
बार्सिलोनाले इतिहासमा पहिलो पटक आइतबार दर्शक विना खेलेको थियो, जुन खेल ३-० ले जित्यो । खेल सुरु हुनु मात्र २० मिनेट अघि मात्र दर्शकलाई यो निर्णय सुनाइएको थियो ।
यदि बार्सिलोनाले यो खेल नखेल्ने निर्णय लिएको भए ६ अंकको पेनाल्टी हुने थियो ।

