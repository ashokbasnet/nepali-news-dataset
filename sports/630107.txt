ब्राजिलको टिम फोटोसेसनमा बोलिभियाली स्ट्राइकर कसरी अटाए ?

विश्वकप फुटबल दक्षिण अमेरिकी छनौट अन्तर्गत ब्राजिल र बोलिभियाबीचको खेल सुरु हुनुअघि एउटा अनौठो दृश्य देखियो । ब्राजिली टोलीको ग्रुप फोटोशेसनमा बोलिभियाका स्ट्राइकर मार्सेलो मार्टिन्सपनि समेटिएपछि रंगशालामा उपस्थित दर्शक अचम्भित बनेका थिए ।
रंगशालामा उपस्थित दर्शकहरुले यो पनि बुझे कि मार्टिन्सको ब्राजिलप्रतिको कनेक्सन कत्ति नजिकको छ भनेर । उनी संसारकै लोकपि्रय फुटबल राष्ट्रको यू-२० टोलीबाट खेलिसकेका थिए र उनका पिता ब्राजिलियन थिए ।
३० वर्षीय मार्टिन सन् २००८ मा शक्तर डोनेक्समा अनुबन्ध हुनुअघि ब्राजिली क्लवहरु भिटोरिया र क्रुजेरियोबाट पनि खेलेका थिए ।
चार वर्षपछि उनी ब्राजिल फर्केर ग्रेमियोको टोलीबाट खेलेका थिए । त्यसपछि उनले फ्लामेंगो र क्रुजेरियाबाट पनि लोनमा खेले ।
मार्टिन्सले खेलअघिको फोटोसेसनमा नेइमार, ड्यानी आल्भेस सम्मिलित ब्राजिली टोलीमा स्थान ग्रहण गरे ।
तर, यो खेल बास्तवमा निक्कै प्रतिस्पर्धात्मक भयो । आफ्नो राष्ट्रिय रंगशालामा बोलिभियाले ब्राजिललाई गोलरहित बराबरीमा रोक्न सफल भयो । ब्राजिल विश्वकपमा छनोट भइसकेको छ भने बोलिभिया छनोट चरणबाट गणितीय रुपमा बाहिरिइसकेका छ ।
यद्यपि, गोलरक्षक कार्लोस लाम्पेलाई धेरै नै धन्यबाद दिनुपर्छ । उनले कम्तिमा बोलिभियालाई हारबाट जोगाएर ब्राजिलबिरुद्धको एउटा कीर्तिमान कायमै राखे । ब्राजिलले ३२ वर्षयता विश्वकप छनौटमा बोलिभियालाई उसकै मैदानमा हराउन सकेको छैन ।
म्यान्चेस्टर सिटीका स्ट्राइकर ग्याबि्रयल जेससले दोस्रो हाफमा गरेको प्रहार क्रसबारमा लागेर फर्किनुअघि विश्वकै महंगा स्ट्राइकर नेइमारको दुई सुनौलो मौका चुकाएका थिए ।
प्रतियोगितामा कमजोर प्रदर्शन गरेपछि बोलिभियाले आफ्नो क्षमताले ब्राजिललाई रोक्न सफल रहृयो । साथै मार्टिन्सका लागि पनि यो रात अविस्मरणीय थियो, जो चाइनिज सुपर लिगमा चाङचुन यालाई र युहान जालीबाट पछिल्लो दुई सिजन खेलेका थिए ।

