रोनाल्डोको प्रेरणामा पोर्चुगल विजयी, स्वीसलाई हराए विश्वकपमा छनोट हुने
२२ असोज, काठमाडौं । क्रिष्टियानो रोनाल्डोको प्रेरणामा पोर्चुगलले अन्डोरालाई हराएको छ र विश्वकपमा सिधै छनोटको सम्भावना कायमै राखेको छ ।
समूह बीको शीर्ष स्थानमा रहेको स्वीट्जरल्याण्डले हंगेरीलाई ५–२ ले हराउँदा पोर्चुगलले अन्डोरामाथि २–० को जित निकालेको छ ।
उसका लागि पहिलो हाफको अन्तिममा मैदान प्रवेश गरेका रोनाल्डोले ६३ औं मिनेटमा गोल गरे । ८६ औं मिनेटमा सिल्भाले गोल गरेपछि पोर्चुगल २–० ले विजयी बन्यो ।
यदि मंगलबार स्वीट्जरल्याण्डलाई हराउन सके पोर्चुगल समूह विजेताका रुपमा छनोट हुनेछ ।
पोर्चुगलको यात्रामा निस्कँदा स्वीस टिमसँग ३ अंकको अग्रता हुनेछ तर, गोल अन्तर भने पोर्चुगलको राम्रो छ । स्वीस टिमले ९ मा ९ खेल जितेको छ र विश्वकपमा छनोट हुन मात्र १ अंक चाहिन्छ ।
यो खेल जित्न सकेन भने पोर्चुगलले रुस विवकपमा स्थान बनाउन प्ले अफ खेल्नु पर्नेछ ।

