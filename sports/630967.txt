नेपाललाई पेनाल्टीले डुबायो, ताजकिस्तानसँग पराजित
फाइल तस्वीर
२४ असोज, काठमाडौं । एएफसी एसियन कप छनोटमा नेपालले ताजकिस्तानसँग हार व्यहोरेको छ । यससँगै छनोट यात्रा निकै कठीन भएको छ ।
मंगलबार भएको खेलमा घरेलु टोलीले नेपालमाथि ३-० को जित निकालेको हो ।
उसले तीनै गोल पेनाल्टीमा गर्‍यो । अनन्त तामाङले हृयाण्ड गरेपछि पाएको पेनाल्टीमा ताजकिस्तानले २० औं मिनेटमा अग्रता लिएको थियो । ५९ औं मिनेटमा ताजकिस्तानले अर्को पेनाल्टी पायो । अनन्तले डि बक्स भित्र फल गरेपछि पाएको पेनाल्टीमा सहजै गोल गर्दै घरेलु टोलीले अग्रता दोब्बर पार्‍यो ।
८६ औं मिनेटमा ताजकिस्तानले अर्को पेनाल्टी पायो । आदित्य चौधरीको खराब ट्राकल गर्दा पाएको पेनाल्टीमा गोल गर्दै ताजकिस्तानले ३-० को जित निकाल्यो ।

