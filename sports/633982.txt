कैलाली जिल्ला क्रिकेट संघको अध्यक्षमा रतनबहादुर कठायत सर्वसम्मत

६ कात्तिक, कैलाली । कैलाली जिल्ला क्रिकेट संघको अध्यक्षमा रतनबहादुर कठायत पुनः चयन भएका छन् ।
संघको धनगढीमा सम्पन्न चौथो जिल्ला अधिवेशनले कठायतको अध्यक्षतामा १५ सदस्यीय कार्यसमितिसमेत निर्विरोध चयन गरेको छ ।
नव निर्वाचित कार्यसमितिको उपाध्यक्षमा बाबुराजा श्रेष्ठ, सचिव विक्रम विष्ट र कोषाध्यक्षमा हेमराज जोशी चयन भएका छन् ।
त्यस्तै सदस्यहरूमा हरि रेग्मी, सञ्जयकुमार पन्त, शम्भु लामिछाने, लोकबहादुर खड्का, दीपेन्द्र कलेल, महेश बहादुर बोहरा, किशन महत, सचिन गुरुङ, किशन महत, देवनारायण झा, भोजराज रेग्मी र गणेश रजक चयन भएका छन् ।
संघको जिल्ला अध्यक्ष कठायतको अध्यक्षतामा भएको अधिवेशनको उदघाटन सुदूरपश्चिमाञ्चल खेलकुद विकास समितिका प्रमुख प्रेमबहादुर मल्ले गरेका थिए ।

