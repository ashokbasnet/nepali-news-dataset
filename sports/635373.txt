जापानमा सम्पन्न अन्तर्राष्ट्रिय मैत्रीपूर्ण करातेमा दिलसानले जिते रजत

१२, कात्तिक, काठमाडौं । जापानमा भएको तेश्रो सिन्जु खुल्ला ईन्टरनेशनल फ्रेण्डसिप कराते प्रतियोगितामा नेपाली खेलाडी दिलसान लामाले रजत पदक जितेका छन् ।
उनले १५ बर्ष मुनिको ५५ केजी तौल समूहमा रजत जितेको जापानबाट टिम ब्यवस्थापक सूर्य बुढाथोकीले जानकारी दिए ।
यस्तै अर्का खेलाडी रामहरि आले मगरले उत्कृष्ट फाईटरको उपाधी प्राप्त गर्न सफल भएको समेत बुढाथोकीले बताए ।
रामहरिले ४० बर्ष माथिको ७० केजी तौल समूहमा प्रतिस्पर्धा गरेका थिए ।
प्रतियोगितामा नेपाल सहित एशियाका २५ राष्ट्रका २०० भन्दा बढी खेलाडीले प्रतिस्पर्धा गरेका थिए ।

