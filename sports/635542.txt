कोहलीले यसरी तोडे तेन्दुलकरको कीर्तिमान

१३ कात्तिक, काठमाडौं । न्युजिल्याण्डबिरुद्धको तेस्रो तथा अन्तिम एकदिवशीयमा शतक प्रहार गर्दै भारतीय क्रिकेट टोलीका कप्तान बिराट कोहलीले टिमलाई २-१ ले शृङखलामा जित दिलाए ।
करिअरको ३२औं शतकले भारतीय टिमले जितमात्रै हासिल गरेन कोहलीले अर्को कीर्तिमानसमेत बनाए । उनले अन्तर्राष्ट्रिय एकदिवशीय ब्याट्सम्यानको रुपमा करिअरकै सबैभन्दा धेरै तथा भारतका लागि नयाँ कीर्तिमानको रुपमा ८८९ रेटिङ प्वाइन्ट हासिल गरे, जुन भारतीय महान खेलाडी सचिन तेन्दुलकरको भन्दा २ अंकले धेरै हो ।
उनले १० दिन अघिसम्म ८७२ अंकसहित शीर्ष स्थानमा रहेका दक्षिण अफि्रकी ब्याट्सम्यान एबीडी भिल्लियर्सलाई पछि पारे । त्यस्तै त्यस्तै ८६५ अंकसहित अष्ट्रेलियाका डेभिड वार्नर तेस्रो स्थानमा रहे ।
नयाँ र्‍याङकिङ अपडेट भारत र न्यूजिल्याण्डबीटको शृङखला, दक्षिण अफि्रका र बंगलादेशको अन्तिम खेल तथा पाकिस्तान र श्रीलंकाको अन्तिमका दुई खेलपछि आएको हो ।
नयाँ र्‍याङकिङमा भारतका पूर्व कप्तान महेन्द्रसिंह धोनी ११औं स्थानमा छन् । त्यस्तै न्युजिल्याण्डका टम लतामले शृङखलामा उत्कृष्ट प्रदर्शन गरेपछि १५ स्थान सुधार गर्दै २३औं स्थानमा पुगेका छन् ।
यता बलिङतर्फ पाकिस्तानका बलर हसन अली शीर्ष स्थानमा छन् । न्युजिल्याण्डबिरुद्धको शृङखलामा उत्कृष्ट प्रदर्शन गर्दै ६ विकेट लिएका जरपि्रत बुम्राह करिअरकै सबैभन्दा माथि तेस्रो स्थानमा पुगे ।
न्युजिल्याण्डलाई २-१ ले हराए पनि भारत एकदिवशीय र्‍याङकिङमा दक्षिण अफि्रकालाई पछि पार्दै शीर््ष स्थानमा उक्लन सकेन । एकदिशवीय र्‍याङकिङमा दक्षिण अफि्रकाको १२१ अंक छ भने भारत २ अंकले पछाडि छ ।

