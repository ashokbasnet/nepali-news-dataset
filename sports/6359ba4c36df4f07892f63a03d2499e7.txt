ए डिभिजन लिगः पुलिस संकटासँग बराबरीमा रोकियो

काठमाडौ, माघ ४ – सहिद स्मारक ए डिभिजन लिगमा नेपाल पुलिस क्लब संकटा क्लबसँग बराबरीमा रोकिएको छ ।
शनिबार दशरथ रंगशालामा भएको खेलमा दुबै टिमले गोल गर्न नसक्दा अंक बाँड्न बाध्य भए । दुबै टोलीले गोलका केही अवसर सिर्जना गरेपनि सफल हुन सकेनन् ।
बराबरीपछि पुलिस ६ खेलबाट ११ अंक जोड्दै लिगको तेश्रो स्थानमा पुगेको छ । संकटा क्लबले भने ६ खेलबाट ९ अंक जोडेको छ ।
