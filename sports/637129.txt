म खराव प्रशिक्षक पनि होइनः जिदाने

हालै संसारकै उत्कृष्ट फुटबल प्रशिक्षकको अवार्ड जितेपछि रियल मडि्रडका फ्रान्सेली प्रशिक्षक जिनेदिन जिदानेले भनेका छन् कि न उनी उत्कृष्ट प्रशिक्षक हुन्, न त खराव नै । किनभने हालैका केहि खेलमा रियल मडि्रडको खराव प्रदर्शनले उनको आलोचना सुरु भएको छ ।
गत साता रियलले दुई महत्वपूर्ण पराजय ब्यहोर्‍यो । एउटा जिरोनासँग र अर्को टोटनहृयामसँग । यसै सिजन ला लिगामा बढुवा भएको जिरोनासँगको पराजयले रियललाई ला लिगाको उपाधि भिडण्तमा शीर्ष स्थानको बार्सिलोनासँग ८ अंक पछाडि पुर्‍याइदियो ।
ला पाल्मासबिरुद्ध आइतबार राति हुने खेलमा उनीहरुले पुनरागमनको लक्ष्य लिएका छन् । जिदानेले दावी गरेका छन् कि पछिल्ला परिणामबाट उनी खुसी छैनन्, यद्यपि उनी अहिलेसम्म धेरै चिन्तित पनि भइसकेका छैनन् ।
‘हार स्वीकार्नु सबैभन्दा राम्रो तरिका के हो भने यो फुटबल हो । अनि आलोचना चाहीँ कस्तो हो भने तपाईं यसबाट बच्न सक्नुहुन्न ।’ जिदानेले पत्रकारहरुसँग भने ।
‘म दुनियाँको सबैभन्दा उत्कृष्ट प्रशिक्षक हुँदै होइन, मैले पाएको अवार्ड एउटा सिजनको लागि हो र म यो स्वीकार गर्छु तर, अर्को कुरा के हो भने म खराव प्रशिक्षक पनि होइन ।’ उनले थपे ।
‘जुनसुकै कुरा ज्यादै राम्रो हुँदा मात्तिने र ज्यादै खराव हुँदा आत्तिनेमा म पर्दिन, म जहिले पनि बीचमा रहन रुचाउँछु । यो कुरा मैले आफू खेलाडी हुँदैदेखि सिकेको हुँ ।’
‘मैले र मेरा खेलाडीले एउटै कुरा के सोचिरहेका छौं भने हामीले जुन दुई खेल हारेका छौं त्यसबाट हामी खुसी छैनौं ।’

