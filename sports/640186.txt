टोटनह्याममाथि आर्सनलको शानदार जित

२ मंसिर, काठमाडौं । इंग्लिस प्रिमियर लिग फुटबलमा आर्सनलले बलियो टोली टोटनह्याममाथि शानदार जित हात पारेको छ । शनिबार राति भएको नर्थ लण्डन डर्बीमा आर्सनलले टोटनहृयामाथि २-० गोल अन्तरको जित हात पारेको छ ।
घरेलु मैदान इमिरेट्स स्टेडियममा भएको खेलमा आर्सनलले दुबै गोल पहिलो हाफमा गरेको थियो । उसका लागि ३६ औं मिनेटमा मुस्ताफीले गोल गरेका थिए । ५ मिनेटपछि नै एलेक्स साञ्चेजले गोल गरेपछि घरेलु टोली पहिलो हाफमा २-० ले अगाडि रहृयो ।
टोटनहृयामका मिडफिल्डरल क्रिष्टियन एरिक्सनले पहिलो हाफमा गोल गर्ने सुन्दर मौका पाएपनि सदुपयोग गर्न सकेनन् । उसका डेनको प्रहार पोष्टमा लाग्दा एरिक डियरको प्रहारलाई आर्सनलका गोलकिपर पिटर चेकले सहजै रोकेका थिए ।
जितपछि १२ खेलबाट २२ अंक जोडेको आर्सनल पाचौं स्थानमा उक्लिएको छ भने २३ अंक जाडेको टोटनहृयाम तेस्रो स्थानमा छ ।

