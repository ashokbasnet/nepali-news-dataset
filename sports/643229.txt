लिग वानमा पीएसजीको पहिलो हार

१७ मंसिर, काठमाडौं । पेरिस सेन्ट जर्मेनले लिग वानमा सिजनको पहिलो हार व्यहोरेको छ । शनिबार राति भएको खेलमा स्ट्रासबर्गले लिग लिडर पीएसजीलाई २-१ ले हराएको हो ।
घरेलु मैदानमा भएको खेलमा स्ट्रासबर्गले १३ औं मिनेटमा नुना डा कोस्टाको गोलबाट अग्रता लिएको थियो । तर, ४२ औं मिनेटमा एमबापेले बराबरी गोल गरे ।
६५ औं मिनेटमा स्टफेन बाहोकेनले गोल गर्दै घरेलु टोलीलाई २-१ गोलको जित दिलाए ।
हारपछि पनि पीएसजी लिगको दोस्रो स्थानमा रहेको मोनाकोभन्दा ९ अंक अगाडि छ ।

