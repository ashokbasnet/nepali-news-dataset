मनाङ मर्स्याङदी आहारारा गोल्डकपको क्वाटरफाइनलमा

काठमाडौं, माघ २३ – मनाङ मर्स्याङ्दी क्लब पोखरामा जारी आहारारा गोल्डकप फुटबलको क्वाटरफाइनलमा प्रवेश गरेको छ ।
शुक्रबार कञ्चनजञ्गा फुटबल क्लबलाई ७–० को फराकिलो अन्तरले पराजित गर्दै मनाङले अन्तिम आठमा स्थान बनाएको हो ।
मनाङका लागि सुजल श्रेष्ठले र विशाल राईले २–२ गोल गरे भने शिव श्रेष्ठ, सुशील केसी र कृष्ण कुँवरले १ १ गोल गरे । क्वाटरफाइनलमा मनाङले त्रिभुवन आर्मी क्लबसँग खेल्नेछ ।
