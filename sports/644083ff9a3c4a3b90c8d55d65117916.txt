राष्ट्रिय क्रिकेट : एपिएफ र जनकपुरधाम सेमिफाइनलमा

काठमाडौं, पुस १ - सशस्त्र प्रहरीको एपिएफ क्लव र क्षेत्र नम्बर ७ जनकपुरधाम राष्ट्रिय क्रिकेटको सेमिफाइनलमा पुगेका छन् ।

समुह चरणको आफ्नो अन्तिम खेलमा क्षेत्र नम्बर ८ पोखरालाई १ सय ५४ रनले हराउँदै एपिएफ अन्तिम ४ मा पुगेको हो छ । यस्तै आफूले खेलेका सवै ३ वटै खेल जितेको  जनकपुरधाम पनि १ खेल बाँकी हुदै सेमिफाइनल पुगेको छ ।

 

एपिएफ विरुद्धको खेलमा त्रिवि मैदान कीर्तिपुरमा २ सय ८९ रनको लक्ष्य पछ्याएको पोखराले निर्धारित ओभरमा १ सय ३४ रन मात्रै बनाउन सक्यो । पोखराका रिजन प्रजोले ३७ रनको योगदान गरे ।

पहिले ब्याटिङ्ग गरेको एपिएफले ज्ञानेन्द्र मल्लको नटआउट १ सय ९ रनको मद्दतमा ५० ओभरमा ४ विकेट गुमाउँदै २ सय ८८ रन बनाएको थियो । उसका सञ्जय श्रेष्ठले ८३ र शरद भेषवाकरले ५१ रन बनाए ।

यस्तै पुल्चोकमा भएको खेलमा जनकपुरले क्षेत्र नम्बर २ वीरगञ्जलाई ८० रनले हरायो । २ सय ८८ रनको लक्ष्य पछ्याएको वीरगञ्जले ४० दशमलव २ ओभरमा सवै विकेट गुमाएर २ सय ७ रन मात्रै बनायो । वीरगञ्जका लागि अमित श्रेष्ठले १ सय १ रन बनाए पनि त्यो जितका लागि प्रयाप्त भएन । नेपालगञ्जका अनिल मण्डलले ४ विकेट लिए ।

पहिले ब्याटिङ्ग गरेको जनकपुरधामले ५० ओभरमा ८ विकेट गुमाउँदै २ सय ८० रन बनाएको थियो । जनकपुरधामका लागि हरिशंकर शाह ९४ र राज मोहम्मदले ६४ रनको योगदान गरे ।

प्रतियोगितामा सोमवार विराटनगर र भैरहवा कीर्तिपुरमा खेल्नेछन् भने पुल्चोकमा काठमाडौ र नेपालगञ्जबीच खेल हुनेछ ।

अंक तालिका
