श्रीलंकाबिरुद्ध रोहित शर्माको कीर्तिमानी दोहोरो शतक, भारतले दियो ३९३ को लक्ष्य

२७ मंसिर, काठमाडौं । श्रीलंकाबिरुद्धको दोस्रो एकदिवशीय क्रिकेटमा भारतीय कप्तान रोहित शर्माले कीर्तिमानी तेस्रो दोहोरो शतक प्रहार गरेका छन् ।
उनी एकदिवशीय करिअरमा तीन दोहोरो शतक प्रहार गर्ने एक्ला क्रिकेटर हुन् । एकदिवशीयमा रोहितले यसअघि श्रीलंकासँगै २०१४ मा २६४ र अष्ट्रेलियाबिरुद्ध २०१३ मा २०९ रनको शानदार पारी खेलेका थिए ।
नियमित कप्तान बिराट कोहलीको अनुपस्थितिमा कप्तानीको समेत जिम्मेबारी पाएका रोहितले मोहालीमा जारी खेलमा अन्तिम ओभरको तेस्रो बलमा दोहोरो शतक प्रहार गरेका हुन् ।
उनले १५३ बलमा १३ चौका र १२ छक्का प्रहार गरी २०८ रनको शानदार पारी खेले ।
रोहितको अरिकरको तेस्रो दोहोरो शतक प्रहार गरेका हुन् । एकदिवशीयमा रोहितले यसअघि २६४ र २०९ रनको शानदार पारी खेलेका छन् ।
रोहितको यसै पारीको सहयोगमा भारले श्रीलंकालाई ३९३ रनको विजय लक्ष्य दिएको छ । भारतले ५० ओभरमा ४ विकेट गुमाएर ३९२ रन बनाएको थियो ।
रोहितका अलावा अर्का ओपनर शिखर धवनले ६८ रन बनाउँदा युवा ब्याट्सम्यान श्रीयास आयरले पनि ८८ रनको शानदार पारी खेले ।
एशदिवशीय क्रिकेटमा १० हजार रनको कोशेढुंगाबाट केहि रनमात्र पछि रहेका पूर्व कप्तान महेन्द्र सिंह धोनीले यस खेलमा ७ रनमात्र बनाए भने इनिङको अन्तिम बलमा आउट हुनुअघि हार्दिक पण्ड्याले ८ रन जोडे ।
श्रीलंकाले केहिबेरमा जवाफी ब्याटिङ गर्नेछ ।

