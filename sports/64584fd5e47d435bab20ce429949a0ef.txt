रुपन्देही च्यालेन्जर्सको लगातार चौथो जित, अंकतालिकाको शीर्ष स्थानमा 

आइतबार भएको खेलमा रुपन्देहीले विराटनगर किंग्सलाई ६१ रनले हरायो । जितपछि रुपन्देही अंकतालिकाको शीर्ष स्थानमा उक्लिएको छ ।

खेलमा टस जितेर पहिले ब्याटिङ गरेको रुपन्देहीले निर्धारित् २० ओभरमा ८ विकेट गुमाएर १३२ रन बनायो ।

रुपन्देहीका अन्तिम थापाले ४५, कृष्ण कार्कीले २२, पुष्प थापा १७ र हरिशंकर साहले १४ रन बनाए ।

विराटनगरका सुशील कँडेलले २ विकेट लिए भने पवन सर्राफ, किशोर महतो, सन्दीप लामिछाने र कप्तान शरद भेषावकरले १–१ विकेट झारे ।

१३३ रनको विजयी लक्ष्य पछ्याएको विराटनगर किंग्स १८ ओभर १ बलमा अलआउट हुँदै ७१ रनमै समेटियो ।

विराटनगरलाई सस्तैमा समेट्नेक्रममा रुपन्देहीका साहव आलमले ४ विकेट लिए भने दीपेश श्रेष्ठ र कृष्ण कार्कीले ३–३ विकेट लिए ।
