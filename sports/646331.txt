एथ्लेटिको मड्रिडले बार्सिलोनासँगको अंक दुरी ३ मा झार्‍यो

२ पुस, काठमाडौं । फर्नान्डो टोरेसले सिजनकै पहिलो गोल गर्दा एथ्लेटिको मड्रिडले ला लिगामा आलाभेसलाई हराएको छ र, बार्सिलोनासँगको अंक दुरी ३ मा झरेको छ ।
आइतबार भएको खेलमा एथ्लेटिको मड्रिडले आलाभेसलाई १-० गोलअन्तरले हराएको हो ।
घरेलु मैदानमा भएको खेलमा एथ्लेटिको मड्रिडका लागि टोरेसले ७४ औं मिनेटमा गोल गरे ।
जितसँगै एथ्लेटिको मड्रिडको १६ खेलबाट ३६ अंक छ । लिग लिडर बार्सिलोनाको ३९ अंक छ । तर, उसले एक खेल कम खेलेको छ ।

