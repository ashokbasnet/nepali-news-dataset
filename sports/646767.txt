पछिल्लो भेटपछि रियल मड्रिड र बार्सिलोनाबीचका १० फरक

क्लब फुटबलका दुई महाशक्ति बार्सिलोना र रियल मड्रिडबीच पछिल्लो महाभिडन्त (क्लासिको) भएको चार महिना पूरा भएको छ । रियलले सहजै जितेको सुपरकोपा डे स्पोनादेखि यता दुवै टिममा धेरै परिवर्तन आएको छ ।
१. ४-४-२ मा परिवर्तन
क्याम्प नाउमा ३-१ को हारबाट पुनरागमनको प्रयासमा बार्सिलोना कप गेमको रिटर्न लेगमा बेर्नाबेउ जाँदा ३-५-२ को संरचनामा खेलेको थियो, जहाँ रक्षापंतिमा मास्केरानो, पिके र उम्टिटी रहेका थिए । तर, अहिले एर्नेस्टो भाल्भर्डेका लागि ३ जनाको रक्षापंति इतिहासको कुरा भइसकेको छ ।
बार्साका कोचले अब चार जनाको पर्खाल खडा गरेका छन् र मुख्य बहस चाहिँ उनले यस सप्ताहान्तमा मध्यपंतिमा तीन जना उतार्छन् कि चार जना भन्ने हो । सो म्याचमा पाको अल्कासर चोटका कारण बाहिर रहनेछन् ।
२. रियल बलियो देखियो
गत अगष्टमा ला लिगा र च्याम्पियन्स लिग जितेपछि रियल अभेद्य शक्तिको रुपमा प्रकट भयो । त्यसपछि यसले नेयमारको बहिर्गमनपछि धर्मराएको बार्सिलोनालाई हरायो । गृह मैदानमा उसले २-० को नतिजा निकाल्यो तर अझै धेरै गोल हुन सक्थ्यो ।
र, त्यहाँबाट उनीहरु घरभित्र कमजोर देखिएका छन् जहाँ लेभान्टे, बेटिस र भ्यालेन्सीया सबैले बेर्नाबेउमा अंक जोड्न सफल भए । यसैबीच, बार्सिलोना अहिले बलियो देखिएको छ र आफ्नो चीर प्रतिद्वन्द्वीसँग ११ अंकको अन्तराल कायम गरेको छ ।
३. कमजोर डिफेन्सबाट पर्खाल
रियलविरुद्ध बार्सिलोनाले गोल हान्यो र पहिलो ४० मिनेटमा उनीहरुले २ गोल खाएका थिए । दुई लेगमा गरी उनीहरुले पाँच गोल खाए तर, त्यसयता जम्मा ८ गोल मात्र खाएका छन् ।
४. मार्को एसेन्सियो जमिनमा आए
प्रि-सिजनमा गरेको दमदार प्रदर्शन र सुपरकोपा डे एस्पानाका दुवै लेगमा सुदृढ खेलपछि रियल मडि्रडका फ्यानहरुको मुखमा उनको नाम झुण्डिएको थियो । तर, त्यसयता मार्को एसेन्सियोले त्यो स्तर कायम गर्न सफल भइरहेका छैनन् ।
पछिल्लो समय उनी समग्ररुपमा फिक्का देखिएका छन् । ला लिगामा उनले चार गोल मात्र गरे, जबकि क्लव विश्वकपमा उनले सेमिफाइनलको अंश खेले ।
५. नेयमार बिर्सिइए
बार्सिलोनाले नेयमारका बारेमा सोच्न अब छोडिसक्यो तर, जब टिमहरु पछिल्लो पटक भेट हुँदा क्याटालान क्लबमा मनोबल गिरेको थियो ।
फ्यानहरु उनको बहिर्गमनलाई लिएर बोर्डसँग रुष्ट थिए भने खेलाडीहरु प्रष्टरुपमा नेयमारको पक्षमा थिए । जोर्डी अल्बाले यतिसम्म भनेका थिए कि उनी नेयमारको बहिर्गमनबाट फाइदामा छन् ।
६. दबाबमा बेन्जेमा
बेर्नाबेउमा करिम बेन्जेमाले दोस्रो गोल गरे । आफ्नो टिम वर्क र गोलका कारण उनी खेल्नका लागि पपुलर च्वाइस थिए । तर, उनले धेरै अवसरहरु खेर फालेपछि अहिले परिस्थिति निकै फरक भएको छ । ला लिगामा केवल दुई गोल लिएर उनी क्लासिकोमा जाँदैछन् ।
७. अपराजित बार्सिलोना
सुपरकोपापछि कमैले मात्र सोचेका थिए होलान् कि डिसेम्बरसम्म महिनाहरुमा बार्सिलोनाले अर्को खेल हार्नेछैन ।
म्यानचेस्टर सिटी, एट्लेटिको मडि्रडसँगै टप लिगहरुमा अपराजित रहने बार्सिलोना एक मात्र टिम बनेको छ ।
८.मड्रिडको आशंकापूर्ण गोलकिपिङ
पछिल्लो समयका फितलो प्रदर्शनपछि धेरैको ध्यान मड्रीडका गोलकिपर केइलर नाभासमा केन्द्रित हुनेछ । जनवरीमा केपाको आगमनसँगै नाभासमाथि ठूलो दवाव परेको छ र आफ्ना आलोचकहरुलाई गलत सावित गर्न क्लासिकोमा उनी उत्कृष्ट प्रदर्शन गर्न चाहन्छन् । यसैबीच, बार्सिलोनाका गोलकिपर टेर स्टेगेनले एकपछि अर्को खेलमा आफूलाई सुधार्दै लगिरहेका छन् ।
९. पाउलिन्हो प्रभाव
४० मिलियन यूरोमा चीनबाट पाउलिन्होलाई भित्र्याउने बार्सिलोनाको निर्णयका बारेमा निकै प्रश्नहरु उठेका थिए । तर, ब्राजिलियन खेलाडीले ला लिगामा ६ गोलसहित आफूलाई प्रमाणित गरेका छन् ।
१०. रोनाल्डो-मेस्सी शो
विश्वका दुई श्रेष्ठ खेलाडीहरु फेरि एकपटक आमने सामने हुँदैछन् । बेर्नेबेउमा भएको पछिल्लो खेलमा रोनाल्डो निलम्बित थिए भने मेस्सी निस्प्रभावी बनेका थिए । तर, अहिले उनीहरु दुवै राम्रो फममा छन् । पोर्चुगिज खेलाडीले रियललाई क्लव विश्वकपको उपाधि दिलाउन निणर्ायक गोल गरेका थिए भने अर्जेन्टिनी खेलाडीले लालीगामा अहिलेसम्म १४ गोल गरिसकेका छन् ।

