रियल मड्रिडले इएल क्लासिको जित्नैपर्छः रामोस

५ पुस, काठमाडौं । डिफेण्डर एवं कप्तानलाई थाहा छ कि बार्सिलोनासँग शनिबार हार्दा के नजिता हुन्छ ?
त्यसैले सर्जिओ रामोस आइतबार सिजनको पहिलो इएल क्लासिकोमा रियल मड्रिडको जितका लागि जोड दिइरहेका छन् । मड्रिडले शनिबार ला लिगा लिडर बार्सिलोनाले घरेलु मैदान सान्टिएगो बेर्नाबाउमा स्वागत गर्नेछ ।
र, यदि बार्सिलोनाले जितेमा ला लिगा र च्याम्पियन्स लिगको विजेता ११ अंकले पछि पर्नेछ ।
‘यो एक महान खेल हुनेछ’ रामोसले भनेका छन्, ‘क्लासिकोलाई बयान गर्ने शब्द नै छैन ।’
‘यो पूर्णरुपमा फरक र विश्वमै सबैभन्दा महत्वपूर्ण खेल हो ।’
ला लिगाको उपाधि सम्भावना कायमै राख्न रियल मड्रिडलाई यो खेल जिच्नै पर्ने उनले बताए ।
बार्सिलोनासँग खेल्नु अघि रियल मड्रिडले क्लब वल्र्डकपको उपाधि जितेको छ । रामोस भन्छन्, ‘हामी खेल्न आतुर छौं र एक साता कडा मेहनत पनि गरेका छौं । आश गरौं कि हामीले तीन अंक पाउने छौं, जसले हामीलाई उनीहरु नजिक लैजानेछ ।’

