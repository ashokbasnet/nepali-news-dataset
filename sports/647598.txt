शुशील कोइराला मेमोरियल इन्टर–ल फुटबल सुरु

७ पुस, काठमाडौं । काभ्रेको धुलिखेलमा शुक्रबारदेखि शुसील कोइराला मेमोरियल इन्टर–ल फुटबल प्रतियोगिता सुरु भएको छ ।
काठमाडौं विश्व विद्यालय, स्कुल अफ ल अन्तरगतको विद्यार्थी कल्याण परिषद्को आयोजनामा भएको पहिलो खेलबाट काठमाडौं स्कुल अफ ल (पीयू), भक्तपुरको छात्रा टोलीले विजयी यात्रा सुरु गरेको छ ।
भक्तपुरले आयोजक टोलीलाई १–० गोल अन्तरले पाखा लगाएको हो । भक्तपुरको जितमा खेलको ३४ औं मिनेटमा सावित्री पाठकले गरेको गोल नै निर्णायक बन्यो । उनै पाठक खेलको उत्कृष्ट खेलाडी घोषित भइन् ।
प्रतियोगितामा नेपालभरिका कानुन विद्यालयबाट ५ छात्र टोली र ४ छात्रा टोली सहभागी छन् ।
छात्र र छात्रा दुवैतर्फ प्रतियोगितामा हुने छोलीले नगद ४० हजार रुपैयाँ र उपविजेता हुने टोलीले नगद २० हजार रुपैयाँसहित ट्रफी, मेडल र प्रमाण–पत्र पाउने परिषद्का अध्यक्ष अभिषेक झाले बताए ।

