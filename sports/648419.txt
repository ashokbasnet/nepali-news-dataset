आठौं अन्तर्राष्ट्रिय कराते प्रतियोगिताको तयारी पूरा

११ पुस, कैलाली । बुधबारदेखि धनगढीमा आयोजना हुन लागेको देशकै सर्वाधिक पुरस्कार राशीको आठौं अन्तर्राष्ट्रिय कराते प्रतियोगिताको तयारी पूरा भएको छ ।
आयोजकसुदुरपश्चिमाञ्चल गोजुरियो कराते दो (युजेनकाई) संघले मगलवार धनगढी रंगशालामा पत्रकार सम्मेलन गरी तयारी पूरा भएको जनाएको हो ।
प्रतियोगिताका संयोजक तथा गोजुरियो कराते दो (युजेनकाई) संघका केन्द्रिय महासचिव प्रकाश चन्दले प्रतियोगिताका खेलहरु बुधबार विहान १० बजेदेखि धनगढी रगशालामा सञ्चालन हुने बताए ।
प्रतियोगितामा सहभागी हुन नेपालसहित ६ देशका करिव पाँचसय खेलाडीहरु धनगढी पुगिसकेका छन् । नेपालका २४३, भारतका १८०, श्रीलङकाका १९, भुटानका ७, पाकिस्तानका ५ तथा बङगलादेशका ९ गरी ४६३ खेलाडी धनगढी आएको चन्दले जानकारी दिए ।
प्रतियोगितामा ४२ स्वर्ण, ४२ रजत र ८४ कास्य पदकाका लागि प्रतिस्पर्धा हुनेछ । प्रतियोगितामा प्रथम पुरस्कार ५१ हजार, दोस्रो पुरस्कार ३१ हजार र तेस्रो पुरस्कार २१ हजार राखिएको छ । प्रतियोगिता सञ्चालनका लागि करिव २३ लाख रुपैयाँ खर्च लाग्ने अनुमान संघको छ ।

