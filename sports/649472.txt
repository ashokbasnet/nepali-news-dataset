क्रिष्टल प्यालेसले गुमायो सिटीलाई हराउने मौका

१५ पुस, काठमाडौं । म्यानचेष्टर सिटीको विजयी यात्रामा क्रिष्टल प्यालेसले पूर्णविराम लगाएको छ । तर, लगातार १८ खेल जितेको सिटीलाई हराउने मौका भने उसले गुमाएको छ ।
आइतबार भएको खेलमा क्रिष्टल प्यालेसले म्यानचेष्टर सिटीलाई गोलरहित बराबरीमा रोकेको हो ।
खेलको अतिरिक्त समयमा घरेलु टोली प्यालेसले पेनाल्टी पाएको थियो । तर, सिटीका गोलरक्षक एडरसनले लुका मेलेभोएभिचको पेनाल्टी रोक्दै टिमलाई हारबाट बचाए ।
खेलको पहिलो हाफमा नै म्यानचेष्टर सिटीका गाबि्रयल जेसिस घाइते भएर मैदान छाडेका थिए । उनी अब एकदेखि दुई महिनासम्म मैदान बाहिर रहने बताइएको छ ।
बराबरीका बाबजुद पि्रमियर लिगमा म्यानचेष्टर सिटी १४ अंकको अग्रता लिन सफल भएको छ ।

