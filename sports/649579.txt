राष्ट्रिय हृयाण्डबल च्याम्पियनसिपका लागि सुदूरपश्चिमको टोली पोखरा प्रस्थान

१७ पुस, कैलाली । राखेप च्याम्पियनसिप अन्तर्गत यहि पुस १९ गतेदेखि २१ गते सम्म पोखरा रंगशालामा आयोजना हुने राष्ट्रिय हृयाण्डबल प्रतियोगितामा सहभागी हुजे सुदूरपश्चिमाञ्चलको टोली सोबार पोखरा प्रस्थान गरेको छ ।
१८ औं राष्ट्रिय पुरुष हृयाण्डल र ९ औं राष्ट्रिय महिला हृयाण्डबल प्रतियोगितामा सहभागिता जनाउनका लागि १४ पुरुष र १४ महिला तथा २ प्रशिक्षक सहित ३० जनाको टोली पोखरा प्रस्थान गरेको हो ।
टोलीलाई धनगढीमा कैलाली जिल्ला खेलकुद विकास समितिका अध्यक्ष दीपक बहादुर सिंह, कैलाली हृयाण्डबलका अध्यक्ष एवं धनगढी उपमहानगरपालिका ४ नम्बरका वडा अध्यक्ष दीपक थापा, पुर्व क्षेत्रीय खेलकुद विकास समितिका अध्यक्ष तेजेन्द्र थापा लगायतले शुभकामना सहित विदाई गरे ।
प्रतियोगिताबाट साफ च्याम्पियनसिपका लागि टोली छनोट गरिनेछ ।

