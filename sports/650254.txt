काउन्टिहोका लागि बार्सिलोनाको अर्को प्रस्ताव सामना गर्दै लिभरपुल

१९ पुस, काठमाडौं । लिभरपुलले फिलिप काउटिन्होका लागि बार्सिलोनाबाट नयाँ प्रस्ताव अझै पाएको छैन तर, स्पेनबाट आएको रिपोर्टहरुमा दाबी गरिरएको छ कि ब्राजिलियन मिडफिल्डरका लागि कुनै पनि बेला प्रस्ताव जानेछ ।
बार्सिलोनाले सिजन सुरु हुनुअघि नै २५ वर्षीय काउटिन्होलाई भित्र्याउन प्रयास गरिहेको थियो तर, लिभरपुलले सबै प्रस्ताव अस्वीकार गरेको छ ।
अब लिभरपुलले अर्को प्रस्तावको सामना गर्नु पर्नेछ ।
पछिल्लो पटक बार्सिलोनाले ११८ मिलियन पाउण्डको प्रस्ताव राखेको थियो । अब यसलाई अझ बढाउने अनुमान गरिएको छ ।
लिभरपुलका प्रशिक्षक जोर्गेन क्लप भने काउटिन्होको ट्रान्फरलाई बहसमा ल्याउन चाहेका छैनन् र, उनी विक्रीका लागि नभएको बताएका छन् ।
लिभरपुललाई यो पनि थाहा छ कि काउटिन्होलाई बार्सिलोना जान दिनु भनेको प्रिमियर लिगको शीर्ष चारमा पर्ने र च्याम्पियन्स लिगको यात्रामा धक्का लाग्नेछ ।
उसो त बार्सिलोना गएपछि काउटिन्होले यो सिजन च्याम्पियन्स लिग खेल्न पाउँदैनन् तर, यसले क्याटलानको इन्ट्रेस्टमा रत्तिभर कमी आएको छैन ।

