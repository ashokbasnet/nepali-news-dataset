अष्ट्रेलियाली कप्तान स्टिभ स्मिथले पूरा गरे ६ हजार रन

२१ पुस, काठमाडौं । अष्ट्रेलियाका कप्तान स्टिभ स्मिथले टेष्ट क्रिकेटमा ६ हजार रनको आँकडा पार गरेका छन् ।
इंग्ल्याण्डविरुद्धको पाँचौ तथा अन्तिम टेष्टको दोस्रो दिन नै उनले यो कोशेढुंगा पार गरेका हुन् । ५२.१ ओभरमा उनले एक रन जाड्दै २६ रन बनाए र, टेष्ट करियरमा ६ हजार रनको आंकडा पूरा गरे ।
उनले मात्र १११ इनिङमा यो रन बनाएका हुन् । उनले सबैभन्दा दोस्रो कम इनिङमा ६ हजार रनको आंकडा पूरा गरे ।
कम इनिङमा ६ हजार रनको कीर्तिमान महान क्रिकेटर डन ब्राडम्यानको नाममा छ । उनले ६८ इनिङमा यो कोशेढुंगा पार गरेका थिए ।

