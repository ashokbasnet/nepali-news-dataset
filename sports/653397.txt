रोनाल्डो विनाको रियल मड्रिड कल्पना गरेको छैनः जिदान

४ माघ, काठमाडौं  । प्रशिक्षक जिनेदान जिदानले क्रिष्टियानो रोनाल्डोविनाको रियल मड्रिड कल्पना नगरेको बताएका छन् ।
रियल मड्रिडको पोर्चुगिज स्ट्राइकर रोनाल्डोले च्याम्पियन्स लिगका ६ खेलमा ९ गोल गरेका छन् तर ला लिगामा चार गोल मात्र गरेका छन् । पछिल्लो समय उनी म्यानचेष्टर युनाइटेड फर्कने खबरहरु पनि आएका थिए ।
चर, प्रशिक्षक जिदानले भने, ‘म सँधै त्यही कुरा भन्दै आएको छु, मैले रोनाल्डो विनाको मड्रिड कल्पना गरेको छैन ।’
३२ वर्षीय रोनाल्डोको सम्झौता २०२१ सम्म छ । २००९ मा युनाइटेडबाट रियल मड्रिड गएका रोनाल्डोले ४१८ खेलमा ४२२ गोल गरेका छन् ।
प्रशिक्षक जिदानले भने, ‘रोनाल्डो यो क्लबको हिस्सा हो, जहाँ उनी आबद्ध छन् । क्लब, फ्यान सबैले उनलाई माया गर्छन् । म उनको प्रदर्शनबारे मात्र कुरा गर्न चाहन्छु ।’
तर यो सिजन रियलको प्रदर्शन खस्किएको छ । ला लिगाको चौथो स्थानमा छ र लिड लिडर बार्सिलोनाभन्दा १९ अंकले पछि परेको छ ।
आफ्नै भविश्यबारे सोधिएको प्रश्नमा प्रशिक्षक जिदानले भने, ‘मैले यसबारे सोचेको छैन ।’

