फर्नान्डिन्होले सिटीसँग गरे नयाँ सम्झौता
५ माघ, काठमाडौं । म्यानचेष्टर सिटीका मिडफिल्डर फर्नान्डिन्होले क्लबसँग नयाँ सम्झौता गरेका छन् । यो सम्झौता अनुसार उनी २०२० सम्म क्लबमा रहनेछन् ।
३२ वर्षीय  ब्राजिलियन मिडफिलडर यो सिजन निकै लयमा देखिएका छन् । र ३० खेल खेलेका छन् ।
पेप ग्वार्डिओलाको नेतृत्वमा सिटीले उपाधि जित्ने भन्दै उनले सम्भव भएसम्म क्लबमा बस्ने बताए । उनी २०१३ मा शाख्तर डोनेस्कबाट सिटी आएका थिए ।

