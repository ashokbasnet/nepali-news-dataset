रियल मड्रिडको शानदार जित, रोनाल्डो र बेल दुबैले गोल गरे

८ माघ, काठमाडौं । क्रिष्टियानो रोनाल्डो र ग्यारेथ बेल दुबैले दुईदुई गोल गरेपछि रियल मड्रिडले स्पेनिस ला लिगामा ९ डिसेम्बरपछि पहिलो जित हात पारेको छ ।
आइतबार राति भएको खेलमा रियल मड्रिडले डिपोर्टिभो ला कोरुनामाथि ७-१ को शानदार जित हात पारेको हो ।
रियलको घरेलु मैदान बेर्नाबाउमा भएको खेलमा अग्रता भने डिपोर्टिभोले लिएको थियो । २३ औं मिनेटमा एड्रिनले गोल गरेका थिए ।
तर, ३२ औं मिनेटमा नाचोले बराबरी गोल गरे । ४२ औं मिनेटमा ग्यारेथ बेलले गोल गरेपछि पहिलो हाफमा घरेलु टोली २-० ले अगाडि रहृयो ।
दोस्रो हाफमा रियल मड्रिड हावी भयो । ५८ औं मिनेटमा बेलले दोस्रो गोल गरे भने ६८ औं मिनेटमा लुका मोडरिकले गोल थपे । त्यसपछि ७८ र ८४ औं मिनेटमा रोनाल्डोले गोल गरेपछि रियल ७-१ ले विजयी भयो ।
जितपछि रियल मड्रिडको १९ खेलबाट ३५ अंक भएको छ तर, लिग लिडर बार्सिलोना भन्दा १९अंकले पछाडि छ । यद्यपि बार्साले एक खेल बढी खेलेको छ ।

