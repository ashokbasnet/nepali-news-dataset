राष्ट्रिय खुला महिला भलिबल माघ चौथो साता

१३ माघ, काठमाडौं । शिवम् न्यु डायमण्ड कप राष्ट्रिय खुला महिला भलिबल प्रतियोगिता हुने भएको छ । माघ २१ देखि २३ गते सम्म संचालन हुने प्रतियोगिता लिगकम नकाउटका आधारमा खेलाइनेछ ।
प्रतियोगिताका सहभागी ६ टिमलाई दुई समूहमा बिभाजन गरिने छ । ढोरपाटन महिला डबल लिगको १३ औ सस्करणका उत्कृष्ट ६ स्थान हासिल गर्ने टिमले प्रथम शिवम् न्यु डायमण्ड कप राष्ट्रिय खुला महिला भलिबल प्रतियोगितामा सहभागिताका लागि अनुमति पाउने छन् ।
प्रतियोगिताको मुख्य प्रायोजक शिवम् सिमेन्ट छ, जसले ५ लाख उपलब्ध गराउने सहमति भएको आयोजकले जनाएको छ ।
प्रतियोगितामा प्रथम पुरस्कार १ लाख ५१ हजार, द्धितिय पुरस्कार १ लाख १ हजार, तृतिय पुरस्कार ५१ हजार तथा चौथो पुरस्कार २१ हजार रहेको छ । प्रतियोगिताको सर्वोकृष्ट खेलाडी १० हजार नगद प्राप्त गर्ने छन् भने उत्कृष्ट स्पाइकर, उत्कृष्ट सेटर, उत्कृष्ट ब्लककर, उत्कृष्ट क्विकर, उत्कृष्ट सर्भर र उत्कृष्ट डिफेन्डरले जनही ५ हजार पाउनेछटन् ।

