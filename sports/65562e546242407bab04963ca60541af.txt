एसियाडमा आज पनि खराब प्रदर्शन

काठमाडौं, असोज १७ - दक्षिण कोरियाको इन्चोनमा भैरहेको एसियाडमा नेपालले आज पनि खराब प्रदर्शन गरेको छ । पुरुषतफएको कराँतेको ५५ केजीमा विजय लामा क्वाटरफाइनलबाटै बाहिरिएका छन् ।
लामा मलेसियाका खेलाडीसँग ७–० ले पराजित भएका हुन् । यसअघि आजै भएको अन्तिम १६ को खेलमा उत्तर कोरियाका खेलाडीलाई  पराजित गर्दै लामा क्वाटरफाइनल पुगेका थिए ।
यस्तै तेक्वान्दोको पुरुष ५८ केजीमा राजन श्रेष्ठ कुबेतका खेलाडीसँग पहिलो चरणमै पराजित भए भने महिलाको ७३ केजी माथि निशा रावल मकाउका खेलाडीसँग क्वाटरफाइनलमा पराजित भए । यसैगरी म्याराथनमा  कृष्णा बहादुर बस्नेतले ११ औं स्थानमा रहे ।
