‘नेयमार मेस्सीको छायाँबाट बाहिर आउन जरुरी थियो’

१५ माघ, काठमाडौं । बार्सिलोना छाड्ने नेयमारको निर्णय सही भएको ड्यनी अल्भेसले बताएका छन् । यसले मेस्सी विना पनि नेयमारले केही गर्न सक्नछन् भन्ने देखाएको उनले बताए ।
बार्सिलोनाका पूर्व फुटबलरद्वय अहिले पेरिस सेन्ट जर्मेनमा छन् । अल्भेसले बार्सिलोना छाडेपछि नेयमारले अवार्ड जित्ने सम्भावना बढेको समेत बताएका छन् ।
उनले भने, ‘मेस्सीको साथ उनी खतरनाक खेलाडी हुन् । तर, उनको छायाँबाट बाहिर आउन जरुरी थियो ।’
मेस्सीसँग खेल्नु अविश्वसनीय भएको र, त्यो पुरा भएको भन्दै अल्भेसले भने, यो सँधै प्रश्न उठ्थ्यो कि क्षमता छ वा उनका कारण हो । मलाई लाग्छ, उनी जस्ता खेलाडीसँगै नहुँदा व्यक्तिगत अवार्ड जित्ने सम्भावना हुन्छ ।’
नेयमारलाई बार्सिलोना आउन आफू पनि सल्लाह दिएको तर, छाड्दा केही नभनेको उनले दाबी गरे ।
नेयमारले आफूसँग पीएसजीबाट च्याम्पियन्स लिग जित्ने इच्छा व्यक्त गरेको अल्भेसले दाबी गरे ।
०००

