शिवम् न्यु डायमण्ड कप राष्ट्रिय खुला महिला भलिबल सुरु

२२ माघ, काठमाडौं । शिवम् न्यु डायमण्ड एकेडेमी र एपीएफ क्लबले प्रथम शिवम् न्यु डायमन्ड कप भलिबल राष्ट्रिय खुला महिला भलिबल प्रतियोगिताको सेमिफाईनलमा पुगेका छन् ।
आईतवार भएको उद्घाटन खेलमा शिवम् न्यु डायमण्डले नेपाल आर्मीलाई ३-० को सोझो सेटमा हराउँदै समूह बी को बिजेताको रुपमा अन्तिम चारमा स्थान बनाएको हो ।
प्रभावशाली ओपन स्पाईकर प्रतिभा मालाी वुमन अफ दी म्याच बनेको लिग खेलमा शिवम् न्यु डायमण्डले नेपाल आर्मीलाई २५-१३, २५-१९ र २५-१७ को सोझो सेटमा हरायो । शिवम् सिमेन्टको मुख्य प्रायोजनमा संचालन भएको प्रतियोगिता समूह ए को लिग खेलमा एपीएफले टप्स उमाबीलाई ३-० को सोझो सेटमा हरायो ।
टप्सकी भेट्रन खेलाडी शसिसरा थापाले सेटरको भूमिका निर्वाह गरे पछि बलियो बन्दै गएको टप्स उपाबीको टिमले दोश्रो सेटमा एपीएफलाई चुनौती दिएको थियो । पहिलो सेट २५-१२ ले जिते पनि दोश्रो सेट हात पार्न २५-२२ को लामो सेट खेल्नु परेको थियो । तेश्रो सेटा भने २५-१० को सहजतामा आफ्नो नाममा लेखाउदै समूह ए को बिजेताको रुपमा अन्तिम चारमा स्थान पक्का गर्यो ।
एपीएफको जितमा उत्कृष्ट प्रदर्शन गरेकी प्रभावशाली ओपन स्पाईकर सरस्वती चौधरी वुमन अफ दी म्याच चुनिईन् । प्रतियोगितामा वुमन अफ दी म्याच चुनिएका खेलाडीहरुलाई स्पोर्टस् पोशाक उत्पादन कम्पिनी साहास स्पोर्टस्का प्रमुख जनक न्यौपानेले प्रायोजन गरेका छन् । साहास स्पोर्टस्ले प्रतियोगिताका वुमन अफ दी म्याचका सम्पूर्ण खेलाडीहरुलाई आफ्नो ब्रान्टको ट्रायक-सुट उपलब्ध गराएको छ ।
प्रतियोगिताको विजेताले एक लाख ५१ हजार रुपैयाँ पुरस्कार प्राप्त गर्नेछ । उपविजेताले एक लाख एक हजार रुपैयाँ प्राप्त गर्नेछ । त्यस्तै, तेस्रो स्थान हासिल गर्नेले ५१ हजार रुपैयाँ प्राप्त गर्नेछ ।
विधागततर्फ उत्कृष्ट स्पाइकर , उत्कृष्ट सेटर, उत्कृष्ट ब्लककर, उत्कृष्ट क्विकर, उत्कृष्ट सर्भर र उत्कृष्ट डिफेन्डरले जनहि ५ हजार नगद र ट्रफि प्राप्त गर्नेछन् । प्रतियोगिता २३ गतेसम्म संचालन हुनेछ ।
सोमवार हुने सेमिफाईनल खेलमा अपरान्ह ११ बजे शिवम् न्युडायण्ड एकेडेमी र टप्स तथा एपीएफ र आमीबीच १ः३० बजे हुनेछ ।

