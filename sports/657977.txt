म्याक्सवेलको अलराउण्ड प्रदर्शन, अष्ट्रेलिया विजयी
२५ माघ, काठमाडौं । ग्लेन म्याक्सवेलको शानदार अलराउण्ड प्रदर्शनको मदतमा अष्ट्रेलियाले त्रिदेशीय सिरिज अन्तरगत इंग्ल्याण्डमाथि ५ विकेटको जित हात पारेको छ ।
२ ओभरमा १० रन खर्चिएर महत्वपूर्ण ३ विकेट लिएका उनले शानदार शतक पनि पुरा गरे ।
१५६ रनको लक्ष्य पछ्याएको अष्ट्रेलिया सुरुमा नै दबावमा आएको थियो । डेभिड वार्नर ४ र क्रिस लायन शुन्यमै आउट हुँदा टिमको स्कोर मात्र ४ रन थियो ।
तर, माक्सवेलले अविजित १०३ रनको पारी खेल्दै जित खिलाए । उनले तेस्रो विकेटका लागि डासी सर्टसँग ७८ रनको साझेदारी गरे । सर्ट ३० रनमा आउट भए ।
अन्य ब्याट्सम्यानले दोहोरो अंक जोड्न नसकेपनि माक्सवेलले आक्रमक पारी खेल्दै १८.३ ओभरमा ५ विकेट गुमाएर जित दिलाए । डेभिड वेलीले ३ विकेट लिए ।
यसअघि पहिले ब्याटिङ गरेको इंल्याण्डले २० ओभरमा ९ विकेट गुमाएर १५५ रन बनाएको थियो । उसका डीजे मलानले सर्वाधिक ५० रन बनाएका थिए ।

