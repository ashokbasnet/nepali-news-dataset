एन्फा चुनावः इन्द्रमान र कृष्ण थापाको समर्थन कर्मालाई

२७ माघ, काठमाडौं । अखिल नेपाल फुटबल संघ एन्फाको अध्यक्ष दावेदार इन्द्रमान तुलाधर र कृष्ण थापाले कर्मा छिरिङ शेर्पालाई समर्थन गर्ने घोषणा गरेका छन् ।
शनिबार काठमाडौंमा पत्रकार सम्मेलन गरी शेर्पाले अध्यक्ष पदमा उम्मेदवारी दिने घोषणा गरे । कर्मालाई एन्फाका पूर्वसीईओ तथा ए डिभिजन क्लब संकटाका अध्यक्ष तुलाधरको प्रस्ताव तथा फुटबल प्रशिक्षक थापाले सर्मथन गरेका छन् ।
एन्फामा असन्तुष्ट समूहको नेतृत्व गरिरहेका हिमालयन शेर्पा क्लबका अध्यक्ष कर्मा गतवर्ष भएको मध्यावधि निर्वाचनमा नरेन्द्र श्रेष्ठसँग पराजित भएका थिए ।
एन्फाको नयाँ नेतृत्वका लागि चैत १४ गते निर्वाचन हुँदैछ ।

