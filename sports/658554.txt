टोटनहृयामले आर्सनललाई हरायो

२७ माघ, काठमाडौं । हृयारी केनको गोलको मदतमा टोटनहृयामले आर्सनललाई हराएको छ र इंग्लिस प्रिमियर लिगको तेस्रो स्थानमा उक्लिएको छ ।
शनिबार भएको खेलमा टोटनहृयामले आर्सनलमाथि १-० को संघर्षपूर्ण जित निकालेको हो ।
वेम्बलीमा भएको प्रतिस्पर्धात्मक खेलको पहिलो हाफ गोलरहित बराबरीमा सकिएको थियो । तर, दोस्रो हाफको सुरुमा नै केनले हाफ हेडर गोल गर्दै टोटनहृयामलाई अग्रता दिलाए ।
आर्सनलले बराबरी गोलका केही राम्रो मौका पाएको थियो तर, सदुपयोग गर्न नसक्दा हार व्यहोर्‍यो ।
जितसँगै टोटनहृयामको २६ खेलबाट ५२ अंक भएको छ र तेस्रो स्थानमा उक्लिएको छ । आर्सनल भने ४५ अंकसहित पाँचौं स्थानमा छ र एक खेल बढी खेलेको छ ।

