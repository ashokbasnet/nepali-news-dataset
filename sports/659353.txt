म्यानचेष्टर सिटी क्वार्टरफाइनल नजिक

२ फागुन, काठमाडौं । बासेलमाथि सहज जित हात पार्दै म्यानचेष्टर सिटीले च्याम्पियन्स लिगको क्वार्टरफाइनल नजिक पुगेको छ ।
मंगलबार भएको प्रि–क्वार्टर फाइनलको पहिलो लेगमा सिटीले बासेललाई ४–० गोल अन्तरले हराएको हो ।
बासेलको घरेलु मैदानमा भएको खेलमा सिटीले पहिलो हाफमा ९ मिनेटभित्र तीन गोल गरेको थियो ।
१४ औं मिनेटमा नै गुन्डोगनको गोलबाट खाता खोलेको सिटीका लागि चार मिनेटपछि नै बेर्नान्डो सिल्भाले गोल गरे भने २३ औं मिनेटमा सर्जिओ एग्युरोले गोल गरे ।
दोस्रो हाफको सुरुमा नै गुन्डोगनले दोस्रो गोल गरेपछि म्यानचेष्टर सिटी ४–० ले विजयी भएको छ ।

