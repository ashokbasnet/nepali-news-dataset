पुलिसको अपराजित यात्रा कायमै

पोखरा, पुष २२ – नेपाल पुलिसले पोखरामा चलिरहेको ए डिभिजन राष्ट्रिय लिग फुटबलमा आप्नो विजय यात्रा कायमै राखेको छ । शुक्रबार भएको खेलमा पुलिसले न्यूरोड टिम (एनआरटी)लाई एक शून्यले हरायो । 

 

पुलिसका लागि ३३ औं मिनेटमा भोला शिलवालले निर्णायक गोल गरे । जितसँगै पुलिस १२ अंकका साथ शीर्ष स्थानमा कायमै छ ।  

 

शुक्रबार नै भएको पहिलो खेलमा जावलाखेल यूथ क्लबले थ्री स्टार क्लबलाई एक शून्यले पराजित गर्‍यो । जावलाखेलका कर्ण लिम्बुले १९ औं मिनेटमा गरेको गोल निर्णायक सावित भयो । जितसँगै नौ अंकका साथ जावलाखेल दोस्रो स्थानमा छ ।
