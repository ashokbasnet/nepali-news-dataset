थ्रीस्टारलाई हराउँदै संकटा क्लब हेटौंडा गोल्डकपको सेमिफाइनलमा

८ फागुन, काठमाडौं । थ्रीस्टार क्लबलाई १-० ले पराजित गर्दै संकटा क्लब हेटौंडा गोल्डकपको सेमिफाइनलमा पुगेको छ । वन विज्ञान अध्ययन संस्थानको खेल मैदानमा संकटालाई जिताउन ८३ औं मिनेटमा कर्ण लिम्बुले गोल गरे ।
निर्णायक गोल गरेका लिम्बु खेलको म्याद अफ दि म्याच घोषित हुँदै ५ हजार रुपयाँ प्रप्त गरे ।
मंगलबारको खेलसँगै सेमिफाइनल समीकरण पुरा भएको छ । यसअघि समूह ए बाट मनाङ मर्स्याङ्दी र त्रिभुवन आर्मी क्लब सेमिफाइनल पुगिसकेका छन् भने समूह बी बाट नेपाल पुलिसले अन्तिम चारमा स्थान सुरक्षित गरिसकेको छ ।
सुमन भोम्जन खेलकुद प्रतिष्ठानको आयोजनामा भएको प्रतियोगिताको पहिलो सेमिफाइनलमा बुधबार मनाङ मर्स्याङ्दी र र आर्मी आमने सामने हुँदैछन् ।

