सलाहको गोलसँगै लिभरपुल दोस्रो स्थानमा उक्लियो

२० फागुन, काठमाडौं । इंग्लिस प्रिमियर लिग फुटबलमा लिभरपुलले न्यूक्यासलमाथि सहज जित हात पारेको छ ।
शनिबार राति भएको खेलमा लिभरपुलले न्यूक्यासललाई २–० ले हराएको हो । जितसँगै लिभरपुल दोस्रो स्थानमा उक्लिएको छ ।
घरेलु मैदान एन्फिल्डमा भएको खेलमा लिभरपुलले पहिलो हाफको अन्त्यतिर गोल गरेको थियो । उसका लागि मोहम्मद सलाहले गोल गरे । यो उनको २४ औं गोल हो ।
खेलपछि लिभरपुलका प्रशिक्षक जोर्गेन क्लोपले भनेका छन्, ‘उनले जुन गोल गरे, त्यो मलाई मन पर्यो ।’
दोस्रो हाफको ५५ औं मिनेटमा मानेले गोल गरे । थप गोल हुन सकेन र लिभरपुल विजयी भयो ।
यो जितसँगै लिभरपुल कम्तिमा म्यानचेष्टर युनाइटेडले क्रिस्टल प्यालेससँग खेल्नु अघिसम्म दोस्रो स्थानमा उक्लिएको छ । लिभरपुलको २९ खेलबाठ ६० अंक छ भने एक खेल कम खेलेको युनाइटेडको ५९ अंक छ । २९ खेलबाट ५८ अंक जोडेको टोटनह्याम चौथो स्थानमा छ ।
लिगमा १५ अंकको प्रष्ट अग्रता लिएको म्याचनेष्टर सिटीले आइतबार राति चेल्सीसँग खेल्नेछ । चेल्सी ५३ औं अंकका साथ पाँचौं स्थानमा छ ।

