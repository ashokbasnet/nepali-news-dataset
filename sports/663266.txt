नेपालविरुद्ध ब्रेन्डन टेलर र शिकन्दर राजाको शतक

२० फागुन, काठमाडौं । विश्वकप छनोट खेलमा नेपालविरुद्ध जिम्बाब्वेका दुई खेलाडीले शतक पूरा गरेका छन् । जिम्बाब्वेको क्वीन्स स्पोर्टस् क्लबमा टस जितेर पहिले ब्याटिङ गरेको जिम्बाब्वेका लागि ब्रेन्डन टेलर र सिकन्दर राजाले शतक पूरा गरेका हुन् ।
शिकन्दरले ६० बल खेल्दा ६ चौका र ६ छक्का प्रहार गरे । ब्रेन्डन टेलरले ९० बलमा शतक पूरा गर्दा  ७ चौका र १ छक्का हाने ।
नेपालविद्धको खेलमा टेलर चौथो नम्बरमा र शिकन्दर पाँचौं नम्बरमा ब्याटिङ गर्न आएका थिए ।
नेपालका लागि बसन्त रेग्मीले २, ललितनारायण राजवंशी र सन्दिप लामिछानेले १/१ विकेट लिए ।

