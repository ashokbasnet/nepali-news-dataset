पुलिस क्वाटरफाइनल प्रवेश
२० फागुन, झापा ।नेपाल पुलिस क्लब झापा गोल्डकपको क्वाटरफाइनल प्रवेश गरेको छ ।
रेजिन सुब्बाको एकमात्र गोलको मद्दतमा पुलिसले रुपन्देही–११ लाई १-० गोल अन्तरले हराएको हो ।
तर, रूपन्देहीलार्इ पाखा लगाउन प्रतियोगिताको ८१ औँ मिनेट पर्खनुपरेको थियो । सुमन लामाको पासलाई सदुपयोग गर्दै सुब्बाले बललाई पोष्टको दिशा दिएका थिए ।
रुपन्देही ११ का गोलकिपर सोजित गुरुङ बिट भइसकेको अवस्थामा डि एरियाभित्र रहेका सुब्बाले गोल गरेका थिए ।
खेलको म्यान अफ द म्याच बिजेता नेपाल पुलिस क्लबका सुमन लामा घोषित भए । उनले ५ हजार पुरस्कार पाएका छन् ।
सोमबारको खेल सशस्त्र प्रहरीको एपिएफ र थ्री स्टार क्लबबीच हुनेछ ।
 
 

