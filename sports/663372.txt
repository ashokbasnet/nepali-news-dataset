अफगानिस्तान हार्‍यो, स्कटल्याण्डको जितमा क्यालम मेकलाउड बने नायक

२० फागुन, काठमाडौं । विश्वकप छनोट क्रिकेटमा स्कटल्याण्डले अफगानिस्तानलाई ७ विकेटले हराएको छ ।
अफगानले दिएको २५६ रनको लक्ष्य स्कटल्याण्डले १६ बल खेल्नुअघि मात्र ३ विकेट गुमाएर भेट्टायो ।
खराब सुरुवात गरेको उसले २१ रन जोड्दा २ विकेट गुमाइसकेको थियो । तर, क्यालम मेकलाउडले आक्रमक पारी खेले । उनले दोस्रो विकेटका लागि रिची बेरिङटनले २०८ रनको साझेदारी गरे । बेरिङटन ६७ रनमा आउट भए, जतिबेला टिमको स्कोर २२९ रन थियो ।
क्यालमले जोर्ज मोन्सीसँग मिलेर जित दिलाए । क्यालम १५७ रनमा अविजित रहे । १६४ बलको सामना गरेका उनले २३ चौका र एक छक्का हाने ।
यसअघि पहिले ब्याटिङ गरेको अफगानिस्तानको सुरुवात निकै खराब रहृयो । ७१ रन जोड्दा ४ विकेट गुमाएको उसको पारी मोहम्मद नाबी र नाजीबुहल्लाह जादरनले सम्हाले ।
दुबैले पाँचौं विकेटका लागि १४९ रनको साझेदारी गरे । तर, यो पार्टरसीप टुटेसँगै अफगान टोली धरासायी बन्यो । ४२ औं ओभरको दोस्रो बलमा जादरान ६७ रनमा आउट भए । थप एक रन जोड्दा नाबीको पनि विकेट गुम्यो ।
उनले ९२ रनमा आउट भए । थप ३४ रन जोड्दा अफगान अलआउट भयो ।

