क्रान्तिकारी कप फुटसल प्रतियोगिताको उपाधि नवोदित कलेजलाई
२० फागुन, काठमाडौं । तेस्रो क्रान्तिकारी कप अन्तर कलेज फुटसल प्रतियोगिताको उपाधि नवोदित कलेज,सामाखुसीले हात पारेको छ। आइतबार साझ सम्पन्न फाइनल खेलमा नवोदितले हिमालय इन्जिनियरिङ कलेजलार्इ ९ १ गोलले हरायो ।
नवोदित कलेजका खेलाडीले उपाधिसँगै नगद ५५ हजार पनि प्राप्त गरेका छन्।
प्रतियोगितामा हिमालय इन्जिनियरिङ कलेज उपविजेता बनेको छ । सो कलेजका खेलाडीले नगद ३३ हजार हात पारे ।
म्यान अफ द म्याच नवोदित कलेजका आशिष गुरुङ भए । त्यसैगरी हाइस्कोरर (१३ गोल) केएनके कलेजका सुजन पौडेल र बेस्ट प्लेयर अफ दि टुर्नामेन्ट टाइम्स कलेजका विवेक गुरुङ भए ।
यस्तै बेस्ट किपर टाइम्स कलेजका सन्तोष महत भएका छन् ।
अखिल क्रान्तिकारी ३ नम्बर प्रदेशले आयोजना गरेको प्रतियोगितामा कुल ६४ वटा कलेज सहभागी थिए ।

