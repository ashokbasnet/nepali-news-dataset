पहिलो पारीमा अष्ट्रेलिया २४३ रनमा अलआउट

२५ फागुन, काठमाडौं । दक्षिण अफ्रिकाविरुद्धको दोस्रो टेष्टको पहिलो पारीमा अष्ट्रेलिया २४३ रनमा अलआउट भएको छ ।
टस जितेर ब्याटिङ थालेको अष्ट्रेलियाको सुरुवात राम्रो थियो । क्यामरुन ब्यानक्रफ्ट र डेभिड वार्नरले पहिलो विकेटका लागि ९८ रनको साझेदारी गरे ।
तर, यो पार्टरसिप टुटेपछि अष्ट्रेलिययाको पारी धरमरायो । चौथो विकेटका लागि स्टिभ स्मिथ र सन मार्सले ४४ रनको साझेदारी गर्नु बाहेक ठूलो साझेदारी बन्न सकेन ।
डेभिड वार्नरले ६३ रन बनाए । ब्यानक्रफ्टले ३८ र टिम पेनले ३६ रन बनाए ।
दक्षिण अफ्रिकाका कागिसो रबाडाले ५ विकेट लिए भने लुन्गी निज्डीले ३ र भरोन फिलेन्डरले २ विकेट लिए ।

