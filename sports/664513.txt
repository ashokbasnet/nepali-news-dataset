रुपन्देही ११ सेमिफाइनलमा
२६ फागुन, बुटवल । रुपन्देही ११ तिलोत्तमा गोल्ड कप फुटबल प्रतियोगिताको सेमिफाइनलमा प्रवेश गरेको छ ।
देवीनगरस्थित एन्फा टेक्निकल सेन्टरको मैदानमा शनिबार भएको पहिलो क्वार्टरफाइनलमा रुपन्देही ११ ले नवलपरासी ११ लाई ३-१ गोल अन्तरले पराजित गरेको हो ।
रुपन्देहीले ३७ औं मिनेटमा अशोक थापाको गोलबाट अग्रता लिएको थियो । खेलको ६५ औं मिनेटमा नवलपरासीले बराबरी गोल फर्कायो ।
तर, निशान लिम्बुले ८० औं मिनेटमा रअशोक थापाले ८६ औं मिनेटमा गोल गरेपछि आयोजक विजयी बन्यो ।
भोलि आइतबार दुई विभागीय टिम नेपाल पुलिस र एपीएफ क्लबबीच खेल हुनेछ ।

