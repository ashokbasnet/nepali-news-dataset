रोनाल्डोले दुई गोल गर्दै रियललाई जिताए

२६ फागुन, काठमाडौं । क्रिष्टियानो रोनाल्डोको दुई गोलको मदतमा रियल मड्रिडले स्पेनिस ला लिगामा एइबरलाई हराएको छ ।
शनिबार भएको खेलमा रियलले एइबरमाथि २–१ को जित निकालेको हो ।
एइबरको घरेलु मैदानमा भएको खेलमा रियल मड्रिडले ३४ औं मिनेटमा रोनाल्डोको गोलबाट अग्रता लिएको थियो । दोस्रो हाफको सुरुमा नै रामिसले घरेलु टोलीका लागि बराबरी गोल फर्काए ।
तर, ८० औं मिनेटमा रोनाल्डोले गोल गर्दै रियल मड्रिडलाई जित दिलाए ।
जितसँगै रियलको २८ खेलबाट ५७ अंक भएको छ र तेस्रो स्थानमा छ ।

