म्यानचेष्टर युनाइटेडले लिभरपुललाई हरायो

२६ फागुन, काठमाडौं । मार्कस रास्फोर्डको दुई गोलसँगै इंग्लिस प्रिमियर लिगमा म्यानचेष्टर युनाइटेडले लिभरपुललाई हराएको छ ।
शनिबार भएको खेलमा युनाइटेडले लिभरपुलमाथि २–१ को महत्वपूर्ण जित निकालेको हो ।
ओल्ड ट्राफर्डमा भएको खेलमा घरेलु टोलीले १४ औं मिनेटमा रास्फार्डको गोलबाट अग्रता लिएको थियो । १० मिनेटपछि उनले नै अग्रता दोब्बर पारे ।
खेलको ६६ औं मिनेटमा युनाइटेडका बाइलीले आत्मघाती गोल गरे । तर, लिभरपुलले खेलमा पुनरागमन गर्न सकेन ।
बल पोजेसन युनाइटेडको मात्र ३२ प्रतिशत थियो भने उसका खेलाडीको प्रहार मात्र दुई सही दिशामा थियो । प्रशिक्षक जोसे माउरिन्होले मानिसहरुले के भन्छन्, आफूलाई वास्ता नहुने बताए । यो पूर्ण प्रदर्शन हो । यदि मानिसहरुले हामी जितको हकदार होइन भन्छन् भने मलाई मतलब छैन ।
जितपछि युनाइटेड ६५ अंकका साथ दोस्रो स्थानमा छ । तेस्रो स्थानमा रहेको लिभरपुल ५ अंकले पछि परेको छ ।

