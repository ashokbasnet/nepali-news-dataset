नेपालको पहिलो ट्वेन्टी–ट्वेन्टी श्रृखला वर्षाका कारण रद्द

काठमाडौं, मंसिर ३  - नेपालले आफ्नो पहिलो अन्तर्राष्ट्रिय ट्वान्टी–ट्वान्टी क्रिकेट श्रृङ्खला वर्षाका कारण रद्द भएको छ । नेपालले हङकङसँग श्रीलंकाको रंगिरी दाम्बुला स्टेडियममा खेल्ने खेल वर्षाका कारण रद्द भएको हो ।
दाम्बुलामा मंगलबार देखि नै पानी परिरहेको छ । सोमबार पनि वर्षा जारी भएकाले बिहान सवा १० बजे सुरु हुने भनिएको खेल रद्द भएको हो । खेल हुने नहुने टुंगो पनि छैन । नेपाली समयअनुसार ३ बजेसम्ममा पानी पर्न रोकिए खेल हुने छ ।
अन्तर्राष्ट्रिय क्रिकेट परिषद आइसिसीले अन्तर्राष्ट्रिय ट्वन्टी–ट्वन्टी क्रिकेटको मान्यता दिएको ५ महिनापछि नेपालले पहिलोपटक हङकङविरुद्ध तीन वटा ट्वेन्टी–ट्वेन्टी श्रृङ्खला खेल्न लागेको थियो । गत मार्चमा बंगलादेशमा भएको विश्वकप ट्वेन्टी–ट्वेन्टीमा उत्कृष्ट प्रदर्शन गरेको आधारमा आइसिसीले नेपाललाई अन्तर्राष्ट्रिय ट्वेन्टी–ट्वेन्टीको मान्यता दिएको हो ।
अहिलेसम्म नेपाल र हङकङबीच ६ वटा ट्वेन्टी–ट्वेन्टी खेल भएकोमा ४ खेलमा नेपाल विजयी भएको छ ।  ८ महिनाअघि बंगलादेशमा भएको विश्वकपमा नेपालले हङकङलाई ८० रनले हराएको छ । बंगलादेशमा विश्वकपमा ३ वटा अन्तर्राष्ट्रिय ट्वेन्टी–ट्वेन्टी खेलेको नेपालको यो चौथो अन्तर्राष्ट्रिय ट्वेन्टी–ट्वेन्टी हो ।
नेपाल र हङकङबीचको दोस्रो खेल बिहीबार र अन्तिम खेल शनिबार हुनेछ । यस्तै नेपालले हङकङसँग एकदिवसीय खेल सोमबार खेल्ने छ ।  एशियाली क्रिकेट परिषद एसिसीको हाइपर्फमेन्स कार्यक्रमअन्तर्गत श्रीलंकामा तयारी गर्ने अवसर पाएको नेपाले यसअघि त्यहाँको स्थानीय टिमसँग २ वटा तीनदिवसीय खेल पनि खेलिसकेको छ ।
