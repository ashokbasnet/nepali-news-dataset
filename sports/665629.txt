नेपालको ३ विकेट गुम्यो, पारस पनि आउट
१ चैत, काठमाडौं । विश्वकप छनोटको प्ले अफमा पपुवा न्युगिनीविरुद्ध ब्याटिङ गरिरहेको नेपालले ७ ओभरभित्र ३ विकेट गुमाएको छ ।
११५ रनको विजय लक्ष्य पछ्याएको नेपालले ७ ओभरमा ३५ रन बनाउँदा ३ विकेट गुमाएको हो ।
नेपालका ओपनर ज्ञानेन्द्र मल्ल १, अनिल साह ९ र पारस खड्का २० रन बनाएर आउट भए । अहिले क्रिजमा दीपेन्द्र सिंह ऐरी र आरिफ सेख छन् ।
टस हारेर ब्याटिङ गरेको पपुवा न्युगिनीले २७.२ ओभरमा सबै विकेट गुमाएर ११४ रन बनाएको थियो ।

