रुसमाथि ब्राजिलको सहज जित
१० चैत, काठमाडौं । ब्राजिलले १३ मिनेटभित्र तीन गोल गरेको छ र विश्वकप आयोजक रुसमाथि सहज जित हात पारेको छ ।
शुक्रबार राति भएको मैत्रिपूर्ण खेलमा ब्राजिलले रुसलाई ३–० ले हराएको हो ।
खेलको पहिलो हाफमा ब्राजिल हाबी भएपनि गोल हुन सकेको थिएन तर, ५३ औं मिनेटमा मिरान्डाले गोल गरे ।
खेलको ६२ औं मिनेटमा काउटिन्होले पेनाल्टीमा गोल गरे भने चार मिनेटपछि ब्राजिलका लागि पाउलिन्होले गोल गरे ।
ब्राजिलको अर्को मैत्रिपूर्ण खेल जर्मनीसँग छ ।

