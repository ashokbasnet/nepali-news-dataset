सुनौलो संगम सेमिफाइनलमा

१३ चैैत, बुटवल । विभागीय टिम एपीएफ क्लबलाई टाइब्रेकरमा स्तब्ध पार्दै सुनौलो संगम युवा क्लबमदन भण्डारी गोल्डकपको सेमिफाइनलमा पुगेको छ ।
निर्धारित समयमा दुवै टिमले २/२ गोल गरेर बराबरीमा पुर्‍याएपछि १५ मिनेट समय थप गर्दा समेत कसैले गोल गर्न नसकेपछि खेल पेनाल्टी सुटमा पुगेको थियो । पेनाल्टीमा सुनौलो संगम ३-१ गोल अन्तरले विजयी भयो ।
सुनौलो संगमका जनक कार्की, सुरज हमाल र आशिश गुरुङ्गले गोल गरे भने एपीएफका नविन लामाको प्रहार मात्र गोलमा परिणत भएको थियो ।
यसअघि निर्धारित समयका खेलमा एपीएफले ४४ औं मिनेटमा युवराज खड्काले गोलबाट अग्रता लिएको थियो । तर, ५४ औं मिनेटमा अमृत गुरुङ्गले बराबरी गोल गरे ।
खेलको ६७ औ मिनेटमा खड्काले दोस्रो गोल गर्दै फेरि एपीएफलाईर् अग्रता दिलाए । तर, जोगाउन सकेन । सुनौलो संगमका आशिश गुरुङ्गले खेलको ७४ औ मिनेटमा गोल गरेपछि खेल बराबरीमा पुगेको थियो ।
बुधबार ३ स्टार क्लव र मलेसियाको हिमालयन फुटबल क्लवबीच प्रतिस्पर्धा हुनेछ ।

