अर्जेन्टिनामाथि स्पेनको शानदार जित, इस्कोको हृयाट्रिक
१४ चैत, काठमाडौं । इस्कोको हृयाट्रिक मद्दतमा स्पेनले अर्जेन्टिनामाथि शानदार जित हात पारेको छ ।
विश्वकपअघि भएको मैत्रिपूर्ण खेलमा स्पेनले अर्जेन्टिनामाथि ६-१ को जित निकालेको हो । मड्रिडमा भएको खेलमा अर्जेन्टिनाका लिओनल मेस्सी भने खेलका थिएनन् ।
स्पेनले १२ औं मिनेटमा डिएगो कोष्टाको गोलबाट अग्रता लिएको थियो । २७ औं मिनेटमा इस्कोले अग्रता दोब्बर पारे । खेलको ३९ औं मिनेटमा अटामेन्डीले गोल गर्दै खेललाई २-१ मा पुर्‍याए ।
तर, दोस्रो हाफमा स्पेन हावी भयो । ५२ औं मिनेटमा इस्कोले दोस्रो गोल गरे भने तीन मिनेटपछि नै थिएगोले गोल गरे । खेलको ७३ औं मिनेटमा योगो स्पासले गोल गरे ।
त्यसको एक मिनेटपछि नै इस्कोले हृयाट्रिक पूरा गर्दा स्पेन ६-१ ले विजयी भएको छ ।

