स्मिथ र वार्नरले आईपीएल पनि गुमाए
१४ चैत, काठमाडौं । बल टेम्पिरिङ विवादमा परेका स्टिभ स्मिथ र डेभिड वार्नरले यस सिजनको इण्डियन प्रिमियर लिग (आईपीएल) गुमाउने भएका छन् ।
क्रिकेट अष्ट्रेलियाले बुधबार मात्र स्मिथ र वार्नरमाथि एक वर्षे प्रतिवन्ध लगाएको छ ।
लगतै भारतीय क्रिकेट कन्ट्रोल बोर्ड (बीसीसीआई)ले पनि दुबैले आईपीएल खेल्न नपाउने निर्णय गरेको हो । बल टेम्परिङ विवादका कारण स्मिथले राजस्थान रोयल्स र वार्नरले सनराइजर्स हैदराबादको कप्तानबाट राजीनामा दिइसकेका छन् ।
आईपीएल टिमले स्मिथ र वार्नरको सट्टामा अर्को खेलाडीलाई टिममा आवद्ध गर्न पाउनेछन् ।

