पुलिसलाई हराउँदै मनाङ सेमिफाइनलमा

१५ चैत, बुटवल । मनाङ मस्र्याङदी क्बले मदन भण्डारी अन्तर्राष्टिय गोल्डकप फुटबलको सेमिफाइनलमा प्रबेश गरेको छ ।
बिहीबार भएको खेलमा मनाङले पुलिस क्लबलाई २-१ ले हराएको हो । अब उसले फाइनल प्रवेशका लागि पर्सि सुनौलो संगमसँग प्रतिस्पर्धा गर्नेछ ।
रामनगरस्थित मानवज्ञान माविको खेल मैदानमा भएको खेलमाको १४ औं मिनेटमा पुलिस एज तामाङले गोल गर्दै टिमलाई अग्रता दिलाएका थिए । तर, दोस्रो हाफमा भने पुलिसले अग्रता जोगाउन सकेन । ६१ औ मिनेटमा भिक्टरको पासमा मनाङका अञ्जन विष्टले बराबरी गोल गरे ।
उत्कृष्ट प्रदर्शन गरेका अञ्जनले नै ७५ औं मिनेटमा गोल गर्दै टिमलाई २-१ को जित दिलाए । उनी म्यान अफ दि म्याच बने ।

