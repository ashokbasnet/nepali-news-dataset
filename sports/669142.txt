डीएपीएलमा काठमाडौं गोल्डेन्सको सुखद सुरुवात

१७ चैत, धनगढी । धनगढी प्रिमियर लिग (डीपीएल) क्रिकेटमा काठमाडौं गोल्डेन्सले सुखद सुरुवात गरेको छ ।
शनिबार भएको उद्घाटन खेलमा काठमाडौं गोल्डेन्सले धनगढी टिम चौराहमाथि ७ विकेटको सहज जित हात पारेको हो ।
उसको सुरुवात राम्रो रहृयो । अनिल श्रेष्ठले पहिलो विकेटका लागि जयमिशन कोल्सावालासँग ५९ रनको साझेदारी गरे । कोल्सावाला १६ रनमा आउट भए ।
कप्तान ज्ञानेन्द्र मल्ल १० र सन्नी पटेल पनि ७ रनमाआउट भए । तर, नरेश बुढायरले चौथो विकेटका लागि अविजित ५४ रनको साझेदारी गर्दै जित दिलाए । श्रेष्ठ ८१ र बुढायर २४ रनमा अविजित रहे ।
यसअघि पहिले ब्याटिङ गरेको धनगढीले २० ओभरमा ६ विकेट गुमाएर १४५ रन मात्र बनाएको थियो ।
उसका लागि आक्रामक पारी खेलेका सुनिल धमलाले ५७ बलमा ६८ रन बनाए भने शंकर रानाले ३६ रन जोडे । तर, साहब आलमले १८ औं ओभरमा लगातार तीन विकेट लिए ।
तेस्रो बलमा सुजिन धमलाकको विकेट उनले अर्को बलमा सोमपाल कामीलाई कप्तान ज्ञानेन्द्र मल्लको हातबाट क्याच गराए । ओभरको पाँचौं बलमा सोनु तामाङको विकेट लिँदै यू-१९ बलर साहबले हृयाटि्रक पुरा गरे ।

