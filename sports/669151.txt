मनाङ उपाधि नजिक, सुजलले गरे ह्याट्रिक

१७ चैैत, बुटवल । सुजल श्रेष्ठको ह्याट्रिकसँगै मनाङ मस्र्याङदी क्लब तेस्रो मदन भण्डारी अन्तराष्ट्रिय गोल्डकपको फाइनलमा प्रवेश गरेको छ ।
शनिबार भएको पहिलो सेमिफाइनल खेलमा साविकको विजेता सुनौलो संगम युवा क्लब बुटवललाई ५-० गोल अन्तरले हराउंँदै मनाङ उपाधि नजिक पुगेको हो ।
खेलमा सुजलले २७ औं मिनेटमा पेनाल्टी गोलबाट मनाङलाई अग्रता दिलाएका थिए । चार मिनेटपछि नै अन्जन विष्टले गोल गरेपछि मनाङले पहिलो हाफमा २-० को अग्रता लियो ।
दोस्रो हाफमा पनि मनाङ हावी भयो । ५८औं मिनेटमा अञ्जनले गो गरे । ६६औं मिनेटमा दोस्रो गोल गरेका सुजलले ८९ औं मिनेटमा हृयाट्रिक पुरा गरे ।
अब मनाङले उपाधिका लागि मदन भण्डारी स्पोर्ट्स एकेडेमी काठमाडौं र थ्रीस्टार क्लबबीच भोलि हुने खेलको विजेतासँग खेल्नेछ ।
नोटः सुजलको तीन गोल मात्र हुनु पर्नेमा अन्यथा भएकाले सच्याएका छौं-सं.

