ट्वान्टी-ट्वान्टी विश्वकपको छनौटमा नेपाल अफगानिस्तानकै समुहमा

काठमाण्डौं, पुष ६ आइसिसी ट्वान्टी-ट्वान्टी विश्वकप क्रिकेटको छनौटमा नेपाल अफगानिस्तान रहेकै समुह एमा परेको छ । काठमाण्डूमा डेढहप्ताअघि सकिएको एसीसी ट्वान्टी-ट्वान्टी क्रिकेटमा नेपाल सेमिफाइनलमा अफगानिस्तानसँगै पराजित भएको थियो । समुह एमा  हङ्गकङ्ग सहित नेदरल्याण्ड, क्यानडा, पपुवान्यूगिनी, बर्मुडा र डेनमार्क छन् ।

 

यसैगरी समुह बीमा भने अमेरिका, आयरल्याण्ड, केन्या, स्कटल्याण्ड, नामिविया, ओमान, इटाली र युगाण्डा छन् । चैतको पहिलो हप्ता युएइमा हुने छनौट चरणको फाइनलमा पुग्ने २ टोलीले ९ महिनापछि हुने ट्वान्टी-ट्वान्टी विश्वकप क्रिकेटमा खेल्न पाउने छन् ।

समुह विभाजन 
समूह 'ए' : अफगानिस्तान, नेदरल्यान्डस्, क्यानडा, पपुवा न्युगिनी, हङकङ, बर्मुदा, डेनमार्क, नेपाल
समूह 'बी': आयरल्यान्ड, केन्या, स्कटल्यान्ड, नामिबिया, युगान्डा, ओमान, इटली, अमेरिका

 नेपालको खेल तालिका
फागुन ३० विरुद्ध हङकङ
चैत १  विरुद्ध डेनमार्क
चैत २ विरुद्ध पपुवा न्युगिनी
चैत ३ विरुद्ध अफगानिस्तान
चैत ५ विरुद्ध बर्मुडा
चैत ६ विरुद्ध नेदरल्यान्डस्
चैत ७ विरुद्ध क्यानडा
