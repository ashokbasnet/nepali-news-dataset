नेपाली क्रिकेट टिमको प्रशिक्षणको जिम्मा बिसिसिआईलाई

काठमाडौं, जेठ ६ – भारतीय क्रिकेट कन्ट्रोल बोर्ड (बिसिसिआई) ले नेपाली राष्ट्रिय क्रिकेट टिमको बन्द प्रशिक्षणको सम्पूर्ण व्यवस्था मिलाउने भएको छ ।
बिसिसिआईका सचिव अनुराग ठाकुरले बुधबार इमेल पठाएर नेपालमा गएको भूकम्पले गर्दा उत्पन्न परिस्थितिमा नेपालमै प्रशिक्षण गर्न सम्भव नभएकाले आउँदो जुन ५ देखि २० सम्म बिसिसिआईले नेपाली राष्ट्रिय टिमको प्रशिक्षणको व्यवस्था मिलाएको जानकारी दिएको नेपाल क्रिकेट संघ (क्यान) ले जनाएको छ ।
क्यानले आउँदो जुलाई ९ देखि २६ सम्म आयरल्याण्ड र स्कटल्याण्डमा हुने आइसिसी ट्वेन्टी ट्वेन्टी विश्वकप क्रिकेट छनौट खेल तथा जुलाई २९ र ३१ मा आयरल्याण्ड विरुद्ध हुने आइसिसी वर्ल्ड क्रिकेट लिगमा सहभागी हुने राष्ट्रिय टिमका खेलाडीलाई बन्द प्रशिक्षणका लागि भारत पठाउने निर्णय गरेको थियो ।
यस्तै अभ्यास खेलका लागि प्रतियोगिता सुरु हुनु पूर्व नेपाली टोलीलाई बेलायत र नेदरल्याण्ड पठाइने क्यानले जनाएको छ । नेपाली टिममा ब्याटिङको प्रशिक्षणका लागि विदेशी प्रशिक्षक र फिजियोको व्यवस्था गरिएकोे छ ।
