एसिसी महिला क्रिकेटमा नेपाल सेमिफाइनल नजिकै

कुवेत, माघ २२  - कुबेतमा चलिरहेको १९ वर्ष मुनिको एसिसी महिला क्रिकेटमा नेपाल तेश्रो खेलमा पनि विजयी भएको छ । युनिटीमा आइतवार युएईलाई ६८ रनले हराउँदै नेपालले सेमिफाइनलमा प्रवेशको संभावना बलियो बनाएको छ । पहिला ब्याटिङ्ग गरी २५ ओभर खेल्दै ८ विकेटको क्षतिमा १ सय ५८ रन बनाएको नेपालले यूएईलाई २५ ओभरमा ९० रन मात्र बनाउन दियो ।

 

बलिङ्ग तर्फ कप्तान रुबिन क्षेत्रीले ४ विकेट लिईन । ब्याटिङ्ग तर्फ नेपालका ईन्दु बर्माले ३२ र सोनु खड्काले ३० रन बनाए । सोनी प्लेयर अफ द म्याच भईन् ।
 नेपालले शुक्रवार चिनलाई ७ विकेटले तथा शनिवार मलेशियालाई ९७ रनले हराएको थियो ।
