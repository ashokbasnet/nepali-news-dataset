एन्फाका महासचिवसहित तीन जनालाई १५ दिन निष्काशनको सिफारिस

अर्जुन पोख्रेल/उज्यालो ।
काठमाडौं, भदौ २९ – एएफसीले पठाएको इमेल पनि नहेरेका कारण थ्रीस्टार क्लवले एएफसीकप छनौटको खेल खेल्न नपाएको  विषयमा एन्फाका तीन जना पदाधिकारीलाई १५ दिनको लागि बर्खास्त गर्न सिफारिस गरिएको छ । उपाध्यक्ष मणि कुँवरको संयोजकत्वमा बनाइएको तीन सदस्यीय समितिले फिफा र एएफसीका इमेल चेक गर्ने मुख्य जिम्मेवारी लिएका महासचिव धिरेन्द्र प्रधान, कर्मचारी प्रमुख गोकुल थापा र बसन्त रिजालकै गल्तीका कारण थ्रीस्टारले प्रतियोगिता गुमाएको र एन्फालाई घाटा लागेको भन्दै उनीहरुलाई १५ दिन निष्काशन गर्न सिफारिस गरेको एन्फाको कार्यसमितिका एक पदाधिकारीले उज्यालो अनलाइनलाई जानकारी दिए । 
एन्फाको लापरवाहीका कारण प्रतियोगिता गुमाउनुपरेको भन्दै थ्री स्टार क्लवले ६ करोड रुपैयाँ क्षतिपूर्ति मागेको थियो । तर डेढ करोडमा सहमति भएको थियो ।
‘हुन त यसअघिको समितिले दिएको सिफारिस पनि कार्यान्वयन भएको होइन, तर मणि जी को समितिले पनि महासचिवसहित तीन जनालाई १५ दिन निष्काशन गर्न सुझाव दिएको छ, तर के हुने भन्ने कुरा त विशेष साधारणसभाले नै निर्णय गर्नेछ’ एक पदाधिकारीले भने ।
एन्फाका अध्यक्ष श्रेष्ठले पनि समितिले दिएको सिफारिसका आधारमा गल्ती गर्नेलाई कारबाही गर्न आफू तयार भएको बताए । त्यस्तै थ्रीस्टारलाई एकै किस्तामा डेढ करोड रुपैयाँ दिन नसकिने र किस्ता किस्ता गरेर रकम दिइने पनि उनले बताए ।
एन्फाका जिम्मेवार कर्मचारीको गैरजिम्मेवार कामका कारण थ्रीस्टारले अन्तर्राष्ट्रिय प्रतियोगिता खेल्न नपाएको र डेढ करोड रुपैयाँ घाटा लागेको भन्दै केही कर्मचारीले दोषीलाई कारबाहीको माग गरेपछि २०७३ सालको मंसिरमा एन्फाका उपाध्यक्ष वीरबहादुर खड्काको संयोजकत्वमा छानबिन समिति बनाइएको थियो ।
समितिले फिफा र एएफसीका इमेल चेक गर्ने मुख्य जिम्मेबारी महासचिव धिरेन्द्र प्रधानको भएको र त्यसमा कर्मचारी प्रमुख गोकुल थापा र बसन्त रिजालको पनि गल्ती रहेको निष्कर्षसहित तीनैजनालाई दोषी ठहर गरेको थियो । तर झण्डै ८ महिनासम्म यो विषय सेलायो । दोषीलाई कारबाही नगर्ने चलखेल भएको एन्फाको कार्यसमितीका सदस्यले उज्यालोलाई बताएका थिए ।
साउन ३२ गतेको एन्फा कार्यसमितिको बैठकले उपाध्यक्ष मणि कुँवरको संयोजकत्वमा तीन सदस्यीय छानविन समिति बनायो र समितिको प्रतिवेदनका आधारमा दोषीलाई कारबाही गर्ने पनि भनिएको थियो ।
१६ टोलीले ए डिभिजन लिग खेल्ने, एन्फा अध्यक्ष भन्छन् : कसैलाई बोनस दिएका होइनौं
आउँदो मंसिर १४ गतेदेखि काठमाडैंमा सुरु हुने सहिद स्मारक ए डिभिजन लिग फुटबलमा यस बर्ष १६ टिम सहभागी हुने भएका छन् ।
अखिल नेपाल फुटबल संघको बिहीबार बसेको कार्यसमिति बैठकले काठमाडौँ उपत्यकाका १२ ए डिभिजन क्लवसहित काठमडौं बाहिरका झापा ११, मोरङ फुटबल टिम, रुपन्देही ११ र सुदूरपश्चिम फुटबल क्लबले पनि अब ए डिभिजन लिग खेल्न पाउने निर्णय गरेको हो ।
थ्रीस्टार, फ्रेण्ड्स, त्रिभुवन आर्मी, नेपाल पुलिस, सशस्त्र प्रहरीको एपिएफ, मनाङ मस्र्याङ्दी, मछिन्द्र, संकटा, हिमालयन शेर्पा, सरस्वती, ब्रिगेड ब्वाइज र जावलाखेल युथ क्लवले ए डिभिजन खेल्न पाउने यसअघि नै टुंगो लागिसकेको थियो । तीन बर्षपछि हुन लागेको ए डिभिजन लिग होम एण्ड अवेका आधारमा सञ्चालन हुनेछ ।
बिहीबार छनौट गरिएका नयाँ चार टोलीले राष्ट्रिय लिग खेलिसकेको र सबैजसो ठूला प्रतियोगितामा भाग लिएकाले ए डिभिजन खेल्न प्रस्ताव गरेको तर खेल्ने या नखेल्ने उनीहरुको निर्णयमा भर पर्ने एन्फाका अध्यक्ष नरेन्द्र श्रेष्ठले उज्यालो उनलाइनलाई जानकारी दिनुभयो ।
‘यी चार टोलीले राष्ट्रिय लिग पनि खेलिसकेका छन् र सबैजसो ठूला प्रतियोगितामा राम्रो सहभागिता जनाएका छन् त्यसैले उनीहरुलाई ए डिभिजन लिग खेल्न दिने निर्णय भएको हो’ अध्यक्ष श्रेष्ठले भन्नुभयो, ‘एएफसीले सन् २०१८ देखि लागु गर्ने क्लव लाइसेनिङको लागि पनि सबै प्रक्रिया पुरा गर्ने वाचा गरेका कारण हामीले उनिहरुलाई चान्स दिएको हो, खेल्ने नखेल्ने त उनीहरुको निर्णयमा भर पर्छ ।’
तपाइँहरुले यसरी छान्दा त अरु क्लवले म पनि ए डिभिजन खेल्छु भनेर दावी गर्लान नि ? अध्यक्ष श्रेष्ठले भन्नुभयो, ‘हामीले कसैलाई पनि बोनस दिएका होइनौं, ए डिभिजनको लागि चाहिने मापदण्ड पूरा गर्ने देखेर छनौट गरेका हौं, यो बर्षको लागि अब हामीले अन्य क्लवलाई लिन सक्दैनौं ।’
यस्तै बैठकले काठमाडौंमा भएको १५ वर्षमुनिको साफ च्याम्पियनसिप फुटबल प्रतियोगिताको उपविजेता बनेको नेपाली टोलीका सदस्यलाई जनही २५ हजार रुपैयाँ दिने निर्णय गरेको छ । 
यो पनि पढ्नुहोस्
गल्ति भयो भनेर क्षतिपूर्ति तिर्ने तर गल्ति गर्नेलाई कारवाही नगर्ने
