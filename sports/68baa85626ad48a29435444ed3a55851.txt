महिला राष्ट्रिय लिग फुटबलमा पुलिसको लगातार दोस्रो जित

काठमाडौं, वैशाख ७ । महिला राष्ट्रिय लिग फुटबलमा नेपाल पुलिस क्लबले लगातार दोस्रो जित हासिल गरेको छ ।एन्फा कम्प्लेक्स सातदोबाटोमा जारी प्रतियोगितामा पुलिसले मंगलबार पूर्वाञ्चललाई ४–१ ले हरायो ।पुलिसका लागि निशा सुनारले २ तथा निरु थापा र यशोधा लामाले एक–एक गोल गरे । जितसँगै पुलिस ६ अंकसहित तालिकाको शीर्ष स्थानमा छ ।त्यस्तै, मंगलबारै भएको दोस्रो खेलमा मध्यमाञ्चलले मध्यपश्चिमाञ्चलाई ८–० ले हरायो ।रश्मी घिसिङले ह्याट्रिक गरेको खेलमा सीता कुसवारले दुई गोल गरिन् ।
