विरेन्द्र सहवागको फोटो प्राविधिक त्रुटी : क्यान

काठमाडौं, भदौ २५ – नेपाल क्रिकेट संघ क्यानले आफ्नो वार्षिक स्मारिकाको गातामा विरेन्द्र सहवागको स्केच नियतबस नछापेको स्पष्ट पारेको छ ।
क्यानले मंगलबार एक विज्ञप्ति निकाल्दै भनेको छ ‘उक्त प्राविधिक त्रुटि नियतवश नगरिएको सबैमा जानकारी गराउन चाहन्छौं ।’
क्यानले निकालेको यो वर्षको स्मारिकाको मुख्य पेजमा भारतीय क्रिकेटर विरेन्द्र सहबागको फोटोलाई स्केच बनाएर छापेको थियो ।
स्मारिकाको कभर फोटोप्रति पत्रपत्रिका एवं सञ्चारमाध्यममा आएको समाचारका बारेमा आफ्नो गम्भीर ध्यानाकर्षण भएको भन्दै क्यानले  क्यानले यस प्रकारको त्रुटिप्रति आगामी दिनमा सचेत रहने प्रतिवद्धता पनि जनाएको छ ।
क्यानले छापेको स्मारिकाको कभर पेज :
क्यानको स्मारिका हेरेपछि सामाजिक सञ्जाल ट्वीटरमा ब्यंग्यात्मक शैलीमा व्यक्त केही बिचार :


वास्तवमा मनांग जिल्लामा जन्मिएका बिरेन्द्र सेरचन नै दिल्ली नजिक चण्डीगढमा बस्ने क्रममा बिरेन्द्र सेवाग भएको प्रमाण क्यान प्राप्त भएको छ :पी
— Santosh Pokharel (@sapkl) September 10, 2013



क्रिकेट एसोसिएसन अफ नेपाल (क्यान)ले आफ्नो स्मारिकामा भारतीय खेलाडी वीरेन्द्र सेहवागको फोटो राखेछ । अध्यक्ष नै माओवादी हुन्, नुनको सोझो गरे !
— Lenin Banjade (@lendaai) September 10, 2013



@Bikalpag बुद्ध इण्डियामा जन्मेको भन्ने हल्ला गरेकाले रिस फेरेको होला .. सेहवाग नेपाली क्रिकेट खेलाडी हुन् भनेर :)) @BCCI
— ©Sudeep Silwal™® (@silwalsudeep) September 10, 2013
