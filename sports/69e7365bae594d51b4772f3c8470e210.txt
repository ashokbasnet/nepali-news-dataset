इंग्ल्यान्डले १०३ रन जोड्दा ५ विकेट गुमायो 

काठमाडौं, मंसिर ३ । भारतविरुद्धको दोस्रो टेस्ट क्रिकेटमा इंग्ल्यान्डले कमजोर ब्याटिङ प्रदर्शन गरेको छ ।

विशाखापट्नममा जारी खेलमा इंग्ल्यान्डले शुक्रबार दोस्रो दिनको समाप्तिसम्म १०३ रन जोड्दा ५ विकेट गुमाइसकेको छ ।

जो रुटले ५३ रन जोडेको इनिङमा भारतका अलराउन्डर रविचन्द्रन आश्विनले २ विकेट लिइसकेका छन् । इंग्ल्यान्ड अझै ३५२ रनले पछाडि छ ।

यसअघि, भारतले पहिले ब्याटिङ गर्दै कप्तान विराट कोहली र चेतेश्वर पुजाराको शतकको मद्दतले ४५५ रन बनायो । कोहलीले १६७ तथा पुजाराले ११९ रन जोडे । आश्विनले ५८ रन बनाए ।

पहिलो टेस्ट भने बराबरीमै सकिएको थियो ।
