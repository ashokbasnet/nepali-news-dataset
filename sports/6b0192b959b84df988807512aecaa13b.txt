नेपाल पहिलो अभ्यास खेलमा १५३ रनले विजयी

भारतको चेन्नईमा अभ्यासरत् नेपाली टिमले पहिलो खेलमा सफलता हासिल गरेको छ ।

नेपालले मंगलबार भएको खेलमा स्थानीय टिम इन्डिगुल ड्रागन्सलाई १५३ रनले पराजित गरेको छ ।

पहिले ब्याटिङ गरेको नेपालले निर्धारित् ५० ओभरमा ६ विकेट गुमाएर २१६ रन बनाएको थियो । सोमपाल कामीले ६६ तथा बसन्त रेग्मीले अविजित ५६ रन जोडे ।

जवाफमा मैदानमा उत्रिएको ड्रागन्सले ३५ ओभर ३ बलमात्र क्रिजमा टिकेर ६३ रन बनाउन सक्यो ।

दुई खेलाडीलेमात्र दोहोरो अंक जोडेको इनिङमा नेपालका सागर पुनले ८ रन खर्चेर ३ तथा सोमपाल र सन्दीप लामिछानेले समान २/२ विकेट लिए ।

नेपालले दोस्रो अभ्यास खेल बिहीबार खेल्नेछ ।

नेपालले असोज २७ र २९ गते हङकङकै मैदानमा च्याम्पियनसिप खेल्दैछ ।
