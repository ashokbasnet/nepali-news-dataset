बार्सिलोनालाई गियोनले रोक्ला ? रियल मड्रिडको भिडन्त लस पलमससँग

काठमाडौं, असोज ८ । स्पेनको घरेलु फुटबल लिग ला लिगामा शनिबार साविक विजेता बार्सिलोनाले स्पोर्टिङ गियोनको सामना गर्दैछ ।

खेल नेपाली समयअनुसार बेलुकी ८ बजे स्पोर्टिङ गियोनको मैदानमा हुँदैछ ।

ला लिगामा शनिबार राति (आइतबार बिहान) साढे १ बजे रियल मड्रिडले लस पलमससँग खेल्दैछ ।

प्रतियोगिताअन्तर्गत शनिबारै राति एथ्लेटिको बिल्बाओ र सेभिया पनि भिड्दैछन् ।

ला लिगाको अंक तालिकामा ५ खेलबाट १३ अंक जोडेको रियल मड्रिड शीर्ष स्थानमा छ ।

यस्तै, ११ अंक जोडेको सेभिया दोस्रो, १० अंक जोडेको बार्सिलोना तेस्रो तथा ९ अंक जोडेको एथ्लेटिको मड्रिड चौंथो स्थानमा छ ।
