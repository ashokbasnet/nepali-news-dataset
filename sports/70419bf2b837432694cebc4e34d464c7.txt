फुटबलबाट संकलित रकम भूकम्प पीडितलाई

उदयपुर, भदौ १४ – उदयपुरमा अन्तर्राष्ट्रिय युवा दिवसको अवसरमा आयोजित फुटबल प्रतियोगिताबाट संकलन भएको २० हजार ६ सय रुपैयाँ भूकम्प पीडितलाई प्रदान गरिएको छ ।
सोमबार जिल्ला प्रशासन कार्यालयमा एक कार्यक्रम गरी जिल्ला युवा संजाल उदयपुरका अध्यक्ष तुलसीराम चौलागाईले प्रमुख जिल्ला अधिकारी कृष्णचन्द्र घिमिरेलाई रकम हस्तारणतरण गर्नुभएको हो ।
युवाहरुले उपलब्ध गराएको रकम बुझ्दै प्रमुख जिल्ला अधिकारी घिमिरेले रकम प्रधानमन्त्री दैवी प्रकोप उद्धार कोषमा जम्मा गर्ने बताउनुभयो ।
