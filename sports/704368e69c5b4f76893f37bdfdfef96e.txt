महिला राष्ट्रिय क्रिकेटमा वीरगञ्ज र नेपालगञ्ज विजयी

काठमाडौं, जेठ ५ - क्षेत्र नम्बर २ वीरगन्ज र क्षेत्र नम्बर ५ नेपालगन्जले १९ वर्ष मुनिको महिला राष्ट्रिय क्रिकेटमा विजयी शुरुवात गरेका छन् ।
कीर्तिपुरमा भएको पहिलो खेलमा वीरगन्जले क्षेत्र नम्बर काठमाडौंलाई ४ विकेटले हरायो । ९९ रनको लक्ष्य वीरगन्जले २१ दशमलव २ ओभरमा ६ विकेट गुमाएर भेट्टायो । उसका लागि सीता श्रेष्ठले नटआउट ४५ रन बनाइन् ।
पहिले ब्याटिङ्ग गरेको काठमाडौंले निर्धारित २५ ओभरमा ९८ रनमा अलआउट भयो ।
यस्तै दोस्रो खेलमा नेपालगञ्जले जनकपुरधामलाई ४४ रनले हरायो । १ सय रनको लक्ष्य पछ्याएको जनकपुरलाई नेपालगंजले १५ ओभर २ बलमा ५५ रनमा समेट्यो ।
सरस्वती चौधरीले १३ रन बनाउनु बाहेक जनकपुरका कुनै पनि खेलाडीले दोहोरो अंकको रन जोड्न सकेनन् ।  
पहिले ब्याटिङ्ग गरेको नेपालगञ्जले २४ ओभर ४ बलमा अलआउट हुँदै ९९ रन बनाएको थियो । नेपालगंजका लागि रेखा बिसीले ४१  र सावित्री क्षेत्रीले २७ रनको योगदान गरिन् ।
