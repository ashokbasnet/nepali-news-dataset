कर्पोरेट टी ट्वान्टी क्रिकेटमा एभरेष्ट र यति तथा रेञ्जर्स र अग्नि भिड्ने

काठमाडौं, बैशाख २४ – एभरेष्ट च्यालेन्जर्स, यु वी रेन्जर्स, यति एयरलाइन्स र अग्नी एयर पहिलो कर्पोरेट २०÷२० क्रिकेटको सेमिफाइनल पुगेका छन् । एभरेष्ट समुह एको विजेता र रेन्जर्स समुह ए कै उपविजेता बन्दै सेमिफाइनल पुगेका हुन् भने यति समुह वीको विजेता र अग्नी समुह सीको विजेता बन्दै अन्तिम ४ मा पुगेका हुन् ।

 

फाइनल प्रवेशका लागि एभरेष्टले यति एयरलाइन्ससँग र युवी रेञ्जर्सले अग्नी एयरसँग खेल्नेछ । प्रतियोगितामा आज चौधरी ग्रुपले युनिसेफलाई ९ विकेटले पराजित ग¥यो । युनिसेफले दिएको १ सय १६ रनको लक्ष्य चौधरी गु्रपले ११ दशमलव १ ओभरमा १ विकेट गुमाउदै भेट्टायो ।

अर्को खेलमा एभरेष्ट च्यालेन्जर्सले म्याक्स मिडियालाई ४ विकेटले पाखा लगायो । १ सय २२ रनको लक्ष्य एभरेष्टले १३ ओभरमा ६ विकेट गुमाउदै भेट्टायो ।
