​लन्च ब्रेकले विराट कोहली दुखी, जितका लागि भारतलाई २ रन आवश्यक

माघ २१ –सेन्चुरियनमा दोस्रो एक दिवसीय खेलमा दक्षिण अफ्रिकाले दिएको ११९ रनको लक्ष्य भारतले सजिलै पछ्याएको छ । भारत जितको एकदमै नजिक पुगेको छ । 
लन्च हुनुभन्दा अघिसम्म भारतले १९ ओभरको समाप्तिमा एक विकेट गुमाउँदै ११७ रन बनाएको छ । शिखर धवन ५१ रन र विराट कोहली ४४ रन बनाउँदै क्रिजमा रहेका छन् । रोहित शर्मा १५ रन बनाएर अाउट भए । लन्चपछि जितका लागि भारतलाइै केवल २ रनको आवश्यक रहेको छ । 
जितका लागि केवल २ रन आवश्यक रहँदा अम्पायरले लन्चको घोषणा गरेपछि भारतीय कप्तान विराट कोहली दुखी भए । तर अम्पायरले भने नियमसंगत नै आफूले लन्चको घोषणा गरेको बताएका छन् । 
यसअघि दक्षिण अफ्रिकाले ३२ ओभर २ बलमा आफ्ना सबै विकेट गुमाउँदै ११८ रन बनायो ।
