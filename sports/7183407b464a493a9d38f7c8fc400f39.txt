डिभिजन टु को तयारीका लागि नेपाली टोली दक्षिण अफ्रिका जाने

काठमाडौं, मंसिर १८ – नेपाल क्रिकेट संघ (क्यान) ले आइसिसी वर्ल्ड क्रिकेट लिग डिभिजन टु प्रतियोगिताको तयारीका लागि नेपाली टोलीलाई दक्षिण अफ्रिका पठाउने भएको छ ।
संघको कार्यसम्पादन समितको बैठकले प्रतियोगिताको तयारीका लागि टोलीलाई १० दिने दक्षिण अफ्रिका टुरमा पठाउने निर्णय गरेको हो । नेपाली टोलीको भ्रमणको मिति बारेमा भने क्यानले केही उल्लेख गरेको छैन ।
यस्तै डिभिजन थ्री विजेता टिमका सदस्यलाई जनही ५० हजार रुपैयाँ दिने क्यानले घोषणा गरेको छ । राष्ट्रिय क्रिकेट टिमका १८ जनालाई ग्रेडिङको आधारमा आचारसंहिता लागु गरि १ वर्षको लागि अनुबन्ध गर्ने, संघ अन्तर्गतका ९ वटा क्षेत्रमा मासिक  ५ हजार रुपैयाँ भत्ता दिएर विकास अधिकारी नियुक्त गर्ने र एसिसीले पारित गरेको एसिया कप ग्रान्टको बजेटलाई टेण्डर आह्वान गरेर कार्य अघि बढाउने पनि क्यानले जनाएको छ ।
