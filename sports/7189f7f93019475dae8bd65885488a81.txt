स्वानसीका बोनी म्यानचेस्टर सिटीमा अनुबन्धित

पुस ३० – विलफ्रिड बोनी म्यानचेस्टर सिटीमा अनुबन्धित भएका छन् । स्वानसी सिटी स्टाइकर बोनी म्यानचेस्टर सिटीसँग २ करोड ८० लाख युरोमा अनुबन्धित भएका हुन् ।
बोनीले म्यानचेस्टर सिटीसँग साढे चार वर्षको सम्झौतामा हस्ताक्षर गरेका छन् । बोनी अब सन् २०१८/०१९ को सिजनको अन्त्यसम्म म्यानचेस्टर सिटीमा रहने छन् ।
अनुबन्धन सम्बन्धी सम्झौतामा हस्ताक्षर गरेपछि बोनीले भने ‘यो मेरो लागि ठुलो सम्मान हो र सँगै चुनौती पनि ।’ आइभरी कोस्टा २६ वर्षका स्टाइकर बोनी अहिले अफ्रिकन नेशन्स कपमा प्रतिनिधित्व गरिरहेका छन् । बोनी सन् २०१३ मा भिटास आर्नहमबाट स्वानसीमा आएका थिए ।
