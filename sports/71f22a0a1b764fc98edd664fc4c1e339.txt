आयोजकलाई हराउँदै धरान पोखराकपको क्वार्टरफाइनलमा

पोखरा, वैशाख २ । धरान फुटबल क्लब पोखरामा जारी पाँचौ मनकामना केबलकार पोखराकप फुटबल प्रतियोगिताको क्वार्टरफाइनलमा प्रवेश गरेको छ ।पोखरा रंगशालामा विहीबार भएको खेलमा आयोजक पोखरा–११ लाई १–० ले हराउँदै धरान अन्तिम आठमा पुगेको हो ।धरानको जितमा तीर्थ बस्नेतले खेलको ७२औं मिनेटमा गरेको गोल नै निर्णायक बन्यो ।आयोजक पोखराले पाएका केही राम्रा अवसरलाई सदुपयोग गर्न नसक्दा प्रतियोगिताबाट बाहिरिन पुग्यो ।धरानले अब सेमिफाइनल प्रवेशका लागि वैशाख ७ गते भारतीय टिम दिल्ली एफसीसँग खेल्नेछ ।प्रतियोगिताअन्तर्गत् शुक्रबार त्रिभुवन आर्मी र सरस्वती क्लबबीच अन्तिम प्रिक्वार्टरफाइनल खेल हुनेछ ।प्रतियोगिताको फाइनल खेल वैशाख ११ गते हुनेछ ।
