पदक विजेता धामी र प्रशिक्षक लामा सम्मानित

काठमाडौं, साउन ८ – तेस्रो एसियन पारा तेक्वान्दो च्याम्पियनसिपमा पदक विजेता खेलाडी रन्जना धामी र प्रशिक्षक कविराज नेगी लामा सम्मानित भएका छन् । रन्जनालाई आफ्नै डोजाङ एसिडिसी तेक्वान्दो डोजाङले सम्मान गरेको हो ।
रन्जना र प्रशिक्षक कविराजलाई डोजाङका अध्यक्ष एवम् एसिडिसीका संस्थापकसमेत रहेकी सिएनएन सुपर हिरो पुष्पा बस्नेत, एसिडिसीका डाइरेक्टर विशाल राई, डोजाङ प्रमुख कल्याण कुँवर र गाम्सा तेक्वान्दो डोजाङका प्रमुख राजिव बस्नेतले सम्मान गरेका हुन् ।
जमलमा आयोजित कार्यक्रममा एसियन पारा तेक्वान्दोमा पदक विजेता रन्जनालाई डोजाङकी अध्यक्ष बस्नेत र डोजाङ प्रमुख कुँवरले नगद ५ हजार र सम्मानपत्रद्वारा सम्मान गरेका हुन् ।
