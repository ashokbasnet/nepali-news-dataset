आयरल्याण्डले हरायो बंगलादेशलाई

माघ २९ - विश्वकप क्रिकेटको अभ्यास खेलमा आयरल्याण्डले बंगलादेशलाई ४ विकेटले हराएको छ । सिड्नीमा भएको खेलमा जितका लागि पाएको १ सय ९० रनको लक्ष्य आयरल्याण्डले खेल सकिन १९ बल बाँकी छँदै ६ विकेट गुमाएर भेट्टायो । आयरल्याण्डलाई जिताउन एन्डी बलब्रिनेले नट आउट ६३ रन बनाए । एड जोय ४७ र कप्तान विलियम पोर्टरफिल्ड २४ रनमा आउट भए ।
यसअघि टस हारेपछि पहिला ब्याटिङ गर्न बाध्य भएको बंगलादेशले ४८ दशमलव २ ओभरमा अल आउट हुँदै १ सय ८९ रन मात्र बनायो । उसका लागि  सौम्य सरकारले सर्वाधिक ४५ रन बनाए । मुस्फिकर रहिमले २६ रन बनाए । बंगलादेशलाई १ सय ८९ रनमा सिमित गर्ने क्रममा आयरल्याण्डका जोन मनी र म्याक्स सोरेनसेनले समान ३ विकेट लिए ।
शनिबार सुरु हुने विश्वकप क्रिकेटको आयरल्याण्डले आफ्नो पहिलो खेल सोमबार वेष्टइण्डिजसँग खेल्ने छ । बंगलादेशले भने बुधबार अफगानिस्तानसँग खेल्ने छ ।
