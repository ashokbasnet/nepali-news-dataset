उरुग्वे फेरि हार्‍यो, ब्राजिल भन्दा १० अंकले पछि

चैत १६ – विश्वकप २०१८ को छनौट अन्तर्गत बुधबार बिहान भएको खेल उरुग्वे पराजित भएको छ । दक्षिण अमेरिकी क्षेत्रको छनौट अन्तर्गत भएको खेलमा पेरुले उरुग्वेलाई २–१ ले हराएको हो । खेलमा सुरुवाति अग्रता भने उरुग्वेले लिएको थियो । ३० औं मिनेटमा कार्लोस सान्चेजले गोल गर्दै उरुग्वेलाई अग्रता दिलाए । तर त्यसको पाँच मिनेटपछि नै पाओलो गुएर्रेरोले उरुग्वेका लागि बराबरी गोल फर्काए । पहिलो हाफमा १–१ को बराबरी भएको खेलमा ६२ औं मिनेटमा एडिसन फ्लोरेसले गोल गर्दै पेरुलाई २–१ को जित दिलाए । यसअघि गएको शुक्रबार बिहान भएको खेलमा पनि उरुग्वे पराजित भएको थियो । त्यो खेलमा उरुग्वे ब्राजिलसँग ४–१ ले हारेको थियो । हारपछि तेस्रो स्थानमा झरेको उरुग्वेको १४ खेलबाट २३ अंक छ । उरुग्वे दोस्रो स्थानको कोलम्बिया भन्दा एक अंकले पछि छ भने शीर्ष स्थानको ब्राजिल भन्दा १० अंकले पछि छ । चौथो स्थानको चिलीको २३ अंक नै छ भने पाँचौं स्थानमा झरेको अर्जेन्टिनाको २२ अंक छ ।
