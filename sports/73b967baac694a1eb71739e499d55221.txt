ढुकु र किकअफ फुटसलले खेले बराबरी

काठमाडौं, मंसिर २१ । रेडबुल फुटसल लिग २०७३ मा १२औं चरणका खेलहरु सकिएका छन् ।

१२औं चरणको अन्तिम दिन मंगलबार समूह ‘ए’को खेलमा ढुकु फुटसल हब र किकअफ फुटसलले ३–३ गोलको बराबरी खेलेका छन् ।

खेलमा किकअफका प्रवेश जोशीले २ गोल गरे भने रजिन पाण्डेले एक गोल गरे ।

घरेलु टोली ढुकु फुटसलका सुरज राउत, अंशु कार्की र छवी रोक्काले एक–एक गोल गरे ।

यो समूहबाट किकअफ, बानेश्वर, ढुकु र ह्वाइटहर्स फुटसल अर्को चरणमा उक्लिने निश्चित भइसकेको छ ।

मंगलबारै भएको दोस्रो खेलमा कीर्तिपुर फुटसलले सामाखुसी फुटसललाई १०–३ ले हरायो ।

यो जितपछि कीर्तिपुर फुटसल समूह ‘बी’को अंकतालिकामा तेस्रो स्थानमा उक्लिएको छ । १२ खेलबाट उसको २२ अंक भएको छ ।

समान २२ अंक जोडेको ताहाचल फुटसल गोलअन्तरको आधारमा चौथो स्थानमा झरेको छ । पाँचौ स्थानको हरिसिद्धी फुटसल पनि अर्को चरण पुग्ने होडमा छ । उसको २० अंक छ ।

रेडबुल फुटसल लिगका १३औं चरणका खेलहरु बुधबार (भोलि)देखि सुरु हुँदैछन् ।

प्रतियोगितामा सहभागी सबै १६ टोलीले समूह चरणमा १४/१४ खेल खेल्नेछन् ।
