म्यानचेस्टर सिटी ४–० ले विजयी

फागुन २३ – इंग्लिस प्रिमियर लिग अन्तर्गत शनिबार राति भएको खेलमा म्यानचेस्टर सिटी विजयी भएको छ । म्यानचेस्टर सिटीले पुछारको एस्टन भिल्लालाई ४–० ले हराएको हो । पहिलो हाफमा गोलरहित बराबरीमा रोकिएको सिटीका लागि ४८ औं मिनेटमा याया टुरेले गोल गर्दै सुरुवाती अग्रता दिलाए । त्यसको दुई मिनेटपछि सर्जियो अग्युरोलो सिटीको अग्रता दोब्बर पारे । ६० औं मिनेटमा अग्युरोले व्यक्तिगत दोस्रो गोल गर्दै सिटीलाई ३–० को अग्रता दिलाए । ६६ औं मिनेटमा रहिम स्टर्लिङले गोल गरेपछि सिटी ४–० ले विजयी भयो । जितपछि चौंथो स्थानको सिटीको २९ खेलबाट ५० अंक भएको छ । पुछारको एस्टन भिल्लाको समान २९ खेलबाट १६ अंक मात्रै छ । 
– एजेन्सीको सहयोगमा
