महिला ट्वान्टी ट्वान्टी क्रिकेटको उपाधि एपिएफलाई

पोखरा, असोज १७ राष्ट्रिय महिला ट्वान्टी ट्वान्टी क्रिकेटको उपाधि सशस्त्र प्रहरीको एपिएफ क्लबले जितेको छ ।

पोखरा रंगशालामा भएको फाईनलमा क्षेत्र नम्बर ५ नेपालगञ्जलाई ३७ रनले हराउदै एपिएफले उपाधि जितेको हो ।

 

उपाधिसंगै एपिएफले २५ हजार रुपैयाँ पुरस्कार पाएको छ भने उपविजेता नेपालगञ्जले १५ हजार रुपैयाँमा चित्त बुझायो । 

१ सय १२ रनको लक्ष्य पछ्याएको नेपालगञ्जले निर्धारित २० ओभरमा ५ विकेट गुमाउँदै ७६ रन मात्रै बनाउन सक्यो ।

प्लेयर अफ दी टुर्नामेन्ट भएकी बैतडीकी रोशनी बोहराले १० हजार रुपैयाँ पाईन् ।

प्रतियोगितामा प्लेयर अफ दी म्याच एपिएफकी मधु थापा भइन् भने बलिङ्ग तर्फ सरिता मगर र ब्याटिङ्गतर्फ सिता रानामगर उत्कृष्ट घोषित भए । उनीहरुले जनही ५/५ हजार रुपैया पुरस्कार पाए ।

यसैबीच खेलको क्रममा बलले लागेर घाईते भएकी नेपालगञ्जकी क्याप्टेन नेरी थापाको कास्की सेवा हस्पिटल पोखरामा उपचार भैरहेको छ ।

मुखमा चोट लागेकी उनको अवस्था सामान्य रहेको अस्पतालले जनाएको छ ।
