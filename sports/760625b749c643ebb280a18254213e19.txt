भारतले वेष्टइन्डिजलाई हरायो

असार २२ – त्रिकोणात्मक क्रिकेट श्रृंखला अन्तर्गत शुक्रबार राती भारतले वेष्टइन्डिजलाई १ सय २ रनले हराएको छ ।
क्विन्स पार्क ओभल ट्रिनिडाडमा भएको खेल वर्षाले प्रभावित भएपछि डकवर्थ लेविस नियमका आधारमा ३९ ओभरमा २ सय ७४ रनको लक्ष्य पाएको वेष्ट इन्डिज १ सय ७१ रनमा समेटियो । जोन्सन चाल्र्सले ४५ र केमर रोचले ३४ रन जोड्नुबाहेक अरुले राम्रो प्रदर्शन गर्न सकेनन् ।
भारतका भुवनेश्वर कुमार र उमेश यादवले समान ३/३ तथा ईशान्त शर्मा र रविन्द्र जडेजाले २/२ विकेट लिए । पहिले ब्याटिङ गरेको भारतले पुरै ५० ओभर खेलेर ७ विकेटको क्षतिमा ३ सय ११ रन बनाएको थियो ।
टिमका लागि विराट कोहलीले ८३ बलमा १३ चौका र २ छक्का सहित १ सय  २ रनको योगदान गरे । यस्तै शिखर धवनले ६९ र रोहित शर्माले ४६, मुरली विजयले २७ र रविचन्द्रन आश्विनले नटआउट २५ रन जोडे । जीतपछि भारतले फाइनल प्रवेशको सम्भावना कायमै राखेको छ ।
शीर्ष स्थानमा रहेको वेष्टईन्डिजको ९ अंक छ भने भारत र श्रीलंकाको समान ५/५ अंक छ । रनरेटका आधारमा श्रीलंका अगाडी रहेकाले अब हुने दुई खेल श्रीलंकाले हारे मात्रै भारत फाइनल प्रवेश गर्न सक्नेछ ।
