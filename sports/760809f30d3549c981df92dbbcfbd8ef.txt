मध्यपुर युथ एशोसिएसन ए डिभिजनमा

काठमाण्डौं, पुष २६ - भक्तपुरको मध्यपुर युथ एशोसिएसन ए डिभिजनमा उक्लिएको छ । बी डिभिजन लिग फुटबल अर्न्तगत मंगलवार भएको खेलमा स्टार क्लवलाई ३–२ ले हराउँदै मध्यपुर ए डिभिजनमा उक्लिएको हो । १४ खेलबाट ३० अंक बटुलेको संकटा क्लव यसअघि नै ए डिभिजनमा उक्लिएको थियो । मध्यपुर २९ अंक सहित दोश्रो हुँदै ए डिभिजनमा पुगेको हो ।

 

मंगलवारको खेलमा मध्यपुरले स्टारलाई हराएपछि १४ खेलबाट २८ अंक बटुलेको वीरगञ्ज युथ एकेडेमी क्लवको ए डिभिजनमा उक्लिने संभावना सकियो ।

मध्यपुरलाई जिताउन यमन राजवाहकले ७ र ११ औं मिनेटमा गरी २ तथा निराजन रायमाझीले ५९ औं मिनेटमा १ गोल गरे । स्टार क्लवका निर्मल दुराले २९ औं र भिमेसन श्रेष्ठले २९ औं मिनेटमा गोल गरेपनि हार टार्न सकेनन् ।

मंगलवार नै भएको पहिलो खेलमा काठमाण्डू क्लवले सामाजिक युवा क्लवलाई ४–२ ले हरायो ।
कुमारी क्लव, व्वाईज स्पोर्टस क्लव, सानौ गौचरण क्लव र ज्ञान भैरव क्लव भने सि डिभिजनमा झरेका छन् ।
