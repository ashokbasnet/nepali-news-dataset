एनसेल कप फुटबल : मच्छिन्द्र र हिमालयन शेर्पा क्वाटरफाइनलमा

काठमाडौं, मंसिर २१ - मछिन्द्र क्लव र हिमालयन शेर्पा क्लव एनसेल कप फुटबलको क्वार्टरफाईनल पुगेका छन् ।
दशरथ रंगशालामा शुक्रबार भएको खेलमा फ्रेण्डस क्लवसँग २–२ को बराबरी खेलेर मच्छिन्द्र अन्तिम आठमा पुगेको हो ।
फ्रेण्ड्स बराबरीमा रोकिएपछि हिमालयन शेर्पा पनि समूह बीको उपविजेता हुँदै क्वार्टर फाईनल पुगेको छ । बराबरीपछि फ्रेण्डस भने बाहिरिएको छ । मच्छिन्द्रका सत्यनारायण पराजुली र विशाल राई ए तथा फ्रेन्डस्का लागि रितेश मल्ल र अर्जुन सुब्बाले गोल गरेका थिए ।
