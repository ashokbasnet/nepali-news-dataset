१६ वर्षमुनिको साफ च्याम्पियनसिपमा नेपाल समुह ‘बी’ मा

काठमाडौं, साउन १६ – १६ वर्षमुनिको तेस्रो साफ च्याम्पियनसिपमा नेपाल समुह बीमा परेको छ । शनिबार बंगलादेशमा भएको ड्रमा नेपाल समुह बीमा परेको हो । नेपला रहेको समुहमा अफगानिस्तान र माल्दिभ्स छन् ।
प्रतियोगितामा सहभागी ६ टोलीलाई दुई समुहमा विभाजन गरिएको छ । समुह एमा आयोजक बंगलादेश सहित भारत र श्रीलंका छन् । भुटान र पाकिस्तानले प्रतियोगितामा सहभागिता नजाउने भएपछि ६ टोली मात्रै प्रतिस्पर्धा गर्न लागेका हुन् ।
प्रतियोगिता यही साउन २४ गतेदेखि सुरु हुनेछ । एक समुहको शीर्ष स्थानमा रहने टोलीले अर्को समुहको दोस्रो स्थानमा रहेको टोलीसँग सेमिफाइनलमा प्रतिस्पर्धा गर्ने छ । प्रतियोगिताको फाइनल खेल भदौ एक गते हुनेछ ।
