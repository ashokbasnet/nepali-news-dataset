दोस्रो पेप्सी ओपन गल्फ प्रतियोगिता असार २४ गते हुने

बरुण बेभरेजको प्रायोजनमा रोयल नेपाल गल्फ क्लवले आयोजना गर्ने प्रतियोगितामा देशभरका एमेच्योर गल्फ खेलाडीले सहभागिता जनाउनेछन् ।

एकै दिन दुई सत्रमा सञ्चालन हुने प्रतियोगितामा अधिकतम १ सय २० खेलाडी समावेश गर्न सकिने आयोजकले जनाएको छ ।

प्रतियोगितामा पुरुष, महिला, जुनियर, सिनियर र सुपर सिनियर गरी ५ विधा समावेश गरिएको छ ।

स्टेबल फोर्ड ढाँचामा खेलाईने प्रतियोगितामा देशभरका जुनसुकै गल्फ क्लवका एमेच्योर गल्फरहरुले सहभागिता जनाउन पाउनेछन् ।

वरुण बेभरेजले अघिल्लो वर्षदेखि पेप्सी ओपन गल्फ प्रतियोगिता आयोजना गर्दै आएको छ ।
