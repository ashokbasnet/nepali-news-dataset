महिला राष्ट्रिय लिग फुटबलको खेल तालिका सार्वजनिक

काठमाडौं, पुस १४ –अखिल नेपाल फुटबल संघ (एन्फा) ले आइतबारदेखि हुने १६ औं महिला राष्ट्रिय लिग फुटबलको खेल तालिका सार्वजनिक गरेको छ ।

राष्ट्रिय खेलकुद परिषद्ले आयोजना गरेको महिला राष्ट्रिय लिग फुटबलमा साविकका ५ विकास क्षेत्र र ३ वटा विभागीय टिमको सहभागिता रहने छ । विजेताले २ लाख र उपविजेताले डेढ लाख रुपैयाँ नगद पुरस्कार पाउने एन्फाले जनाएको छ । 
प्रतियोगिताका उत्कृष्ट गोलकिपर, डिफेन्डर, मिडफिल्डर, फरवार्ड र कोचलाई जनही २५ हजार रुपैयाँ नगद पुरस्कार दिइने छ ।
