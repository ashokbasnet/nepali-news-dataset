भारतद्वारा इङल्याण्डसामु ३ सय ८२ रनको लक्ष्य प्रस्तुत

माघ ६ – दोस्रो एक दिवसीयमा भारतले इङल्याण्डलाई ३ सय ८२ रनको लक्ष्य दिएको छ । कट्टकमा इङल्याण्डले टस जितेर फिल्डिङ रोजेपछि ब्याटिङ गरेको भारतले ६ विकेट गुमाएर ३ सय ८१ रन बनाएको हो । भारतका युवराजसिंहले १ सय ५० रनको योगदान दिए भने पूर्व कप्तान महेन्द्रसिंह धोनीले १ सय ३४ रन बनाए । ३९ रन बनाउँदा ३ विकेट गुमाएको अवस्थालाई सम्हाल्दै धोनी र युवराजले चौथो विकेटका लागि २ सय ५६ रनको साझेदारी गरेपछि भारतले सम्मानजनक स्कोर बनाएको हो । तीन टेष्टको श्रृङखला क्लिनस्विप गरेको भारत बिहीबारको खेल जित्दै तीन एक दिवसीय श्रृङखला आफनो नाममा पार्ने दाउमा छ भने पाहुना टोली इङल्याण्ड पहिलो जीतको खोजीमा छ । पहिलो एकदिवसीय क्रिकेटमा भारत विजयी भएको थियो । इङल्याण्डले भारत रहँदा अझै एउटा एक दिवसीय र तीन वटा ट्वान्टी ट्वान्टी म्याच खेल्ने छ ।
