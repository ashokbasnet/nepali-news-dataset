रोनाल्डो विश्वकै धनी खेलाडी, मेसी दोस्रो, शीर्ष पाँचमा को–को ?

काठमाडौं, जेठ २७ । लियोनल मेसीलाई पछि पार्दै पोर्चुगिज फुटबल स्टार क्रिस्टियानो रोनाल्डो विश्वकै सर्वाधिक धनी खेलाडी बनेका छन् ।अमेरिकी पत्रिका ‘फोर्ब्स’ले हरेक वर्ष प्रकाशित गर्दै आएको धनी खेलाडीहरुको ताजा सूचीमा रियल मड्रिडबाट व्यवसायिक फुटबल खेल्ने रोनाल्डोले बार्सिलोनाका अर्जेन्टाइन सुपरस्टार लियोनल मेसीलाई पछि पार्दै शीर्ष स्थान ओगटेका हुन् ।रोनाल्डोले अघिल्लो वर्ष ८८ लाख अमेरिकी डलर आम्दानी गर्दा दोस्रो स्थानका मेसीले ८१ लाख ४० हजार अमेरिकी डलर आम्दानी गरेको फोर्ब्सले जनाएको छ ।फोर्ब्सको सूचीको तेस्रो स्थानमा अमेरिकी बास्केटबल खेलाडी लेब्रोन जेम्स, चौंथो स्थानमा स्वीस टेनिस स्टार रोजर फेडेरर र पाँचौ स्थानमा अमेरिकी फुटबल खेलाडी क्यामरुन नेवटन रहेका छन् ।पछिल्लो १६ वर्षमा यो सूचीको शीर्ष स्थानमा पर्ने रोनाल्डो पहिलो फुटबल खेलाडी हुन् ।सन् २००० देखि अघिल्लो वर्षसम्म यो सूचीमा विश्व प्रसिद्ध बक्सर फ्लोयड मेवेदरले शीर्ष स्थान ओगट्दै आइरहेका थिए ।मेवेदरले खेल जीवनबाट सन्यास लिएसँगै रोनाल्डो शीर्ष स्थानमा परेका हुन् ।
