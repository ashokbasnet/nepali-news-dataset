​मुर्रे विम्वल्डनको तेश्रो चरणमा

असार १७ – ब्रिटिस नम्बर १ खेलाडी एण्डी मुर्रे विम्वल्डन टेनिस प्रतियोगिताको तेश्रो चरणमा प्रवेश गरेका छन् ।
बेलायतमा जारी प्रतियोगिता अन्तर्गत बिहीबार बेलुका भएको खेलमा नेदरल्याण्डका रोविन हासेलाई ३–० को सोझो सेटमा पराजित गर्दै मुर्रे तेश्रो चरणमा प्रवेश गरेका हुन् । मुर्रेले हासेलाई ६–१, ६–१ र ६–४ ले पाखा लगाए । एकतर्फि जस्तो भएको खेल ८८ मिनेट मात्र चलेको थियो । मुर्रेले यसअघि मंगलबार भएको पहिलो चरणको खेलमा मुरेले काजकिस्तानका कुकुस्किन लाई ६–४, ७–६ र ६–४ को सोझो सेटमा पराजित गर्दै दोश्रो चरणमा प्रवेश गरेका थिए । विश्व नम्बर ३ मा रहेका मुर्रेले अब प्रि क्वाटरफाइनल प्रवेशका लागि इटालीका एन्ड्रेस सेप्पी र र बोर्ना कोरिक विचको विजेता सँग प्रतिस्पर्धा गर्नेछन् ।
