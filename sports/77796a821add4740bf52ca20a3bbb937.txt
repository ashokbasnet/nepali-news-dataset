बार्यन म्युनिख ११ अंकले अघि

माघ ९ – बार्यन म्युनिखले जर्मन बुन्डेस लिग फुटबलमा ११ अंकको अग्रता कायम गरेको छ । लिग अन्तर्गत शुक्रबार राति भएको खेलमा शीर्ष स्थानको बार्यन म्युनिखले ह्यामबर्गरलाई २–१ ले हरायो ।
बार्यन म्युनिखकको जितमा दुवै गोल रोबर्ट लेवान्डोस्कीले गरे । ३७ औं मिनेटमा लेवान्डोस्कीले पहिलो गोल गर्दै टिमलाई सुरुवाती अग्रता दिलाए । ५३ औं मिनेटमा बार्यनका साबी एलेन्सोले आत्मघाती गोल गरेपछि खेल १–१ को बराबरीमा पुग्यो । तर ६१ औं मिनेटमा पेनाल्टीको अवसरलाई लेवान्डोस्कीले गोलमा परिणात गरेपछि बार्यन म्युनिख २–१ ले विजयी भयो ।
जितपछि र्शीर्ष स्थानको बार्यनको १८ खेलबाट ४९ अंक भएको छ । एक खेल कम खेलेको दोस्रो स्थानको बोरुसिया डर्टमुण्डको ३८ अंक छ । १८ खेलबाट २२ अंक जोडेको ह्यामबर्गर १० औं स्थानमा छ । 
– एजेन्सीको सहयोगमा
