नेपाल एशिया कप छनोटको समूह ‘ए’मा

काठमाडौं, माघ १८ – एशियन क्रिकेट काउन्सिलले आयोजना गर्ने एशिया कपको लागि नेपालले छनोट खेल खेल्ने भएको छ ।
प्रतियोगितामा नेपालसहित ६ देशकाे सहभागिता रहने छ । ६ देशलाई दुईवटा समूहमा विभाजन गरेर खेल खेलाइने छ । एशिया कप छनोटमा नेपाल समूह ‘ए’ मा परेको छ । नेपाल रहेको समुहमा हङकङ र मलेसिया रहेका छन् ।
समुह ‘बी’मा सिंगापुर युएई र ओमान रहेका छन् । ६ टिमको सहभागिता हुने एशिया कपमा पाँचवटा टेष्ट राष्ट्रले सहभागिता जनाउनेछन् । टेष्ट राष्ट्रहरु भारत, पाकिस्तान, अफगानिस्तान, बङ्लादेश र श्रीलंकाले सोझै प्रतियोगिता खेल्न पाउनेछन् ।
बाँकी एक टिमको टुंगो छनोट खेलबाट लाग्नेछ । एशोसियट देशबीच हुने छनोट खेलमा शीर्ष स्थानमा रहने टोलीले एशिया कप खेल्न पाउनेछ । प्रतियोगिता सेप्टेम्बर १५ देखि ३० तारिखसम्म हुनेछ ।
