आज जाउलाखेल र आरसिटी तथा हिमालय शेर्पा र थ्रीस्टार भिड्दै

पोखरा, पुष १९- पोखरामा चलिरहेको ए डिभिजन राष्ट्रिय लीग फुटवलमा आज जावलाखेल युथ क्लव र रानीपोखरी कर्नर टिम आरसिटीबीच पहिलो खेल हुँदैछ । खेल दिउँसो साढे १२ बजे शुरु हुनेछ । यस्तै दिउँसो साढे दुई बजे हिमालयन शेर्पा क्लव र थ्रीस्टार क्लवबीच दोस्रो खेल हुने छ । यसअघि हिजोको खेलमा न्यूरोड टिम एनआरटीले मनाङ्ग मस्र्याङ्गदी र नेपाल आर्मी क्लवले पोखराको संगम युथ क्लवलाई पराजित गरेको थियो । प्रतियोगितामा अहिलेसम्म नेपाल पुलिस दुई खेल जित्दै ६ अंकसहित शीर्ष स्थानमा छ । न्युरो टीम एनआरटी चार अंक वटुल्दै लिगको दोश्रो चरणमा छ भने मनाङ्ग मस्र्याङ्गी तेश्रो स्थानमा रहेको छ ।
