पुलिस काँकडभिट्टा गोल्डकपको सेमिफाइनलमा

बुधबार काँकडभिट्टा माध्यमिक विद्यालयको खेल मैदानमा भएको उद्घाटन खेलमा पाहुना टोली भारत, कोलकाताको सुभाषचन्द्र ब्वाइज क्लबलाई ४–० को फराकिलो अन्तरले हराउँदै पुलिसले सेमिफाइनलको यात्रा तय गरेको हो ।

पुलिसको जितमा तीर्थ रानाले दुई तथा भोला सिलवाल र तेज तामाङले एक/एक गोल गरे ।

प्रतियोगिताअन्तर्गत् बिहीबारको खेल सशस्त्र प्रहरी र रुपन्देही–११ बीच हुनेछ ।

१० ओटा टिमको सहभागिता रहेको प्रतियोगिताको विजेताले ८ लाख १ हजार तथा उपविजेताले ४ लाख १ हजार रुपैयाँ पुरस्कार पाउनेछन् ।
