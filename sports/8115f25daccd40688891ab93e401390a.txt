आईपीएलमा पञ्जाबको टक्कर कोलकातासँग : एकातर्फ गेल, अर्कोतर्फ रसेल

वैशाख ८ – आईपीएल क्रिकेट अन्तर्गत शनिबारको पहिलो खेलमा कोलकाता र पञ्जाब खेल्दैछन् । खेल दिउँसो सवा ४ बजेपछि कोलकातामा सुरु हुनेछ । 

पाँचमध्ये तीन खेल जितेर अंक तालिकाको दोश्रो स्थानमा रहेको कोलकातालाई घरेलु मैदान र हजारौं दर्शकको साथ हुनेछ भने पञ्जाबको मुख्य हतियारका रुपमा रहनेछन् विष्फोटक ब्याट्स्म्यान क्रिस गेल । आईपीएलको यो सिजनमा पहिलो शतक प्रहार गर्ने गेलको उत्कृष्ट ब्याटिङकै मद्दतमा पञ्जाबले पछिल्ला दुई खेल जितेको छ । 
आजको खेलमा एकै राष्ट्रिय टीम अर्थात वेष्टइण्डिजका खेलाडीहरु आमनेसामने हुनेछन् । पञ्जावमा वेष्टइण्डिजका आक्रामक ब्याट्स्म्यान गेल र कोलाकातामा वेष्टइण्जिकै धुरन्धर स्पिनर सुनिल नारायण र आन्द्रे रसेल छन् । यो खेलको अर्को स्वादिलो पक्ष हुनेछ । 
गेल वेष्ट इण्डिजका खेलाडी मात्र होइनन् आईपीएलका गहना जस्तै बनेका छन् । यो आईपीएलमा पहिलो शतक प्रहार गर्ने खेलाडी बनेका गेलले भनेका पनि छन् पञ्जाबका प्रशिक्षक विरेन्द्र सेहबागले आफूलाई टिममा राखेर आईपीएल जोगाएको टिप्पणी गरेका थिए । हुन पनि २ पटक बोलकबोलमा कोही पनि किन्न तयार नभएको अवस्थामा अन्तिम समयमा सेहवागले गेललाई टीममा अनुबन्ध गर्ने ‘साहस’ गरेका थिए । जसलाई यतिबेला युनिभर्स बोस भन्ने भन्नले उपमा दिन थालिएको छ । 
इडेन गार्डेनमा जसको ब्याट चल्छ त्यही टिमले जित्ने पक्काजस्तै हुन्छ । रविचन्द्रन अश्विनको किंग्स इलाभेन पञ्जाबले कोलकातालाई उसकै घरेलु मैदानमा हराएर अंकतालिकाको शीर्ष स्थानमा उक्लन चाहन्छ । उता दिनेश कार्तिकको कोलकाता नाइटराइडर्स आफ्नै घरेलु मैदानमा पाहुना टिम पञ्जाबलाई हराएर अंकतालिकाको शीर्ष स्थानमा आफूलाई राख्न चाहन्छ । 
कोलकाताले घरेलु मैदानमा प्रशंसकको भरपूर साथसँगै पञ्जाबलाई हराएर जितको ह्याट्रिक गर्न चाहन्छ ।
लयमा छन् दुवै टिम
पञ्जाबले पछिल्ला तीन खेल जितेको छ । त्यस्तै कोलकाताले लगातार दुई खेल जित्दै लयमा फर्किएको छ । दुवै टिम अहिलेसम्म १७ पटक आमने–सामने भएका छन् । जसमा कोलकाताले १० र पञ्जाबले ७ खेल जितेको छ । आजको खेलमा कोलकाताका बलरहरुको वास्तविक परीक्षासमेत हुनेछ । उनीहरुका अगाडि एकदमै राम्रो फर्ममा रहेका गेललाई रोक्ने चुनौती रहेको छ ।
इडेन गार्डेनमा गेलको ब्याट चल्ने सम्भावना निकै रहेको छ किनकी उनी एक समय कोलकातामै खेलेका थिए । कोलकाताका सुनील नारायण, कुलदीप यादव र पीयूष चावलाका अगाडि गेललाई रोक्ने चुनौती रहेको छ । 
मध्यक्रमका खतरनाक ब्याट्सम्यान रसेल
कोलकाता नाइठराइडर्सका मध्यक्रमका ब्याट्सम्यान आन्दै रसेलले दिल्ली डेयसडेभिल्सविरुद्धको खेलमा १२ बलमा ४१ रन बनाएका थिए । त्यस्तै चेन्नईसँगको खेलमा उनले नटआउट रहँदै ३६ बलमा ८८ रन बनाएका थिए ।
कोलकाताका नीतीश राणा पनि शानदार फर्ममा रहेका छन् । उनी पछिल्ला दुई खेलमा त जितका नायक नै बनेकन थिए । उनले प्रतियोगितामा उत्कृष्ट बलिङ गरिरहेका छन् । त्यस्तै पछिल्लो खेलमा रोबिन उथप्पा फर्ममा फर्किनु र कप्तान दिनेह कार्तिक पनि रन बटुल्न सफल हुनु कोलकाताका लागि ठूलो राहतको कुरा हुन सक्छ ।
