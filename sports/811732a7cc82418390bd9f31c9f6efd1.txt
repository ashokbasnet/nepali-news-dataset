प्रधानमन्त्री कप क्रिकेट : आर्मीद्वारा पुलिस सात विकेटले पराजित

काठमाडौं, जेठ १४ – प्रधानमन्त्री कप राष्ट्रिय क्रिकेटमा नेपाल आर्मी क्लव समूह बिको विजेता बनेको छ ।  यसअघि नै सेमिफाइनलमा पुगेको नेपाल आर्मीले कीर्तिपुरमा आइतबार भएको खेलमा नेपाल पुलिस क्लवलाई ७ विकेटले हराएको हो ।
यसअघि नै सेमिफाइनमला पुगेको पुलिस हारपछि पनि समूह उप विजेता बनेको छ । पुलिसविरुद्ध आइतबारको खेलमा जितका लागि पाएको १ सय १० रनको लक्ष्य आर्मीले ३० ओभर ४ बल खेल्दै ३ विकेट गुमाएर भेट्टायो । आर्मीलाई जिताउन विनोद भण्डारीले नट आउट ४६ तथा नरेश बुढाऐरले पनि नट आउट ४१ रनको योगदान गरे ।
यसअघि पहिले ब्याटिङ गरेको पुलिस २५ ओभर ५ बलमा १ सय ९ रन बनाउँदै आर्मीलाई १ सय १० रनको लक्ष्य दिएको थियो पुलिसका लागि  दिलिप नाथले सर्वाधिक ५० रन बनाए भने दिपेन्द्र सिंह ऐरीले २२ रनको योगदान दिए ।
