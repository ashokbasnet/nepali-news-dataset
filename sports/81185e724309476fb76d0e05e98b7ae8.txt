प्रशिक्षक एन्टोनियो कोन्टे थप दुई वर्ष चेल्सीमै रहने

कोन्टे चेल्सी प्रशिक्षककै रुपमा रहन्छन् वा अन्य कुनै क्लव प्रवेश गर्छन भन्ने हल्ला चलिरहेको बेला मंगलबार उनले क्लवसँग दुई वर्षको लागि सुधारिएको करार सम्झौता गरेका छन् ।

चेल्सीलाई गत सिजनको इंग्लीश प्रिमियर लिग फुटबल जिताएका कोन्टेले यो सिजनको लागि आशा गरे अनुसारको खेलाडी किन्न सकेका छैनन् ।

खेलाडी खरिदमा क्लवले ढिलाई गरेको भन्दै उनी ब्यवस्थापनसँग असन्तुष्ट रहेको बताइएको थियो ।

गत सिजन चेल्सीलाई लिग जिताँउदा महत्वपुर्ण भुमिका निभाएका स्पेनिस स्ट्राईकर डिएगो कोष्टालाई क्लव छाड्न आग्रह गर्दैै पठाएको एसएमएस सार्वजनिक भएपछि कोन्टे आलोचित बनेका थिए ।

तर चेल्सीसँगको सुधारिएको सम्झौतापछि अब उनीमाथिको सम्पुर्ण आशंकाहरु मेटिएका छन् ।

४७ वर्षीय ईटालीयन प्रशिक्षक कोन्टे सन् २०१६ मा चेल्सी प्रवेश गरेका थिए ।

उनले त्यतिवेलै क्लवसँग तीन वर्षको करार सम्झौता गरेपनि यो सिजनको सुरुमै सुधारिएको नयाँ सम्झौता गर्नुपर्ने अडान लिएका थिए ।
