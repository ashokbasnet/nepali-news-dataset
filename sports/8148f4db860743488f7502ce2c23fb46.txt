टेनिसमा हुने गरेको भ्रष्टाचार नियन्त्रणका काम बारे स्वतन्त्र समीक्षा हुने

माघ १३ – टेनिस खेलमा भएका भ्रष्टाचार नियन्त्रणका कामबारे स्वतन्त्र समीक्षा गरिने भएको छ । खेल मिलेमतोका दाबी भैरहेका बेला अन्तराष्ट्रिय टेनिस महासंघ र चारवटै ग्राण्ड स्लामका प्रमुखसहितले विज्ञप्ति निकालेर यो खेलको मूल्य मान्यतालाई थप जोगाइ राख्नेमा समीक्षा केन्द्रित हुने बताएका छन् । 
उनीहरुले खेलकुद मिलेमतोलाई फौजदारी अपराधमा सामेल गर्न समेत विश्वका सबै सरकारलाई आग्रह समेत गरेका छन् । पछिल्लो दशकमा गैरकानुनी रुपमा टेनिसमा बाजी थापिने गरेको एउटा अनुसन्धानले देखाएपछि अष्ट्रेलियन ओपनका क्रममा समीक्षा गर्ने घोषणा गरिएको हो ।
विश्व वरियताक्रममा उत्कृष्ट ५० को सूचीमा परेका १६ जना खेलाडीले पटक–पटक खेल मिलेमतो गरेको हुन सक्ने आशंकासहितका उजुरी नियामक निकाय द टेनिस इन्टिग्रेटी युनिटमा परेको थियो । 
– एजेन्सीको सहयोगमा
