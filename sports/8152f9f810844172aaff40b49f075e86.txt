१४ वर्षमुनिको फुटबल टोली कोरिया प्रस्थान

काठमाडौं, साउन २० - दक्षिण कोरियामा हुने एशियन फुटबल फेस्टामा भाग लिन नेपालको १४ वर्षमुनिको फुटबल टोली बुधबार त्यसतर्फ लागेको  छ । दक्षिण कोरियाको अङसेङमा आउँदो शुक्रबारदेखि सोमबारसम्म हुने फेस्टामा एशियाका सबै देशको सहभागिता रहने छ । फेस्टामा सहभागी देशका टिमहरुबीच मैत्रीपूर्ण खेल हुनुका साथै फुटबल सम्बन्धी अरु गतिविधि पनि हुने छन् । कोरिया जाने १४ वर्ष मुनिका नेपाली टोलीमा देवेन्द्रजंग शाही व्यवस्थापक र यमप्रसाद गुरुङ प्रशिक्षक छन् ।
यस्तै खेलाडीहरुमा दिपेश गुरुङ, आयुश घलान, मनज्ञ नकर्मी, हार्दिक पौडेल, प्रदिप लम्साल, कुशल परियार, सञ्जोक केसी, सन्देश देवकोटा, युवराज थापा मगर, अविनव थापा, नेत्रबहादुर कार्की र नितेश सिंह बम छन् ।
