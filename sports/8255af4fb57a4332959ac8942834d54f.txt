मलेसियामा हुने क्रिकेटमा सहभागी हुने टोलीको बिदाइ

काठमाडौं, जेठ ४ । मलेसियामा हुने १५ वर्षमुनिको क्रिकेट प्रतियोगितामा नेपालको बालुवाटार क्रिकेट ट्रेनिङ सेन्टर सहभागी हुने भएको छ ।बुधबार (भोलि)देखि क्वालालाम्पुरमा हुने केडीपी ट्वेन्टी–२० क्रिकेट प्रतियोगितामा बालुवाटार क्रिकेट ट्रेनिङ सेन्टरले प्रतिस्पर्धा गर्ने भएको हो ।प्रतियोगितामा भाग लिन मलेसिया जाने टोलीलाई मंगलबार राजधानीमा आयोजित एक कार्यक्रममा बिदाइ गरियो ।नेपाली राष्ट्रिय क्रिकेट टोलीका कप्तान पारस खड्का, नेपाल क्रिकेट संघ (क्यान)का पूर्वअध्यक्ष विनयराज पाण्डे र बालुवाटार ट्रेनिङ सेन्टरका सन्चालक उपेन्द्र भट्टराईले खेलाडी, प्रशिक्षक र पदाधिकारीहरुलाई बिदाइ गरेका हुन् ।मलेसियामा एक सातासम्म चल्ने प्रतियोगितामा बालुवाटारसहित विभिन्न मलेसियन क्रिकेट एकेडेमीका १५ वर्षमुनिका टोलीले प्रतिस्पर्धा गर्नेछन् ।
