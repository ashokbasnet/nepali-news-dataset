खुल्ला दौडको उपाधि हरि र कान्छीमायालाई

काठमाडौं, माघ १८ - नेपाल टेलिकमले दशौं वार्षिकोत्सवका अवसरमा गरेको खुल्ला दौडको उपाधि पुरुषतर्फ सेनाका हरि रिमाल र महिला तर्फ नेपाल प्रहरीकी कान्छीमाया कोजुले जितेका छन् ।
पुरुषर्फको १० किलोमिटर दुरि हरि रिमालले ३६ मिनेट २५ सेकेन्डमा पुरा गर्दै पहिलो भए भने  एपीएफका गोपीचन्द्र पार्की दोस्रो र कल्याण श्रेष्ठ तेस्रो भए ।
यस्तै महिलातर्फको ५ किलोमिटर दुरी नेपाल प्रहरीकी कान्छीमाया कोजुले २० मिनेट २७ सेकेण्डमा पूरा गर्दै पहिलो भइन भने एपिएफ वृन्दा श्रेष्ठ देशार दोस्रो र संगीता खड्का तेस्रो भए । पहिलो हुनेलाई २५ हजार, दोस्रोलाई १५ हजार र तेस्रो हुनेलाई १० हजार नगद पुरस्कार दिइनेछ ।
