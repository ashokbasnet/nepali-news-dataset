च्याम्पियन्स लिगको सेमिफाइनलमा कसको प्रतिद्धन्द्धी को, खेल कहिले ?

काठमाडौं, वैशाख ३ । च्याम्पियन्स लिग फुटबलको सेमिफाइनल ‘ड्र’ शुक्रबार सार्वजनिक भएको छ ।समीकरणअनुसार इंग्लिस क्लब म्यानचेस्टर सिटीले स्पेनिस क्लब रियाल मड्रिडसँग खेल्नेछ ।त्यस्तै, स्पेनिस क्लब एथ्लेटिको मड्रिडले जर्मन क्लब बायर्न म्यूनिखसँग खेल्नेछ ।म्यानचेस्टर सिटीले पेरिस सेन्ट जर्मेनलाई पराजित गर्दै सेमिफाइनलमा ठाउँ बनाएको हो ।त्यस्तै, बायर्न म्यूनिखले बेनेफिकामाथि जित हासिल गरेको हो भने एथ्लेटिको मड्रिडले अर्को स्पेनिस क्लब बार्सिलोनामाथि जित हासिल गर्दै अन्तिम चारमा ठाउँ पक्का गरेको हो ।त्यस्तै, रियाल मड्रिडले वुल्फ्सवर्गलाई हराउँदै म्यानसिटीविरुद्धको भिडन्त तय गरेको हो ।म्यानसिटीले पहिलो लेग अप्रिल २६ तारिखमा घरेलु मैदानमा तथा मे ४ तारिखमा दोस्रो लेग रियाल मड्रिडको मैदानमा खेल्नेछ ।त्यस्तै, एथ्लेटिको मड्रिडले बायर्नसँग पहिलो लेग घरेलु मैदानमा अप्रिल २७ तारिखमा र दोस्रो लेग बायर्नको मैदानमा मे ३ तारिखमा खेल्नेछ ।
