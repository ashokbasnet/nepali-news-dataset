सीपीएन युएमएल प्रेसिडेन्ट फुटबलमा आयोजकलाई झड्का 

बुटवल, चैत १६ । प्रथम सीपीएन युएमएल प्रेसिडेन्ट कप फुटबल प्रतियोगिता मंगलबारदेखि बुटवलमा सुरु भएको छ ।मदन भण्डारी स्पोर्टस् एकेडेमी लुम्बिनी अञ्चल कमिटीको आयोजनामा सुरु भएको खेलको संस्कृति पर्यटन तथा नागरिक उड्डयनमन्त्री आनन्द पोखरेलले उद्घाटन गरे ।पहिलो खेलमा आयोजक मदन भण्डारी स्पोर्टस् एकेडेमीलाई ४–० ले हराउँदै खनाल ब्रदर्स रुपन्देहीले विजयी सुरुआत गरेको छ ।प्रतियोगितामा खनाल ब्रदर्स, मदन भण्डारी स्पोर्टस् एकेडेमी, एपीएफ काठमाडौं, सुनौलो संगम युवा क्लब, चितनव–११, पश्चिमाञ्चल प्रहरी टिम बुटवल, सिम्रिक युवा क्लब, नवलपरासी–११, टेन्सबर्ग फर्साटिकर–११, क्यानडी ट्रिनटी क्लब स्याङ्जा र त्रिभुवन आर्मी क्लब काठमाडौंले सहभागिता जनाएका छन् ।विजेताले ३ लाख ३ हजार ३ सय १३ तथा उपविजेताले १ लाख ५५ हजार ५ सय ११ रुपैयाँ प्राप्त गर्नेछन् ।
