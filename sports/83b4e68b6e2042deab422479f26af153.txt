कोपा अमेरिकाः कोस्टारिकामाथि आयोजक अमेरिकाको शानदार जित

अपडेटः काठमाडौं, जेठ २६ । कोपा अमेरिका फुटबल प्रतियोगितामा बुधबारदेखि दोस्रो चरणका खेलहरु सुरु भएका छन् ।दोस्रो चरणअन्तर्गत समूह ‘ए’को खेलमा आयोजक अमेरिकाले कोस्टारिकामाथि ४–० को शानदार जित दर्ता गरेको छ ।खेलको मध्यान्तरसम्म ३–० को अग्रता लिएको अमेरिकाले दोस्रो हाफमा एक गोल थपेको हो ।अमेरिकाका लागि क्लिन्ट डेम्पसे, जेमाइन जोन्स र बबी उडले मध्यान्तरअघि एक–एक गोल गरे ।दोस्रो हाफमा ग्राहम जुसीले एक गोल थपेपछि अमेरिका ४–० ले विजयी भएको हो ।

जितसँगै अमेरिकाले प्रतियोगिताको क्वार्टरफाइनल पुग्ने सम्भावना जीवित राखेको छ ।
