प्रेसिडेन्ट कपका लागि थ्रीस्टारको तयारी अन्तिम चरणमा

काठमाडौं, असोज १ – एक हप्तापछि मलेसियामा सुरु हुने एएफसी प्रेसिडेन्ड कपमा सहभागि हुने नेपालको लिग बिजेता थ्रीस्टार क्लबले अन्तिम तयारी गरिरहेको छ ।
थ्रीस्टारले ७ गते तुर्किमिनिस्तानको वाल्कन क्लबसँग पहिलो खेल खेल्दैछ । थ्रीस्टार रहेको समुह ए मा मंगोलियाका ईर्चिम क्लब पनि छ । ईर्चिमलाई थ्रिस्टारले काठमाडौंमा भएको एएफसी प्रेसिडेन्ड कप छनोट चरणको खेलमा २ शुन्यले हराएको थियो ।
आफूहरु उपाधि जित्ने लक्ष्य सहित तयारी गरिरहेको भन्दै क्लबका अध्यक्ष ललितकृष्ण श्रेष्ठले पहिलो खेल जितेर राम्रो सुरुवात गर्ने बताउनुभयो । प्रतियोगितामा सहभागि हुन थ्रीस्टार क्लब शुक्रबार मलेसिया जादैछ ।
क्लबका धेरै खेलाडि राष्ट्रिय टोलीबाट भर्खरै साफ च्याम्पीयसीप खेलेको र बाँकी खेलाडि पनि भुटानबाट खेलेर आएकोले सबै खेलाडि फिट रहेको र तयारी पनि अन्तिम चरणमा पुगेको उहाँले बताउनुभयो । थ्रीस्टार क्लबलाई प्रशिक्षक प्रदीप हुमागार्इं र अन्जन केसीले हेरिरहेका छन् ।
