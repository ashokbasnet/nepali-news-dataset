साफ च्यापियनसिप फुटबल बंगलादेशमा

दक्षिण एसियाली राष्ट्रबीच हुने उक्त च्याम्पियनसिप प्रतियोगिता बंगालादेशको ढाकामा आगामी सेप्टेम्बर ४ देखि १५ तारिखसम्म हुने अखिल नेपाल फुटबल संघ (एन्फा)ले जनाएको ।

हरेक दुई/दुई वर्षमा आयोजना हुने भनिएको उक्त प्रतियोगिता यसै महिनामा सन्चालन गर्ने सन् २०१६ मै निर्णय भएपनि साफले खेलको मिति परिवर्तन गरेको हो ।

भारतमा सन् २०१५ मा भएको ११औं साफ च्याम्पियनसिपपछि करिब एक वर्ष ढिलागरी प्रतियोगिता आयोजना हुन लागेको छ ।

प्रतियोगितामा नेपालसहित भारत, बंगलादेश, श्रीलंका, भुटान, पाकिस्तान र माल्दिभ्सले प्रतिस्पर्धा गर्नेछन् ।

बंगलादेशमा आयोजना हुन लागेको उक्त प्रतियोगिता यो तेस्रोपटक हो । यसअघि सन् २००३ र २००९ मा बंगलादेशले सो प्रतियोगिता आयोजना गरेको थियो । रासस
