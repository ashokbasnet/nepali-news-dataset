एशियाली खेलकुद : नेपालको खराब सुरुवात

काठमाडौं, असोज ४ - दक्षिण कोरियाको इन्चोनमा चलिरहेको एशियाली खेलकुदमा नेपालले खराव सुरुवात गरेको छ ।
एशियाली खेलकुदको सेपाकटाक्रोमा नेपाल पराजित भएको छ ।
शनिबार बिहान भएको सेपाकटाक्रोको समूह चरणको आफ्नो पहिलो खेलमा नेपाल सिंगापुरसँग २१–१४ र २१–७ ले पराजित भयो ।
ब्याडमिन्टनको टिम स्पर्धामा ३–० को हार
यस्तै ब्याटमिन्टनको महिला टिम स्पर्धामा पनि नेपाल पराजित भएको छ । महिला टिम स्पर्धामा नेपाल मलेसियासँग ३–० ले पराजित भएको हो । मलेसियाको टिम स्पर्धामा नेपालका सरादेवी तामाङ, ङसलादेवी तामाङ र शिक्षा श्रेष्ठ तीनै जनाले एक सेट पनि जित्न सकेनन् ।
निरज आले मगर ११ जनामा एघारौं
यस्तै उसुको पुरुष च्याङ्क्वानमा नेपालका निरज आले मगर ११ जना खेलाडीमा अन्तिममा रहे । यो स्पर्धामा स्वर्ण पदक जित्ने दक्षिण कोरियाका खेलाडीले ९ दशमलव ७१ अंक पाएका थिए । अन्तिममा रहेको निरजले ८ दशमलव ३७ अंक मात्र पाए ।
