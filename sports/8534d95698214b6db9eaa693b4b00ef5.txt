पाकिस्तानविरुद्धको पहिलो टेष्टमा श्रीलंका विजयी

साउन २५ - पाकिस्तान विरुद्धको पहिलो टेष्टमा श्रीलंका ७ विकेटले विजयी भएको छ । ९९ रनको लक्ष्य ३ विकेट गुमाएर भेट्टाउँदै श्रीलंकाले श्रृङ्खलामा १–० को अग्रता लिएको छ ।
पहिलो पालीमा ४ सय ५१ रन बनाएको पाकिस्तानले दोश्रो पालीमा १ सय ८० रन मात्र बनाउन सकेपछि श्रीलंकाले जितका लागि ९९ रनको सामान्य लक्ष्य पाएको थियो । श्रीलंकाका लागि माहेला जयवद्र्धनेले २६ तथा कुमार सांगाकाराले २१ रन बनाए ।
श्रीलंकाले पहिलो पालीमा ९ विकेट गुमाएर ५ सय ३३ रन बनाएको अवस्थामा श्रीलंकाले पाली समाप्तीको घोषणा गरेको थियो । दोश्रो इनिङमा ६ विकेट लिएका श्रीलंकाका रंगना हेरथ म्यान अफ द म्याच भए । यी दुईबीचको दोस्रो तथा अन्तिम टेस्ट आगामी विहिबारदेखि सुरु हुनेछ ।
