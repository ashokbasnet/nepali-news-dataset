युरोकपमा आज ४ खेल, कसको सम्भावना कति ?

काठमाडौं, असार ७ । फ्रान्समा जारी युरोकप फुटबलमा मंगलबार राति ४ खेल हुँदैछन् ।समूह ‘सी’का अन्तिम लिग खेलहरुमा जर्मनी र नर्दन आयरल्यान्ड तथा युक्रेन र पोल्यान्ड भिड्दै छन् ।नेपाली समयअनुसार राति पौने १० बजे सुरु हुने खेलबाटै शीर्ष दुईमा रहेर नकआउट चरण प्रवेश गर्ने टिमको छिनोफानो हुँदैछ ।अहिलेसम्म जर्मनी र पोल्यान्डको चार–चार अंक छ भने नदर्न आयरल्यान्डको ३ अंक छ । अंकविहीन युक्रेन भने बाहिरिइसकेको छ ।आजको खेलमा बराबरीमात्रले पनि जर्मनीले अर्को चरणमा ठाउँ सुरक्षित गर्नेछ ।अंकविहीन युक्रेनले अप्रत्याशित परिणाम ल्याएको खन्डमा नर्दन आयरल्यान्डको जितले पनि जर्मनीलाई अर्को चरण पुग्न कसैले रोक्न सक्ने छैन ।यसैगरी राति (बुधबार बिहान) पौने १ बजे समूह ‘डी’का अन्तिम चरणका खेल हुँदैछन् ।खेलमा स्पेन र क्रोएसिया तथा चेक गणतन्त्र र टर्की भिड्ने कार्यक्रम छ ।स्पेन शतप्रतिशत नतिजाकासाथ अर्को चरणमा प्रवेश गरिसकेको छ भने क्रोएसियाको ४ तथा चेक गणतन्त्रको १ अंक छ ।अंकविहीन टर्की भने प्रतियोगिताबाट बाहिरिइसकेको छ ।
