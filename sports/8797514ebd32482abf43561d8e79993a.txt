बार्यन म्युनिखको बराबरीमा बोरुसिया

असोज ८ – बोरुसिया डर्टमुण्डले जर्मन बुन्डेस लिगाको लिडर बार्यन म्युनिखसँग अंक बराबरी गरेको छ । लिग अन्तर्गत शुक्रबार राति भएको खेलमा स्पोर्ट क्लब फ्रेएबर्गलाई ३–१ ले हराएर बारुसियाले बार्यनसँग अंक बराबरी गरेको हो । 
बोरुसियाको जितमा पियर एमरिक औबामयाङ, लुकास पिसजेक र राफाएल गेरेरोले एक एक गोल  गरे । फ्रेइबर्गका लागि म्याक्स फिलिपले एक गोल फर्काए । 
जितपछि बोरुसियाको पाँच खेलबाट १२ अंक भएको छ । एक खेल बम खेलेको शीर्ष स्थानको बार्यन म्युनिखको पनि १२ अंक नै छ ।
