एएफसीद्वारा एन्फालाई ५ लाख २५ हजार जरिवाना

काठमाडौं, जेठ ६ - एशियाली फुटबल महासंघ एएफसीले अखिल नेपाल फुटबल संघ एन्फालाई ६ हजार अमेरिकी डलर अर्थात ५ लाख २५ हजार रुपैयाँ जरिवाना गरेको छ ।
एएफसी च्यालेन्जकपको छनौट चरणका क्रममा नेपाल र बंगलादेशबीचको खेलमा सुरक्षा कमजोरी भएको र दर्शकहरुको अभद्र व्यवहार गरेको भन्दै एएफसीको अनुशासन समितिले एन्फालाई जरिवाना गराउने निर्णय गरेको हो ।
एक हप्ताअघि बसेको अनुशासन समितिको बैठकका निर्णय एएफसीले सोमवार मात्र सार्वजनिक गरेको हो ।
बैठकले एन्फालाई निर्णय भएको ३० दिनभित्र जरिवाना रकम तिर्न पनि भनेको छ । एएफसीले आउँदा दिनमा सुरक्षा व्यवस्था कडा बनाउन र यस्ता घटना नदोहो¥याउन पनि एन्फालाई सचेत गराएको छ ।
गत फागनु २१ गते काठमाडौंको दशरथ रंगशालामा भएको बंगलादेश विरुद्धको खेलमा नेपाली दर्शकले मोबाइल र सिक्काले बंगलादेशी खेलाडीलाई हानेका थिए । जसका कारण खेल केहीबेर अवरुद्धसमेत भएको थियो ।  यो खेलमा नेपाल २–० ले पराजित भएको थियो ।
