उसैन बोल्टको अन्तिम दौड, १०० मिटर १०.०३ सेकेण्डमा

जेठ २८ – कीर्तिमानी धावक उसैन बोल्टले जमैकामा भएको एक सय मिटर दौडको उपाधि जितेका छन् । जमैकाकै बोल्टले एक सय मिटरको दूरी १० दशमलव ०३ सेकेण्डमा पूरा गरेर पहिलो भएका छन् । ८ वटा ओलम्पिक स्वर्ण पदक जितेका बोल्नको सम्मानमा भएको सेल्युट ए लेजेण्ड दौडमा बोल्ट नै पहिलो भएका हुन् । यो उनको खेल जीवनको अन्तिम दौड हो । बोल्ट एक सय मिटर दौडमा विश्वका कीर्तिमानधारी धावक हुन् ।
उनले सय मिटरको दूरी ९ दशमलव ५८ सेकेण्डमा पूरा गरेर कीर्तिमान कायम गरेका छन् । बोल्टले यो वर्ष सन्यास लिँदै छन् ।
