ए डिभिजन लिगमा मनाङ्ग र थ्रीस्टार विजयी

पोखरा, पुष २४ - ए डिभिजन राष्ट्रिय लिग फुटबल प्रतियोगिता अन्र्तगत आइतवारका खेलमा मनाङ्ग मर्स्याङदी क्लव र थ्रस्टार क्लव विजयी भएका छन् । पोखरा रंगशालामा भएको दोश्रो खेलमा जावलाखेल युथ क्लवलाई २–० ले हराउँदै मनाङ्ग तालिकाको पाँचौ स्थानमा उक्लिएको छ ।

 

प्रतियोगितामा पहिलो हार व्यहोरेको जावलाखेल भने ४ खेलबाट ९ अंक सहित दोश्रो स्थानमा छ । मनाङ्गलाई जिताउन आज सन्तोष साहुखलले ४२ औं र सन्दिप राईले ८९ औं मिनेटमा गोल गरे ।

प्रतियोगिता अन्र्तगत पहिलो खेलमा थ्रीस्टार क्लव विजयी भएको छ । पोखरा रंगशालामा थ्रीस्टारले कास्कीको संगम क्लबलाई १–० ले हरायो । थ्रीस्टारलाई जिताउन खेलको एक मात्र गोल विसन गौचनले गरे । जितपछि थ्रीस्टार ७ अंकसहित चौथो स्थानमा उक्लिएको छ ।
अंक तालिकाका लागि यहाँ क्लिक गर्नुहोला
