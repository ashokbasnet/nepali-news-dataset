बंगलादेशको एसजे धानमुण्डीलाई पोखरा कप फुटबलको उपाधि

पोखरा, मंसिर ३ - नेपाल आर्मीलाई एक शुन्यले हराउँदै बंगलादेशको शेख जमल धानमुण्डी क्लबले सफल पोखरा कप फुटबल प्रतियोगिताको उपाधि जितेको छ । पोखरा रंगशालामा धानमुण्डीलाई उपाधि दिलाउनका लागि योकोले अतिरिक्त समयको १५ औं मिनेटमा गोल गरे ।

 

यसअघि निर्धारित ९० मिनेटमा दुवै टिमले गोल गर्ने केही मौका पाएपनि त्यसलाई सदुपयोग गर्न सकेनन् । प्रतियोगिताका बिजेता धानमण्डीले २ लाख ५० हजार रुपैयाँ हात पारेको छ भने उपविजेता आर्मीले १ लाख २५ हजार रुपैंयामा चित्त बुझायो ।

प्रतियोगितामा आर्मीका चुन बहादुर थापाले उत्कृष्ट खेलाडी घोषित हुँदै यामाहा मोटरसाईकल पाए । यस्तै धनमुण्डीका युकोले म्यान अफ दि म्याच हुँदै नगद १० हजार पाए । उत्कृष्ट गोलरक्षक आर्मीका गंगाराम देउजा, उत्कृष्ट मिडफिल्डर धानमुण्डीका योको, उत्कृष्ट फर्वाड धानमुण्डीकै एवर्टन तथा उत्कृष्ट प्रशिक्षक घोषित आयोजक पोखरा ११ का कृष्ण थापाले समान १५ हजार रुपैयाँ पुरस्कार पाएका छन् ।
