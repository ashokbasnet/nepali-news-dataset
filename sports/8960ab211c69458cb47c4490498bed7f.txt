मलेसियालाई नेपाली महिला क्रिकेट टोलीले दियो १०९ रनको लक्ष्य

थाईल्याण्डको बैंककमा आज बिहान टस हारेर ब्याटिङको निम्तो पाएको नेपालले निर्धारित २० ओभरमा ६ विकेट गुमाएर १ सय ८ रन बनायो । नेपालका लागि सिता राना मगरले ३७ रन तथा ज्योति पाण्डेले २१ रन बनाए ।

जवाफमा १ सय ९ रनको लक्ष्य पछ्याएर मलेसियाले आफ्नो ब्याटिङ सुरु गरिसकेको छ ।

जारी प्रतियोगिताबाट अन्तिम चरणको छनौटमा पुग्ने सम्भावना जीवित राख्न नेपालले आजको खेल जित्नैपर्ने छ ।

बर्षाले प्रभावित समूहको पहिलो र दोस्रो खेलमा अंक बाँड्न बाध्य भएपछि नेपालको यात्रा कमजोर बनेको थियो । तेस्रो खेलमा हिजो युएइसँग ५ रनले पराजित भएपछि त नेपालको बाटो झनै कठिन बनेको छ ।

समूहको अन्तिम खेलमा नेपालले आइतबार चीनसँग प्रतिस्पर्धा गर्नेछ । ६ टोली सहभागी प्रतियोगिताको अंक तालिकामा शीर्ष २ स्थानमा रहने टोली टि–२० महिला विश्वकप क्रिकेट छनोटको ग्लोबल क्वालिफायरका लागि छनोट हुनेछन् ।
