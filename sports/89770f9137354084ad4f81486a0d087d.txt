राष्ट्रिय फुटबल लिग : मोरङले मनाङलाई बराबरीमा रोक्यो

विराटनगर, वैशाख ३ – राष्ट्रिय फुटबल लिग प्रतियोगिता अन्तर्गत बिहीबारको खेलमा मोरङ फुटबल क्लब र मनाङ मर्स्याङदी क्लबले गोलरहित बराबरी खेलेका छन् । घरेलु मैदान शहिद रंगशालामा भएको खेलमा मोरङले मनङलाई बराबरीमा रोकेको हो ।
खेलको अधिकांस समय आफ्नो पक्षमा राखेपनि मनाङले गोल गर्न नसक्दा बराबरीमा चित्त बुझाउनुपरेको हो । बराबरी खेल्दै मोरङसँग अंक बाडेको मनाङ ५ खेलबाट ११ अंक जोड्दै लिगको शीर्ष स्थानमा यथावत रहेको छ । खेलेका ६ खेलमा ३ बराबरी र ३ हार बेहोरेको मोरङ भने ३ अंकका साथ तालिकाको पुछारमा छ ।
