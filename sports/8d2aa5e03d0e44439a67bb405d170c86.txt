युरोकप विजेता पोर्चुगल टिमलाई स्वागत गर्न उर्लियो मानव सागर(फोटोफिचर)

काठमाडौं, असार २८ । युरोकप फुटबल विजेता पोर्चुगलको फुटबल टिमलाई स्वदेशमा भव्य स्वागत गरिएको छ ।

इतिहासकै पहिलो युरोकपको उपाधिसहित पोर्चुगल फर्किएको टोलीलाई राजधानी लिस्बनको सडकमा उर्लीएको मानव सागरले स्वागत गरेको हो ।

युरोकपको ट्रफीसहित कीर्तिमानी कप्तान क्रिश्चियानो रोनाल्डो र अरु स्टार खेलाडी विजयी र्‍यालीमा सहभागी भएका थिए ।

सन् २००४ मा आफ्नै राष्ट्रमा भएको युरोकप फुटबलको फाइृनलमा ग्रिससँग हारेपछि स्तब्ध बनेका समर्थकहरु त्यसको १२ वर्षपछि नयाँ उत्साह र जोशका साथ विजयी र्‍यालीमा सरिक भए ।

आयोजक फ्रान्सलाई उसैको मैदानमा हराएर उपाधि जितेको पोर्चुगलको यो फुटबल पुस्तालाई हौसला र सम्मान दिन लिस्बनमा लाखौं समर्थक उत्रिदा राजधानी शहरमा सार्वजनिक विदा झैं देखिएको थियो ।
