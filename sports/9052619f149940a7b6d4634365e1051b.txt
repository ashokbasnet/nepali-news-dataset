सेपाकताक्रोमा आर्मीलाई स्वर्ण

सुनसरी, पुस १२ – सातौं  राष्ट्रिय खेलकुद अन्तर्गत धरानमा सम्पन्न सेपाकताक्रोको स्वर्ण नेपाल आर्मीले जितेको छ । मंगलबार सम्पन्न टिम इभेन्ट अतर्गतको  खेलमा मध्यमाञ्चललाई २१–१०, २१–१८, २१–७ र २१–१० को सोझो सेटमा पराजित गर्दै आर्मीले स्वर्ण जितेको हो । 
हारसँगै मध्यमाञ्चलले रजतमा चित्त बुझाएको छ  ।  यता पश्चिमाञ्चललाई पाखा लगाउँदै सुदूरपश्चिमाञ्चलले काँस्य पदक जितेको छ ।
त्यस्तै उसु प्रतियोगितामा  आर्मीकै बर्चश्व कायम छ । महिला र पुरुषतर्फ  भएका प्रतियोगिताको कुल २३ स्वर्णमा आर्मीले १० स्वर्ण  जितेको छ । नेपाल आर्मीले उसु अन्तर्गतको सान्सांै विधामा ५ र थावलु विधामा समेत ५ स्वर्ण जितेको हो । दुबै विधामा सशस्त्रले ६ स्वर्ण तथा मध्यामाञ्चलले ४ स्वर्ण हात पार्दा नेपाल प्रहरीले २ र सुदूरपश्चिमाञ्चलले १ स्वर्ण जितेको छ ।
