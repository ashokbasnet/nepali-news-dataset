लुम्बिनी फुटबल क्लव विराट गोल्डकपको सेमिफाइनलमा

विराटनगर, फागुन २ - लुम्बिनी फुटबल क्लव बुटलव विराटनगरमा जारी तेस्रो विराट गोल्ड कपको सेमिफाइनलमा पुगेको छ । शनिबार भएको क्वाटर फाइनलमा भारतको सिक्किम यूनाईटेडलाई २–० गोल अन्तरले पराजित गर्दै लुम्बिनीले सेमिफाईनलको यात्रा पक्का गरेको हो । 
खेल सुरु भएको २० औं मिनेटमा मनोज गुरुङले हानेको कर्नर प्रहारलाई रबि सिलवालले सान्दार हेडिङ गर्दै गोल गरे । मध्यानतरसम्म १—० ले पछि परेको युनाईटेडले दोस्रो हाफपछि आफ्नो खेललाई केही सुधार गरेको थियो । तर ६५ औ मिनेटमा युनाईटेडका गोल किपर जसुवा प्याटिसन अगाडी बढदा लुम्बिनीका गुरुङले गोल गर्दै टिमको जित सुनिश्चत गरेका थिए । अनिलले प्रतियोगितामा अहिलेसम्म २ गोल गरेका छन्  । 
खेलको ४० आंै मिनेटमा जगदम्बाका लक्ष्मण रुचालले वान भर्सेस वानमा गोल गर्न असफल भए । युनाईटेडले दोस्रो हाफमा बारम्बार पाएको गोल गर्ने अवसर चुकाउँदा रित्तो घर फर्किन बाध्य भयो । आइतबारको क्वाटरफाइनल खेल भारतको जर्ज टेलिग्राफ कोलकता र नेपाल आर्मीबीच हुने छ ।
