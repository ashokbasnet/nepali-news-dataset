म्यान्चेस्टर सिटी इंग्लिश प्रिमियर लिग फुटबलको उपाधिनजिक

गएराति आफ्नै मैदानमा भएको खेलमा सिटीले टोटनह्यामलाई ३–१ ले हरायो । खेलमा म्यान सिटीलाई विजयी गराउन ग्याब्रिएल जिसस, ईके गुन्डोगान र राहिम स्टर्लिङले एक–एक गोल गरे ।टोटनह्यामका क्रिश्चियन एरिक्सनले एक गोल फर्काए ।

जितसँगै म्यान्चेस्टर सिटी प्रिमियर लिगको उपाधि नजिक पुगेको छ । ३३ खेलबाट सिटीको ८७ अंक छ । एक खेल कम खेलेको म्यान्चेस्टर युनाईटेडको ७१ अंक छ ।

आज हुने खेलमा म्यान्चेस्टर युनाईटेड वेष्ट ब्रोमसँग पराजित भएको खण्डमा म्यान सिटी प्रिमियर लिग च्याम्पियन बन्नेछ । त्यसो हुन नसके अब बाँकी रहेको कुनै पनि खेलमा म्यान्चेस्टर सिटी विजयी भए वा म्यान्चेस्टर युनाईटेड विजयी हुन नसके पनि उपाधि म्यान्चेस्टर सिटीको हुनेछ ।

प्रिमियर लिग फुटबलका अन्य खेलमा लिरभपूलले बर्नमाउथलाई ३–० ले हराउँदा चेल्सीले साउथह्याम्पटनलाई ३÷२ ले पराजित गरेको छ ।

यसैगरी बर्नलेले लेष्टर सिटीलाई २–१ ले पराजित गर्दा क्रिष्टल प्यालेसले ब्राईटनलाई ३–२ ले तथा हडर्सफिल्ड टाउनले वाट्फोर्डलाई १–० ले हराएका छन् ।
