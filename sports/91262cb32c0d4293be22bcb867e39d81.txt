एउटा खेलमा एउटै टिमको १५ गोल, एकै खेलाडीको ८, बन्यो कीर्तिमान

काठमाडौं, वैशाख १४ । ललितपुरमा जारी महिला राष्ट्रिय लिग फुटबलको सुपर लिगमा सशस्त्र प्रहरीले शानदार प्रदर्शन गरेको छ ।समूह चरणमा त्रिभुवन आर्मी क्लबलाई गोल अन्तरले पछाडि पार्दै समूह विजेताकारुपमा सुपर लिगमा पुगेको सशस्त्रले मंगलबार पूर्वाञ्चलमाथि कीर्तिमान रच्नेक्रममा १५–० को जित हासिल गर्‍यो ।सावित्री भण्डारी एक्लैले ८ गरेको खेलमा सजना रानाले ह्याट्रिक पूरा गरिन् ।त्यस्तै, लक्ष्मी पौडेलले दुई तथा अनु लामा र अनिता बस्नेतले एक–एक गोल गरे ।नेपालको महिला लिगमा यति ठूलो जित र एकै खेलाडीले एकै खेलमा ८ गोल गरेको पनि यो पहिलो घटना हो ।
