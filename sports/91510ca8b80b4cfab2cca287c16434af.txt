सैनिक र दिपज्योतिलाई अन्तर विद्यालय फुटबलको उपाधि

काठमाडौं, भदौ १८ - अन्तर विद्यालय राष्ट्रिय फुटबल प्रतियोगिता – २०६९ को छात्रतर्फको उपाधि सैनिक आवासिय महाविद्यालय भक्तपुरले र छात्रा तर्फको उपाधि दिपज्योति विद्याश्रम बाकेंले जितेका छन् । छात्रा तर्फको फाईनल खेलमा दिपज्योति विद्याश्रम बांकेले गत वर्षको विजेता जेपी हाई स्कुल, काठमाण्डौ लाई २–० ले हरायो । दिपज्योतिका लागि भद्रकला बिकले खेलको १२ र १७ औं मिनेटमा दुवै गरेकी थिईन् ।

 

त्यस्तै छात्र तर्फको फाईनल खेलमा सैनिक आवासिय महाविद्यालय, सल्लाघारीले प्याथफाईन्डर स्कुल काठमाडौंलाई ४–२ गोलले हरायो । सैनिकका लागि मन्दिप रोक्काले ४० र ५६ औं मिनेटमा गोल गरेका थिए भने खड्ग बहादुर सलामी मगर र अभिषेक लोप्चनले ६३ र ७० औं मिनेटमा गोल गरेका थिए । प्याथफाइन्डरका लागि सुधाकर न्यौपाने र सुमित रानामगरले २३ र ७०+१ औं मिनेटमा गोल गरेका थिए ।

प्रतियोगिताका विजेता र उनीहरुले पाएको पुरस्कार
 
प्रथम पुरस्कार : शिल्ड, पदक, प्रमाण पत्र र नगद रु २,००,००० /–(दुई लाख)
                 — सैनिक आवासिय महाविद्यालय, भक्तपुर — छात्र
                 — दिपज्योति विद्याश्रम, बांके — छात्रा
 
द्धितीय पुरस्कार : पदक, प्रमाणपत्र र नगद रु १,००,०००/–(एक लाख)
                — प्याथफाइन्डर स्कुल काठमाण्डौ — छात्र
                 — जे.पी. हाई स्कुल, बांके— छात्रा
 तृतीय पुरस्कार :  पदक, प्रमाणपत्र र नगद रु ५०,०००/–(पचास हजार)
               — हिमशिखर बोर्डिङ्ग स्कुल, सुनसरी — छात्र
               — टप्स उच्च मा वि कास्की — छात्रा

चतुर्थ पुरस्कार : प्रमाण पत्र तथा नगद रु २५,०००÷–(पच्चिस हजार)
       — सैनिक आवासीय महाविद्यालय, पोखरा — छात्र
       — पब्लिक उच्च मा वि, सुनसरी — छात्रा
 
सर्वोत्कृष्ट फुटबल खेल्ने खेलाडीहरु :
 
गोलकिपर
छात्रा — उषा ठकुरी, जे.पी. हाई स्कुल
छात्र — सुबास कुमार राउत, प्याथफाईन्डर स्कुल
 

डिफेन्स
छात्रा — मिना बराल, दिपज्योति विद्याश्रम बांके
छात्र —  आईमान तामाङ्ग, सैनिक आवासीय महाविद्यँलय, भक्तपुर
 
मिडफिल्ड
छात्रा — लक्ष्मी शर्मा, दिपज्योति विद्याश्रम बांके
छात्र — खड्ग बहादुर सलामी मगर, सैनिक आवासीय महाविद्यालय भक्तपुर
 
फरवार्ड
छात्रा — निर्मला चौधरी, टप्स उच्च मा वि कास्की
छात्र — संजिब राना मगर, सैनिक आवासीय महाविद्यालय
 
फ्येर प्ले टिम
- छात्र तर्फ हिमशिखर बोर्डिङ्ग स्कुल सुनसरी
- छात्रा तर्फ दिपज्योति विद्याश्रम बांके

उद्घाटन समारोह दौरान उत्कृष्ट मार्चपास गर्ने विद्यालय टिमहरु
सैनिक आवासिय महाविद्यालय, भक्तपुर — प्रथम,
कैलाश बोधि सेकेण्डरी स्कुल, बौद्ध — दोश्रो
पवन प्रकृती बोर्डिङ्ग स्कुल — तृतीय
