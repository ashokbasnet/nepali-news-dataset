 सार्क महिला बास्केटबलः नेपाल उपविजेतामै सीमित

काठमाडौं, चैत २० । काठमाडौंमा सम्पन्न प्रथम दक्षिण एसियाली आमन्त्रण महिला बास्केटबल प्रतियोगितामा नेपाल उपविजेतामै समेटिएको छ ।शनिबार त्रिपुरेश्वरस्थित राष्ट्रिय खेलकुद परिषदको कभर्डहलमा भएको उपाधि भिडन्तमा नेपाल श्रीलंकासँग ७५–४९ ले पराजित भएको हो ।यसअघिका खेलमा माल्दिभ्स, भुटान र बंगलादेशमाथि शानदार जित हासिल गरेको नेपालले श्रीलंकासामु भने फितलो प्रदर्शन गर्‍यो ।पहिलो क्वार्टरमा १५–११ ले पछि परेको नेपाल दोस्रो क्वार्टरमा २०–१३ को प्रदर्शनमा समेटियो ।तेस्रो क्वार्टरमा सुधारोन्मुख प्रदर्शन गर्नेक्रममा १७–१६ ले पछि परेको नेपाल अन्तिम क्वार्टरमा भने २३–९ को निराशाजनक प्रदर्शनसँगै ७५–४९ को फराकिलो हार ब्यहोरेको हो ।

नेपालका लागि भावना लामाले सर्वाधिक ११ स्कोर गरिन् ।

यो हारसँगै नेपाल एसियाली महिला बास्केटबल प्रतियोगितामा छनोट हुन असफल भएको छ ।
