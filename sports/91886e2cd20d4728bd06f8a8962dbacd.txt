खुट्टाको शल्यक्रियाका लागि नेइमार अस्पतालमा

फागुन १९ – खुट्टाका शल्यक्रियाका लागि पिएसजी स्टार नेइमार अस्पताल पुगेका छन् । ब्राजिल टिमका डाक्टर र आमाका साथमा नेइमार बेलो होरिजोन्टेस्थित मार्टर डेई हस्पिटल पुगेका हुन् । 
फ्रेन्च लिग अन्तर्गत ओलम्पिक मार्सेलीविरुद्धको खेलमा खुुट्टामा गम्भीर चोट लागेपछि नेइमारलाई ब्राजिलका टिम डाक्टरको दवावमा उपचारका लागि ब्राजिल जान पिएसजी राजी भएको थियो ।
स्थानिय मिडिया र समर्थकहरुले बेलो होरिजोन्टेमा स्वागत गरेका थिए । खुट्टा भाँचिएका कारण उनको शल्यक्रिया गरिने भएको छ । यो इन्ज्युरीका कारण नेइमारले बाँकी सिजन गुमाउन सक्नेछन् । ब्राजिलको स्थानिय समय अनुशार विहान शल्यक्रिया हुनेछ ।
पूर्ण रुपमा फिट हुनका लागि नेइमारलाई साँढे दुइ देखि तीन महिना लाग्न सक्ने बुुझिएको छ । ब्राजिलका डाक्टर रोड्रिगोले चोटका कारण नेइमार दुःखी भएको प्रतिक्रिया दिएका छन् । उनले भने, ‘नेइमार अवस्य दुःखी छन्, तर उनले शल्यक्रियाको विकल्प नभएको पनि बुझेका छन् । नेइमारलाई सकेसम्म छिटो मैदानमा फर्काउनका लागि हामी सक्दो प्रयासमा छौं ।’
पीएसजीले भने नेइमारलाई शल्यक्रियाको आवस्यकता नपर्ने दाबी गरेको थियो । रियल मड्रिडविरुद्धको च्याम्पियन्स लिग दोस्रो लेगमा नेइमारलाई गुमाउनुको मूल्य बुझेको छ ।
