डीपीएलमा आज को-को खेल्दैछन् ?

कैलाली, चैत २२ – धनगढी प्रिमियर लिग क्रिकेटको बिहीबारको पहिलो खेलमा विराटनगर किंग्स र टिम चौराहा धनगढी खेल्दैछन् । खेल बिहान ९ बजेपछि सुरु हुनेछ । तीनमध्ये दुई खेल जितेको धनगढी अंक तालिकाको दोश्रो स्थानमा छ भने विराटनगरले खेलेका दुई मध्ये एक खेल जितेको छ । 
आजको दोश्रो खेलमा महेन्द्रनगर युनाइटेड र रुपन्देही च्यालेन्जर्स खेल्दैछन् । खेल दिउँसो १ बजेपछि सुरु हुनेछ । दुई खेल खेलेको महेन्द्रनगरले एक खेल जितेर अंक तालिकाको दोश्रो स्थानमा छ  भने अहिलेसम्म खेलेका तीनवटै खेल हारेको रुपन्देही प्रतियोगिताबाट बाहिरीने स्थितिमा छ ।
