दशौं आहा रारा गोल्डकप फुटबल : धरानद्वारा आर्मी पराजित

पोखरा, फागुन २१ - धरान फुटबल क्लव पोखरामा चलिरहेको दशौं आहा रारा गोल्डकप फुटबल प्रतियोगिताको क्वाटर फाईनलमा प्रवेश गरेको छ ।
पोखरा रंगशालामा बुधबार भएको खेलमा नेपाल आर्मी क्लवलाई २–१ ले पराजित गर्दै धरानले आहा रारा गोल्डकपमा पहिलोपटक क्वाटरफाईनलको यात्रा सुरक्षित गरेको हो ।
धेरै जसो थ्री स्टार क्लवका खेलाडीलाई मैदानमा उतारेको धरानको तर्फबाट सेगुन अकिनडेले १९ औं मिनेटमा गरेको गोलसँगै खेलमा अग्रता लिएको थियो । ४५ औं मिनेटमा नेपाल आर्मीका राजु तामाङ्ले बराबरी गोल फर्काए ।
दोश्रो हाफको सुरुमै किरण चेम्जोङको पासलाई सदुपयोग गर्दै धरानका सेगुनले एक गोल थपेपछि, आर्मीले खेलमा अग्रता लिन सकेन । विजेता धरानले अब २५ गते नेपाल पुलिस क्लवसँग क्वाटरफाईनलमा प्रतिस्पर्धा गर्नेछ ।
