अजिन्का रहानेको सतकमा राजस्थानको जित

बैशाख ४ – ईन्डियन प्रिमियर लिग आइपिएल क्रिकेटमा अजिन्का रहानेको सतकसंगै राजस्थान रोयल्सले आइतबार राती रोयल च्यालेन्जर्स बेग्लोरलाई ५९ रनले हराएको छ ।  बेग्लोर विरुद्ध टस जितेर व्याटिङ्ग थालेको राजस्थानका लागि रहानेको नट आउट एक सय ३ रनको मद्दतले दुई विकेटको क्षतिमा १ सय ९५ रन बनायो ।

 

रहानेले आइपिएल क्रिकेटको चालु प्रतियोगितामा पहिलो सतक बनाएका हुन् । यसअघि पनि उनलेनै ९८ रनको सर्वाधिक स्कोर बनाएका थिए । जवाफी व्याटिङ्गमा उत्रिएको बेग्लोर १९ दशमलब ५ ओभर खेल्दै सबै विकेट गुमाएर मात्र १ सय ३६ रनमा समेटियो । राजस्थानका लागि सिद्धार्थ त्रिवेदीले ४ विकेट लिए । जित संगै राजस्थान अंक तालिको शिर्ष स्थानमा पुगेको छ ।
त्यस्तै आइतबार नै भएको अर्को  खेलमा किंग्स ईलेभेन पन्जाबले कोलकाता नाईट राईडसलाई २ रनले पराजित गर्‍यो । १ सय ३५. रनको लक्ष्य पछ्याएको कोलकातालाई १ सय ३२ रनमा समेट्दै रोमाञ्चक जित हात पारेको हो । आइपिएल क्रिकेटमा सोमबार बेलुकी सवा आठ बजे मुम्बई ईन्डीयन्स र दिल्ली डेयर डेभिल्सबीच प्रतिस्पर्धा हुनेछ ।
