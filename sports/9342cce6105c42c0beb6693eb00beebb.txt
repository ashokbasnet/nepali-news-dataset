इङ्गल्याण्ड र फ्रान्स युरोकपको क्वाटरफाइनलमा (अंकतालिका सहित)

असार ६ – इंग्ल्याण्ड र फ्रान्स युरोकप फुटबलको क्वार्टरफाईनलमा पुगेका छन् । मंगलवार राती भएको खेलमा इंग्ल्याण्डले युक्रेनलाई १ –० ले हराएर समूह डी को विजेता हुँदै क्वाटरफाइनल पुगेको हो । समूह चरणको तीन खेलमा एक बराबरी र दुई खेलमा जित निकालेको इङ्गल्याण्डले ७ अंक जोडेको छ ।

 

इंग्ल्याण्डको जितमा वायन रुनीले ४८ औं मिनेटमा गोल गरे । इंग्ल्याण्डले क्वाटरफाइनलमा समूह सी को उपविजेता इटलीको सामना गर्नेछ ।

मंगलवार राती नै भएको अर्को खेलमा फ्रान्स भने स्वीडेनसंग २–० ले पराजित भएपनि अन्तिम आठमा स्थान सुरक्षित गर्न सफल भएको छ । यसअघि नै ४ अंक जोडेको फ्रान्स समूह डीको उपविजेता हुँदै क्वाटरफाईनलमा पुगेको हो । समूह चरणको दुई खेल हारेको स्वीडेनले अन्तिम खेल जितेर जोडेको ३ अंक क्वाटर फाइनल प्रवेशका लागि पर्याप्त भएन ।

स्वीडेनका लागि ईब्राहिमोभिकले ५४ औं र सबाष्टियन लार्सनले ९० औं मिनेटमा गोल गरी टोलीलाई सान्त्वना जित दिलाए । फ्रान्सले क्वाटरफाईनलमा समूह सी को विजेता स्पेनसंग प्रतिस्पर्धा गर्नेछ । युरोकप फुटबलको क्वाटर फाइनल चरणका खेलहरु बिहीबारदेखि हुनेछन् ।

सबै समूहका शीर्ष दुई टोली क्वाटरफाइनलमा पुगेका छन् । हेर्नुस् अंक तालिका ।
