रेडबुल फुटसल लिगको उपाधि शंखमूलले जित्यो

शनिबार काठमाडौंको बाँसबारीस्थित चौर रिक्रियसनल सेन्टरमा भएको फाइनल खेलमा सामाखुसी फुटसललाई ३–२ ले पराजित गर्दै शंखमूलले उपाधि जितेको हो ।

खेलमा शंखमूलका लागि शेरबहादुर थापामगरले २ गोल गर्दा सन्जोग चाम्लिङ राईले १ गोल थपे ।

सामाखुसीका लागि नवीन लामा र शौरभ मगरले १–१ गोल गरे ।

एमए इभेन्ट्सको आयोजनामा पहिलोपटक भएको प्रतियोगिताको उपाधि जितेको शंखमूल फुटसलले १० लाख रुपैयाँ हात पारेको छ ।

उपविजेता बनेको सामाखुसीले ५ लाख रुपैयाँमा चित्त बुझाएको छ ।

उपाधि विजेता टोलीलाई पूर्वप्रधानमन्त्री एवं नेकपा एमालेका अध्यक्ष केपी शर्मा ओलीले ट्रफी तथा प्रमाणपत्र प्रदान गरेका थिए ।
