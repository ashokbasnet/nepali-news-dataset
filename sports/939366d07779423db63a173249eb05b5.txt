यू-१९ एशिया कप क्रिकेटका लागि खेलाडी छनौट

काठमाडौं, मंसिर १७ - आउँदो पुस १३ गतेदेखि युएईमा हुने १९ वर्ष मुनिको एशिया कप क्रिकेटका लाग नेपाल क्रिकेट संघ क्यानले १५ जना खेलाडी छनौट गरेको छ ।
दोस्रो चरणको बन्द प्रशिक्षण शिविरमा रहेका खेलाडीहरु प्रतियोगिताका लाग १५ जना खेलाडी तथा वैकल्पिक ४ जना खेलाडी छनौट गरिएको क्यानले जनाएको छ ।
छनौट हुने खेलाडीमा भुवन कार्की (कप्तान), रामनरेश गिरी (उपकप्तान) छन् । यस्तै प्रकाश विष्ट ए, ललितसिंह भण्डारी, विभत्सु थापा, सोमेश यादव, सिद्धान्त लोहनी, यज्ञमान कुमाल, सुशील क“डेल, सुनिल धमला पनि छनौट भएका छन् ।
राजु रिजाल, सोमपाल कामी, प्रेम तामाङ्ग, अमित श्रेष्ठ, आरिफ शेख पनि १५ भित्र परेका छन् । राहुल प्रताप सिंह, सुशान भारी, दिलीप नाथ र हरिशंकर साह भने बैकल्पिकमा परेका छन् ।
