रोवर्ट लेवान्डोस्कीको कीर्तिमान : ३९ वर्षमा सर्वाधिक गोलकर्ता

जेठ २ – जर्मन च्याम्पियन बार्यन म्युनिखले जितसहित यो सिजनको लिग अन्त्य गरेको छ । बुन्डेस लिगा अन्तर्गत शनिबार रातिभएको लिगको आफ्नो अन्तिम खेलमा यसअघि नै उपाधि पक्का गरेको बार्यन म्युनिखले हानोभरलाई ३–१ ले हरायो । बार्यनको जितमा मारियो गोटेजले २८ र ५४ औं मिनेटमा गरी दुई तथा रोबर्ड लेवान्डोस्कीले १२ औं मिनेटमा एक गोल गरे । हानोभरका लागि सोविएचले ६६ औं मिनेटमा एक गोल फर्काए । च्याम्पियन बार्यनले लिगका ३४ खेलबाट ८८ अंक जोड्यो । उपविजेता बनेको बोरुसिया डर्टमुण्डको ७८ अंक भयो । यो सिजन लिगमा ३० गोल गरेका बार्यन म्युनिखका लेवान्डोस्की ३९ वर्षको उमेर बुन्डेस लिगामा ३० गोल गर्ने पहिलो खेलाडी बनेका छन् । खेलपछि बार्यनले बुन्डेस लिगाको उपाधि उचाल्यो भने लेवान्डोस्कीले सर्वाधिक गोलकर्ताको ट्रफी पाए । पेप गार्डिवलाले बार्यनको प्रशिक्षकको रुपमा अन्तिम सिजनमा बार्यनलाई उपाधि दिलाए । गार्डिवला आउँदो सिजन इंग्लिस क्लब म्यानचेस्टर सिटी जाने छन् । 
– एजेन्सीको सहयोगमा
