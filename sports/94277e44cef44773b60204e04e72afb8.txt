नेपाल भर्सेस मकाउ (लाइभ भिडियो)

काठमाडौं, कात्तिक ३० – मलेसियामा भइरहेको एएफसी सोलिडारिटी कप फुटबलको उपाधिका लागि अहिले नेपालले र मकाउबिच खेल भइरहेको छ । नेपाल र मकाउबिचको फाइनल खेल मलेसियाको सारावाक रंगशालमा भइरहेको छ ।
नेपालका लागि सुजल श्रेष्ठले खेलको २९ औं मिनेटमा गोल गरेका छन् । भरत खड्काको क्रस पासमा सुजलले हेडमार्फत गोल गरेका हुन् । नेपाल अहिले १–० ले अघि छ । 

नेपाली टोलीले सेमिफाइनलमा लाओसलाई टाइब्रेकरमा ३–० ले हराएर फाइनलमा स्थान बनाएको थियो । मकाउले भने सेमिफाइनलमा बु्रनाइलाई टाइब्रेकरमा हराएर नेपालसँगको उपाधि भिडन्त पक्का गरेको हो । 
नेपालले मकाउलाई हराए इतिहास बनाउने छ । नेपाली राष्ट्रिय फुटबल टिम एसियाली फुटबल महासंघ एएफसीको प्रतियोगितामा पहिलो पटक फाइनल खेल्न लागेको हो । मकाउलाई हराएर उपाधि जित्न सके त्यो नेपाली फुटबल इतिहासमा महादेशीय आधिकारिक प्रतियोगिताको उपाधि हुनेछ ।
