एसिसी ट्वान्टी ट्वान्टी कपको तयारी पूरा

काठमाडौ, चैत १२ – मंगलबारदेखि काठमाडौमा शुरु हुने एसिसी ट्वान्टी ट्वान्टी कप क्रिकेट प्रतियोगिताको तयारी पूरा भएको छ । 

आयोजक समितिका सदस्य किरण रानाले सबै तयारी पुरा भएको जानकारी दिनुभयो । सोमबार बेलुकी व्यवस्थापकीय बैठक बसेर तयारीका विषयमा छलफल गर्ने उहाँले बताउनुभयो ।

त्यस्तै नेपाल क्रिकेट संघ क्यानले मंगलबारका लागि तीनवटा काउण्टरबाट टिकट बिक्रीको ब्यवस्था गरेको छ । बिहान ६ बजेदेखि किर्तिपुरमा मैदान वरपर स्टल राख्ने क्यानले जनाएको छ ।

क्यानले पहिलो पटक क्रिकेट हेर्नका लागि टिकटको व्यवस्था गरेको हो । प्रतियोगितामा नेपाल सहित विभिन्न दश देश सहभागी हुनेछन् ।
