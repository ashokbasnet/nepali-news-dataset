श्रीलंकाद्वारा भारत पराजित

फागुन ९, अष्ट्रेलियामा चलिरहेको त्रिकोणात्मक एक दिवसीय क्रिकेट श्रृखला अन्र्तगत मंगलवारको खेलमा श्रीलंकाले भारतलाई  ५१ रनले हराएको छ । जितपछि श्रीलंकाले फाइनलमा पुग्ने संभावना कायम राखेको छ ।  ब्रिसबेनमा जितका लागि २ सय ९० रनको लक्ष्य पछ्याएको भारतले ४५ दशमलव १ ओभरमा सवै विकेट गुमाएर २ सय ३८ रन बनायो ।

 

भारतका विराट कोहलीले ६६ तथा इरफान पठानले ४७ रन बनाए । टस जितेर पहिला ब्याटिङ्ग गरेको श्रीलंकाले ५० ओभरमा ६ विकेट गुमाउँदै २ सय ८९ रन बनाएको थियो । श्रीलंकाका एन्जिलो म्याथुज ४९ रनमा नट आउट रहे । माहेला जयवद्र्धने ४५, तिलकरत्ने दिल्सान ५१, कुमार सांगाकारा ८ र दिनेश चन्डीमल ३८ रनमा आउट भए । श्रृंखलामा १४ अंकका साथ अष्ट्रेलिया शिर्ष स्थानमा छ भने श्रीलंकाको ११ तथा भारतको १० अंक छ  ।
