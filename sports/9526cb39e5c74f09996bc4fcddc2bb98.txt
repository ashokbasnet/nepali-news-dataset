​मनाङलाई हराउँदै आर्मी राष्ट्रिय लिगको तेश्रो स्थानमा

काठमाडौं, असोज १२ - मनाङ मर्स्याङ्दी क्लबलाई हराउँदै नेपाल आर्मी राष्ट्रिय लिग फुटबलको तेश्रो स्थानमा उक्लिएको छ । ललितपुरको सातदोबाटोमा गलबार भएको दोश्रो खेलमा मनाङलाई १–० ले हराउँदै आर्मी तेश्रो स्थानमा उक्लिएको हो ।
आर्मीलाई जिताउन खेलको एकमात्र गोल नवयुग श्रेष्ठले गरे । यो जितपछि आर्मीको ११ खेलबाट २० अंक भएको छ । ११ खेलबाट १९ अंक बटुलेको मनाङ भने चौथो स्थानमा छ ।तालिकाको शीर्ष स्थानमा रहेको झापा ११ को १३ खेलबाट २४ अंक छ । 
ललितपुरको सातदोबाटोमा मंगलबार भएको पहिलो खेलमा सुदुरपश्चिमले नेपाल पुलिस क्लवलाई ४–१ को फराकिलो अन्तरले हराएको थियो ।
