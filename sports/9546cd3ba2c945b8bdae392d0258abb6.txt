बेली र फिन्च नायक, अस्ट्रेलियाले जित्यो श्रृँखला

भदौ १६ – श्रीलंकासँगको चौथो एक दिवसीय क्रिकेट अस्ट्रेलियाले ६ विकेटले जितेको छ । बुधबार राति भएको खेलमा श्रीलंकालाई हराएर अस्ट्रेलियाले पाँच एक दिवसीयको श्रृँखला ३–१ ले आफ्नो पक्षमा पारेको छ । श्रीलंकाले प्रस्तुत गरेको दुई सय १३ रनको लक्ष्य अस्ट्रेलियाले ३१ ओभरमा चार विकेटको क्षतिमा भेट्टायो । अस्ट्रेलियाका जर्ज बेलीले ८५ बलमा नटआउट ९०, एरोन फिन्चले १९ बलमा ८ चौका र तीन छक्काको मद्दतमा ५५ तथा ट्रविस हेडले ४० रन बनाए । १८ बलमा ५० रन बनाएका फिन्चले एक दिवसीय क्रिकेटमा सबै भन्दा छिटो अर्धशतक बनाउने अस्ट्रेलियाली खेलाडीको कीर्तिमानमा बराबरी गरेका छन् । उनले ग्लेन म्याक्सवेलको कीर्तिमानमा बराबरी गरेका हुन् । डम्बुलामा भएको खेलमा घरेलु टोली श्रीलंकाका सचिथ पाथिरानाले तीन विकेट लिए । यसअघि पहिलो ब्याटिङ गरेको श्रीलंकाले पूरै ५० ओभर खेल्दै सबै विकेट गुमाएर दुई सय १२ रन बनायो । श्रीलंकाका धनन्जय यी सिल्भाले ७६ तथा एन्जेलो म्याथ्युजले ४० रन बनाए । अस्ट्रेलियाका जोए हास्टिंग्सले ६ विकेट लिए । पहिलो र तेस्रो एक दिवसीयमा पनि अस्ट्रेलिया विजयी भएको थियो । दोस्रो एक दिवसीयमा भने श्रीलंकासँग ८२ रनले हारेको थियो । 
– तस्बिर : इएसपिएनक्रिकइन्फो
