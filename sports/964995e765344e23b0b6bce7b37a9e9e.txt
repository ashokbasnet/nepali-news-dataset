महिला फुटबलमा एपिएफ र आर्मी विजयी

धनगढी, पुस ८ - कैलालीको धनगढीमा संचालन भईरहेको प्रथम महिला लिग फुटबल प्रतियोगिता २०६९ अन्तर्गत आइतवार भएका खेलमा सशस्त्र प्रहरीको एपिएफ र नेपाल आर्मी क्लव विजयी भएका छन् ।

पहिलो खेलमा नेपाल एपिएफले  पुर्वाञ्चललाई ३–० गोलको अन्तरले पराजित गरेको छ । एपिएफका लागि लक्ष्मी पौडेलले ३६ र ५२ औं मिनेटमा तथा अनु लामाले ५ औं मिनेटमा गोल गरेका थिए ।
 
त्यसै गरी दोश्रो खेलमा नेपाल आर्मीले मध्यमाञ्चललाई २–० गोलले पराजित गरेको छ । त्रिभुवन आर्मी महिला टिमका लागि मनिषा चौधरी र दिपा अधिकारीले क्रमश ३१ र ७१ औं मिनेटमा गोल गरेका थिए ।
 
सोमवारको पहिलो खेल पश्चिमाञ्चल र नेपाल पुलिस बीच तथा दोश्रो खेलमा मध्यपश्चिमाञ्चल र सुदुर पश्चिमाञ्चलबीच प्रतिस्पर्धा हुने छ ।
