नेपाल कराते महासंघ पूनर्गठन

काठमाण्डौं, असोज २५ - राष्ट्रिय खेलकुद परिषद्ले नेपाल कराते महासंघ पूनर्गठन गरेको छ । परिषद्ले नेपाल सितोरियो कराते महासंघका अध्यक्ष दावा गुरुङ्गलाई महासंघमा पनि अध्यक्षको जिम्मेजारी दिइएको छ । यस अघि महासंघको अध्यक्ष पुनेन्द्रविक्रम लाखे थिए । परिषद्का अध्यक्ष एवं युवा तथा खेलकुद मन्त्री कमला रोक्काले आज निकालेको विज्ञप्तीका अनुसार सदस्य सचिव युवराज लामालाई संरक्षकको जिम्मेवारी दिइएको छ ।

 

वाईसियल उपत्यका इञ्चार्ज एवं एमाओवादी सभासद चन्द्रबहादुर थापा सागरलाई प्रथम उपाध्यक्ष बनाइएको छ । यस्तै गिता राणा र भूषण राणालाई उपाध्यक्ष बनाइएको छ । महासचिवमा ध्रुबबिक्रम मल्ललाई ल्याइएको छ । २९ सदस्यीय कार्यसमितिमा न्याय परिषद्का सदस्य उपेन्द्रकेशरी न्यौपाने, माओवादी सभासद धर्मशिला चापागाईको नाम पनि सदस्यको सूचिमा छ । मन्त्री रोक्काले निकालेको विज्ञप्तीमा महासंघलाई ३५ दिन भित्र निर्वाचन गर्न भनिएको छ । यस अघि खेल संघ गठन वा पर्ूनगठन गर्दा परिषद्का सदस्य सचिवद्धारा विज्ञप्ति जारी गर्ने चलन थियो ।

नवगठित नेपाल कराते महासंघको कार्यसमिति
१)     श्री युवराज लामा                  - संरक्षक
२)     श्री दावा गुरुङ                      - अध्यक्ष
३)     श्री चन्द्रबहादुर थापा -सागर)  - प्रथम उपाध्यक्ष
४)     श्री गीता राणा                     - उपाध्यक्ष
५)     श्री भूषण राणा                    - उपाध्यक्ष
६)     श्री धु्रवविक्रम मल्ल            - महासचिव
७)     श्री महेशकुमार श्रेष्ठ              - सचिव
८)     श्री सानुलाल श्रेष्ठ                 - कोषाध्यक्ष
सदस्यहरु:
रवि केसी, प्रकाशमोहन धौभडेल, सुरेश सिल्वाल, उपेन्द्रकेशरी न्यौपाने, अर्जुन शर्मा, विकासजङ राणा, खुमसुङ गुरुङ, नारायणबहादुर मगर, ओमकृष्ण प्रसाईं, हेमकुमार श्रेष्ठ, बलराम मित्र, मुकुन्द विष्ट, गंगालाल श्रेष्ठ, मिङमा शेर्पा, हरिशरण केसी, निवासगोपाल वैद्य, विनिता चौधरी, सरलशम्शेर राणा, शिव पाण्डे, धर्मशीला चापागाईं, पुष्पा घर्ती (विष्ट) तथा मर्दनसिंह तामाङ ।
