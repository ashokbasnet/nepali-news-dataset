​जिम्बाबेका क्याप्टेनलाई प्रतिबन्ध

जेठ ८ – जिम्बाबेका क्याप्टेन इल्टन चिकुम्बुरालाई २ एकदिवसीय क्रिकेट खेल्न प्रतिबन्ध लगाइएको छ । पाकिस्तान विरुद्धको पहिलो एकदिवसीय क्रिकेटमा स्लो ओभर रेटका कारण चिकुम्बुरालाई २ खेलको प्रतिबन्ध लगाइएको हो ।
अब चिकुम्बुराले पाकिस्तान विरुद्धका बाँकी दुवै खेल गुमाउनेछन् । पाकिस्तान विरुद्ध पहिले बलिङ गरेको जिम्बाबेलाई तोकिएको समयमा तीन ओभर कम बलिङ गरेकाले कप्तालाई कारबाही गरिएको जनाइएको छ ।आइसिसीको नियम अनुसार म्याच रेफ्री रोहन महन्नाले चिकुम्बुरालाई २ खेलेको प्रतिबन्ध र जिम्बाबे टोलीका सबै सदस्यको म्याच फि को ४० प्रतिशत जरीवाना गर्ने निर्णय गरेका हुन् ।आइसिसीको नियम अनुसार १२ महिना भित्र यस्तो गल्ती गरे कप्तानलाई निश्चित खेलको प्रतिबन्ध र खेलाडीको म्याच फि जरीवाना गर्ने गरिएको छ ।
