राष्ट्रिय क्रिकेट : जनकपुरधामद्वारा काठमाडौं पराजित

काठमाडौं, मंसिर २६ - राष्ट्रिय क्रिकेट प्रतियोगितामा क्षेत्र नम्बर ७ जनकपुरधामले विजयी शुरुवात गरेको छ ।

कीर्तिपुरको त्रिवि मैदानमा भएको खेलमा जनकपुरले क्षेत्र नम्बर ३ काठमाडौंलाई ३ विकेटले हरायो ।

 

काठमाडौंले दिएको १ सय ८६ रनको लक्ष्य ४३ दशमलव २ ओभरमा जनकपुरले ७ विकेट गुमाउदै पुरा गर्यो । उसको जितमा प्लेयर अफ दी म्याच भएका अनिल मण्डलले नटआउट १ सय ६ रनको योगदान गरे ।

प्रतियोगितामा वुधवार कीर्तिपुरमा क्षेत्र नम्बर ८ पोखरा र क्षेत्र नम्बर ६ बैतडी भिड्नेछन् भने पुल्चोकमा क्षेत्र नम्बर १ विराटनगर र सशस्त्र प्रहरीको एपिएफ क्लवबीच खेल हुनेछ ।

मंगलवार पुल्चोकमा भएको खेलमा  पोखराले विराटनगरलाई हराएको थियो ।

यो पनि पढ्नुहोस - राष्ट्रिय क्रिकेट : पोखराद्वारा विराटनगर पराजित
