​बी डिभिजन लिगमा एनआरटी र मध्यपुरको विजयी सुरुवात

काठमाडौं, भदौ ६ न्युरोड टीम एनआरटी र मध्यपुर युथ एशोसिएसनले सहिद स्मारक बी डिभिजन लिगमा विजयी सुरुवात गरेका छन् । आइतबार सुरु प्रतियोगिताको पहिलो खेलमा मध्यपुरले खुमलटार युवा क्लबलाई २–१ ले हराएको हो । 
खुमलटारले राजेन्द्र थापा मगरको गोलबाट दोस्रो मिनेटमै अग्रता लिएपनि खेलको अन्तिम मिनेटमा सम्हालिन नसक्दा हार बेहोर्नुपर्यो । मध्यपुरका लागि साजन प्रधान रसबिन डंगोलले गोल गरे । दोस्रो खेलमा एनआरटीले सामाजिक युवा क्लबलाई ६–१ ले हराएको हो । उसका लागि विश्वजित गुरुङ र रितेश मल्लले २–२ तथा प्रदीप गुरुङ र दिकेश खड्गीले १–१ गोल गरे । सामाजिक युवाका लागि भुवन बस्नेतले एक गोल फर्काए ।
