प्रहरीकी बिवाना राष्ट्रव्यापी बक्सिङ प्रतियोगिताको फाईनलमा

काठमाडौं, मंसिर २९ – नेपाल प्रहरीकी बिवाना शेर्मा तेश्रो राष्ट्रव्यापी बक्सिङ प्रतियोगिता अन्तर्गत महिलाको ४६ केजी तौलसमूहमा बिहीबार फाइनलमा प्रवेश गरेकी छिन् । सातदोबाटोस्थित अन्तर्राष्ट्रिय खेलकुद परिसरमा भएको खेलमा बिवानाले बुटवलकी नितु विकलाई १९–१३ ले पराजित गरिन् ।

 

महिलाको ४८ केजीमा पालुङकी सावित्री तामाङले बोसी गाउँकी मीना घलेलाई २१–६, एपीएफकी माया चौधरीले एफीएफकै मुगामाया पाख्रिनलाई ६–४ तथा बोसीगाउँकी सुनिता महर्जनले बोसीगाउँकै रुपा लामालाई ३–१ ले हराउदै सेमिफाइनलमा प्रवेश गरे ।

 

ललितपुर जिल्ला बक्सिङ संघद्वारा आयोजित प्रतियोगिताको पुरुष ६० केजीमा टीकाथलीका सुरेन्द्र कार्कीले नेपाली सेनाका पशुपति कुमाललाई २२–१५, प्रहरीका सुमन लामाले सुनसरीका राजेश कार्कीलाई, सल्यानका प्रेम रोका मगरले रुकुमका शैलेन्द्र रोका मगरलाई तथा मनकामनपुरका दीपेन्द्र श्रेष्ठले एफीएफका कृष्णचन्द्र श्रेष्ठलाई ३१–२७ ले पाखा लगाउदै अन्तिम चारमा स्थान बनाए ।

 

पुरुषको ६४ केजीमा सेनाका गोपाल सुनवार, भक्तपुरका प्रवीण माकजु, प्रहरीका भुपेन्द्र थापा र एपीएफका विकास लामाले सेमिफाइनलमा स्थान पक्का गरे । यस्तै पुरुषको ६९ केजीमा नवलपरासीका कुमार खा“ड ठकुरी, तार्केश्वरका सुजन थापा, एपीएफका भूपेन्द्र विष्टले अन्तिम चारमा स्थान सुरक्षित गरे । पुरुषको ७५ केजीमा एपीएफका देवेन्द्र महर्जन सेमिफाइनलमा पुगे ।
