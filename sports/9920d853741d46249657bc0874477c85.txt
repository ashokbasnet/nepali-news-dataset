एनसेल कपबाट जाउलाखेल बाहिरियो

काठमाडौं, असोज १० - जाउलाखेल युथ क्लव एनसेल कप राष्ट्रिय फुटबल प्रतियोगिताबाट बाहिरिएको छ । काठमाडौंको दशरथ रंगशालामा वुधवार भएको दोश्रो खेलमा सरस्वति क्लवसँग १–० ले पराजित भएपछि जावलाखेलको क्वाटर फाइनलमा पुग्ने संभावना सकिएको छ । सरस्वतिलाई जिताउन खेलको एक मात्र गोल छैटौ मिनेटमा गणेश विकले गरेका थिए ।

 

जितपछि सरस्वतिको क्वाटर फाइनल पुग्ने संभावना कायम छ । प्रतियोगितामा पहिलो जित हात पारेको सरस्वति ३ अंक सहित समुह डीको तेश्रो स्थानमा छ । यो समुहमा रहेका नेपाल पुलिस र बौद्धको समान ४ अंक छ ।
