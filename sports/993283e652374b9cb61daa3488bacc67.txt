क्यानका कार्यवाहक अध्यक्ष शाहको निधन

काठमाडौं, माघ १२ – नेपाल क्रिकेट संघ क्यानका कार्यबाहक अध्यक्ष तारणीबिक्रम (टिबी) शाहको निधन भएको छ । क्यान्सर पीडित उहाँको आइतबार राती नर्भिक अस्पतालमा उपचारको क्रममा निधन भएको क्रिकेट विश्लेषक उपेन्द्र भट्टराईले जानकारी दिनुभयो ।
लिभर क्यान्सर भएका शाहलाई उपचारको लागि बेलायत लाने तयारी भैरहेको थियो । स्वास्थ्य अवस्था विग्रिएपछि शाहलाई आइतबार बिहान मात्र अस्पताल भर्ना गरिएको थियो । शाहका दुई छोरी अमेरिका र बेलायतमा रहेका उनीहरु आएपछि मात्रै अन्त्येष्टि गरिने पारिवारिक स्रोतले जनाएको छ । उहाँका श्रीमती र दुई छोरी हुनुहुन्छ ।
