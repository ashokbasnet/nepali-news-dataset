​स्केटबोर्डमा यस्तो कला (तस्बिरसहित)

विराटनगर, पुस ९ – पूर्वाञ्चलमा जारी सातौं राष्ट्रिय खेलकुद २०७३ मा स्केट बोर्ड तथा स्केटिङ्गको प्रदर्शन खेल देखाइएको छ । 
नेपाल स्केटिङ्ग तथा स्केटबोर्ड संघको आयोजनामा विराटनगरस्थित शहिद रङ्गशालमा भएको प्रदर्शनी खेलमा खेलाडीहरुले स्केटबोर्ड तथा स्केटिङ्गका विभिन्न कला प्रदर्शन गरेका थिए । 
नेपालमा छरिएर रहेको स्केटबोर्ड तथा स्केटिङ्ग खेलाडीहरुलाई एउटै छानामुनी ल्याई नेपालमा पनि स्केटबोर्ड तथा स्केटिङ्ग खेलको विकास र विस्तार गर्ने तथा नेपाललाई यस खेलमार्फत विश्व खेल मञ्चमा चिनारी गराउने उद्देश्य रहेको संघका अध्यक्ष अच्युत खनालले जानकारी गराए । 
सातौं राष्ट्रिय खेलकुदमा स्केट बोर्ड तथा स्केटिङ्गलाई प्रदर्शन खेलको रुपमा मात्र समावेश गरिएको छ ।
