नेपाल पुलिस पोखरा कपको फाइनलमा

कास्की, पुस ३० – नेपाल पुलिस क्लब पोखरामा जारी मनकामना केवलकार पोखराकप  फुटबलको फाइनलमा प्रवेश गरेको छ । बुधबार भएको सेमिफाइनल खेलमा ए डिभिजन लिग च्याम्पियन मनाङ मर्स्याङदीलाई २–१ ले पराजित गर्दै फाइनलमा प्रवेश गरेको हो ।
पुलिसका लागि भरत साह र जुमानु राईले गोल गरे । मनाङका लागि अनिल गुरुङले एक गोल गरे । खेलको ८३ औं मिनेटमा हेमन गुरुङ दोहोरो पहेंलो कार्ड पाएर १० खेलाडीमा सिमित भएको मनाङले गोल गर्ने केही राम्रा मौका पाएपनि त्यसको सदुपायोग गर्न सकेन ।
पुलिसले अब बिहीबार हुने थ्रीस्टार र सशस्त्र प्रहरीको एपिएफ क्लबबीचको खेलको विजेतासँग फाइनल खेल्ने छ ।
