मनाङका नबिन न्यौपानेलाई १ वर्षको प्रतिबन्ध

काठमाडौं, माघ २९ - अखिल नेपाल फुटवल संघ एन्फाले मनाङ मर्स्याङदी क्लवका खेलाडी नविन न्यौपानेलाई १ बर्षको प्रतिवन्ध लगाएको छ ।
ए डिभिजन लिग अन्तर्गत थ्री स्टार क्लवविरुद्धको खेलमा रेफ्रि सुदिस पाण्डेमाथि हातपात गरेको प्रमाणित भएपछि न्यौपानेलाई १ बर्षको प्रतिवन्ध लगाइएको एन्फाले जनाएको छ ।
न्यौपानेले एन्फाले आयोजना गरेका तथा एन्फाको अनुमति लिएर देशभरि हुने कुनैपनि खेलमा १ बर्षसम्म खेल्न पाउने छैनन् ।
एन्फाले त्यही खेलमा मनाङका समर्थकले प्याराफिटका कुर्सी तोडफोड गरेको भन्दै क्लवलाई  ३८ हजार ५ सय रुपैयाँ जरिवान तिराउने निर्णय पनि गरेको छ ।
