एन्डी मरे फ्रेन्च ओपन टेनिसको सेमिफाइनलमा

काठमाडौं, जेठ २० । ब्रिटिस खेलाडी एन्डी मरे फ्रेन्च ओपन टेनिसको सेमिफाइनलमा पुगेका छन् ।फ्रान्सको पेरिसमा जारी प्रतियोगिताको क्वार्टरफाइनलमा घरेलु खेलाडी रिचार्ड ग्यास्केलाई पाखा लगाउँदै मरे अन्तिम चारमा पुगेका हुन् ।ग्यास्केविरुद्धको खेल मरेले ५–७, ७–६, ६–० र ६–२ ले आफ्नो पक्षमा पारे । दोस्रो वरीयताका मेरेले अब सेमिफाइनलमा साविक विजेता स्वीस खेलाडी स्टानीस्लास वावरीङ्काको सामना गर्नेछन् ।क्वार्टरफाइनलमा स्पेनका अल्बर्ट रामोस भिलानोसलाई ६–२, ६–१ र ७–६ ले हराउँदै तेस्रो वरीयताका वावरीङ्का सेमिफाइनलमा पुगेका थिए ।यता, महिलातर्फ अष्ट्रेलियाकी समन्था स्टोसर र स्पेनकी गार्बीने मुगुरुजा सेमिफाइनलमा प्रवेश गरेका छन् ।क्वार्टरफाइनलमा अष्ट्रेलियन खेलाडी स्टोसरले बुल्गेरियाकी पिरेन्कोभालाई ६–४ र ७–६ ले हराएन् भने स्पेनकी मुगुरुजाले अमेरिकाकी शेलबी रोजर्स्लाई ७–५ र ६–३ ले पाखा लगाइन् ।
