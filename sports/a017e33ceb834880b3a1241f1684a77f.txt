एपिएफ भीमनारायण गोल्डकप फुटबलको सेमिफाइनलमा

धनकुटा, चैत ३१ -  हजारौं घरेलु दर्शकलाई निराश बनाउने क्रममा आयोजक धनकुटालाई १–० ले हराउँदै सशस्त्र प्रहरीको एपिएफ क्लब सहिद भीमनारायण अन्तराष्ट्रिय आमन्त्रण फुटवल प्रतियोगिताको सेमिफाइनलमा पुगेको छ ।

एपिएफका लागिसन्तोष श्रेष्ठले खेलको २१ औं मिनेटमा निर्णायक गोल गरे । मध्य भागबाट दिएको पासलाई सदुपयोग गर्दै सन्तोषले दर्शनीय गोल गरेका थिए ।

उनी प्रतियोगिताको म्यान अफ द म्याच समेत घोषित भए ।  उनलाई धनकुटाका प्रहरी उपरीक्षक सुर्यप्रसाद उपाध्ययले पुरस्कार प्रदान गरे ।

एपिएफ क्लबले साविक विजेता विर्तामोड युथ क्लबसँग बैशाख २ गते पहिलो सेमिफाइनल खेल खेल्ने छ ।
