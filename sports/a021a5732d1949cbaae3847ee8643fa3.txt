बार्सिलोनाले जित्यो, नेइमार नायक

साउन १२ – अमेरिकामा भएको मैत्रीपूर्ण खेलमा स्पेनिस क्लब बार्सिलोनाले इंग्लिस क्लब म्यानचेस्टर युनाइटेडलाई हराएको छ । बिहीबार बिहान अमेरिकाको मेरील्याण्डमा भएको खेलमा बार्सिलोनाले म्यानचेस्टर युनाइटेडलाई १–० ले हराएको हो । बार्सिलोनाको जितमा पिएसजी जाने तयारीमा रहेको भनिएका नेइमाले ३१ औं मिनेटमा गरेको गोल नै निर्णायक बन्यो । खेलमा म्यानचेस्टर युनाइटेडले गोल गर्ने केही राम्रा अवसर सिर्जना गरेपनि गोल भने गर्न सकेन । यो हारसँगै युनाइटेडको प्रिसिजन अमेरिका भ्रमण सकिएको छ ।
