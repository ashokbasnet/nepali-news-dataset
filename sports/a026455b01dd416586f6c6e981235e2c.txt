अन्तिम ६ मिनेटमा दुई गोल, चौथो चरणमा म्यानचेस्टर युनाइटेड

पुस २२ – जोसे मोरिन्होको टिम म्यानचेस्टर युनाइटेड एफए कप फुटबलको चौथो चरणमा प्रवेश गरेको छ । तेस्रो चरण अन्तर्गत शुक्रबार राति घरेलु मैदानमा भएको खेलमा डर्बी काउन्टीलाई २–० ले हराउँदै म्यानचेस्टर युनाइटेडले अघिल्लो चरणमा स्थान पक्का गरेको हो । म्यानचेस्टर युनाइटेडको जितमा जेसी लिङ्गार्ड र रामेलु लुकाकुले गोल गरे । पहिलो हाफमा डर्बी काउन्टीले स्टार खेलाडीले भरिएको डर्बी काउन्टीलाई गोलरहित बराबरीमा रोकेको थियो । तर दोस्रो हाफमा त्यो पनि खेलको अन्तिम ६ मिनेटमा म्यानचेस्टर युनाइटेडले दुई गोल गर्‍यो र नतिजा आफ्नो पक्षमा पार्‍यो । लिङ्गार्डले ८४ औँ मिनेटमा गोल गर्दै युनाइटेडलाई अग्रता दिलाए । ९० औँ मिनेटमा लुकाकुले सुन्दर गोल गरेपछि मोरिन्होको टिम युनाइटेड २–० ले विजयी भयो र अघिल्लो चरणमा स्थान बनाउन सफल रह्यो । खेलको अन्तिम समयसम्म अघिल्लो चरण प्रवेशका लागि रि–प्ले म्याच हुने देखिएको भए पनि अन्तिम ६ मिनेटमा युनाइटेड नतिजा आफ्नो पक्षमा पार्न सफल भएको हो ।
