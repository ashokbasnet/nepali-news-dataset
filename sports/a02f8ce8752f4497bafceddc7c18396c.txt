रुकुममा चेसको क्षेत्रीय प्रतियोगिता हुने

आदर्श के.सी/उज्यालो। रुकुम, पुस ३ - पछिल्लो समय रुकुममा चेसको तिव्र विकास भैरहेको समयमा चेसको क्षेत्रीय प्रतियोगिता पनि रुकुममा नै हुने भएको छ । रुकुमका पाँच विद्यालयमा हाल विषयगत रुपमा चेसको कक्षा नै संचालन गरि चेसका नया खेलाडीहरु उत्पादन भैरहेको छ । विश्व बुद्धिचाल महासघको आर्थिक सहयोग, नेपाल बुद्धिचाल महासंघको प्राविधिक सहयोग र जिल्ला बुद्धिचाल संघको संयोजनमा संचालन भएको चेसिन विद्यालय कार्यक्रम अन्तर्गत करीब पाँच सय नयाँ चेसका बिद्यार्थीहरु उत्पादन भएका छन् ।
आगामी पौष १४ बाट १६ सम्म अंन्तर विद्यालय प्रतियोगिता, १६ देखि १८ सम्म रुकुम जिल्ला सिनियर चेस च्याम्पियनचिप तथा मध्यपश्चिम क्षेत्रीय प्रतियोगितको लागि छनौट, १९ देखि २१ सम्म मध्यपश्चिमका १५ जिल्लाको सहभागितामा क्षेत्रिय प्रतियोगिता तथा राष्ट्रिय प्रतियोगिताको छनौट कार्यक्रम हुने भएको छ । क्षेत्रीय च्याम्पियनसिपको आयोजना नेपाल बुद्धिचाल सघंको आयोजनामा र विद्यालय तथा जिल्ला च्याम्पिनसिपको आयोजना जिल्ला बुद्धिचाल सघ रुकुमले गर्ने जिल्ला बुद्धिचाल स‌घ रुकुमका सचिव जित कुमार शाहले जानकारी दिनु भयो ।
खेलमा भाग लिनको लागी कक्षा दुई देखि कक्षा ४ सम्म, कक्षा पाँच देखि दशसम्म र तिन विधामा खेल संचालन हुने नेपाल बुद्धिचाल संघका केन्द्रिय सदस्य तथा विद्यालय चेस प्रशिक्षक ज्ञानेन्द्र महर्जनले जानकारी दिनु भयो । प्रतियोगितामा विजय हुने खेलाडीलाई नगद पुरस्कार सहित मेडल र प्रमाणपत्रको ब्यवस्था गरिएको आयोजकले जानकारी दिएको छ ।
