डिभिजन थ्री क्रिकेटको तयारीमा रहेको नेपाली टोली अभ्यास खेलमा विजयी

काठमाडौं, कात्तिक २ – डिभिजन थ्री क्रिकेटको अभ्यासका लागि श्रीलंकामा रहेको नेपाली टिमले अभ्यास खेलमा स्थानीय कोल्ट्स क्रिकेट क्लबलाई ७ विकेटले हराएको छ ।
१ सय ५२ रनको लक्ष्य नेपालले ३५ ओभरमा मात्र ३ विकेट गुमाएर भेट्टायो ।
नेपाललाई जिताउन कप्तान पारस खड्काले ६७ र ज्ञानेन्द्र मल्लले नटआउट ५६ रन बनाए । पहिले ब्याटिङ गरेको कोल्ट्सले ४४ ओभरमा १ सय ५१ रन बनाएको थियो । सागर पुनले ५ विकेट लिए । नेपालले भोलि अन्तिम अभ्यास खेलमा कम्बाइन इलेभेन क्लबसँग खेल्नेछ । ४ दिनपछि मलेसियामा हुने डिभिजन थ्री प्रतियोगितामा नेपालले बर्मुडा, युगान्डा, सिंगापुर, अमेरिका र मलेसियासँग खेल्नेछ ।
