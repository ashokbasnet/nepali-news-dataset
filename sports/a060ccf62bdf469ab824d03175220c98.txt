हङकङसामू बंगलादेशले दियो १ सय ९ रनको लक्ष्य

काठमाडौं, चैत १६ – ट्वान्टी ट्वान्टी विश्वकपमा बंगलादेशले हङकङसामू १ सय ९ रनको लक्ष्य प्रस्तुत गरेको छ ।
बंगलादेशमा जारी प्रतियोगितामा टस हारेर पहिले ब्याटिङ गरेको बंगलादेशले १६ दशमलव ३ ओभरमा १ सय ८ रन बनायो ।
उसका लागि शकिव अल हसनले सर्वाधिक ३४ रन बनाए । यस्तै अनामुल हकले २६ र कप्तान मुस्फिकर रहमानले २३ रन बनाए ।
बलिङतर्फ हङकङका नदिम अहमदले चार, निजाकात खानले तीन तथा तनवीर अफजलले दुई र इरफान अहमदले एक विकेट लिए ।
