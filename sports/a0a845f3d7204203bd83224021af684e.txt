रियल मड्रिड विजयी, रोनाल्डो र जेसेको गोल

फागुन ६ – च्याम्पियन्स लिग अन्तर्गत प्रिक्वाटरफाइलनको पहिलो लेगमा रियल मड्रिड विजयी भएको छ । रियल मड्रिडले बुधबार राति इटालियन क्लब रोमालाई उसकै घरेलु मैदानमा भएको खेलमा २–० ले हरायो । रियलको जितमा क्रिष्टियानो रोनाल्डो र जेसे रोड्रिग्वेजले एक एक गोल गरे । ५७ औं मिनेटमा रोनाल्डोले गोल गर्दै रियल मड्रिडलाई सुरुवाती अग्रता दिलायो । रोनाल्डोले यो सिजनामा ३३ गोल गरिसकेका छन् । ८६ औं मिनेटमा जेसेले गोल गर्दै २–० को जित दिलाए । होम एण्ड अवेका आधारमा हुने खेलको दोस्रो लेग रियलको घरेलु मैदानमा फागुन २५ गते हुनेछ । यस्तै बुधबार राति नै भएको अर्को खेलमा उल्फबर्गले केएए जेन्टलाई ३–२ ले हराएको छ । जेन्टको घरेलु मैदानमा भएको प्रिक्वाटरफाइनलको पहिलो लेगमा उल्फबर्गले जित निकालेको हो । दोस्रो लेग उल्फबर्गको मैदानमा फागुन २५ गते हुनेछ ।
– एजेन्सीको सहयोगमा
