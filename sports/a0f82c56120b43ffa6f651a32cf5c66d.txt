एकप्लेट मःम जति गोल हान्ने, आधा प्लेट खाने : हरिवंश आचार्य

काठमाडौं, जेठ २३ – देशका वरिष्ठ नेता र कलाकार यतिबेला काठमाडौंको हलचोक मैदानमा जम्मा भएका छन् । मैत्रीपूर्ण फूटबल खेल्न उनीहरु जमघट भएका हुन् । पातलो जर्सीमा ठूला भुँडी हल्लाउँदै उनीहरु रमाइलोसँग खेल खेल्ने तयारीमा छन् ।
खेल सुरु हुनुअघि कलाकार टोलीका कप्तान वरिष्ठ हाँस्यव्यंग्य कलाकार हरिवंश आचार्यले एक प्लेट मःम जति गोल गर्ने र आधा प्लेट मःम जति गोल खाने ठट्यौली प्रतिकृया दिनुभयो । आफ्नो भुँडी पनि फूटबल जस्तो भएको भन्दै उहाँले हाँस्दै भन्नुभयो, ‘सधैं फूटबल बोकेर हिँड्नेलाई गोल गर्न के को गाह्रो ?’भूकम्प पीडितको लागि सहयोग संकलन गर्न राजनीतिक दलका नेता र कलाकारबीच मैत्रीपूर्ण फूटबल हुन लागेको हो ।
