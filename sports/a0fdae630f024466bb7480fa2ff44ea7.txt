राप्रपा नेपालको खेलकुद संघ गठन

काठमाडौं, चैत १० - पुराना गोल रक्षक लोकबहादुर शाहीको अध्यक्षतामा राष्ट्रिय प्रजातन्त्र पार्टी नेपालको खेलकुद संगठन “राष्ट्रिय खेलकुद संघ, नेपाल” को गठन भएको छ ।

२४ सदस्यीय संघमा विभिन्न खेलकुद संग सम्वन्धित ब्यक्तिहरुको संलग्न छन् ।

संघको चार उपाध्यक्षमा प्रताप अधिकारी (ब्याडमिन्टन), मणी शाह, अजित राज भण्डारी र रमेश शाही (फुटबल) र संजीव कुमार शर्मा कराँते रहेका छन् । महासचिवमा फुटबलका गणेश पाण्डे रहेका छन् ।

यस्तै सदस्यहरुमा फुटबलका मुकेश शाही, राजेश मानन्धर, जीवन लामा, मृगेन्द्र मिश्र, राजुमान तुलाधर, रवी महत, राजेश हमाल, शन्त माझी र कुमार महर्जन, माउन्टेनियरिङकी सुस्मिता मास्के र शिभास्वरी राई, भारत्तोलनका अनिल पिया, बास्केटबलका सिकेन्द्र महर्जन, करातेका गोपाल खड्का, क्योकुसिनका प्रेमबहादुर लामा र फिफा सहायक रेफ्री विना श्रेष्ठ रहेका छन् ।

संघको सल्लाहकारमा दमन बस्नेत र ओलम्पियन बक्सिङग खेलाडी उमेश मास्के रहेका छन् ।

संघलाई शुभकामना व्यक्त गर्दै राष्ट्रिय प्रजातन्त्र पार्टीका अध्यक्ष एवं खेलाडी कमल थापाले खेलमा मात्र अनुशासन र समावेसी भएको प्रति औल्याउंदै हारलाई स्वीकार गर्न सक्ने क्षमता भएको कुरा ब्यक्त गर्नुभयो ।

रापप्रा नेपालले खेलकुदलाई उच्च प्रार्थमिकतामा राखेको र राप्रपा नेपाल सरकारमा आएमा खेलकुदमा आमुल परिवर्तन हुने विश्वास दिलाउनु भयो । यसका साथै अध्यक्ष थापाले खेलाडी तथा खेलकर्मीहरुलाई संगठनमा आवद्ध हुन आह्वान गर्नुभयो ।
