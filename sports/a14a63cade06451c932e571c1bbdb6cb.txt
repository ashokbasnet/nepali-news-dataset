बेलारुससँग हार्‍यो रिपब्लिक अफ आएरल्याण्ड

जेठ १८ – युरोकप फुटबल सुरु हुनुपूर्वको आफ्नो अन्तिम मैत्रीपूर्ण खेलमा रिपब्लिक अफ आएरल्याण्ड पराजित भएको छ । मंगलबार राति भएको खेलमा रिपब्लिक अफ आएरल्याण्डलाई बेलारुसले २–१ ले हराएको हो । बेलारुसको जितमा २० औं मिनेटमा मिखाइल हार्डजाइचक र ६३ औं मिनेटमा माक्सिम वालाडज्कोले एक एक गोल गरे । रिपब्लिक अफ आएरल्याण्डका लागि ७२ औं मिनेटमा स्टिफन वर्डले एक गोल फर्काए । समूह इमा रहेको रिपब्लिक अफ आएरल्याण्डले युरोकपको पहिलो खेलमा जुन १३ मा स्वीडेनसँग खेल्ने छ ।
यस्तै मंगलबार राति नै भएको अरु मैत्रीपूर्ण खेलमा नाजेरियाले लग्जेम्बर्ग र सर्बियाले इजरायललाई समान ३–१ तथा अस्ट्रियाले माल्टालाई २–१ ले हरायो ।
– एजेन्सीको सहयोगमा
