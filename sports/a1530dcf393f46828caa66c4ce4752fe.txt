कीर्तिपुरको पोस्टमा शंखमूलको १५ गोल

काठमाडौं, मंसिर ४ । राजधानीमा जारी रेडबुल फुटसल लिगअन्तर्गत् शनिबार भएका खेलहरुमा बानेश्वर रिक्रियस्नल सेन्टर र शंखमूल फुटसल विजयी भएका छन् ।

समूह ‘बी’को खेलमा बानेश्वरले ह्वाइटहर्स फुटसललाई ३–२ ले पराजित गर्‍यो ।

शनिबारै भएको समूह ‘बी’को खेलमा शंखमूल फुटसलले कीर्तिपुर फुटसल माथि १५–३ को फराकिलो जित हासिल गर्‍यो ।

खेलमा शंखमूलका लागि सन्जोग चाम्लिङ राई र शेरबहादुर थापामगरले ४–४ गोल गरे ।
