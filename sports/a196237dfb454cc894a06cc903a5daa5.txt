​एन्फा कार्यसमितिको चुनाव : मतदाताकाे अन्तिम नामावली सार्वजनिक (सूचीसहित)

काठमाडौं, फागुन ४ – चैत १४ गते हुने कार्यसमितिको चुनावको लागि अखिल नेपाल फुटबल संघ एन्फाले मतदाताको अन्तिम नामावली सार्वजनिक गरेको छ ।
एन्फाले शुक्रबार ७७ जना मतदाताको अन्तिम नामावली सार्वजनिक गरेको हो । एन्फाले जिल्ला फुटवल संघ, मुख्य क्लबका प्रतिनिधि, प्रशिक्षक संघ, रेफ्री संघ, महिला संघ र खेलाडी संघबाट मतदाताको अन्तिम नामावाली टुंगो लगाएको हो । एन्फाको अध्यक्षको लागि कर्माछिरिङ शेर्पा र मणि कुँवरले उम्मेद्वारी दिने घोषणा गरिसकेका छन् । 
वर्तमान अध्यक्ष नरेन्द्र श्रेष्ठले पनि सम्मेलन मणि कुँवरलाई नै समर्थन गर्ने जनाउनुभएको छ । कर्माछिरिङ शेर्पालाई भने एन्फाका उपाध्यक्षहरु किशोर राई, विजयनारायण मानन्धर र वीरबहादुर खड्का साथै, एन्फाका पूर्व सिइओ इन्द्रमान तुलाधर र राष्ट्रिय टिमका पूर्व प्रशिक्षक कृष्ण थापालगायतको समर्थन छ । शेर्पा एन्फा शुद्धीकरण अभियानका प्रमुख व्यक्ति पनि हुनुहुन्छ । 
हेर्नुहोस् नामावली
