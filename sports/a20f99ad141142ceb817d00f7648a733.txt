आर्सनल अन्तिम १६ मा, जिरउडको पहिलो ह्याट्रिक

मंसिर २४ – आर्सलन च्याम्पियन्स लिग फुटबलको नकआउट चरण प्रवेश गरेको छ । बुधबार राति भएको खेलमा ओलम्पिकासलाई ३–० ले हराएको आर्सनल समुह एफको उपविजेताको रुपमा अन्तिम १६ मा पुगेको हो । आर्सनलको जितमा तीनै गोल ओलभर जिरउडले गरे । २९ औं मिनेटमा जिरउडले गोल गर्दै आर्सनललाई सुरुवाती अग्रता दिलाए । ४९ औं मिनेटमा जिरउडले व्यक्तिगत दोस्रो गोल गरेपछि आर्सनलको अग्रता दोब्बर भयो । ६७ औं मिनेटमा पाएको पेनाल्टीको अवसरलाई सदुपयोग गर्दै जिरउडले ह्याट्रिक पुरा गरे । जिरउडको यो आर्सनलका लागि पहिलो ह्याट्रिक हो । ९ अंक जोडेको उपविजेताको रुपमा नकआउट चरणमा पुगेको हो । योसँगै आर्सनल लगातर १६ सिजनमा अन्तिम १६ मा पुगेको छ । समुह विजेताको रुपमा बार्यन म्युनिखले यसअघि नै अन्तिम १६ मा स्थान बनाएको थियो । बुधबार राति भएको खेलमा बार्यन म्युनिखले डाइनामो जाग्रेबलाई २–० ले हरायो । बार्यन म्युनिखको १५ अंक भएको छ । चेल्सीसँग पराजित भएको ओलम्पिकास च्याम्पियन्स लिगबाट बाहिरिएपनि युरोपा लिग खेल्न पाउने भएको छ । ओलम्पिकासको पनि ९ अंक नै छ । तीन अंक जोडेको जाग्रेब भने अन्तिममा छ । 
– एजेन्सीको सहयोगमा
