फिफाका पूर्व महासचिव वाल्कालाई १२ वर्षको प्रतिबन्ध

फागुन १ – अन्तर्राष्ट्रिय फुटबल महासंघ फिफाका पूर्व महासचिव जेरोम वाल्कामाथि १२ वर्षसम्म फुटबलसम्बन्धी कुनै पनि गतिविधि गर्न नपाउने गरी प्रतिबन्ध लागेको छ । फिफाको स्वतन्त्र अनुशासन कमिटीले भ्रष्टाचार संलग्न भएको भन्दै वाल्कालाई १२ वर्षको प्रतिबन्ध लगाएको हो । विश्वकपको टिकट बिक्रीमा भ्रष्टाचार गरेको आरोप लागेका बाल्काले ७० हजार ८ सय पाउण्ड स्टर्लिङ जरिवाना पनि तिर्नु पर्नेछ ।
वाल्काका वकिलले भने उनले केही गलत काम नगरेको दाबी गरेका छ । वाल्कामाथि प्रतिबन्ध लगाउने निर्णयले फिफाको अनुशासन कमिटी विश्वशनिय र स्वतन्त्र नरहेको पुष्टी भएको वाल्काका वकिलले जारी गरेको वक्तव्यमा उल्लेख छ ।
वाल्कामाथिको प्रतिबन्ध राजनीतिक रुपले प्रेरित निर्णय रहेको र यसले न्याय नभएको वकिलको दाबी छ । वाल्का गएको सेप्टेम्बरमा बिदामा गएका थिए ।
उनलाई अर्को सूचना नआएसम्म काममा नर्फकन भनिएको थियो । उनलाई वर्खास्त गरिएको खबर जनवरीमा मात्रै पुष्टी भएको थियो । वाल्का सन् २००७ मा फिफाको महासचिव बनेका थिए ।
– एजेन्सीको सहयोगमा
