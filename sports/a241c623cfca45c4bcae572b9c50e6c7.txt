फ्रान्सलाई २–० ले हराउँदै स्पेन सेमिफाइनलमा (भिडियो)

असार १० – साविक विजेता स्पेन यूरो कप फूटबलको सेमिफाईनलमा प्रवेश गरेको छ । शनिबार राति फ्रान्सलाई शून्यका विरुद्ध दुई गोलले हराउँदै स्पेन सेमिफाईनल प्रवेश गरेको हो ।

 

सेमिफाईनलमा स्पेनले बुधवार पोर्चुगलको सामना गर्नेछ । यूक्रेनमा भएको खेलमा स्पेनलाई जिताउन दुवै गोल जाभी अलोन्सोले गरे । ४६ हजार १ सय ४५ दर्शकका सामू १९ औँ मिनेटमा जाभी अलोन्सोको गोलमा अग्रता लिएको स्पेनले खेलको अन्त्यमा ईञ्जुरी समयमा पाएको पेनाल्टी सदुपयोग गर्दै दुई शुन्यको जित सुनिश्चित गर्‍यो ।

स्पेनको दबाब रहेको खेलमा फ्रान्सले केही प्रहार गरे पनि स्पेनी गोलकीपर ईकर कासिलासले असफल पारिदिए । प्रतियोगिताको अन्तिम क्वार्टरफाईनलमा आइतबार राति ईंग्ल्याण्ड र ईटली भिड्नेछन् ।

फ्रान्स र स्पेनको खेलको हाइलाइट्स्ः
