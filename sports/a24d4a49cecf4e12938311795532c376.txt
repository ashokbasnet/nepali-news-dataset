आइपिएलका खेल मुम्बई, पुणे र नागपुरमा हुनेमा आशंका

चैत २५ – भारतको एक अदालतले इन्डियन प्रिमियर लिग आइपिएल क्रिकेट अन्तर्गत महाराष्ट्रमा हुने खेल अन्यत्र सार्न आग्रह गरेको छ । महाराष्ट्रमा पानीको समस्या रहेकाले मुम्बई, पुणे तथा नागपुरमा हुने तय भएका आइपिएलका खेल त्यहाँ नगराइ अन्यत्र सार्नु पर्ने मुम्बई उच्च अदालतलेको भनाई  छ । महाराष्ट्रमा पानीको गम्भीर संकट रहेको र आइपिएल प्रतियोगिताको क्रममा बढी पानी प्रयोग हुने भएकाले त्यहाँ प्रतियोगिता गर्नु उचित नहुने अदालतको ठहर छ । तर बिसिसिआईले भने प्रतियोगिताको तालिका परिवर्तन गर्नु सम्भवन रहेको बताएको छ ।
मैदान हरियो बनाइ राख्न प्रयोग गर्ने पानी पिउन लायक नहुने र त्यसमा पनि आफूहरुले पानी किनेर प्रयोग गर्ने गरेको बिसिसिआईको भनाई छ । खेलका टिकट बिक्री भइसकेकाले पनि तालिका परिवर्तन गर्न सम्भव नरहेको बिसिसिआईले बताएको छ । बिसिसीआईले यस्तो बताएपछि अदालतले पानीको आपूर्ति नै बन्द गर्न सकिने जनाएको छ । यस विषयमा बिसिसिआईले बिहाबार अदालतलाई जवाफ दिँदैछ । एक गैरसरकारी संस्थाले पानीको अभाव रहेकाले महाराष्ट्रमा आइपिएलका खेल गर्न नदिन माग गर्दै दायर गरेको मुद्दामा अदालतले यस्तो बताएको हो । यस पटको आइपिएलका खेल आउँदो शनिबार देखि सुरु हुँदैछ । महाराष्ट्रमा आइपिएलका १९ खेल हुने छन् । 
– एजेन्सीको सहयोगमा
