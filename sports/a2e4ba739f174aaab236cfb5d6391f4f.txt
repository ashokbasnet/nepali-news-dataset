१४ ग्राण्डस्लाम जितेका नाडाल पहिलो चरणबाटै बाहिर

माघ ५ - चौंध वटा ग्राण्डस्लाम जितेका राफेल नाडाल अष्ट्रेलियन ओपन टेनिसको पहिलो चरणबाटै बाहिरिएका छन् । आफ्नै देशका फर्नान्डो भडेस्कोसँग पराजित भएर उनी पहिलो चरणबाट बाहिरिएका हुन् । 
उनले सन् २००९ मा अष्ट्रेलियन ओपनको उपाधि जितेका थिए । नाडाल आफ्नो खेल जीवनमै पहिलोपटक यसरी पहिलो चरणबाटै बाहिरिएका हुन् । चार घण्टा ४० मिनेट चलेको खेलमा भडेस्कोले नाडाललाई पाँच सेट नै हराएर जीवनकै सुखद जित हात पारे । ३२ वर्ष भडेस्को आफूले नाडाललाई कसरी हराएँ, आफै छक्क परेको प्रतिक्रिया दिएका छन् । 
यस्तै विश्व नम्बर दुई एण्डी मुर्रे अस्ट्रेलियन ओपन टेनिसको दोस्रो चरणमा प्रवेश गरेका छन् ।  बिहान भएको खेलमा मुर्रेले जर्मनीका किशोर खेलाडी अलेक्जेन्डर जाभेरेभलाई हराएका हुन् । यस्तै अमेरिकी भेनस विलियम्स अस्ट्रेलियन ओपन टेनिसको पहिलो चरणबाट बाहिरीएकी छन् । अस्ट्रेलियाकी जोहन्ना कोनटसँग पराजित भएपछि आठौं बरियताकी विलियम्स बाहिरिएकी हुन् ।
