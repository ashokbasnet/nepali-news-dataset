रोजर्स कपको फाइनलमा फेडेरर पराजित

साउन २६ – रोजर्स कप टेनिसको उपाधि फ्रान्सका जो विल्फ्रेड सोंगाले जितेका छन् ।
स्वीट्जरल्याण्डका खेलाडी पूर्व विश्व नम्बर १ रोजर फेडेररलाई ७–५ र ७–६ ले हराउँदै सोंगाले पहिलो पल्ट रोजर्स कपको उपाधि जितेका हुन् । सोंगाले तेश्रो चरणमा विश्व नम्बर १ नोभाक जोकोभिक, क्वार्टरफाइनलमा एन्डी मुर्रे र सेमिफाइनलमा ग्रिगोर दिमित्रोभलाई हराएका थिए ।
यस्तै महिला तर्फको उपाधि पोल्याण्डकी एग्नीएस्का राडवान्स्काले जितेकी छन् । फाइनलमा अमेरिकी भेनस विलियम्सलाई ६–४ र ६–२ को सेटमा हराउँदै राडवान्स्काले पहिलो पल्ट रोजर्स कप टेनिसको उपाधि हात पारेकी हुन् । भेनसले सेमिफाइनलमा आफ्नै बहिनी सेरेना विलियम्सलाई र राडवान्स्काले रुसकी एकतेरिना माकारोभालाई हराएका थिए ।
