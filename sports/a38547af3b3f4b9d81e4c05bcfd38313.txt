सहारा क्लबको एकेडेमी भवन र खेलमैदान उद्घाटन

पोखरा, माघ २६ – पोखराको सहारा क्लवले स्थापना गरेको सहारा एकेडेमी भवन र फूटवल मैदानको शुक्रबार उद्घाटन भएको छ । 

एकेडेमीको अखिल नेपाल फुटबल संघ एन्फाका अध्यक्ष गणेश थापाले उद्घाटन गर्नुभयो । क्लबले करिब १ करोड २७ लाख रुपैयाँको लागतमा एकेडेमी भवन निर्माण गरेको अध्यक्ष विक्रम थकालीले जानकारी दिनुभयो ।

फुटबल मैदान चाहिँ २५ लाख रुपैयाँको लागतमा निर्माण गरिएको हो । क्लवले पोखराको दोविल्लामा २८ लाख ५० हजार रुपैयाँमा खरिद गरेको २६ रोपनी जग्गामा एकेडेमी तथा फुटबल मैदान निर्माण गरेको हो ।

एकेडेमीमा आगामी बैशाखदेखि देशभरबाट छनौट गरिएका कठिन परिस्थिति तथा विपन्न वर्गका ३० जना वालवालिकालाई फूटवल सिकाइनेछ ।
