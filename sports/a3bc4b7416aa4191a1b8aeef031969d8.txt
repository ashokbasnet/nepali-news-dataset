नेपाली क्रिकेट टोली मलेसिया प्रस्थान

काठमाडौ, वैशाख १६ – (अपडेट) एसिसी प्रिमियर लिगमा सहभागी हुन नेपाली राष्ट्रिय क्रिकेट टोली मंगलबार मलेसिया गएको छ ।
खेलाडी र प्रशिक्षक र ब्यबस्थापक सहितको टोली दिउँसो क्वालालम्पुर प्रस्थान गरेको नेपाल क्रिकेट संघ क्यानले जनाएको छ ।
नेपालले बिहीबार पहिलो खेल युएईसंग खेल्ने छ । नेपाल र युएई यसअघिको एसिसी एलिट ट्रफी प्रतियोगिताको सयुक्त विजेता हुन् । यसअघि एसिसीले इमर्जिङ र एलिट प्रतियोगिता गर्ने गरेकोमा पहिलो पटक प्रिमियर लिग आयोजना गरेको हो ।
एसिसीले एसियाका टेष्ट मान्यता नपाएका शीर्ष वरियतामा रहेका टिमबीच पहिलो पटक लिग गर्न लागेको हो । राउन्ड रोबिनका आधारमा हुने प्रतियोगितामा नेपाल र युएईसहित हङकङ, अफगानिस्तान, ओमान र आयोजक मलेसिया सहभागी छन् ।
