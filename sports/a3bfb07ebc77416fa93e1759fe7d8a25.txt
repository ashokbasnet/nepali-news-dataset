विश्वकपको अभ्यास खेलमा अष्ट्रेलियाद्वार भारत पराजित

काठमाडौं, माघ २५ - विश्वकप क्रिकेटको अभ्यास खेलमा अष्ट्रेलियाले भारतलाई १ सय ७ रनले हराएको छ । ३ सय ७२ रनको लक्ष्य पछ्याएको भारतलाई ४५ दशमलव १ ओभरमा २ सय ६५ रनमा अलआउट गर्दै अष्ट्रेलिया विजयी भएको हो ।
भारतका अम्बायती रायडुले ६६ र शिखर धवनले ५९ रन बनाएपनि टिमलाई जिताउन सकेनन् । यसअघि टस जितेर ब्याटिङ रोजेको अष्ट्रेलियाले ४८ दशमलव २ ओभरमा ३ सय ७१ रन बनायो । अष्ट्रेलियाका ग्लेन म्याक्सवेलले १ सय २२ र डेभिड वार्नरले १ सय ४ रन बनाए ।
