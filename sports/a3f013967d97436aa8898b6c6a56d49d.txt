बार्सिलोनालाई हराउँदै चेल्सी च्याम्पियन्स लिगको फाइनलमा

बैशाख १३ – डिफेन्डिङ्ग च्याम्पियन बार्सिलोनालाई हराउँदै चेल्सी च्याम्पियन्स लिग फुटबलको फाईनलमा पुगेको छ । सेमिफाईनलको दोश्रो लेगमा मंगलवारराती चेल्सीसंग २/२ को बराबरीमा रोकिंदै समग्रमा ३–२ को हारसंगै बार्सिलोना घरेलु मैदानमा हार ब्योहोर्न बाध्य भयो ।

 

जोन टेरी रातो कार्ड खाँदै बाहिरिएपछि दबाबमा परेपनि ९० औं मिनेटमा चेल्सीका फर्नान्डो टोरेसले गोल गरेपछि चेल्सीले फाईनलमा स्थान सुरक्षित गरेको हो । खेलको ३५ औं मिनेटमा सर्गियो बस्क्वेटको गोलसंगै अग्रता लिएको बार्सिलोनाका लागि दोश्रो गोल ४३ औं मिनेटमा आन्द्रेस इनेष्टाले गरे ।
चेल्सीका लागि रमायर्स सान्तोसले ४५ औं मिनेटमा र टोरेसले ९० औं मिनेटमा गोल गरे । बार्सिलोना सेमिफाईनलको पहिलो लेगमा चेल्सीसंग १ शुन्यले हारेको थियो ।
