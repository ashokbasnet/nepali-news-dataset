सागमा उसुको प्रतिस्पर्धा सकियो : राजेशले नेपालका लागि उसुमा जिते १२ औं पदक

सुफल काफ्ले/उज्यालो । सिलोङ, माघ २७ - बाह्रौ दक्षिण एशियाली खेलकुदको स्वर्ण पदकको आशा गरिएको उसुमा नेपालले जम्मा १ स्वर्ण, १० रजत र १ काश्य जितेको छ ।
बुधबार भएको नेपालको अन्तिम फाइनलमा पुरुषको सान्सौतर्फ ५६ किलो तौल समूहमा राजेश चौधरी भारतका रवि पाञ्चलसँग पराजित हुँदै रजत पदकमा रोकिए । यो सँगै नेपालले उसुमा बुधबार छैटौं रजत पदक जितेको हो ।
बुधबार नै भएको फाइनलमा सान्सौतर्फ झरना गुरुङ, जुनी राई र बिन्दु पुन मगरले रजत पदकमा चित्त बुझाएका थिए भने थाउलोतर्फको ताइजिक्वान र ताइचियानको संयुक्त स्पर्धामा सविता राईले तथा पुरुष तर्फको यो स्पर्धामा हरिप्रसाद गोलेले रजत पदक जितेका थिए ।
उसुमा पदक जित्ने खेलाडीहरु
स्वर्ण
१. निमा घर्ती मगर 
रजत पदक
१. विजय सिञ्जाली (उसु)
२. सुस्मिता तामाङ (उसु)
३. युवराज थापा (उसु)
४. विश्व बुढा मगर (उसु)
५. हरिप्रसाद गोले (उसु)
६. सविता राई (उसु)
७. झरना गुरुङ (उसु)
८. जुनी राई (उसु)
९. बिन्दु पुन मगर (उसु)
१०. राजेश चौधरी (उसु)
कास्य पदक
१‍. सराेज पुन
