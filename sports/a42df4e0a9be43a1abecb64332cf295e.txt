वेष्ट इन्डिज क्रिकेट बोर्ड विश्वकै अदक्ष : ब्रावो

चैत २५ –आइसिसी ट्वेन्टी–ट्वेन्टी विश्वकप विजेता वेष्ट इन्डिजका अल राउण्डर डवेन ब्रावोले वेष्ट इन्डिज क्रिकेट बोर्ड डब्लुआइसिबी विश्वकै सबै भन्दा अदक्ष बोर्ड रहेको बताएका छन् । ट्वेन्टी–ट्वेन्टी विश्वकपका लागि खेलाडीलाई चाहिने सामग्री पनि बोर्डले व्यवस्था गर्न नसकेको ब्रावोको भनाई छ । उनले भने ‘हामी प्रतियोगिताका लागि भारत पुग्यौं, तर जर्सीमा खेलाडीको नाम पनि लेखिएको थिएन ।’ ब्रावोले डब्लुआइसिबीका अध्यक्ष डावे कामेरोन घमण्डी र अपरिपक्क रहेको पनि बताए । भारतमा रहँदा टिमका प्रशिक्षकले प्रशिक्षण क्याम छोडेर जर्सीमा खेलाडीको नाम तथा नम्बर लेखाएर ल्याएको ब्रावोको भनाई छ । आफूहरुले पूरै विश्वकपका खेल क्याप बिनानै खेलेको उनले बताए । ट्वेन्टी–ट्वेन्टी कप्तान डरेन सामीले पनि इंग्ल्याण्डलार्एै फाइनलमा चार विकेटले हराएपछि पुरस्कार वितरण समारोहमा डब्लुआइसिबीको आलोचना गरेका थिए ।
– एजेन्सीको सहयोगमा
