तेक्वान्दो खेलाडी रोहितले विहे गरे

काठमाडौं, भदौ १६ – तेक्वान्दोका राष्ट्रिय खेलाडी रोहित तामाङले विवाह  गरेका छन् । सिन्धुपाल्चोकका तेक्वान्दो खेलाडी रोहितले नुवाकोटकी सुनिता तामाङसँग विवाह गरेका हुन् । 
२६ वर्षका रोहित र २१ वर्षकी सुनिता दुई वर्ष अघिदेखि प्रेम सम्बन्धमा थिए । स्वास्थ्यकर्मी रुपमा कार्यरत सुनितासँग रोहितले बुधबार विधिवत रुपमा विवाह गरेका हुन् । माउन्ट एभरेष्ट अन्तर्राष्ट्रिय आमन्त्रण तेक्वान्दोमा रजत पदक जितेका रोहितको विवाहमा परिवारका साथै तेक्वान्दो राष्ट्रिय टोलीका सदस्य, प्रशिक्षक तथा तेक्वान्दोकर्मीको उपस्थिती  थियो । रोहितले लण्डन ओपन तेक्वान्दो प्रतियोगितामा कास्य पदक समेत जितेका थिए ।
