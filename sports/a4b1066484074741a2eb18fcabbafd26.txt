एन्टाका पदाधिकारी र खेलाडी तेक्वान्दो युनियनमा प्रवेश

काठमाडौं, साउन ५ - विघटित अखिल नेपाल तेक्वान्दो संघ (एन्टा) का केहि पदाधिकारी र खेलाडी शनिबार राष्ट्रिय तेक्वान्दो युनियन नेपालमा प्रवेश गरेका छन् ।
विघटित एन्टाका कोषाध्यक्ष पदमबहादुर राणालगायतका पदाधिकारी र खेलाडी गरी करिब ५ सय जना युनियनमा प्रवेश गरेको कोषाध्यक्ष राणा स्वयंले जानकारी गराएका छन् ।
युनियनका अध्यक्ष शिव कोइराला, महासचिव राजकुमार कार्की, प्रमुख प्रशिक्षक एकनाथ थापालगातले एन्टा पदाधिकारी र खेलाडीलाई खादा तथा टीका लगाइ स्वागत गरेका थिए ।
