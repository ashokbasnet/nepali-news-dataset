उत्तर कोरियाका हकी खेलाडी दक्षिण कोरियामा

माघ ११ –प्योङच्याङ अाेलम्पिकमा सहभागी हुन दक्षिण कोरियामा उत्तर कोरियाका खेलाडी पुगेका छन् ।
उत्तर कोरियाको प्रतिनिधिमण्डलसहित १२ जनाको खेलाडी टोली दक्षिण कोरियाको सीमा पार गरेर प्योङच्याङ जाँदै गरेको बीबीसीले जनाएको छ ।

उनीहरु प्योङयाङ पुगेर ट्रेनीङमा सहभागी हुने जनाइएको छ । केही हप्ता अगाडि दुवै कोरियाको सयुक्त टोलीले एउटै झण्डामा दक्षिण कोरियामा हुने ओलम्पिकमा सहभागी हुने सहमति गरेका थिए ।
गएको शनिबार अन्तराष्ट्रिय ओलम्पिक कमिटिले उत्तर कोरियाका १२ जना खेलाडीलाई दक्षिण कोरियाका २३ खेलाडीसँगै सहभागी हुन अनुमति दिएपछि उत्तर कोरियाका खेलाडी दक्षिण कोरिया गएका हुन् ।
उत्तर कोरियाका २२ जना एथलेट्स दक्षिण कोरियामा फेब्रुअरी ९ मा हुने ओलम्पिकमा सहभागी हुनेछन् ।
