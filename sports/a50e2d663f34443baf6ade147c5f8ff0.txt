रुपन्देहीको लगातार दोस्रो जित, अत्तरिया ४२ रनले पराजित

बुधबार धनगढीमा भएको खेलमा शक्ति गौचनको कप्तानीमा रहेको रुपन्देही च्यालेन्जर्सले ज्ञानेन्द्र मल्लको सीवाईसी अत्तरियालाई ४२ रनले हरायो ।

रुपन्देहीले दिएको १३० रनको लक्ष्य पछ्याएको अत्तरिया ८७ रनमै समेटियो ।

अत्तरियाका लागि कप्तान ज्ञानेन्द्र मल्लले ३० रन जोड्दा विनोद लामाले अविजित १८ रनको योगदान दिए ।

बलिङतर्फ रुपन्देहीका शहाव आलमले ४ विकेट लिए ।

यसअघि, खेलमा पहिले ब्याटिङ गरेको रुपन्देहीले निर्धारित् २० ओभरमा ६ विकेट गुमाएर १२९ रन जोडेको थियो ।

रुपन्देहीका लागि राजेश पुलामीमगरले ३१ रन तथा प्रकाश केसीले २९ रनको योगदान दिए ।

अत्तरियाका विनोद लामा र प्रदीप ऐरीले २–२ विकेट लिए ।
