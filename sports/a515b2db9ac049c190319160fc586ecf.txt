लिग १ मा पेरिस जर्मेन विजयी

भदौ १४ – फ्रान्सको चर्चित फुटबल प्रतियोगिता लिग १ कपमा साविक विजेता पेरिस सेन्ट जर्मेन विजयी भएको छ । आइतबार राती भएको खेलमा जर्मेनले एएस मोनाकोलाई ३–० ले पराजित गर्यो । 
पहिलो हाफ गोलरहित बराबरीमा सकिएको खेलमा तीनवटै गोल दोश्रो हाफमा भएका थिए । ५७ औं मिनेटमा काभानीले जर्मेनका लागि गोलको खता खोलेका थिए । ७३ औं मिनेटमा काभानीले ब्याक्तिगत तथा टोलीका लागि दोश्रो गोल गरे । ८३ औ मिनेटमा लाभेजीले गोल गर्दै जर्मेनलाई सहज जित दिलाए । जितपछि ४ खेलमा १२ अंक जोडेको जर्मेन लिग तालिकाको शीर्ष स्थानमा रहेको छ । समान खेलमा ५ अंक जोडेको मोनाको भने १३ औं स्थानमा रहेको छ । आइतबार रातीनै भएका खेलमा सेन्ट इटिनेले बास्टियालाई २–१ ले र बोडक्सले नान्टेसलाई २–० ले पराजित गरे ।
