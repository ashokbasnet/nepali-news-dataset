कास्कीको हेम्जामा बन्जी जम्पको सफल परिक्षण

पोखरा, भदौ ३० - कास्कीको हेम्जामा साहसिक खेल बन्जी जम्पको सफल परीक्षण भएको छ ।
हाईग्राउण्ड एडभेन्चर नेपाल प्रालिले सुरु गर्न लागेको बन्जी जम्पको सफल परीक्षण भएको हो ।
पहिले ७० किलोग्रामको सामानलाई फालेर परीक्षण गरिएको र ५ दिनदेखि प्राविधिक र कर्मचारीहरुले बन्जी जम्प गरेका प्रालिका अप्रेसन म्यानेजर दिनेश मर्हजनले जानकारी दिनुभयो ।
प्रालिले जिप फ्लायरको सफलतासँगै पोखरामा अर्को साहसिक खेल बन्जी जम्प सञ्चालनमा ल्याउन लागेको हो । बन्जी जम्प निर्माणको काम सकिएको जानकारी दिदै मर्हजनले अबको १ हप्तामा बन्जी जम्प सुरु हुने बताउनुभयो ।
बन्जी जम्पकोे ७० फिट उचाइको लागि करिब २० फिटको टावर बनाएको छ भने करिव १८ फिट गहिरो पौडी पोखरी निर्माण भैरहेको म्यानेजर मर्हजनले जानकारी दिनुभयो ।
पोखरीमा स्थानीय खोलाको पानी प्रयोग गरिएको छ । बन्जी जम्प निर्माण गर्न ७ करोड रुपैयाँ लगानी भएको छ भने यसअघि जिप लाइनका लागि १३ करोड रुपैयाँ खर्च भएको थियो । पर्यटकीय क्षेत्र सराङकोटको डाँडाबाट कास्कीको हेम्जा याम्दीसम्म १ किलोमिटर ८ सय मिटरको दुरीमा जिपफ्लायर रहेको छ । सराङकोटको टावरबाट हेम्जाको याम्दीमा रहेको अर्को टावरसम्म २ वटा केवल टांगिएको र त्यसैबाट झर्ने ब्यवस्था मिलाईएको प्रालिले जनाएको छ ।
