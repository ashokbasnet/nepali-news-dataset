ए डिभिजन सुपर लिग : थ्रीस्टार क्लब उपाधिनजिक

काठमाडौ, चैत १० – थ्रीस्टार क्लव सहिद स्मारक ए डिभिजन लिगको उपाधि नजिक पुगेको छ । 

दशरथ रंगशालामा शनिबार रानीपोखरी कर्नर टीम आरसीटीलाई २–० ले हराउदै थ्रीस्टारले उपाधि जित्ने सम्भावना बलियो बनाएको हो ।

दुई खेल बाँकी छँदा थ्रीस्टारको ४२ अंक भएको छ भने दोश्रो स्थानमा रहेको मनाङ मर्स्याङ्दीको ३७ अंक छ । एक खेल कम खेलेको एनआरटीको ३५ अंक छ । थ्रीस्टारले अबको १ खेल जिते वा दुवै खेलमा बराबरी खेलेपनि उपाधि जित्नेछ । थ्रीस्टारले मछिन्द्र र आर्मीसंग खेल्न बाँकी छ ।

तेश्रो मिनेटमा नै विजय गुरुङको गोलमा अग्रता लिएको थ्रीस्टारका लागि फेमी जोस्वाले ४० औ मिनेटमा गोल थपेका थिए ।

यसअघि शनिबार नै भएको खेलमा मछिन्द्र क्लबलाई ३–० ले हराएर मनाङ मर्स्याङ्दी दोश्रो स्थानमा पुगेको छ ।
