लिभरपुलको लगातार तेश्रो जित

काठमाडौं, वैशाख ५ – इंग्लिस प्रिमियर लिग फुटबल लिभरपुलले लगातार तेश्रो खेल जितेको छ । त्यसक्रममा उसले आइतबार बेलुकी भएको खेलमा बर्नमाउथलाई २–१ ले हराएको हो । लिभरपुललाई जिताउन रोबर्टो फर्मिन्हो र ड्यानिअल स्टुरिजले गोल गरे भने बर्नमाउथका लागि खेलको अन्त्यमा जोसुवा किङले गोल फर्काए पनि त्यो गोलले हार टार्न सकेन । जितसँगै लिभरपुल ५१ अंकसहित लिगको आठौं स्थानमा उक्लेको छ ।
सातौ स्थानको साउथह्याम्पटन गोल अन्तरका आधारमा अघि रहेपछि उसले लिभरपुलको भन्दा २ खेल कम खेलेको छ । पराजित बर्नमाउथ भने ४१ अंकसहित १३ औं स्थानमा छ ।
