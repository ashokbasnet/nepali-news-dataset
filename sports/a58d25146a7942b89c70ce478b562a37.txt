च्याम्पियन्स लिगको सेमिफाइनलमा बार्सालाई बार्यन र रियललाई युभेन्टस प्रतिद्वन्दी

वैशाख ११ –च्याम्पियन लिग फुटबलको सेमिफाइनल ड्र सार्वजानिक भएको छ । शुक्रबार सर्वाजानिक भएको ड्र अनुसार स्पेनिस च्याम्पियन बार्सिलोनाले जर्मन च्याम्पियन बार्यन म्युनिख प्रतिद्वन्दी पाएको छ ।
त्यस्तै डिफेण्डिङ च्याम्पियन रियल मड्रिड र इटालियन क्लब युभेन्टस फाइनल प्रवेशका लागि प्रतिस्पर्धा गर्ने भएका छन् । बार्सिलोना र बार्यनले वैशाख २२ मा तथा रियल र युभेन्टसले वैशाख २३ ६ मा सेमिफाइनलको पहिलो लेग खेल्नेछन् । दोस्रो लेग  भने वैशाख २९ र ३० गते हुनेछ ।
प्रतियोगिताको क्वाटरफाइनलमा बार्सिलोनाले फ्रान्सको पेरिस सेन्ट जर्मेन र बार्यनले पोर्चुगिच क्लब एफसी पोर्तो लाई पाराजित गर्दै सेमिफाइनल प्रवेश गरेका हुन् । यस्तै रियल मड्रिडले आफ्नै देशको एथ्लेटिको मड्रिड तथा युभेन्टसले फ्रन्सेली क्लब मोनाकोलाई पाखा लगाउँदै अन्तिम चारको यात्रा गरेको थियो ।
– एजेन्सीको सहयोगमा
