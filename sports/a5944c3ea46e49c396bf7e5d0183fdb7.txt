इंग्लिस प्रिमियर लिगमा सन्डरल्याण्ड विजयी

चैत २३ – इंग्लिस प्रिमियर लिग फुटबलमा सन्डरल्याण्ड विजयी भएको छ । आइतबार राति भएको खेलमा सन्डरल्याण्डले न्युक्यासललाई १–० ले पराजित गरेको हो । ४५ औं मिनेटमा जर्मेन डिफोले गरेको भलि गोल नै सन्डरल्याण्डको जितका लागि प्रयाप्त बन्यो । जितपछि ३१ खेलबाट २९ अंक जोडेको सन्डरल्याण्ड १५ औं स्थानमा उक्लिएको छ भने न्युक्यासल समान खेलबाट ३५ अंक सहित १३ स्थानमा छ । यस्तै आतबार राति नै भएको अर्को खेलमा टोटनह्याम र बर्नलीले गोल रहित बराबरी खेल्दै अंक बाँडेका छन् । ३१ खेलबाट ५४ अंक जोडेको टोटनह्याम छैटौं स्थानमा छ भने समान खेलबाट २६ अंक जोडेको बर्नली पुछारबाट तेस्रो स्थानमा छ र उसले रेलिगेशनको खतरा टार्न सकेको छैन ।
– एजेन्सीको सहयोगमा
