पोखरा कपमा सशस्त्रको शानदार सुरुआत, रञ्जनले गरे ह्याट्रिक  

पोखरा, चैत ३० । पोखरा कप फुटबल प्रतियोगिताको पाँचौ संस्करणमा सशस्त्र प्रहरीले विजयी सुरुआत गरेको छ ।मंगलबार पोखरा रंगशालामा भएको उद्घाटन खेलमा सशस्त्रले बाराको सिमरामाथि ४–० को फराकिलो जित हासिल गरेको हो ।सशस्त्रलाई जिताउनेक्रममा रञ्जन विष्टले ह्याट्रिक गरे भने नवीन लामाले एक गोल थपे ।कास्की जिल्ला फुटबल संघले आयोजना गरेको प्रतियोगितामा नेपालका ११ तथा भारतको एक टिमले सहभागिता जनाएका छन् ।
