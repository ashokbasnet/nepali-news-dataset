ट्वान्टी ट्वान्टी विश्वकपः भारत र पाकिस्तानको खेल आज

चैत ७ – बंगलादेशमा भइरहेको ट्वान्टी ट्वान्टी विश्वकप क्रिकेट अन्तर्गत सुपर टेनको प्रतिस्पर्धा शुक्रबार देखि शुरु हुँदैछ ।
पहिलो खेलमा परम्परागत प्रतिद्वन्द्वी भारत र पाकिस्तान भिड्दैछन् । खेल बेलुका सवा ७ बजे मिरपुरको शेरे बंगला नेशनल स्टेडियममा हुनेछ । भारत र पाकिस्तानले एक÷एक पल्ट ट्वान्टी ट्वान्टी विश्वकप प्रतियोगिता जितेका छन् ।
भारतले सन् २००७ मा पहिलो ट्वान्टी ट्वान्टी विश्वकपको फाइनलमा पाकिस्तानलाई पाँच रनले हराएको थियो । यस्तै पाकिस्तानले सन् २००९ मा श्रीलंकालाई हराएर उपाधि जितेको थियो ।
सुपर टेनअघि भएको पहिलो चरणको प्रतिस्पर्धामा समुह ए बाट बंगलादेश सुपर टेनमा पुगिसकेको छ । बंगलादेश, भारत, वेष्टइन्डिज, पाकिस्तान र अष्ट्रेलियाको समूहमा प्रतिस्पर्धा गर्नेछ ।
समूह बी बाट सुपर टेन प्रवेश गर्ने टोलीको टुंगो शुक्रबार लाग्नेछ । समूह बी मा जिम्बाब्बे, आयरल्याण्ड, नेदरल्याण्ड र युएई रहेका छन् । बिजेता टिमले श्रीलंका, ईंग्ल्याण्ड, न्यूजील्याण्ड, दक्षिण अफ्रिकाको टिममा रहेर सुपरटेनको खेल खेल्नेछ ।
