त्रिकोणात्मक क्रिकेटको उपाधि भारतलाई

असार २८ – त्रिकोणात्मक क्रिकेट श्रृंखलाको उपाधि भारतले जितेको छ ।
ट्रिनिडाडको क्वीन्सपार्क ओभल मैदानमा श्रीलंकालाई १ विकेटले हराउँदै भारतले उपाधीमा कब्जा जमाएको हो ।
२ सय २ रनको लक्ष्य भारतले ९ विकेटको क्षतिमा २ बल बाँकी छँदा भेट्टायो । भारतको जितमा कप्तान महेन्द्रसिंह धोनी नायक बने । अन्तिम ओभरमा १५ रन आवश्यक परेका बेला धोनीले दुई छक्का र एक चौका हान्दै टिमको जित सुनिश्चित गरेका हुन् ।
५२ बल खेलेका धोनीले ५ चौका र २ छक्का सहित नटआउट ४५ रनको योगदान गरे । रोहित शर्माले टिमका लागि सर्वाधीक ५८ रन जोडे । यस्तै सुरेश रैनाले ३२, दिनेश कार्तिकले २३ र शिखर धवनले १६ रन बनाए ।
श्रीलंकाका रंगना हेराथले ४, शामिन्दा ईराङ्गाले २ तथा सुरङ्गा लकमल, एन्जेलो म्याथ्यूज र लासिथ मालिङ्गाले समान १/१ विकेट लिए । पहिले ब्याटिङ गरेको श्रीलंका ४८ दशमलव ५ ओभरमा २ सय १ रन बनाएर अलआउट भयो ।
श्रीलंकाका कुमार सांगाकाराले ७१ र लाहिरु थिरिमन्नेले ४६ रनको योगदान गरे । भारतका रविन्द्र जडेजाले ४ तथा रविचन्द्रन आश्विन, भुवनेश्वर कुमार र ईशान्त शर्माले समान २/२ विकेट लिए । भारतीय कप्तान धोनी प्लेयर अफ द म्याच तथा भुवनेश्वर कुमार प्लेयर अफ द सिरिज भए ।
