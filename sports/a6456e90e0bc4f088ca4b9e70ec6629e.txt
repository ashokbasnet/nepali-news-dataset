आइपिएल क्रिकेट : दिल्लीको लगातार पाँचौ हार

बैशाख ४ – आइपिएल क्रिकेटमा मंगलबार राति रोयल च्यालेन्जर्स बेंगलोरले दिल्ली डेयरडेभिल्सलाई हराएको छ । लगातार पाँचौ खेल गुमाउने क्रममा दिल्लीले सुपर ओभरमा हार बेहोर्‍यो । 

दुवै टिमले २० ओभरमा १ सय ५२ रन बनाएपछि खेल सुपर ओभरमा धकेलिएको थियो । सुपर ओभरमा बेंगलोरले १५ रन बनायो भने दिल्ली ११ रनमा समेटियो । बेंगलोरका एबी डिभिलियर्सले लगातार दुई छक्का सहित १३ र क्रिस गेलले २ रन बनाए ।

जवाफी ब्याटिङमा उत्रिएको दिल्लीले ११ रन मात्र जोड्न सक्यो । दिल्लीले सुपर ओभरमा दुई विकेट गुमाएको थियो । इरफान पठानले एक चौका र एक छक्का सहित ११ रन जोडेपनि डेभिड वार्नर र बेन रोहरर बिना रन आउट भएपछि दिल्ली हार ब्योहोर्न बाध्य भयो ।

जितपछि ६ खेलबाट ८ अंक जोडेको बेंगलोर अंक तालिकमा शीर्ष स्थानमा छ भने दिल्ली अंक बिहीन पुछारमा छ ।
