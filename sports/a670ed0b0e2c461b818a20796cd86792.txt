मनाङ मर्स्याङ्दी सफल पोखरा कपको फाइनलमा

काठमाडौं, कात्तिक १३ – साविक विजेता मनाङ मर्स्याङ्दी क्लव तेश्रो सफल पोखरा कप फुटवलको फाइनल प्रवेश गरेको छ ।
प्रतियोगिताको पहिलो सेमिफाईनलमा नेपाल आर्मीलाई २–१ ले हराउँदै मनाङले उपाधि यात्रा कायमै राखेको हो ।
दीपक राईले १२ औं मिनेटमा गोल गर्दै मनाङलाई अग्रता दिलाएको खेलमा आर्मीका सुरेन्द्र तामाङले बराबरी गोल गरेपनि मनाङका विशाल राई बीले निर्णायक गोल गरे ।
मनाङले उपाधिका लागि थ्री स्टार र हङकङ नेप्लिज फुटवलबीचको बिजेतासँग खेल्नेछ ।
