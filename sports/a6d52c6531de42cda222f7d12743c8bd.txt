नदाल र फेडेरर उपाधिका लागि भिड्ने, महिला उपाधिका लागि दिदी–बहिनीबीच भिडन्त

सेमिफाइनलमा आफ्नै राष्ट्रका स्टानिस्लास वावरिन्कालाई पराजित गर्दै स्वीस खेलाडी फेडेरर तथा बुल्गेरियन खेलाडी ग्रिगोर दिमित्रोभलाई हराउँदै स्पेनिस खेलाडी नदाल फाइनलमा पुगेका हुन् ।

शुक्रबार नदालले खेल ६–३, ५–७, ७–६, ६–७ र ६–४ ले जिते ।

आइतबार हुने फाइनल भिडन्त भने निकै रोमान्चक हुने अनुमान गरिएको छ । पछिल्लो समय घाइते भइ दुबै खेलाडीहरु कोर्टमा उपस्थित भएका थिएनन् ।

फेडेररले १७ तथा नदालले १४ ग्रान्डस्लाम टेनिस जितेका छन् ।

महिलामा दिदी–बहिनीको भिडन्तमहिला एकलको उपाधिका लागि अमेरिकन दिदी–बहिनीहरु भेनस र सेरेना विलियम्स शनिबार भिड्दैछन् ।
