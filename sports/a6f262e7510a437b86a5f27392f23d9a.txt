छैटौं राष्ट्रिय खेलकुद : साईक्लिङमा अजयलाई स्वर्ण

काभ्रे, फागुन १४ - छैटौं राष्ट्रिय खेलकुद प्रतियोगिता अन्र्तगत काभ्रेको धुलिखेल रेश कोर्षमा आयोजित साईक्लिङ प्रतियोगिता अन्तरगत पुरुषको खेलमा ६ ल्याप अर्थात ३६ किमीको दुरी २ घन्टा १ मिनट १८ सेकेन्डमा पुरा गर्दै काठमाडौंका अजय पण्डित क्षेत्रीले स्वण पदक जितेका छन् ।

 

यो दुरी २ घन्टा ६ मिनट १५ सेकेन्डमा पुरा गर्दै काठमाडौंकै राजकुमार श्रेष्ठले रजत र २ घन्टा ८ मिनट ४४ सेकेन्डका साथ काठमाडौंका नारायण गोपाल महर्जनले कास्य पदक हात पारेका छन् ।
महिलातर्फ काठमाण्डौकी निर्जला ताम्राकारले स्वर्ण पदक प्राप्त गरिन् । उनले ४ ल्याप अर्थात २४ किमीको दुरी १ घन्टा ५३ मिनट र ५९ सेकेन्डमा पुरा गरेकी थिईन् । नुवाकोटकी रक्षा रानामगरले २ घन्टा ०० मिनट ०४ सेकेन्डमा पुरा गर्दै रजत र मध्यमाञ्चलकी सिता रिमालले २ घन्टा ४० मिनट २६ सेकेन्डले पुरा गर्दै कास्य पदक प्राप्त गरिन् ।
