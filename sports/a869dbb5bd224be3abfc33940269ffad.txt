पुनर्बहाली भएपछि चार पदाधिकारी एन्फामा प्रवेश, काबा अध्यक्ष, महासचिवले स्वागत् गरेनन्

काठमाडौं, जेठ ३१ । गत वर्ष बर्खास्तमा परेका अखिल नेपाल फुटबल संघ (एन्फा)का चार पदाधिकारी पुनबर्हाली भएको १२ दिनपछि एन्फा प्रवेश गरेका छन् ।गत जेठ १९ गतेको एन्फा कार्यसमितिको बैठकले उपाध्यक्षत्रय कर्माछिरिङ शेर्पा, विजयनारायण मानन्धर र किशोर राई तथा सदस्य पंकज चन्दलाई पुनर्बहाली गर्ने निर्णय गरेको थियो ।सोमबार एन्फामा प्रवेश गरेका चार पदाधिकारीलाई एन्फाका कर्मचारीहरुले स्वागत् गरे पनि पदाधिकारीले भने रुची देखाएनन् ।एन्फा प्रवक्ता एवं सीइओ इन्द्रमान तुलाधरले कार्यव्यस्तताका कारण कार्यबाहक अध्यक्ष, महासचिव, कोषाध्यक्षलगायतले स्वागत् गर्न नसकेको हामीलाई जानकारी दिए ।तुलाधरले चार पदाधिकारीले फिफाको निर्देशनअनुसार आफूहरुलाई पुनर्बहाली गरेकामा धन्यवाद व्यक्त गर्दै साधारणसभा पनि छिट्टै गर्न आग्रह गरेको बताए ।प्रवक्ता तुलाधरले छिट्टै कार्यसमितिको बैठक बसेर साधारणसभा बोलाइने जानकारीसमेत दिए ।साधारणसभाले नयाँ अध्यक्षको चयन गर्नेछ ।फाइल फोटो
