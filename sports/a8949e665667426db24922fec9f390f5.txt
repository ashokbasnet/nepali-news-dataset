फ्रेन्च ओपन टेनिसः नाडालको कीर्तिमानी जित

जेठ २९ – फ्रेन्च ओपन टेनिसको उपाधि विश्व नम्बर चार राफायल नाडालले जितेका छन् । पेरिसमा शनिबार राति भएको फाइनलमा विश्व नम्बर तीन स्टानिसलास वावरिन्कालाई हराएर नाडालले १० औं पटक फ्रेन्च ओपन टेनिसको उपाधि जितेका हुन् । स्पेनिस नाडालले स्वीस वावरिन्कालाई ६–२, ६–३ र ६–१ को सोझो सेटमा हराएका हुन् । योसँगै नाडाल ओपन एरामा सबैभन्दा धेरै पटक उपाधि जित्ने खेलाडी बनेका छन् । सेमिफाइनलमा विश्व नम्बर एक बेलायती एण्डी मुर्रेलाई हराएर फाइनलमा स्थान बनाएका वावरिन्काले फाइनलमा नाडाललाई कडा चुनौती अनुमान गरिएको थियो । तर उनी नाडालसामु कमजोर देखिए । नाडालले यसअघि सन् २०१४ मा फ्रेन्च ओपनको उपाधि जितेका थिए । चोटका कारण पछिल्ला वर्ष समस्यामा रहेको नाडालले फेरि आफूलाई यात्रा फर्काएका हुन् । योसँगै उनले १५ औं ग्राण्ड सलाम उपाधि जित्ने छन् । नाडालले अहिलेसम्म १० फ्रेन्च ओपन, विम्बल्डन र युएस ओपन दुई तथा एक अस्ट्रेलियन ओपन गरी १५ ग्राण्ड सलाम उपाधि जितेका छन् ।
