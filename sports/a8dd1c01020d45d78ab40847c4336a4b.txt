वेष्टहामलाई हराउँदै चेल्सीले बनायो १० अंकको अग्रता

काठमाडौं, फागुन २४ – इग्लिस प्रिमियर लिग फुटबल अन्तर्गत सोमबार राती भएको खेलमा चेल्सी विजयी भएको छ । 
वेष्ट ह्यामलाई २– १  ले हराउँदै शीर्ष स्थानको चेल्सीले १० अंकको अग्रता बनाएको छ । चेल्सीका  लागि डिएगो कोष्टा र एडिन हजार्डले एक–एक गोल गरे । वेष्ट ह्यामका म्यानुअल लान्जीनीले एक गोल फर्काए । 
जारी सिजनमा यो चेल्सीको २१ औं जित हो । अंक तालिकामा २७ खेलबाट चेल्सीको ६६ अंक छ भने समान खेलबाट ५६ अंक जोडेको टोटनह्याम दोस्रो स्थानमा छ । चेल्सीसँगको खेलमा ५२ प्रतिशत समय बल नियन्त्रणमा राखे पनि वेष्टहामले गोल गर्न सकेन र अंक गुमायो ।
