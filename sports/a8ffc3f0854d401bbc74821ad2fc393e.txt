पाकिस्तानद्वार इंग्ल्याण्ड पराजित

काठमाडौं, माघ २८ - विश्वकप क्रिकेटको अभ्यास खेलमा पाकिस्तानले इंग्ल्याण्डलाई ४ विकेटले हराएको छ । २ सय ५१ रनको लक्ष्य खेल सकिन ७ बल बाँकी हुँँदा ६ विकेट गुमाएर भेट्टाउँदै पाकिस्तान ४ विकेटले विजयी भएको हो । पाकिस्तानको जितमा मिसवाह उल हकले नटआउट ९१ र उमर अकमलले ६५ रनको योगदान गरे । ४३ रन जोड्दा ३ विकेट गुमाएको पाकिस्तानका लागि हक र अकमलले पाँचौ विकेटका लागि १ सय ३३ रनको साझेदारी गरेका थिए ।
यसअघि पहिले ब्याटिङ्ग गरेको इग्ल्याण्डले निर्धारित ५० ओभरमा ८ विकेट गुमाएर २ सय ५० रन बनाएको थियो । उसका जोय रुटले ८५  र ग्यारी ब्यालेन्सले ५७ रन बनाए । शनिबार सुरु हुने विश्वकपको पहिलो दिन इंग्ल्याण्डले अष्ट्रेलियासँग खेल्ने छ भने पाकिस्तानले आइतबार भारतसँग खेल्ने छ ।
