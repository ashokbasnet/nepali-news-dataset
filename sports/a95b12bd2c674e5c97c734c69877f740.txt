१३ वर्षका ‘मेस्सी’को अस्वाभाविक प्रतिभा

असोज १९ – अरु खेलाडी भन्दा आधा उचाइका १३ वर्षे काराकोको डेम्बेलेले सोमबार राति स्कटिस क्लब सेल्टिकको २० वर्षमुनिको टिममा डेब्यु गरे । उनले हार्टस् क्लबविरुद्धको खेलमा ९ मिनेट मात्रै मैदानमा बिताए ।
यो खेलको डेब्युले उनी उदाउँदो फुटबल स्टार रहेको स्पष्ट छ । डेम्बेलेले सेल्टिकको स्कूले छात्र टिममा गरेको प्रदर्शनका कारण इन्टरनेटमा उनको चर्चा यसअघि नै चुलिएको थियो ।
सोमबार राति हार्टससँगको खेलमा सेल्टिक ३–१ ले विजयी हुँदा उनी मैदानमा छिरेपछि सबैको ध्यान डेम्बेलेमाथि नै थियो । मैदानमा रहेका अरु खेलाडी भन्दा निकै साना रहेका डेम्बेलेको प्रदर्शनको सबैले प्रशंसा गरे । 
डेम्बेलेमा अस्वाभावितक प्रतिभा रहेको सेल्टिकको २० वर्षमुनिको डेभलप्मेन्ट टिमका प्रशिक्षक टमी म्याइन्टायरले बताए । धेरैले उनलाई अहिले विश्व फुटबलका उत्कृष्ट खेलाडी रहेका बार्सिलोनाका लियोनल मेस्सीसँग तुनालना गरेका छन् । उनी मेस्सी जस्तै अस्वाभाविक प्रतिभावान खेलाडी रहेको प्रशंसकको भनाई छ ।
