​इङलिस प्रिमियर लिगको अन्तिम खेलमा लिभरपुलको लज्जास्पद हार

चैत ११ – इङलिस प्रिमियर लिग फुटबल प्रतियोगिताको अन्तिम खेलमा लिभरपुल फराकिलो अन्तरले पराजित भएको छ । प्रतियोगिता अन्तर्गत आइतबार राती भएको लिगको अन्तिम खेलमा लिभरपुल स्टोक सिटीसँग ६–१ गोल अन्तरले पराजित भएको हो । निकै फितलो खेल खेलेको लिभरपुलले पहिलो हाफमा नै ५ गोल खाएको थियो । पहिलो हाफको २२ औ मिनेटमा ममे डउफले स्टोकका लागि गोलको खाता खोलेका थिए । २६ औ मिनेटमा डउफले अग्रता दोब्बर पार्दा ३० औ मिनेटमा जोनाथन वाल्टर्स, ४२ औ मिनेटमा चार्ली एडम,४५ औ मिनेटमा स्टेफन एन्जोन्जी र ८६ औ मिनेटमा पिटर क्रउचले गोल गरे । लिभरपुलका लागि भने ७० औ मिनेटमा स्टेफन जोरार्डले एकमात्र सान्त्वना गोल गरे । यसअघि नै च्याम्पियन्स लिग खेल्नबाट बञ्चित भैसकेको लिभरपुल हारपछि छैटौं स्थानमा सीमित भएको छ ।
