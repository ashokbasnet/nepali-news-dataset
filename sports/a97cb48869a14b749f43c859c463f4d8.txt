नेपाल ACC U-16 एलिट कपको फाइनलमा (फोटो फिचरसहित)

बैशाख २९– नेपाल १६ वर्ष मूनिको एसीसी एलिट कप क्रिकेटको फाईनलमा पुगेको छ । प्रतियोगिताको सेमिफाइनलमा शुक्रवार सिंगापुरलाई १ सय १ रनको फराकिलो अन्तरले हराउँदै नेपालले फाईनलमा स्थान सुरक्षित गरेको हो ।

 

मलेशियाको बायुमास ओभल मैदानमा २ सय ४१ रनको लक्ष्य पछ्याएको सिंगापुरलाई १ सय ३९ रनमा समेट्दै नेपालले उपाधि होड कायमै राखेको हो । नेपालको जितमा आकाश विष्ट र जगदिश चन्दले ३/३ विकेट लिए । यसअघि पहिले ब्याटिङ्ग गरेको नेपालले पुरै ४० ओभर खेल्दै ९ विकेटको क्षतिमा २ सय ४० रन बनाएको थियो ।
नेपालका लागि जगदिश चन्दले सर्वाधिक ५३ र नुरध्वज सेनले ५१ रनको योगदान गरे । जगदिश म्यान अफ दि म्याच भए ।

शुक्रवार नै भएको अर्को सेमिफाइनलमा ओमानलाई ३६ रनले हराउदै मलेशियाले फाइनलमा स्थान पक्का गरेको हो । ७९ रनको लक्ष्य पछ्याएको ओमान मात्रै ४२ रनमा अलआउट भयो । समुह चरणको अन्तिम खेलमा मलेशियामाथि नेपालले १ विकेटको रोमाञ्चक जित हात पारेको थियो ।

उपाधिका लागि नेपालले मलेशियासंग आउदो आईतबार खेल्नेछ ।

नेपाल र सिंगापुरबीच भएको खेलका फोटाहरु (Photos Soruce: Peter Lim; Asian Cricket Council)
