​अमलाले बनाए २४४ बलमा २५ रन

मंसिर २१ - हसिम अमला टेष्ट क्रिकेटमा सबैभन्दा ढिलो रन बनाउने खेलाडीको सूचिमा परेका छन् । टेष्ट क्रिकेटमा सबैभन्दा ढिलो रन बनाउने खेलाडीको सूचिमा अमला दोस्रो स्थानमा छन् । उनको रन रेट ० दशमलव ६१ रह्यो । पहिलो स्थानमा पाकिस्तान क्रिकेट टिमका पूर्व कप्तान हनिफ मोहम्मद छन् । हनिफले सन् १९५४ मा इंग्ल्याण्डविरुद्ध २ सय २३ बलमा २० रन बनाएका थिए । भारतसँगको टेष्ट सिरिजको चौथो टेष्टको अन्तिम दिन अमलाले जम्मा २५ रन बनाए । २ सय ४४ बल खेलेका उनले २५ रन बनाउन तीन वटा चौका हानेका छन् । चौथो दिनको खेल सकिँदा अमला २ सय ७ बल खेलेर २३ रन बनाउँदा नट आउट थिए । अन्तिम दिन उनले ३७ बल खेल्दै २ रन बनाए । उनलाई रविन्द्र जडेजाले वोल्ड गरे ।
भारतसँगको अन्तिम टेष्ट हार्नबाट बचाउन हमलाले ढिलो गतिमा ब्याटिङ गरेका हुन् । एबी डिभिलियर्सले पनि यो खेलमा २ सय ९७ बल खेल्दा ४३ रन मात्र बनाए ।
