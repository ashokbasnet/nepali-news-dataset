एएफसी सोलिडारिटी कप : लाओसविरुद्ध यस्तो छ नेपाली टिम

काठमाडौं, कात्तिक २७ – मलेसियामा जारी एएफसी सोलिडारिटी कप फुटबल प्रतियोगिताको सेमिफाइनलमा नेपाली टिममा केही परिवर्तन गरिएको छ । 
शनिबार दिउँसो हुने खेलमा नेपालले पहिलो चरणमै स्टाइकर भरत खवास, नवयुग श्रेष्ठ, विमल घर्ती मगर र अन्जन विष्टलाई मैदान उतार्दै छ । समूह चरणको पहिलो खेलमा खवास दोश्रो हाफमा र दोश्रो खेलमा विष्ट अन्तिम समयमा मैदान छिरेका थिए । 
नेपाली टिमबाट पहिलो चरणमा गोलरक्षक किरण चेम्जुङ, विराज महर्जन, नवयुग श्रेष्ठ, अनन्त तामाङ, विमल घर्ती मगर, अन्जन विष्ट, भरत खवास, रविन श्रेष्ठ, सुजल श्रेष्ठ, विक्रम लामा र आदित्य चौधरी खेल्दै छन् । 
समूह ‘ए’को विजेता नेपालले समूह बीको उपविजेता लाओसको सामान गर्दैछ । लाओस र नेपालले गएको मे महिनामा भएको मैत्रिपूर्ण खेलमा १–१ को बराबरी खेलेका थिए ।
