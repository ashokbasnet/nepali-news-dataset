जिम्बाब्बेमाथि भारतको जित

साउन १२ – दोश्रो एक दिवसीय क्रिकेटमा भारतले जिम्बाब्बेलाई ५८ रनले पराजित गरेको छ ।
२ सय ९५ रनको लक्ष्य पछ्याएको जिम्बाब्बे निर्धारित ५० ओभरमा ९ विकेट गुमाउँदै २ सय ३६ रनमा समेटिएपछि भारतले खेल जितेको हो ।
हरारे स्पोर्टस् क्लबमा टस हारेर पहिले ब्याटिङ गरेको भारतले शिखर धवनको १ सय १६ रनको मद्दतले ५० ओभरमा ८ विकेट गुमाउँदै २ सय ९४ रन जोडेको थियो ।
भारतका दिनेश कार्तिकले ६९, विनय कुमारले नटआउट २७, रविन्द्र जडेजाले १५ तथा कप्तान विराट कोहलीले १४ रन जोड्नुबाहेक अरु ब्याट्सम्यानले दोहोरो अंकको रन जोड्न सकेनन् ।
२ सय ९५ रनको लक्ष्य पछ्याएर मैदान उत्रिएको जिम्बाब्बेका विसु शिवानन्दले ५५, प्रोस्पर उत्सेयाले नटआउट ५२, इल्टन चिगम्बुराले ४६, ह्यामिल्टनले ३४ र शिकन्दर राजाले २० रन जोडेपनि जितका लागि पर्याप्त भएन । भारतका जयदेव उनाडकटले ४ विकेट र अमित मिश्रले २ विकेट लिए ।
