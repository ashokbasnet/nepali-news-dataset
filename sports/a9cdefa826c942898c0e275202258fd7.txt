थ्री स्टार १६ औँ आहा रारा गोल्ड कपको फाइनलमा

बुधबार सम्पन्न पहिलो सेमिफाइनल खेलमा बिदेशी टोली बंगलादेशको उत्तर बरिन्धरालाई ५–० गोलको पराकिलो अन्तरले पराजित गर्दै थ्री स्टारले फाइनल यात्रा तय गरेको हो ।

इटहरि गोल्डकपको उपाधी लिएर पोखरा आएको थ्री स्टारले खेल अबधिभर बंगलादेशलाई दवावमा राखेको थियो ।

पहिलो हाफको ४० औं मिनेटसम्मको खेलमा बंगलादेशका रक्षकहरुले सम्हाले पनि त्यसपछि भने गोलको वर्षातलाई रोक्न सकेनन् ।

थ्री स्टारका विश्वास श्रेष्ठले प्रतियोगिताकै पहिलो ह्याट्रिक गरे । उनले पहिलो हाफको ४६ औं, ६६ औं र ७५ औं मिनेटमा गोल गर्दै ह्याट्रिय पुरा गरे ।

खेलमा म्यान अफ द म्याच समेत बनेका श्रेष्ठले आफुलाई प्रतियोगिताकै सर्वाधिक गोलकर्ताको दावेदारीमा दरिलो बनाए ।

थ्री स्टारको तर्फबाट ४१ औं मिनेटमा विशाल गुरुङ्गले तथा ४४ औैं मिनेटमा निराजन खड्काले गोल गरेका थिए । बंगलादेशले भने थ्री स्टारको गोलपोष्टमा एउटै पनि ठोस प्रहार गर्न सकेन ।

प्रतियोगिता अन्तर्गत बिहीबार विभागीय टोली नेपाल पुलिस क्लव र धरान–११ बिच दोश्रो सेमिफाइनल खेल हुनेछ ।

पुलिसले मनाङ्ग मस्र्याङ्गदीलाई ३–१ गोलले तथा धरानले नेपाली सेनाको त्रिभुवन आर्मी क्लवलाई टाई ब्रेकरमा ५–४ गोलले पराजित गर्दै सेमिफाइनलमा स्थान बनाएको थियो ।
