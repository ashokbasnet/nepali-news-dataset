तिलोत्तमा गोल्डकप फुटबलको उपाधि रुपन्देहीलाई

काठमाडौं, जेठ २५ – १८ औं तिलोत्तमा गोल्डकप फुटबलको उपाधि घरेलु टोली रुपन्देही ११ ले जितेको छ । रुपन्देही जिल्ला फुटबल संघले आयोजना गरेको खेलमा रुपन्देहीले आर्मीलाई ३–१ ले पराजित गरेको हो ।
पहिलो हाफसम्म १–० ले पछि परेपनि दोस्रो हाफमा आक्रामक प्रदर्शन गर्दै रुपन्देहीले उपाधि जितेको हो । उसका लागि सुजल श्रेष्ठले २ तथा  दिपक राईले १ गोल गरे । खेलमा अग्रता भने छैटौ मिनेटमै टंक बस्नेतको गोलमा आर्मीले गरेको थियो ।
जितसँगै रुपन्देहीले ३ लाख ७५ हजार १ सय ११ रुपैयाँ पुरस्कार पाएको छ भने आर्मीले २ लाख ५० हजार १ सय ११ रुपैयाँ पायो । प्रतियोगितामा बचत भएको रकम भूकम्पले भत्काएका विद्यालय बनाउन सहयोग गर्ने संघले जनाएको छ ।
