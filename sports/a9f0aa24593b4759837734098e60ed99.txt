ट्वान्टी ट्वान्टी विश्वकप : श्रीलंकाद्वारा दक्षिण अफ्रिका पराजित

चैत ८ - (अपडेट) ट्वान्टी ट्वान्टी विश्वकप क्रिकेट अन्तर्गत शनिबारको खेलमा श्रीलंकाले दक्षिण अफ्रिकालाई ५ रनले हराएको छ ।
बंगलादेशको चटगाउँमा जितका लाग पाएको १ सय ६६ रनको लक्ष्य पछ्याएको दक्षिण अफ्रिको २० ओभरमा ८ विकेट गुमाउँदै १ सय ६० रन मात्र बनायो ।
दक्षिण अफ्रिकालाई जितका लागि अन्तिम ओभरमा १५ रन चाहिएको थियो  तर उसका डेबिड मिलर र ड्येन स्टेन रन आउट भएपछि मैदानमा आएका इमरान ताहिरले ४ बलमा ८ रन मात्र बनाउन सके भने मोर्ने मोर्केलले एक बल पनि खेल्न पाएनन् ।
यसअघि टस जितेर पहिले ब्याटिङ्ग गरेको श्रीलंकाले निर्धारित ७ विकेट गुमाएर १ सय ६५ रन बनाएको थियो । उसका लागि कुशल परेराले सर्वाधिक ६१ र एन्गेलो मेथ्युजले ४३ रन बनाए । परेरा म्यान अफ द म्याच पनि भए । दक्षिण अफ्रिकाका इमरान ताहिरले ३ तथा डेल स्टेन र मोर्ने मोर्केलले दुई दुई विकेट लिए ।
