चेल्सी एफए कप फुटबलको क्वाटर फाइनलमा

फागुन १७ - चेल्सी एफए कप फुटबलको क्वार्टरफाईनलमा प्रवेश गरेको छ ।

मिडल्सब्रोलाई उसकै घरेलु मैदान रिभर साईड स्टेडियममा २–० ले हराउँदै चेल्सी अन्तिम आठमा पुगेको हो । चेल्सीको जितमा रमायर्स र भिक्टर मोसेसले एक–एक गोल गरे ।

क्वार्टरफाईनलमा चेल्सीले म्यानचेष्टर युनाईटेडको सामना गर्नेछ ।

यसैबीच चेल्सीका अन्तरिम व्यवस्थापक राफेल बेनिटेजले आउँदो मे मा टिम छाड्ने घोषणा गरेका छन् ।

आफू क्लबको म्यानेजर नै रहेको भन्दै उनले आफूलाई अन्तरिम व्यवस्थापकको उपाधि दिएर क्लबले गम्भीर गल्ती गरेको प्रतिक्रिया दिएका छन् ।

उनले क्लब समर्थकले सहयोग नगरेको भन्दै आक्रोश समेत व्यक्त गरेका छन् ।
