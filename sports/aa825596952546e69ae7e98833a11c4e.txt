स्कुल क्रिकेट लिग सुरु

काठमाडौं, चैत २७ । डीएभी सुशिल केडिया विश्व भारती स्कुलको आयोजनामा शनिबारदेखि राजधानीमा अन्तर्राष्ट्रिय स्कुल क्रिकेट लिग प्रतियोगिता सुरु भएको छ ।प्रतियोगितामा ९ नेपाली तथा ३ भारतीय स्कुलका गरी १२ टोलीले प्रतिस्पर्धा गर्दैछन् ।बिहीबारसम्म सन्चालन हुने प्रतियोगिताका खेलहरु ललितपुरस्थित पुल्चोक इन्जिनियरिङ कलेजको मैदानमा हुनेछन् ।सहभागी १२ टोलीलाई चार समूहमा विभाजन गराइ प्रतिस्पर्धा गराइएको छ ।प्रत्येक समूहका शीर्ष दुई टोली क्वार्टरफाइनलमा पुग्नेछन् ।
