इंग्लिस प्रिमियर लिग : म्यानयूको अग्रता कायमै

फागुन २० - ईंग्लिश प्रिमियर लिग फुटबलमा म्यानचेष्टर युनाईटेडले आफ्नो अग्रता कायम राखेको छ ।

सिन्जी कागावाको ह्याट्रिकको मद्धतले नर्विक सिटीलाई ४–० फराकिलो अन्तरले हराउँदै म्यानयूले दोश्रो स्थानको म्यानचेष्टर सिटीसंगको १५ अंकको दुरी कायम राखेको छ ।

म्यानयूका लागि चौथो गोल वायने रुनीले गरे ।

यस्तै वेष्ट ब्रोमलाई १ शुन्यले हराउँदै चेल्सी तेश्रो स्थानमा उक्लिएको छ । चेल्सीलाई जिताउन डेम्बा बाले २८औं मिनेटमा गोल गरे ।

विगानलाई ४ शुन्यले हराउँदै लिभरपुल पनि दुई स्थान माथि उक्लिएको छ । लिभरपुलको जीतमा लुईस सुआरेजले ह्याट्रिक गरे भने अर्को गोल स्टेवार्ट डाउनिङ्गले गोल गरे ।

प्रिमियर लिगका अरु खेलमा एभर्टनले रिडिङ्गलाई ३–१ ले, क्यूपीआरले साउथ ह्याम्पटनलाई २–१ ले तथा वेष्ट हामले स्टोकलाई र स्वान्सीले न्यूकासललाई समान १ शुन्यले हराउँदा सन्डरल्याण्ड र फुलहामले २–२ को बराबरी खेलेका छन् ।
