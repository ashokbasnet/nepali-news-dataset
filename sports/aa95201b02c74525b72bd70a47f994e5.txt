रियो ओलम्पिक : ७६ देशले जिते पदक, अमेरिका पहिलो, बेलायत दोस्रो स्थानमा

भदौ १ – ब्राजिलमा जारी रियो ओलम्पिकमा अहिलेसम्म ७६ वटा देशले पदक जितेका छन् । त्यसमा ५३ वटा देशले स्वर्ण पदक जितेका छन् । अमेरिका पदक तालिकाको शीर्ष स्थानमा कायम छ । अमेरिकाले अहिलेसम्म २८ स्वर्ण, २८ रजत र २७ कास्य गरी ८३ पदक जितेको छ । बेलायत दोस्रो स्थानमा छ । बेलायतले अहिलेसम्म १९ स्वर्ण, १९ रजत र १२ कास्य गरी ५० पदक जितेको छ । कुल ४९ पदक जितेको चीन तेस्रो स्थानमा छ । चीनले अहिलेसम्म १६ स्वर्ण, १५ रजत र १८ कास्य गरी ४९ पदक जितेको हो । १२ स्वर्ण, १२ रजत र १४ कास्य गरी ३८ पदक जितेको रुस चौथो तथा पाँचौं स्थानको जर्मनीले ११ स्वर्ण, ७ रजत र ७ कास्य गरी २५ पदक जितेको छ । ८ स्वर्ण, ९ रजत र ६ कास्य गरी २३ पदक जितेको इटाली छैटौं, ८ स्वर्ण, तीन रजत र तीन कास्य गरी १४ पदक जितेको नेदरल्याण्ड्स सातौं, ७ स्वर्ण, ११ रजत र १० कास्य गरी २८ पदक जितेको फ्रान्स आठौंं, सात स्वर्ण, ८ रजत र ९ स्वर्ण गरी २४ पदक जितेको अस्ट्रेलिया नवौं तथा ७ स्वर्ण, ४ रजत र १८ कास्य गरी २९ पदक जितेको जापान दशौं स्थानमा छ । दक्षिण कोरियाले ६ स्वर्ण, ३ रजत र ५ कास्य गरी १४, हंगेरीले ६ स्वर्ण, ३ रजत र ४ कास्य गरी १३, स्पेनले चार स्वर्ण र दुई कास्य गरी ६, न्युजिल्याण्डले दुई स्वर्ण, ६ रजत र एक कास्य गरी १०, ब्राजिलले तीन स्वर्ण, चार रजत र चार कास्य गरी ११, क्रोएसियाले तीन स्वर्ण र दुई रजत गरी पाँच, काजकस्तानले दुई स्वर्ण, तीन रजत र पाँच कास्य गरी १०, उत्तर कोरियाले दुई स्वर्ण, तीन रजत र दुई कास्य गरी सात, केन्याले दुई स्वर्ण र तीन रजत गरी पाँच, क्यानडाले दुई स्वर्ण, दुई रजत र ९ कास्य गरी १३, क्युवाले दुई स्वर्ण, दुई रजत र चार कास्य गरी ८, पोल्याण्डले दुई स्वर्ण, दुई रजत र तीन कास्य गरी सात, कोलम्बियाले दुई स्वर्ण र दुई रजत गरी चार पदक जितेकाे छ । यस्तै बेल्जियमले दुई स्वर्ण, एक रजत र दुई कास्य गरी पाँच, स्वीट्जरल्याण्डले दुई स्वर्ण, एक रजत र दुई कास्य गरी पाँच, ग्रिसले दुई स्वर्ण, एक रजत र एक कास्य गरी चार, थाइल्याण्डले दुई स्वर्ण, एक रजत र एक कास्य गरी चार, अर्जेन्टिनाले दुई स्वर्ण र एक रजत गरी तीन, उज्वेकिस्तानले दुई स्वर्ण र चार कास्य गरी ६, इरानले दुई स्वर्ण र दुई कास्य गरी चार तथा जमैकाले दुई स्वर्ण र दुई कास्य गरी चार पदक जितेको छ । दक्षिण अफ्रिका, स्वीडेन, युक्रेन, डेनमार्क, बेलारुस, स्लोभेनिया, अर्मेनिया, चेक गणतन्त्र, रोमानिया, बहराइन, स्लोभाकिया, भिएतनाम, इथियोपिया, चाइनिज ताइपेइ, बहमास, फिजी, कोसोभो, पुएर्टो रिको, सर्बिया, सिंगापुर र स्वतन्त्र ओलम्पिक एथ्लेट्सले पनि एक एक स्वर्ण जितेका छन् । अहिलेसम्म ७६ देशले पदक जितेका छन् ।
