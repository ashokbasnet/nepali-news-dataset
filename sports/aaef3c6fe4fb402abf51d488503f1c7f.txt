ए डिभिजन लिग : मनाङ र वाँसबारी, वौद्ध र मध्यपुर भिड्दै

काठमाडौ, पुस २० – सहिद स्मारक ए डिभिजन लिग फुटबलमा शुक्रबार मनाङ मर्स्याङ्दी र बाँसबारी तथा बौद्ध र मध्यपुर युथ एशोसिएशनवीच खेल हुँदैछ ।

दिउँसो साढे १२ बजे लिग तालिकाको तेश्रो स्थानमा रहेको मनाङले पुछारबाट दोश्रो स्थानमा रहेको बाँसवारीसंग खेल्नेछ ।

साढे २ बजे हुने खेलमा पुछारमा रहेको बौद्धले पुछारबाट तेश्रो स्थानमा रहेको मध्यपुर युथसंग खेल्नेछ । मध्यपुर, बाँसबारी र बौद्ध रेलिगेसन जोनमा छन् ।

मनाङले १० खेलमध्ये ६ वटामा जीत र ३ वटामा बराबरी गर्दै २१ अंक जोडेको छ भने वाँसबारीले ५ अंक जोडेको छ । मध्यपुरको ७ अंक छ भने बौद्धले १ अंक जोडेको छ । मध्यपुर र बाँसबारीले एक÷एक खेल जितेपनि बौद्धले अहिलेसम्म कुनै पनि खेल जित्न सकेको छैन ।
