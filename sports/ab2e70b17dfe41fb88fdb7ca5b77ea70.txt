वेष्ट ह्यामका समर्थकले हाने, चेल्सीका समर्थकको टाउकोबाट बग्यो रगत

कात्तिक ११ – चेल्सीलाई हराएर वेष्ट ह्याम लिग कप फुटबलको अन्तिम ८ मा प्रवेश गरेको छ । घरेलु मैदानमा बुधबार राति भएको खेलमा वेष्ट ह्यामले चेल्सीलाई २–१ ले हराएको हो । वेष्ट ह्यामको जितमा केइकाओ कोयाट र एडिमेल्सन फर्नान्डेसले गोल गरे । चेल्सीका लागि ग्यारी काहिलले एक गोल फर्काए । यस्तै अर्को खेलमा सन्डरल्याण्डलाई १–० ले हराउँदै साउथह्यामप्टनले क्वाटरफाइनलमा स्थान पक्का गरेको छ ।
वेष्ट ह्यामलाई नयाँ रंगशालाले दियो तनाव
वेष्ट ह्यामले यो सिनजदेखि लण्डनमा बनाएको नयाँ रंगशालामा खेल्दै आएको छ । तर यो रंगशाला उसका लागि तनावको कारण बनेको छ । बुधबार राति भएको चेल्सीसँगको खेलको अन्तिम तिर वेष्ट ह्यामका सयौं समर्थकले प्लाष्टिकको बोटल तथा रंगशालका सिटी मैदानमा फालेका थिए ।  यसपछि दुवै टिमका समर्थकबिच तनाव उत्पन्न भएको थियो । यो खेलका लागि सुरक्षा सतर्कता बढाइएको थियो भने रक्सीमा पनि प्रतिबन्ध लगाइएको थियो । तर पनि समर्थकले हुलदंगा गरे । हुलदंगा नियन्त्रणका लागि प्रहरी रिचालन गरिएको थियो । वेष्ट ह्यामका मर्सथकले हानेको कुर्चीले लागेर चेल्सीका एक समर्थको टाउकोमा चोट लागेको छ । वेष्टह्यामका मालिक स्लावेन किलकले समर्थकको अस्वीकार्य व्यवहार क्लबलाई स्वीकार्य नरहेको बताएका छन् । हुलदंगामा संलग्न समर्थकमाथि आजीवन प्रतिबन्ध लगाउने वेष्ट ह्यामले जनाएको छ ।
