इब्राहिमोविचलाई चुनौती : ‘लड्ने भए म तयार छु’

असोज २२ – बेलायती रेसलर ड्यानी रोबर्टसले म्यानचेसटर युनाइटेडका स्ट्राइकर जाल्टन इब्राहिमोविचालाई आफूसँग लड्न चुनौती दिएका छन् । रेसलर रोबर्टसले शनिबार राति हुने युएफसी २०४ को प्रतिस्पर्धा अघि भएको पत्रकार सम्मेलनमा इब्राहिमोविच आए आफू उनीसँग जुनसुकै बेला लड्न तयार रहेको बताएका हुन् । पत्रकारले इब्राहिमोविच तेक्वान्दोका ब्ल्याक बेल्ड धारी रहेको बताएपछि रोबर्टसले यस्तो बताएका हुन् । इब्राहिमोविचालाई चुनौती दिएपछि उनी मुस्काएका थिए । उनले भने ‘मलाई यो कुरा थाहा थिएन । हामीले जे गरिरहेका छौं त्यसको महत्व यसले थप बढाउँछ जस्तो लाग्छ । उनी लड्न तयार छन् भने म यहीँ छु ।’
