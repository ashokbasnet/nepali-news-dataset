राष्ट्रिय क्रिकेटः काठमाडौको लगातार तेश्रो जित

काठमाडौ, असोज १२ – क्षेत्र नम्बर ३ काठमाडौले ट्वान्टी ट्वान्टी राष्ट्रिय क्रिकेटमा लगातार तेस्रो जित हासिल गरेको छ ।
प्रतियोगिता अन्तर्गत शनिबार भएको खेलमा काठमाडौले क्षेत्र नम्बर ६ बैतडीलाई ८ विकेटले हरायो । ललितपुरको पुल्चोक मैदानमा ९६ रनको लक्ष्य काठमाडौले १३ ओभर ४ बलमा २ विकेट गुमाएर भेट्टायो । पहिले ब्याटिङ गरेको बैतडीले पुरै ओभर खेलेर ९ विकेट गुमाउँदै ९५ रन बनाएको थियो ।
शनिबार नै भएको खेलमा भैरहवा र वीरगञ्ज पनि विजयी भएका छन् । किर्तिपुरमा क्षेत्र नम्बर ४ भैरहवाले क्षेत्र नम्बर ९ महेन्द्रनगरलाई ५ विकेटले हरायो । १ सय ८ रनको लक्ष्य भैरहवाले १६ ओभर ४ बलमा ५ विकेट गुमाउँदै पूरा गर्‍यो । पहिले ब्याटिङ गरेको महेन्द्रनगरले पुरै ओभरमा ६ विकेट गुमाउँदै १ सय ७ रन बनाएको थियो ।
किर्तिपुरमै क्षेत्र नम्बर २ वीरगन्जले  क्षेत्र नम्बर ८ पोखरालाई २ रनले पराजित गर्‍यो । १ सय ५३ रनको लक्ष्य पछ्याएको पोखराले पूरै ओभर खेल्दै १ सय ५० रन मात्र बनाउन सक्यो । पहिले ब्याटिङ गरेको वीरगञ्जले २० ओभरमा ५ विकेट गुमाएर ५२ रन बनाएको थियो ।
यस्तै वर्षाका कारण खेल अवरुद्ध भएपछि क्षेत्र नम्बर ५ नेपालगन्ज र सशस्त्र प्रहरीको एपीएफ क्लबले भने अंक बाँडेका छन् ।
