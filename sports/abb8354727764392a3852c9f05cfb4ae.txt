सिमरा गोल्डकपः मनाङ र मछिन्द्र भिड्दै

बारा, फागुन २ – सिमरा गोल्डकप फुटबलमा बुधबारदेखि सेमिफाइनलमा खेल सुरु हुदैछ । सिमरा रंगशालामा हुने पहिलो सेमिफाइनलमा मनाङ मर्स्याङ्दी र मछिन्द्र क्लबवीच प्रतिस्पर्धा हुँदैछ । 

जारी प्रतियोगितामा मनाङले एनआरटी र मछिन्द्रले नेपाल आर्मीलाई पराजित गर्दै सेमिफाइनल पुगेका हुन् ।

दुबै टोली बुधबारको खेल जित्दै उपाधि नजिक पुग्ने दाउमा छन् । काठमाडौमा भएको ए डिभिजन लिगमा मछिन्द्रले मनाङ २–१ ले पराजित गरेको थियो । मंगलबारको खेलमा पोखराको साहारा क्लबाई १–० ले पाखा लगाउदै हिमालयन शेर्पाले अन्तिम चारमा स्थान सुरक्षित गरेको थियो ।
