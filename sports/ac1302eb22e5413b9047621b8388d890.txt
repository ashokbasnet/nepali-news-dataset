पिस प्वइन्ट तेक्वान्दो कप स्टार डोजाङलाई

काठमाडौं, जेठ २९ – जिल्ला अन्तर विद्यालय पिस प्वइन्ट तेक्वान्दो कप स्टार डोजाङले जितेको छ । १० वटा तौल समूहमा भएको प्रतियोगितामा चार स्वर्ण पदकसहित स्टार डोजाङले प्रथम भएको हो । पिस प्वइन्टले तीन स्वर्णसहित दोस्रो र पिस प्वाइन्ट बिले दुई स्वर्ण सहित तेस्रो स्थान हासिल गरेको छ ।  पुरुषतर्फ पिस प्वइन्ट एकेडेमीका पेसल तामाङ उत्कृष्ट खेलाडी घोषित भए । महिलातर्फ स्टार तेक्वान्दो डोजाङकी सुप्रिया लामाले उत्कृष्ट भइन् । प्रतियोगितामा एकसय ३० खेलाडी सहभागी थिए ।
