नेपालको सबैभन्दा पुरानो फुटबल टिम आरसीटीको आफ्नै संग्रहालय (हेर्नोस् १० तस्वीर)

काठमाडौं, जेठ २२ । नेपालको सबैभन्दा पुरानो फुटबल टिम अन्नपूर्ण क्लब आरसीटीले आफ्नै संग्रहालय खोलेको छ ।कुनैपनि नेपाली क्लबको आफ्नै संग्रहालय भएको यो पहिलोपटक हो ।वि.सं. १९८९ सालमा स्थापना भएको आरसीटीले खोलेको संग्रहालयमा अहिलेसम्म क्लबले हासिल गरेका उपलब्धिहरू, ट्रफी, जर्सी, बुटलगायत रहेका छन् ।६ पटकको सहिद स्मारक ‘ए’ डिभिजन लिग च्याम्पियन आरसीटीको संग्रहालयमा २०२७ देखि २९ सम्म लगातार तीनपटक लिग जितेर आफ्नो कब्जामा पार्न सफल ‘ए’ डिभिजनको लिग ट्रफी मुख्य आकर्षणकारुपमा रहेको छ ।त्यस्तै, अन्तिम पटक २०५७ सालमा भएको शुभजन्मोत्सव कपसमेत आरसीटीेको संग्रहालयमा सुरक्षित छ ।संग्रहालयमा आरसीटीले २०१७ सालमा खेलेको जर्सीसमेत सुरक्षित छ ।

नेपालकै इतिहासमा ‘ए’ डिभिजनमा एकै क्लबको तीनओटा टिम हुने अन्नपूर्ण क्लब आरसीटी नै हो ।पछिल्लो समय यसलाई रानीपोखरीको छेवैमा रहेकाले रानीपोखरी कर्नर टिम (आरसीटी)का नामले चिनिन्छ ।
