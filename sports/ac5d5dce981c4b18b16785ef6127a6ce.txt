​अन्तिम खेलमा नेपाल प्यालेस्टायनसँग ४–० ले पराजित

काठमाडौं, फागुन १७ - २३ वर्षमुनिको एएफसी च्याम्पियनसिप फुटबल छनौटको अन्तिम खेलमा पनि नेपाल पराजित भएको छ । नेपाल मंगलबार प्यालेस्टाइनसँग ४–० ले पराजित भएको हो ।
प्रतियोगितामा खराब प्रदर्शन गरेको नेपालले फितलो प्रदर्शन जारी राख्यो । पहिलो हाफमा १ गोल खाएको नेपालले दोस्रो हाफमा ३ गोल खाएको हो । प्रतियोगितामा कुनै खेल जित्न नसकेको नेपालले गोलको खातापनि खोल्न सकेन । प्रतियोगिताभर नेपालले १७ गोल खायो ।
