ए डिभिजन लिग : संकटा र बाँसवारी बराबरीमा

काठमाडौं, पुस २४ - सहिद स्मारक ए डिभिजन लिग फुटबल अन्तर्गतको खेलमा संकटा क्लव बाँसवारी क्लव संग बराबरीमा रोकिएको छ ।

दशरथ रंगशालामा दुवै टिमले १–१ गोलको बराबरी खेल्दै अंक बाँडेका छन् । ६६ औ मिनेटमा साजन श्रेष्ठको गोलमा अग्रता लिए पनि जोगाउन नसक्दा संकटा अंक बाँड्न बाध्य भयो ।

बराबरीपछि संकटाको १२ खेलबाट १७ अंक छ ।  १२ खेलबाट ६ अंक बटुल्दै पुछारबाट दोश्रो स्थानमा रहेको बाँसवारी भने रेलिगेसनको खतरामा छ ।
