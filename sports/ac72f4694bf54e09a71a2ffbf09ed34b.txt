ब्रिटिस गोर्खा कप फुटबल : एपिएफद्वारा बाँसवारी पराजित

काठमाडौं, बैशाख ३ - शसस्त्र प्रहरीको एपिएफ क्लवले ब्रिटिश गोर्खा कप फुटबलमा विजयी सुरुवात गरेको छ । काठमाण्डूको दशरथ रंगशालामा आइतवार भएको पहिलो खेलमा एपिएफले बासबारी क्लवलाई पाँच एकले हरायो । एपिएफलाई जिताउन सन्तोष श्रेष्ठले आठौ, अर्जुन श्रेष्ठले ३५ औ, गणेश लावतीले ७० औ, रञ्जन विष्टले ८० औं र मिलन राईले दोश्रो हाफको इन्जुरी समयमा गोल गरे ।

 

बाँसवारीका पुकार आलेले ८६ औं मिनेटमा सान्त्वना गोल फर्काए । विजेता एपिएफले ९ गते थ्रस्टार क्लवसँग खेल्ने छ । प्रतियोगिताको दोश्रो खेलमा मनाङ्ग मस्र्याङ्गदी र सरस्वती क्लबबीच प्रतिस्पर्धा हुँदै छ ।
