पहिलो हाफमा गोल, अन्तिममा रेड कार्ड

कात्तिक २० – फ्रेन्च लिग वान फुटबल अन्तर्गत आइतबार राति भएको खेलमा निसले डिजोनलाइृ १–० ले हरायो । निसका लागि मारिओ बालाटोलीले विजयी गोल गरेका हुन् । पहिलो हाफमा निसका लागि गोल गरेका बालाटोली खेलको अन्तिममा रातो कार्ड खाँदै मैदानबाट बाहिरिन बाध्य भए । ४० औं मिनेटमा बालाटोलीले पेनाल्टी मार्फत गरेको गोल नै निसको जितमा निर्णायक बन्यो । तर टिमलाई विजयी गोल गरेका बालाटोली ८९ औं मिनेटमा मैदानबाट बाहिरिनु पर्‍यो । बालाटोलीले डिजोनका डिफेन्डर सेड्रिक यामाबेरीलाई लडाएका कारण रातो कार्ड पाएका हुन् । बालाटोलीले लिग वानमा तेस्रो पटक रातो कार्ड पाएका हुन् । बालाटोलीको गोलबाट जित निकालेको निस १२ खेलबाट १३ अंकसहित १५ औं स्थानमा उक्लिएको छ ।
