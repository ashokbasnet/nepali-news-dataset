हडर्सफिल्ड टाउन प्रिमियर डिभिजनमा बढुवा, रिडिङ टाई ब्रेकरमा पराजित

दोस्रो श्रेणीको च्याम्पियनसीप प्ले अफ् अन्तर्गत सोमबार राति भएको फाइनलमा रिडिङलाई टाई ब्रेकरमा हराउँदै हडर्सफिल्ड टाउन पहिलो पटक प्रिमियर डिभिजनमा उक्लिएको हो ।

रिडिङ विरुद्धको खेलको निर्धारित ९० मिनेट र अतिरिक्त ३० मिनेट गोलरहित भएपछि खेल टाई ब्रेकरमा पुग्यो । टाई ब्रेकरमा हडर्सफिल्ड टाउन ४-३ ले विजयी भयो ।

सन् १९७२ मा स्थापना भएको उत्तरी इङ्ल्यान्डको हडर्सफिल्ड टाउन यो सिजनको च्याम्पियनसिपमा पाँचौ हुँदै प्ले अफ्का लागि छानिएको थियो ।

च्याम्पियनसिपमा शीर्ष दुई स्थानमा रहँदै न्युकासल युनाईटेड र ब्राईटन यसअघि नै प्रिमियर डिभिजनमा उक्लिसकेका छन् ।
