राष्ट्रिय लिग : झापालाई हराउँदै थ्री स्टार शीर्ष स्थानमा

काठमाडौं, असोज २३ - थ्री स्टार क्लव राष्ट्रिय लिग फुटबलको अंक तालिकामा शीर्ष स्थानमा उक्लिएको छ । एन्फा कम्लेक्स सातदोबाटोमा शनिबार भएको खेलमा उपाधिको दावेदार झापा ११ लाई १–० ले हराउँदै थ्री स्टार शीर्ष स्थानमा उक्लिएको हो । 
थ्री स्टारलाई जिताउन खेलको एक मात्र गोल जगजीत श्रेष्ठले ६९ औं मिनेटमा गरेका थिए । यो जितपछि थ्री स्टारको १४ खेलबाट २९ अंक भएको छ । थ्री स्टारले अब शसस्त्र प्रहरीको एपिएफ र मनाङ मर्स्याङ्दी क्लवसँग खेल्न बाँकी छ । 
झापाको भने १५ खेलबाट २४अंक छ र उ तालिकाको चौथो स्थानमा छ । यो हारसँगै झापाको उपाधि जित्ने संभावना सकिएको छ । झापाले अब सशस्त्र प्रहरीको एपिएफ क्लवसँग खेल्न बाँकी छ । प्रतियोतिगामा आइतबार एपिएफ र सुदुरपश्चिम फुटबल क्लव तथा मनाङ र मोरङ फुटबल क्लवबीच प्रतिस्पर्धा हुने छ ।
