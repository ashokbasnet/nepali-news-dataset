च्याम्पियन्स लिग : रियल र एथ्लेटिको म्याड्रिड बराबरीमा

ठमाडौं, बैशाख २ - स्पेनका २ वटा क्लव रियल म्याड्रिड र एथ्लेटिको म्याड्रिडले च्याम्पियन्स लिग फुटबलमा बराबरी खेलेका छन् । मंगलबार राती भएको खेलमा दुवै टिमले गोल गर्न सकेनन् र गोलरहित बराबरीमा चित्त बुझाए ।
रियल म्याड्रिडका लागि ग्यारेथ बेलले गोल गर्ने अवसर पाएपनि त्यसलाई सदुपयोग गर्न सकेनन् । खेल अवधिभर बल नियन्त्रणमा राखेपनि रियल म्याड्रिडले गोल गर्न भने सकेन । 
च्याम्पियन्स लिगकै मंगलबार भएको अर्को खेलमा इटालियन कलव युभेन्टसले फ्रेञ्च क्लव मोनाकोलाई १–० ले हराएको छ ।  युभेन्टसलाई जिताउन खेलको एक मात्र गोल अर्टुरो भिडालले खेलको ५७ औं मिनेटमा पेनाल्टीमाफर्त गरेका थिए ।
