लिभरपुल बराबरीमा रोकियो

मंसिर २८ – इंग्लिस प्रिमियर लिग फुटबल अन्तर्गत आइतबार राति भएको खेलमा लिभरपुल बराबरीमा रोकिएको छ । घरेलु मैदानमा भएको खेलमा लिभरपुल वेष्ट ब्रोमसँग २–२ को बराबरीमा रोकिएको हो । २१ औं मिनेटमा जोर्डन हेन्डरसनले लिभरपुललाई सुरुवाती अग्रता दिलाएका थिए । ३० औं मिनेटमा क्रेग डोसनले वेष्ट ब्रोमका लागि बराबरी गोल फर्काए । पहिलो हाफमा १–१ को बराबरी भएको खेलमा ७३ औं मिनेटमा जोनस ओल्सनले गोल गर्दै वेष्ट ब्रोमलाई २–१ को अग्रता दिलाए । ९० औं मिनेटमा डिभोक ओरिजीले गोल गर्दै लिभरपुललाई हारबाट जोगाए र खेल २–२ को बराबरीमा सकियो । १६ खेलबाट २४ अंक जोडेको लिभरपुल अंक तालिकाको नवौं स्थानमा छ । समान १६ खेलबाट २० अंक जोडेको वेष्ट ब्रोम १३ औं स्थानमा छ । 
– एजेन्सीको सहयोगमा
