३३ मिटर परबाट हानेको बल पोस्टसम्म पुग्न मात्रै १.२ सेकेण्ड

चैत १७ – अन्तर्राष्ट्रिय मैत्रीपूर्ण फुटबलमा जर्मनी र फ्रान्स विजयी भएका छन् । मंगलबार राति भएको खेलमा विश्व विजेता जर्मनीले इटलीलाई ४–१ तथा फ्रान्सले रुसलाई ४–२ ले हरायो । जर्मनीका लागि २४ औं मिनेटमा टोनी क्रोस, ४५ औं मिनेटमा मारियो गोटेज, ५९ औं मिनेटमा युनास हेक्टर र ७५ औं मिनेटमा मेसुट ओजिलले पेनाल्टी मार्फत गोल गरे । इटालीका लागि ८३ औं मिनेटमा स्टेफन एल शाखारावेले एक गोल फर्काए । अर्को खेलमा फ्रान्सले रुसलाई ४–२ ले हरायो । फ्रान्सका लागि आठौं मिनेटमा कान्टा, ३८ औं मिनेटमा आन्द्रे पिएरे गिग्नाक, ६४ औं मिनेटमा दिमित्री पायट र ७६ औं मिनेटमा किंग्सले कोम्यानले गोल गरे । पायटले झण्डै ३७ यार्ड (३३ मिटर) परबाट प्रहार गरेको बल जाली चुम्दै गोलमा परिणत भएको हो । पायटले प्रहार गरेको बलले उनको बुटबाट गोलपोस्टको जालिलाई छुन मात्रै १ दशमलव २ सेकेण्ड लागेको थियो । रुसका लागि ५६ औं मिनेटमा कोकोरिन र ६८ औं मिनेटमा जिराकोभले गोल गरे । 
– एजेन्सीको सहयोगमा
