बार्सिलोनासँग अंक बराबर, रियल मड्रिडलाई जित्यो

वैशाख ६ – एथ्लेटिको मड्रिडले शीर्ष स्थानको बार्सिलोनासँग अंक बराबरी गरेको छ । स्पेनिस ला लिगा अन्तर्गत आइतबार  राति भएको खेलमा ग्रनाडालाई ३–० ले हराएर एथ्लेटिको मड्रिडले बार्सिलोनासँग अंक बराबरी गरेको हो । १५ औं मिनेटमा कोकेले गोल गर्दै एथ्लेटिकोलाई सुरुवाती अग्रता दिलाए । पहिलो हाफमा १–० ले अघि रहेको एथ्लेटिकोका लागि फर्नान्नडो टोरेसले ५९ औं मिनेटमा गोल गर्दै अग्रता दोब्बर पारे । ८३ औं मिनेटमा एन्जल कोरिएले गोल गरेपछि एथ्लेटिको मड्रिड ३–० ले विजयी भयो । जितपछि दोस्रो स्थानमा उक्लिएको एथ्लेटिको मड्रिडले बार्सिलोनासँग अंक बराबरी ग¥यो । एथ्लेटिकोको ३३ खेलबाट ७६ अंक भएको छ । समान ३३ खेलबाट समान ७६ अंक नै जोडेको बार्सिलोना गोल अन्तरका आधारमा पहिलो स्थानमा छ । बार्सिलोना आइतबार राति भएको खेलमा भ्यालेन्सियासँग २–१ ले पराजित भएको थियो । एथ्लेटिको मड्रिडले रियल मड्रिडलाई एक अंकले पछ पारेको छ । आइतबार राति भएका अरु खेलमा रायो भालेकानोले भिल्लारियललाई २–१ ले हरायो भने सेभिल्ला र डिप्रोटिभो डी लाकोरुनाले १–१ को बराबरी खेले । 
– एजेन्सीको  सहयोगमा
