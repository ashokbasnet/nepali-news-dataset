आइपिएल : पञ्जावद्वारा बेंगलोर पराजित

बैशाख ३१ - इण्डियन प्रिमियर लिग आइपिएल क्रिकेट अन्तर्गत मंगलवारको पहिलो खेलमा किंग्स इलावेन पञ्जाव विजयी भएको छ ।
पञ्जावले रोयल च्यालेन्जर्स बेंगलोरलाई उसैको घरेलु मैदानमा ७ विकेटले हरायो ।
जितका लागि पाएको १ सय ७५ रनको लक्ष्य पञ्जावले खेल सकिन ११ बल अघि ३ विकेट गुमाएर भेट्टायो ।
पञ्जावलाई जिताउन एडम गिलक्रिस्टले आउट नभई ८५ रनको योगदान गरे । यस्तै अजहर मोहमुद ६१ रन बनाएर आउट भए ।
पहिला ब्याटिङ्ग गरेको बेंगलोरले निर्धारित २० ओभरमा ५ विकेट गुमाउँदै १ सय ७४ रन बनाएको थियो । बेंगलोरका क्रिस गेलले ७७ र विराट कोहलीले ५७ रनको योगदान गरेका थिए ।
हारपछि बेंगलोर १४ अंकसहित तालिकाको तेश्रो स्थानमा कायम छ । उभन्दा एक खेल कम खेलेका अरु ३ टीमको समान २० अंक छ ।
