फिनिसिङ राम्रो नभएपनि लिभरपुलले जित्यो

साउन १६ – मैत्रिपूर्ण खेलमा इंग्लिस क्लब लिभरपुलले इटालियन क्लब एसी मिलानलाई हराएको छ । आइतबार अमेरिकाको क्यालिफोर्नियामा भएको खेलमा लिभरपुलले एसी मिलानलाई २–० ले हराएको हो । पहिलो हाफमा गोल रहित बराबरी भएको खेलमा लिभरपुलका लागि दुवै गोल दोस्रो हाफमा भएको हो । लिभरपुलका लागि ५९ औं मिनेटमा डिभोक ओरिजी र ७३ औं मिनेटमा रोबर्टो फर्मिनोले गोल गरे । प्रिसिजन टुरका लागि लिभरपुल र एसी मिलान अहिले अमेरिका भ्रमणमा छन् । लिभरपुलका प्रशिक्षक जर्गेन कोलोप्ले आफ्नो टिमले जिते पनि अझै फिनिसिङमा कमजोरी रहेको बताए ।
