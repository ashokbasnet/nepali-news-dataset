हमाममाथि फिफाको आजीवन प्रतिबन्ध

पुस ३ – अन्तराष्ट्रिय फुटबल महासंघ फिफाले एशियाली फूटबल महासंघका अध्यक्ष मोहम्मद बिन हमाममाथि आजीवन प्रतिबन्धको घोषणा गरेको छ । 

फिफाको कार्यकारी सदस्य र एएफसीको अध्यक्ष पदबाट राजीनामा दिएको घोषणा गरे लगत्तै फिफाले हमाममाथि आउँदा दिनमा फुटबलका कुनै पनि गतिविधिमा सहभागी हुन नपाउने गरी प्रतिबन्धको घोषणा गरेको हो ।

 

फिफाले यो प्रतिबन्ध संगठनको अध्यक्ष पदको निर्वाचनका क्रममा सार्वजनिक भएको आर्थिक अनियमितता संग भने सम्बन्धित नभएको स्पष्ट पारेको छ ।

फिफाको नैतिक समितिले पदमा रहँदा संगठनको नैतिक मूल्यमान्यता विपरित हुने गतिविधि बारम्बार दोहोर्‍याएको ठहर गरेकाले उनीमाथि संगठित फूटबलका कनै पनि गतिविधीमा सामेल हुन नपाउने गरी प्रतिबन्ध लगाइनु उचित रहेको फिफाले जनाएको छ ।
