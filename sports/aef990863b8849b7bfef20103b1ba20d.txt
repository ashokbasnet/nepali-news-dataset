भलिबल खेलाडी प्रतिभा बनिन् ‘ब्राण्ड एम्बेस्डर’

जर्सी, ट्रयाक सुट, टि–सर्ट लगायतका खेल पोशाक उत्पादन गर्ने साहस स्पोर्टस प्रालिले राजधानीमा आयोजित एक कार्यक्रममा स्थापनाको घोषणा गर्दै भलिबल खेलाडी प्रतिभा मालीलाइ ब्राण्ड एम्बेस्डर घोषित गरेको हो ।

सो वापत मालीलाई साहस स्पोर्टसले बार्षिक १ लाख २० हजार रुपैयाँ तथा ५० हजार रुपैयाँ बराबरको पोशाक प्रायोजन गर्नेछ ।

यस्तै, साहस स्पोर्टसले भलिबलको चर्चित घरेलु क्लब ‘न्यु डायमण्ड एकेडेमी’लाई पनि १ लाख ७५ हजार बराबरको खेलकुद पोशाक प्रायोजन गरेको छ । कार्यक्रममा बोल्दै साहस स्पोर्टसका प्रबन्ध निर्देशक जनक न्यौपानेले भविष्यमा अन्य खेल र खेलाडीलाई पनि प्रायोजन गर्ने प्रतिबद्धता ब्यक्त गरे ।
