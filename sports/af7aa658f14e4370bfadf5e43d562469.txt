सुर्खेतद्वारा उदयपुरलाई १० गोल

नवलपरासी, कात्तिक ४ - नवलपरासीमा भइरहेको १५ औं राष्ट्रिय महिला फुटवल च्याम्पियनसिप २०१३ अन्तरगत सोमबार सुनवलको किर्तिपुर खेलमैदानमा सुर्खेतले उदयपुरलाई १०–० को अन्तरले हराएको छ ।
दिउसो भएको खेलमा सुर्खेतको तर्फबाट  गीता रानामगरले दोहोरो ह्याट्रिक पुरा गरिन् । उनले पहिलो खेलको सुरुको पाँच मिनेटमा पहिलो गोल गर्दै सुर्खेतलाई अग्रता दिएकी थिइन् ।
त्यस्तै सुर्खेतकी  बिमला राना, पुनम थापा,  ममता राई, सृजना सिंहले एक एक गोल गरेका छन् ।  
अर्को खेलका लागि कास्की जिल्ला सहभागी नभएपछि वाकओभरका आधारमा ताप्लेजुङ्ग बिजयी भएको छ ।  मंगलबार  बर्दीया र मोरङ बीच खेल हुने आयोजकले जनाएको छ ।
