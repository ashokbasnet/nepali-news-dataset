बंगलादेशको फुटवल टोली काठमाडौमा

काठमाडौ, जेठ ३२ – शनिबारदेखि काठमाडौमा शरु हुने २२ वर्षमूनिको एएफसी एशियन कप फुटबलको छनोट चरण अन्तर्गत समुह डि को प्रतियोगितामा भाग लिन बंगलादेशको फुटबल टोली बिहीबार बिहान काठमाडौ आईपुगेको छ । २८ सदस्यीय टोलीलाई विमानस्थलमा एन्फाका अधिकारीहरुले स्वागत गरेका थिए ।

 

बंगलादेशले आफ्नो पहिलो खेलमा शनिबार नेपालसंग प्रतिस्पर्धा गर्नेछ । प्रतियोगितामा सहभागी हुने उज्वेकिस्तानको टोली पनि बुधवार दिउँसो काठमाडौ आईपुग्ने अखिल नेपाल फुटबल संघ एन्फाले जनाएको छ । उज्वेकिस्तान आफ्नो पहिलो खेलमा सोमबार बंगलादेशसंग प्रतिस्पर्धा गर्नेछ ।

प्रतियोगितामा भाग लिन जोर्डनको फुटबल टिम हिजो नै काठमाडौ आईसकेको छ । छनोट चरणको समुह डीमा नेपाल, बंगलादेश, जोर्डन, यमन र उज्बेकिस्तान छन् ।
