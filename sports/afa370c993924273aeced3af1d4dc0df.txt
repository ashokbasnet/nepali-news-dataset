स्वान्सीसँग आर्सनल स्तब्ध

वैशाख २९ – इंग्लिस प्रिमियर लिग फुटबल प्रतियोगितामा आर्सनल स्वान्सी सिटीसँग पराजित भएको छ । प्रतियोगिता अन्तर्गत सोमबार राति भएको खेलमा तेस्रो स्थानमा रहेको आर्सनल आठौं स्थानको स्वान्सीसँग १-० गोलले पराजित भयो ।स्वान्सीको जितमा खेलको ८५ औं मिनेटमा वाफेटिम्बी गोमिसले एकमात्र निर्णाएक गोल गरे । दोस्रो स्थानमा रहेको म्यान्चेस्टर सिटी भन्दा एक खेल कम खेलेको आर्सनल ३ अंकले पछि छ । हारसँगै आर्सनलको दोस्रो स्थानमा रहँदै लिगको समाप्ति गर्ने लक्ष्यमा धक्का लागेको छ । अन्त्यतिर पुगेको लिगमा आर्सनलले ३ खेल खेल्न बाँकी छ । यसअघिनै लिगको उपाधि चेल्सीको पक्का भइसकेको छ । आर्सनल भन्दा अघि २ खेल बढि खेलेका चेल्सी ८४ अंकका साथ पहिलो स्थानमा छ भने ७३ अंक जोडेको म्यान्चेस्टर सिटी दोस्रो स्थानमा छ ।
