रियल मड्रिडमा कासियासको ठाउँमा कासिया

साउन २ – स्पेनिस क्लब रियल मड्रिडले गोलकिपरको रुपमा किको कासियालाई अनुबन्ध गर्ने भएको छ । स्पानियोलका २८ वर्षका गोलकिपर कासिया ६ मिलियन युरोमा रियल मड्रिडमा अनुबन्धित हुने पक्का भएको हो ।
कासियाले रियलसँग पाँच वर्षको सम्झौता गर्ने तयारी छ । रियलको युवा टिमबाट स्पानियोल गएका कासिया ८ वर्षपछि फेरि रियल फर्किन लागेका हुन् । रियलले कासियाका लागि चार मिलियन डलरको प्रस्ताव गरेको थियो । स्पानियोलले त्यो अस्वीकार गरेपछि कासियाको अनुबन्धन ६ मिलियन डलर भएको हो । अनुबन्धनका विषयमा बोल्दै कासियाले भने ‘म फेरि रियलमा फर्किन पाउने छु भन्ने लागेको थिएन । तर म भाग्यमानी रहेछु म फेरि रियलमै हुनेछु । रियलसँगको सम्झौताले म निकै खुशी छु ।’ गोलकिपर इकर कासियास पोर्चुगिज क्लब पोर्टमा अनुबन्धित भएपछि रियल मड्रिड नयाँ किपरको खोजिमा थियो । अब कासियाले कासियासको ठाउँ लिने छन् । कासियाको मेडिकल भने हुन बाँकी छ ।
– एजेन्सीको सहयोगमा
