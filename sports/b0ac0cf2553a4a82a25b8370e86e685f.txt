नव प्रवेशीविरुद्ध मेस्सीको गोल, अर्जेन्टिनाको कठिन जित

असार २ - विश्वकप फुटबल अन्तर्गत सोमबार विहान भएको खेलमा अर्जेन्टिनाले नव प्रवेशी बोस्निया हर्ज गोभिनाविरुद्ध कठिन जित हात पारेको छ ।
आत्मघाती गोलको मद्दतमा अर्जेन्टिना २–१ ले विजयी भयो । खेलको तेश्रो मिनेटमा बोस्निया एण्ड हर्ज गोभिनाका कोलासिनेकले क्लियर गर्न खोजेको बल आफ्नै पोष्टमा छिरेपछि अर्जेण्टिनाले अग्रता लिएको थियो ।
कप्तान लियोनेल मेस्सीले ६५ औ मिनेटमा गोल थप्दै अग्रता दोब्बर पारेका थिए । खेलको ८४ औ मिनेटमा बोस्निया हर्जगोभिनाका भेदाद इभिसेभिकले गोल फर्काए ।
पहिलोपल्ट विश्वपक खेलेको बोस्निया हर्ज गोभिनाले २ पटकको विश्वविजेता अर्जेण्टिनालाई कडा चुनौती दिएको थियो । अर्जेन्टिनाले भने नवप्रवेशी टोली विरुद्ध अपेक्षित खेल खेल्न सकेन । दुवै टोलीले गोलका केही सुन्दर मौका गुमाएका थिए ।
