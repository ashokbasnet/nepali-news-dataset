टोटनह्यामले साउथह्याम्पटनलाई उसैको मैदानमा हरायो

लण्डन क्लब टोटनह्यामले साउथह्याम्पटनलाई उसैको मैदानमा ४-१ ले हराएको हो । खेलमा टोटनह्यामलाई विजयी गराउन डेले अलीले दुई गोल गरे भने ह्यारी केन र सन ह्युङ मिनले एक–एक गोल थपे ।

पराजित टोली साउथह्याम्पटनका लागि भर्जील भान डाईकले एक गोल फर्काए । यो जितपछि टोटनह्याम हट्सपरले लिगको अंक तालिकामा चौथो स्थानको आर्सनलसँग दूरी घटाएको छ ।

१८ खेलबाट टोटनह्यामले ३६ अंक जोडेको छ भने आर्सनलको ३७ अंक छ । ३९ अंक जोडेको म्यान्चेस्टर सिटी तेस्रो स्थानमा छ ।

दोस्रो स्थानको लिभरपुलको ४० अंक छ भने ४६ अंकका साथ चेल्सी शीर्ष स्थानमा रहेको छ ।
