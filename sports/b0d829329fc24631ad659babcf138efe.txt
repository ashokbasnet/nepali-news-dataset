बेल भन्छन् : यो वेल्स हो, यो चम्कने बेला हो

असार १७ – युरोकपको क्वाटरफाइनलको दास्रो दिन शुक्रबार राति पौन १ बजे बेल्जियम र वेल्स खेल्दै छन् । यो खेल सन् १९५८ को वल्र्डकपपछि वेल्सका लागि सबैभन्दा ठूलो प्रतियोगिता भएको वेल्सका टिम म्यानेजर क्रिस कोलमेनले बताएका छन् । ब्राजिलमा भएको सन् १९५८ को वल्र्डकपपछि आजको खेल सबैभन्दा ठूलो भएको वेल्सले जनाएको छ । ‘हामीलाई थाहा छ, हामी माथि प्रेसर छ । सन् १९५८ को क्वाटरफाइनपछि हामी पहिलो पटक ठूलो प्रतियोगितको क्वाटरफाइनलमा पुगेका छौं, खेल देखाउने बेला यही हो’ म्यानेजर कोलमेनले भने ‘मान्छेहरुले पहिले नै भनेका छन् वेल्सले खेल हार्न सक्दैन, क्वारफाइनलसम्म पुग्नु मात्रै वेल्सका लागि सबैथोक होइन ।’ 
वेल्सले रियल म्याड्रिडका फरवार्ड गारेथ वेल र आर्सनलका मिडफिल्डर आरोन राम्से जस्ता खेलाडी आफूसँग भएकाले पनि खेल जित्ने  दाबी गरेको छ । वेल्सका स्ट्रायकर गारेथ बेलले भनेका छन् ‘यो वेल्स हो, यो चम्कने बेला हो ।’  तर बेलले भने जस्तो जित्न सहज छैन । फिफा रेन्किङमा दोस्रो नम्बरमा रहेको वेल्जियमसँग २६ औं स्थानमा रहेको वेल्सलाई जित्न कठिन देखिन्छ । बेल्जियममा चेल्सीका मिडफिल्डर इडन हजार्ड, म्यानचेष्टर सिटीका फरवार्ड केभिन डि बु्रनेर इर्भोटनका स्ट्राइकर रोमेलु लुकाकु जस्ता खेलाडीहरु छन् ।
