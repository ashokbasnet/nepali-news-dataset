आइपिएल क्रिकेट : बैंगलोरद्वारा पञ्जाव पराजित

बैशाख ९ - इण्डियन प्रिमियर लिग आइपिएल क्रिकेट अन्तर्गत शुक्रवाररातीको खेलमा रोयल च्यालेन्जर्स बैंगलोर विजयी भएको छ । बैंगलोरले किँग्स इलेभेन पंजाबलाई ५ विकेटले हरायो । पंजाबमा भएको खेलमा टस हारेर पंजाबले पहिले व्याटिङ्ग गर्दै ६ विकेटको क्षतिमा १ सय ६३ रन बनायो ।

 

जवाफी व्याटिङ्गमा उत्रिएको बैंगलोरले क्रिस गेलको ८७ रनको मद्दतले ५ विकेटको क्षतिमा १९ दशमलब ३ ओभरमा १ सय ६६ रन बनायो ।

आइपिएपल क्रिकेटमा शनिवार दिउँसो सवा चारबजे चेन्नई सुपर किँग्स र राजस्थान रोयल्स तथा बेलुकी सवा आठ बजे दिल्ली डेयरडेभिल्स र पुने वारियर्सबीच प्रतिस्पर्धा हुनेछ । आईपीएलमा ५ खेलमा ४ जितसंगै ८ अंक संगै दिल्ली अंक तालिकाको शिर्ष स्थानमा छ भने समान अंक भएको राजस्थान रोयल्स रनरेटका आधारमा दोस्रो स्थानमा छ । अहिलेसम्म खेलेका ४ खेलमा सबैमा हार आत्मसात गरेको डेक्कन चार्जसले अहिलेसम्म अंक जोड्न सकेको छैन ।
