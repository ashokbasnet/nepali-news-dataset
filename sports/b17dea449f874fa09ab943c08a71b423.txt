साफ फुटबल : नेपाल अफगानिस्तानसँग १–० ले पराजित

काठमाडौं, भदौ २३ - साफ च्याम्पियनसिप फुटवलको पहिलो सेमिफाइनलमा नेपाल अफगानिस्तानसँग १–० ले पराजित भएको छ ।
खेलको अन्तिम समयमा पाएको पेनाल्टीको अवसरलाई सदुपयोग गर्न नसक्दा नेपाल घरेलु मैदानमा साफ च्याम्पियनसिपको फाइनल खेल्नबाट वञ्चित भएको हो ।
अफगान रक्षकले नेपाली स्ट्राइकर विमल घर्तीमगरलाइ डि बक्समा लडाउँदा पाएको पेनाल्टी नेपाली खेलाडी रोहित चन्दले गोल गर्न सकेनन् । उनको प्रहार अफगान गोलरक्षकले रोकेका थिए ।
८६ औं मिनेटमा रोहितले हानको पेनाल्टीलाई अफगान किपरले बचाएका थिए । तर रोहितले पेनाल्टी हान्नुअघि नै अफगान खेलाडी डि बक्सभित्र प्रवेश गरेका कारण रेफ्रिले फल लिएर पुन नेपाललाई पेनाल्टी हान्ने मौका दिए । त्यो पेनाल्टी पनि रोहितले नै हानेका थिए जसलाई अफगान किपरले बचाए ।
खेलको ११ औं मिनेटमा गोल गरेर अफगानिस्तानले लिएको अग्रता अन्तिमसम्म जोगाउन सक्दा उ साफ च्याम्पियनसिप २०१३ को फाइनलमा पुग्ने पहिलो टोली बन्न सफल भयो ।
नेपालले गोल गर्ने धेरै अवसरहरु सिर्जना गरेपनि गोल गर्न नसक्दा घरेलु मैदानमा हजारौं समर्थकको अगाडि हार ब्यहोर्नुप¥यो । यसअघि सन् २०११ मा भारतमा भएको साफ च्याम्पियनसिपमा पनि नेपाल सेमिफाइनलमा अफगानिस्तानसँग १–० ले नै पराजित भएको थियो ।
खेलको लाईभ कमेन्ट्री तल पढ्नुहोस् ।



साफ च्याम्पियनसम्बन्धी थप तलका लिंकमा 
रंगशालामा आज पनि यस्तै उमङ्ग होला ? (फोटो फिचर)
साना बिमलका ठूला फ्यान
रंगशालामा विहानैदेखि फुटबलको रौनक (फोटोफिचर)
‘मन त मेरो नेपाली हो, हामी जित्छौं’
अफगानिस्तानसँग खेल्नुअघि नेपाली फुटबल खेलाडी पशुपतिमा 
फुटबल हेर्न टिकट नपाएपछि एन्फा विरुद्ध नाराबाजी (भिडियोसहित)
फुटबलले जुराएको राष्ट्रिय एकता (फोटो फिचर)
नेपाल र अफगानिस्तानको खेलबारे के भन्छन् पूर्व खेलाडी तथा प्रशिक्षक
नेपाल र अफगास्तान को बलियो किन ?
