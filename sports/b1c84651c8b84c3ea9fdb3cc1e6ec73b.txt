आउँदा भगवान जस्तै, छोड्दा प्रतिष्ठित : इब्राहिमोविच

जेठ १ – जाल्टन इब्राहिमोविचले यो सिजनको अन्त्यमा फ्रेन्च च्याम्पियन पेरिस सेन्ट जर्मेन पिएसजी छोड्ने छन् । ३४ वर्षका स्वीडिस स्ट्राइकरको पिएसजीसँगको सम्झौता यो सिजनमा सकिँदैछ । उनी अब म्याचेस्टर युनाइटेड, लस एन्जल्स ग्यालेक्सी वा एसी मिलानमा जान सक्ने चर्चा छ । ‘म निकै गौरवान्वित छु,’ उनले भने ‘म पिएसजी राजा जस्तै गरी आए, वरिष्ठ खेलाडी जस्तै गरेर छोड्दै छु तर म फेरि आउने छु ।’ पिएसजीले भनेको छ ‘इब्राहिमोविच उत्कृष्ट स्ट्राइकर तथा क्लबको इतिहासका एक निकै उत्कृष्ट खेलाडी हुन् ।’
सन् २०१२ मा पिएसजी गएका इब्राहिमोविच क्लबका अहिलेसम्मका सर्वाधिक गोलकर्ता हुन् । उनले पिएसजीबाट एक सय ७८ खेलमा एक सय ५२ गोल गरेका छन् । पिएसजीले इब्राहिमोविच गएपछिका हरेक वर्ष लिगवानको उपाधि जितेको छ । यो सिजन पनि लिगका खेल सकिन दुई मिहना अघि नै पिएसजीले उपाधि पक्का गरेको थियो । इब्राहिमोविचले पिएसजीमा बिताएको हेरक दिनको माया लाग्ने बताए । इब्राहिमोविचले ६ विभिन्न क्लबबाट लिगको उपाधि जितेका छन् । उनले भने ‘पिएसजी विश्वको उत्कृष्ट क्लब भएको छ र म यसको हिस्सा भएँ । अब आफ्ना लागि फकर बाटो रोज्ने यो नै राम्रो समय हो ।’ पिएसजीले शनिबार लिगवनको अन्तिम खेल खेल्दैछ । 
– एजेन्सीको सहयोगमा
