जाउलाखेललाई हराउँदै थ्री स्टार क्लव सेमिफाइनलमा

काठमाडौं जेठ २६ – (अपडेट) थ्री स्टार क्लव गोर्खा कप फुटबलको सेमिफाइनलमा पुगेको छ ।
दशरथ रंगशालामा भएको खेलमा जाउलाखेल युथ क्लवलाई टाइब्रेकरमा  ३–२ ले हराउँदै थ्रीस्टार सेमिफाइनलमा पुगेको हो ।
दशरथ रंगशालामा निर्धारित समय र त्यसपछि थपिएको ३० मिनेटमा दुवै टोलीले गोल गर्न नसकेपछि खेलको निर्णय टाईब्रेकरबाट गरिएको हो ।
अब थ्री स्टारले सेमिफाइनलमा मनाङ मर्स्याङ्दी क्लवसँग प्रतिस्पर्धा गर्ने छ ।
थ्री स्टार समुह बी को बिजेता बन्दै क्वाटरफाइनल पुगेको हो भने जावलाखेल समूह डीको उपबिजेता हो ।
