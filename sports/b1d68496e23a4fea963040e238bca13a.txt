दोस्रो अभ्यास खेलमा उपकप्तान ज्ञानेन्द्रको शतक

माघ १७ – आइसीसी विश्व क्रिकेट लिग डिभिजन टू को तयारीका लागि युएईमा रहेको नेपाली टोलीले बुधबार दोस्रो अभ्यास खेल खेलिरहेको छ ।
युएईको ग्लोबल क्रिकेट एकेडेमीको मैदानमा युएई ‘ए’टिम विरुद्ध नेपालले टस जितेर व्याटिङ गरिरहेको छ । खेलमा नेपालका उपकप्तान ज्ञानेन्द्र मल्लले शतक प्रहार गरेका छन् । मंगलबार भएको पहिलो खेलमा २५ रनको जित निकालेको नेपालले बुधबार पनि उत्कृष्ट सुरुवात गरेको छ ।
पहिलो विकेटका लागि ज्ञानेन्द्र मल्ल र दिलिप नाथले १ सय ४२ रनको साझेदारी गरे । दिपिल ६४ रनमा आउट भएपछि नेपालले पहिलो विकेट गुमायो ।
त्यसपछि क्रिजमा आएका अनिलकुमार शाह १४ रनमा पेभेलियन फर्किदा नेपालले १ सय ७६ रनमा दोस्रो विकेट गुमायो । तर ज्ञानेन्द्रले उत्कृष्ट व्याटिङ गर्दै शतक प्रहार गरे । उनले ९७ बलमा शतक प्रहार गरेका हुन् ।
