लिसेस्टरका कप्तान मोर्गन गरे क्लबसँग नयाँ सम्झौता

साउन ५ – प्रिमियर लिग च्याम्पियन लिसेस्टर सिटीका कप्तान वेस मोर्गनले क्लबसँग नयाँ सम्झौता गरेका छन् । मोर्गनले जनु २०१९ सम्म लिसेस्टरमै रहने गरी सम्झौता गरेका हुन् ।
गएको सिजन टिमलाई उपाधि दिलाउने क्रममा मोर्गनले प्रिमियर लिगका सबै खेलमा पूरा समय खेलेका थिए । ३२ वर्षका मोर्गन सन् २०१२ को जनवरीमा नोटिङह्याम फोरेस्टबाट लिसेस्टर आएपछि एक सय ८२ खेल खेलेका छन् । लिसेस्टरका प्रशिक्षक क्लाउडियो रानिएरीले मोर्गन एक कुशल नेतृत्वकर्ता र योद्धा रहेको बताए । मोर्गनले क्लबमा रहेर प्रिमियर लिगको उपाधि उचाल्नु आफ्ना लागि सबै भन्दा महत्वपूर्ण क्षण गरेको र अब च्याम्पियन्स लिगमा पनि राम्रो प्रदर्शन गर्ने बताए । 
– एजेन्सीको सहयोगमा
