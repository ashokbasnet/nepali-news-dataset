५ हजार मिटर दौडमा एपिएफका पार्कीले जिते स्वर्ण

सुनसरी, पुस – सातौँ राष्ट्रिय खेलकुदको एथलेटिक्स अन्तर्गत ५ हजार मिटर दौडमा सशस्त्र प्रहरीका गोपीचन्द्र पार्कीले स्वर्ण पदक जितेका छन् ।
एपिएफका पार्कीले नेपाली सेनाका हरि रिमाललाई पछि पार्दै स्वर्ण जितेका हुन् । पार्कीले १५ मिनेट २६ दशमलव १० सेकेण्डमा दूरी पार गरेका हुन् ।
आर्मीका रिमालले १५ मिनेट २६ दशमलब ६० सेकेण्डमा दूरी पूरा गरेर रजत पदक जिते । यसैगरी नेपाल पुलिसका भूमिराज राईले १५ मिनेट ३० दशमलब ४० सेकेण्डमा दूरी पूरा गर्दै कास्य पदकमा चित्त बुझाए ।
