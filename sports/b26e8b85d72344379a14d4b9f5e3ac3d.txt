इंग्लिस प्रिमियर लिगमा न्युक्यासल विजयी

माघ १७ – इंग्लिस प्रिमियर लिग फुटबलमा न्युक्यासल विजयी भएको छ । शनिबार बेलुका भएको खेलमा न्युक्यासलले हल सिटीलाई ३–० ले पराजित गरेको हो । न्युक्यासलका लागि खेलको ४० औं मिनेटमा रेमी काबेलाले गोल गर्दै सुरुवाती अग्रता दिलाए ।
त्यसको दश मिनेट पछि  सामी आमिओवीले गोल गर्दै अग्रता दोब्बर बनाए । खेलको ७८ औं मिनेटमा योन गुफ्रानले गोल गर्दै न्युक्यासललाई ३–० को जित दिलाए ।
