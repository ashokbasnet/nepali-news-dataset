​नेपाल बक्सिङ संघमा अवाले

काठमाडौं, जेठ २२ - नेपाल बक्सिङ संघको चौथो महाधिबेशनले राम अवालेको नेतृत्वमा १३ सदस्यीय नयाँ कार्यसमिति चयन गरेको छ । काठमाडौमा शनिवार भएको महाधिबेशनले निर्विरोध रुपमा नयाँ कार्यसमिति चयन गरेको हो ।
उपाध्यक्षमा काठमाडौंका अर्जुनबहादुर केसी र झापाका भोजराज सिटौला निर्विरोध निर्वाचित भएका छन । केसी र सिटौला यसअघि पनि संघका उपाध्यक्ष  हुन् । महासचिवमा मकवानपुरका सविन भट्टचार्य चयन भएका छन् भने सचिवमा कैलालीका दिनेश सिंह निर्वाचित भएका छन् । कोषाध्यक्षमा भक्तपुरका गौतम सुजखु निर्वाचित भएका ह्न । सदस्यमा  स्याङजाकी दीलिपाश्री अधिकारी, काठमाडौका प्रनिर अधिकारी, धादिङका रमेश अधिकारी, भक्तपुरका राजभाई मुनकर्मी, मकवानपुरका भेष खड्गी, सुनसरीका देवेन्द्र लिम्बु र कास्कीका बुद्ध गवाजु र सिन्धुपाल्चोकका रामबहादुर गिरी निर्विरोध निर्वाचित भएका हुन ।
नयाँ कार्यसमिति चयन भए लगत्तै बसेको संघको बैठकले तीनजनालाई उपाध्यक्षमा मनोनयन गरेको छ । मनोनिति हुनेमा नरेन्द्र लिम्बु, किरण श्रेष्ठ र संगम शाह रहेका छन् ।
बैठकले ८ जनालाई सदस्यमा मनोनित गरेको छ । मनोनित हुनेमा लक्ष्मण कार्की, दुर्गा गहतराज, वासुदेव दाहाल, श्याम अवाले, दिपक महर्जन, शोभाजंग केसी, पुष्कर पन्त र ओमलनारायण श्रेष्ठ छन् । साधारणसभामा ४ केन्द्रीय कमिटिका २५ र ४ विकास क्षेत्र,  ३० जिल्लाका ३४ प्रतिनिधि सहभागी थिए ।
