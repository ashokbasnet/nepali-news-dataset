म्यान्चेस्टर सिटी, चेल्सी र साउथह्याम्पटन विजयी

काठमाडौं, बैशाख १२ । इङ्गलिस प्रिमियर लिग फुटबल प्रतियोगिता अन्तर्गत शनिकार राती भएका खेलहरुमा म्यान्चेस्टर सिटी, चेल्सी र साउथह्याम्पटन विजयी भएका छन् ।

अंक तालिकाको तेस्रो स्थानमा उक्लिनेक्रममा म्यान्चेस्टर सिटीले स्टोक सिटीलाई ४÷० ले हरायो । म्यान सिटीलाई जिताउनेक्रममा ईहीनाचोले दुई गोल गरेभने सर्जीयो अगुएरो र फर्नान्डोले एक एक गोल गरे ।

प्रिमियर लिगकै अर्को खेलमा चेल्सीले बर्नमाउथलाई ४-१ ले हरायो । चेल्सीलाई विजयी गराउन एडिन हाजार्डले दुई गोल गरेभने विलियन र पेड्रोले एक एक गोल थपे ।

यसैगरी एस्टन भिल्लालाई ४-२ ले हराउनेक्रममा साउथह्याम्पटनका डुसान टाडिचले दुई गोल गरेभने सादियो माने र शेन लङले एक एक गोल गरे । प्रिमियर डिभिजनबाट रेलीगेशनमा परिसकेको भिल्लाका लागि दुबै गोल वेष्टउडले गरे ।

शनिबार राती भएको अर्को खेलमा लिभरपुललाई न्युकासल युनाईटेडले २-२ गोलको बराबरीमा रोकेको छ ।

लिभरपुलका ड्यानिएल स्टरीज र एडम लालानाले पहिलो हाफमै दुई गोल गरेपनि न्युकासलले दोस्रो हाफमा उत्कृष्ट पुनरागमन गर्‍यो । न्युकासलका लागि पापिस सिसे र ज्याक कोलब्याकले एक एक गोल गरे ।

शनिबार रातीको खेलपछि न्युकासल युनाईटेडले रेलिगेशनबाट जोगिने यात्रामा एक अंक थपेको छ । लिगमा ३ खेल मात्रै बाँकी छँदा १९ औं स्थानमा रहेको न्युकासलको ३० अंक छ ।

पुछारमा रहेको एस्टन भिल्ला रेलिगेशनमा परिसकेको छ भने दुई खेल कम खेलेको सण्डरल्याण्ड ३० अंकको साथ १८ औं स्थाना छ । १७ औं स्थानको नर्वीच सिटी पनि रेलिगेशनको जोखिममा छ ।
