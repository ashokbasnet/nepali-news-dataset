म्यानचेस्टर युनाइटेडको अपराजित यात्रा टुंगियो, आर्सलनले जित्यो

वैशाख २५ – आर्सनलले इंग्लिस प्रिमियर लिगको शीर्ष चारमा रहँदै आउँदो सिजन च्याम्पियन्स लिग फुटबलका लागि छनौट हुने सम्भावना कायम राखेको छ । लिग अन्तर्गत आइतबार राति भएको खेलमा आर्सनलले म्यानचेस्टर युनाइटेडलाई २–० ले हरायो । आर्सनलले म्यानचेस्टर युनाइटेडको २५ खेलको अपराजित यात्रा टुंग्यायो । पहिलो हाफमा गोलरहित बराबरी भएको खेलमा आर्सनलले दोस्रो हाफमा दुई गोल गर्दै जित निकाल्यो । आर्सनलको जितमा ग्रनिट जाका र ड्यानी वेलबेकले गोल गरे । घरेलु मैदानमा भएको खेलमा जाकाले ५४ औं मिनेटमा गोल गर्दै आर्सनललाई अग्रता दिलाए । त्यसको तीन मिनेटपछि वेलबेकले गोल गर्दै आर्सनलको २–० को जित निश्चित गरे । हारपछि युनाइटेडको शीर्ष चारमा पुग्ने सम्भावना कम भएको छ । छैटौं स्थानका आर्सनलको लिगका चार खेल बाँकी हुँदा ६३ अंक छ । आर्सनल चौथो स्थानको म्यानचेस्टर सिटी भन्दा ६ र पाँचौं स्थानको म्यानचेस्टर युनाइटेड भन्दा दुई अंकले पछि छ । सिटी र युनाइटेडले लिगमा तीन खेल खेल्न बाँकी छ । राति नै भएको खेलमा साउथह्याम्पटनसँग गोलरहित बराबरीमा रोकिएको लिभरपुल तेस्रो स्थानमा फर्किएको छ । उसको लिगका दुई खेल बाँकी हुँदा ७० अंक भएको  ।
