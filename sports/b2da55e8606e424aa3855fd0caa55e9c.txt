फ्रेन्च लिग वान फुटबलमा पिएसजीलाई २२ अंकको अग्रता

पुस २५ – फ्रेन्च लिग वान फुटबल अन्तर्गत शुक्रबार राति भएको खेलमा शीर्ष स्थानको पेरिस सेन्ट जर्मेन पिएसजी विजयी भएको छ । पिएसजीले बास्टियालाई २–० ले हराएर २२ अंकको अग्रता कायम गरेको छ । पिएसजीको जितमा खेलको पहिलो हाफमा थिएगो मोटा र म्याक्सवेलले गरेको गोल नै निर्णायक बन्यो । जितपछि शीर्ष स्थानको पिएसजीको २० खेलबाट ५४ अंक भएको छ ।
दोस्रो स्थानमा रहेको मोनाकोको १९ खेलबाट ३२ अंक छ । शुक्रबार रातिको खेलमा पिएसजीसँग पराजित भएको बास्टिया २० खेलबाट २२ अंकसहित १६ औं स्थानमा छ ।
– एजेन्सीको सहयोगमा
