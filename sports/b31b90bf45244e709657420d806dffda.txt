फाल्गुनन्द गोल्डकप फुटबलको आठौँ संकरण पुष ८ देखि

भीमकुमार बाँस्कोटा/उज्यालो । 
पाँचथर, कात्तिक ३० – फाल्गुनन्द गोल्डकप फुटबल प्रतियोगिताको आठौँ संस्करण आउँदो पुष ८ गतेदेखि हुने भएको हो । आयोजक फिदिम स्पोटिङ क्लबले मंगलबार पत्रकार सम्मेलन गरी पुष ८ देखि १७ गतेसम्म फाल्गुनन्द गोल्डकप फुटबल प्रतियोगिता गर्ने तयारी भएको जनाएको हो ।
क्लबका अध्यक्ष किरण थापाका अनुसार प्रतियोगितामा विभिन्न १० टिमले सहभागिता जनाउने भएका छन् । प्रतियोगिताको सातौँ संकरणसम्म  आयोजक फिदिम स्पोटिङसहित आठ टिमले सहभागिता जनाउँदै आएका थिए । प्रतियोगितामा सहभागिता जनाउने टिमको संख्या बढाएसँगै पुरस्कार राशी पनि बढाइएको छ । प्रतियोगितामा प्रथम हुने टिमले दुई लाख ५०  हजार र दोस्रो हुने टिमले एक लाख ५० हजार नगद पुरस्कार पाउने श्रेष्ठले जानकारी दिए । प्रतियोगितामा नेपाल भारत र भुटानका फुटबल टिमले सहभागिता जनाएउने छन् । क्लबका महासचिव पासाङ तामाङका अनुसार आयोजक फिदिम स्पोटिङ क्लब, ताप्लेजुङ ११, माइभ्याली स्पोटिङ क्लब इलाम, झापा ११, सुनसरी ११, मोरङ ११, कञ्चनजंघा स्पोट्स क्लब सिलगुडी, बिआरसी भुटान, चर्च ब्वाइज क्लब काठमाण्डौ र सिक्किम ११ ले सहभागिता जनाउने भएका छन् ।
