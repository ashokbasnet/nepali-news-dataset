क्रिकेट खेलाडी संघको अध्यक्षमा अग्रवाल, महासचिवमा खड्का

काठमाडौं, जेठ २२ - नेपाल क्रिकेट खेलाडी संघको अध्यक्षमा पूर्व कप्तान पवनकुमार अग्रवाल चयन हुनु भएको छ । किर्तिपुरस्थित त्रिवि क्रिकेट मैदानको हलमा शनिवार भएको वार्षिक साधारण सभाले अग्रवालको अध्यक्षतामा ११ सदस्यीय कार्य समिति चयन गरेको हो ।
समितिको उपाध्यक्षमा विनोदकुमार दास र सिता रानामगर तथा महासचिवमा कप्तान पारस खड्का छन् । सचिवमा अनिलकुमार मण्डल र कोषाध्यक्षमा पृथु बास्कोटा चयन भएका छन् । सबै पदाधिकारी सर्वसम्मतिले चयन गरिएको संघले जनाएको छ । संस्था दर्ता ऐन अनुसार नेपाल क्रिकेट खेलाडी संघ गएको भदौमा जिल्ला प्रशासन कार्यालय काठमाडौंमा दर्ता भएको थियो । २ वर्षे कार्यकालका लागि नव निर्वाचित पदाधिकारीलाई पूर्व राष्ट्रिय क्रिकेट खेलाडी मनिषराज पाण्डेले फूल माला लगाइ शुभकामना दिएका थिए । 
कार्यसमिति:
अध्यक्ष - पवनकुमार अग्रवाल
उपाध्यक्ष - विनोदकुमार दास
उपाध्यक्ष - सिता रानामगर
महासचिव - पारस खड्का
सचिव - अनिलकुमार मण्डल
कोषाध्यक्ष - पृथु वास्कोटा
सदस्यहरु :
राजु वस्नेत
शक्तिप्रसाद गौचन
ज्ञानेन्द्र मल्ल
निरा राजोपाध्याय
विनोद भण्डारी
