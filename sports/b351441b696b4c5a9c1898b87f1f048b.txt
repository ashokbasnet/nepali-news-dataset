नेपाली क्रिकेटरलाई पूर्व राजाको बधाई

काठमाडौं, चैत ९ - पूर्व राजा ज्ञानेन्द्र शाहले ट्वान्टी ट्वान्टी विश्वकप क्रिकेटमा सहभागी नेपाली राष्ट्रिय क्रिकेट टोलीलाई बधाई दिनुभएको छ ।
शाहले विश्वकपमा उत्कृष्ट खेल प्रदर्शन गरेर नेपाल र नेपालीको गौरव बढाएकोमा नेपाली टोलीलाई बधाई र भविष्यमा सफलताको कामना गर्नुभएको हो ।
शाहका सहयोगी फणिराज पाठकले आइतबार विज्ञप्ती निकालेर पूर्व राजा शाहले नेपाली क्रिकेट टोलीलाई बधाई एवं सफलताको कामना गरेको जानकारी दिनुभयो । नेपाली राष्ट्रिय क्रिकेट टोलीले बंगलादेशमा भएको ट्वान्टी–ट्वान्टी विश्वकप क्रिकेटमा अफगानिस्तान र हङकङलाई हराएको थियो ।
