​टेलिभिजनमा फुटबल स्टेडियमको खाली सिट देखाए क्लबलाई जरीवाना

काठमाडौं, जेठ ६ – अर्को सिजनको स्पेनिस लिगका खेल भइरहेको बेला टेलिभिजनमा खालि सिट देखाए क्लबले जरीवाना तिर्नुपर्ने भएको छ । खेल भइरहेका बेला सधैँ स्टेडियमका सबै भागमा दर्शक नहुन सक्छन् । ला लिगा अध्यक्ष जेभिएर तेबासका अनुसार दर्शकलाई टेलिभिजनमा धेरै देखिने स्थानमा राख्नुपर्ने छ । उनले यसबाट आफ्ना उत्पादनमा बृद्धि गरेर टेलिभिजन दर्शकलाई राम्ररी जोड्ने र इंग्लिस प्रिमियर लिगसँग प्रतिस्पर्धा गर्न मद्धत पुग्ने विश्वास व्यक्त गरेका छन् । उनले जरीवानाबाट बच्न क्लबहरुले दर्शकलाई उचित स्थानमा राख्नुपर्ने बताएका छन् ।
नयाँ नियमअनुसार क्यामराको विभिन्न कोणबाट टेलिभिजनमा प्राय देखिने स्टेडियमको भागमा दर्शक राख्नुपर्ने छ । २०१५ को मे महिनामा स्पेनमा ला लिगा म्याचलाई टेलिभिजनमा बेच्ने सम्बन्धी नयाँ नियम आएको थियो ।
