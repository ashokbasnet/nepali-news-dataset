युरो २०१२ : पोल्याण्लाई हराउँदै क्वाटर फाइनल पुग्ने दाऊमा रसिया

जेठ ३० - युरो २०१२ मा मंगलवार हुने दोश्रो सेमिफाइनलमा रसिया र सह आयोजक पोल्याण्ड भिड्दै छन् । पहिलो खेलमा चेक गणतन्त्रलाई ४–१ ले हराएको रसिया यो खेल जित्दै क्वाटर फाइनल प्रवेश गर्ने दाऊमा छ । तर पहिलो खेलमा ग्रिस विरुद्ध उत्कृष्ट खेल्दै बराबरी गरेको पोल्याण्डलाई हराउनु रसियाका लागि त्यति सहज भने छैन ।

 

ग्रिस विरुद्धको खेलमा रातो कार्ड पाएका पोल्याण्डका पहिलो रोजाईका गोल किपर वजिसेच जेस्नी रसिया विरुद्धको खेलमा पोष्टमा हुने छैनन् । दोश्रो रोजाईका भए पनि ग्रिस विरुद्धको खेलमा पेनाल्टी रोकेका प्रेज्मिस्ल टाइटनले आफू कमजोर नभएको पुष्टि गरि सकेका छन् ।

रसिया : दशौं पटक यूरो कप खेल्दै गरेको रसिया यो समुहको सवैभन्दा अनुभवी टोली हो । सन् १९६० मा भएको पहिलो यूरो कपको उपाधि जितेको रसिया १९६४, १९७२, १९८८ मा उपविजेता भएको थियो । सन् १९९१ मा सोभियत संघ विघटन भएपछि रसिया भएको यो टोली सन् २००८ मा तेश्रो भएको थियो भने १९९२, १९९६ र २००४ मा समूह चरणबाटै घर फर्किएको छ । छनौट चरणमा खेलेका १० खेल मध्ये ७ खेल जितेको रसिया समूह बीको विजेता हुँदै यूरो कपका लागि छानिएको हो ।

पोल्याण्ड : दोश्रो पटक यूरोमा सहभागि भएको हो । ४ वर्षअघि समूह चरणबाटै घर फर्किएको पोल्याण्ड यस पटक आफै सहआयोजक रहेको यो प्रतियोगितामा विगतको इतिहासलाई मेटाउने दाउमा छ । युक्रेनसँग मिलेर संयुक्त रुपमा यूरो आयोजना गर्न पाएको पोल्याण्ड आयोजकको नाताले प्रतियोगिताका लागि सिधै छनौट भएको हो । घरेलु मैदानमा सेतो र अन्यत्र रातो जर्सी लगाउने पोल्याण्ड ह्वाईट एण्डस रेड तथा द ह्वाईट इगल उपनामले पनि चिनिन्छ ।


पहिलो खेलको नतिजा
पोल्याण्ड १–१ ग्रिस
रसिया ४–१ चेक गणतन्त्र

रसिया र पोल्याण्डबीचका केही तथ्य


सन् १९९१ पोल्याण्ड र रसियाबीच ३ खेल भएकोमा दुवैले एक एक खेल जितेका छन् ।  तर सोभियत संघ विघटन नहुँदै भएका १४ खेलमा भने पोल्याण्डले ३ खेलमा जित र ८ खेलमा हारको नतिजा निकालेको थियो ।

फिफा वरियतामा ६२ औं स्थानमा रहेको पोल्याण्ड युरो २०१२ खेल्ने सवैभन्दा पुछारको टोली हो ।

दोश्रो चोटी युरो खेलिरहेको पोल्याण्डले अहिलेसम्म एउटा खेल पनि जितेको छैन । युरोमा पाँचौ खेल खेलिरहेको पोल्याण्डले २ मा हार र २ मा बराबरीको नतिजा निकालेको छ ।

रसिया पछिल्ला १५ खेलमा पराजित भएको छैन । जसमा उसले ८ खेल जितेको छ ।

चेक गणतन्त्र विरुद्धको खेलमा ५८ प्रतिशत बल नियन्त्रणमा लिएको रसियाले पोष्टमा १७ वटा प्रहार गरेको थियो । जसमा रसियाका अलेक्जेन्द्रा किर्जाकोभले मात्र ७ प्रहार गरेका थिए । युरोको कुनै एक खेलमा यो उनको सवैभन्दा धेरै पोष्ट प्रहार हो ।

पोल्याण्डले भने ग्रिस विरुद्धको खेलमा १३ पटक पोष्टमा प्रहार गरेको थियो ।
