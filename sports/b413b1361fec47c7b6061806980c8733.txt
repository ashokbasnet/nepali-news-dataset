बी डिभिजन लिग : टुसाल र सामाजिक विजयी

काठमाडौं, माघ १६ - सहिद स्मारक बी डिभिजन लिग फुटबल प्रतियोगिता अन्तर्गत मंगलवार भएका खेलमा टुसाल युथ क्लव र सामाजिक युवा क्लव विजयी भएका छन् ।

शसस्त्र प्रहरी बलको खेल मैदान हल्चोकमा भएको पहिलो खेलमा टुसाल युथ क्लबले युनाईटेड युथ क्लबलाई ३–० ले पराजित गरेको छ ।

टुसालका लागि नीरबहादुर आले मगरले खेलको ४८ र ७२ औं मिनेटमा तथा धिरज श्रेष्ठले ६६ औं मिनेटमा गोल गरेका थिए ।

यस्तै दोश्रो खेलमा सामाजिक युवा क्लबे ब्रिगेड ब्वाईज क्लबलाई १–० गोलले पराजित गरेको छ । सामाजिकका लागि खेलको ६७ औं मिनेटमा सबिन केसीले निर्णायक गोल गरेका थिए ।
