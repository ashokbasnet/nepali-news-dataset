ह्याण्डवल संघका पदाधिकारी साउदी प्रस्थान

काठमाण्डौं, माघ १० - एशियन ह्याण्डवल महासंघको आयोजनामा साउदी अरवको जेद्धा सहरमा हुने दक्षिण एशियाली ह्याण्डवल महासंघको विशेष साधारण सभामा सहभागी हुन नेपाल ह्याण्डवल संघको एक प्रतिनिधी मण्डल मंगलवार त्यसतर्फ प्रस्थान गरेको छ । प्रतिनिधी मण्डलको नेतृत्व संघका अध्यक्ष तेज गुरुङ्गले गर्नु भएको छ ।

 

प्रतिनिधी मण्डलका अन्य सदस्यमा संघका उपाध्यक्ष राजेन्द्र अर्याल र महासचिव विश्व वम मल्ल रहनुभएको छ । विशेष साधारण सभा माघ ११ गतेदेखि माघ १४ गतेसम्म सञ्चालन हुने छ । सभाका लागि प्रस्थान गर्नु अघि ह्याण्डवल संघका अन्य पदाधिकारीहरुले विदाइ गरेका थिए । विशेष साधारण सभामा नेपालको ह्याण्डवल खेल विकासका लागि विशेष पहल गरिने अध्यक्ष गुरुङ्गले वताउनुभयो ।
