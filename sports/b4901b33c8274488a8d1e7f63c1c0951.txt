राष्ट्रिय क्रिकेट टोलीलाई एकीकृत माओवादीद्वारा सम्मान

काठमाडौ, भदौ २८ – एकीकृत नेकपा माओवादीले आईसीसी वल्र्ड क्रिकेट लिग डिभिजन चारको च्याम्पियन बनेको नेपाली क्रिकेट टोलीलाई अभिनन्दन गरेको छ । पार्टी कार्यालय पेरिसडाँडा कोटेश्वरमा बिहीबार माओवादी अध्यक्ष पुष्पकमल दाहाल प्रचण्डले क्रिकेट खेलाडीहरुलाई सम्मान गर्नुभएको हो ।

 

सम्मान गर्दै अध्यक्ष प्रचण्डले खेलाडीहरुमा जस्तै भएको सामुहिक भावना दलका नेतामा भए गतिरोध चाँडै अन्त्य हुने बिश्बास ब्यक्त गर्नुभयो । सामुहिक भावना बढाउन खेलाडीहरुले प्रमुख दलका नेताहरुलाई दबाब दिनुपर्ने प्रचण्डको भनाइ थियो ।

चार दिनअघि मलेसियामा भएको विश्व क्रिकेट लिग डिभिजन चारको उपाधि जित्नुका साथै नेपाल डिभिजन तीनमा उक्लेको छ ।
