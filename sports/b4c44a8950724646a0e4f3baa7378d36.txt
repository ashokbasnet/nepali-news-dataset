राष्ट्रिय क्रिकेटः आर्मी र सशस्त्र फाइनलमा

काठमाडौ, असोज १७ – दुई विभागीय टोली नेपाल आर्मी र सशस्त्र प्रहरीको एपिएफ क्लब राष्ट्रिय ट्वान्टी ट्वान्टी क्रिकेटको फाइनलमा भिड्ने भएका छन् ।
बिहीबार भएको खेलमा एपिएफले क्षेत्र नम्बर ३ काठमाडौलाई ८३ रनले पराजित गर्दै फाइनलमा स्थान पक्का गरेको हो ।
वर्षाका कारण १३ ओभरमा झारिएको खेलमा टस हारेर पहिले ब्याटिङ गरेको एपिएफले ४ विकेट गुमाउँदै १ सय ४३ रन बनाएको थियो । १ सय ४४ रनको लक्ष्य पछ्याएको काठमाडौ ६० रन समेटियो ।
यस्तै वर्षाका कारण खेल हुन नसकेपछि लिग चरणमा राम्रो नेट रनरेट रहेको आधारमा आर्मीले फाइनलमा स्थान बनाएको हो । यी दुई टोलीबीच शुक्रबार उपाधिका लागि प्रतिस्पर्धा हुनेछ ।
