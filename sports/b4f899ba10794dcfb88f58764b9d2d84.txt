थ्रीस्टार सफल पोखरा कपको फाइनलमा

पोखरा, कात्तिक १४ – थ्री स्टार क्लब तेस्रो सफल पोखरा कप फुटबल प्रतियोगिता फाइनलमा प्रवेश गरेको छ ।
बिहीबार भएको खेलमा हङकङ नेप्लिज फेडेरेसनलाई २–१ ले पराजित गर्दै थ्रीस्टार उपाधि नजिक पुगेको हो ।
पहिलो हाफमा १–० ले पछि परेको अवस्थालाई उल्टाउँदै थ्री–स्टारले खेलमा जित निकालेको हो । हङकङ नेप्लिज फेडेरेसनले भिक्टरको गोलबाट सातौं मिनेटमा अग्रता लिएको थियो ।
तर खेलको दोस्रो हाफमा थ्रीस्टारका प्रकाश बुढाथोकी र डोडोजले गोल गर्दै टोलीको जित सुनिश्चित गरे । उपाधि लागि थ्री–स्टारले साबिक बिजेता मनाङ मस्र्याङ्दीको सामना गर्नेछ ।
