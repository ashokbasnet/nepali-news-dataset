थ्रीस्टार ब्रिटिश गोर्खाकपको सेमिफाइनलमा

काठमाडौ, बैशाख ९– थ्रीस्टार क्लब ब्रिटिश गोर्खाकपको सेमिफाइनलमा पुगेको छ । शनिवार भएको पहिलो क्वाटरफाइनल खेलमा शशस्त्र प्रहरीको एपीएफ क्लबलाई १ का विरुद्ध ४ गोलले पराजित गर्दै डिफेण्डिङ च्याम्पियन थ्रीस्टार सेमिफाइनल पुगेको हो ।

 

पहिलो हाफसम्म १–० ले पछि रहेको थ्रीस्टारको जीतमा सन्तोष साहुखलले दुई गोल, विसन गौचन र बिक्रम लामाले गोल गरेका हुन् । खेलको ३० औ मिनेटमा एपीएफका राजेन्द्र रावलले गोल गर्दै टिमलाई अग्रता दिलाएका थिए ।

थ्रीस्टारका लागि सन्तोष साहुखलले ७१ औ मिनेटमा बराबरी गोल फर्काएका थिए । त्यसको दुई मिनेटमा फेरि गोल थप्दै साहुखलले टिमलाई अग्रता दिलाए । थ्रीस्टारका लागि विसन गौचनले ८१ र बिक्रम लामाले ८९ औ मिनेटमा गोल गर्नुभएको थियो ।
