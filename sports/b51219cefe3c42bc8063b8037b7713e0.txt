आर्मी तिलोत्तमा गोल्डकप फुटबलको फाइनलमा, संकटासँग उपाधि भिडन्त

विहीबार भएको दोस्रो सेमिफाइनलमा आयोजक रुपन्देही–११ लाई ‘ट्राइबेकर’मा ४–२ ले हराउँदै आर्मी फाइनलमा पुगेको हो ।

निर्धारित् ९० मिनेट र त्यसपछि थपिएको २० मिनेटमा पनि दुबै पक्षबाट कुनै गोल हुन नसकेपछि आर्मीले ट्राइबेकरमा बाजी मार्दै फाइनलमा स्थान बनाएको हो ।

ट्राइबेकरमा आर्मीका हिरण्य मगर, राजु तामाङ, विवेक बस्नेत र सन्तोष तामाङले बललाई जाली चुमाएका थिए ।

त्यस्तै, रुपन्देहीका शौरव मगर र उत्तम गुरुङले गोल गर्दा अर्का दुई खेलाडी एमबोला र सामसन गोल गर्नबाट चुके ।

एमबोलाको प्रहार पोस्टबाहिर गयो भने सामसनको प्रहार आर्मीका गोलरक्षकले बचाएका थिए थिए ।

अब आर्मीले उपाधिका लागि शनिबार संकटा क्लबको सामना गर्नेछ ।
