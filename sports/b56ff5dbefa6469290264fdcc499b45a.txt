याया टोरे म्यान्चेस्टर सिटीमै रहने

साउन ३ – आइभोरिकोष्टका याया टोरे ३ वर्षका लागि म्यान्चेष्टर सिटिमै रहने भएका छन् ।
यसवर्ष अरु क्लबमा आवद्ध हुने अनुमान गरेपनि उनले सिटिमै रहने निर्णय गरेका हुन् । टोरेले सन् २०१७ सम्मका लागि सिटिसँगै अनुबन्धित भएका छन् । सिटिमा रहँदा आफूले परिवारकै जस्तो माया पाएको भन्दै उनले आफ्नो निर्णयप्रति खुसी रहेको बताएका छन् ।
यसैबीच चेल्सीले यो सिजनका लागि नयाँ खेलाडी अनुबन्ध गर्ने क्रम सकिएको बताएका छन् । चेल्सीका म्यानेजर जोसे मोरिन्होले यो सिजनका लागि अब अरु खेलाडी नभित्र्याउने बताएका हुन् । चेल्सीले यो सिजनमा एटलेटिकोका फिलिप लुइस, सेस फ्राब्रिगास, मारियो पासालिक र स्ट्राइकर डिएगो कोस्टालाई भित्र्याएको छ ।  
एजेन्सी
