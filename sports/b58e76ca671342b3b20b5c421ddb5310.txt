ट्वान्टी ट्वान्टी विश्वकप : अष्ट्रेलिया सेमिफाइनलमा

असोज १६ - ट्वान्टी ट्वान्टी विश्वकप क्रिकेट अन्तर्गत सुपर एटको खेलमा पाकिस्तानसँग ३२ रनले हारेर पनि अष्ट्रेलिया सेमिफाइनलमा पुगेको छ ।

श्रीलंकाको कोलम्बोमा भएको खेलमा पाकिस्तानले अष्ट्रेलियालाई हराएपछि यो समुहमा रहेको दक्षिण अफ्रिका प्रतियोगिताबाट बाहिरिएको छ ।

 

जितका लागि १ सय ५० रनको लक्ष्य पछ्याएको अष्टे्रेलियाले २० ओभरमा ७ विकेट गुमाउँदै १ सय १७ रन मात्र बनायो । अष्ट्रेलियाका माइक हस्सीले आउट नभई ५४ रन बनाए ।

पहिले ब्याटिङ गरेको पाकिस्तानले नासिर जमसेदको ५५ र कमरान अकमालको ३२ रनको मद्दतले १ सय ४९ रन बनाएको थियो ।

पाकिस्तान र भारत मध्ये कुन चाहिं टिम सेमिफाइनलमा पुग्छ भन्ने कुराको टुंगो भने दक्षिण अफ्रिका र भारतबीचको खेलपछि मात्र लाग्ने छ ।

दक्षिण अफ्रिका विरुद्धको खेल ३१ रनभन्दा बढीको अन्तरले जितेमा भारत सेमिफाइनलमा पुग्ने छ भने भारतले यो जित निकाल्न नसके पाकिस्तान सेमिफाइनलमा पुगेको छ ।
