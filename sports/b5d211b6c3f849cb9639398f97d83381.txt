ए डिभिज सुपर लिग थ्रीस्टार र पुलिस विजयी

काठमाडौं, फागुन २९ - सहिद स्मारक ए डिभिजन सुपर लिगमा मंगलवार थ्रीस्टार र नेपाल पुलिस क्लव विजयी भएका छन् ।

दशरथ रंगशालमा भएको मंगलवारको पहिलो खेलमा थ्रीस्टारले छिमेकी फ्रेण्डसलाई १–० ले हरायो ।

थ्रीस्टारका लागि सन्तोष साहुखलेले गोल गरे । नतिजासंगै अंकतालिकाको पहिलो स्थानमा रहेको थ्रीस्टारको ३८ अंक भएको छ ।

यस्तै दोश्रो खेलमा अहिले नेपाल पुलिसले न्युरोड टीम एनआरटीलाई २–१ ले हरायो ।

पाचौ मिनेटमै अकिनको गोलमा एनआरटीले अग्रता लिए पनि पुलिसका लागि भोला सिलवाल र पर्वत पाण्डेले गोल गरे । शुशील केसीले दोहोरो पहेंलो कार्ड पाएपछि एनआरटी खेलको अन्तिम ११ मिनेट १० खेलाडीमा सिमित भएको थियो ।

नतिजापछि २९ अंक भएको पुलिस चौथो र उत्ति नै अंक भएको एनआरटी तेश्रो स्थानमा छ । प्रतियोगितामा वुधवार मच्छिन्द्र र आरसीटी तथा आर्मी र मनाङ मस्र्याङदी क्लवविच खेल हुनेछ ।
