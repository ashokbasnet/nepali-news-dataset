थ्रीस्टार क्लव व्रिटिस गोर्खा कप फुटबलको फाइनलमा

काठमाडौं, बैशाख १३ - दुई पटकको विजेता थ्रीस्टार क्लव ब्रिटिस गोर्खा कप फुटबल प्रतियोगिताको फाइनलमा पुगेको छ ।  दशरथ रंगशालामा बुधवार बेलुकी भएको खेलमा हिमालयन शेर्पा क्लवलाई एक शुन्यले हराउँदै थ्रीस्टार क्लव प्रतियोगिताको फाइनलमा पुगेको हो ।

 

थ्रीस्टारलाई लगातार तेश्रो संस्करणमा पनि फाइनलमा पुर्‍याउने क्रममा अतिरिक्त समयको १९ औं मिनेटमा बिक्रम लामाले निर्णायक गोल गरे । यसअघि निर्धारित ९० मिनेटको खेलमा कुनै पनि टिमबाट गोल हुन नसकेपछि खेल अतिरिक्त समयमा पुगेको थियो ।
अखिल नेपाल फुटबल संघ एन्फाले पहिलो पटक घरेलु फुटबल कृतिम प्रकाशमा खेलाएको हो । एएफसी च्यालेन्ज कपका क्रममा रंगशालाको फ्लड लाइट मर्मत गर्दै चीन सरकारले ब्याक अप जेनेरेटर समेत उपलब्ध गराए पछि एन्फाले घरेलु फुटबल पनि कृतिक प्रकाशमा खेलाउने बताउँदै आएको थियो ।
