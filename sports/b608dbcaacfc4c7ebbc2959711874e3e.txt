म्यानचेस्टर सिटी विजयी, अग्युरोको दुई गोल

माघ ३ – म्यानचेस्टर सिटीले शीर्ष स्थानको शीर्ष स्थानमा रहने टिमसँगको अंक दूरी कम गरेको छ । शनिबार राति भएको खेलमा क्रिष्टल प्यालेसलाई ४–० ले हराएर दोस्रो स्थानमा उक्लिएको म्यानचेस्टर सिटीले लिसेस्टर सिटीसँगको अंक दूरी एकमा झारेको छ भने आर्सनलसँग अंक बराबरी गरेको छ । २२ औं मिनेटमा फेबियन डेल्फले म्यानचेस्टर सिटीलाई सुरुवाती अग्रता दिलाए । ४१ औं मिनेटमा सर्जियो अग्युरोले गोल गरेपछि पहिलो हाफमा सिटी २–० ले अघि रह्यो । ६८ औं मिनेटमा अग्युरोले व्यक्तिगत दोस्रो गोल गरेपछि सिटीको अग्रता ३–० मा पुग्यो । ८४ औं मिनेटमा डेभिड सिल्भाले गोल गर्दै सिटीलाई ४–० को जित दिलाए । जितपछि दोस्रो स्थानमा उक्लिएको सिटीको २२ खेलबाट ४३ अंक भएको छ । एक खेल कम खेलेको आर्सनलको समान ४३ अंक नै भएपनि गोल अन्तरका आधारमा तेस्रो स्थानमा छ । २२ खेलबाट ३१ अंक जोडेको क्रिष्टल प्यालेस आठौं स्थानमा छ । शनिबार राति भएका अरु खेलमा टोटनह्यामले सन्डरल्याण्डलाई ४–१, बोर्नमाउथले नर्विच लाई समान ३–० ले हराए । चेल्सी र एभर्टनले ३–३ को बराबरी खेल्दै अंक बाँडे ।
– एजेन्सीको सहयोगमा
