प्रथम दक्षिण एसियाली खेलकुद प्रतियोगिताका झलकहरु

हाम्बानटोटा, असोज २६ — पुरुष बीच भलिबलमा नेपालले उत्कृष्ट पदर्शन गर्दा गर्दै बाहिरिएको  छ । बुधबार भारतसँग पराजित भएपछि पुरुष भलिबलमा नेपालको चुनौती समाप्त भएको  हो ।
नेपाललको पूरुष  भलिबल टिम बुधबार भएको खेलमा भारतका धराना र शिवा बालमको जोडीसँंग २१—१३, २१—१४ को सोझो सेटमा पराजित भयो । पराजयसँगै नेपाली टोली प्रतियोगिताबाट बाहिरिएको छ ।

 

नेपाली पुरुष टिमले मंगलबार राति भएको खेलमा मिश्रित नतिजा निकालेका थियो । मंगलबार राति दर्शकले भरिएको हाम्मानटोटाको संगितमय रातमा भएको खेलमा सन्जय अर्याल र इम बहादुर मगर सम्मिलित रहेको नेपाली टिमले मालदिभ्सलाई हराएपनि श्रीलंकाको हातबाट भने पराजयको सामना गरेको छ ।

नेपालले मालदिभ्सलाई सिधा सेटमा २१—९, २१—१५ ले हराएको थियो । नेपाललाई श्रीलंकाले प्रतिस्पर्धात्मक खेलमा १२—२१, २६—२४, १० —१५ ले हराएको थियो । नेपाली टिमले पहिलो सेट गुमाएपनि दोस्रो सेटमा भने सानदार पुनरागमन गरेको थियो । तर सन्जयले केही गल्ती गर्दा दोस्रो सेट गुमाएको नेपालले अन्तिम सेट पनि हार्न पुग्यो ।

भलिबलका खेलाडी इमबहादुर मगरले बालुवामा लगातार खेल भरहेकाले भारतसँगको खेलमा पराजित हुन पुगेको बताउनुभयो ।  

भलिबल खेलाडीको डोपिङ टेस्ट

नेपालको भलिबल टिमले आयोजकको उत्कृष्ट खेलाडीहरु समावेश भएको टिमसँग मंगलबार राति निकै सानदार खेल पदर्शन गरेपछि नेपाली खेलाडीको डोपिङ टेस्ट गरिएको छ । शुरुको खेलदेखि नै निकै राम्रो पदर्शन गर्दै आएका इमबहादुर मगलको डोपिङ टेष्ट गरिएको भलिबल प्रशिक्षक लेखनाथ शर्माले जानकारी दिनुभयो ।

नेपालले श्रीलंकाको टिमलाइ दोस्रो सेटमा २६–२४ ले पराजित गरेको थियो । नेपालले सो खेलमा श्रीलंकासँग१२—२१, २६—२४, १० —१५ ले पराजित भयो ।

नेपाललाई थप एक रजत पदक

श्रीलंकाको हाम्बानटोटामा जारी प्रथम दक्षिण एसियाली खेलकुद प्रतियोगिताको पाँचौ दिन बुधबार नेपालले एक रजत पदक जितेको छ । घोडचढी अर्थात इस्कोस्ट्रेनको टिम लेन्सतर्फ नेपाललाई एक रजत पदक प्राप्त भएको हो ।

नेपालले यस अगाडि नै इस्कोस्ट्रनतर्फ एक स्वर्ण र दुई काश्य पदक प्राप्त गरिसकेको थियो । बुधबार बेलुकी भएको टिम लेन्स एन्ड स्वर्ड (तरबार) को स्पर्धामा नेपाल ८२ अंक जोड्दै दोस्रो भएको हो । पहिलो भएको भारतले एक सय चार अंक जोड्यो । नेपालको टिममा धुव्र प्रसाद्र अर्याल, खदबहादुर कार्की, खिलध्वज खड्का र लालबहाुदर कुवर थिए ।

खेलाडीहरु होटल सरे

चीनको ग्वान्जाओमा भएको एसियाली खेलकुद प्रतियोगितामा झै विश्वविद्यालयका विद्यार्थीहरुलाई प्रथम दक्षिण एसियाली बिच खेलकुदमा स्वयसेवक, लाइजन अफिसरका रुपमा व्यापक प्रयोग गरेको श्रीलंकाको बसाइमा भने केहि समस्या देखिएको खेलाडीहरुले गुनासो गरेको छन् ।

भेन्युबाट ६० किलोमिटरको दुरीमा अवस्थित टाङ्गगोलस्थित मुन स्टोन भिल्लाको व्यवस्थापन र खानपिनको व्यवस्था स्तरीय नभएको भन्दै भलिवल र ह्याण्डबलका टोली नजिकै रहेको इभा लंका होटलमा सरेको छ । इभा लंकामा नेपालका अन्य सबै खेलाडीहरु बसेका छन् ।

फुटबलको टोली कोलम्बो प्रस्थान गरेपछि भलिबल र ह्याण्डबलका खेलाडीहरु सोही कोठामा बस्न थालेका छन् ।

‘होटलमा खानपिनको व्यवस्था सन्तोषजनक नभएको बारे पटक पटक गुनासो गरेपनि सुनुवाइ भएन। हम्रो नेपालको व्यवस्थापनबाट पनि त्यति सन्तोषजक रहेन’, भलिबलका नेपाली प्रशिक्षक लेखनाथ शर्माले भन्नुभयो ।   

सो होटलले खेलाडीलाई पर्याप्त खाना समेत नदिएको ह्याण्डबल संघका अध्यक्ष तेज गुरुङ्गले बताउनुभयो । ‘हामीले तीन रात त आप्mनो पैसा खर्च गरेर भएपनि खेलाडीलाई भरपेट खुवायौं’, गुरुङ्गले भन्नुभयो, ‘तर बासी खाना समेत खुवाउन थालेपछि होटल परिवर्तन गरेका हौं ।’

खेलाडीहरुले ओलम्पिकका पदाधिकारीहरुले आप्mनो समस्याबारे कुनै सरोकार नराखेको गुनासो गरेका छन् । एक खेलाडीले भन्नुभयो – ‘विदेशको भूमिमा अरुले त हाम्रो समस्या सम्बोधन गरेनन् नै सेभ दी मिसन र अन्य पदाधिकारीले समेत हाम्रो अवस्थाबारे चासो नदेखाएकोमा दुःख लागेको छ ।’

ह्यान्डबल टिम पनि बाहिरियो

प्रथम दक्षिण एसियलाी बिच खेलकुदमा नेपालको ह्यान्डबल टिम समुह चरणको खेलबाट बाहिरिएको छ । नेपालको ह्यान्डबल टिम बुधबार भारत र अफगानिस्तानसँग समान २–० ले पराजित भएपछि उसले खेलेको चार खेलमा पराजित हुदै बाहिरीएको हो ।  

नेपालको टिम यस अगाडि भएको खेलमा नै श्रीलंका र पाकिस्तानसँग पराजित भएको थियो । कप्तान सन्देश रेग्मीले एक अतिरिक्त खेलाडीको कमि भएका कारण अफगानिस्तानसँग भएको अन्ँितम खेलमा पनि पराजय भोग्नु परेको बताए । संघका अध्यक्ष चेग गुरुङले समेत खेलाडीको अभावमा गोलकिपरको भुमिका निभाएका थिए ।

अफगानिस्तानसँग भएको अन्तिम खेलको पहिलो हाफमा नेपालले राम्रो पदर्शन गरेको थियो । नेपालल पहिलो हपाmमा १८–१४ गोल अन्तरले पछाडि रह्यो । दोस्रो हाफमा भने १६–६ गोल अन्तरले पराजित हुदै समग्रमा २–० को नतिजाले नेपाल पराजित भएको हो ।

हुलाक टिकट सार्वजनिक

पहिलो दक्षिण एसियाली बिच खेलकुद प्रतियोगिताको टिकट सार्वजनि भएको छ । श्रीलंकाको हुलाक विभागले टिकट सार्वजनि गर्यो । श्रीलंकाका हुलाक मन्त्री जीवन कुमारातुंगाले मंगलबार राती टिकटका पहिलो टाचा लगाउनुभएको थियो । प्रतियोगिता आयोजना स्थलमा नै उनले टिकटमा टाँचा लगाएका थिए ।
