मिलेमतोको आरोप लागेका खेलाडी विरुद्ध राज्य विप्लवको मुद्दा दर्ता

काठमाडौं, कात्तिक २२ –  खेल मिलेमतोको अभियोगमा पक्राउ परेका फुटबलका ५ जना खेलाडी र एक प्रशिक्षकविरुद्ध राज्य विप्लवको मुद्दा दर्ता भएको छ । 
नेपाल प्रहरीको अपराध महाशाखाले लामो अनुसन्धानपछि उनीहरुलाई राज्य विप्लवको अभियोगमा विशेष अदालतमा मुद्दा दायर गरेको हो । उनीहरुलाई जन्मकैदको फैसला माग गर्दै मुद्दा दायर गरिएको महाशाखा प्रमुख प्रहरी बरिष्ठ उपरिक्षक सर्वेन्द्र खनालले जानकारी दिनुभयो । 
खेल मिलेमतोको अभियोगमा प्रहरीले फुटबल राष्ट्रिय टीमका कप्तान सागर थापा तथा खेलाडीहरु रितेश थापा, सन्दिप राई, विकाससिंह क्षेत्री तथा पुर्व खेलाडी र प्रशिक्षक अञ्जन केशीलाई पक्राउ गरको थियो ।
