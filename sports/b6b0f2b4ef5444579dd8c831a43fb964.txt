तेश्रो एशियन बिच गेम्स : महिला भलिबलमा नेपालद्वारा कुवेत पराजित

जेठ ३० - चीनको हेयाङ्गमा भइरहेको तेश्रो एशियन बिच गेम्सको महिला भलिबलमा नेपाल विजयी भएको छ । नेपालका चुडा खड्का र निता शाहको जोडीले कुवेतलाई २१–८ र २१–१७ ले हराएको हो । पुरुष तर्फ भरत शाह र चन्द्र कुवँरको जोडी भने मकाउसँग २१–१७, १६–२१ र १५–८ ले पराजित भएको नेपाली टोलीका सेभ द मिसन लक्ष्मण श्रेष्ठले जानकारी दिएका छन् ।

 

प्रतियोगिताको उदघाटन शुक्रवार हुने भएपनि बीच भलिबलका खेल भने मंगलवारदेखि सुरु भएको हो ।
