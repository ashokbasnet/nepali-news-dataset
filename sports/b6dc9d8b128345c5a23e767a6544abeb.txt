सैनिक र प्याथफाईन्डर अन्तर विद्यालय फुटबलको फाइनलमा

काठमाडौं, भदौ १६ - अन्तर विद्यालय राष्ट्रिय छात्र-छात्रा फुटबल प्रतियोगिता –२०६९ अन्तिम चरण अन्तर्गत छात्रतर्फ सैनिक आवसीय महाविद्यालय भक्तपुर र प्याथफाईन्डर स्कुल काठमाडौं फाइनलमा पुगेका छन् । शनिवार भएको पहिलो सेमिफाईनल खेलमा सैनिक आवसीय महाविद्यालय भक्तपुरले सैनिक आवासीय महाविद्यालय पोखरालाई २–० गोलले पराजित गदै फाईनलमा प्रवेश गरेको हो । सैनिकका लागि दुवै गोल संसार गुरुङ्गले ३८ र ६० औं मिनेटमा गरेका थिए ।

 

प्रतियोगिता अन्तर्गत शनिवार नै भएको दोश्रो सेमिफाईनल खेलमा प्याथफाईन्डर स्कुल काठमाडौंले हिम शिखर ई स्कुल सुनसरीलाई १–० गोलले पराजित गर्दै फाईनलमा प्रवेश गरेको छ । प्याथफाईन्डरका लागि युसुफ राईले ६७ औं मिनेटमा निर्णायक गोल गरेका थिए ।

त्यस्तै छात्रा तर्फ दिपज्योति विद्याश्रम बाकें र जेपी हाई स्कुल काठमाडौं फाइनलमा पुगेका छन् । पहिलो सेमिफाईनल खेलमा दिपज्योति विद्याश्रम बाकेंले टप्स उच्च मा वि पोखरालाई ३–१ गोलले पराजित गरेको छ । दिपज्योतिका लागि तिनै गोल निर्मला उपाध्ययाले ३२, ३७ र ७०+१ औं मिनेटमा गरेकी थिईन् भने टप्सका लागि पुनम चन्दले ७०+२ औं मिनेटमा गोल गरेकी थिईन् ।

दोश्रो खेलमा जेपी हाई स्कुल काठमाडौंले पब्लिक उच्च मा वि सुनसरीलाई ट्राईब्रेकरमा ४–३ गोलले पराजित गरेको छ । निर्धारित समयको खेल गोल रहित बरारीमा समाप्त भए पश्चात खेलको निर्णय ट्राईब्रेकरमा पुगेको थियो ।
