एसिसी क्रिकेट : हङकङ सेमिफाइनलमा

काठमाडौं, चैत १६ - एसिसी ट्वान्टी–ट्वान्टी क्रिकेटमा नेपाल रहेकै समुह एको हङकङ सेमिफाइनलमा पुगेको छ ।

माल्दिभ्सलाई १ सय ५३ रनको फराकिलो अन्तरले हराउँदै हङकङ सेमिफाइनलमा पुगेको छ ।

त्रिबी क्रिकेट मैदान किर्तिपुरमा पहिला ब्याटिङ गरी २० ओभरमा ४ विकेट गुमाउँदै  १ सय ९८ रन बनाएको हङकङले माल्दिभ्सलाई १० ओभरमा ४५ रनमा अल आउट ग¥यो । यो सँगै आफूले खेलेका तीनै खेल जितेको हङकङको ६ अंक छ ।

यो समुहमा रहेका नेपाल र मलेसियाको समान २ खेलबाट २ अंक छ । तर रन रेटको आधारमा नेपाल दोश्रो स्थानमा छ । सेमिफाइनल पुग्ने संभावना कामय राख्न नेपालले शनिवार दिउँसो सवा १ बजे हुने खेलमा मलेसियालाई हराउनु पर्ने छ । तेश्रो स्थानमा रहेको माल्दिभ्सले भने ३ खेलबाट २ अंक बटुलेको छ ।

यस्तै समुह बीको खेलमा ओमानलाई २६ रनले हराउँदै कुवेतले पनि सेमिफाइनल पुग्ने संभावनालाई कायम राखेको छ । समुह बीमा कुवेतको ३ खेलबाट ४ अंक छ । पहिलो स्थानमा रहेको अफगानिस्तान र दोश्रो स्थानमा रहेको युएईले २ खेलबाट ४ अंक बटुलेका छन् ।
