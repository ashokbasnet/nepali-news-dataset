युरोकपको प्रिक्वार्टरफाइनलमा कुन–कुन टिम पुगे ? इटालीको भिडन्त स्पेनसँग

काठमाडौं, असार ८ । युरोकप फुटबलमा समूह चरणका खेलहरु बुधबार सकिंदैछन् ।बुधबार राति समूह ‘इ’र ‘एफ’का चार खेलहरु भएपछि लिग चरण समाप्त हुनेछ ।बुधबार राति नेपाली समयअनुसार पौने १० बजे दुई खेल हुनेछन् । समूह ‘एफ’का यी खेलहरुमा पोर्चुगल र हंगेरी तथा आइसल्याज्ड र अष्ट्रिया भिड्नेछन् ।यसैगरी, राति (विहीबार बिहान) पौने १ बजे हुने समूह ‘इ’का खेलहरुमा इटाली र आयरल्यान्ड तथा बेल्जियम र स्वीडेन भिड्नेछन् ।यी खेलहरुपछि समूह चरणबाट नकआउट चरणमा पुग्ने १६ ओटा टोलीहरुको टुंगो लाग्नेछ । अहिलेसम्म ‘राउन्ड अफ सिक्सटिन’मा प्रवेश गर्ने १२ टोलीको टुंगो लागिसकेको छ ।यी १२ टोलीमा फ्रान्स, स्वीट्जरल्यान्ड, वेल्स, इंग्ल्यान्ड, स्लोभाकिया, जर्मनी, पोल्यान्ड, स्पेन, क्रोएसिया, इटाली, हंगेरी र नर्दन आयरलायन्ड छन् ।प्रिक्वार्टरफाइनलमा इटालीले स्पेनसँग खेल्नेछ भने स्वीट्जरल्यान्ड र पोल्यान्ड भिड्नेछन् । अरु टोलीको प्रतिपस्र्धी टुंगो लाग्न बाँकी छ ।
