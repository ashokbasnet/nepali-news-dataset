वेल भन्छन् : ३ खेल खेलेर घर फर्कन आएको हैन, युरोकप जितिन्छ

असार १० – वेल्स र नर्दन आयरल्याण्ड दुवै टिमले यस वर्षको युरोकप जित्ने दावी गरेका छन् । वेल्सले  फरवार्ड गारेथ वेल र नर्दन आयरल्याण्डले फरवार्ड केली लेफर्टी आफ्नो टिममा भएका कारण युरो जित्ने दावी गरेका छन् । आउँदै गरेको म्याचलाई लिएर वेलले भनेका छन् ‘युरोकप जित्नका लागि वेल्सले जसरी पनि गोल गर्छ ।’ त्यस्तै लेफटीले पनि भनेका छन् ‘हामीलाई विश्वास छ, नर्दन आयरल्याण्डको यात्रा फाइनलसम्म पुग्छ र युरोकप जित्छ ।’
वेल्स ग्रुप बिको समूह विजेता बन्दै अन्तिम १६ मा पुगेको हो । नर्दन आयरलयाण्ड भने उत्कृष्ट तेस्रो हुँदै अन्तिम १६ मा पुगेको हो । यि दुई टिमबिच शनिबार प्रतिस्पर्धा हुँदैछ । रियल म्याड्रियबाट खेल्ने २६ वर्षे वेल्स र नोर्विचबाट क्लबबाट खेल्ने २८ वर्षे लेफटीले युरोकप क्वालिफायरमा ७–७ गोल गरेका थिए । 
वेलले जारी युरोकपमा तीन गोल गरिसकेका छन् । एकै व्यक्तीले गरेको यो नै सबैभन्दा बढी गोल हो । उनको जति नै तीन गोल स्पेनका फरवार्ड मोराटाले मात्र गरेका छन् । 
नर्दन आयरल्याण्का लेफटीले भनेका छन् ‘हामी हाम्रो मुटुलाई सम्मानका साथ विश्वास गर्छौं र गन्तव्यमा पुग्छौं, हामीसँग जुनसुकै टिमलाई हराउने क्षमता छ ।’ वेलले भनेका छन्  ‘हामी यहाँ तीन खेल खेलेर घर फर्कन आएको हैन ।’ हुन पनि सबै टिम युरोकप खेल्न आउनुको एउटै उदेश्य छ युरोकप जित्ने । 
–    एजेन्सीको सहयोगमा
