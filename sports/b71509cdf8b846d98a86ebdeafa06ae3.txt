विपक्षी खेलाडीको कट्टु तानेपछि (भिडियोसहित)

कात्तिक २९ – विश्वकप २०१८ को छनौट अन्तर्गत आइतबार राति भएको ग्रिस र बोसनिया–हर्जगोभिनाबिचको खेलमा दुई खेलाडी रातो कार्ड खाएर मैदान बाहिर जान बाध्य भए । १–१ को बराबरी भएको खेलमा बासनियाका कप्तान एडन डिजेको र ग्रिसका किरिएकोस पापाडोपोउलोसलाई स्वीडिस रेफ्री जोनास एरिकसनले रातोकार्ड देखाएका हुन् ।

खेलको ७५ औं मिनेटमा बल नियन्त्रणम लिने क्रमाम मैदानमा लडेपछि डिजेकोले ग्रिसका पापाडोपोउलोसको कट्टु ताने । डिजेकोको हातमा रहेको बल पापाडोपोउलोसले खोस्न थालेपछि डिजेकोले उनको कट्टु तानेका हुन् । डिजेकोलाई टिमका खेलाडीले आएर छुट्याए तर उनले पापाडोपोउलोसले फेरि मैदानमा लडाए । त्यसपछि रेफ्री एरिकसनले दुवै खेलाडीलाई रातो कार्ड देखाए । डिजेकोले कट्टु तानेपछि पापाडोपोउलोसको अन्डरवेयर देखिएको थियो ।
