इंग्लिस प्रिमियर : चेल्सीले लिसेस्टरलाई हरायो

असोज २९ – इंग्लिस प्रिमियर लिगमा चेल्सीले डिफेन्डिङ च्याम्पियन लिसेस्टर सिटीलाई ३-० गोल अन्तरले हराएको छ । शनिबार भएकाे खेलको सातौँ मिनेटमा डिएगो कोस्टाको गोलबाट अग्रता लिएको चेल्सीका लागि ३३ औँ मिनेटमा हजार्ड र ८० औँ मिनेटमा मोसेसले गोल गरे । लिसेस्टरले आफ्नो मैदान बाहिर यो लगातार चौथो हार ब्यहोरेको हो । चेल्सीसँगको खेलमा लिसेस्टरले एउटै प्रहारलाई पोस्टको दिशा दिन सकेन । चेल्सीले गरेका १६ प्रहारमा ६ वटा टारगेटमा थिए ।
