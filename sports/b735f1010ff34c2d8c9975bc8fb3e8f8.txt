इंग्लिस प्रिमियर लिगमा म्यानचेष्टर सिटी विजयी

चैत ७ – इंग्लिस प्रिमियर लिग फुटबलमा म्यानचेष्टर सिटी विजयी भएको छ । शनिबार बेलुका भएको खेलमा म्यानेष्टर सिटीले १० खेलाडीमा सिमित वेष्ट ब्रोमलाई ३–० ले पराजित गरेको हो । खेलको अन्तिममा ग्यारेथ मेकोली रातो कार्ड खाँदै मैदानबाट बाहिरिएपछि वेष्ट ब्रोम १० खेलाडीमा सिमित भएको थियो । सिटीका लागि विलफ्रेड बोनीले २७ औं मिनेटमा गोल गर्दै सुरुवाती अग्रता दिलाए । उनको यो सिटीमा पहिलो गोल हो । ४० औं मिनेटमा फर्नान्डोले गोल गर्दै अग्रता दोब्बर बनाए । फर्नान्डोको प्रिमियर लिगमा यो एक हजारौं गोल हो । ७७ औं मिनेटमा डेविड सिल्भाले गोल गर्दै सिटीलाई ३–० को जित दिलाए ।
