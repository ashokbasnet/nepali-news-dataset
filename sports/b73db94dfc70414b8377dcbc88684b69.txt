न्युक्यासलले लिभरपुललाई हरायो

मंसिर २१ – इंग्लिस प्रिमियर लिग अन्तर्गत आइतबार राति भएको खेलमा न्युक्यासल विजयी भएको छ । न्युक्यासलले लिभरपुललाई २–० ले हराएको हो । पहिलो हाफ गोल रहित बराबरी भएको खेलमा लिभरपुलका मार्टिन स्कटेलले ६९ औं  मिनेटमा आत्मघाती गोल गरेपछि न्युक्यासलले १–० को अग्रता लियो । ९० औं मिनेटमा जर्जिनियो वाइनाल्डमले गोल गर्दैै न्युक्यासललाई २–० को जित दिलाए । न्युक्यासलको सिजनको यो तेस्रो जित हो । १५ खेलबाट १३ अंक जोडेको न्युक्यासल १८ औं स्थानमा छ । १५ खेलबाट २३ अंक जोडेको लिभरपुल सातौं स्थानमा छ ।
– एजेन्सीको सहयोगमा
