कीर्तिमानी किनले लिए सन्यास

भदौ ९ – आयरल्याण्डका रोबी किनले अन्तर्राष्ट्रिय फुटबलबाट सन्यासको घोषणा गरेका छन् । आउँदो बुधबार डब्लिनमा हुने ओमनसँगको मैत्रिपूर्ण खेल आफ्नो अन्तिम अन्तर्राष्ट्रिय खेल हुने किनले बताएका छन् । उनी बुधबार सार्वजनिक भएको ओमनसँगको मैत्रिपूर्ण खेल तथा सेप्टेम्बर पाँचमा हुने सर्बियासँगको विश्वकप छनौटको खेलका लागि आयरल्याण्डको टिममा परेका थिए । तर किनले ओमनसँगको खेलनै राष्ट्रिय टिमबाट आफ्नो अन्तिम खेल हुने घोषणा गरेका हुन् ।
३६ वर्षका किन आयरल्याण्डका सर्वाधिक गोलकर्ता हुन् । उनले एक सय ४५ खेलमा ६७ गोल गरेका छन् । अहिले एलए ग्यालेक्सिबाट खेल्ने किन युरोकपका लागि आयरल्याण्डको टिममा पनि थिए ।
