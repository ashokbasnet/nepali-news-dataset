ए डिभिजन राष्ट्रिय लिगः मनाङ मर्स्याङ्दीको उपाधि होड कायमै

बुटवल, पुष ३० – नेपाल आर्मीलाई हराउँदै मनाङ मर्स्याङ्दीले ए डिभिजन राष्ट्रिय लिग फुटबलमा आफ्नो उपाधि होड कायमै राखेको छ । बुटवलको एन्फा टेक्निकल सेन्टर देवीनगरमा शनिबार मनाङले नेपाल आर्मीलाई एक शून्यले हरायो । 

 

मनाङका लागि निराजन खड्काले खेलको अन्तिम समयमा निराजन खड्काले गोल गरे । जितसँगै मनाङ १२ अंकका साथ दोस्रो स्थानमा उक्लेको छ । यस्तै पोखराको संगम क्लबले प्रतियोगितामा पहिलो जित हासिल गरेको छ । सुनसरीको मित्र मिलन क्लबलाई ३–१ ले हराउँदै संगमले प्रतियोगितामा अंकको खाता खोल्दै तीन अंक बटुल्यो । जितसँगै संगम नवौ स्थानमा उक्लेको छ ।

 

संगमका लागि गणेश लावतीले दुई र राकेश गुरुङले गोल गरे भने मित्रमिलनका लागि सुवर्ण लिम्बुले एक गोल फर्काए । हारपछि मित्रमिलन अंक तालिकाको पुछारमा पुगेको छ ।
