बी डिभिजन लिग : महावीर र पुल्चोक विजयी

काठमाडौं, माघ २४ - सहिद स्मारक बी डिभिजन लिग फुटबल प्रतियोगिता अन्तर्गत वुधवारका खेलमा महावीर स्टडिज एण्ड एथलेटिक्स एसोसियसन र पुल्चोक स्पोर्टस क्लब विजयी भएका छन् ।

हल्चोक खेल मैदानमा भएको पहिलो खेलमा महावीर स्टडिज एण्ड एथलेटिक्स एसोसियसनले च्यासल युथ क्लबलाई २–१ गोलले पराजित गरेको छ ।

महावीरका लागि रामकुमार कुमाल र नबिन सुवेदीले २४ र ४१ औं मिनेटमा गोल गरेका थिए भने च्यासलका लागि भुवन बस्नेतले ७७ औं मिनेटमा गोल गरेका थिए ।

यस्तै दोश्रो खेलमा पुल्चोक स्पोर्टस क्लबले काठमाडौं क्लबलाई २–० गोलले पराजित गरेको छ । पुल्चोकका लागि शक्ति राई र विकास राईले क्रमश २० र ८९ औं मिनेटमा गोल गरेका थिए ।
