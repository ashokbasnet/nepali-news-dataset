एनसेल कप : आर्मीद्वारा एनआरटी पराजित

काठमाडौं, भदौ ३१ - एनसेल कप फुटबल प्रतियोगिता अन्र्तगत आइतवार भएको दोश्रो खेलमा नेपाल आर्मी क्लब विजयी भएको छ । दशरथ रंगशालामा भएको दोश्रो खेलमा न्यू रोड टीम एनआरटीलाई ५–० को फराकिलो अन्तरले हराएको छ ।

 

आर्मीलाई जिताउन टंक बस्नेतले ५४ औं र ६२ औं मिनेटमा गरी २ गोल गरे भने नवयुग श्रेष्ठले १०औं, भरत खवासले पहिलो हाफको इन्जुरी समयमा तथा जितेन्द्र कार्कीले ८५ औं मिनेटमा गोल गरेका थिए ।
आइतवार नै भएको पहिलो खेलमा सशस्त्र प्रहरीको एफिएफ क्लवले फ्रेण्ड्स क्लवलाई ३–२ ले हराएको थियो ।
यसैबीच एनसेल कप फुटबल प्रतियोगिता असोज ५ गतेसम्मका लागि स्थगित भएको छ । मंगलवार र विहीवार नेपाली राष्ट्रिय टोलीले दशरथ रंगशालामा बंगलादेशसँग मैत्रीपूर्ण खेल खेल्ने भएका कारण एनसेल कपका खेल स्थगित गरिएको हो ।
एनसेल कपमा असोज ५ गते दिउँसो १ बजे रानी पोखरी कर्नर टीम आरसिटी र बाँसवारी क्लवबीच प्रतिस्पर्धा हुने छ ।
