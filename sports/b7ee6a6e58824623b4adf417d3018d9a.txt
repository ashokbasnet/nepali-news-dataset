​रियल मड्रिड र वार्सबिचको खेल एक जना पनि दर्शकले हेर्न नपाउने

असोज १४ – रियल मड्रिड च्याम्पियन्स लिग अन्तर्गत नोभेम्बर २  हुने आफ्नो खेलमा एक जना पनि दर्शक बिना मैदानमा उत्रिदै छ । नोभेम्बर २ मा रियल मड्रिड लेगिया वार्सबिचको दर्शकले हेर्न नपाउने भएका हुन् ।  युरोपेली फुटबल संघ युइएफएले दर्शकले अभद्र व्यवहार गरेको भन्दै यो खेलमा एउटा पनि दर्शक राख्न नपाउने सूचना निकालेको छ । लेगिया वार्सले बोरुसिया डर्टमुन्डविरुद्धको खेलमा ६ – ० ले पराजित हुँदा दर्शक आक्रमणमा उत्रिएपछि युइएफएले दर्शक राख्न नपाउने सूचना जारी गरेको हो । घरेल मैदानमा दर्शकले खचाखच भरिएको रंगशालामा वार्सले लज्जास्पद हार बेहोरपछि दर्शक आक्रमणमा उत्रिएका थिए । 
बोरुसियासँगको खेलमा तोडफोड तथा आगजनी गरेका कारण वार्स क्लबलाई ६९ हजार पाउन्ड पनि जरिवाना लगाइएको थियो । वार्स २० वर्षपछि च्याम्पियन्स लिगको समूह चरणमा प्रवेश गरेको हो । समूह एफमा रहेको वार्सले आफ्ना दुबै खेलमा हार बेहोरको छ ।
