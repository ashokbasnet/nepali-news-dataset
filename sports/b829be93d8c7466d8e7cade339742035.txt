वाटफोर्डले लिभरपुललाई हरायो

पुस ६ – इंग्लिस प्रिमियर लिग अन्तर्गत आइतबार राति भएको खेलमा लिभरपुल पराजित भएको छ । वाटफोर्डले लिभरपुललाई ३–० ले हराएको हो । तेस्रो मिनेटमा नै नाथन आकेले वाटफोर्डलाई सुरुवाती अग्रता दिलाए । १५ औं मिनेटमा ओडियन इगोलोले गो गरेपछि वाटफोर्डले २–० को अग्रता लियो । खेल अवधिभर बलमा लिभरपुलका खेलाडीको नियन्त्रण बढी रहेपनि गोल गर्न भने सकेनन् । पहिलो हाफमा २–० को अग्रता लिएको वाटफोर्टका लागि इगोलोले ८५ औं मिनेटमा व्यक्तिगत दोस्रो गोल गर्दै ३–० जित दिलाए । जितपछि सातौं स्थानको वाटफोर्डको १७ खेलबाट २८ अंक भएको छ भने समान १७ खेलबाट २४ अंक जोडेको लिभरपुल नवौं स्थानमा छ । आइतबार राति नै भएको अर्को खेलमा वेष्ट ह्याम र स्वान्सीले गोलरहित बराबरी खेल्दै अंक बाँडे । १७ खेलबाट २५ अंक जोडेको वेष्ट ह्याम आठौं स्थानमा छ । समान १७ खेलबाट १५ अंक जोडेको स्वान्सी १८ स्थानमा छ । 
– एजेन्सीको सहयोगमा
