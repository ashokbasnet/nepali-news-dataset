सुनको मूल्यमा सामान्य उतार–चढाव

काठमाडौं, चैत २० । यो साता सुनको मूल्यमा सामान्य उतार–चढाव कायम रह्यो ।साताको सुरुको दिन आइतबार स्थानीय बजारमा तोलाको ५४ हजार ४ सय रुपैयाँमा कारोबार भएको छापावाल सुनको मूल्य साताको मध्यतिर सामान्य उकालो लागी अन्त्यतिर भने सामान्य ओरालो लाग्यो ।शुक्रबार ५४ हजार रुपैयाँमा कारोबार भयो ।सुनको मूल्य सामान्य उतार–चढाव हुनुमा जापानलगायत प्रमुख युरोपेली देशहरुमा रहेको ऋणात्मक बैंक ब्याजदर नै प्रमुख कारण रहेको विश्लेषण गरिएको छ ।तर, नेपाली बजारमा भने कमजोर डलरको सतही मूल्यले गर्दा सुनको भाउमा बृद्धि हुन नसकेको नेपाल सुनचाँदी व्यवसायी महासंघले जनाएको छ ।स्थानीय बजारमा चाँदीको मूल्य पनि अन्तर्राष्ट्रिय बजार पच्छ्याउँदै सामान्य ओरालो लाग्यो ।
