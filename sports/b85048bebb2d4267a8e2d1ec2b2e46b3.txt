एलए पौडीमा एलए नै च्याम्पियन

काठमाडौं, भदौ ३१ - आयोजक लिटिल एन्जल्स स्कुल (एलए) ले १३ औं एलए अन्तरविद्यालय पौडी प्रतियोगिताको उपाधि जितेको छ । टिम च्याम्पियन एलएले कूल १ सय ४१ अंक बटुल्यो । दोश्रो भएको लिङ्कनले १ सय २४ स्कोर गरेको थियो भने तेश्रो स्थानमा रहेको द ब्रिटिस स्कुलले ४५ अंक बटुल्यो ।

 

प्रतियोगिताको समापनका अवसरमा सहभागी मध्ये सबैभन्दा कान्छा प्यारागनका ६ वर्षिय खेलाडी आदर्श कार्कीलाई पुरस्कार प्रदान गरिएको थियो ।
प्रतियोगिताको दोश्रो तथा अन्तिम दिन लिङ्कनकी श्रेयाले दुई स्वर्ण र एक रजत जितिन् । गल्र्सको १५ वर्षमाथि ५० मिटर ब्याकस्ट्रोक (३७.२७ सेकेन्ड) तथा खुलाको ४ गुणा ५० मिटर फ्रिस्टायल रिलेमा पनि स्वर्ण जित्न सफल भइन् ।
श्रेयाले ५० मिटर फ्रिस्टायल रजत हात पारिन् । उक्त स्पर्धामा लिङ्कनकी सोफिया शाह शीर्ष स्थानमा रहन् ि। पहिलो दिनको सहित श्रेयाले प्रतियोगितामा कूल ५ स्वर्ण, १ रजत र १ कांस्य जितिन् ।
१३–१४ वर्षको ५० मिटर फ्रिस्टायल र १ सय मिटर व्यक्तिगत मिड्लेको गल्र्समा ब्रिटिसकी अञ्जली स्याङबो पहिलो हुँदै व्यक्तिगत स्वर्ण संख्या चार पु¥याइन् । सोही स्पर्धाको ब्वाइजमा क्रमशः एलएका शिषीर थापा र एलएकै संरक्षण थापा पहिलो भए ।
१० वर्षमुनि २५ मिटर ब्याकस्ट्रोकको गल्र्समा एलएकी स्वीकृति घिसिङ र ब्वाइजमा केएमसीका सुभम् श्रेष्ठले स्वर्ण चुमे । ११–१२ वर्षको ५० मिटर ब्याकस्ट्रोकको गल्र्समा लिङ्कनकी नेहारिका तुलाधर र ब्वाइजमा एलएका पासाङ शेर्पा पहिलो भए ।
१५ वर्षमाथि ५० मिटर ब्याकस्ट्रोकको ब्वाइजमा गोल्डेनगेटका जयन्तप्रकाश गुरुङ पहिलो भए । १३–१४ वर्षको ५० मिटर ब्याकस्ट्रोकको गल्र्समा लिङ्कनकी क्लारा फिल्ड्स र ब्वाइजमा एलएका संरक्षण थापा पहिलो भए ।
१० वर्षमुनि २५ मिटर फ्रिस्टायलको गल्र्समा एलएकी स्वीकृति घिसिङ र ब्वाइजमा एलएका सोनिक गोर्डन पहिलो बने । ११–१२ वर्षको ५० मिटर फ्रिस्टायलको गल्र्समा लिङकनकी एलिशा गुरुङ र ब्वाइजमा एलएका पासाङ शेर्पाले स्वर्ण हात पारे ।
१५ वर्षमाथि ५० मिटर फ्रिस्टायलको ब्वाइजमा रुपिजका सियो सियुङ वि पहिलो भए । खुलातर्फ ४ गुणा ५० मिटर फ्रिस्टायल रिलेको गल्र्समा लिङ्कन तथा ब्वाइजमा एलए पहिलो भए ।
दुईदिने प्रतियोगितामा विभिन्न ३८ विद्यालयका २ सय ९५ खेलाडीले कूल ४० स्वर्णका लागि प्रतिस्पर्धा गरेका थिए ।
