पाथीभरा गोल्डकप : नवप्रयासको विजयी सुरुवात

ताप्लेजुङ, साउन २२ –  ताप्लेजुङमा सुरु भएको पाथिभरा गोल्डकपको पहिलो खेलमा घरेलु टोली नवप्रयास युवा क्लवले विजयी सुरुवात गरेको छ । नवप्रयास युवा क्लवले ३–० ले पछि पार्दै इलामको रेडहर्स क्लबलाई पराजित गरेको हो । ताप्लेजुङको नवप्रयास र इलामको रेडहर्सले पहिलो हाफमा दुवै पक्षबाट गोल गर्न सकेको थिएन । खेलको ४६ औं मिनेटमा नवप्रयासका  खेलाडी क्रिस राईले एक गोल गर्दै टिमलाइ १–० को अग्रता दिलाएका थिए । 
७५ औं मिनेटमा मुकेश लिम्बू र ८३ औं मिनेटमा सुनिल लिम्बूले नवप्रयास युवा क्लबका लागि एक–एक गोल गरेका थिए । सोमबार घरेलु टोली कर्णसिंह–सोनाम स्मृति क्लवले सशस्त्र प्रहरी फुटबल टिम दमक झापासँग प्रतिस्पर्धा गर्नेछ ।
