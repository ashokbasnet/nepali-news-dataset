राष्ट्रिय महिला क्रिकेट : एपिएफद्वारा पोखरा पराजित

पोखरा, असोज १० –  नेपाल क्रिकेट संघ क्यानको आयोजनामा वुधवारदेखि पोखरामा सुरु महिला राष्ट्रिय क्रिकेट प्रतियोगितामा सशस्त्र प्रहरीको एपिएफले विजयी शुरुवात गरेको छ । पोखरा रंगशालामा भएको उद्घाटन खेलमा क्षेत्रनम्बर ८ पोखरालाई एपिएफ क्लवले १० विकेटले हरायो । टस जितेर पहिले व्याटिङ्ग गरेको क्षेत्र नम्बर ८ पोखराले २० ओभरमा ९ विकेटको क्षतिमा ३१ रन बनाएको थियो ।

 

३२ रनको लक्ष्य भेटाउन जवाफी व्याटिङ्ग गरेको शसस्त्र प्रहरीको एपिएफले विना विकेटको क्षतिमा तीन ओभरमा लक्ष्य भेट्टायो । एपिएफका लागि सरिता मगरले  ह्याट्रिक सहित चार विकेट लिईन ।  उनले २ ओभरमा १ रन दिएर ४  विकेट लिईन । मगर प्लेयर अफ द म्याच भईन् ।

वुधवारदेखि सुरु भएको प्रतियोगितामा सहभागी ९ टिमलाई दुई समूहमा बाँडिएको छ । समूह ए मा क्षेत्र नम्बर २ विरगञ्ज, क्षेत्र नम्बर ६ बैतडी, क्षेत्र नम्बर ४ भैरहवा र क्षेत्र नम्बर ३ काठमाण्डु रहेका छन् । यस्तै समूह बि मा क्षेत्र नम्बर १ विराटनगर, क्षेत्र नम्बर ५ नेपालगञ्ज, क्षेत्र नम्बर ८ पोखरा, क्षेत्र नम्बर ७ जनकपुर र सशस्त्र प्रहरीको एपीएफ रहेका छन् ।

विजेता टिमलाई २५ हजार र उपविजेतालाई १५ हजार रुपैयाँ पुरस्कार दिईनेछ । यस्तै वुमन अफ द सिरिजलाई १० हजार रुपैयाँ, बेष्ट बलरलाई ५ हजार र वुमन अफ द फाईनललाई ५ हजार रुपैयाँ पुरस्कार दिईनेछ । प्रतियोगिता असोज १७ गतेसम्म चल्नेछ ।
