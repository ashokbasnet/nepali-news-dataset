मैत्रीपूर्ण खेलमा नेपालको राष्ट्रिय टोली ५–१ ले पराजित

काठमाडौं, जेठ १९ – भरत खवास एक्लैले ४ गोल गरेपछि एफसी छनोट प्रतियोगिताको तयारीमा रहेको नेपालको २२ वर्ष मुनिका खेलाडिको टोलीले मैत्रीपूर्ण खेलमा नेपालको राष्ट्रिय टोलीलाई ५–१ ले पराजित गरेको छ । दशरथ रंगशालामा आज भएको खेलमा युवा टोलीले खेलको तेस्रो मिनेटमै भरतको गोलबाट अग्रता लिएको थियो ।

 

त्यसपछि ३२ औं मिनेटमा पाएको पेनाल्टीमा भरतले नै गोल गरे भने ४० औं मिनेटमा पाएको मौकालाई सदुपयोग गर्दै भरतले ह्याट्रिक पुरा गरे । भरतले ४८ औं मिनेटमा एक गोल गरे भने त्यसको एक मिनेटपछि नै सुजल श्रेष्ठले जुनियर टोलीका लागी एक गोल थपे । राष्ट्रिय टोलीका लागि सन्तोष साहुखलले ७६ औ मिनेटमा १ गोल फर्काए ।

राष्ट्रिय टिमका समेत महत्वपूर्ण सदस्य रहेका भरतको प्रदर्शनले आफु निकै उत्साहि भएको जुनियर टोलीका प्रशिक्षक कृष्ण थापाले बताउनुभयो ।
