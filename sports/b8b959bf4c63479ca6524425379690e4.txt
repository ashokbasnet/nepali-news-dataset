मेस्सीले बार्सिलोना छोड्दैनन् : क्लब

मंसिर २ – लियोनल मेस्सीले बार्सिलोनाबाटै खेल जीवन अन्त्य गर्ने विश्वास रहेको क्लबले जनाएको छ । बार्सिलोनाका अध्यक्ष जोसेप मारिए बार्टोमेउले मेस्सीले बार्सिलोनाबाटै खेल जीवन टुंग्याउनेमा आफू ढुक्क रहेको बताएका छन् । मेस्सीको क्लबसँगको अहिलेको सम्झौता सन् २०१८ को समरमा सकिन्छ । नयाँ सम्झौतामा सहमति हुन बाँकी नै छ । मेस्सीका कारण पछिल्ला केही वर्षदेखि क्लबले सफलता पाएको अध्यक्ष बार्टोमेउले बताए । जापानी खुद्रा बिक्रेता राकुटेनसँगको जर्सी व्यापार सम्बन्धी नयाँ सम्झौता घोषणाका लागि भएको कार्यक्रममा अध्यक्ष बार्टोमेउले यस्तो बताएका हुन् । अर्जेन्टिनी मेस्सीले बार्सिलोनाबाट अहिलेसम्म चार सय ५६ खेलमा चार सय ३३ गोल गरेका छन् ।
