यु १६ एसिया कप छनौट फुटबल : नेपाल इराकसँग पराजित

काठमाडौं, असोज ४ – सोह्र वर्षमुनिको एसियाकप फुटबल छनौटमा नेपाल इराकसँग १-० ले पराजित भएको छ । 
सशस्त्र प्रहरीको मैदान हल्चोकमा भएको खेलमा इराकले ६८ औँ मिनेटमा गरेको गोल नै निर्णायक बन्यो । नेपाल, इराक, भारत र प्यालेस्टाइनसँगै समूह ‘डी’ मा रहेको छ । १० समूह रहेका छनौट प्रतियोतिगामा समूह विजेता र उत्कृष्ट ५ उपविजेताले १६ वर्षमुनिको एशिया कप खेल्न पाउने छन् ।
