संकटा क्लवको अध्यक्षतामा तुलाधर

काठमाडौं, भदौ २९ - संकटा क्लवले इन्द्रमान तुलाधरको अध्यक्षतामा ११ सदस्यीय कार्य समिति चयन गरेको छ ।
शनिबार भएको साधारण सभाले उपाध्यक्षमा रमेशध्वज बस्नेत, रजतमान तुलाधरलाई चयन गरेको छ ।
यसैगरी महासचिव सुरेन्द्र सिख्राकार, कोषाध्यक्ष गौतम डंगोल, सचिव रमेश मान तुलाधर, सह कोषाध्यक्ष राम सुवाल चयन भएका छन् ।
रविहर्ष बज्राचार्य, रमेशमान तुलाधर, सगुन सिख्राकार र विजु सिख्राकार सदस्यमा निर्वाचित भएका छन् भने चन्द्रमान तुलाधर र सानुकाजी डंगोललाई मनोनयन गरिएको छ । क्लबको फुटबल व्यवस्थापकमा पूर्व कोषाध्यक्ष जुजुकाजी डंगोललाई चयन गरिएको क्लवले जनाएको छ ।
साधारण सभाले आगामी वर्षका लागि एक करोड चालिस लाख रुपैयाँको बजेट पारित गरेको छ । भने गतसालको एक करोड ५४ लाख रुपैयाँको आयव्यय विवरण पनि पारित गरेको थियो । साधारण सभाले नेपालमा ब्यावसायिक फुटबल प्रबद्र्धन गर्नका लागि संकटा क्लबलाई सामाजिक संस्थाबाट कम्पनीमा परिवर्तन गर्ने प्रक्रिया सुरु गर्ने समेत निर्णय गरिएको क्लवले जनाएको छ ।
