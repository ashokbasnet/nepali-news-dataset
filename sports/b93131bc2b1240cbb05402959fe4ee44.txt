हरभजनद्वारा मुम्बइका लागि सबैभन्दा छिटो अर्धशतक बनाउने रेकर्ड

चैत ३० – भारतीय स्पिनर हरभजन सिंह आइपिएल क्रिकेटमा मुम्बइका लागि सबैभन्दा छिटो अर्धशतक बनाउने खेलाडी बनेका छन् । आइतबार राती भएको पंजाब विरुद्धको खेलमा १९ बलमा हाफ सेन्चुरी पूरा गरेका हरभजनले २४ बलमा ६४ रनको विस्फोटक पारि खेले ।
आइपिएल इतिहासमा हरभजन अघि रोविन उथ्पप्पा, एडम ग्रिलक्रिष्ट, सुरेश रैना र युसुफ पठानले क्रमशः चौथो, तेश्रो, दोश्रो र पहिलो छिटो अर्धशतक प्रहार गरेका छन् । मुम्बइले १४ औं ओभरमा छैटौं विकेट गुमाएपछि ब्याटिङ गर्न आएका हरभजनले जगदिस सुचितसँग कीर्तिमानी साझेदारी समेत गरेका थिए । आइपिएलमा सुचित र हरभजनले ३६ बलमा गरेको एकसय रनको साझेदारी सातौं विकेटका लागि सवैभन्दा ठूलो साझेदारी हो । दुबै मिलेर ६ ओभरमा ९९ रन बनाएका थिए, जुन मुम्बइले बनाएको उच्च स्कोर हो ।
