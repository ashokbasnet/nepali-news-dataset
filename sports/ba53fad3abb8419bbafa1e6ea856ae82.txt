ट्वान्टी ट्वान्टी विश्वकपमा आज : बंगलादेश विरुद्ध पाकिस्तान

असोज ९ – ट्वान्टी ट्वान्टी विश्वकप क्रिकेटमा मंगलवार बंगलादेश र पाकिस्तानबीच खेल हुँदैछ । श्रीलंकाको पाल्लेकेले रंगशालामा नेपाली समय अनुसार बेलुकी पौने आठ बजे हुने खेलले सुपर एटमा पुग्ने अन्तिम टोलीको टुंगो लगाउनेछ । पाकिस्तानले एक खेल जितेको छ भने बंगलादेशले एक खेल हारेको छ । समूह डी बाट न्यूजील्याण्ड सुपर एटमा प्रवेश गरिसकेको छ ।

 

विश्वकप क्रिकेट अन्तर्गत सोमबार भएको खेलबाट वेष्टईन्डिज सुपर एटमा पुगेको छ । वर्षाले प्रभावित खेलमा आयरल्याण्डसंग अंक बाँड्दै वेष्ट ईन्डिज अन्तिम आठमा पुगेको हो । सुपर एटका खेल पर्सीदेखि शुरु हुनेछन् ।
