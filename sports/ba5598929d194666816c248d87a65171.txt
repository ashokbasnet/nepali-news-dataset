कर्ण लिम्बूको गोलमा संकटाले थ्रीस्टारलाई हरायो

मकवानपुर, फागुन ८ – संकटा क्लब ‘सुमन भोम्जन खेलकुद प्रतिष्ठान’को आयोजनामा हेटौँडामा जारी टुबोर्ग हेटौँडा गोल्ड कपको सेमिफाइनल प्रवेश गरेको छ । 
अन्तिम चारमा स्थान बनाउने क्रममा मंगलबारको खेलमा संकटाले थ्रीस्टारलाई पराजित गरेको हो । वन विज्ञान अध्ययन संस्थानको खेल मैदानमा भएको खेलमा संकटाले थ्रीस्टारलाई १–० ले पराजित गर्‍यो । 
संकटाको तर्फबाट खेलको ८३ औं मिनेटमा कर्ण लिम्बूले गरेको गोल नै विजयी गोल सावित भयो । लिम्बू नै आजको खेलको म्याद अफ दि म्याच घोषित हुँदै ५ हजार रुपैंयाँ प्राप्त गर्न सफल भए । 
योसँगै सेमिफाइनल समिकरण पूरा भएको छ । यसअघि समूह ‘ए’ बाट मनाङ मस्र्याङ्दी र त्रिभुवन आर्मी क्लब सेमिफाइनल पुगिसकेका छन् भने समूह ‘बी’ बाट नेपाल पुलिसले अन्तिम चारमा स्थान पक्का गरिसकेको छ । फाइनल प्रवेशका लागि बुधबार मनाङ मस्र्याङ्दी र त्रिभुवन आर्मी क्लब भिड्ने छन् ।
