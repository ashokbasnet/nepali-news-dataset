​राजस्थानसँगको खेलमा पनि दिल्लीले सन्दीपलाई उतार्ने सम्भावना न्यून !

चैत २८ – आईपीएलको छैटौँ खेलमा दिल्ली डेयरडेभिल्स र राजस्थान रोयल्स दुवै टिम पहिलो जितको खोजीमा छन् ।
राजस्थानको जयपुरमा रहेको सवाई मानसिंह रंगशालमा बुधबार बेलुका  राजस्थान र दिल्ली प्रतिस्पर्धा गर्दैछन् । 
सनराइजर्स हैदरावादसँग ९ विकेटको नमिठो हार बेहोरेको राजस्थान रोयल्स आज आफ्नो होमग्राउण्डमा दिल्लीलाई हराउने दाउमा रहेको छ । दिल्ली पनि पञ्जाबसँगको हारपछि आज राजस्थानलाई उसकै घरेलु मैदानमा हराएर आईपीएलको यो सिजनमा पहिलो जित हात पार्ने दाउमा रहेको छ । 
टिमको संरचना हेर्दा दुवै टिम उस्तै देखिन्छन् । कप्तानहरु गौतम गम्भीर र अजिंक्य रहाणेको आजको खेलमा मुख्य भूमिका देखिन्छ । त्यस्तै दुवै टिममा खतरनाक अलराउण्डर ग्लेन म्याक्सवेल र बेन स्टोक रहेका छन् । त्यस्तै बलिङतर्फ दुवै टिममा स्पिनरको पनि अप्सन रहेको छ । दिल्लीमा बलिङतर्फ समस्या रहेको छ भने राजस्थानमा ब्याटिङको समस्या रहेको छ । 
राजस्थानमा ओपनिङमै समस्या देखिएको छ । टिममा पाँच जना ओपनिङ ब्याट्सम्उान भए पनि टिमले ब्याटिङ अर्डर नै मिलाउन सकेको छैन । राजस्थानले यही संयोजन मिलाउने पर्ने देखिन्छ ।
 
बलिङतर्फ पनि दिल्लीका स्पिनरहरु महंगा देखिएका छन् । दिल्लीका प्रमुख बलर अमित मिश्रा नै खर्चिला सावित भएका छन् । दिल्लीमा आज ग्लेन म्याक्सवेल, ड्यानियल क्रिस्चियन, विजय शंकर तथा क्रिस मोरिस मुख्य बलरका रुपमा देखिने सम्भावना रहेको छ । 
आज पनि दिल्ली डेयरडेभिल्सले सन्दीप लामिछानेलाई खेलाउने सम्भावना निकै कम रहेको इएसपीएन क्रिकइन्फोले जनाएको छ । सन्दीपलाई दिल्लीले २० लाख रुपैयाँमा अनुबन्ध गरेकाे हाे । सन्दीप अाईपीएलमा अनुबन्धित हुने पहिलाे नेपाली क्रिकेटर पनि हुन् । प्रशिक्षणका क्रममा उनले राम्राे गरेकाे दिल्लीका मुख्य प्रशिक्षक रिक्की पाेन्टिङले बताएका थिए । 
सम्भावित टिम ११
राजस्थान रोयल्स
१. डी आर्की शर्ट, २. अजिंक्य रहाणे, ३. राहुल त्रिपाठी, ४. सन्वजु स्याम्सन, ५. बेन स्टोक्स, ६. जोस बटलर, ७. स्टुआर्ट बिन्नी, ८. श्रेयस गोपाल, ९, धवल कुलकर्णी, १०. जयदेव उनादकट, ११. बेन लाउघलिन
दिल्ली डेयरडेभिल्स
१. गौतम गम्भीर, २. कोलिन मुन्रो, ३. श्रेयस अय्यर, ४. ऋषभ पन्त, ५. ग्लेन म्याक्सवेल, ६. विजय शंकर, ७. क्रिस मोरिस, ८. राहुल तेवतिया, १०. शाहबाज नदीम/अमित मिश्र, १०. ट्रेन्ट बोल्ट, ११. मोहम्मद शमी
राजस्थान रोयल्सले घरेलु मैदानमा खेलेका ४९ मध्ये ३४ खेल जितेको छ । राजस्थान रोयल्सले दिल्लीसँग १६ खेल खेलेको छ  । जसमध्ये १० खेल उसले जितेको छ भने ६ खेल दिल्लीले जितेको छ ।
