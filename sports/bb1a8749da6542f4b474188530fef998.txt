झापा फुटबल क्लवले जित्यो एन्फा कप

काठमाडौं, भदौ २५ - एन्फा कप नकआउट फुटवलको उपाधि झापा फुटबल क्लवले जितेको छ । 
दशरथ रंगशालामा भएको फाइनलमा ए डिभिजन क्लव संकटालाई ४–० को फराकिलो अन्तरले हराउँदै झापाले उपाधि जितेको हो ।
झापाले उपाधिसँगै १० लाख रुपैयाँ पुरस्कार पायो । झापाको जितमा नगेन्द्र लिम्बु, विकास राई, कर्ण लिम्बु र बुद्ध चेम्जोङ्गले गोल गरे । सुरुमा झापालाई केही दबाबमा राखेपनि रक्षक सुरज थिङले रातो कार्ड पाएपछि संकटामाथि झापा हावी भएको थियो ।
पहिलो खेलमै लिग च्याम्पियन मनाङ मर्स्याङदी क्लवलाई हराएर सनसनी मच्चाएको झापाले दोश्रो खेलमा विभागीय टिम सशस्त्र प्रहरीको एपिएफ क्लवलाई पन्छाएको थियो ।
मामा भनेर चिनिने भगिरथ आलेको प्रशिक्षणमा रहेको झापामा ए डिभिजन क्लव मच्छिन्द्रका धेरैजसो खेलाडी छन् । एन्फाको कारबाहीमा परेका कारण मच्छिन्द्रले प्रतियोगितामा नखेलेपछि खेलाडी झापामा पुगेका हुन् ।
झापाले उपाधिसंगै १० लाख रुपैया पुरस्कार पाएको छ । झापाको जितमा नगेन्द्र लिम्बु, विकास राई, कर्ण लिम्बु र बुद्ध चेम्जोङ्गले गोल गरे । सुरज थिङले रातो कार्ड पाएपछि १० खेलाडीमा सिमित भएपछि संकटामाथि झापा हावी भएको थियो । उपविजेता संकटाले ५ लाखमै चित्त बुझायो ।
प्रतियोगिताको उत्कृष्ट खेलाडी घोषित संकटाका सुमन लामाले मोटरसाइकल पुरस्कार पाए । झापाका विशाल राई उत्कृष्ट फरवार्ड, देबेन्द्र तामाङ्ग उत्कृष्ट डिफेन्डर, दिनेश थापा उत्कृष्ट गोलकिपर र भगिरथ आले उत्कृष्ट प्रशिक्षक र संकटाका सन्तोष गुरुङ उत्कृष्ट मिडफिल्डर भए । उनीहरुले जनही ५० हजार रुपैयाँ पुरस्कार पाए ।
