नेपालद्वारा मलेशियालाई २ सय ४८ रनको लक्ष्य प्रस्तुत

काठमाडौं, असार १० – १९ वर्ष मूनिको एशिया कप क्रिकेटमा नेपालले आयोजक मलेशियालाई २ सय ४८ रनको लक्ष्य दिएको छ । मलेशियाको रोयल सेलाङ्गगर क्लबमा टस जितेर ब्याटिङ्ग गरेको नेपालले सागर पुनको ७० रनको मद्धतले पुरै ओभर खेलेर ८ विकेटको क्षतिमा २ सय ४७ रन बनायो ।

 

प्रदिप ऐरी र राजेश पुलामीले समान ३९, सुवास खकुरेलले ३३, हासिम अन्सारीले २१ र भुवन कार्कीले नटआउट २३ रन बनाए । पृथु बाँस्कोटाले खाता नै खोल्न सकेनन् भने नरेश बुढाऐर ५ र राहुल विश्वकर्मा ४ रनमा आउट भए ।

मलेशियाका शिवनन्द कृष्णन्ले सर्वाधीक ३ र नजरिल रहमानले २ विकेट लिए । लक्ष्य पच्छ्याउँदै मलेशियाले ब्याटिङ्ग गर्दैछ ।
