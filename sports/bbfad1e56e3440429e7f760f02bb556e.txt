उपाधि होड सकिएको छैन–पोकेटिनो

वैशाख २३ – टोटनह्यामका प्रशिक्षक माउरिसिओ पाकोटिनोले इंग्लिस प्रिमियर लिगको उपाधि यात्रा कठिन बनेको तर नसकिएको बताएका छन् । प्रिमियर लिग अन्तर्गत शुक्रबार राति भएको खेलमा वेष्ट ह्यामसँग १–० ले पराजित भएपछि टोटनह्यामको उपाधि होडमा गम्भीर धक्का लाग्यो । प्रशिक्षक पोकेटिनोले उपाधिका लागि चेल्सीमाथिको दबाब कमजोर बनेको तर उपाधि यात्रा भने नसकिएको बताए ।
टोटनह्यामलाई उपाधि यात्रामा गम्भीर धक्का
वेष्ट ह्यामका म्यानुएल ल्यान्जिनीको गोलबाट पराजितपछि भएपछि टोटनह्याम लिगका तीन खेल बाँकी हुँदा चेल्सी भन्दा चार अंकले पछि छ । चेल्सीले एक खेल कम खेलेको छ । चेल्सीलाई उपाधि जित्नका लागि अब दुई जित मात्रै भए पुग्छ । पोकेटिनोले भने ‘उपाधि यात्रा कठिन भएको छ तर सकिएको छैन । चेल्सीलाई भेट्टाउन कठिन भने छ ।’ आफू हारबाट निशास भएको तर शान्त रहेको उनले बताए । चेल्सीसँगको अंकदूरी कम गर्ने मौका गुमाएकोमा दुःखी रहेको उनले बताए ।
