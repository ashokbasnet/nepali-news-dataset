​स्टेफन स्मिथ टेष्ट क्रिकेटको नम्बर १ ब्याट्सम्यानमा कायमै

भदौ ८ – अष्ट्रेलियाका स्टेफन स्मिथ टेष्ट क्रिकेटको नम्बर १ ब्याट्सम्यानमा कायमै रहेका छन् । भर्खरै सम्पन्न एसेज सिरिजमा सर्वाधिक ५ सय ८ रन बनाएका स्मिथ ९ सय १० अंकका साथ टेष्ट ब्याट्सम्यानको सुचिमा पहिलो स्थानमा रहेका हुन् ।
हालसम्म ३३ टेष्ट खेलेका स्मिथले ५६ दशमबल २७ को औसतमा ३ हजार २५ रन बनाइसकेका छन् । जसमा ११ सेन्चुरी र १२ हाफ सेन्चुरी सामेल रहेका छन् ।  त्यस्तै टेष्ट ब्याट्सम्यानको दोश्रो स्थानमा दक्षिण अफ्रिकाका एबिडी भिलियर्स, तेश्रोमा इग्ल्याण्डका जोए रुट, चौथोमा दक्षिण अफ्रिकाका हसिम हम्ला, पाँचौमा श्रीलंकाका एन्जोलो म्याथुज र छैटौ स्थानमा पाकिस्तानका युनिस खान रहेका छन् ।
त्यस्तै सातौ स्थानमा भर्खरै सन्यास लिएका श्रीलंकाका कुमार सांगाकारा, आठौंमा न्युजिल्याण्डका केन विलिमसन, नवौं र दशौ स्थानमा क्रमस अष्ट्रेलियाका डेविड वार्नर र क्रिस रोजर्स रहेका छन् ।
