च्याम्पियन्स लिग फुटबल फाइनल : कसले जित्ला उपाधि ?

जेठ ६ - युरोपियन क्लव फुटबलको प्रतिष्ठित फुटबल प्रतियोगिता च्याम्पियन्स लिगको फाइनल शनिवार राती हुँदै छ । यो फाइनलमा जर्मनीको वायर्न म्यूनिखले आफ्नो घरेलु मैदान एलियन्ज एरिनामा इंग्ल्याण्डको फुटबल क्लव चेल्सीको सामना गर्ने छ । गेरी काहिल र डेबिड लुईज फिट भएका कारण चेल्सीका प्रशिक्षक रोबर्टो डी माटियो उपाधि जित्नेमा आशावादी छन् ।

 

चेल्सीका जोन टेरी, ब्रानिस्लाभ इभानोभिच, रामिरेज राहुल मिरिलेज कार्डका कारण फाइनलमा खेल्ने छैनन् । काहिल र लुईज घाइते भएपछि माटियो तनाव थिए । तर उनीहरु चोटमुक्त हुँदै वायर्न विरुद्धको फाइनल खेल्न तयार भएपछि माटियो हौसिएका छन् ।
बार्यनका पनि डेबिड अल्बा, होल्गर बटुस्बर र लुईज गुस्टाभोक कार्डका कारण फाइनलमा मैदान उत्रिन पाउने छैनन् । उपाधि जित्ने टोलीले ९० लाख यूरो हात पार्ने छ भने पराजित टोलीले ५६ लाख यूरोमा चित्त बुझाउने छ ।


च्याम्पियन्स लिग हाइलाईट वार्यन भर्सेस चेल्सी


वायर्नले च्याम्पियन्स लिगको यो सिजनमा घरेलु मैदानमा खेलेका ७ खेल जितेको छ ।

वायर्नले यसअघि इंग्लिस क्लव विरुद्ध ३ पटक च्याम्पिन्यस लिग फाइनल खेलेकोमा २ वटा हारेको छ भने एउटा जितेको छ ।

वायर्न र चेल्सी सन् २००५ को च्याम्पियन्स लिगको क्वाटर फाइनलमा भिडेका थिए । त्यतिबेला चेल्सीले वायर्नमाथि समग्रमा ६–५ को जित हात पारेको थियो ।

वायर्न म्यूनिखको नवौं फाइनल हो । जसमा उसले ४ पटक जितेको छ भने ४ पटक हारेको छ ।

चेल्सीको भने यो दोश्रो फाइनल हो । यसअघि सन् २००८ को फाइनलमा पुगे पनि चेल्सी म्यानचेष्टर युनाइटेडसँग पराजित भएको थियो ।


वायर्नको फाइनल यात्रा
। प्ले अफमा स्वीट्जरल्याण्डको जुरिच फुटबल क्लवलाई समग्रमा तीन शुन्यले हराउँदै वायर्न म्यूनिख च्याम्पियन्स लिगमा छनौट भएको हो । नेपोली, भिल्ला रियल र म्यानचेष्टर सिटी रहेको समूह एबाट समूह विजेता हुँदै वायर्न प्रि क्वाटर फाइनलमा पुगेको हो । प्रिक्वाटर फाइनलमा बसेल विरुद्धको पहिलो लेग  एक शुन्यले हारे पनि वायर्न दोश्रो लेग सात शुन्यले जित्दै समग्रमा सात एकको नजितासहित क्वाटर फाइनलमा पुगेको हो ।
वायर्नले क्वाटर फाइनलका दुवै लेगमा फ्रान्सको मार्सेलीलाई विरुद्ध दुई शुन्यको नतिजा निकालेको थियो । सेमिफाइनलमा रियल म्याड्रिड विरुद्ध पहिलो लेग २–१ ले जिते पनि दोश्रो लेग २–१ ले नै हारेको वायर्नले पेनाल्टी सुटआउटमा रियल म्याड्रिडलाई ३–१ ले हराएर फाइनलमा स्थान बनाएको हो ।

चेल्सीको फाइनल यात्रा
वाई पाउँदै च्याम्पियन्स लिगका लागि छानिएको चेल्सीले बेल्जियमको जेन्क, जर्मनीको वायर लिभरकुसेन र स्पेनको भ्यालेन्सिया रहेको समूह ईको विजेता हुँदै प्रिक्वाटर फाइनलमा स्थान सुरक्षित गरेको हो । प्रिक्वाटर फाइनलमा नेपोलीलाई क्वाटर फाइनलमा बेनफिकालाई हराएको थियो । सेमिफाइनमा बार्सिलोना विरुद्धको पहिलो लेग एक शुन्यले जितेको चेल्सी दोश्रो लेगमा २–२ को बराबरीमा रोकिए पनि समग्रमा ३–२ को जितसहित फाइनलमा पुगेको हो ।

च्याम्पियन्स लिग फाइनल खेल हुने वायर्न म्यूनिखको स्टेडियम एलियन्ज एरिना कस्तो छ त ? स्टेडियमलाई तलको भिडियोमा हेरौं |

 



 

- एजेन्सीको सहयोगमा
