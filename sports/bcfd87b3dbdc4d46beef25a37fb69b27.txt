​खेलकुद भित्र रहेका विवाद समाधान पहिलो काम : नवनियुक्त सदस्य सचिब विष्ट

सुमन पुरी/उज्यालो । असार १० – राष्ट्रिय खेलकुद परिषदका नव नियुक्त सदस्य सचिब केशब विष्टले खेलकुद संघ भित्र रहेका विवादहरु समाधान गर्ने आफ्नाे पहिलो काम हुने बताउनु भएको छ ।
उज्यालोसँग कुरा गर्दै उहाँले खेलकुद भित्र विवादका चाङ्ग भएकाले संघको विवाद अन्त्य गर्ने पहिलो काम भएको बताउनुभयो । केहि दिन भित्रै आफूले आफ्नो कार्याकालमा गर्ने कामको योजना सार्वजनिक गर्ने बताँउदै आफ्नाे कार्यकाल खेलकुदको स्वर्णकाल हुने दावी गर्नु भयो । आफू लामो समय खेलकुद क्षेत्रमा बिताएको भएकाले देशमा खेलकुदको माहोल बनाउने बताउनु भयो । टेलिफोन कुराकानीमा उहाँले खेलकुदप्रति खेलाडीको भावना जागृत गराउन सके मात्रै नेपालमा खेलकुदले सफलता हासिल गर्ने भएकाले आफूले त्यसै तिर ध्यान केन्द्रित गर्ने बताउनु भयो । अहिलेको सीमित श्रोत र साधनबाटै खेलाडीलाई राष्ट्रका लागि खेल्नु पर्छ र जित्नु पर्छ भन्ने भावनाको विकास गर्ने दावी गर्नु भयो । उहाँले भन्नु भयो ‘४ दिन भित्रैमा मेरा सवै योजना सार्वजनिक गर्छु यसैको तयारी गरिरहेको छ । ’
यसरी भए बिष्ट सदस्य सचिब 
पार्टी भित्रैबाट भएको अवरोधका बावजुद पनि इटहरीका केशब विष्ट राष्ट्रिय खेलकुद परिषदको सदस्य सचिवमा नियुक्त हुनु भएको छ । खेलकुदमन्त्री पुरुषोतम पौडेलसँगको सामिप्यताका कारण नै विष्ट राखेपको सदस्य सचिवमा नियुक्त भएको एमाले वर्तमा चर्चा छ ।
उहाँलाई सदस्य सचिव हुन नदिनका लागि एमाले भित्रै खुट्टा तानातानको अवस्था थियो । खेलकुदमन्त्री एमालेको भएकाले विष्टको प्रतिस्पर्धीका रुपमा एमालेकै अन्य नेताहरु पनि थिए । मोरङ्ग एमालेका पूर्व अध्यक्ष बिनोद ढकाल, गोकुल बाँस्कोटा, बर्तमा उपाध्यक्ष टेण्डी लामा लगायत राखेपको सदस्य सचिबको प्रतिस्पर्धामा भए पनि मन्त्रीको एकल निर्णयमा विष्ट सदस्य सचिबमा नियुत्त भएको एमाले श्रोतले जनाएको छ ।
विष्ट परिषदको सदस्य सचिबमा नियुत्त भए पछि उहाँको गृह जिल्ला सुनसरीमा  खेल प्रेमी र खेलाडीमा उर्जा थपिएको छ । झलनाथ खनाल निकट नेताको रुपमा चिनिने विष्टलाई  पछिल्लो समय भने गोकर्ण विष्टका सहयोगीका रुपमा चिनिन थालिएको थियो  । एमाले राष्ट्रिय प्रतिनीधि परिषदका सदस्य तथा एमालेको भातृ संङ्गठन राष्ट्रिय खेलकुद महासंघका  कार्यबाहक अध्यक्षको रुपमा उँहा कार्यरत हुनुहुन्थ्यो ।
उँहाले लामो समय पूर्वाञ्चल खेलकुद विकास समितिको अध्यक्षको रुपमा काम गरिसक्नु भएको छ । कलाकारीतामा समेत रुची राख्ने बिष्टले आफैले केहि चलचित्र समेत निर्माण गर्नु भएको छ । ६२/६३ को जनआन्दोलन ताका नेकपा एमाले इटहरी नगर कमिटको सचिब रहेका विष्टले त्यसपछि लामो समय युवासङ्घको राजनीतिमा बिताउनु भएको थियो ।  
तस्बिर : सदस्य सचिव विष्टकाे फेसबुकबाट
