राष्ट्रिय महिला क्रिकेटको सेमिफाइनल आज

पोखरा, असोज १६ – पोखरामा चलिरहेको चौथो राष्ट्रिय महिला २०/२० क्रिकेट प्रतियोगिताको सेमिफाइनलमा मंगलबार क्षेत्र नम्बर ६ वैतडी र क्षेत्र नम्बर ५ नेपालगञ्ज तथा बिभागीय टोली एपीएफ र क्षेत्र नम्बर ३ काठमाडौ भिड्दैछन् ।

 

पहिलो खेल मंगलबार बिहान वैतडी र नेपालगञ्जवीच नदीपुरमा रहेको नगर विकास प्रशिक्षण केन्द्रको खेल मैदानमा हुनेछ । यसअघि दुवै खेल पोखरा रंगशालामा गर्ने भनिएपनि बर्षाका कारण मैदान हिलाम्मे भएका कारण मैदान परिवर्तन गरिएको कास्की जिल्ला क्रिकेट संघका अध्यक्ष देवेन प्रजुले जानकारी दिनुभयो ।

क्षेत्र नम्बर ६ वैतडी समूह ए को विजेता हो भने क्षेत्र नम्बर ५ नेपालगञ्ज समूह बी को उपविजेता हो । यस्तै, सशस्त्र प्रहरीको एपीएफ लिगका ४ वटै खेल जितेर समूह बी को विजेता हुँदै सेमिफाईनमा पुगेको हो भने क्षेत्र नम्बर ३ काठमाडौ समूह ए को उपविजेता हो । प्रतियोगिताको फाईनल बुधबार हुनेछ ।
