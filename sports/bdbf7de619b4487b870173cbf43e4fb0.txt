बिच भलिवलको सेमिफाइनलमा एपिएफका २ टोली

काठमाडौं, जेठ २८ - एपीएफ क्लबको दुवै जोडी पेन्टागन दोश्रो महिला राष्ट्रिय बिच भलिबल प्रतियोगिताको  सेमिफाइनलमा प्रवेश गरेका छन् । एपिएफका विनिता चौधरी/नेबिका चौधरी तथा निमा श्रेष्ठ/ज्योति चौधरीको जोडीले २–० को सोझो सेटमा जित हात पार्दै सेमिफाइनलमा स्थान पक्का गरेका हुन् ।

 

विनिता/नेबिकाको जोडीले नेपाल प्रहरीका पार्वती अर्याल/इन्दिरा कठायत्को जोडीलाई २१–८ र २१–५ ले तथा अर्को खेलमा निमा/ज्योतिको जोडीले मध्यपश्चिमाञ्चलका विनिता थापा÷सरस्वती नेपालीको जोडीलाई २१–१० र २१–१५ ले पाखा लगाए । अन्य क्वाटरफाइनलमा जित हात पार्दै नेपाल प्रहरीका सुशीला थापा/कोपिला उप्रेती तथा मध्यमाञ्चलका रमिला तण्डुकार/कमला पुनको जोडी पनि अन्तिम चारमा पुगे ।

सुशीला/कोपिलाले मध्यमाञ्चलका मनिषा तामाङ/कृपा अधिकारीमाथि २१–६ र २१–५ को सहज जित प्राप्त गरे । रमिला/कमलाको जोडीले पश्चिमाञ्चलका मञ्जु गुरुङ/अरुणा शाहीको जोडीलाई १६–२१, २१–१२ र १५–६ को सेटमा पन्छाए । सेमिफाइनलमा सुशीला र कोपिलाले विनिता र नेबिका तथा निमा र ज्योतिले रमिला र कमलासंग प्रतिस्पर्धा गर्नेछन् ।
