विराट गोल्डकप : मनाङ्ग र हङकङ नेप्लिज टीमबीचको खेल रद्द

विराटनगर, चैत २० - विराटनगरमा चलिरहेको विराट गोल्डकप फुटबलमा अन्तर्गत मनाङ्ग मस्र्याङ्दी र हङकङ नेप्लिज फुटबल टीमबीचको खेल रद्द गरिएको छ । निर्धारित ९० मिनेट र त्यसपछि थपिएको अतिरिक्त समयमा पनि दुवै टिमबाट दुई दुई गोल भएको र टाई ब्रेकरबाट नतिजा निकाल्दा साँझ परिसकेका कारण खराव प्रकाशका कारण खेल रद्द गरिएको हो ।

 

सोमवारको खेल मंगलवार बिहान ८ बजे पुन खेलाइने छ । खेलको १२ औं मिनेटमा सुजल श्रेष्ठले गोल गरेपनि हङकङ नेप्लिज फुटबल टिमका लागि विशाल राई एले २१ औं र नरेन लिम्बुले २६ औं मिनेटमा गोल गरे । तर ३४ औं मिनेटमा एम्बिल स्टेफनले गोल गर्दै खेल बराबरी गरेका थिए ।

हङकङ नेप्लिजका खेलाडी खराब प्रकाशमा पनि पेनाल्टी सुट आउट गर्न तयार थिए तर मनाङका खेलाडी नमाने पछि बसेको आयोजक समितिको बैठकले खेल मंगलवार विहान फेरी खेलाउने निर्णय गरेको हो ।
