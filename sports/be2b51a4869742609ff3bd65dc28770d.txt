जितको खुशीमा खेलाडीको नामसहितको ट्याटु

भदौ १३ – इंग्लिस प्रिमियर लिग फुटबल सुरु भएसँगै धेरैको ध्यान तानिएको छ । सबैले आफूले समर्थन गरेको टिमको जितलाई आफ्नै जित जसरी लिने गरेका छन् । तर केही यस्ता समर्थक पनि छन् जसले आफूलाई मनपर्ने टिमको जितलाई केही बेरमात्रै मनाउँदैनन् जीवन भरका लागि सम्झना योग्य बनाउन चाहन्छन् ।
यस्तै समर्थक पाएको छ इंग्लिस क्लब वेष्ट ह्यामले । वेष्ट ह्यामका एक समर्थकले शनिबार रातिको खेलमा लिभरपुललाई ३–० ले हराएको खुशीमा आफ्नो खुट्टामा ट्याटु नै खोपेका छन् । जोन हाइ नाम गरेका समर्थकले खुट्टामा खेलको नजिता ट्याटुको रुपमा खोपाएका छन् ।


Done! Come on you Irons ⚽ pic.twitter.com/O8zMlHPEdo
— Jon High (@HighJon) August 29, 2015

उनले आफ्नो हातमा खेल भएको मिति, लिभरपुल र वेष्ट ह्यामको कुल गोल संख्या तथा गोल गर्ने खेलाडी र गोलभएको समय ट्याटुको रुपमा खोपाएका छन् । उनले खेल सुरु हुनअघि वेष्ट ह्यामले जितेमा ट्याटु खोप्ने प्रतिबद्धता जनाएका थिए । यसअघि वेष्ट ह्यामले आर्सनललाई २–० ले हराउँदा पनि एक समर्थकले पनि यसैगरी ट्याटु खोपेका थिए ।
– एजेन्सीको सहयोगमा
