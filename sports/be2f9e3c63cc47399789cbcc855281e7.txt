डिभिजन थ्री क्रिकेटका लागि १८ खेलाडी छानिए

काठमाडौं, भदौ २४ - आइसिसी वर्ल्ड लिग डिभिजन थ्रीका क्रिकेटका लागि १८ खेलाडी छनोट भएका छन् ।
कात्तिक ९ गतेदेखि युगाण्डामा हुने प्रतियोगिताका लागि नेपाल क्रिकेट संघ क्यानले छनोट गरेको टोलीका कप्तान पारस खड्का र उपकप्तान ज्ञानेन्द्र मल्ल छन् ।
शरद भेषावकर, सुभाष खकुरेल, बसन्त रेग्मी, शक्ति गौचन, नरेश बुढाऐर, आरिफ सेख र राम नरेश गिरी टोलीमा परेका छन् ।
यस्तै सागर पुन, सोमपाल कामी, अमृत भट्टराई, विनोद भण्डारी, मेहबुब आलम, भुवन कार्की, अनिल मण्डल तथा राहुल बिक पनि छनोट भएका छन् । करण केसीले राष्ट्रिय टोलीमा पहिलो पटक स्थान बनाएका छन् ।
जितेन्द्र मुखिया र अविनाश कर्ण घाइते भएकाले टोलीमा पर्न सकेनन् भने यसपटक मन्जित श्रेष्ठ, पुष्प थापा, यज्ञमान कुमाल र महेश क्षेत्री परेनन् । यी १८ जना मध्येबाट अन्तिममा १४ खेलाडी छनौट गरिने छ ।
