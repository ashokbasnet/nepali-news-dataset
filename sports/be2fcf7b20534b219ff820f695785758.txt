चार गोल, एउटा रेड कार्ड

असोज २६ – विश्व कप २०१८ को युरोपियन क्षेत्रको छनौट अन्तर्गत मंगलबार राति भएका समूह इका खेलमा समग्रमा चार गोल भयो । एक खेल बराबरीमा रोकियो भने दुई खेलमा जित हार भयो । मन्टेनेग्रोले डेनमार्कलाई १–० तथा पोल्याण्डले अर्मेनियालाई २–१ ले हरायो । ३० औं मिनेटमा एन्डोनिएन दोहोरो पहेँलो कार्ड खाँदै मैदानबाट बाहिरिएपछि अर्मेनिया १० खेलाडीमा सीमित भएर खेल्न बाध्य भयो । तीन खेलबाट सात अंक जोडेको मन्टेनेग्रो समूहको शीर्ष स्थानमा छ । समान सात अंक नै भएपनि गोल अन्तरका आधारमा पोल्याण्ड दोस्रो स्थानमा छ । अर्को खेलमा काजकस्तान र रोनामानियाले गोलरहित बराबरी खेलेका छन् ।
