शारीरिक सुगठनमा भाग लिन ६ सदस्यीय टोली भारतमा

काठमाडौं, कात्तिक १५ - नवौं दक्षिण एशियाली शारीरिक सुगठन प्रतियोगितामा भाग लिन ६ सदस्यीय नेपाली टोली वुधवार भारत गएको छ ।

ईन्डियन शारीरिक सुगठन महासंघको आयोजनामा कात्तिक १७ देखि १९ गते भारतको लुधियानामा आयोजना हुने प्रतियोगितामा सहभागी हुन तीन खेलाडी सहितको ६ सदस्यीय टोली त्यसतर्फ गएको हो ।

 

प्रतियोगितामा ६० केजी तौल समूहमा सचित प्रधान, ६५ केजीमा रामबहादुर दाहाल र ७० केजीमा श्याम श्रेष्ठले प्रतिस्पर्धा गर्ने नेपाल शारीरिक सुगठन तथा फिजिकल फिटनेस संघले जनाएको छ ।
