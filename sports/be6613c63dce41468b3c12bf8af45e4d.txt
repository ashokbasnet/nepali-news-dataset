क्रिष्टियानो रोनाल्डोका विषयमा विश्व विद्यालयमा पढाइ हुने

माघ २३ – फिफा बालोन डि'ओर विजेता क्रिष्टियानो रोनाल्डोका विषयमा अब विश्व विद्यालयमा पढाइ हुने भएको छ । स्पेनिस क्लब रियल मड्रिडाका स्टाइकर पोर्चुगलका रोनाल्डोले केही समय अघि मात्रै लगातार दोस्रो पटक तथा समग्रमा तेस्रो पटक वर्ष खेलाडीको उपाधि जितेका थिए ।
कुशल खेल कला तथा अकर्षक देखिने रोनाल्डोका विश्व भरिनै धेरै प्रशंसक छन् । यही कुरालाई मध्यनजर गर्दै क्यानडाको एउटा विश्व विद्यालयका प्राध्यपकले रोनाल्डो मेनिया (रोनाल्डोप्रतिको पागलपन) पाठ्यक्रम बनाएर अध्यापन सुरु गर्न प्रस्ताव गरेका छन् ।
क्यानडाको ब्रिटिस कोलम्बिया प्रान्तको ओकेनागनमा रहेको युनिभर्सिटी अफ ब्रिटिस कोलम्बियाका प्राध्यापक लुइस आगियाले समाजशास्त्रमा रोनाल्डोको विषयमा रोनाल्डो मेनिया पाठ्यक्रम बनाएर अध्यापन सुरु गर्न प्रस्ताव गरेका हुन् ।
विश्वकपको छनोट खेल हेरिरहेका बेला रोनाल्डोका प्रशंसकहरुले गरेको कुराकानि सुने पछि आफूमा यसबारे विचार आएको लुइसले बताएका छन् ।
भिडियो हेर्नुहोस्

– एजेन्सीको सहयोगमा
