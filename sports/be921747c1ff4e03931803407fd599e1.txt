आहा रारा गोल्ड कपः सरस्वती र ब्रुनाईको टिम भिड्दै

पोखरा, फागुन २२ – १२ औं आहा रारा गोल्ड कप फुटवल प्रतियोगितामा बिहीबार ब्रुनाईको फष्ट रोयल गोर्खा राईफल र सरस्वती क्लब बिच प्रतिस्पर्धा हुँदैछ । खेल दिउँसो २ वजेपछि पोखरा रंगशालामा हुँदैछ ।
यी दुवै टोली यसवर्ष पहिलो पटक आहा रारा गोल्डकपमा सहभागी भएका हुन् । फष्ट रोयल गोर्खा राईफल यसवर्ष प्रतियोगिताको एकमात्रै विदेशी टीम हो । बिहीबारको खेलको विजेताले फागुन २६ गते क्वार्टरफाइनलमा मच्छिन्द्र फुटबल क्लवसँग प्रतिस्पर्धा गर्नेछ ।
त्यसैगरी सहिद स्मारक बि डिभिजन लिगमा बिहीबार दुई खेल हुँदैछ । दशरथ रंगशालामा दिउँसो साढे १ वजे हुने पहिलो खेलमा कुमारी क्लब र च्यासल युवा क्लबबिच प्रतिस्पर्धा हुँदैछ । त्यसैगरी दिउँसो ३ वजेपछि हुने खेलमा महावीर क्लब र पुल्चोक युवा क्लबबिच प्रतिस्पर्धा हुँदैछ ।
