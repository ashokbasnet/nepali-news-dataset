पोखरामा अर्को पनि फुटबल एकेडेमीको तयारी

पोखरा, चैत २९ – २०७० सालको सुरुवातसंगै पोखरा लामाचौरको नवआदर्श सामुदायिक विकास क्लबले फुटबल एकेडेमी सञ्चालन गर्ने भएको छ ।

एकेडेमीमा ३० जना बालकलाई फुटवल सिकाइने अध्यक्ष बुद्धि खत्रीले जानकारी दिनुभयो । ७ देखि १५ वर्षका स्थानीय बालकलाई दिनमा कम्तीमा दुई घण्टा फुटवल सिकाउने क्लबको योजना छ ।

एकेडेमी आवासीय नहुने र तत्कालका लागि चाहिने सामान पनि विद्यार्थीले नै व्यवस्था गर्नुपर्ने उहाँले अधयक्ष खत्रीले बताउनुभयो । अहिले सहभागीताका लागि आवेदन खुला गरिएको क्लवले जनाएको छ ।

पोखराको सहारा क्लवले विपन्न तथा दलित बालकलाई लक्षित गर्दै आवासीय रुपमा सहारा एकेडेमी सञ्चालन गरेर फुटबल सिकाइरहेको छ ।
