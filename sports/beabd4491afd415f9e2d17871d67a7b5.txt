ए डिभिजन लिग : बौद्ध र जावलाखेल, मनाङ र एपिएफ भिड्दै

काठमाडौ, पुस १६ – सहिद स्मारक ए डिभिजन लिग फुटबल अन्तरगत सोमबार बौद्ध फुटवल क्लब र जावलाखेल युथ क्लब तथा एपिएफ र मनाङ मर्स्याङ्दीवीच खेल हुँदैछ ।

दशरथ रंगशालामा दिउँसो साढे १२ बजे हुने खेलमा अंक तालिकाको पुछारमा रहेको बौद्धले १० औं स्थानको जावलाखेलसंग प्रतिस्पर्धा गर्नेछ ।  

खेलेका ९ खेलमध्ये एक खेल बराबरी गरेको बौद्धको १ अंक मात्र छ भने जावलाखेलको ११ अंक छ । यस्तै सोमबार नै दिउँसो साढे २ बजे हुने खेलमा चौथो स्थानमा रहेको मनाङ मर्स्याङ्दीले १२ औं स्थानको सशस्त्र प्रहरीको सामना गर्दैछ । लिगमा थ्रीस्टार २५ अंकका साथ शीर्ष स्थानमा रहेको छ ।
