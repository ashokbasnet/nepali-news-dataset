​एकै ओभरमा १६ रन खर्चेका पारसले बनाए एकै ओभरमा १६ रन

फागुन २० – बलिङतर्फ महंगा सावित भएका कप्तान पारस खड्काले नेपाली ब्याटिङलाई गति दिएका छन् ।
सुरुवातमै नेपालले ओपनर दिलिप नाथलाई गुमाएको थियो । त्यसपछि ज्ञानेन्द्र मल्ललाई साथ दिन आएका पारस खड्का सुस्त सुरुवात गरे पनि पछिल्ला ओभरमा रन बनाएका छन् । 
११ औँ ओभरमा उनले काइल जारविसको बलमा चार चौका प्रहार गर्दै १६ रन जोडे । उनले बलिङमा पहिलो ओभरमै १६ रन दिएका थिए । ३२ बल सामना गरेका पारस खड्काले ८ चौकासहित ३९ रन जोडेका छन् ।
 ज्ञानेन्द्र मल्ल २९ बलमा १२ रन बनाएर खेलिरहेका छन् । अहिले १३ अाेभरकाे समाप्तिमा नेपालले १ विकेटकाे क्षतिमा ६३ रन बनाएकाे छ ।
