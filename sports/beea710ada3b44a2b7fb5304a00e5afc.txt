ए डिभिजन सुपर लिग मनाङ र फ्रेण्ड्स भिडने

काठमाडौं, चैत ३ - सहिद स्मारक ए डिभिजन सुपर लिग फुटबलमा शनिवार मनाङ मर्स्याङदी र फ्रेन्डस् क्लबबीच प्रतिस्पर्धा हुँदैछ । 

खेल दिउँसो साढे ३ बजे दशरथ रंगशालामा हुनेछ । सुपर लिगमा अहिलेसम्म खेलेका दुवै खेल जितेको मनाङ उच्च मनोबलका साथ मैदान ओर्लने तयारीमा छ ।

३२ अंक सहित दोश्रो स्थानमा रहेको मनाङलाई यो खेलको जितले शीर्ष स्थानको थ्रीस्टारसंग अंक दूरी घटाउने मौका दिनेछ भने उपाधि जित्ने संभावना पनि बढाउने छ ।

एक खेलमा जित र एकमा हारपछि सातौं स्थानमा रहेको फ्रेन्डस् पनि यो  खेल जित्दै कम्तीमा पनि तीन स्थानमाथि उक्लिने दाउमा रहनेछ । फ्रेन्डस्को २८ अंक छ ।
