ताहाचल फुटसल विजयी, किकअफको जितमा प्रवेशको ह्याट्रिक

काठमाडौं, कात्तिक ६ । राजधानीमा जारी रेडबुल फुटसल लिगअन्तर्गत् शनिबार भएका खेलहरुमा ताहाचल फुटसल र किकअफ फुटसल विजयी भएका छन् ।

शनिबार भएको पहिलो खेलमा ताहाचलले कुमारी फुटसललाई उसकै ‘पिच’मा ६–२ गोलले हरायो ।

समूह ‘बी’मा रहेको कुमारीको प्रतियोगितामा यो पहिलो हार हो ।

शनिबारै भएको अर्को खेलमा किकअफ फुटसलले कौशलटारको इम्पेरियल फुटसललाई ७–३ ले पराजित गरेको छ ।

किकअफको पिच सीतापाइलामा भएको खेलमा घरेलु टोलीलाई विजयी गराउन ‘म्यान अफ द म्याच’ प्रवेश जोशीले ह्याट्रिक पूरा गरे ।

जितसँगै जारी लिगमा ३ खेलमा शतप्रतिशत जित निकालेको किकअफ ९ अंक जोड्दै अंकतालिकाको शीर्ष स्थानमा उक्लिएको छ ।
