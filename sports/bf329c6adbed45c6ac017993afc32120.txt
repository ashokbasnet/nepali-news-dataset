श्रीलंकाका कुलशेखराद्वारा टेस्ट क्रिकेटबाट सन्यासको घोषणा

जेठ १९ – श्रीलंकाका क्रिकेटर नुवान कुलशेखराले टेस्ट क्रिकेटबाट सन्यासको घोषणा गरेका छन् । ३३ वर्षका कुलशेखराले यो समय सन्यासका लागि उपयुक्त भएको भन्दै तत्कालै लागु हुने गरी सन्यासको घोषणा गरेका हुन् । यसले एकदिवसीय र ट्वेन्टी–ट्वेन्टी क्रिकेटमा आफ्नो प्रदर्शन सुधार गर्न मद्दत पुग्ने विश्वास लिएको कुलशेखराले बताएका छन् । सन् २००५ मा टेस्ट क्रिकेटमा डेब्यु गरेका कुलशेखराले अहिलेसम्म खेलेका २१ टेस्टमा ४८ विकेट लिएका छन् । उनले सन् २०१४ को जुनमा पछिल्लो पटक टेस्ट क्रिकेट खेलेका थिए । कुलशेखराले अहिलेसम्म एक सय ७३ एक दिवसीय क्रिकेट खेलेका छन् । उनी सन् २००९ को मार्चमा बलरको विश्व बरियतामा शीर्ष स्थान पुगेका थिए ।
– एजेन्सीको सहयोगमा
