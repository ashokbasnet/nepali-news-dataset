त्रिदेशीय क्रिकेट श्रृंखलामा वेष्टइन्डिजको बिजयी सुरुवात

असार १५ – त्रिदेशीय क्रिकेट श्रृंखलामा वेष्टइन्डिजले बिजयी शुरुवात गरेको छ ।
जमैकाको किङ्सटनमा शुक्रबार राती भएको खेलमा वेष्टइन्डिजले श्रीलंकालाई ६ विकेटले हरायो । २ सय ९ रनको लक्ष्य वेष्टइन्डिजले ३७ दशमलव ५ ओभरमा पूरा गर्‍यो ।
टिमको जितमा क्रिस गेलले सवाधिक १ सय ९ रनको योगदान गरे । पहिले ब्याटिङ गरेको श्रीलंका ४८ दशमलव ३ ओभरमा २ सय ८ रन बनाउँदै अलआउट भएको थियो । श्रीलंकाका लागि एन्जेलो म्याथ्युजले नटआउट ५५ र माहेला जयबद्र्धनेले ५२ रन बनाउनुबाहेक अरुले खासै राम्रो प्रदर्शन गर्न सकेनन् ।
वेष्टइन्डिजका सुनिल नराइनले ४, रवि रामपालले ३ तथा ड्वायेन ब्राभोले २ विकेट लिए । भारत, वेष्टइन्डिज र श्रीलंकाबीचको त्रिदेशीय क्रिकेट श्रृङ्खला अन्तर्गत अर्को खेलमा आइतबार भारत र वेष्टइन्डिज भिड्नेछन् ।
