१४ गतेदेखि नेपाल ओपन ईन्टरनेशनल कराते हुने

काठमाडौं, जेठ ९ - बालाजु कराते–डो प्रतिष्ठानले नेपाल ओपन ईन्टरनेशनल कराते च्याम्पियनसिप २०१३ आयोजना गर्ने भएको छ ।
प्रतियोगिता जेठ १४ गतेदेखि १५ गतेसम्म काठमाडौंको होटल हायात रिजेन्सी बौद्धमा हुने छ ।
प्रतियोगितामा भारत, पाकिस्तान, बंगलादेश, भुटान, श्रीलंका, मलेशिया, सिंगापुर, ट्यूनिशिया, उज्वेकिस्तान, युएई र नेपालका खेलाडीहरुले ४६ स्वर्ण, ४६ नै रजत र ९२ कास्य गरी १ सय ८४ पदकका लागि प्रतिस्पर्धा गर्ने छन ।
विहीबार पत्रकार सम्मेलन गरेर आयोजकले दिएको जानकारी अनुसार प्रतियोगितामा नेपालका तर्फबाट सिनियर, जुनियर, क्याडेट पुरुष ५६ जना र महिला ४६ जनाले प्रतिस्पर्धा गर्ने छन् ।
