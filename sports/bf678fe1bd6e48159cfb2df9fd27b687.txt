सेनाको पनि क्रिकेट टिम स्थापना

काठमाडौ, असार २८ – नेपाली सेनाले पनि क्रिकेट टिम स्थापना गरेको छ ।
त्रिभुवन आर्मी क्लबमा १८ जना खेलाडीहरु सम्मिलित क्रिकेट टिम स्थापना गरिएको नेपाली सेनाले शुक्रबार जनाएको छ ।
सेनाको क्रिकेट टिमलाई राष्ट्रिय खेलकुद परिषद्का वरिष्ठ क्रिकेट प्रशिक्षक अरुणकुमार अर्यालले प्रशिक्षण दिइरहनुभएको छ । निकट भविष्यमा नै क्रिकेट टिमलाई पूर्णता दिई विभिन्न राष्ट्रिय प्रतियोगिताहरुमा भाग लिइने योजना रहेको नेपाली सेनाको भनाई छ ।
यसअघि विभागीय टिम नेपाल पुलिस र सशस्त्र प्रहरीको एपिएफ क्लवले पनि क्रिकेट टिम बनाएका थिए । अन्य खेलका विभिन्न राष्ट्रिय तथा अन्तर्राष्ट्रिय खेलकुद प्रतियोगिताहरुमा नेपाली सेनाका खेलाडीहरुले सहभागिता जनाउँदै आएका छन् ।
