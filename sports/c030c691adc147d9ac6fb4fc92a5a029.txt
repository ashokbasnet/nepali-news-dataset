ट्वान्टी ट्वान्टी विश्वकप छनोटः नेपाल बर्मुडालाई जित्नैपर्ने दबाबमा

काठमाडौ, मंसिर ८ – ट्वान्टी ट्वान्टी विश्वकप छनोट अन्तर्गत नेपालले समूह चरणको अन्तिम खेलमा शनिबार बर्मुडासंग खेल्दैछ । खेल नेपाली समय अनुसार दिउँसो पौने ४ बजे युएईको दुबईमा हुनेछ ।
विश्वकपमा छनोट हुने सम्भावना कायमै राख्नका लागि नेपाललाई खेल जित्नै पर्ने दबाब छ । शुक्रबार अफगानिस्तानसंग ९ विकेटले पराजित भएपछि नेपालको विश्वकप छनोटको यात्रा कठिन बनेको हो ।
जितसँगै १० अंक जोडेको अफगानिस्तान समूह बीको शीर्ष स्थानमा छ भने हारपछि नेपाल ६ अंकसहित चौथो स्थानमा छ । बर्मुडा २ जीतबाट ४ अंक जोडेर सातौं स्थानमा छ ।
