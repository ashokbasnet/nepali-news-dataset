एसिसी महिला च्याम्पियनसीप : नेपाल थाइल्याण्डसंग ७ विकेटले पराजित

काठमाडौ, माघ १७ – नेपाल एसीसी महिला च्याम्पियनसीपबाट बाहिरिएको छ । थाइल्याण्डको प्रेम ओभल मैदानमा भएको सेमिफाइनलमा घरेलु टोली थाइल्याण्डसंग ७ विकेटले पराजित भएपछि नेपालको उपाधि यात्रा टुंगिएको हो । 

३९ रनको झिनो लक्ष्य थाइल्याण्डले १६ ओभरमा पुरा गर्‍यो । रुबिना क्षेत्रीले थाइल्याण्डको २ विकेट लिईन् ।

समूह चरणमा उत्कृष्ट प्रदर्शन गरे पनि सेमिफाइनलमा खराब ब्याटिङ र बलिङका कारण नेपाल उपाधी होडबाट बाहिरियो । यसअघि टस हारेर पहिला ब्याटिङ गरेको नेपाल २० ओभरमा ३८ रन बनाउँदै अलआउट भएको थियो । थाइल्याण्डकी चानिदा सुत्तीरुआङले ५ विकेट लिएपछि नेपाल सस्तोमै समेटिएको हो ।

नेपालका लागि सीता मगरले सर्वाधिक ७ रन बनाईन् । मधु थापा र सरिता मगरले खाता नै खोल्न सकेनन् भने करुणा भण्डारीले ४, रुबिना क्षेत्री, तृष्णा सिंह, सोनु खड्का र ममता थापाले समान ३/३, निरा राजोपाध्यायले २, नेरी थापा र रोशनी बोहराले एक रन जोडे । थाइल्याण्डले अब चीन र हङकङबीचको बिजेतासंग उपाधिका लागि प्रतिस्पर्धा गर्नेछ ।
