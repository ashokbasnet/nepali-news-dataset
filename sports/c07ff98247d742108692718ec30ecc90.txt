जेमी भर्डीले गरे लिसेस्टरसँग नयाँ सम्झौता

माघ २४ – स्ट्राइकर जेमी भर्डीले लिसेस्टर सिटीसँग तीन वर्षको नयाँ सम्झौता गरेका छन् । सन् २०१२ मा १० लाख पाउण्ड स्टर्लिङमा फिलिटउडबाट लिसेस्टर आएको २९ वर्षका भर्डीले क्लबसँग तीन वर्षको नयाँ सम्झौता गरेका हुन् । भर्डीको चामत्कारी प्रदर्शनका कारण लिसेस्टर सिटी अहिले प्रिमियर लिगको शीर्ष स्थानमा छ । भर्डीले लिसेस्टरबाट केही प्राप्त गर्नका लागि प्रयासरत रहँदा आफूलाई निकै खुसी लागेको बताएका छन् । उनले आफू लामो समयसम्म क्लबसँग जोडिरहन चाहेको पनि बताएका छन् । लिसेस्टरले नै आफूलाई अहिलेको अवस्थामा पु¥याएको भर्डीको भनाई छ । क्लबले आफूमाथि गरेको लगानी खेर जान नदिनका लागि आफू रहेक दिन प्रयासरत रहेन भर्डीले बताएका छन् । गएको नोभेम्बरमा भर्डी प्रिमियर लिगमा लगातार ११ गोल गर्ने पहिलो खेलाडी बनेका थिए । लिसेस्टरबाट उनले अहिलेसम्म एक सय २१ खेलमा ४३ गोल गरेका छन् । यो सिजन अहिलेसम्म १८ गोल गरेका सर्वाधिक गोलकर्ताको सूचीमा शीर्ष स्थानमा छन् । उनी दोस्रो स्थानका एभर्टनका रोमेलु लुकाकु भन्दा दुई गोलले अघि छन् । 
– एजेन्सीको सहयोगमा
