लिसेस्टरका प्रशिक्षक भन्छन् ‘प्रिमियरको उपाधि दौड अझै खुला छ’

चैत २ – लिसेस्टर सिटीका प्रशिक्षक क्लाउडियो रानिएरीले प्रिमियर लिगको उपाधि दौडमा लिसेस्टर र टोटनह्याम मात्रै नरहेको बताएका छन् । सोमबार राति प्रिमियर लिग अन्तर्गत न्युक्यासलसँगको खेलमा १–० को जितपछि लिसेस्टरका प्रशिक्षक रानिएरीले उपाधि दौड शीर्ष दुई क्लबको मात्रै नभएर अरु शीर्ष क्लबका लागि पनि खुला रहेको बताएका हुन् ।
लिगका ८ खेलबाँकी हुँदा ६३ अंक जोडेको लिसेस्टर दोस्रो स्थानको टोटनह्याम भन्दा पाँच अंकले अघि छ । तस्रो स्थानको आर्सनल ११ तथा चौंथो स्थानको म्यानचेस्टर सिटी लिसेस्टर भन्दा १२ अंकले पछि छन् । खेलपछि पत्रकारले सोधेको ‘अब उपाधि दौडमा लिसेस्टर र टोटनह्याम मात्रै हुन् ?’ भन्ने प्रश्नमा रानिएरीले भने ‘होइन, दौड अझै खुला नै छ ।’ युरोपमा आफूहरुले अझै पनि संघर्ष गरिरहेको र अबको चार पाँच वटा खेलमा पछि मात्रै विजेताको बारेमा टुंगो लाग्न सक्ने उनले बताए । 
– एजेन्सीको सहयोगमा
