एएफसी च्याम्पियनसिप : नेपाल र अफगानिस्तान भिड्दै

काठमाडौ, चैत २० – काठमाडौमा मंगलबारदेखि १४ बर्षमुनिको एएफसी च्याम्पियनसिप २०१४ अन्तर्गत समुह ‘ग’ को छनौट चरणका खेलहरु शुरु हुँदैछन् । 

दशरथ रंगशालामा दिउँसो साढे ३ बजे नेपालले अफगानिस्तानसंग खेल्नेछ भने दिउँसो १ बजे भुटान र ताजकिस्तानबीच खेल हुनेछ ।

छनोट खेलको समूह ग मा नेपाल सहित भुटान, अफगानिस्तान र ताजकिस्तानका १४ बर्ष मुनिको टीम सहभागी छन् । नेपालले दोश्रो खेल बिहीबार ताजकिस्तानसंग र अन्तिम खेल चैत २४ गते भुटानसंग खेल्नेछ ।

एएफसीले यस बर्षदेखि पहिलो पटक एशियाली मुलुकका युवा टिमको प्रतियोगिता शुरु गरेको हो ।
