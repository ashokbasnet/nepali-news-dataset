इमेज र एनटिभी फेरी पनि मिडिया कपको फाइनलमा

काठमाडौं, असार ९ - इमेज च्यानल र नेपाल टेलिभिजन एनटिभी छैटौं मिडिया कप फुटबल प्रतियोगिताको फाइनलमा प्रवेश गरेका छन् ।
गत संस्करणमा पनि यिनै दुई टोली फाइनलमा पुगेकोमा एनटिभी विजयी भएको थियो ।
बुद्धिविकास खेल मण्डलमा आइतवार भएको पहिलो सेमिफाइनलमा इमेजले टिटिभीलाई ५–० को फराकिलो अन्तरले पराजित ग¥यो । ‘म्यान अफ द म्याच’ पुजन श्रेष्ठ एक्लैले ४ गोल गरे । थप एक गोल प्रकाश महर्जनको नाममा रह्यो ।
नेपाल ओलम्पिक संग्राहलयद्वारा आयोजित प्रतियोगिताको अर्को सेमिफाइनलमा एनटिभीले कारोबार दैनिकलाई ३–१ ले हरायो । एनटिभीका प्रज्ज्वल शाक्यले ह्याट्रिक गरे । प्रज्ज्वल ‘म्यान अफ द म्याच’ चुनिए ।
कारोबारका अरुण थापा मगरले सान्त्वना गोल फर्काए । फाइनल मंगलबार दशरथ रंगशालामा हुनेछ ।
