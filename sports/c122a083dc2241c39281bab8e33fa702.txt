क्रिकेट : केन्याविरुद्ध करण केसी खेल्न नसक्ने, स्वास्थ्यमा समस्या आएर अस्पताल भर्ना

काठमाडौं, फागुन २७ – आइसिसी विश्व क्रिकेट लिग डिभिजन च्यम्पियनसिप अन्तर्गत शनिबार केन्यासँगको खेलमा नेपाली टिमका बलर करण केसी खेल्न नसक्ने भएका छन् । शुक्रबार उनको स्वास्थ्यमा समस्या देखिएपछि बयोधा अस्पतालमा भर्ना भएका हुन् ।  
नेपाली टोलीका कप्तान पारस खड्काको पनि केही दिनअघि पेटको अप्रेसन गरिएकाले खेल्ने नखेल्ने टुंगो छैन । करण केसीलाई पनि शुक्रबार अकस्मात पेट दुखेर भोमिट हुन थालेपछि अस्पताल भर्ना गरिएको हो । उनलाई एपेन्डीसाइट्स भएको चिकित्सकले जानकारी दिएका छन् । उनले सोमबारको खेल पनि गुमानेछन् । 
करण केसीको स्थानमा कसलाई खेलाउने भन्ने बारे टुंगो लागेको छैन । आइसिसीसँगको छलफलपछि केसीका स्थानमा कसलाई राख्ने भन्ने पक्का हुनेछ । केन्यासँग अर्को खेल आगामी सोमबार हुनेछ ।
