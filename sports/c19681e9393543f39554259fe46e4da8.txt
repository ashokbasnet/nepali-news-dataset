प्रशिक्षक जोसे माउरिन्होले २०२० सम्म म्यान्चेष्टर युनाइटेडमै रहने नयाँ सहमति

माघ १२ –ईंग्लिस क्लब म्यान्चेष्टर युनाइटेडका प्रशिक्षक जोसे माउरिन्होले क्लबसँगको अनुबन्ध लम्ब्याउने भएका छन् । माउरिन्होले सन २०२० सम्म क्लबमै रहने गरी नयाँ अनुबन्धमा  हस्ताक्षर गरेका हुन् ।
५४ वर्षका माउरिन्होको कार्यकाल अर्को वर्ष सकिंदै थियो । नयाँ अनुबन्धमा कार्यकाल अझै थप्न सकिने विकल्प पनि राखिएको बीबीसीले जनाएको छ ।
हस्ताक्षरपछि माउरिन्होले आफूलाई क्लबले उपयुक्त प्रशिक्षक ठानेकोमा आफू दंग परेको र गज्जपका युवा खेलाडी रहेको टीमले थप उपलब्धी हाँसिल गर्ने प्रतिक्रिया दिएका छन् । 

अब कम्तिमा ३ वर्ष सँगै बिताउने भएकाले आफुले खेलाडीसँग मिलेर टीमका लागि नयाँ अवसर सिर्जना गर्ने  माउरिन्होको भनाई छ । म्यान्चेष्टर युनाइटेड प्रिमियर लिगमा दोश्रो स्थानमा छ ।
उसले यसपटकको प्रिमियर लिग जित्ने सम्भावना सकिइसके पनि च्यायिम्पयन्स लिग र एफ ए कपको उपाधि जित्ने सम्भावना कायमै छ ।
सन् २०१६ मा म्यान्चेष्टर युनाइटेडको प्रशिक्षक बनेका माउरिन्होले त्यसै बर्ष क्लवलाई युरोपा लिग र इएफएल कपको उपाधि जिताएका थिए ।
