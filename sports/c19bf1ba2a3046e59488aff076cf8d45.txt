सहिद भीमनारायण कप फुटबलमा विर्तामोड युथ क्लवको विजयी सुरुवात

धनकुटा, चैत्र २८ - साविक विजेता विर्तामोड युथ क्लबले धनकुटामा सुरु भएको सहिद भीमनारायण अन्तराष्ट्रिय आमन्त्रण फुटवल प्रतियोगितामा विजयी सुरुवात गरेको छ । 

सिएफसी भुटानलाई ३–१ गोल अन्तरले पराजित गर्दै वितामोड युथ क्लब विजयी भएको हो । यो विजय पछि विर्तामोड सेमिफाईनलमा पुगेको छ ।

बुधबार साविक विजेता विर्तामोड युथ क्लबको तर्फबाट सुदिप गुरुङ, आजद प्रधान र कर्ण लिम्बुले गोल गरेका थिए । भने सिएफसी भुटानका तर्फबाट प्रकाश रोयले सान्त्वना गोल गरेका थिए ।

खेलको म्यान अफ दी म्याच  विर्तामोडका कर्ण लिम्बु घोषित भए । उनलाई भीमनारायण कप आयोजक समितिका अध्यक्ष अशोक भगत श्रेष्ठले मोवाईल पुरस्कार प्रदान गरे ।  

विहीवारको खेलमा नेपाल आर्मी र राष्ट्रिय जागृति क्लबबीच प्रतिस्पर्धा हुने छ ।
