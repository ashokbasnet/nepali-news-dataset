२१ वर्षमा रोनाल्डो भन्दा अली अघि

चैत २८ – इंग्लिस क्लब टोटनह्यामका मिडफिल्डर डेल अली आउँदो मंगलबार २१ वर्ष पुग्दै छन् । पछिल्लो समय विश्वफुटबलमा प्रभावशाली प्रदर्शनका कारण प्रभाव पार्दै आएका अलीले २१ वर्ष पुग्दा क्रिष्टियानो रोनाल्डो भन्दा अघि देखिएका छन् । प्रिमियर लिग गोलमा संलग्नताको हिसाबले अली रोनाल्डो भन्दा अघि देखिएका हुन् । अली अहिलेसम्म ४० गोलमा संलग्न भएका छन् । रोनाल्डो २१ वर्ष पुग्दा २५ गोलमा संलग्न भएका थिए । त्यसमा उनले १४ गोल गरेका थिए भने ११ गोलका लागि सहयोग गरेका थिए । यस्तै २१ वर्ष पुग्दा फ्र्यांक लामपार्ड १५, पउल स्कोलेस १४, स्टिभन जेराड १३ तथा डेविड बेकह्याम १२ गोलमा संलग्न भएका थिए । अलीलाई अब विश्व फुटबलमा प्रभाव पार्न सक्ने खेलाडीका रुपमा हेरिएको छ ।
