बुढासुब्बा गोल्डकप : धरानलाई हराउँदै आर्मी फाइनलमा

धरान, चैत २८ - अतिरिक्त समयमा बिकर्ण श्रेष्ठले निर्णायक गोल गरेपछि नेपाल आर्मी धरानमा जारि १५ औं बुढासुब्बा गोल्डकप फुटबल प्रतियोगिताको फाइनलमा प्रवेस गरेको छ ।

आर्मीले आयोजक धरान फुटबल क्लबलाई ३ –२ ले पाखा लगायो । निर्धारित समयमा आर्मीले २ र आयोजक धरान फुटबल क्लबले २ गोल गरेका थिए ।

खेलमा आग्रता भने आयोजक धरान फुटबल क्लबले लियो । आयोजकका लागि प्रकास बुढाथोकीले खेलको १६ औ मिनेटमा बिक्रम लिम्बुको पासमा गोल गरे । पहिलो हाफको इन्जुरी समयमा आर्मीका लागि टेकबहादुर बुढाथोकीले बराबरी गरे । उनले स्ट्राइकर भरत खवासको क्रसमा गोल गरेका थिए ।

दोस्रो हाफमा भने आर्मीले अग्रता लियो । आर्मीका लागि राजु तामाङको पासमा टेक बहादुर बुढाथोकीले नै ६१ औं मिनेटमा गोल गरे ।

आर्मीले अग्रता लिएको सात मिनेट नबित्दै आयोजका लागि प्रकास बुढाथोकीले व्यक्तिगत दोश्रो गेल गर्दै खेल बराबरी गरे । तर निर्धारित ९० मिनेटमा २–२ गोल भएपछि खेल अतिरिक्त समयमा पुगेको थियो । अतिरिक्त समयको तेश्रो मिनेटमा नै विकर्णले गोल गरे ।

खेलको म्यान अफ द म्याच प्रकाश बुढाथोकी घोषित भए । उनले ५ हजार नगद हात पारे ।

दोस्रो सेमिफाइनल खेलमा विहीवार हङकङ नेपाली फुटबल महासङघ र थ्री स्टार क्लवबीच प्रतिस्पर्धा हुने छ ।

यो पनि पढ्नुहोस् : धरान रंगशालाको प्याराफिट भत्किँदा २ जना घाइते
