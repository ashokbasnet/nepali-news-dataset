नेपाली राष्ट्रिय क्रिकेट टोलीको दोश्रो जित

मुम्बई, माघ २२ - नेपाली राष्ट्रिय क्रिकेट टोली दोश्रो मैत्रीपुर्ण ट्वान्टी–ट्वान्टी क्रिकेटमा पनि विजयी भएको छ ।  ट्वान्टी ट्वान्टी विश्वकप क्रिकेट छनोट प्रतियोगिताको तयारीमा रहेको नेपाली टोलीले भारत भ्रमणको दोश्रो अभ्यास खेलमा शनिवार निर्लोन स्पोट्र्स क्लवलाई ५ विकेटले हराएको छ । जितका लागि पाएको १ सय २५ रनको लक्ष्य नेपालले १९ ओभरमा ५ विकेट गुमाएर पुरा गर्‍यो ।

 

नेपाललाई जिताउने क्रममा कप्तान पारस खड्काले ५७ रनको योगदान गरे । सरद भेषवाकरले आउट नभई ४९ रन बनाए । यसअघि टस जितेर पहिला ब्याटिङ्ग गरेको निर्लोन स्पोर्टस क्लवले २० ओभरमा ९ विकेट गुमाउँदै १ सय २४ रन बनाएको थियो ।

पहिलो अभ्यास खेलमा शुक्रवार नेपालले भारतको जवाहरलाल नेहरु पोर्ट ट्रष्टको टोलीलाई ७ विकेटले हराएको थियो ।
