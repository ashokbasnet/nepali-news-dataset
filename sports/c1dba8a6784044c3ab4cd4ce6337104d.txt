अफ्रिकन युनाइटेडलाई हराउँदै मनाङ आहा गोल्डकपको फाइनलमा

पोखरा, माघ २६ - मनाङ मर्स्याङ्दी क्लव पोखरामा चलिरहेको दशौं आहा गोल्ड कप फुटबल प्रतियोगिताको फाइनलमा पुगेको छ । पोखरा रंगशालामा विहीवार भएको खेलमा अफ्रिकन यूनाईटेडलाई एक शुन्यले हराउँदै मनाङ फाइनलमा पुगेको हो ।

 

मनाङलाई जिताउन खेलको एक मात्र गोल युगलकिशोर राईले ६८ औं मिनेटमा गरेका थिए । वर्षाका कारण वुधवार रोकिएको भारतको पुणे फुटबल क्लब र जावलाखेल यूथ क्लबवीचको सेमिफाईनल खेल शुक्रवार हुने छ ।
