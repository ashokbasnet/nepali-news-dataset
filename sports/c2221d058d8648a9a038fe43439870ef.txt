क्यानद्वारा क्रिकेट खेलाडीलाई नगद पुरस्कारको घोषणा

काठमाडौं, भदौ २६ - आइसिसी डिभिजन ४ क्रिकेटको उपाधि जित्न सफल नेपाली राट्रिय क्रिकेट टीमका खेलाडीका लागि नेपाल क्रिकेट संघ क्यानले नगद पुरस्कारको घोषणा गरेको छ । क्यानले मंगलवार विज्ञप्ति निकाली प्रतियोगितामा सहभागि हरेक खेलाडीलाई ३०–३० हजार रुपैयाँ नगद पुरस्कार दिने घोषणा गरेको हो ।

 

नेपाल क्रिकेट संघ कार्यसम्पादन समितिको मंगलवार बसेको बैठकले क्रिकेट टोलीलाई हौसला प्रदान स्वरुप नेपाल क्रिकेट संघको तर्पmबाट प्रत्येक खेलाडीलाई नगद पुरस्कार दिने निर्णय गरेको क्यानले जनाएको छ । क्यानले राष्ट्रिय क्रिकेट टोलीलाई राष्ट्रिय खेलकुद परिषद एवं नेपाल सरकारको तर्पmबाट सम्मानजनक नगद पुरस्कारको व्यवस्थाका लागि विशेष पहल एवं अनुरोध गर्ने निर्णय पनि गरेको जानकारी दिएको छ ।
डिभिजन ४ को फाइनलमा अमेरिकालाई हराउँदै नेपालले प्रतियोगिताको उपाधि जितेको थियो । यस्तै नेपाल आउँदो वर्षको मेमा बर्मुडामा आयोजना हुने डिभिजन ३ मा छनौट भएको थियो ।
