आर्सनल र म्यानचेस्टर सिटी विजयी, अलेक्सीस सान्चेजले गरे दुई गोल

लिगमा शीर्ष चारभित्र पर्न संघर्षरत आर्सनलले सण्डरल्याण्डलाई २-० ले हरायो । आर्सनलका लागि दुबै गोल अलेक्सीस सान्चेजले गरे ।

राति भएको दोस्रो खेलमा म्यानचेस्टर सिटीले वेष्ट ब्रोमलाई ३-१ ले पराजित गर्‍यो ।

म्यान सिटीलाई विजयी गराउन ग्याब्रिएल जिसस, केभिन डे ब्रायन र याया टुरेले एक एक गोल गरे । पराजित टोली वेष्ट ब्रोमका हल रोब्सन कानुले एक गोल फर्काए ।

रातिका खेलहरुपछि प्रिमियर लिगमा शीर्ष चारको भिडन्त रोचक बनेको छ ।

च्याम्पियन चेल्सी र दोस्रो स्थानको टोटनह्याम हट्सपर शीर्ष दुईमा सुरक्षित रहँदा तेस्रो र चौथो स्थानको लागि लिभरपुल, म्यानचेस्टर सिटी र आर्सनलबीच कडा प्रतिस्पर्धा छ ।

लिगमा एक खेल मात्रै बाँकी छँदा म्यान सिटीको ७५ अंक छ भने लिभरपुलको ७३ तथा आर्सनलको ७२ अंक छ ।

जारी सिजनको अन्तिम खेलहमा म्यान सिटीले वाट्फोर्डसँग, लिभरपुलले मिडिल्सब्रोसँग तथा आर्सनलले एभर्टनसँग खेल्नेछन् ।
