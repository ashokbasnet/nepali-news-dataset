मनाङ सेमिफाइनलमा, ओलावलेले गरे ह्याट्रिक

झापा, चैत २३ । रुपन्देही–११ लाई पराजित गर्दै मनाङ–मर्स्याङ्दी क्लब रमपम झापा गोल्डकप आमन्त्रण फुटबल प्रतियोगिताको सेमिफाइनलमा प्रवेश गरेको छ ।झापाको डोमालाल राजवंशी रंगशालामा मंगलबार भएको अन्तिम क्वार्टरफाइनलमा रुपन्देहीलाई ४–१ ले हराउँदै मनाङ सेमिफाइनलमा पुगेको हो ।मनाङलाई खेलको ३३औं मिनेटमा विदेशी खेलाडी शिसोकोले गोल गर्दै अग्रता दिलाएका थिए ।खेलको ४३, ५३ र ६५औं मिनेटमा विदेशी खेलाडी अफिज ओलावलेले गोल गर्दै आफ्नो ह्याट्रिक पूरा गरे भने टिमको जित सुनिश्चत गरे ।रुपन्देहीका लागि खेलको अन्तिम मिनेटमा पुकार गहतराजले एक सान्त्वना गोल फर्काए ।मनाङका अफिज ओलावले खेलको ‘म्यान अफ द म्याच’ घोषित भए ।प्रतियोगिताको बुधबार हुने पहिलो सेमिफाइनल खेलमा थ्रीस्टार क्लब र झापा–११ बीच प्रतिस्पर्धा हुनेछ ।
