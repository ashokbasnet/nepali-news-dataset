दृष्टि विहीन क्रिकेटको एशियाली विकास निर्देशकमा घिमिरे

काठमाडौं, मंसिर १४ -  नेपाल दृष्टि विहीन क्रिकेट संघका अध्यक्ष पवन घिमिरे दोश्रो कार्यकालका लागि विश्व दृष्टि विहीन क्रिकेट परिषदको एशियाली विकास निर्देशकमा चयन हुनु भएको छ । 

भारतको बैंगलोरमा सम्पन्न परिषदको साधारण सभाले घिमिरेलाई थप २ वर्षका लागि निर्देशकमा चयन गरेको संघले जनाएको छ ।

 

यसअघि पनि निर्देशक रहेका घिमिरेलाई निर्देशकमा चयन गर्न पाकिस्तानले प्रस्ताव गरेको थियो भने दक्षिण अफ्रिकाले समर्थन गरेको थियो । विश्व क्रिकेट परिषदको अध्यक्षमा भने पाकिस्तानकै सयद सुल्तान साह चयन हुनु भएको छ ।

साधारण सभाले परिषदको अर्को साधारण सभा सन् २०१४ मा नेपालमा गर्ने निर्णय पनि गरेको छ ।
