भाइराजा स्मृति क्रिकेटः रोयल स्पोर्टस् फाइनलमा

बुधबार भएको पहिलो सेमिफाइनल खेलमा जगुवार स्पोर्टस् क्लबलाई ४० रनले पराजित गर्दै रोयल स्पोर्टस् फाइनलमा पुगेको हो ।

खेलमा टस जितेर पहिले ब्याटिङ गरेको रोयलले १९.५ ओभरमा सबै विकेट गुमाउँदै १६१ रन बनाएको थियो ।

जवाफमा १६२ रनको विजयी लक्ष्य लिएर मैदानमा उत्रिएको जगुवारले १६.३ ओभरमा सबै विकेट गुमाएर १२१ रनमात्र बनाउन सक्यो ।

विहीबार (भोलि) नेपाल टाइगर क्लब र युनाइटेड भिजनबीच हुने सेमिफाइनल खेलको विजेतासँग शनिबार रोयल स्पोर्टस् क्लबले उपाधिका लागि प्रतिस्पर्धा गर्ने आयोजकले जनाएको छ ।
