पोखरा स्पोर्टस् अवार्डमा को–को भए विजेता ?

पोखरा, जेठ १ । नेपाल खेलकुद पत्रकार मञ्च कास्कीको आयोजनामा पहिलोपटक भएको ‘पोखरा स्पोर्टस् अवार्डको उत्कृष्ट वर्ष खेलाडीको पुरस्कार महिलातर्फ भलिबल खेलाडी मञ्जु गुरुङ र पुरुषतर्फ फुटबल खेलाडी हेमन गुरुङले जितेका छन् ।त्यस्तै, वरिष्ठ फुटबल प्रशिक्षक कृष्ण थापा लाइफटाइम एचिभमेन्ट अवार्डबाट सम्मानित भएका छन् ।उत्कृष्ट प्रशिक्षकमा सुरेन्द्र गुरुङ छानिएका छन् ।मनोनयमा परेका तीनमध्ये उत्कृष्ट छनोटका लागि ५ सदस्यीय प्रतिभा छनोट समिति गठित भएको थियो ।वर्ष खेलाडीलाई शनिबार जनही २५ हजार रुपैयाँ तथा उत्कृष्ट प्रशिक्षक एवं नवप्रतिभा खेलाडीलाई जनही १० हजार रुपैयाँसहित सम्मान गरिएको छ ।वर्ष खेलाडीमा उत्कृष्ट पुरुष तथा महिलालाई सामसङ मोबाइल पनि दिइएको छ ।
