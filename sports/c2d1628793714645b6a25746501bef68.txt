हात्तीपोलोको उपाधि नेपालले जित्यो

नवलपरासी, मंसिर १७ । नवलपरासीको अमलटारीमा सम्पन्न ३५औं अन्तर्राष्ट्रिय हात्तीपोलो प्रतियोगिताको उपाधि नेपालले जितेको छ ।

शुक्रबार भएको फाइनलमा आइसल्यान्डको एलिफेन्ट्स पोलो गियरलाई ८–५ ले पराजित गर्दै नेपालको टाइगर टप्स टस्कर्सले उपाधि जितेको हो ।

अमेरिकाको पल ग्रिफिन्सलाई ६–४ ले हराउँदै श्रीलंकाको गालवयाले तेस्रो स्थान हासिल गरेको छ ।

प्रतियोगितामा ६ देशका ८ समूहको सहभागिता रहेको थियो ।
