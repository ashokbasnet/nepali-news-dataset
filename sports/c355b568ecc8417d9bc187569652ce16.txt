पारस खड्काले बनाए कीर्तिमानी शतक

काठमाडौं, वैशाख ६ । कप्तान पारस खड्काले आइसीसी विश्व क्रिकेट लिग च्याम्पियनसिपमा कीर्तिमानी शतक प्रहार गरेका छन् ।विश्व क्रिकेट लिगअन्तर्गत् सोमबार त्रिवि क्रिकेट मैदानमा भएको नामिबियाविरुद्धको खेलमा उनले शतक प्रहार गरेका हुन् ।उनले ८८ बलमा आफ्नो शतक पूरा गरे । जसमा ७ छक्का र ५ चौका सामेल थियो ।‘ए लिस्ट’ क्रिकेटमा पारसको यो पहिलो शतक हो । उनी ९४ बलमा १०३ रन बनाएर पवेलियन फर्किए । ए लिस्ट क्रिकेटको एकै इनिङ्समा उनको यो सर्वाधिक स्कोर पनि हो ।

पारसले योसहित आफ्नो करियरमा शतक संख्यालाई २ पुर्‍याएका छन् ।यस्तै, यही खेलमा शरद भेषावकरले पनि अर्धशतक पूरा गरेका छन् । उनले नामिबियाविरुद्धको अघिल्लो खेलमा पनि अर्धशतक प्रहार गरेका थिए ।
