एपिएफ अत्तरिया कप महिला क्रिकेटको फाइनलमा

काठमाडौं, वैशाख २२ – एपिएफ समूह चरणका दुबै खेल जितेर कैलालीमा चलिरहेको अत्तरिया कप महिला क्रिकेटको सेमीफाइनल पुगेको छ । कञ्चनपुर ११ लाई ८ विकेटले हराउँदै एपिएफ सेमिफाइनल पुगेको हो ।  टस जितेर  ब्याटिङ रोजेको कञ्चनपुरले १२ ओभर ३ बलमा सबै विकेट गुमाएर ३५ रन मात्र बनाउन सक्यो । ३६ रनको विजय लक्ष्य पछ्याएको एपिएफले ५ ओभरमा दुई विकेटको क्षतिमा लक्ष्य भेट्टाएको हो । 
शुक्रबारै भएको पहिलोे खेलमा राईजिङ क्रिकेट वुमन काठमाडौंले कैलाली जिल्ला क्रिकेट एकेडेमीलाई हराएको छ । एपिएफको खेल मैदानमा शुक्रबार बिहान भएको खेलमा राईजिङले कैलालीलाई १७ रनले हराएको हो । टस जितेर पहिले व्याटिङ गरेको राईजिङले निर्धारित २० ओभरमा ६ विकेट गुमाउँदै एक सय ३७ रन बनाएको थियो ।
राइजिङकी बंगलादेशी खेलाडी सहनाज प्रविनले २०, भारतीय खेलाडी पूजा निमा भाटले १९ बनाए । एक सय ३८ रनको विजय लक्ष्य पछ्याएको कैलालीले निर्धारित २० ओभरमा ८ विकेट गुमाउँदै एक सय २० रन मात्रै बनाउन सक्यो । कैलालीका लागि लागि नितु भण्डारीले ३५ रन बनाईन् ।
