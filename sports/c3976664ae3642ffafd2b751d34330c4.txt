भूकम्प पीडितका लागि नेता र कलाकारको फुटबल

काठमाडौं, जेठ २३ - भूकम्प पीडितलाई सहयोग संकलन गर्न शनिबार राजनीतिक दलका नेता र कलाकारबिच मैत्रीपुर्ण फुटवल हुँदैछ ।
खेलमा नेताको टीमबाट प्रधानमन्त्री सुशिल कोइराला, एमालेका अध्यक्ष केपी शर्मा ओली, एकीकृत माओबादीका अध्यक्ष पुष्पकमल दाहाल, राप्रपा नेपालका अध्यक्ष कमल थापा, पुर्व प्रधानमन्त्रीहरु शेरवहादुर देउवा, माधवकुमार नेपाल, झलनाथ खनाल, बाबुराम भट्टराई, युवा नेताहरु गगन थापा, रविन्द्र अधिकारी बर्षमान पुन लगायत सहभागी हुनेछन् ।
त्यस्तै, कलाकारको टोलीमा मदनकृष्ण श्रेष्ठ, हरिबंश आचार्य, मनिषा कोइराला, करिष्मा मानन्धर, दिपकराज गिरी, दिपाश्री निरौला, झरना थापा, दिलिप रायमाझीलगायत सहभागी हुनेछन् । खेलको राष्ट्रपति डाक्टर रामबरण यादवले उद्घाटन गर्नुहुनेछ ।
सशस्त्र प्रहरीको खेलमैदान हलचोकमा दिउँसो ३ बजे सुरु हुने खेलको उज्यालो ९० नेटवर्क र उज्यालो अनलाइन डट कमले प्रत्यक्ष प्रसारण गर्नेछ । जनही ५ सय रुपैयाँको टिकट विक्रि तथा नेता र कलाकारले लगाएका जर्सी बेचेर संकलन हुने रकम भुकम्प पीडितलाई प्रदान गर्ने आयोजक नयाँ पत्रिकाले जनाएको छ ।
