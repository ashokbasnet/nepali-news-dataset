१४ औं राष्ट्रिय महिला फुटबलको उपाधि एपीएफलाई

बारा, साउन १३ – १४ औं राष्ट्रिय महिला फुटबलको उपाधि एपीएफले जितेको छ । बाराको सिमरामा साविक विजेता एपीएफले नेपाल पुलिसलाई एकका विरुद्ध दुई गोलले पराजित गर्‍यो । 

 

एपीएफलाई पाँचौ पटक उपाधि जिताउन अनु लामाले निर्णायक गोल गरिन् । पुलिसले अग्रता लिएर पनि जोगाउन सकेन् । नेपाल पुलिसका लागि १७ औं मिनेटमा चन्द्रा भण्डारीले गोल गरी अग्रता दिलाए पनि एपीएफका लागि ४३ औं मिनेटमा जमुना गुरुङले बराबरी गरिन् भने दोस्रो हाफमा अनु लामाले गरेको गोल निर्णायक बन्यो । 

 

विजेता एपीएफले  तीन लाख रुपैयाँ पाएको छ भने उपविजेता पुलिसले डेढ लाख रुपैयाँमै चित्त बुझाएको छ । सेमिफाइनल पुगेका कैलाली र आर्मीले पनि ५०/ ५० हजार रुपैया पाएका छन । प्रतियोगितामा उत्कृष्ट खेलाडी एपीएफकी अनु लामाले स्कुटी पाएकी छन ।

 

उत्कृष्ट प्रशिक्षकमा एपीएफकै मिलन राई, उत्कृष्ट परवार्डमा नेपाली पुलिसकी चन्द्रा भण्डारी, उत्कृष्ट मिडफिल्डर एपीएफकी सजना राना, उत्कृष्ट डिफेन्स एपीएफकै भगवती थापा र उत्कृष्ट किपर एपीएफकै चन्द्रादेवी दाहालले २५/ २५ हजार रुपैयाँ पाएका छन् ।
