प्रेमिकाको सुनियोजित हत्याको आरोपमा पिस्टोरियसलाई सफाई

भदौ २६ - कृतिम खुट्टाको सहयताले दौडने दक्षिण अफ्रिकाका खेलाडी ओस्कार पिस्टोरियसलाई प्रेमिकाको सुनियोजित हत्या गरेको आरोपमा अदालतले सफाइ दिएको छ ।
दक्षिण अफ्रिकाको एक अदालतले पिस्टोरियसमाथि लागेको आरोप पुष्टि नभएको भन्दै उनलाई सफाइ दिएको हो ।
उनीमाथि गत वर्ष २९ वर्षिया प्रेमिका रिवा स्टिनक्याम्पको हत्या गर्न पूर्व योजना बनाएको आरोप लागेको थियो । भ्यालेन्टायन डेको दिन उनको गोलीले रिवाको ज्यान गएको थियो । पिस्टोरियसले भने अपरिचित व्यक्ति आएको ठानेर गोली हानेको बताउँदै आएका थिए । न्यायाधीशले सुनियोजित हत्या गरेको आरोपमा सफाई दिएपनि उनीले माफी भने पाएका छैनन् । उनीमाथि हत्याको अभियोगमा शुक्रबार सजाय सुनाइने छ । गत मार्चबाट उनको मुद्दामा सुनुवाई थालिएको हो भने यस क्रममा ३७ जनालाई सबुतका रुपमा अदालतमा प्रस्तुत गरिएको थियो । ब्लेड रनरका रुपमा चिनिने पिस्टोरियसले सन् २०१२ मा लण्डनमा भएको पाराओलम्पिकमा ४ सय मिटर दौडमा स्वर्ण पदक जितेका थिए ।
- बिबिसीको सहयोगमा
