हिमालयन सेर्पा आहा गोल्डकपबाट बाहिरियो

पोखरा, माघ २२ - हिमालयन सेर्पा क्लव पोखरा रङ्गशालामा भैरहेको दशौं आहा गोल्ड कप फुटबल प्रतियोगिताको क्वाटर फाइनलबाटै बाहिरिएको छ । पोखरा रंगशालामा आइतवार भएको क्वाटरफाईनलमा अफ्रिकन युनाइटेडसँग २–१ ले पराजित हुँदै हिमालयन सेर्पा क्लव बाहिरिएको हो ।

 

सोमबहादुर मल्लले ११ औं मिनेटमा गोल गर्दै हिमालयनलाई अग्रता दिलाए पनि त्यसलाई जोगाउन नसक्दा हिमालयन पराजित भयो । अफ्रिकन युनाइटेडका सुलेमान ओलान्सिले २४ औं र चमाराले ५७ औं मिनेटमा गोल गरे ।

मनाङ मर्स्याङदी क्लव र नेपाल पुलिस क्लवबीच २४ गते हुने खेलको विजेतासँग अफ्रिकन युनाइटेडले माघ २६ गते प्रतिस्पर्धा गर्ने छ । सोमवार हुने खेलमा जावलाखेल युथ क्लव र थ्रीस्टार क्लवबीच प्रतिस्पर्धा हुने छ ।
