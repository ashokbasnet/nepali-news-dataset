कप्तान पारस पनि अाउट, लिस्ट ए म्याचमा सातौँ अर्धशतक

काठमाडौं, फागुन २४ – नेपाली राष्ट्रिय क्रिकेट टोलीका कप्तान पारस खड्काले विश्वकप छनोट अन्तरगतको स्कटल्याण्डविरुद्धको खेलमा ६३ रन बनाएर  अाउट भए । उनी ७५ बलमा ९ चाैकासहित ६३ रन बनाएर अाउट भए ।
 योसँगै पारसले लिस्ट ए म्याचमा सातौँ अर्धशतक प्रहार गरेका छन् । नेपाली क्रिकेटको इतिहासमा पारसले एउटा कोशेढुंगा पार गरेका छन् ।  
साथै उनले तीस वटा लिस्ट ए म्याच खेल्दै एक हजार रन पूरा गरेका छन् । खड्काले सन् २०१४ जनवरी १३ मा युएईविरुद्धको खेलबाट लिष्ट ए म्याचमा डेब्यू गरेका थिए । नेपाली कप्तान पारस खड्काले आफ्नो नेपाली क्रिकेट इतिहासमा भने एक हजार रन बनाउने खेलाडीको नाम लेखाएका छन् । उनी एक हजार रन पूरा गर्ने पहिलाे नेपाली खेलाडी पनि बनेका छन् । ३० खेल खेल्दै पारसले १०५४ रन बनाएका छन् । उनले २ शतकसहित ७ अर्धशतक प्रहार गरेका छन् ।
पारस खड्काले फागुन २० गते विश्वकप छनोटमा जिम्बावेसँगको खेलमा यो कोशेढुंगा पार गर्नबाट चुकेका थिए । गएको आइतबार जिम्बावेविरुद्ध आक्रामक ब्याटिङ गर्दै ३७ बलमा ८ चौकासहित ४० रन बनाए पनि उनी लिष्ट ए क्रिकेटमा १ हजार रन पूरा गर्नबाट ९ रनले चुकेका थिए । 
जिम्बावेसँगको खेलसहित २९  वटा लिस्ट ए म्याच खेलेका पारसले ९ सय ९१ रन बनाए । उनले जिम्बावेविरुद्ध थप ९ रन बनाएको भए १ हजार रन पूरा हुने थियो ।  ३० वर्षे खड्का जिम्बावेका सिकन्दर राजाको बलमा बोल्डआउट भएका थिए ।
पारस अाउट भएसँगै नेपालले ७ विकेट गुमाएकाे छ । अहिले क्रिजमा वसन्त रेग्मी र राेहितकुमार पाैडेल रहेका छन् । ३१ अाेभरकाे समाप्तिमा नेपालले ७ विकेट गुमाएर ११० रन बनाएकाे छ ।
