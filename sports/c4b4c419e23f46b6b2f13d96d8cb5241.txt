लिभरपुलको सहज जित

वैशाख २७ – इंग्लिस प्रिमियर लिग अन्तर्गत आइतबार राति भएको खेलमा लिभरपुल विजयी भएको छ । लिभरपुलले वाट्फोर्डलाई २–० ले हराएको हो । ३५ औं मिनेटमा जोए एलेनले गोल गर्दै लिभरपुललाई सुरुवाती अग्रता दिलाए । पहिलो हाफमा १–० ले अघि रहेको लिभरपुलका लागि ७६ औं मिनेटमा रोबर्टो फिरमिनोले गोल गर्दै अग्रता दोब्बर पारे । त्यसपछि दुवै तर्फबाट गोल हुन सकेन र लिभरपुल २–० ले विजयी भयो । जितपछि आठौं स्थानको लिभरपुलको लिगको दुई खेल बाँकी हुँदा ५८ अंक भएको छ । ३६ खेलबाट ४४ अंक जोडेको वाट्फोर्ड १३ औं स्थानमा छ ।
– एजेन्सीको सहयोगमा
