​आर्मी हेटौंडा गोल्डकपको सेमीफाइनलमा

मकवानपुर, माघ ७ – नेपाल आर्मी हेटौंडा गोल्डकप फुटबल प्रतियोगिताको  सेमीफाइनलमा पुगेको छ ।
हेटौंडाको वन विज्ञान अध्ययन संस्थानको मैदानमा भएको खेलमा सुदूरपश्चिम ११ लाई पेनाल्टीमा ५–३ ले हराउँदै आर्मी सेमीफाइनलमा पुगेको हो । 
निर्धारित समयमा दुवै टोलीले १/१ गोल गरेपछि खेल पेनाल्टीमा पुगेको थियो । अन्तिम क्वार्टरफाइनलमा मंगलबार थ्रीस्टार क्लब र संकटा क्लबबीच खेल हुनेछ ।
भूकम्पमा परेर ज्यान गुमाएका खेल पत्रकार सुमन भोम्जनको स्मृतिमा आयोजना गरिएको प्रतियोगिताको विजेताले ५ लाख र उपविजेताले ३ लाख रुपैयाँ पुरस्कार पाउनेछन् ।
