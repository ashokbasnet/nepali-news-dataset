लिभरपुललाई उपाधि यात्रामा झट्का

वैशाख २३ – अन्तिम १० मिनेट सम्हालिन नसक्दा ईङ्गलिस प्रिमियर लिगको उपाधि होडमा रहेको लिभरपुललाई गम्भिर झट्का लागेको छ ।
सोमबार राती क्रिस्टल प्यालेससंग ३–३ को बराबरीमा रोकिएपछि लिभरपुलले दोश्रो स्थानको म्यानचेष्टर सिटीसँग ४ अंकको अग्रता लिने अवसर गुमायाे ।
लिभरपुलको ३७ खेलबाट ८१ अंक भएको छ भने एक खेल कम खेलेको म्यान्चेष्टर सिटीको ८० अंक छ । खेलको ७९ औं मिनेटसम्म ३–० को अग्रता लिएको लिभरपुलले तीनैगोल त्यसपछि खाएको थियो ।
लिभरपुलका जो एलन, ड्यानियल स्टुरिज र लुईस सुवारेजले गोल गरे भने क्रिष्टल प्यालेसका गेलले २ गोल र डमिन डेलानीले १ गोल गरे ।
