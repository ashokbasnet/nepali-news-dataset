जुडोमा दोस्रो दिन ९ स्वर्णको छिनोफानो, आर्मीकी फुपुलाई सबै खेलमा अपराजित रहँदै स्वर्ण

सोमबार तीन स्वर्णका लागि खेल हुनेछ ।

राउण्डरोविन लिगमा भएको खेलमा आर्मीकी फुपु ल्हामु खत्रिले अन्तिम लिग खेलमा चार सेकेण्डमा हराइन् । १२औं सागकी स्वर्ण विजेता फुपुले महिला ६३ केजीको सबै खेलमा अपराजित रहदै स्वर्ण जितिन् ।

सोही तौलमा पुलिसकी निसा चौधरीले रजत तथा सुदरपश्चिमाञ्चलकी शेखा श्रेष्ठ र पुर्वाञ्चलकी दिल कुमारी सिजालीले कास्य पदक जितिन् ।

महिला ४४ केजीमा मध्यपश्चिमाञ्चलका सोनु भटृले स्वर्ण, पश्चिमाञ्चलकी सोम माया तामाङले रजत, सुदुरपश्चिमाञ्चलका विमला महता र नेपाल आर्मीकी सुमित्रा राईले कास्य तथा ५२ केजी तौलसमुहमा आर्मीकै लिला अधिकारीले स्वर्ण, पुलिसकी दिल कुमारी छन्त्यालले रजत, एपीएफकी देविका खड्का र मध्यमाञ्चलकी कविता नेपालीले कास्य पदक हात पारिन् ।

महिलाकै ७८ केजीमा आर्मीकी पुनम श्रेष्ठले स्वर्ण, पुर्वाञ्चलकी वविता चौधरीले रजत, पुलिसकी भावना घर्तिमगर र मध्यपश्चिमाञ्चलकी कृष्णी राइदासले कास्य जितिन् ।

त्यस्तै पुरुष ५० केजी तौल समुहमा आर्मीका तिलक बहादुर देउजाले स्वर्ण, मध्यमाञ्चलका मनोज आचार्यले रजत, एपीएफका सन्तोष विष्ट र मध्यपश्चिमाञ्चलका चक्रविर रोक्काले कास्य तथा ६० केजी तौलमा आर्मीका सुदिप कुमार बोहराले स्वर्ण, पुलिसका उमेश मगरले रजत, मध्यपश्चिमाञ्चलका दिनेश बुढामगर र पुर्वाञ्चलका विकास भुजेलले कास्य पदक जितेका छन् ।

७३ केजी तौलसमुहमा पुलिसका सञ्चित डंगोलले स्वर्ण, मध्यमाञ्चलका रामभक्त तामाङले रजत, एपीएफका निर्दोष चलाउने र आर्मीका जंग बहादुर सारुले कास्य जिते ।

पुरुष ९० केजी तौलसमुहमा नेपाल प्रहरीका श्रीराम मकाजुले स्वर्ण, मध्यमाञ्चलका सञ्जय महर्जनले रजत, नेपाल आर्मीका सुर्यमान लामा र सुदुपश्चिमाञ्चलका चन्द्र प्रसाद चौधरीले कास्य तथा १०० केजीमा नेपाल प्रहरीका राजन जोशीले स्वर्ण, नेपाल आर्मीका कालुमान तामाङले रजत, पुर्वाञ्चलका बच्चुलाल चौधरी र सुदुरपश्चिमाञ्चलका आषिश ओझाले कास्य पदक जितेका छन् ।

दोस्रो दिनको पदक विजेता खेलाडीलाई युवा तथा खेलकुदमन्त्री दलजित विके श्रीपाली, राष्ट्रिय खेलकुद परिषद(राखेप)का उपाध्यक्ष लामा टेण्डी शेर्पा र नेपाल जुडो संघका अध्यक्ष दिपकहर्ष बज्रचार्यले पदक हस्तान्तरण गरे ।
