यु १९ विश्वकप क्रिकेट : नेपाली टोली बंगलादेश प्रस्थान

काठमाडौं, माघ ६ – १९ वर्षमुनिको आइसिसी विश्वकप क्रिकेटमा सहभागी हुन नेपाली टोली आज बंगलादेश प्रस्थान गरेको छ ।
माघ १३ देखि फागुन २ गतेसम्म हुने प्रतियोगितमा सहभागी हुने टोली बिहान जेट एयरवेजको उडानबाट बंगलादेशका लागि प्रस्थान गरेको नेपाल क्रिकेट संघ क्यानले जनाएको छ ।
नेपाली टोलीलाई हिजो प्रधानमन्त्री केपी शर्मा ओलीले विशेष कार्यक्रम गरेर विदाई गर्नुभएको थियो । १६ देशको सहभागिता रहने प्रतियोगितमा नेपाल भारत, आइरल्याण्ड र न्युजिल्याण्डसँगै समूह डी मा छ ।
नेपालले पहिलो खेलमा माघ १४ गते न्युजिल्याण्ड, माघ १६ गते आइरल्याण्ड तथा समूहको अन्तिम खेलमा माघ १८ गते भारतसँग खेल्नेछ । समूहको शीर्ष दुईमा रहने टोली अन्तिम ८ मा पुग्ने छन् ।
