भलिबल खेलाडी सिपोरा घाइते

पोखरा, पुष ८ - भलिबल खेलाडी सिपोरा गुरुङ्ग पोखरामा भैरहेको प्रथम वाई वाई अन्तराष्ट्रिय आमन्त्रित महिला भलिवल प्रतियोगिताका क्रममा लडेर घाइते भएकी छिन् । ज्ञानुबाबा विरुद्धको खेलमा स्पाइक गर्ने बेलामा फिष्टेल उच्च माविबाट मैदान उत्रिएकी गुरुङ एक्कासी लडन् पुगिन ।

 

उनी मैदानमै घाईते भएर कराउँदा समेत मेडिकलको टोली तत्कालै उपचारका लागि पुग्न सकेको थिएन । केहि समय पछि मात्र मैदानमा पुगेका मेडिकल टोलीले करिब पाँच मिनेट खेल स्थागित गरि उनको सामान्य उपचार गरेपनि सामान्य अवस्थामा आउन नसके पछि उनलाई एम्वुलेन्समा अस्पताल लगिएको थियो । पोखराको मेट्रोसिटि अस्पतालमा उनको उपचार भइरहेको छ । उपचारमा संलग्न हाडजोर्नी बिषेशज्ञ डाक्टर भरत खत्रीका अनुसार सिपोराको देव्रे खुटटाको घुँडा भन्दा पछाडि र बाहिरि भागको मासु (मेनिस्कस र लिगामेन्ट) च्यातिएको छ । सिपोरालाई आगामी तीन महिनासम्म नखेल्न डाक्टरहरुले सुझाव दिएका छन् । 

उनले ढोरपाटन कप, लगायत तीन महिना अघि हुने कुनै पनि प्रतियोगितमा सहभागि नजनाउने भएकी छन् । उनलाई अस्पतालमा सामान्य उपचार पछि डिस्चार्ज गरिएको छ ।
प्रथम वाई वाई अन्तराष्ट्रिय आमन्त्रित महिला भलिवल प्रतियोगिताको उपाधिको लागि बिभागिय टोली नेपाल प्रहरी र ज्ञानु बाबा आवासिय उच्च माविले शनिवार फाईनल खेलमा प्रतिष्पर्धा गर्ने भएका छन । पोखरा रगंशालाको भलिबल कोर्टमा भएको सेमिफाईनल खेलमा नेपाल पुलिस क्लबले शसस्त्र प्रहरी बल एपीएफलाई २५–२०, २५–१२, २५–२१ को सोझो सेटमा पराजीत गर्यो । अर्को खेलमा ज्ञानुबावाले प्रतिद्धन्द्धि फिष्टेल उच्च माबिलाई २५–१३, २५–२०, २५–१५ को सोझो सेटमा पराजीत गरी फाईनलमा यात्रा तय गरेको हो ।
