म्यानचेस्टर युनाइटेडद्वारा लिभरपुल पराजित

भदौ २७ – इंग्लिस प्रिमियर लिग फुटबलमा म्यानचेस्टर युनाइटेड विजयी भएको छ । शनिबारराति भएको खेलमा म्यानचेस्टर युनाइटेडले लिभरपुललाई ३–१ ले हराएको हो । पहिलो हाफमा युनाइटेडलाई गोल रहित बराबरीमा रोकेको लिभरपुलले दोस्रो हाफमा रोक्न सकेन र नजिता युनाइटेडलाई सुम्पियो । ४९ औं मिनेटमा डेली ब्लाइन्ड गोल गर्दै युनाइटेडलाई सुरुवाती अग्रता दिलाए । ७० औं मिनेटमा पाएको पेनल्टीको अवसरलाई सदुपयोग गर्दै एन्डर हरेराले अग्रता दोब्बर पारे । ८४ औं मिनेटमा लिभरपुलका क्रिष्टियन बेन्टिकले एक गोल फर्काए । त्यसको दुई मिनेटपछि यही सिजन मोनाकोबाट तीन करोड ६० लाख पाउन्ड स्टर्लिङमा म्यानचेस्टर युनाइटेड आएका एन्थोनी मार्सलले गोल गर्दै  युनाईटेडलाई ३–१ को जित दिलाए । जितपछि पाँच खेलबाट १० अंक जोडेको म्यानचेस्टर युनाइटेड दोस्रो स्थानमा उक्लिएको छ । पराजित भएको लिभरपुलको भने समान पाँच खेलबाट सात भएको छ र उ नवौं स्थानमा छ ।
सिटीको अपराजित यात्रा कायमै
शीर्ष स्थानको म्यानचेस्टर सिटीले अपराजित यात्रा कायमै राखेको छ । शनिबार राति नै भएको खेलमा शीर्ष  स्थानको म्यानचेस्टर सिटीले क्रिष्टल प्यालेसलाई १–० ले हराएको छ । जितपछि म्यानचेस्टर सिटीको पाँच खेलबाट १५ अंक भएको छ । सिटीको जितमा केलिचि इहिनाचोले खेलको अन्तिममा गरेको गोल नै निर्णायक बन्यो । सिटीका सर्जियो अग्युरो शनिबार रातिको खेलको क्रममा चोटग्रस्त भएका छन् ।
लिभरपुल विजयी
इंग्लिस प्रिमियर लिग अन्तर्गत शनिबार राति नै भएको खेलमा आर्सनल विजयी भएको छ । आर्सनले स्टोक सिटीलाई २–० ले हरायो । आर्सनलका लागि ३१ औैं मिनेटमा थियो वाकोट र ८५ औं मिनेटमा ओलिभर जिरउडले गोल गरे । जितपछि पाँच खेलबाट १० अंक जोडेको आर्सनल तेस्रो स्थानमा उक्लिएको छ । पराजित स्टोक भने पाँच खेलबाट मात्रै दुई अंक सहित पुछारमा छ । शनिबार राति नै भएका अरु खेलमा नर्विचले बोर्नमाउथलाई ३–१ र वाटफोर्डले स्वान्सीलाई १–० ले हरायो । वेष्ट ब्रोम र साउथह्यामप्टनले गोलरहित बराबरी खेले ।
– एजेन्सीको सहयोगमा
