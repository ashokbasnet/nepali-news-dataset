​आयोजक इलामलाई पराजित गर्दै सशस्त्र फाइनलमा

इलाम, वैशाख २४ - पूर्वाञ्चल सशस्त्र प्रहरी बल फुटबल टिम आयोजक इलाम –११ लाई २–१ गोल अन्तरले पराजित गर्दै तेश्रो नेपाल कप आमन्त्रण फुटबल प्रतियोगिताको फाइनलमा प्रवेश गरेको छ ।
फाइनलमा सशस्त्रले उपाधीको लागि झापाको काकरभिट्टा फुटबल प्रशिक्षण केन्द्रको सामना गर्ने छ । बिहीबार आयोजक इलाम –११ र पूर्वाञ्चल सशस्त्र प्रहरी बल फुटबल टिम विच भएको सेमिफइनल खेल खराब मौसमका कारण २–० को अवस्थामा स्थगन भएको थियो । सेमिफाइनलको दोश्रो हाफको १८ मिनट १३ सेकेन्डको अवस्थामा मैदानमा हुस्सु लाग्न गई खेलाडी र बल नदेख्ने अवस्था उत्पन्न भए पछि दुवै टोलीको सहमतिमा अर्को व्यवस्था नभएसम्मका लागि खेल स्थगन गरिएको थियो । शुक्रबार विहान मौसम सफा भए पश्चात बाँकी समयको लागि खेल खेलाइएको थियो ।
इलामको करफोक मैदानमा भएको प्रतिस्पर्धामा आयोजक इलामको लागि दोश्रो हाफको ३३ औं मिनटमा पेम्बा येल्मोले गोल गरेपनि हार टार्न सकेनन् ।
