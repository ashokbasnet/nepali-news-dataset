राष्ट्रमण्डल खेलमा यौन हिंसा गरेको आरोपमा दुई भारतीय पक्राउ

साउन १८ – राष्ट्रमण्डल प्रतियोगितामा यौन हिंसा र कुटपिटमा संलग्न भएको भन्दै दुई जना भारतीय अधिकारी पक्राउ परेका छन् ।
भारतीय ओलम्पिक संघ आइओएका सचिव राजीव मेहता र रेस्लीङका रेफ्री वीरेन्द्र मलीकलाई प्रहरीले पक्राउ गरेको स्थानीय अधिकारीलाई उधृत गर्दै भारतीय संचार माध्यमले जनाएका छन् ।
आइओएका सचिव मेहताले मदकपदार्थ सेवन गरी सवारी चलाएको र मलीकले यौन हिंसा गरेको आरोप लागेको छ ।  यी दुई अधिकारीलाई १ हप्तासम्म प्रहरीको हिरासतमा राख्ने र त्यसपछि अदालतमा प्रस्तुत गर्ने स्थानीय अधिकारीले जनाएका छन् ।
प्रतियोगितामा भारतका खेलाडी, अधिकारी, कोच र अरु सहायक कर्मचारी गरी ३ सय ५ जनाको टोली सहभागी छ । प्रतियोगितामा भारत पाँचौ स्थानमा छ ।  
एजेन्सी
