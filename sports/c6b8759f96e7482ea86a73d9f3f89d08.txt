अर्जेन्टिनाका लागि मेस्सीको ५० औं गोल

चैत १७ – लियोनल मेस्सीले अर्जेन्टिनाको राष्ट्रिय टिमबाट ५० औं गोल गरेका छन् । सन् २०१८ को विश्वकपका लागि दक्षिण अमेरिकी छनौट अन्तर्गत बुधबार भएको खेलमा अर्जेन्टिनाले बोलिभियालाई २–० ले हरायो । अर्जेन्टिनाको जितमा गेब्रिएल मेर्काडो र लियोनल मेस्सीले एक एक गोल गरे । २१ औं मिनेटमा मेर्काडोले अर्जेन्टिनालाई सुरुवाती अग्रता दिलाए । त्यसको ८ मिनेटपछि पाएको पेनाल्टीको अवसरलाई सदुपयोग गर्दै मेस्सीले राष्ट्रिय टिमबाट ५० औं गोल गरे । पहिलो हाफमा २–० ले अघि रहेको अर्जेन्टिनालाई बोलिभियाले त्यसपछि गोल गर्न दिएन । मेस्सीले अहिलेसम्म क्बल तथा राष्ट्रिय टिमबाट गरी चार सय ९९ गोल गरेका छन् । उनले बार्सिलोनाबाट सबै प्रतियोगितमा अहिलेसम्म चार सय ४९ गोल गरेका छन् । अब एक गोल गरेपछि पाँच पटकसम्म फिफा बालोन डी’ओर जितेका मेस्सीले पाँच सय गोलको मार्क पूरा गर्ने छन् । बार्सिलोनका अहिलेसम्मकै सर्वाधिक गोलकर्ता मेस्सी राष्ट्रिय टिममा भने दोस्रो स्थानमा छन् । उनी भन्दा अघि इटालियन क्लब रोमाबाट व्यवसायिक फुटबल खेल्ने गाब्रियल बाटिसटुटा छन् । उनले ५६ गोल गरेका छन् ।
– एजेन्सीको सहयोगमा
