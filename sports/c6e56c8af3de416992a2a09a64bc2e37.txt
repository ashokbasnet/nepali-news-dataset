नेपाल फिलिपिन्ससँग ४–१ ले पराजित, प्रशिक्षक कोजुको खेलाडी परीक्षण प्रयास असफल

एसिया कप छनोट फुटबलअन्तर्गत् तेस्रो चरणको पहिलो खेलमा मंगलबार फिलिपिन्सविरुद्ध खेलेको नेपालले कमजोर प्रदर्शन गरेसँगै अन्य प्रशिक्षकले समय–समयमा नेपाली फुटबलमा गर्दै आएको गल्तीलाई कोजुले पनि दोहो¥याएको स्पस्ट भएको हो ।

नेपाल फिलिपिन्सको राजधानी मनिलास्थित रिजाल मेमोरियल रंगशालामा ४–१ ले पराजित भयो ।

खेलको १५औं मिनेटमै मिडफिल्डर विक्रम लामाले रातोकार्ड खाएपछि १० जनामा समेटिएको नेपालमाथि हावी हुनेक्रममा फिलिपिन्सले १० मिनेटभित्रै ३ गोल गर्‍यो ।

३–० ले पछि परेको अवस्थामा मध्यान्तरअघिको इन्जुरी समयमा सब्स्टिच्युट खेलाडी विशाल राईले गोल गर्दै अन्तर कम गरेका थिए ।

मध्यान्तरपछि फिलिपिन्सले पुनः एक गोल थप्दै ४–१ ले खेल जितेको हो ।

खेलाडीहरुबीच आपसमा तालमेलसमेत नमिल्दा प्रशिक्षक कोजुले नै नेपाली खेलाडीहरुलाई बुझ्न नसकेको स्पस्ट भएको छ ।

नेपाली टोलीको सुरुआती एघारमा कप्तान विराज महर्जन नपर्दा पनि कोजुले खेलाडीलाई परीक्षण गरेको स्पस्ट भएको हो ।

अनिल गुरुङ राष्ट्रिय टिममा नपरेपछि विराज महर्जनले नियमितरुपमा कप्तानी सम्हाल्ने अपेक्षा गरिएको थियो ।

पहिलो लेगमा फराकिलो अन्तरले पराजित भएको नेपाल फिलिपिन्ससँग दोस्रो लेगको खेल काठमाडौंमा खेल्नेछ ।
