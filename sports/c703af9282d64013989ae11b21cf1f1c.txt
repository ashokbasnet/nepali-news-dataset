क्रिकेट खेलाडी राजु रिजाल र प्रेम तामाङले पाए प्रायोजक

काठमाडौं, भदौ १६ –  क्रिकेट खेलाडीहरु राजु रिजाल र प्रेम तामाङलाई एनआइसी एशिया बैंकले प्रायोजन गरेको छ । 
बैंकल रिजाल र तामाङलाई आगामी दुई वर्षसम्मका लागि मासिक २० हजार रुपैयाँ तथा खेल सामाग्रीका लागि थप सहयोग गर्ने भएको हो । 
काठमाडौंमा बिहीबार भएको पत्रकार सम्मेलनमा बैंकका प्रमुख कार्यकारी अधिकृत लक्ष्मण रिसाल र खेलाडीहरु रिजाल र तामाङबीच छुट्टा छुट्टै सम्झौतापत्रमा हस्ताक्षर भएको हो । क्रिकेट खेलाडी संघको सक्रियतामा उनीहरुको खेल सुधार होस् भन्ने अभिप्रायले प्रायोजन गरिएको बैंकले जनाएको छ ।
