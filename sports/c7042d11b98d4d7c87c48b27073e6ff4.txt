​महिला भलिबलमा नेपाललाई काश्य

गुवाहटी, माघ २६ - बाह्रौं सागमा नेपालको महिला भलिबल टोलीले काश्य पदक जितेको छ । माल्दिभ्सलाई २५–२०, २५–१३, २५–१४ को सोझो सेटमा हराउँदै नेपालले काश्य पदक जितेको छ । 
श्रीलंकासँग हारेको नेपालले अफगानिस्तानसँग वाक ओभर पाउँदै काश्य पदकका लागि माल्दिभ्ससँग खेल्ने अवसर पाएको थियो । 
भलिबल प्रशिक्षक जगदिश भट्टले श्रीलंकाविरुद्धको हारले रजत लक्ष्य पुरा नभएको बताए । ‘श्रीलंका अहिले हाम्रै स्तरको टिम हो तर सो खेलमा हामीले अनावश्यक गल्ती गर्‍यौँ’ उनले भने ‘भारतविरुद्ध फाइनल खेल्ने सपना पुरा हुन सकेन ।’
सन् २००६ मा कोलम्बोमा सम्पन्न दशौँ सागमा नेपालको महिला टोलीले पहिलो सहभागितामा नै काश्य हात पारेको थियो । नेपालले सात वर्ष अन्तर्राष्ट्रिय प्रतियोगिता खेलेन ।
