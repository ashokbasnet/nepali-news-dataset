आइपिएलः पञ्जाबले बेङ्गलोरलाई हरायो

बैशाख २४ – इण्डियन प्रिमियर लिग आइपिएल क्रिकेट अन्तर्गत सोमबार राति भएको खेलमा किङ्स इलेभेन पञ्जाब विजयी भएको छ । पञ्जाबले रोयल च्यालेञ्जर्स बेङ्गलोरलाइ ६ विकेटले पराजित गर्‍यो ।
मोहालीमा पहिले ब्याटिङ गरी बेङ्गलोरले दिएको १ सय ९१ रनको लक्ष्य पञ्जाबले २ ओभर बाँकी छँदै चार विकेट गुमाएर पुरा गर्‍यो । एक समय १० ओभरमा ६४ मात्रै रन बनाएर निकै दबाबमा परेको पञ्जाबलाई डेविड मिलरले उत्कृष्ट प्रदर्शन गर्दै जिताए ।
मिलरले आइपिएल क्रिकेटमा तेस्रो छिटो शतक बनाउने क्रममा ३८ बल खेलेर १ सय १ रनमा नटआउट रहे । राजगोपाल सतीसले २७ रनको योगदान गरे । पछिल्लो पाँच ओभरमा ९९ रन जोडेको पञ्जाबका लागि मिलर र सतीसको जोडीले ५० बलमा १ सय ३० रनको साझेदारी गर्‍यो ।
हारका बाबुजद बेङ्गलोर दोस्रो र जितेपनि पञ्जाब छैटौ स्थानमा यथावत छन् । मंगलबार राजस्थान रोयल्स र दिल्ली तथा मुम्बइ इन्डियन्स र कोलकाता नाइट राइडर्सबीच खेल हुनेछ ।
