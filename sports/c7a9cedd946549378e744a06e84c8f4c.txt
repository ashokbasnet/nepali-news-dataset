इंग्लिस प्रिमियर लिगमा क्रिष्टल प्यालेस विजयी

फागुन १६ – इंग्लिस प्रिमियर लिग फुटबलमा क्रिष्टल प्यालेसले वेष्ट ह्यामलाई पराजित गरेको छ । क्रिष्टल प्यालेसले वेष्ट ह्यामलाई ३–१ ले पराजित गरेको हो । खेलको ४१ औं मिनेटमा ग्लेन मुरेले गोल गर्दै सुरुवाती अग्रता दिलाए । ५१ औं मिनेटमा स्कट ड्यानले गोल गर्दै अग्रता दोब्बर पारे भने ६३ औं मिनेटमा ग्लेनले व्यक्तिगत दोस्रो गोल गर्दै अग्रता ३–० मा पुर्‍याए । तर दुई गोल गरेका ग्लेन ७२ औं मिनेटमा रातो कार्ड खाँदै बाहिरिएपछि क्रिष्टल प्यालेस १० खेलाडीमा सीमित भयो । वेष्ट ह्यामका लागि इ भ्यालेन्सियाले ७६ औं मिनेटमा एक सान्त्वना गोल गरे ।
