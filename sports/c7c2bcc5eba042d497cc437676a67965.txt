आइपिएलमा राजस्थान र पुने विजयी

चैत २७ – ईन्डीयन प्रिमियर लिग आइपिएल क्रिकेटका गएरातीका खेलमा राजस्थान रोयल्स र पुने वारियर्स विजयी भएका छन । आइतबार अबेर सकिएको खेलमा पुने वारियर्सले किंग्स इलाभेन पंजाबलाई २२ रनले हरायो ।

 

पहिले टस जितेर व्याटिङ्ग गरेको पुनेले निर्धारित २० ओभरमा ६ विकेट गुमाएर एक सय ६६ रन बनाएको थियो । जवाफी व्याटिङ्गमा उत्रिएको पंजाब ८ विकेटको क्षतिमा १ सय ४४ रनमा समेटियो । त्यस्तै आइतबार नै भएको अर्को खेलमा राजस्थान रोयल्सले कोलकाता नाईट राइडर्सलाई २२ रनले पराजीत गरेको छ । जितसंगै राजस्थान आइपिएल क्रिकेटको अंक तालिकामा शीर्ष स्थानमा पुगेको छ ।
समान चार अंक भएको पुने रनरेटका आधारमा दोस्रो स्थानमा छ । यी दुई टोलीको समान चार चार अंक छ । आईपीएल ट्वान्टी ट्वान्टी क्रिकेटमा सोमबार डेक्कन चार्जस र मुम्बई ईन्डीयन्सबीच बेलुकी सवा आठ बजे प्रतिस्पर्धा हुनेछ ।
