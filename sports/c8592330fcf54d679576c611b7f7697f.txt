यू १६ साफ फुटबल : बंगलादेशलाई हराउँदै नेपाल फाइनलमा

काठमाडौ, साउन १२ –  (अपडेट) नेपाल १६ वर्षमुनिको साफ च्याम्पियनसिप फुटबलको फाईनलमा प्रवेश गरेको छ ।
दशरथ रंगशालामा शनिवार भएको खेलमा नेपालले बंगलादेशलाई ५–१ ले पराजित गर्दै फाइनलमा स्थान पक्का गरेको हो । नेपालका लागि सुजन लिम्बुले २ तथा बिमल घर्ती मगर र अन्जन बिष्टले १–१ गोल गरे । यस्तै बंगलादेशले १ आत्मघाती गोल गरेको हो ।
त्यस्तै बंगलादेशका लागि सान्त्वना गोल अल अमिन तुसारले गरे । नेपालले अब फाइनलमा भारत र अफगानिस्ताबीच हुने खेलको बिजेतासँग खेल्नेछ ।
नेपालले उपाधि जित्ने प्रशिक्षकको दावी
जितपछि नेपाली टिमका प्रशिक्षक बालगोपाल महर्जनले उपाधि जित्ने दावी गरे । खेलाडीको आजसम्मको प्रदर्शनको आधारमा उपाधी जित्ने निश्चित भएको मर्हजनको दावी छ ।
त्यस्तै बंगलादेशका प्रशिक्षक कोस्टर रेनेले आफ्ना खेलाडीले धेरै गल्ती गरको बताए । घरेलु दर्शकको समर्थनका कारण आफ्ना खेलाडीले स्वभाबिक खेल पस्कन नसकेको उनले बताए । नेपाली खेलाडी प्राविधिक रुपमा बलिया भएको र आफ्ना खेलाडीमा अन्तर्राष्ट्रिय खेलको अनुभवको कमी भएकाले पराजित भएको प्रशिक्षक रेनेले बताए ।
