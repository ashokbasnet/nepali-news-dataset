सुनौलो संगम फाइनलमा

बुटवल, चैत २४ । विभागीय टिम सशस्त्र प्रहरीलाई हराउँदै सुनौलो संगम युवा क्लब, बुटवल सीपीएन युएमएल प्रेसिडेन्ट कप फुटबल प्रतियोगिताको फाइनलमा प्रवेश गरेको छ ।बुटवलमा जारी प्रतियोगिताको बुधबार भएको पहिलो सेमिफाइनलमा सशस्त्र प्रहरी ४–२ गोलले पराजित भएको हो ।खेलको पहिलो मिनेटमै सशस्त्रका चुडामणि चौधरीले गोल गर्दै अग्रता सुरुआती दिलाएका थिए ।तर, सुनौलो संगमका रितेश मल्लले गोल गर्दै छैटौं मिनेटमा नै खेल बराबरीमा पुर्‍याए ।सुनौलो संगमका लागि १६औं मिनेटमा फेरि रितेश मल्लले, २६औं मिनेटमा जनम लिगलले गोल गरे ।३५औं मिनेटमा सुरज हमालले गोल गर्दै पहिलो हाफमा टिमलाई ४–१ को अग्रता दिलाए ।सशस्त्रका लागि खेलको दोस्रो हाफमा चुडामणि चौधरीले नै अर्को एक गोल फर्काए ।प्रतियोगिताको ‘म्यान अफ द म्याच’ सशस्त्रका चुडामणि चौधरी घोषित भए ।सुनौलेले विहीबार हुने त्रिभुवन आर्मी र नवजागृति क्लब सिमराको विजेतासँग उपाधिका लागि भिड्ने छ ।
