नेपाली महिला क्रिकेट टोली थाइल्याण्ड जाँदै

काठमाडौं, माघ २६ – थाइल्याण्डमा हुने एसीसी महिला प्रिमियर लिग क्रिकेटमा सहभागि हुन नेपाली टोली आज त्यसतर्फ जाँदैछ ।
दिउँसो कप्तान रुबिना क्षेत्री नेतृत्वको टोली बैंकक जाने कार्यक्रम तय भएको नेपाल क्रिकेट संघ क्यानले जनाएको छ ।
नेपालले पर्सि मंगलबार आफ्नो पहिलो खेल ईरानसंग खेल्नेछ । प्रतियोगितामा नेपालसंगैं थाईल्याण्ड, चीन, ईरान, भुटान र हङकङले सहभागिता जनाउनेछन ।
लिगमा शीर्षस्थानमा रहने टोलीले उपाधी जित्नेछ । नेपाली अलराउण्डर एवं पूर्वकप्तान नेरी थापा भने चोटका कारण नेपाली टोलीमा छैनन् । १९ वर्ष मुनीको प्रतियोगितामा नेपालले राम्रो प्रदर्शन गरेपनि सिनियर प्रतियोगितामा राम्रो प्रदर्शन हुन सकेको छैन ।
