भारतीय क्रिकेटर श्रीसन्थ विरुद्ध गम्भीर आपराधिक अभियोग दर्ता

साउन १६ – भारतीय क्रिकेट खेलाडी श्रीसन्थ सहित ३९ जनालाई स्पट फिक्सिङ मामिलामा गम्भीर आपराधिक अभियोग दर्ता गरिएको छ ।
आइपिएलमा स्पट फिक्सिङमा संलग्न रहेको भन्दै श्रीसन्थ, अजित चन्डेला, अंकित चौहान, सर्वाधीक खोजी सूचीमा रहेका दाउद इब्राहिम  सहित ३९ जनाविरुद्ध अभियोग दर्ता गरिएको हो ।
उनीहरुविरुद्ध आपराधिक षड्यन्त्र, धोखाधडी र बेइमानीको अभियोग लगाइएको छ । इन्डियन पिनल कोड र महाराष्ट्र संगठीत अपराध नियन्त्रण ऐन अनुसार अभियोग दर्ता गराइएको सरकारका विशेष अभियोक्ता राजेश मोहनले बताएका छन् ।
स्पोट फिक्सिङको आरोपमा पक्राउ परेका श्रीसन्थ र चौहानलाई दिल्ली अदालतले गएको जुन १० मा जमानतमा रिहा गरेको छ । चण्डिला भने अझै जेलमा छन् । अभियोजन पक्षले राजस्थान रोयल्सका कप्तान राहुल द्रविड, खेलाडी सिद्धार्थ त्रिवेदी र हर्मित सिंहलाई साक्षी बनाएको छ ।
