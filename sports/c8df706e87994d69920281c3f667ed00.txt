नेदरल्याण्डको राष्ट्रिय टोलीमा को को परे ?

जेठ १७ – नेदरल्याण्डले विश्वकपका लागि राष्ट्रिय टोलीको घोषणा गरेको छ ।
नेदरल्याण्डका प्रशिक्षक लुइस भान गालले छनोट गरेको २३ सदस्यीय टोलीमा विश्वका चर्चित क्लबबाट खेल्ने खेलाडीको दबदबा छ । राष्ट्रिय टोलीबाट प्रारम्भिक टोलीका ६ जनालाई हटाइएको छ । प्याट्रिक एनहोल्ट, जेरोन जोट, क्वीन्सी प्रोम्स, जिन पाओललगायतका खेलाडी टोलीमा अटाउन सकेनन् ।
राष्ट्रिय टोलीमा २ पटक विश्वकप खेलिसकेका खेलाडीहरु डिर्क क्यूट, आर्जेन रोबेन, वेस्ले स्नाईडर र रोबिन भान पर्सिले स्थान पाएका छन् । यसैबीच चोटका बाबजुद पनि स्पेनका डिएगो कोस्टा राष्ट्रिय टोलीमा परेका छन् ।
एटलेटिको मड्रिडका खेलाडी कोस्टा अहिले मांसपेशीको समस्याबाट गुज्रिरहे पनि प्रशिक्षक डेल बस्कोले उनलाई टीममा राखेका हुन् । चोटकै कारण उनले च्याम्पियन्स लिग खेलेका थिएनन् ।
