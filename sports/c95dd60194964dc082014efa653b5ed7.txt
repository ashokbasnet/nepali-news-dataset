दोस्रो राष्ट्रिय खगोल ओलम्पियाडको तयारी पूरा

काठमाडौं, वैशाख ४ - दोस्रो राष्ट्रिय खगोल ओलम्पियाडको तयारी पूरा भएको छ । नेपाल खगोलीय समाजले आयोजना गरेको ओलम्पियाड शनिबार देशका विभिन्न ठाउँमा हुनेछ ।  विराटनगर, दमक, काठमाडौं, पोखरा र दाङमा हुने ओलम्पियाडमा डेढ सयदेखि २ सय विद्यार्थी सहभागी हुने समाजका अध्यक्ष सुरेश भट्टराईले बताउनुभयो ।
उहाँका अनुसार भोलि हुने पहिलो चरणको ओलम्पियाडमा २० जना विद्यार्थी छानिने छन् ।
त्यसपछि दोस्रो चरणमा उत्कृष्ट हुने ५ जनालाई आउँदो असार महिनामा हुने अन्तराष्ट्रिय ओम्पियाडमा भाग लिन पठाईनेछ ।
अन्तराष्ट्रिय ओम्पियाडमा इन्डोनेसियामा जुलाई २४ देखि अगस्ट ४ तारिखसम्म हुनेछ ।  नेपाल खगोलीय समाजले गएको वर्षदेखि राष्ट्रिय खगोल ओलम्पियाड गर्न थालेको हो ।
