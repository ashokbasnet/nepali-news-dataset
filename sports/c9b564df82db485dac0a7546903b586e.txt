आहा रारा गोल्ड कप : फाइनलमा थ्री स्टार र सहारा

पोखरा, माघ १८ - पोखरामा जारी एघारौँ आहा रारा गोल्ड कप फुटवल प्रतियोगिताको उपाधिका लागि थ्रीस्टार र आयोजक साहारा क्लबले प्रतिष्पर्धा गर्ने भएका छन् । 

पोखरा रंगशालामा विहीवार दिउँसो भएको खेलमा नेपाल आर्मी क्लबलाई ट्राईब्रेकरमा ४–२ गोल अन्तरले पराजित गर्दै साहारा फाईनल प्रवेश गरेको हो ।

थ्रीस्टार भने यसअघि नै जाउलाखेललाई पाखा लगाउदै फाईनलमा पुगेको थियो । विहीवार साहारा र आर्मीको खेल निर्धारित ९० र थप ३० मिनेट गोलरहित बराबरीमा टुंगिएपछि त्यसको निर्णय ट्राईब्रेकरबाट गरिएको हो  । २०५८ सालको क्याराभान गोल्डकपसँगै एघारौंपटक आहा राहा गोल्डकप आयोजना गरेको साहारा क्लब फाईनल प्रवेश गरेको यो पहिलो पटक हो ।

५ पटकसम्म सेमिफाईनलमा पुगेर बाहिरिएको साहारा भने यसपटक नयाँ ईतिहाँस रच्ने दाउँमा छ ।
साहारा र थ्रीस्टारविचको फाईनल खेल आउने शनिबार हुनेछ ।
