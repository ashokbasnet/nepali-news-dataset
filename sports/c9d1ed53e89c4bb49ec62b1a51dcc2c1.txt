​बक्सिङमा नेपाललाई ३ काश्य

सिलोङ, फागुन २ – भारतमा चलिहेको बाह्रौ सागको बक्सिङमा नेपालले आइतबार काश्य पदक जितेको छ । सेमिफाइनलमा पुगेका बक्सिङका तीनै जना खेलाडी आइतबार पराजित हुँदै काश्यमा रोकिएका हुन् । सरस्वती रान, दिपक श्रेष्ठ र मिनु गुरुङले काश्य पदक जितेका हुन् । ६४ केजी तौल समूहमा नेपालका दिपक श्रेष्ठ र ४८ देखि ५१ केजी तौल समूहमा मिनु गुरुङले कास्य पदक जितेका हुन् । दुवैजना सेमिफाइनलमा श्रीलंकन खेलाडीसँग पराजित भएका हुन् । यस्तै ५७ देखि ६० किलो तौल समूहमा नेपालका सरस्वती राना भारतकी एल सरितादेवीसँग पराजित हुँदै काश्यमा रोकिइन् ।
