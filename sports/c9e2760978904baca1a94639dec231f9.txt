१४ गोल खाएर १ गोल फर्काउँदै घर फर्क्यो यु-१९ फुटबल टिम

काठमाडौं, असोज १९ - नेपाल उन्नाईस वर्षमुनिको एएफसी च्याम्पियनसिप फुटबलको छनौट चरणबाट बाहिरिएको छ । इरानको समेन अल एम रंगशालामा मंगलबार भएको खेलमा जोर्डनसँग ३–० ले पराजित भएपछि नेपालको १९ वर्षमुनिको एएफसी च्याम्पियनसिप खेल्ने सपना अधुरै रहेको हो ।
यसअघि एक खेलमा हार र अर्कोमा बराबरी खेलेको नेपालले आफ्नो तेश्रो तथा अन्तिम खेलमा पराजित भएको हो । समूह ईमा ३ खेल खेलेकोमा नेपाल १ अंक बटुलेर तालिकाको पुछारमा रह्यो ।
एक महिना अघि मात्र भारतलाई हराउँदै साफ च्याम्पियनसिप फुटबलको उपाधि जितेको नेपालले एएफसी च्याम्पियनसिप फुटबलको छनौटमा खराव प्रदर्शन गर्यो । ३ खेलमा १४ गोल खाएको नेपालले एक गोल मात्र फर्कान सक्यो ।
