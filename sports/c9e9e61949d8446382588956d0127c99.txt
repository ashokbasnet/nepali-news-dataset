ए डिभिजन लिगः आर्मी फ्रेण्डस् सँग पराजित

काठमाडौ, पुस २९ – सहिद स्मारक ए डिभिजन लिगमा त्रिभुवन आर्मी क्लबले फ्रेण्डस् क्लबसँग हार ब्यहोरेको छ ।
सोमबार दशरथ रंगशालामा भएको खेलमा आर्मी फ्रेण्डससँग १–० ले पराजित भएको हो । विदेशी खेलाडी मार्टिन्सले २८ औं मिनेटमा गरेको गोल नै फ्रेण्डसलाई जिताउन पर्याप्त रह्यो ।
दोश्रो हाफमा आर्मीले लगातार आक्रमण गरेपनि गोल गर्न सकेन । जितपछि ५ खेलबाट १० अंक जोड्दै फ्रेण्डस् क्लब लिगको दोश्रो स्थानमा पुगेको छ । समान ५ खेलबाट ७ अंक जोडेको आर्मी भने चौथो स्थानमा झरेको छ ।
