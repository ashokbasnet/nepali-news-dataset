मच्छिन्द्रलाई हराउँदै आयोजक सहारा क्लब रारा गोल्डकपको फाइनलमा

काठमाडौं, फागुन २८ – आयोजक सहारा क्लब १२ औं आहा रारा गोल्डकप फुटबल प्रतियोगिताको फाइनल प्रवेश गरेको छ ।
पहिलो सेमिफाइनलमा ए डिभिजन क्लब मच्छिन्द्रलाई सडन डेथमा हराउँदै सहाराले उपाधि होड कायमै राखेको हो ।
निर्धारित तथा थपिएको समयमा दुवै टोलीले गोल गर्न नसकेपछि खेलको निर्णय सडनडेथबाट गरिएको हो । मच्छिन्द्रका कर्ण लिम्बु उत्तम गुरुङ र अजय विकले गोल गर्न सकेनन् ।
सहाराले उपाधिका लागि मनाङ मर्स्याङ्दी र पुलिसबीच विहीबार हुने खेलको बिजेतासँग खेल्नेछ ।
