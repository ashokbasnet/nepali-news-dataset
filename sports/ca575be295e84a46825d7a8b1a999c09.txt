ट्वान्टी ट्वान्टी क्रिकेटको प्ले अफमा नेपालद्वारा केन्या पराजित

चैत ९  - नेपालले आइसिसी ट्वान्टी ट्वान्टी विश्वकप छनोट क्रिकेटमा सातौ स्थानका लागि शुक्रवार पपुवा न्यूगिनीसित खेल्ने भएको छ । दुवईको ग्लोबल क्रिकेट एकेडमी मैदानमा विहीवार भएको प्ले आफमा केन्यालाई ५ विकेटले हराउँदै नेपालले सातौ स्थानका लागि पपुवा न्यूगिनीसितको भेट पक्का गरेको हो । पपुवा न्यूगिनीले इटालीलाई हराएको हो ।

 

यसअघि समूह चरणमा नेपाल पपुवा न्यूगिनीसित पराजित भएको थियो ।  विहीवार जितका लागि पाएको १ सय ४० रनको लक्ष्य नेपालले ५ विकेट गुमाएर खेल सकिनु २ बल अघि नै पुरा गर्‍यो । नेपाललाई जिताउन प्रदीप ऐरीले ४५, अनिल मण्डलले ३२ रन बनाए । २६ रन बनाएका कप्तान पारस खड्का नटआउट रहे । टस जितेर पहिला ब्याटिङ्ग गरेको केन्याले निर्धारित २० ओभरमा ४ विकेट गुमाउदै १ सय ३९ रन बनायो । नेपालका बशन्त रेग्मीले ३ विकेट लिए ।

विहीवार नै भएको खेलमा नामिवियालाई ४७ रनले हराउँदै अफगानिस्तान ट्वान्टी–ट्वान्टी विश्वकपमा छनौट भएको छ ।
