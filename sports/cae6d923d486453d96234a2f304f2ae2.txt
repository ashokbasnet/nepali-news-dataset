सान्चेजलाई जोखिममा नपारौं : वेङगर

कात्तिक २६ – आर्सनलका प्रशिक्षक आर्सेन वेङगरले चोट ग्रस्त रहेका एलेक्स सान्चेजलाई जोखिममा नर्पान चिलीसँग आग्रह गरेका छन् । विश्व कप २०१८ को छनौट चरण अन्तर्गत उरुग्वेसँगको खेलमा सान्चेजलाई प्रयोग गरेर उनलाई जोखिममा नपार्न वेङगरले चिलीसँग आग्रह गरेका हुन् । प्रशिक्षक वेङगरले भने ‘सान्चेज जहिले पनि खेल्न चाहन्छन्, चोटग्रस्त भएपनि उनी खेल्न तयार हुन्छन्, तर हामीले उनको स्वास्थ्यको पनि ख्याल गर्नु पर्छ ।’ सान्चेजले यो सिजन सबै प्रतियोगितामा गरी अहिलेसम्म आर्सनलका लागि ८ गोल गरेका छन् ।
विश्वकप छनौट अन्तर्गत बिहीबार राति भएको खेलमा चिली कोलम्बियासँग गोलरहित बराबरी रोकिएको छ । यो खेलमा चोटग्रस्त सान्चेज खेलेका थिएनन् ।
चिलीले आउँदो मंगलबार उरुग्वेसँग खेल्नेछ । चिलीको मेडिकल स्टाफले सान्चेज उरुग्वेसँगको खेलका लागि तयार हुने आशा गरेका छन् ।
