मेस्सीको नामको प्लाष्टिक जर्सी लगाएका बालक चर्चामा

माघ ७ – सामाजिक सञ्जाल ट्वीटरमा बार्सिलोनाका लियोनल मेस्सीको जर्सी लगाएका बालकको तस्बिर चर्चामा छ । तर ती बालकले लगाएको मेस्सीको जर्सी कपडाको भने होइन । 
सामाजिक सञ्जाल ट्वीटरमा ट्रेनडिङ गरेको बालकको तस्बिरमा उनले प्लाष्टिकलाई मेस्सीको जर्सी बनाएर लगाएका छन् । अर्जेन्टिनाको राष्ट्रिय टिमको जर्सी बनाउन निलो मसीले मेस्सीको नाम तथा जर्सी नम्बर लेखिएको छ । 
ट्वीटर ह्याण्डल @illMindofRobin बाट जनवरी १३ मा मेस्सी इन डुहोक, इराक लेखेर प्लाष्टिकले बनेको मेस्सीको जर्सी लगाएको तस्बिर पोष्ट गरेका थिए । डुहोक इराकको कुर्दी समुदायको बसोबास रहेको क्षेत्र हो । त्यसपछि त्यो तस्बिर मेस्सी इन कुर्दीदिस्तान र मेस्सी इन डुहोक, इराकको क्याप्सनमा सामाजिक सञ्जालमा व्यापक भएको छ ।  


I've been looking all over the Internet to find the source of where this picture came from... Found nothing pic.twitter.com/y5La3A8WuI
— RobinXVI (@illMindOfRobin) January 17, 2016


तस्बिरमा देखिएका बालकलाई लियोनल मेस्सीले खोजेको र उनलाई आफ्नो जर्सी दिन र सहयोग गर्न चाहेको खबर पनि आएका थिए । तर त्यसको पुष्टी भने हुन सकेको छैन । बास्तवमा ती बालक को हुन् र कुन क्षेत्रमा तस्बिर कसले खिचेको हो भन्ने पत्ता लागेको छैन । यो अझै रहस्यको विषय बनेको छ । 


Ok i need help. Please RT this so we can find this kid. Want to buy him a Messi jersey. I've looked for so long. pic.twitter.com/qQE0FeidA5
— RobinXVI (@illMindOfRobin) January 17, 2016


सामाजिक सञ्जालमा तस्बिरले चर्चा पाएपछि पोस्ट गर्ने व्यक्तिले तस्बिर आफूले कहाँबाट फेला पारेको भन्ने थाहा नभएको र तस्बिरमा रहेको ठाउँ इराक पनि नभएको बताएका छन् । तस्बिर कहाँ खिचिएको हो भन्ने कुरा अहिले पनि रहस्यको विषय बनेको छ । 
– एजेन्सीको सहयोगमा
