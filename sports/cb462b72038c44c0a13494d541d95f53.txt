मोरिन्होले एफएलाई स्पष्टिकरण दिनुपर्ने

मंसिर २९ – म्यानचेस्टर युनाइटेडका प्रशिक्षक जोसे मोरिन्होले इंग्लिस प्रिमियर लिग अन्तर्गत गएको आइतबार राति भएको म्यानचेस्टर डर्बी पूर्व भएको पत्रकार सम्मेलनमा बोलेको विषयमा स्पष्टिकरण दिनुपर्ने भएको छ । फुटबल एसोसिएशन (एफए) ले मोरिन्होसँग स्पष्टिकरण मागेको हो । घरेलु मैदानमा भएको डर्बीमा मोरिन्होको टिम युनाइटेड पेप गार्डिवलाको टिम म्यानचेस्टर सिटीसँग २–१ ले पराजित भएको थियो । शनिबार रातिको खेल अघि शुक्रबार भएको प्रि–म्याच प्रेश कन्फ्रेन्समा मोरिन्होले सिटीका खेलाडीलाई मैदानमा सजिलै जान आग्रह गर्दै ‘यो सानो हावाको झोका हो र उनीहरु ढल्ने छन्’ भनेका थिए ।
यो भनाईमा सिटीका खेलाडीको अपमान गरिएको आरोप लागेको छ । एफएले मोरिन्होसँग त्यो भनाईलाई स्पष्ट पार्न आग्रह गरेको हो । मोरिन्होले आउँदो सोमबार रातिसम्म जवाफ दिनुपर्ने छ ।
