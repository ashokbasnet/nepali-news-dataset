ए डिभिजन लिग : थ्रीस्टार र एनआरटी, हिमालयन शेर्पा र आरसिटी भिड्दै

काठमाडौ, मंसिर २२ – सहिद स्मारक ए डिभिजन लिग फुटबलमा शुक्रबार चौथो चरणका अन्तिम दुइ खेल हुँदैछन् ।

दिउँसो साढे १२ बजे हुने पहिलो खेलमा थ्रीस्टार र न्युरोड टिम एनआरटी तथा दिउँसो साढे २ बजे हुने खेलमा हिमालयन शेर्पा र रानीपोखरी कर्नर टिम आरसिटी भिड्नेछन् ।

 

एनआरटी २ मा जित र एकमा बराबरी गर्दै ७ अंकका साथ लिग तालिकाको चौथो स्थानमा छ । सातौं स्थानको थ्रीस्टारले भने २ जितबाट ६ अंक बटुलेको छ । दुई जित र एक बराबरीसंगै ७ अंक जोडेको आरसीटी छैटौं स्थानमा रहेको छ भने दशौं स्थानको हिमालयन शेर्पाले १ खेलमा जीत, एकमा हार र एकमा बराबरी संगै ४ अंक जोडेको छ ।

चौथो चरणका दुई खेल बाँकी रहँदा मच्छिन्द्र १० अंकका साथ शीर्ष स्थानमा कायम छ ।
