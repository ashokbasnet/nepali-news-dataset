​म्यान्चेष्टर सिटिका स्ट्राइकर एग्युरो कार दुर्घटनामा परि घाइते

असोज १४ – म्यान्चेष्टर सिटिका स्ट्राइकर सर्जियो एग्युरो कार दुर्घटनामा परेर घाइते भएका छन् । एउटा सांगितिक कार्यक्रममा सहभागी भएर फर्कने क्रममा उनी दुर्घटनामा परेका हुन् ।
सांगितिक कार्यक्रमबाट विमानस्थल फर्कने क्रममा उनी चढेको ट्याक्सी दुर्घटना भएको स्थानीय अधिकारीले बताएका छन् । प्रिमियर लिग अन्तर्गत आज राति हुने चेल्सी विरुद्धको खेलका लागि उनी टिममा थिए। खेलअघि उनको स्वास्थ्य अवस्थाबारे जाँच गरिने छ । यो सिजनमा एग्युरोले सिटिको तर्फबाट ८ गोल गरिसकेका छन् ।
