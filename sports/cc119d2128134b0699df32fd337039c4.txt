पहिलो लेगमा ५–२ को जित

भदौ २ – स्कटिस च्याम्पियन सेल्टिक च्याम्पियन्स लिग छनौट अन्तर्गत प्लेअफको पहिलो लेगमा विजयी भएको छ । बुधबार राति भएको पहिलो लेगमा सेल्टिकले इजरायली क्लब हापोएल बियर शिवालाई ५–२ ले हराएको हो । सेल्टिकका लागि पहिलो हाफमा टम रोगिचले एक तथा लि ग्रेफिथसले दुई गोल गरे । हापोएलका लागि ५५ औं मिनेटमा पाल्हानो सोएरिस र ५७ औं मिनेटमा मेलिक्सनले गोल गरेपछि खेल ३–२ को अवस्थामा आयो । त्यसपछि ७३ औं मिनेटमा मुसा डेम्बेल र ८५ औं मिनेटमा स्कट ब्राउनले गोल गर्दै सेल्टिकलाई ५–२ को जित दिलाए । दोस्रो लेग आउँदो मंगलबार इजरायलमा हुनेछ । राति नै भएका अरु खेलमा मोनाकोले भिल्लारियललाई २–१ हरायो । यस्तै रोमा र पोर्टोले १–१ को बराबरी खेले ।
