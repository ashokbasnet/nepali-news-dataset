सफल कपमा हिमालयन शेर्पा र आरसिटीको खेल आज

पोखरा, कात्तिक १७ – पोखरामा भइरहेको दोश्रो सफल पोखरा कप अन्तराष्ट्रिय फुटबल प्रतियोगितामा शुक्रबार हिमालयन शेर्पा र रानीपोखरी कर्नर टिम आरसिटीबीच खेल हुनेछ । 

शुक्रबारको खेलको विजेता क्वाटरफाईनलमा पुग्नेछ । यो खेलसंगै क्वाटरफाइनल पुग्ने सबै टोलीको टुंगो लाग्नेछ ।

 

यसअघि सशस्त्र प्रहरीको एपीएफ, न्यूरोड टिम एनआरटी र मच्छिन्द्र आफ्नो खेल जित्दै अन्तिम आठमा पुगिसकेका छन् । मनाङ मस्र्याङ्दी, भुटानको ड्रुकपोल फुटबल क्लब, भारतको कोलकाता पोर्ट ट्रष्ट र बंगलादेशको टीम बाई पाएर सिधै क्वाटरफाईनलमा पुगेका छन् । फ्रेण्डस्, आयोजक पोखरा ११ र नेपाल पुलिस क्लब पहिलो चरणबाटै बाहिरिएका छन् ।
