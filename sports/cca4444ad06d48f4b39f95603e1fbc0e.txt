नेपाल र हङकङबिचको खेल आजै हुने सम्भावना कायमै

काठमाडौं, असोज ३० – आइसिसी विश्व क्रिकेट लिग च्याम्पियनसिपमा नेपाल र हङकङको दोश्रो खेल सोमबार नै हुने सम्भावना कायमै रहेको छ । सामुद्रिक आँधी र त्यसपछिको वर्षाका कारण हुने नहुने अनिश्चित बनेका बेला हङकङ क्रिकेट बोर्डले खेल हुने सम्भावना जनाएको हो ।अहिले पानी रोकिएको र घाम लाग्न थालेको तर मैदान चिसै भएकाले हङकङको समय अनुसार दिउँसो पौने ३ बजेपछि अर्थात (नेपाली समय अनुसार साढे १२ बजेपछि) खेल सुरु हुने सम्भावना कायमै रहेको बोर्डले जनाएको छ । 


Well the rain has stopped and the sun has poked out. Still wet underfoot but we’ve got until 2.47pm local time to get a game on.
— Hong Kong Cricket (@CricketHK) 16 October 2017

आइतबार नै हुनुपर्ने खेल सामुद्रिक आँधी आएपछि सोमबारका लागि सारिएको थियो । तर आँधी पछि पानी पर्ने क्रम नरोकिएकाले सोमबार पनि खेल हुने नहुने अनिश्चित थियोे । विश्वकपमा छनोट हुन नेपालले हङकङसँग युएइसँग हुने दुवै खेल जित्नुपर्ने र अरु खेलको नतिजा पनि आफू अनुकुल आउनुपर्ने अवस्था छ । 
डिभिजन ‘ए’को शीर्ष ४ मा पर्न नसके नेपाल डिभिजन ‘टु’मा घटुवा हुनेछ । डिभिजन ‘टु’को शीर्ष २ स्थानमा रहने टिम पनि विश्वकपका लागि छनोट हुने भएकाले विश्वकप खेल्न पाउने नेपालको सम्भावना भने कायमै रहन्छ ।
