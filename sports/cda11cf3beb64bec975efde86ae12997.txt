चेल्सी र रियलमड्रिड च्याम्पियन्स लिगको सेमिफाइनलमा

चैत २६ – इङ्लिश क्लब चेल्सी र स्पेनिस क्लब रियल म्याड्रिड च्याम्पियन्स लिग फुटबलको सेमिफाइनलमा पुगेका छन् ।
मंगलबार राती भएको क्वार्टरफाइनलको दोश्रो लेगमा चेल्सीले फ्रान्सेली क्लब पेरिस सेन्ट जर्मनलाई २–० ले हराएर सेमिफाइनलमा पुगेको हो । समग्रमा खेल ३–३ को बराबरी भएपनि चेल्सी अवे गोलका आधारमा सेमिफाईनलमा पुगेको हो ।
क्वार्टरफाइनलको पहिलो लेगमा चेल्सी पिएसजीसँग ३–१ ले पराजित भएको थियो । चेल्सीलाई जिताउन आन्द्रेई सेचुरेलले ३२ औं र डेम्बा बा ले ८७ औं मिनेटमा गोल गरे ।
यस्तै अर्को खेलमा जर्मन क्लब बोरुसिया डर्टमुन्डसंग २–० को हारका बाबजुद रियल म्याड्रिड सेमिफाइनलमा पुगेको छ । क्वार्टरफाइनलको पहिलो लेग ३–० ले जितेको म्याड्रिडले समग्रमा ३–२ को जित सहित अन्तिम चारमा स्थान सुरक्षित गरेको हो । डर्टमुन्डका लागि दुबै गोल मार्को रेउसले गरेका थिए ।
