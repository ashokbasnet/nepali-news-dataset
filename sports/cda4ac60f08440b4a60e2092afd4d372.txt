भारतको कञ्चनजङ्गा क्लबलाई हराएर आर्मी सेमिफाइलनमा

विराटनगर, वैशाख ३० – नेपाल आर्मी क्लब मोरङको उर्लाबारीमा जारी पाँचौ मदन भण्डारी स्मृति अन्तर्राष्ट्रिय आमन्त्रण गोल्डकप फुटबल प्रतियोगिताको सेमिफाइनलमा प्रवेश गरेको छ ।
भारतको कञ्चनजङ्गा फुटबल क्लबलाई ४–० ले हराएर आर्मी अन्तिम चारमा प्रवेश गरेको हो । पहिलो नवयुग श्रेष्ट र भरत खवासले गोल गर्दै आर्मीलाई २–० को अग्रता दिलाए । दोस्रो हाफमा पनि आर्मी दबाब पूर्ण प्रदर्शन जारी रह्यो ।
दोस्रो हाफमा विमल राना र नवयुगले गोल गरेपछि आर्मी ४–० ले विजयी भयो । आर्मीका भरत खवासको पहिलो हाफको १७ औं मिनेटमा गोल गर्ने अवसर प्राप्त गरे पनि उनको प्रहारले पोष्टबाट बाहिरियो । आर्मीले शनिबार सेमिफाइनलमा बिआरसी भुटानसँग खेल्नेछ ।
त्यसअघि शुक्रबार हुने पहिलो सेमिफाइन खेल आयोजक मदन भण्डारी स्पोर्टस एकेडेमी र एपिएफ  बिच प्रतिस्पर्धा हुने आयोजकले जनाएको छ । प्रतियोगिताको विजेताले नगद दुई लाखसहित ट्रफि र मेडल पाउने छन् ।
