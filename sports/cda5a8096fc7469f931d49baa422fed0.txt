बार्सिलोनाले आर्सनललाई हरायो, मेस्सीले गरे दुवै गोल

फागुन १२ – च्याम्पियन्स लिग फुटबलको प्रिक्वाटरफाइनल अन्तर्गतको पहिलो लेगमा बार्सिलोना विजयी भएको छ । मंगलबारराति भएको खेलमा बार्सिलोनाले इंग्लिस क्लब आर्सनललाई उसकै घरेलु मैदान इमिरेट्स स्टेडियममा २–० ले हराएको हो । डिफेन्डिङ च्याम्पियन बार्सिलोनाको जितमा दुवै गोल लियोनल मेस्सलिे गरे । पहिलो हाफमा बार्सिलोनालाई गोलरहित बराबरीमा रोकेको आर्सन दोस्रो हाफको अन्तिम २० मिनेट सम्हालिन नसक्दा पराजित भयो । ७१ औं मिनेटमा बार्सिलोनालाई १–० को अग्रता दिलाएका मेस्सीले ८३ औं मिनेटमा पाएको पेनाल्टीको अवसरलाई सदुपयोग गर्दै २–० को जित दिलाए । आर्सनलका म्याथ्यु फलामिनीले धकेलेपछि बार्सिलोनाले पेनाल्टीको अवसर पाएको थियो । आर्सनलका ओलिभर जिरउडले गोल गर्ने सुन्दर मौका गुमाएका थिए । दोस्रो लेग आउँदो चैत ३ गते बार्सिलोनाको मैदान नाउ क्याम्पमा हुनेछ ।
– एजेन्सीको सहयोगमा
