ए डिभिजन लिग फुटबल : जाउलाखेलद्वारा फ्रेण्ड्स पराजित

काठमाडौं, माघ ५ - शहीद स्मारक ए डिभिजन लिग फुटबल अन्तर्गत आइतवार भएको पहिलो खेलमा जावलाखेल युथ क्लब विजयी भएको छ ।
दशरथ रंगशालामा भएको खेलमा जावलाखेलले फ्रेन्ड्स क्लबलाई २–१ ले पराजित गरेको हो । आत्मघाती गोलको उपहारबाट अग्रता लिएपनि त्यसलाई जोगाउन नसक्दा फ्रेन्ड्स क्लव छिमेकी क्लव जाउलाखेलसँग पराजय ब्यहोर्न बाध्य भयो ।
जावालाखेलका लागि उमेश थापा र राम थापाले गोल गर्दै टोलीको जित सुनिश्चित गरे । जितपछि ७ अंक जोडेको जावलाखेल पुछारबाट तेस्रो स्थानमा कायमै छ । हारसँगै १० अंक रहेको फ्रेन्ड्सले भने शीर्ष स्थानमा रहेको मनाङसँग अंक बराबरी गर्ने मौका गुमायो ।
