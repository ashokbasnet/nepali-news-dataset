ट्वान्टी ट्वान्टी विश्वकपः फाइनलमा भारत र श्रीलंका भिड्दै

चैत २३ – ट्वान्टी–ट्वान्टी विश्वकप क्रिकेटको उपाधिका लागि आइतबार भारत र श्रीलंका भिड्दैछन् । 
फाइनल खेल आइतबार बेलुकी पौने सात बजे बंगलादेशको शेरे बाङ्ला स्टेडियम मिरपुरमा हुनेछ । भारत महेन्द्रसिंह धोनीको नेतृत्वमा मैदान उत्रिनेछ भने श्रीलंकाको नेतृत्व लासिथ मालिंगाले गर्नेछन् ।
भारतले सन् २००७ को विजेता हो भने श्रीलंका सन् २००९ र १२ को उपविजेता हो । श्रीलंकाका कुमार संगाकारा र महेला जयावद्र्धनेको यो अन्तिम ट्वान्टी–ट्वान्टी क्रिकेट हुनेछ । यो खेलपछि उनीहरुले ट्वान्टी–ट्वान्टी क्रिकेटबाट सन्यास लिनेछन् ।
ट्वान्टी–ट्वान्टी विश्वकप क्रिकेट अघि बंगलादेशमै भएको एशिया कपमा भारत श्रीलंकासँग पराजित भएको थियो । फाइनल पुग्न भारतले सबै पाँच खेल जितेको छ भने श्रीलंकाले एउटा खेलमा हार बेहोरेको थियो । फाइनल खेल निकै रोमाञ्चक हुने अपेक्षा गरिएको छ ।
