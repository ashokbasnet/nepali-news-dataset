नेपाल भर्सेस केन्याः केन्याको ३ विकेट गयो

काठमाडौं, फागुन ३० – आइसिसी विश्व क्रिकेट लिग च्याम्पियसिपमा केन्यासँगको दोस्रो खेलमा नेपालले बलिङ गरिरहेको छ । नेपालले केन्याको तीन विकेट लिएको छ । सन्दिप लामिछानेले तेस्रो विकेट लिएका हुन् ।  सन्दिपले ४८ रन बनाएका केन्याका कोलिन्स ओबुयालाई आउट गरेका हुन् । 
यसअघि मेहबुब आलमले दुई विकेट लिएका थिए । केन्याले तीन विकेटको क्षतिमा ९३ रन बनाएको छ । 
शनिबार ५ विकेटले पराजित हुँदै २ अंक गुमाएको नेपाल सोमबार फेरि केन्यासँग खेलिरहेको हो । सोमबार मौसम सफा भएकाले ५० ओभरकै खेल हुनेछ । सोमबार पनि नियमित कप्तान पारस खड्का खेलको छैनन् ।
नेपाली टोली ज्ञानेन्द्र मल्लको कप्तानीमा मैदानमा छ । केही दिन अघि पेटको शल्यक्रिया गरेका पारसको स्वास्थ्य अवस्था पूर्णतया फिट भइनसकेकाले केन्यासँगको पहिलो खेलमा पनि उनी खेलेका थिएनन् । शनिबारको खेल हारेपछि प्रतियोगिताको शीर्ष ४ मा रहने गणितीय सम्भावना मात्र बाँकी छ ।
