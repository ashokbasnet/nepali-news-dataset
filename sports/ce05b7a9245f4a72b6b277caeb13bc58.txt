सिमरा गोल्ड कप : फाइनलमा हिमालयन र मनाङ भिड्ने

बारा, फागुन ३ - चौथो सिमरा गोल्डकप फुटवलको उपाधिका लागि हिमालयन शेर्पा र मनाङ मर्स्याङदी क्वल भिड्ने भएका छन् । 

दोश्रो सेमिफाइनलमा विहीवार संकटा क्लवलाई हराउँदै हिमालयनले मनाङसंगको उपाधि भिडन्त पक्का गरेको हो ।

सिमरा रंगशालामा हिमालयनले संकटालाई अतिरिक्त समयमा २–१ ले हराएको हो । निर्धारित ९० मिनेटको समय १–१ गोलको बराबरीमा सकिएपछि खेल अतिरिक्त समयमा धकेलिएको हो । अतिरिक्त समयका समयमा गणेश खड्काले हिमालयका लागि निर्णायक गोल गरे ।

धिरज तामाङ्गको गोलमा हिमालयनले अग्रता लिएको खेलमा संकटाका उद्वहादुर गुरुङ्गले बराबरी गोल फर्काएका थिए । फाइनल खेल शनिवार हुने छ ।
