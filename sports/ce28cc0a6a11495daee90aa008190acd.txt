एसियाली पारा तेक्वान्दोमा सहभागी हुने खेलाडीको विदाई

काठमाडौं, चैत ३० –  ताइवानमा बैशाख ४ गतेदेखि हुने प्रथम एशियाली पारा तेक्वान्दो च्याम्पियनसिपमा सहभागी हुने नेपाली खेलाडी तथा पदाधिकारी त्यसतर्फ गएका छन् ।
राष्ट्रिय खेलकुद परिषदमा एक समारोहबीच ४ सदस्यीय टोलीलाई युवा तथा खेलकुद मन्त्री पुरुषोत्तम पौडेलले विदाइ गर्नुभयो । विदाइ गरिएकाहरुमा खेलाडीहरुमा हिरामणि अधिकारी, अरुण शाक्य र यादव कुँवर तथा नेपाल तेक्वान्दो संघका सदस्य कासिम मियाँ रहेका छन् । 
प्रतियोगितामा नेपाली सेनाका अधिकारीले के ४३ विधा (दुवै हातको अपाङ्गता) अन्तर्गत ७५ केजी मुनीमा प्रतिस्पर्धा गर्नेछन् भने शाक्यले के ४४ विधा (एक हातको अपाङ्गता) अन्तर्गत ७५ केजी मुनीमा प्रतिस्पर्धा गर्नेछन ।
