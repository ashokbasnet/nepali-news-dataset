विश्व नम्बर १ फेडेर युएस ओपन टेनिसको चौथो चरणमा

भदौ १७ - विश्व नम्बर १ रोजर फेडेरर युएस ओपन टेनिसको चौथो चरणमा प्रवेश गरेका छन् । स्वीस फेडेररले स्पेनी फर्नान्डो भर्डेस्कोलाई ६–३, ६–४ र ६–४ ले पराजित गर्दै अन्तिम १६ मा स्थान सुरक्षित गरेका हुन् । यस्तै तेश्रो वरियताका एन्डी मर्रे पनि स्पेनी फेलिसियानो लोपेजलाई हराउँदै चौथो चरणमा प्रवेश गरे ।

 

पुरुष एकलतर्फ मर्डी फिश, निकोलास अल्माग्रो, मिलोस राओनिक र मारिन किलिक पनि अघिल्लो चरण प्रवेश गरे ।

यस्तै महिला एकलतर्फ दोश्रो वरियताकी एज्न्एिस्का राडवान्स्का सर्वियाली यलेना यान्कोभिकलाई हराउँदै चौथो चरणमा पुगिन् । अमेरिकी सेरेना विलियम्सले रसियन एकतेरिना माकारोभालाई हराईन् । यस्तै, सर्बियाकी अन्ना ईभानोभिक, ईटलीकी रोबर्टा भिन्सी र जर्मनीकी एन्गेलिक कार्बरले पनि अन्तिम १६ मा स्थान सुरक्षित गरेका छन् । डोमिनिका सिबुल्कोभा र मारिया किरिलेन्को भने प्रतियोगिताबाट बाहिरिएका छन् ।
