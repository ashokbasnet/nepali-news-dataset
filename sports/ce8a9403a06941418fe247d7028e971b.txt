मोरङलाई हराउँदै संकटा एन्फा कपको सेमिफाइनलमा

काठमाडौं, भदौ २० - मोरङ फुटबल क्लवलाई हराउँदै संकटा क्लव एन्फा कप फुटबल प्रतियोगिताको सेमिफाइनलमा पुगेको छ ।
दशरथ रंगशालामा भएको खेलमा मोरङलाई १–० ले हराउँदै संकटा अन्तिम ४ मा पुगेको हो ।
संकटालाई जिताउन खेलको एक मात्र गोल वर्षात गुरुङले खेलको ५१ औं मिनेटमा गरे ।
संकटाले अब फाइनल प्रवेशका लागि २३ गते नेपाल आर्मीसँग खेल्ने छ । २२ गते हुने अर्को सेमिफाइनलमा भने झापा फुटबल क्लव र सशस्त्र प्रहरीको एपिएफ क्लवले खेल्ने छन् । यो प्रतियोगिताको विजेताले १० लाख रुपैयाँ पुरस्कार पाउने छ ।
