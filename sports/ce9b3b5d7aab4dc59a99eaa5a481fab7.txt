मेस्सीले लिए अन्तर्राष्ट्रिय फुटबलबाट सन्यास

असार १३ – अर्जेन्टिनाका कप्तान लियोनल मेस्सीले अन्तर्राष्ट्रिय फुटबलबाट सन्यासको घोषणा गरेका छन् । सोमबार बिहान अमेरिकाको न्युजर्सीमा भएको कोपा अमेरिका फुटबलको फाइनलमा पेनाल्टीमा गोल गर्न नसकेका मेस्सीले अब राष्ट्रिय टिमबाट नखेल्ने घोषणा गरेका हुन् । फाइनलमा चिलीसँग टाइब्रेकरमा पराजित भएपछि मेस्सीले भने ‘मेरा लागि राष्ट्रिय टिमको काम सकियो । मैले गर्न सक्ने जति गरेँ, च्याम्पियन हुन नसक्नु निकै पीडादायक हुन्छ ।’ २९ वर्षका मेस्सीले अर्जेन्टिनाको टिमबाट एक सय १२ वटा अन्तर्राष्ट्रिय खेल खेलेका छन् । उनीले सन् २००५ मा राष्ट्रिय टिममा डेब्यु गरेका थिए । मेस्सीले विश्वकपमा एक पटक तथा कोपा अमेरिकामा दुई पटक टिमलाई फाइनलसम्म पु¥याए । तर उपाधि भने जित्न सकेनन् । सोमबार बिहान भएको खेलमा मेस्सीले पेनाल्टीमा गोल गर्न नसकेनन्, चिलीले ४–२ ले विजयी भयो । मेस्सीले राष्ट्रिय टिमबाट सन् २००८ को बेइजिङ ओलम्पिकमा स्वर्ण पदह जित्नु बाहेक अरु महत्वपूर्ण उपाधि जित्न सकेका छैनन् ।सन् २००५ मा हंगेरीसँगको खेलबाट राष्ट्रिय टिममा डेब्यु गरेका मेस्सीले एक सय १३ खेलमा ५५ गोल गरेका छन् । उनी अर्जेन्टिनाको राष्ट्रिय टिमबाट सबै भन्दा धेरै गोल गर्ने खेलाडी हुन् ।  मेस्सीले सन् २००७, २०१५ र २०१६ मा कोपा अमेरिकाको फाइनलमा खेले भने सन् २०१४ को ब्राजिल विश्वकपमा पनि मेस्सीको नेतृत्वमा अर्जेन्टिना फाइनलमा पुगेको थियो । 
– एजेन्सीको सहयोगमा
