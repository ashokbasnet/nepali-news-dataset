मेस्सी कसका बिग फ्यान ?

चैत १० – बार्सिलोना यो सिजन अहिले दोस्रो स्थानमा छ र उपाधि होडमा शीर्ष स्थानको रियल मड्रिडलाई टक्कर दिइरहेको छ । बार्सिलोनाको प्रदर्शनमा स्टार स्ट्राइकर लियोनल मेस्सीको मुख्य भूमिका रहने गरेको छ । बार्सिलोनाले उनीसँग नयाँ सम्झौताको तयारी गरेको छ । मेस्सी भने नयाँ सम्झौताअघि केही नयाँ खेलाडी ल्याउनु पर्ने र क्लबका केही खेलाडीलाई बेच्नु पर्ने पक्षमा रहेको स्पेनिस पत्रिका डाएरियो गोलले जनाएको छ । मेस्सीले मोनाकोका स्ट्राइरक केलिएन एमबाप्पे र बेर्नार्डो सिल्भालाई अनुसन्धन गर्न बार्सिलोनालाई सुझाव दिएको जनाइएको छ । मेस्सी एमबाप्पेका ठूला फ्यान हुन् । यस्तै बोरुसिया डर्टमुण्डका ओस्माने डेम्बेले पनि मेस्सीको लिस्टमा रहेको जनाइएको छ । यस्तै क्लबको राइट–ब्याक पक्ष सुधारका लागि आर्सनलका अर्जेन्टिनी खेलाडी हेक्टर बेल्लेरिनलाई अनुबन्ध गर्न मेस्सीले सुझाव दिएको उल्लेख छ । मेस्सीले क्लबमा रहेका आन्द्रे गोमेज, पाको अलकेसर र अ्रडा तुरानलाई बेच्न क्लबलाई सुझाव दिएको उल्लेख गरिएको छ ।
