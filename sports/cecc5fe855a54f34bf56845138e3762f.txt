बुढा सुब्बा गोल्ड कप : सहाराले धरानलाई हरायो

काठमाडौं, चैत २० – बुढा सुब्बा गोल्डकप फुटबलको उपाधिका लागि अफ्रिकन युनाइटेड र सहारा क्लब भिड्ने भएका छन् ।
विहीबार भएको दोस्रो सेमिफाइनलमा धरान फुटबल क्लबलाई सडन डेथमा हराउँदै सहाराले अफ्रिकन युनाइटेडसँगको भेट पक्का गरेको हो ।
निकै प्रतिस्पर्धात्मक खेलको निर्धारित तथा अतिरिक्त समयमा दुवै टोलीले १–१ को बराबरीमा सकिएपछि खेल सडन डेथमा पुगेको हो । सडन डेथमा धरानका संदीप राई गोल गर्नबाट चुके । उनको प्रहार सहाराका गोलकिपर रोके । फाइनल शनिबार हुनेछ ।
