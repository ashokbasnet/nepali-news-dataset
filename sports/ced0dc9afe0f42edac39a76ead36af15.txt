भ्यालेन्सिया एथ्लेटिको मड्रिड भन्दा एक अंकले मात्रै पछि

वैशाख १ – स्पेनिस ला लिगा फुटबलमा भ्यालेन्सिया विजयी भएको छ । सोमबार राति भएको खेलमा भ्यालेन्सियाले लेभान्टेलाई ३–० ले पराजित गरेको हो । १६ औं मिनेटमा पाको अल्केसरले गोल गर्दै भ्यालेन्सियालाई सुरुवाती अग्रता दिलाए । ३६ औं मिनेटमा सोफियान फेगुलीले गोल गर्दै अग्रता दोब्बर पारे ।
पहिलो हाफमा २–० अग्रता लिएको भ्यालेन्सियाका लागि खेलको इन्जुरी समयमा नेग्रेडोले गोल गर्दै ३–० को जित दिलाए । जितपछि चौंथो स्थानको भ्यालेन्सियाको ३१ खेलबाट ६५ अंक भएको छ र उ तेस्रो स्थानको एथ्लेटिको मड्रिड भन्दा एक अंकले मात्रै पछि छ । ३१ खेलबाट २८ अंक मात्र जोडेको लेभान्टे पुछारबाट तेस्रो स्थानमा छ ।
– एजेन्सीको सहयोगमा
