मुम्वाराले जिताए सैनिकलाई

मोरङ जेठ १ झापाको सैनिक युथ क्लव मोरङमा चलिरहेको प्रथम मदन भण्डारी स्मृति गोल्ड कपको फाईनलमा प्रवेश गरेको छ । झापाकै धुब्रतारा स्पोटिङ क्लबलाई २–१ गोलको अन्तरले पराजित गर्दै सैनिक युथले फाइनलको यात्रा तय गरेको हो ।

 

सैनिकलाई फाइनलमा पुर्याउन अफ्रिकी मूलुक खेलाडी क्यास्ट्रो मुम्बाराले निर्णायक गोल गरेका थिए ।  पहिलो हाफको ३९ औ मिनेटमा सैनिकका नरेन लिम्बुले गोल गरी टिमलाई अग्रता दिलाएपनि दोश्रो हाफको सुरुमै धुब्रताराले पारस लिम्बुको गोलमा खेललाई बरावरीमा ल्याएको थियो ।

तर दोस्रो हाफको १० औ मिनेटमा क्यास्ट्रोले गोल गर्दै बुधबार हुने झापाको मुनाल क्लबसँगको फाइनल भिडन्त पक्का गरेका थिए । मदन भण्डारी स्मृति प्रतिष्ठान उर्लाबारीको आयोजनामा भइरहेको प्रतियोगिताका बिजयीले ५० हजार नगद सहित ट्रफी, मेडल र प्रमाणपत्र हात पार्ने छ ।
