अन्नपूर्ण ब्याडमिन्टन एन्ड्रियू र भवानीको सफल सुरुआत

काठमाडौं, असोज १ -  टिम क्वेस्टका एन्ड्रियु दाहाल र आङदेम्बे कन्स्ट्रक्सनका भवानी आङदेम्बेले अन्नपूर्ण कर्पोरेट आमन्त्रण ब्याडमिन्टन प्रतियोगिताको मेन्स सिंगल्स ब्लुमा विजयी सुरुआत गरेका छन् ।
त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा भएको खेलमा एन्ड्रियुले अप्काका फालगुन बेनर्जीलाई २१–१० र २१–७ तथा भवानीले एभरेष्ट बैंकका रन्जन खड्कालाई २१–१३ र २१–८ को सोझो सेटमा पराजित गरे ।
नेपाल न्युज नेटवर्क इन्टरनेसनल प्रालि र काठमाडौं जिल्ला ब्याडमिन्टन संघद्वारा संयुक्त आयोजित प्रतियोगिताको सोही स्पर्धाको अन्य खेलमा क्लिन इनर्जीका बद्री कार्कीले सेन्चुरी बैंकका राजिव बोगटीलाई २१–११ र २४–२२, काबेली टुर एन्ड ट्राभलका सन्तोष मोक्तानले मेरो जबका रविन्द्र गुरुङलाई २१–९ र २१–१२ ले हराए ।
यसैगरी हिमालयन बैंकका सुरजबहादुर सिंहले डिस मिडियाका विशाल सुवेदीलाई २१–१२ र २१–८, टीयूका खेमराज भट्टले एनडिइपीका रोविन श्रेष्ठलाई २१–५ र २१–६, एटलस कार्गोका देवोजित मुखर्जीले बैंक अफ काठमाडौंका प्रशान्त श्रेष्ठलाई २१–१८ र २१–१६, कन्टिनेन्टल ट्रेडिङका निर्मल निरौलाले क्लिन इनर्जीका सुरेन्द्र महर्जनलाई २१–९ र २१–१४ ले पराजित गरे ।
यस्तै सेन्चुरी बैंकका गणेशप्रसाद शर्माले नबिल बैंकका अनिल जोशीलाई २१–१८ र २१–१९, वाग्लुङ उद्योगका उमेशराज भण्डारीले सिभिल एभिएसनका मोहनराज शाहीलाई २१–१६, १८–२१ र २१–११ तथा निम्बसका ज्ञानेन्द्र पौडेलले एभरेष्टका सन्तोष भट्टराईलाई २१–१०, २०–२२ र २१–१९ ले हराए । कास्की फाइनान्सका विशाल खड्काले सिल्वर सिटीका सुरेन्द्र श्रेष्ठबाट वाक ओभर पाए ।
ब्लु डबल्सतर्फ एभरेष्टका दीपक महर्जन र प्रभाकर बस्नेतको जोडीले एनएनएनका विकास श्रेष्ठ र प्रभात रिमालको जोडीलाई २१–१८ र २१–१९, एपिएफका रत्न पोखरेल र अशोक शाक्यको जोडीले ज्वाइन मिडिया हाउस प्रालिका साजन श्रेष्ठ र प्रभात बस्नेतको जोडीलाई २१–८ र २१–१४ ले हराएको छ ।
यस्तै अर्को खेलमा सगरमाथा इन्सोरेन्सका नरेश श्रेष्ठ र भरत अधिकारीको जोडीले पञ्चकन्याका समिरराज सत्याल र महेश नेपालको जोडीलाई २१–१६ र २१–१६, टियूका गंगाराम महर्जन र खेमराज भट्टको जोडीले डिस मिडियाका विकास शर्मा र आदित्य भट्टराईको जोडीलाई २१–८ र २१–८ ले हरायो ।
बैंक अफ काठमाडौंका मदन गौतम र अरुण श्रेष्ठको जोडीले आप्काका सुनील भट्टराई र सन्देश कट्वालको जोडीलाई २१–७ र २१–११ तथा यूटिसीका हेमन्त अग्रवाल र हरिओम गुप्ताको जोडीले एभरेष्टका सन्तोष श्रेष्ठ र राजन खड्काको जोडीलाई २१–१५ र २१–११ को सेटमा हराउदै पहिलो चरण पार गरे । ग्रिन वल्र्डका पदमबहादुर राणा र श्याम पराजुलीको जोडीले प्राइम लाइफका केशव अधिकारी र रेस्टा झाको जोडीबाट वाक ओभर पाए ।
नेपाल न्युज नेटवर्क इन्टरनेसनल प्रालिको आयोजनामा असोज ५ गतेसम्म चल्ने प्रतियोगितामा १ सय ७८ प्रतिस्पर्धी सहभागी छन् ।
