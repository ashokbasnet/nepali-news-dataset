कप्तानको आलोचना गर्दा १ हजार ५० डलर जरिबाना

कात्तिक ४ – पाकिस्तान क्रिकेट कन्ट्रोल बोर्ड पीसीबीले कप्तान मोहम्मद हाफीजको आलोचना गरेकोमा अलराउण्डर अब्दूल रज्जाकलाई जरिवाना गरेको छ । माफी मागेपनि पीसीबीले रज्जाकलाई १ हजार ५० डलर जरिवाना गरेको हो ।

 

ट्वान्टी–ट्वान्टी विश्वकप क्रिकेटको एउटा मात्रै खेलमा आफूलाई चयन गरेको र हाफीजकै कारण आफूले खेल्न नपाएको भन्दै रज्जाकले कप्तान हाफीजको आलोचना गरेका थिए ।

कप्तानप्रति आक्रोशित भएपछि पीसीबीले रज्जाकसँग स्पष्टीकरण मागेको थियो र पछि उनले गल्ती स्वीकार्दै माफी मागेका थिए । कप्तान हाफीजले टीम व्यवस्थापनले निर्णय गरेको र त्यसमा आफ्नो कुनै हात नरहेको बताएका छन् ।
