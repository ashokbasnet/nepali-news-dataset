शिरीषद्वारा राष्ट्रिय कीर्तिमान सुधार

मंसिर २७ - टर्कीको इस्तानबुलमा जारी ११ औं फिना विश्व पौडी च्याम्पियनसिपमा नेपाली पौडीवाज शिरीष गुरुङले नयाँ राष्ट्रिय कीर्तिमान कायम गरेका छन् ।

शिरीषले २ सय मिटर फ्रिस्टायलमा २ मिनेट १० दशमलव ०९ सेकेन्डको समय निकाल्दै आफ्नै नाममा रहेको कीर्तिमान सुधार गरेका टर्कीबाट नेपाल पौडी संघका महासचिव जगतमान श्रेष्ठले जानकारी दिएका छन् ।

 

यसअघि उनले २ सय मिटर फ्रिस्टायलमा काठमाडौंमा भएको दोश्रो एनएसए पौडीमा २ मिनेट १७ दशमलव १० सेकेन्डको कीर्तिमान बनाएका थिए ।
