कटिङले टुटाए विराट कोहलीको आइपिएल जित्ने सपना

जेठ १७ – इन्डियन प्रिमियर लिग आइपिएलको यो नवौं संस्करण पूर्व बेन कटिङको नाम धेरैलाई थाहा थिएन । तर आइतबार राति भएको आइपिएलको फाइनलमा कटिङले १५ बलमा नटआउट ३९ रन बनाएर हैदरावादलाई जिताउन तथा आफ्नो टिमलाई च्याम्पियन बनाउने रोयल च्यालेन्जर्स बैंग्लोरका कप्तान विराट कोहलीको सपना टुटाउन महत्वपूर्ण भूमिका खेले । अस्ट्रेलियाका क्रिकेटर कटिङले एम चिन्नास्वामी रंगशालमा भएको खेलमा चार छक्का र तीन चौकाको मद्दतमा टिमलाई जिताउन सम्झन लायक पारी खेले । विराट कोहलीले यो आइपिएलमा ३८ छक्का र कुल ९ सय ७३ रन बनाएर पनि टिमलाई जिताउन सकेनन् । कटिङले पारीको अन्तिम ओभरमा शेन वाटसनको बलमा तीन छक्का प्रहार गर्नु हैदरावादका लागि बरदान र बैंग्लोरका लागि अभिषाप सावित भयो । कटिङले अन्तिम ओभरमा २४ रन बनाए । कटिङले अन्तिम ओभरमा तीन छक्का प्रहार नगरेको भए हैदरावादले बैंग्लोरलाई ८ रनले हराउने थिएन । उनले ब्याटिङमा मात्रै राम्रो गरेका होइनन् । बलिङमा पनि चम्केका कटिङले ३८ बलमा ७६ रन बनाएका बैंग्लोरका क्रिस गेललाई आउट गराए । यस्तै उनले लोकेश साहुललाई मात्रै पाँच रनमा आउट गराए । पारीको अन्तिम ओभरको शानदार ब्याटिङ तथा टिम समस्यामा परेका बेला गरेको उत्कृष्ट बलिङले गर्दा कटिङ यो खेलका हिरो बने ।
– एजेन्सीको सहयोगमा
