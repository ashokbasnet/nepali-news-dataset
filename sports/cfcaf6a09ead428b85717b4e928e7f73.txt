मेस्सी हुवाइसँग जोडिए

काठमाडौं, चैत ९ – पाँच पटकसम्म फिफा बालोन डी’ओर जित्न सफल बार्सिलोनाका स्ट्राइकर लियोनल मेस्सी हुवाइको ग्लोबाल ब्राण्ड एम्बासडर बनेका छन् । अर्जेन्टाइनी स्ट्राइकर मेस्सीलाई स्मार्टफोन निर्माता कम्पनी हुवाइले ग्लोबाल ब्राण्ड एम्बासडर बनाएको हो । मेस्सी आफ्नो ब्राण्डमा जोडिएपछि अब कम्पनीको प्रचार प्रसार थप प्रभावकारी हुने आइसिटी तथा टेलिकम्युनिकेशन सोलुसन कम्पनी हुवाइले जनाएको छ । यसले विश्वभर रहेका मेस्सीका लाखौं समर्थकमा आफ्नो प्रभाव राम्रो पर्ने हुवाइको दाबी छ । हुवाइका उत्पादन अहिले विश्वका एक सय ७० देशमा उपलब्ध छ ।
