१० जनालाई रुपक स्मृति फुटबल पुरस्कार

ललितपुर, चैत २६ - यसवर्षको रुपक स्मृति पुरस्कारबाट दुई जना फुटवल खेलाडी ४ जना रेफ्री र ४ जना प्रशिक्षक पुरस्कृत भएका छन् ।

अखिल नेपाल फुटवल संघले एन्फा कम्लेक्स सातदोबाटोमा एक कार्यक्रम गरी उनीहरुलाई जनही १ लाख रुपैयाँ र यामाहा मोटरसाइकलले पुरस्कृत गरेको हो ।

पुरस्कृत हुने खेलाडीहरुमा महिला राष्ट्रिय टोलीकी कप्तान जमुना गुरुङ, राष्ट्रिय टोलीका पूर्व स्ट्राइकर सुरेन्द्र तामाङ छन् ।

त्यसैगरी रेफ्रीहरु सुरेन्द्र सिंखाकार, किरण गिरी, विनोद केसी र कल्पना शर्मा पनि पुरस्कृत भएका छन् ।

प्रशिक्षकहरु पदमकृष्ण श्रेष्ठ, शिवभक्त जोशी, भीम थापा र धनबहादुर बस्नेतले पनि रुपक स्मृति पुरस्कार पाएका छन् ।

राष्ट्रिय फुटवल टोलीका पूर्व कप्तान तथा रेफ्री स्व‍. रुपकराज शर्माको स्मृतिमा यो पुरस्कार स्थापना गरिएको छ ।

तस्विर : रुपक स्मृति पुरस्कारबाट सम्मानित फुटबल खेलाडी, प्रशिक्षक तथा रेफ्रिहरु एन्फा कम्लेक्स सातदोबाटोमा पुरस्कार पाएपछि सामुहिक तस्विर खिचाउँदै । तस्विर : विनोद ढकाल/उज्यालो
