अभ्यास खेलमा नेपाल आयरल्याण्डसँग पराजित

काठमाडौ, फागुन २९ – ट्वान्टी ट्वान्टी विश्वकपको पहिलो अभ्यास खेलमा नेपाल आयरल्याण्डसँग ५ विकेटले पराजित भएको छ ।
बुधबार राती भएको खेलमा नेपालले दिएको १ सय ३८ रनको लक्ष्य आयरल्याण्डले १९ दशमलब १ ओभरमा ५ विकेट गुमाएर भेट्टायो ।
टस हारेर पहिले ब्याटिङ गरेको नेपालले निर्धारित २० ओभरमा ७ विकेट गुमाएर १ सय ३७ रन बनायो । नेपालका लागि ज्ञानेन्द्र मल्लले ४७, कप्तान पारस खड्काले ३१, नरेश बुढाऐरले नटआउट १४ र सुवास खकुरेलले १० रन जोडे भने अरु ब्याट्सम्यानले दोहोरो अंकको स्कोर छुन सकेनन् । सागर पुन ६, विनोद भण्डारी ५, शरद भेषावकर ९, अविनाश कर्ण र शक्ति गौचनले नटआउट ५ रन जोडे ।
जवाफी ब्याटिङ गरेको आयरल्याण्डलाई जितका लागि अन्तिम २ ओभरमा १९ रन चाहिएको थियो । उसले १८ औं ओभरको अन्तिम २ वलमा लगातार छक्का र १९ औं ओभरको पहिलो बलमा चौका प्रहार गरेर जित सुनिश्चित गर्‍यो । नेपालका जितेन्द्र मुखियाले ३ र शक्ति गौचनले २ विकेट लिए । नेपालले शुक्रबार बंगलादेशमा नै युएईसँग अर्को तयारी खेल खेल्नेछ ।
