नेपाल यू–१९ एशिया कप क्रिकेटबाट बाहिरियो

काठमाडौं, पुस १४ - (अपडेट) नेपाल यू–१९ एशिया कप क्रिकेटबाट बाहिरिएको छ । प्रतियोगितामा लगातार २ खेलमा पराजित भएपछि नेपाल पहिलो चरणबाटै बाहिरिएको हो ।
दुवईमा आइतबार नेपाल भारतसँग ९ विकेटले पराजित भएको हो । १ सय ३७ रनको सामान्य लक्ष्य भारतले मात्रै २५ ओभर १ बलमा १ विकेट गुमाएर भेट्टायो । भारतका अखिल हर्वादकरले ७१ र विजय जोलले नटआउट ६१ रन बनाए ।
टस जितेर पहिले व्याटिङ्ग गरेको नेपाल ४४ ओभर ४ बलमा १ सय ३६ रनमै समेटिएको थियो ।  विभत्सु थापा ४७ र आरिफ शेख ४० रन बनाउनुबाहेक अरुले राम्रो प्रदर्शन गर्न सकेनन् ।
नेपालले अब अन्तिम खेल मंगलबार युएईसँग खेल्नेछ । जितसँगै भारतले भने अर्को चरण प्रवेशको संभावना बलियो बनाएको छ । सन् २००९ पछि नेपालले उमेर समूहमा उपाधी जित्न सकेको छैन ।
