संकटा पुग्यो सिमरा गोल्डकपको फाइनलमा, वियज युथ २-१ ले पराजित

काठमाडौं, माघ २६ – गएको संस्करणको विजेता हेटौडाको विजय युथ क्लबलाई हराउँदै काठमाडौंको संकटा क्लब आठौं सिमरा गोल्डकप फुटबलको फाइनलमा पुगेको छ । 
बाराको सिमरामा बुधबार भएको खेलमा पहिलो अग्रता लिए पनि त्यसलाई जोगाउन नसक्दा विजय युथ क्लब २–१ गोल अन्तरले पराजित भयो । 
राज पौडेलले खेल सकिन एक मिनेट बाँकी छँदा गोल गरेर संकटालाई जिताए । यसअघि बिमल राना मगरले विजय युथलाई अग्रता दिलाएको भए पनि अनिल गुरुङले खेल बराबरी गरेका थिए । बिहीबार हुने सेमिफाइलनमा त्रिभुवन आर्मी क्लब र हिमालयन शेर्पाबिच प्रतिस्पर्धा हुने छ ।
