हाम्रो जितले विश्व स्तब्ध

असार १४ – आइसल्याण्डका डिफेन्डर कारी आरनासनले युरोकप फुटबलको अन्तिम १६ मा इंग्ल्याण्डमाथिको जितले विश्व अचम्मित भएको बताएका छन् । सोमबार राति भएको खेलमा आइसल्याण्डले अप्रत्यासित रुपमा इंग्ल्याण्डलाई २–१ ले हराएको हो । आफूहरुको यो जितले विश्व नै अचम्मित र स्तब्ध भएको डिफेन्डर आरनासनले बताए । आइसल्याण्डले क्वाटरफाइनलमा फ्रान्ससँग खेल्नेछ । आरनासनले भने ‘हामीलाई आफूमाथि विश्वास थियो तर बाँकी विश्वलाई थिएन । तर हामीले प्रमाणित गरेर देखायौं ।’ उनले अघि भने ‘सबै कुरा राम्रो भयो । इंग्ल्याण्डले राम्रो अवसर सृजना गरे जस्तो हामीलाई लागेन । दोस्रो हाफमा हामी तनाव मुक्त थियौं ।’
– एजेन्सीको सहयोगमा
