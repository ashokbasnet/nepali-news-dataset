सी डिभिजन छनौटमा ९० टिम

काठमाडौं, जेठ १ - सहिद स्मारक सी डिभिजन छनौट फुटबल विहीवारदेखि सुरु हुने भएको छ ।
अखिल नेपाल फुटबल संघ एन्फाको बार्षिक कार्यक्रम अनुसार संचालन हुने सहिद स्मारक ‘सी’ डिभिजन छनौट प्रतियोगिताका खेल सानो गौचरणको खेल मैदानमा संचालन हुने छन् ।  
संघले छनौट प्रतियोगितामा सहभागी हुन खुल्ला रुपमा आह्वान गरे अनुरुप यसबर्ष  ९० वटा क्लवले आवेदन दिएको भन्दै एन्फाले ९० टिमबीच नै प्रतिस्पर्धा हुने जनाएको छ । 
सहभागी टिमलाई दुई समुहमा बिभाजित गरी नकआउटको आधारमा खेल खेलाई बिजयी हुने एक टिमलाई यसै बर्ष संचालन हुने शहिद स्मारक सी डिभिजन लिगमा सहभागी गराइने छ ।
उदघाटन खेलमा विहीवार भक्तपुर फुटबल क्लब र नागेश्वरी छम्डोल क्लब बिच सानो गौचरणको खेल मैदानमा बिहान साढे ११ बजे प्रतिस्पर्धा हुने छ ।
