न्युजिल्याण्ड भर्सेस भारत : भारत २७६ रनले अघि

असोज २४ – न्युजिल्याण्डसँगको तेस्रो तथा अन्तिम टेस्ट क्रिकेटमा भारतले दुई ७६ रनको अग्रता लिएको छ । न्युजिल्याण्डले पहिलो पारीमा सबै विकेट गुमाएर दुई ९९ सय रन बनाएपछि भारतले सोमबार दोस्रो पारीको खेल सुरु गरेकोमा दिनको खेल सकिँदा बिना विकेटको क्षतिमा १८ रन बनाएको छ । पहिलो पारीमा पाँच सय ५७ रनको विशाल योगफल बनाएको भारतले न्युजिल्याण्डलाई भने दुई ९९ रनमा अलआउट गरायो । भारतका रविचन्द्रन आश्विनले ६ तथा रविन्द्र जडेजाले दुई विकेट लिए । पहिलो पारीमा न्युजिल्याण्डका मार्टिन गुप्टिलले ७२, जेम्स निशामले ७१ तथा टम लाट्हमले ५३ रन बनाए । भारतले पहिलो पारीमा कप्तान विराट कोहलीको दुई सय ११ तथा अजिन्क्या राहनेको एक सय ८८ रनको मद्दतमा पाँच विकेटको क्षतिमा पाँच सय ५७ रन बनाएर पारी घोषणा गरेको थियो । तीन टेस्टको श्रृँखला भारतले यसअघि नै २–० ले आफ्नो पक्षमा पारेको छ ।
