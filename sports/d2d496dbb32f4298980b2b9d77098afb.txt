नेपालको इटाली माथि ठूलो अन्तरको जित

बैशाख २१ - विश्व क्रिकेट लिग डिभिजन थ्री अन्तर्गत समूह चरणको अन्तिम खेलमा नेपालले ईटालीलाई ८ विकेटले हराएको छ । बर्मुडाको सेन्ट डेभिडमा नेपालले टस जितेर फिल्डिङ रोजेपछि इटालीले पहिलो ब्याटिङ गर्दै खडा गरेको १२८ रनको लक्ष्य नेपालले १४.५ ओभर खेलेर २ विकेटको क्षतिमा पूरा गर्यो ।
बसन्त रेग्मी र राहुल बिश्वकर्माले ३-३ विकेट लिएपछि नेपालले इटालीलाई सस्तैमा समेटेको थियो । नेपालका तर्फबाट सुवास खकुरेल ४७ रन र कप्तान पारस खड्का २२ रन बनाएर आउट भए । प्रदीप एरी र ज्ञानेन्द्र मल्लले ४२ र १० रनको योगदान गरे ।
खेलको पूरा स्कोरकार्ड हेर्नका लागि यहाँ क्लिक गर्नुहोला ।
अहिले भइरहेको अर्को खेलमा अमेरिका बर्मुडासँग हारे नेपालको डिभिजन टूमा उक्लन सक्नेछ ।
अहिले नै भइरहेको अर्को खेलमा ओमानसँग खेलिरहेको युगान्डा सबै खेल जितेर डिभिजन दुईमा उक्लिसकेको छ ।
