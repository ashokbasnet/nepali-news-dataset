जोकोविच हारे, मुर्रेलाई विश्व नम्बर एक बन्न एक जितको खाँचो

कात्तिक २० – विश्व नम्बर एक नोभाक जोकोविच पेरिस मास्टर्स कप टेनिसको क्वाटर फाइनलबाटै बाहिरिएका छन् । जोकोविच क्वाटर फाइनलमा मारिन सिलिकसँग ६–४ र ७–६ को सेटमा पराजित भएका हुन् । हारसँगै जोकोविचको विश्व नम्बर एक बरियता गुम्ने खतरा छ । जोकोविचका लागि विश्व नम्बर एक रहिरन सेमिफाइनलमा पुग्नु आवश्यक थियो । अब विश्व नम्बर दुई बेलायती एण्डी मुर्रे विश्व नम्बर एक बन्ने सम्भावना बलियो भएको छ । मुर्रे चेक गणतन्त्रका थोमस बर्डिचलाई ७–६ र ७–५ को सेटमा हराएर सेमिफाइनलमा पुगेका छन् । सेमिफाइनलमा क्यानडाका मिलोस राओनिकलाई हराउन सके मुर्रे विश्व नम्बर एक हुनेछन् ।
