​न्युजिल्याण्डका लागि वर्षा बाधक

जेठ १९ – ईंग्ल्याण्ड विरुद्धको दोश्रो टेष्टमा उत्कृष्ट प्रदर्शन गरेको न्युजिल्याण्डका लागि वर्षा बाधक बनेको छ । बलिङ र ब्याटिङ दुवैमा उत्कृष्ट प्रदर्शन गर्दै न्युजिल्याण्डले खेलको चौथो दिन ईंग्ल्याण्डलाई जितका लागि ४ सय ५५ रनको विजयी लक्ष्य दिएको थियो ।
तर चौथो दिन ईंग्ल्याण्डले ब्याटिङ थाले लगत्तै वर्षाले खेल अबरुद्ध भएपछि न्युजिल्याण्डको जितको संभावना कमजोर बनेको छ । टस हारेर पहिले ब्याटिङ गरेको न्युजिल्याण्डले पहिलो इनिङमा ३ सय ५० रन बनाउदै अल आउट भएका थियो । तर पहिलो इनिङमा ईंग्ल्याण्डको उत्कृष्ट सुरुवात गरेपनि न्युजिल्याण्डका बलरले इग्ल्याण्डलाई पनि ३ सय ५० रनमै रोकेका थिए । पहिलो इनिङमा न्युजिल्याण्डका लुक रुन्कीले ८८ र टोम लाथमले ८४ रनको पारि खेलेका थिए । ईंग्ल्याण्डका स्टुवार्ड वोर्डले ५ विकेट लिए । यता ईंग्ल्याण्डले पहिलो इनिङमा ३ सय ५० रननै बनाउँदा एडम ल्याथले १ सय ७,  कप्तान एलेस्टर कुकले ७५ र स्टुवार्ड वोर्डले ४६ रन बनाए । 
पहिलो इनिङमा अग्रता लिन नपाएको न्युजिल्याण्डले दोश्रो इनिङमा भने खराव सुरुवातका बाबजुत मध्यक्रम तथा पुछारका ब्याट्सम्यानले उत्कृष्ट प्रदर्शन गरेपछि ८ विकेट गुमाउदै ४ सय ५४ रन बनाउँदा इनिङ समाप्त भएको घोषणा गर्यो । न्युजिल्याण्डका लागि दोश्रो इनिङमा वि जे वाडलिङले १ सय २० मार्क क्राइगले ५८ र कप्तान ब्रेण्डम म्याकुलमले ५५ रनको पारि खेले । ईंग्ल्याण्डका मार्क उडले ३ तथा स्टुवार्ड बोर्ड र जेम्स एण्डरसनले समान २ विकेट लिए । जवाफमा ४ सय ५४ रनको लक्ष्य लिएर मैदानमा उत्रिएको ईंग्ल्याण्डले खेलको चौथो दिन १३ ओभरमा विना क्षति ४४ रन बनाउँदा खेल वर्षाले अबरुद्ध भएको थियो । क्रिजमा एडम ल्याथ २४ रन बनाएर खेलिरहेका छन् भने उनलाई कप्तान एलेस्टर कुकले १८ रन बनाएर साथ दिइरहेका छन्  । वर्षाले चौथो दिनको खेल रोकिएसँगै न्युजिल्याण्डको जितको संभावना कमजोर बनेको छ । अब पाँचौ दिन न्युजिल्याण्डलाई जितका लागि १० विकेट लिनुपर्ने हुन्छ भने ईंग्ल्याण्डलाई ४ सय ११ रन बनाउनुपर्नेछ । २ खेलको टेष्ट श्रृँखलामा ईंग्ल्याण्ड १–० ले अघि छ ।
