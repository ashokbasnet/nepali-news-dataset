​यु–१९ विश्वकप क्रिकेटमा नेपालको पहिलो खेल न्युजिल्याण्डसँग

काठमाडौं, मंसिर २१ - बंगलादेशमा हुने १९ वर्ष मुनिको विश्वकपमा नेपाल समूहका पहिलो खेल न्युजिल्याण्डसँग खेल्ने भएको छ ।
अन्तर्राष्ट्रिय क्रिकेट परिषद आइसिसीले ढाकामा सार्वजनिक गरेको खेल तालिका अनुसार भारत, अष्ट्रेलिया र न्युजिल्याण्ड रहेको समूह डीमा रहेको नेपालको दोश्रो खेल भने अष्ट्रलियासँग छ ।
यस्तै तेश्रो खेलमा नेपालले भारतसित प्रतिस्पर्धा गर्ने छ । नेपाल र भारतबिचको खेल भने टेलिभिजनमा प्रत्यक्ष प्रसारण पनि हुने आइसिसीले जनाएको छ । प्रतियोगिताका अघि नेपालले पाकिस्तान र श्रीलंकासँग अभ्यास खेल पनि खेल्ने छ । 
प्रतियोगितामा छनौट भएका सबै १६ टिमलाई ४ समूहमा बाँडिएको छ । समूह चरणका विजेता र उपविजेता सुपर लिगमा पुग्ने छन् ।  समूह चरणका खेलपछि पुछारमा रहने ८ टिमबिच भने प्लेट च्याम्पियनसिपका लागि प्रतिस्पर्धा हुने छ । यो प्रतियोगिताका लागि नेपाली टिम अहिले बन्द प्रशिक्षणमा छ । 
नेपाल रहेको समूहको खेल तालिका
