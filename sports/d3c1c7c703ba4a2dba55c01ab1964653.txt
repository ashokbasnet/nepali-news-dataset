२५ हजार अट्ने रंगशालामा ४० हजार दर्शक

चैत १४ – नाइजेरियाको एक रंगशालामा क्षमता भन्दा झण्डै दोब्बर दर्शकले खेल हेरेका छन् । आउँदो वर्ष हुने अफ्रिका कप अफ नेशन्सको छनौट चरण अन्तर्गत नाइजेरिया र इजिप्टबिचको खेल २५ हजारको क्षमता भएको रंगशालामा ४० हजार दर्शकले हेरेका हुन् । कादुना राज्यको अहमदु बेलो रंगशालमा दर्शकलाई निशुल्क खेल हेर्न दिइएको थियो । रंगशालका भरी खच्चाखच दर्शक थिए । यस्तै टावर तथा पर्खाल पनि दर्शले भरिएका थिए । यो खेलमा नाइजेरिया र इजिप्टले १–१ को बराबरी खेले । वारी वल्वेसको गोलबाट नाइजेरियाले सुरुवाती अग्रता लिएको थियो । तर खेलको अन्तिम तिर मोहमद सालहले इजिप्टका लागि बराबरी गोल फर्काए । रंगशालमा दर्शकको उपस्थिती धेरै भएकाले भिड नियन्त्रणका लागि प्रहरी खटिएका थिए । 
– एजेन्सीको सहयोगमा
