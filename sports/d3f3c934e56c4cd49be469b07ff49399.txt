बुढा सुब्बा गोल्ड कप : आयोजक धरान सेमिफाइनलमा

धरान, चैत २४ - सुनसरीको धरानमा शनिवारदेखि शुरु भएको बुढासुव्वा गोल्डकप फुटबल प्रतियोगिताको उद्घाटन खेलमा आयोजक धरान फुटबल क्लब बिजयी भएको छ ।

सिएफसी भुटानलाई २–१ ले हराउँदै आयोजक धरान सेमिफाइनलमा पुगेको छ । धरानका लागि प्रकाश बुढाथोकीले खेलको शुरुवातमै आप्mनो टिमका लागि गोल गरे ।

पहिलो हाफको अन्त्य तिर सिएफसीका लागि सोरङ्गले पेनाल्टी मार्फत बराबरी गोल गरे । दोस्रो हाफमा आयोजकका लागि विदेशी खेलाडी सेगनले विजयी गोल गरे । आइतवारको खेल सहारा फुटबल क्लब पोखरा र थ्री स्टार क्लबबीच हुने छ ।

प्रतियोगितामा नेपालका ६ र भुटान र हङकङका एक–एक क्लब सहभागि हुने आयोजकले जनाएको छ ।

धरान फुटबल क्लबको आयोजनामा भएको प्रतियोगिताको बिजेताले तीन लाख ७५ हजार रुपैयाँ पाउने आयोजक क्लबका अध्यक्ष किशोर राईले जानकारी दिए ।
