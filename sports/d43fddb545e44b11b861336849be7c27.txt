लगातार पाँचौं पटक जित्यो युभेन्टसले उपाधि

वैशाख १४ – युभेन्टसले लगातार पाँचौं पटक इटालियन सिरी ए फुटबलको उपाधि जितेको छ । सोमबार राति भएको खेलमा दोस्रो स्थानको नापोली रोमासँग १–० ले पराजित भएपछि लिगका तीन खेल बाँकी हुँदा नै युभेन्टसले उपाधि पक्का गरेको हो । युभेन्टसले आइतबार राति भएको खेलमा फियोरेन्टिनालाई २–१ ले हराएको थियो । नापोलीले सोमबार राति भएको खेलमा रोमालाई हराउन सकेको भए उसको उपाधि दाबेदारी कायम रहन्थ्यो । तीन खेल बाँकी हुँदा युभेन्टसको ८५ तथा नापोलीको ७३ अंक छ । अब तीनै खेलमा युभेन्टस पराजित भएर नापोली तीनै खेलमा विजयी भएपनि उपाधि युभेन्टसकै पोल्टामा पर्ने छ । नापोलीलाई उपाधि होडबाट बाहि¥याउन रोमाका राजेना इंग्लोलानले ८९ औं मिनेटमा गरेको गोल निर्णायक बन्यो । 
– एजेन्सीको सहयोगमा
