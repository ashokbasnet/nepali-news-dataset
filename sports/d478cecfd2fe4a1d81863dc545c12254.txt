विश्व शारीरिक सुगठनमा नेपाललाई पहिलो पदक जिताउने ननिता सम्मानित

काठमाडौं, पुस १७ – विश्व शारीरिक सुगठनमा नेपाललाई पहिलो पदक दिलाउने ननिता महर्जन नगदसहित सम्मानित भएकी छिन् । 
उनलाई नेपाल शारीरिक सुगठन तथा फिटनेस संघका अध्यक्ष राजेशबाबु श्रेष्ठ, उपाध्यक्षद्वय राजेश उपाध्याय तथा डिकेश मल्होत्रा र कोषाध्यक्ष सागर वगालेले मिलेर डेढलाख रुपैयाँ नगदसहिद सम्मान गरेका हुन् । 
ननिताले गएको महिना थाइल्याण्डमा भएको आठौं डब्लुबिपीएफ विश्व शारीरिक सुगठन तथा स्पोर्ट्स फिजिक च्याम्पियनसिपमा नेपाललाई कास्य पदक दिलाएकी थिइन् । उनले जितेको यो पदक नेपाली महिला खेलाडीले अन्तर्राष्ट्रिय शारीरिक सुगठनमा जितेको पहिलो पदक हो ।
