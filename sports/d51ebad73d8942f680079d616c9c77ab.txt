भारत्तोलनमा तारादेवीलाई काश्य पदक

गुवाहटी, माघ २६ - बाह्रौ सागको पाँचौ दिने भारत्तोनलमा नेपालले थप एक काश्य पदक जितेको छ । ७५ किलोमाथिको तौल समूहमा नेपालकी तारादेवी पुनले १ सय ६५ किलो तौल उठाउँदै काश्य पदक जितिन् ।
भारतकी सुशीला पन्वारले स्वर्ण र श्रीलंकाकी इशानी अनुस्का कालुथालन्थीले रजत पदक हात पारे । 
तारादेवीले स्न्याचमा ७० र क्लिन एण्ड जर्कमा ९५ किलो तौल उठाएकी थिइन् । ७५ केजीमाथिको तौल समूहमा कास्य पदकका लागि नेपालकी तारादेवी र बंगलादेशकी निशा खातुनले समान १ सय ६५ केजी तौल उठाएका थिए ।
बराबरी भएपछि तेश्रो हुनका लागि फेरि भार उठाउनु पर्ने थियो तर दुवै खेलाडीले पदक जित्नका लागि जोखिम उठाएनन् । त्यसैले कम शारिरीक तौल भएको आधारमा ताराले नेपाललाई कास्य दिलाइन् । ताराले स्न्याचतर्फ ७० र क्लिन एन्ड जर्कमा ९५ केजी भार उठाइन् । 
 
यो स्पर्धामा भारतले स्वर्ण र श्रीलंकाले रजत जिते । तारादेवीले जितेको यो पदक भारत्तोलनबाट जारी सागमा नेपालले जितेको चौथाे पदक हो । यसअघि भारत्तोलनमा नेपालका विकास थापाले रजत तथा देवी चौधरी र जुनुमाया छन्त्यालले काश्य जितेका थिए ।
