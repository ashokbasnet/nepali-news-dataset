कैदीबन्दीले हराए प्रहरीलाई

पर्वत, कात्तिक २८ – दीपावलीका अवसरमा पर्वतमा भएको भलिबल प्रतियोगितामा कैदीबन्दीको समुहले प्रहरी टोलीलाई हराएको छ । जिल्ला प्रहरी कार्यालय पर्वतको टीमलाई कैदीबन्दी समुहले ३ – १ को सेटमा हराएको हो ।

 

कारागारका बन्दीलाई घरपरिवारसँग छुटिनुपर्दाको पीडा कम गर्ने उद्देश्यले जिल्ला प्रहरी कार्यालय पर्वतले भलिवल प्रतियोगिता गरेको हो । विजेता टोलीलाई शसस्त्र प्रहरी बल चण्डिका गणका गणपति कृष्ण थापा र पर्वतका प्रहरी नायव उपरिक्षक केदार खनालले पुरस्कार तथा नगद पुरस्कार प्रदान गर्नुभयो ।

कार्यक्रममा बन्दीका नाइके ज्ञानबहादुर पाइजाले बन्दीप्रति सधै यस्तै ब्यवहार गर्न आग्रह गर्नुभयो ।
