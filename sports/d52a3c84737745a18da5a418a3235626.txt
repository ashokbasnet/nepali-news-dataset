आइपिएल क्रिकेटमा बैंगलोरको जीत

वैशाख २७ – आइपिएल क्रिकेटमा रोयल च्यालेन्जर्स बैंगलोरले मुम्बई इण्डियन्सलाई ३९ रनले हराएको छ । आइतबार भएको पहिलो खेलमा बैंगलोरले दिएको २ सय ३६ रनको लक्ष्य पछ्याएको मुम्बईले २० ओभरमा ७ विकेट गुमाएर १ सय ९६ रन मात्र बनाउन सक्यो । मुम्बईका लागि लेण्डन सिमोन्सले नटआउट ६८ र किरोन पोलार्डले ४९ रन बनाएपनि आफ्नो टोलीलाई जिताउन सकेनन् । यसअघि एबी डी भिलियर्सको आक्रामक ब्याटिङ्गसँगै बैंगलोरले २० ओभरमा मात्र १ विकेट गुमाएर २ सय ३५ रनको विशाल योगफल बनाएको थियो । डी भिलियर्सले नटआउट १ सय ३३ रन बनाए भने बिराट कोहली ८२ रनमा नट आउट रहे ।
