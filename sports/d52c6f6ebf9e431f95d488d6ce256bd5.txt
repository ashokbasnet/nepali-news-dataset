मेसीले बनाए नयाँ कीर्तिमान 

काठमाडौं, असार ८ । अर्जेन्टाइनी स्टार लियोनल मेसी अर्जेन्टिनाको राष्ट्रिय फुटबल टोलीका लागि सर्वाधिक गोल गर्ने खेलाडी बनेका छन् ।अमेरिकामा जारी कोपा अमेरिका फुटबल प्रतियोगिताको सेमिफाइनलमा बुधबार बिहान आयोजक अमेरिकाविरुद्ध मध्यान्तरअघि नै एक गोल गरेपछि उनले यो कीर्तिमान हासिल गरेका हुन् ।मेसीले अर्जेन्टिनाका लागि ५५ अन्तर्राष्ट्रिय गोल गरिसकेका छन् भने यसअघिका कीर्तिमानी खेलाडी गाब्रिएल बाटिस्टुटाको नाममा ५४ गोलको कीर्तिमान थियो ।कोपा अमेरिका फुटबलको सेमिफाइनल खेलहरु बुधबार (आज)देखि सुरु भएका छन् ।प्रतियोगिताको पहिलो सेमिफाइनल खेलमा अमेरिका र अर्जेन्टिना भिडेका हुन् ।मध्यान्तरसम्म अर्जेन्टिनाले २–० को अग्रता लिएको खेलमा अर्जेन्टिनाका लागि एजिक्वेल लाभेज्जी र लियोनल मेसीले पहिलो हाफमा एक–एक गोल गरेका थिए ।
