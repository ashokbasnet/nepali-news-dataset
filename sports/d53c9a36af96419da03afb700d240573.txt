मुम्बईलाइ आपिएलको उपाधि, फाइनलमा चेन्नई पराजित

जेठ १३ – मुम्बई इन्डियन्सले फाइनलमा चेन्नई सुपरकिंग्सलाई २३ रहनले हराउँदै आइपिएल क्रिकेटको  छैठौं संस्करणको उपाधि जितेको छ ।
मुम्बईले दिएको १ सय ४९ रनको लक्ष्य पच्याएको चेन्नई ९ विकेटको क्षतिमा १ सय २५ रनमा समेटियो ।
दुईपटक फाइनल पुगेको मुम्बईले पहिलोपटक उपाधि जितेको हो । उपाधिसंगै मुम्बईले १० करोड भारतीय रुपैयाँ जितेको छ भने चेन्नईले सात करोड ५० लाखमा  चित्त बुझायो । यसअघि सन् २०१० को आइपिएल फाइनलमा चेन्नईले मुम्बईलाई हराएर उपाधि जितेको थियो ।
आइतबार राति कोलकाताको इडेन गार्डेनमा पहिले व्याटिङ गरेको मुम्बईले चेन्नई सामु १ सय ४९ रनको विजय लक्ष्य पेश गरेको थियो ।
सानदार व्याटिङ गर्दै म्यान अफ दी म्याच मुम्बइका किरोन पोलार्डले ३२ बलमा ६० रन जोडेका थिए । सुरुवाती ब्याट्सम्यानहरु ड्वायन स्मिथ, आदित्य तारे, रोहित शर्मा सस्तैमा गुमाएको मुम्बईका लागि अम्वाती रायडुले ३७, दिनेश कार्तिकले २१ र हरभजन सिंहले १४ रन जोडे ।
चेन्नईका ड्वायन ब्राभोले ४ विकेट लिए ।
जवाफी व्याटिङ थालेको चेन्नईका माईकल हसी र सुरेस रैना पहिलो ओभरमै पेभेलियन फर्के । कप्तान महेन्द्र सिंह धोनीले नट आउट ६३ रन बनाउँदा मुरली विजय १८, ड्वायन ब्राभो १५ र अल्वी मोर्केल १० रन बनाउनु बाहेक अरुले दोहोरो अंकको स्कोर बनाउन सकेनन् ।
मुम्बईका लासिथ मालिङ्गाले पहिलो ओभरमा दुई विकेट लिएपछि चेन्नईको व्याटिङ्ग लाइन ओह्रालो लागेको थियो । मुम्बईका मिचेल जोन्सन र हरभजन सिंहले पनि समान दुई विकेट लिए । प्रज्ञान ओझा, रिसी धवन र किरोन पोलार्डले समान एक/एक विकेट लिए ।
