नेपाल भर्सेस केन्या : नेपालले लियो पाँच विकेट

काठमाडौं, फागुन २८ – विश्व क्रिकेट लिग च्याम्पियनसिप अन्तर्गतको खेलमा नेपालले प्रस्तुत गरेको १०४ रनको लक्ष्य पछ्याएको केन्याको पाँच विकेट गएको छ । नेपालका लागि पाँचौं विकेट सन्दिप लामिछानेले लिएका हुन् । सन्दिपले लिएको यो दोस्रो विकेट हो । यसअघि सागर पुनले दुई तथा बसन्त रेग्मीले एक विकेट लिएको छन् । 
केन्यासँगको खेलमा नेपालले  केन्यालाई एक सय ४ रनको लक्ष्य दिएको छ । टस हारेर पहिले ब्याटिङ गरेको नेपालले ८ विकेटको क्षतिमा एक सय १२ रन बनायो । वर्षाका कारण खेल ३८ ओभरमा छोट्याइएको छ । नेपालका कप्तान ज्ञानेन्द्र मल्लले २७, दिपेन्द्र सिंह ऐरीले १९, सागर पुनले १०, बसन्त रेग्मीले ६, विनोद भण्डारीले ४, शरद भेषावकरले ३ तथा मेहबुब आलमले २ रन बनाए ।
सोमापाल कामीले नटआउट १८ तथा शक्ति गौचनले नटआउट १५ रन बनाए केन्याका शेम एगोचेले तीन तथा नेलशन आधिएमबोले दुई विकेट लिए । डकवर्थ लुइस नियमका आधारमा केन्याले २९ ओभरमा एक सय ४ रनको लक्ष्य पाएको हो ।
