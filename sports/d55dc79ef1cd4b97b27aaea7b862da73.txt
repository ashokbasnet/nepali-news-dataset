पारस खड्काले लिए १ लाख ३३ हजारको ब्याट

क्रिशोल पौडेल/उज्यालो 
दुवई, मंसिर २ – युएईमा रहेका नेपालीहरुले नेपाली क्रिकेट टोलीलाई ५ वटा ब्याट सहयोग गरेका छन् ।
रोजगारीको सिलसिलामा युएईमा रहेका नेपालीहरुले १ लाख ३३ हजार रुपैयाँ उठाएर ५ वटा क्रिकेट ब्याट किनी नेपाली क्रिकेट टोलीका कप्तान पारस खड्का र टिम म्यानेजर पूर्ण लामालाई हस्तान्तरण गरेका हुन् । 
नेपाली टोलीको प्रदर्शन सुधार गर्न तत्काल गर्न सकिने सहयोगको विषयमा छलफल हुँदा गुणस्तरीय ब्याटको अभाव भएको थाहा पाएपछि सहयोग गरेको एनआरएनका मध्यपूर्व संयोजक चन्द्र रोकाहाले बताउनुभयो ।
ट्वान्टी ट्वान्टी विश्वकप छनौटका लागि युएईमा रहेको नेपाली टोलीले अहिलेसम्मका दुबै खेल जितिसकेको छ । नेपालले डेनमार्कलाई ५ विकेट र केन्यालाई ६ विकेटले हराएको थियो । नेपालले तेश्रो खेल सोमबार स्कटल्याण्डसँग खेल्दैछ ।
