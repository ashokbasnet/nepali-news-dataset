२ खेल, ११ गोल, कोन्टिनियोको गोलले लोभ्यायो

साउन ३१ – इंग्लिस प्रिमियर लिगको नयाँ सिजनको दोस्रो दिन आइतबार दुई खेल भए । तर दुवै खेल बलिया टिमबिचको थियो । म्यानचेस्टर युनाइटेड र लिभरपुलले आआफ्नो खेल जित्दै यो सिजन जितका साथ सुरु गरे । जोसे मोरिन्होको प्रशिक्षणमा खेलेको लिगको पहिलो खेलमा म्यानचेस्टर युनाइटेडले तुलनात्मक रुपमा केही कमजोर मानिएको बोर्नमाउथलाई ३–१ ले हरायो । म्यानचेस्टर युनाइटेडको जितमा यही सिजन अनुबन्ध भएका जाल्टन इब्राहिमोविचले सुन्दर गोल गरे । यस्तै वायने रुनी र आन माटाले पनि एक एक गोल गरे । म्यानचेस्टर युनाइटेड इटालियन क्लब युभेन्टसबाट अनुबन्ध गरेका खेलाडी पल पोग्बा बिनानै खेलेको थियो । ८९ मिलियन पाउण्डमा युनाइटेड आएका पोग्बा विश्वका महंगा खेलाडी बनेका छन् । उनी प्रतिबन्धका कारण पहिलो खेलमा मैदान नउत्रिएका हुन् । यस्तै अर्को खेलमा आर्सनल र लिभरपुल प्रतिस्पर्धा गरे । तर बाजी भने लिभरपुलले मा¥यो । यो खेलमा सात गोल भयो । लिभरपुलले ४–३ ले आर्सनललाई निराश बनायो । लिभरपुलका फिलिपे कोन्टिनियोले दुई तथा एडम लालना र साडिओ मानेले एक एक गोल गरे । कोन्टिनियोको दोस्रो निकै सुन्दर थियो । उनले १९ पासपछि गोल गरेका हुन् । यस्तै आर्सनलका लागि थियो वालकोट, ओक्सलेड चेम्बरलेन क्यालम चेम्बर्सले गोल गरे । आइतबारका दुई खेलमा ११ गोल भयो । सोमबार चेल्सीले वेष्ट ह्यामसँग यो सिजनको पहिलो खेल खेल्ने छ ।
