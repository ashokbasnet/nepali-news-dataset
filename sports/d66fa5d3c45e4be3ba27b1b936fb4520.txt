एसिया कप छनौट : कुन देश कुन समूहमा ?

काठमाडौं, माघ १० – एसिया कप छनौटमा सोमबार गरिएको ड्रअनुसार नेपाल कठिन समूहमा परेको छ । समूह ‘एफ’मा नेपालसँगै यमन, ताजकिस्तान र फिलिपिन्स रहेका छन् । 
यूएईको अबुधाबीमा भएको एसिया कप छनौटको ड्रमा नेपालले  यमन, ताजकिस्तान र फिलिपिन्सलाई प्रतिस्पर्धी पाएको हो । ग्वामले नाम फिर्ता लिएपछि एएफसी सोलिडारिटी कपको विजेता भएको नाताले एसियाली फुटबल महासंघ एएफसीले नेपाललाई एसिया कप छनौट खेल्ने मौका दिएको हो ।
नेपाल रहेको समूहमा परेका फिलिपिन्स फिफा वरियतामा १२२ औं स्थानमा, ताजकिस्तान १ सय ३२ औं स्थानमा र यमन १४९ औ स्थानमा छन् । नेपाल भने १ सय ७५ औं स्थानमा छ । 
खेल होम एण्ड अवेका आधारमा हुनेछन् । नेपालले पहिलो खेल आगामी मार्च २८ मा फिलिपिन्ससँग फिलिपिन्समै खेल्नेछ । यस्तै दोश्रो खेल जुन १३ मा यमनसँग नेपालमा हुने छ । तेश्रो खेल सेप्टेम्बर ४ तारिखमा ताजिकिस्तानसँग नेपालमा हुने छ । चौथो खेल अक्टुबर १० का दिन ताजिकिस्तानसँग उसकै घरेलु मैदानमा हुने । पाँचौ खेल फिलिपिन्ससँग नोभेम्बर १४ का दिन नेपालमा हुने छ । अन्तिम खेलमा नेपालले यमनसँग उसकै घरेलु मैदानमा खेल्ने छ । 
अन्तिम चरणको छनौटमा २४ टिम छन् । चार-चार टिमको ६ समूह बनाइएको छ । प्रत्येक समूहको शीर्ष दुई टिम एसियन कपमा छनोट हुनेछन् । डिफेन्डिङ च्याम्पियन अस्ट्रेलिया, जापानलगायत विश्वकप २०१८ मा एसियाली छनौटको अन्तिम चरणमा पुगेका १२ देश यसअघि छानिइसकेका छन् । 
 
कुन समूहमा को को ?
समूह ए
किर्गिस्तान
भारत
म्यानमार
मकाउ
समूह बि
डिपिआर कोरिया
हङकङ
लेवनान 
मलेसिया
समूह सी
जोर्डन
भियतनाम
अफगानिस्तान 
कम्बोडिया
समूह डि
ओमन
प्यालेस्टाइन
माल्दिभ्स
भुटान
समूह इ
बहराइन 
तुर्किमिनिस्तान
चाइनिज ताइपेइ
सिंगापुर
