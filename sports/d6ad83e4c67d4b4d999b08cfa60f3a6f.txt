भारत गर या मरको अवस्थामा

असार २१ – त्रिकोणात्मक क्रिकेट श्रृंखला अन्तर्गत शुक्रबार भारत र वेष्टइन्डिजबीच प्रतिस्पर्धा हुँदैछ ।
खेल बेलुका सवा ७ बजे शुरु हुनेछ । लगातार दुई खेल हारेर प्रतियोगिताबाट बाहिरिने खतरामा रहेको भारतका लागि यो खेल गर या मरको हुनेछ ।
वेष्टइन्डिज अहिलेसम्मका दुवै खेल जित्दै ९ अंकका साथ शीर्ष स्थानमा छ भने श्रीलंकाले पाँच अंक जोडेको छ ।
अंक विहीन भारतका लागि प्रतियोगितामा कायमै रहन वेष्ट इन्डिजलाई हराउनै पर्ने दवाब छ ।
कप्तान महेन्द्रसिंह धोनी चोटले ग्रस्त भएपछि बिराट कोहलीको कप्तानीमा मैदान उत्रिएको भारतले पछिल्लो खेलमा श्रीलंकासँग १ सय ६१ रनको फराकिलो अन्तरले हारेको थियो ।
