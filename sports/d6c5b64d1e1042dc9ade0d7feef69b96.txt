ट्वान्टी ट्वान्टी विश्वकपमा दक्षिण अफ्रिका र जिम्बाबेको खेल आज

असोज ४ – ट्वान्टी ट्वान्टी विश्वकप क्रिकेट अन्तर्गत बिहीबार दक्षिण अफ्रिका र जिम्बाबेबीच प्रतिस्पर्धा हुने भएको छ । बेलुकी पौने आठ बजे श्रीलंकाको हम्बानतोतामा समूह सी का दक्षिण अफ्रिका र जिम्बाबेबीच प्रतिस्र्धा हुन लागेको हो ।

 

समूह सी को पहिलो खेलमा जिम्बावे श्रीलंकासंग पराजित भएको थियो । बिहीबारको खेल हारेमा जिम्बावे प्रतियोगिताबाट बाहिरिने छ भने एक एक खेल बाँकी रहँदा समेत श्रीलंका र दक्षिण अफ्रिका सूपर एटमा प्रवेश गर्नेछन् ।

१२ टोलीलाई विभिन्न चार समूहमा विभाजन गरिएको प्रतियोगितामा हरेक समूहका शीर्ष दुई टोली सुपर एटमा प्रवेश गर्नेछन । विश्वकप क्रिकेट अन्तर्गत बुधवारको खेलमा अष्ट्रेलिया र भारत विजयी भएका थिए ।
