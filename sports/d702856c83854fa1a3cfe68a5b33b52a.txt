शर्मिला र वीरमानलाई स्वर्णं

पोखरा, चैत १२ - काठमाडौंकी शर्मिला श्रेष्ठ र वीरमान तामाङले राष्ट्रव्यापी क्योकुशिन फुलकन्टया्क्ट करॉते प्रतियोगिताको खुल्ला तौल समुहमा स्वर्णं पदक जितेका छन् । शर्मिलाले महिला खुल्ला तर्फ काठमाडौंकै ज्योती लामालाई पराजित गरिन भने वीरमानले पनि काठमाडौकै राजकुमार गुरुङलाई पाखा लगाएका थिए ।

 

महिला खुलामा ललितपुरकी प्रतिभा माझीले काश्य जितिन् भने पुरुष खुल्ला तौल समुहमा कास्कीका अजित गिरीले  कास्य जिते ।
कास्की जिल्ला क्योकुशिन कराँते संघको आयोजना भएको तीन दिने प्रतियोगिताको ६५ केजी तौल समुहमा काठमाडौंका सन्तोष चौधरीले स्वर्णं हात परे भने कास्कीका नारायण आचार्यको पोल्टामा रजत पदक प¥यो । कास्य पदकमा चित्त बुझाउने खेलाडी भने काठमाडौंका सुमन शाही ठकुरी थिए । यसअघि शनिबार सम्पन्न ५५ केजी तौल समुहको प्रतिष्पर्धामां नवलपरासीका पदम गुरुङले स्वर्णं प्राप्त गरेका थिए भने नवलसरासीकै दलबहादुर रानाले रजत र धादिङका अमर भुजेलले कास्य पाएका थिए । बिजयी खेलाडीहरुलाई पुर्व नेपाली राजदुत सुर्यकिरण गुरुङले शिल्ड, मेडल तथा प्रमाणपत्र बितरण गरेका थिए ।   
बिजेता खेलाडीहरुले प्राप्त गर्ने नगद पुरस्कार आयोजकले अर्को कार्यक्रम मार्फत उपलब्ध गराउने आयोजकले जनाएको छ ।
