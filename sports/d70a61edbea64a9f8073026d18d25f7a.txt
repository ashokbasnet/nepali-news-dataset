आइपिएल : मुम्बईले हैदरावादलाई हरायो

काठमाडौं, वैशाख ३० - ईन्डियन प्रिमियर लिग आइपिएल क्रिकेट मंगलबारराती भएको खेलमा मुम्बई ईन्डियन्सले सनराईजर्स हैदरावादलाई ७ विकेटले हराएको छ ।
घरेलु मैदानमा पहिले ब्याटिङ्ग गरेको हैदराबादले पुरै २० ओभर खेलेर ३ विकेट गुमाउँदै १ सय ५७ रन बनाएको थियो ।
हैदराबादका आरोन फिन्चले ६८ र डेभिड वार्नरले नटआउट ५५ रन बनाए ।
१ सय ५८ रनको लक्ष्य मुम्बईले १८ दशमलव ४ ओभरमा ३ विकेट गुमाउँदै पूरा गर्‍यो । मुम्बईलाई जिताउन लेन्डल सिमोन्स र अम्बाती रायडूले समान ६८ रनको योगदान गरे । जितपछि मुम्बई ९ खेलबाट ६ अंकसहित अंकतालिकाको छैटौं स्थानमा उक्लिएको छ । हैदरावादको ९ खेलबाट ८ अंक छ ।
