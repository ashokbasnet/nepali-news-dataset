आउलान् त नेइमारको ठाउँमा डिबाला ?

साउन १९ – स्टार खेलाडी नेइमार फ्रेन्च क्लब पेरिस सेन्ट जर्मेन (पिएसजी) जाने तयारी गरेपछि बार्सिलोनाले उनको ठाउँ लिने खेलाडीको खोजी गरिरहेको छ । नेइमारको ठाउँ लिने खेलाडीको सूचिमा बार्सिलोनाको पहिलो रोजाइमा परेका खेलाडी हुन्, पाउलो डिबाला । इटालियन क्लब अर्जेन्टाइनी स्ट्राइकर लियोनल मेस्सीको रोजाइका खेलाडी हुन् । तर युभेन्टस डिबालालाई क्लबमै राख्ने पक्षमा रहेको इटालियन पत्रिका कोरियारे डेल्लोले दाबी गरेको छ । गएको सिजन युभेन्टसलाई लगातार छैटौं पटक सिरी एको उपाधि दिलाउने क्रममा डिबालाले महत्वपूर्ण भूमिका खेलेका थिए । यस्तै उनले युभेन्टसलाई च्याम्पियन्स लिगको फाइनलमा पु¥याउनमा पनि सहयोग गरेका थिए । अर्जेन्टिनाको राष्ट्रिय टिमबाट सँगै खेल्ने डिबाला बार्सिलोनाका स्टार स्ट्राइकर मेस्सीको रोजाइका खेलाडी हुन् । तर युभेन्टसले डिबालाका सम्बन्धनमा बार्सिलोनासँग कुनै किसिमको छलफल नै नगरेको स्पेनिस पत्रिकाले दाबी गरेको छ । बार्सिलोनाले नेइमारको ठाउँमा लिभरपुलका फिलिप कोन्टिन्होलाई भित्र्याउन चाहेको पनि खबर छ । यस्तै एन्टोनी ग्रिजम्यान, ओस्माना डेम्बेल र केलियन एमबापे पनि बार्सिलोनाको रोजाइमा पर्ने खेलाडी हुन् ।
