टिमकै सन्तुलन बिगार्छन रुनी, स्ट्राइकर हुन कि मिडफिल्डर ?

जेठ २१ – युरोकप तयारीका लागि पोर्चुगलसँग भएको मैत्रीपूर्ण खेलमा इंग्याल्ड विजयी भएपनि फुटबल विश्लेषकहरुले कप्तान वायन रुनीको खेल शैलीको आलोचना गरेका छन् । खेलको ३५ औँ मिनेटमा बु्रनो अल्भेसले रातो कार्ड पाएपछि १० खेलाडीमा सिमित भएको पोर्चुगलसँग इंग्ल्याण्ड अझै खुलेर खेल्न सकेन ।
रुनी सधैँ एक मेहनती खेलाडीको रुपमा  अगाडि आएका छन् तर जुन स्थानमा उनी खेलिरहेका छन् टिममा उनको भूमिका बारे प्रश्न उठ्न थालेको छ । रुनी मिडफिल्डमा मात्र देखिएका छन् यस्तोमा उनको स्थानमा डेल अली खेलाउँदा हुने प्रतिक्रिया आइरहेका छन् । यो बहसको विषय हो जसले स्टाइकरको रुपमा अझै अगाडि बढ्न रुनीलाई दवाव परिरहेको छ ।
इंग्ल्याण्डको टिम सेटअप खेलाडीलाई सजिलो बनाउने भन्दा भ्रमित बनाउने खालको भएको आरोप लागिरहेको छ ।बिहीबार राति भएको खेलमा इंग्ल्याण्डले पोर्चुगललाई १–० गोल अन्तरले पराजित गरेको हो । जसमा ७७ मिनेट मैदानमा रहेका रुनीले १० जनामा सिमित पोर्चुगलामाथि प्रभाव जमाउन सकेनन् । इंग्ल्याण्डका क्रिश स्मोलिङले खेलको ८६ औं मिनेटमा गरेको गोल नै निर्णायक बन्यो । म्यानचेस्टर युनाइटेडका समेत कप्तान रहेका रुनीमा अझै खेल जिताउन सक्ने क्षमता छ । तर इंग्ल्याण्डका कोच रोय हड्जसनमा आवश्यक परे रुनीलाई बाहिर राख्ने बहादुरी होला ? 
- एजेन्सीकाे सहयाेगमा
