३८ गोल गरेर कीर्तिमान

भदौ २३ – ग्वाटेमालाका कार्लोस रुजले विश्व कप छनौटमा सर्वाधिक गोल गर्ने कीतिर्मान बनाएका छन् । कार्लोसले विश्व कप छनौटमा ३८ गोल गरेर कीर्तिमान बनाएका हुन् । उनले बुधबार बिहान भएको खेलमा सेन्द विन्सेन्ट एण्ड ग्रनाडिनेससँगको खेलमा पाँच गोल गरेका थिए । यो खेलमा ग्वाटेमाला ९–३ ले विजयी भयो । कार्लोसले इरानका अली डाइको कीर्तिमान भंग गरेका हुन् । उनले विश्व कप छनौटमा ३५ गोल गरेका थिए ।
जिते पनि ग्वाटेमाला विश्व कपका लागि छनौट हुन भने सकेन । उनले राष्ट्रिय टिमबाट एक सय ३३ खेलमा ६८ गोल गरेका छन् ।
