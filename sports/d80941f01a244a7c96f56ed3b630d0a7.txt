सुगठन टोली चीन प्रस्थान

काठमाडौं, असोज २ - चीनको ग्वाङ्झावमा हुने ४६ औं एसियाली शारीरिक सुगठन प्रतियोगितामा भाग लिन ३ खेलाडीसहित ६ सदस्यीय नेपाल टोली मंगलबार त्यसतर्फ प्रस्थान गरेको छ । असोज ३ देखि ८ गतेसम्म हुने प्रतियोगितामा सुजन लामाले ५५ केजी, सचित प्रधानले ६० केजी तथा श्याम श्रेष्ठले ६५ केजीमा प्रतिस्पर्धा गर्नेछन् ।

 

नेपाल शारीरिक सुगठन तथा फिटनेस संघका उपाध्यक्षका रविन्द्र श्रेष्ठको नेतृत्वमा जाने टोलीका प्रशिक्षकमा शंकरमान उदास रहेका छन् । अन्तर्राष्ट्रिय निर्णायक पुष्प श्रेष्ठले प्रतियोगितामा निर्णायकको भूमिका निर्वाह गर्नेछन् ।
टोलीलाई सफलताको शुभकामना दिदै राष्ट्रिय खेलकुद परिषद्का सदस्य–सचिव युवराज लामाले बिदाइ गरे ।
