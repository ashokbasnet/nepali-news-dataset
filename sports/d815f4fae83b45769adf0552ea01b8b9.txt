सहिद स्मारक लिग : आरसिटीको अपराजित यात्रा जारी

काठमाडौं, मंसिर २६ - रानी पोखरी कर्नर टीम आरसिटीले सहिद स्मारक ए डिभिजन लिग फुटवलमा आफ्नो अपराजित यात्रा कायम राखेको छ । 

५ खेलमा चौथो जित हात पार्ने क्रममा आरसिटीले मंगलवार दशरथ रंगशालामा जाउलाखेल युथ क्लवलाई १–० ले हरायो ।

 

जितपछि आरसिटी ५ खेलबाट १३ अंक बटुल्दै दोश्रो स्थानमा उक्लिएको छ । पहिलो स्थानमा रहेको मच्छिन्द्र क्लवको पनि ५ खेलबाट १३ अंक नै छ । जावलाखेलको भने ६ अंक मात्रै छ ।

आरसिटीको जितमा अमर डंगोलले खेलको ५३ औ मिनेटमा गोल गरे । आरसिटी मच्छिन्द्र र मनाङ्ग मर्स्र्याङ्दी क्लव मात्र प्रतियोगितामा अपराजित छन् ।
