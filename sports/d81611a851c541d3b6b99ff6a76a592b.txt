विराट कोहलीले हाने शतक

असोज २२ – न्युजिल्याण्डसँगको तेस्रो तथा अन्तिम टेस्टको पहिलो दिनको खेलमा भारतका कप्तान विराट कोहलीले शतक बनाएका छन् । पहिलो दिनको खेलमा कोहलीले नटआउट एक सय तीन रन बनाएर भारतलाई तीन विकेटको क्षतिमा दुई सय ६७ रनको स्थितिमा पुर्‍याएका छन् । कोहलीले एक सय ८४ बलमा एक सय तीन रन बनाएका हुन् । कोहलीले टेस्ट करिअरको १३ औं तथा न्युजिल्याण्ड विरुद्ध तेस्रो शतक बनाएका हुन् । यस क्रममा उनले १० चौका प्रहार गरिसकेका छन् । यस्तै भारतका अजिन्क्या राहने पनि ७९ रनमा नटआउट छन् ।
