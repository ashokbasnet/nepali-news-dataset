एसिसी महिला क्रिकेटको उपाधिका लागि नेपालले थाइल्याण्डसँग खेल्ने

कुवेत, माघ २६ - नेपाल कुबेतमा चलिरहेको १९ वर्ष मूनिको एसीसी महिला क्रिकेटको फाईनलमा पुगेको छ । विहीवार युनिटीमा भएको मैदानमा भूटानलाई ३ विकेटले हराउँदै नेपाल फाइनलमा पुगेको हो । नेपालले उपाधिका लागि शुक्रवार थाइल्याण्डसँग खेल्ने छ ।

 

कुवेतलाई ७२ रनको फराकिलो अन्तरले हराउँदै थाईल्याण्ड फाइनलमा पुगेको हो । समूह चरणको खेलमा गत सोमवार नेपालले थाईल्याण्डलाई ४ विकेटले हराएको थियो । विहीवारको खेलमा जितका लागि भूटानबाट पाएको ९७ रनको लक्ष्य नेपालले खेल सकिन २ बल बाँकी छँदा ७ विकेट गुमाएर पुरा गर्‍यो ।
यसअघि पहिला ब्याटिङ्ग गरेको भुटानले पुरै २५ ओभर खेल्दै ७ विकेटको क्षतिमा ९६ रन बनायो । भुटानका लागि डेचेन वाङ्गमोले सर्वाधिक ४८ रन बनाईन् । उनी प्लेयर अफ दी म्याच भइन् ।
