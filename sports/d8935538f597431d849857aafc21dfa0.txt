श्रीलंका विरुद्धको पहिलो टेष्टमा न्युजिल्याण्ड ८ विकेटले विजयी

पुस १४ – श्रीलंका विरुद्धको पहिलो टेष्ट क्रिकेट न्युजिल्याण्डले ८ विकेटले जितेको छ । फलोअनमा परेको श्रीलंकाले दिएको १ सय ४ रनको समान्य लक्ष्य न्युजिल्याण्डले २ विकेटको क्षतिमा भेट्टायो ।
५ विकेटको क्षतिमा २ सय ९३ रनबाट चौथो दिनको खेल थालेको श्रीलंकाले ४ सय ७ रन बनाउँदा सबै विकेट गुमायो । पहिलो पालीमा श्रीलंकाले १ सय ३८ रन मात्र बनाउँदै फलोअनमा परेको थियो ।
यस्तै भारतविरुद्धको तेस्रो टेष्टको दोश्रो पालीमा अस्ट्रेलिया बलियो अवस्थामा पुगेको छ । चौथो दिनको खेल सकिंदा अष्ट्रेलियाले ७ विकेट गुमाएर २ सय ६१ रन बनाएको छ । यो अवस्थामा भारत समग्रमा ३ सय २६ रनले पछि परेको छ । पहिलो पालीमा भारत ६५ रनले पछि परेको थियो ।
