रोय र रुट चम्किए, इंग्ल्याण्डले जित्यो

भदौ ९ – पाकिस्तानसँगको पहिलो एक दिवसीय क्रिकेटमा इंग्ल्याण्ड विजयी भएको छ । साउथह्याम्पटनमा भएको वर्षाले प्रभावित पहिलो एक दिवसीयमा इंग्ल्याण्डले पाकिस्तानलाई डकबर्थ लुइस नियमका आधारमा ४४ रनले हराएको हो । बुधबार राति सकिएको खेलमा पाकिस्तानले पूरै ओभर खेल्दै ६ विकेटको क्षतिमा दुई सय ६० रन बनाएपछि लक्ष्य पछ्याउँदै ब्याटिङ गरेको इंग्ल्याण्डले वर्षाले खेल प्रभावित भएपछि ४८ ओभरमा दुई सय ५२ रनको लक्ष्य पायो । तर खेल फेरि सुरुभएर तीन बल ब्याटिङ भएको अवस्थामा फेरि वर्षा भयो र खेलको निर्णय डकबर्थ लुइस नियमका आधारमा लिइयो । इंग्ल्याण्डले वर्षाले खेल रोकिनुअघि ३४ दशमलव ३ ओभरमा तीन विकेटको क्षतिमा एक सय ९४ रन बनाएको थियो । डकबर्थ लुइस नियमका आधारमा इंग्ल्याण्डले ३४ दशमलव ३ ओभरमा एक सय ५१ रन बनाए पुग्नेभएकाले ४४ रनले विजयी भयो । इंग्ल्याण्डका ज्यासन रोयले ६५ तथा जोए रुटले ६१ रन बनाए । पाकिस्तानका उमर गुल र मोहम्मद नवाजले एक एक विकेट लिए । यसअघि पहिले ब्याटिङ गरेको पाकिस्तानले अजहर अलीको ८२ तथा सरफराज अहमदको ५५ रनको मद्दतमा ६ विकेटको क्षतिमा दुई ६० रन बनायो । इंग्ल्याण्डका अदिल रशिदले दुई विकेट लिए । पाँच एक दिवसीय श्रृँखलमा घरेलु टोली इंग्ल्याण्डले १–० को अग्रता लिएको छ । 
- तस्बिर : इएसपिएन क्रिकइन्फो
