बोस्निया हर्जगोभिना पहिलो पटक विश्वकपमा छनौट

असोज ३० – बोस्निया हर्जगोभिना पहिलो पटक विश्वकप फुटबलमा छनौट भएको छ ।
विश्वकप फुटबलमा छनोट हुने क्रममा बोस्निया हर्जगोभिनाले मंगलबार राति लिथुवानियालाई १–० ले पराजित गर्‍यो ।
समूहको शीर्ष स्थानमा रहँदै बोस्नियाले छनौट चरण पार गरेको हो । यस्तै विश्व बिजेता स्पेन, इंगल्याण्ड र रसिया पनि विश्वकपका लागि छनौट भएको छ । गएराति भएको खेलमा स्पेनले जर्जियालाई तथा इंगल्याण्डले पोल्याण्डलाई समान २–० ले पराजित गर्‍यो ।
यस्तै अजर बैजानसँग १–१ को बराबरी खेलेको रसियाले समूहको शीर्ष स्थानमा रहँदै छनौट चरण पार गरेको हो । यसैगरी दक्षिण अमेरिकाबाट चिली र इक्वेडरले पनि विश्वकपमा स्थान बनाएका छन् । फ्रान्स, ग्रीस, स्वीडेन, पोर्चुगल, रोमानिया, न्युजिल्याण्ड भने प्ले अफका लागि छनौट भएका छन् ।
