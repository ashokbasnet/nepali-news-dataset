एसियन जुनियर उसु च्याम्पियनशिपमा विशाललाई काश्य

काठमाडौं, साउन २६ - फिलिपिन्सको मनिलामा जारी सातौं एसियन जुनियर उसु च्याम्पियनसिपमा नेपालका विशाल थापा सिन्जालीले थाउलोतर्फ नान छ्वान स्पर्धामा काश्य पदक जितेका छन् ।
सिन्जालीले ९ दशमलव १६ स्कोर गर्दै काश्य जितेको उसु संघका सचिव प्रताप थापाले जनाएका छन् । थापाका अनुसार नेपालले जुनियर एसियन च्याम्पियनसिपमा पदक प्राप्त गरेको यो नै पहिलोपटक हो । 
फिलिपिन्समा जारी  प्रतियोगिता १२ अगष्टसम्म सञ्चालन हुनेछ । विशालसहित रिन्जी शेर्पाले प्रतियोगितामा नेपालको प्रतिनिधित्व गरिरहेका छन् । नेपाली टिमको प्रशिक्षकमा युवराज गुरुङ छन् ।
