आईपिएलको दोस्रो खेलमा चेन्नई विजयी

चैत २७ – इंडियन प्रिमियर लिग क्रिकेट आईपिएलको दोस्रो खेलमा चेन्नई सुपरकिंग्स विजयी भएको छ । बिहीबार राती चेन्नईमा भएको खेलमा चेन्नई सुपरकिंग्सले दिल्ली डेयरडेभिल्सलाई एक रनले हराएको हो ।
 टस हारेर पहिले व्याटिङ गरेको चेन्नई सुपरकिंग्स्ले निर्धारित २० ओभरमा ७ विकेट गुमाएर १ सय ५० रन बनायो । तर १ सय ५१ रनको लक्ष्य पाएको दिल्लीले निर्धारित २० ओभरमा ९ विकेट गुमाएर १ सय ४९ रन मात्र बनाउन सक्यो । 
चेन्नईका लागि डिआर स्मिथले सर्वाधिक ३४ रन जोडे भने फाफ डु प्लेसिस्ले ३२ र क्याप्टेन महेन्द्र सिंह धोनीले ३० रन बनाए । आईपिएल क्रिकेटमा शुक्रबार किंग्स एलेभेन पन्जाब र राजस्थान रोयलबीच प्रतिष्पर्धा हुनेछ ।
