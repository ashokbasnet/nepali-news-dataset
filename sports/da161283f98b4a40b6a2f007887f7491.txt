सी डिभिजन छनौटमा दक्षिणकाली, सिन्धु र नखिपोट विजयी

काठमाडौं, जेठ ९ - सहिद स्मारक सी डिभिजन लिग छनौट फुटबल प्रतियोगिता अन्तर्गत विहीवार भएका खेलमा दक्षिणकाली खेलकुद विकास समिति, सिन्धु फुटबल क्लब र नखिपोट युवा क्लब विजयी भएका छन् ।
सानो गौचरण खेल मैदानमा विहीवारको पहिलो खेलमा दक्षिणकाली खेलकुद विकास समितिले मर्लाइन क्लब नेपाललाई ४–१ गोलले पराजित गरेको छ ।
दक्षिणकालीका लागि अनिल केसीले ४, रोशन श्रेष्ठले ८, विक्रम तामाङ्गले ६२ र विजय तामाङ्गले ६७ औं मिनेटमा गोल गरेका थिए भने मर्लाइनका लागि अनिल राज तामाङ्गले ७ औं मिनेटमा गोल गरेका थिए ।
दोश्रो खेलमा सिन्धु फुटबल क्लबले पैनाचल युवा क्लबलाई ५–० गोलले पराजित गरेको छ । सिन्धुका लागि सौगात खनाले ५२, मन्दिप सिंह बस्नेतले ६१, प्रविन पुडासाइनी ६७, तथा रोहित डंगोलले ७१ र ७७  औं मिनेटमा गोल गरेका थिए ।
तेश्रो खेलमा नखिपोट युवा क्लबले ईति युथ क्लबलाई ३–१ गोलले पराजित गरेको छ । नखिपोटका लागि रेशम रानाले ४१, मान सुनुवारले ६१, टेक बहादुर तामाङ्गले ७८ औं मिनेटमा गोल गरेका थिए भने इतिका लागि हरि तामाङ्गले १५ औं मिनेटमा गोल गरेका थिए ।
त्यस्तै फुटबल क्लब कुपण्डोल र नक्साल फुटबल क्लब बीचको चौथो खेल भने भारी वर्षाका कारण स्थगित भएको छ । स्थगित खेल शुक्रवार बिहान ८ बजे खेलाइने अखिल नेपाल फुटबल संघ एन्फाले जनाएको छ ।
