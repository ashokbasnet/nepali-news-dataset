एएफसी प्रतियोगिता शुरु हुँदै, प्रत्यक्ष प्रशारण उज्यालोमा

काठमाडौं, फागुन २५ नेपाली फुटबल ईतिहासमा सबैभन्दा ठूलो फुटबल प्रतियोगिता एएफसी च्यालेन्जकप आजदेखि काठमाडौंमा शुरु हुँदैछ । प्रतियोगिताको दिउँसो अन्तर्राष्ट्रिय फुटबल महासंघ (फिफा)का अध्यक्ष सेप ब्लाटरले दशरथ रंगशाला काठमाडौंमा उद्घाटन गर्ने कार्यक्रम छ । त्यसका लागि ब्लाटर बिहान ११ बजे पछि काठमाडौं आईपुग्ने कार्यक्रम छ ।

 

एशियाली फुटबलमा दोस्रो श्रेणीका २३ देश मध्ये यस प्रतियोगितामा शीर्ष ८ टिम भिड्नेछन । प्रतियोगितामा नेपाल सहित विश्वकप खेलिसकेको उत्तर कोरिया, पाँच पटकसम्म साफ च्याम्पियन भएको भारत र च्यालेन्ज कपको पूर्व विजेता ताजकिस्तान पनि सहभागि छन । त्यस्तै तुर्केमेनिस्तान, प्यालेस्टाईन, फिलिपिन्स र माल्दिभ्स पनि प्रतियोगितामा भिड्ने छन ।

आगामी चैत ६ गतेसम्म चल्ने प्रतियोगिता दशरथ रंगशाला र सशस्त्र प्रहरीको हल्चोक मैदानमा हुनेछन् । च्यालेन्ज कपको उद्घाटन खेलमा आज नेपाल र प्यालेस्टाईनबीच बेलुकी ५ बजे दशरथ रंगशालामा प्रतिस्पर्धा हुनेछ । सो खेलको उज्यालो ढण् नेटवर्कले प्रत्यक्ष प्रसारण गर्नेछ । यस्तै धधध।गलल।अयm।लउ बाट पनि खेलको प्रत्यक्ष प्रशारण र अपडेट सुन्न र पढ्न सकिनेछ ।

प्रतियोगिताको रेडियो तर्फको प्रत्यक्ष प्रशारणको अधिकार उज्यालो ढण् नेटवर्कसँग मात्रै छ । यसैबीच एएफसी च्यालेन्ज कपका लागि प्रहरीले विशेष सुरक्षा व्यवस्था गरेको छ । फिफाका अध्यक्ष ब्लाटरलाई विमानस्थलमा उत्रिएदेखि नै विशेष सुरक्षा प्रदान गरिने प्रहरीले जनाएको छ । प्रहरी मुख्यालयले डीआईजी विज्ञानराज शर्माको नेतृत्वमा झण्डै दुई हजार प्रहरी खेलको सुरक्षामा खटाएको छ । सुरक्षाका लागि रंगशालामा सीसीटिभी जडान गरिएको छ ।

पानीको बोतल, हेल्मेट, छाता, सलाई लगायतका सामग्री रंगशालाभित्र लैजान नदिने अखिल नेपाल फुटबल संघ (एन्फा)ले जनाएको छ । एएफसी च्यालेन्ज कपको यो चौथो संस्करण हो ।
