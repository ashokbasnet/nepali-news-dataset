क्योकुसिन खेलाडी छानिए

काठमाडौं, कात्तिक ११ - चीनको सांघाईमा नोभेम्बर २७ देखि डिसेम्बर २ तारिखसम्म १६ औं अल एसियन फुल कन्ट्याक्ट कराते प्रतियोगिता– २०१४ को लागि नेपाल क्योकुसिन कराते डो संघले खेलाडी छनोट गरेको छ ।
क्योकुसिनका संस्थापक सिहान जगत प्रसाद गौचनको प्रमुख आतिथ्यता तथा महासचिव सिहान रामजीबहादुर बज्राचार्यको संयोजकत्वमा सम्पन्न छनोट प्रतियोगिताबाट ज्ञानबहादुर तामाङ (केन्द्रिय डोजो), विवेक मेहता (केन्द्रिय), विकेश महर्जन (बालकुमारी उपडोजो) छानिएको प्रशिक्षक राजु तुलाधरद्वारा जारी बिज्ञप्तिमा जनाईएको छ ।
छनोट कार्यक्रममा राष्ट्रिय खेलकुद परिषदको प्रतिनिधिका रुपमा संघ संस्था समन्वय शाखाका अधिकृत ओमनाथ न्यौपानेको पनि उपस्थिति थियो ।
