​टोटनह्याम युरोपा लिगको नकआउट चरणमा

मंसिर २३ – इंग्लिस क्लब टोटनह्यामले च्याम्पियन्स लिगबाट बाहिरिए पनि युरोपा लिगको नकआउट चरणमा स्थान बनाउन भने सफल भएको छ । च्याम्पियन्स लिग अन्तर्गत बुधबार राति भएको समूहको अन्तिम खेलमा सिएसकेए मस्कोलाई ३–१ ले हराएर समूह इको तेस्रो स्थानमा रहँदै युरोपा लिगको नकआउट चरणमा स्थान पक्का गरेको हो । टोटनह्यामको जितमा डेल अली र ह्यारी केनले गोल गरे । यस्तै मस्कोका एकिनफिवले आत्मघाती गोल गरे । मस्कोका लागि डिजागोएभले एक गोल फर्काए । यस्तै राति नै भएको खेलमा बायर लेबरकुशनले मोनाकोलाई ३–० ले हरायो । पराजित भएपनि मोनाको समूह विजेता तथा लेबरकुशन उपविजेताको रुपमा अन्तिम १६ मा पुगेका छन् ।
