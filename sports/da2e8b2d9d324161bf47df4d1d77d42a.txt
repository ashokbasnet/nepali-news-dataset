राष्ट्रिय लिगमा आज मनाङ्ग र जाउलाखेल भिड्ने

पोखरा, पुष २४- पोखरामा चलिरहेको ए डिभिजन राष्ट्रिय लिग फुटबल प्रतियोगितामा आज संगम क्लब र थ्रीस्टार तथा मनाङ्ग मस्र्याङ्गदी र जावलाखेल भिड्नेछन् । पोखरा रंगशालामा दिउँसो साढे १२ बजे संगम र थ्रीस्टार तथा साढे २ बजे मनाङ्ग र जावलाखेलबीच खेल हुनेछ । चालु प्रतियोगितामा अहिलेसम्म एउटा पनि खेल जित्न नसकेको संगम क्लब अंक तालिकाको पुछारमा छ । थ्रीस्टार भने ४ अंक सहित सातौं स्थानमा रहेको छ । यसैगरी सबै खेलमा जीत हात पारेको जावलाखेल अंकतालिकाको दोश्रो स्थानमा र १ खेलमा जीत र दुईमा हार सहित मनाङ्ग आठौं स्थानमा छ । प्रतियोगितामा हिजोका खेलमा हिमालयन शेर्पा क्लव र नेपाल आर्मी विजयी भएका थिए ।
