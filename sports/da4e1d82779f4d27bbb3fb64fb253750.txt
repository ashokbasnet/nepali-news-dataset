ग्रिजम्यान चम्के, एथ्लेटिको मड्रिड पुग्यो नकआउट चरणमा

कात्तिक १७ – च्याम्पियन्स लिग अन्तर्गत समूह डीबाट स्पेनिस क्लब एलेटिको मड्रिड र जर्मन क्लब बार्यन म्युनिखले नकआउट चरणमा स्थान बनाएका छन् । लिग अन्तर्गत मंगलबार राति भएको खेलमा एथ्लेटिको मड्रिडले एफसी रोस्तोभलाई २–१ ले हराएको हो । एथ्लेटिको जितमा दुवै गोल एन्टोनी ग्रिजम्यानले गरे । २८ औं मिनेटमा गोल गर्दै ग्रिजम्यानले एथ्लेटिकोलाई सुरुवाति अग्रता दिलाए । त्यसको दुई मिनेटपछि रोस्तोभका लागि आज्मोउनले बराबरी गोल फर्काए । तर ग्रिजम्यानले इन्जुरी समयमा सुन्दर गोल गर्दै एथ्लेटिको जित निश्चित गरेर टिमलाई अन्तिम १६ मा पुर्‍याए । समूह डीबाटै बायर्न म्युनिख पनि अन्तिम १६ मा पुगेको छ । बायर्न म्युनिखले पिएसपी एन्थोभनलाई २–१ ले हराएर अन्तिम १६ मा स्थान पक्का गरेको हो । बायर्नलाई जिताउन दुवै गोल रोबर्ट लेवान्डोस्किले गरे ।
