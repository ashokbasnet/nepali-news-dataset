इंग्लिस प्रिमियर लिग फुटबलमा चेल्सी, टोटेनह्याम, साउथ ह्याम्टन र क्रिस्टल प्यालेस विजयी

माघ २५ - इंग्लिस प्रिमियर लिग फुटबल अन्तर्गत शनिबार राती भएका खेलमा शीर्ष स्थानको चेल्सी , टोटेनह्याम, साउथ ह्याम्टन र क्रिस्टल प्यालेस विजयी भएका छन् ।
चेल्सीले एस्टोन भिल्लालाई र टोटेनह्यामले  आर्सनललाई २ -१ ले हरायो भने क्रिस्टल प्यालेस र साउथह्याम्टनले लिसेस्टर सिटी र क्यूपीआरलाई समान १ -० ले हराए ।
शनिबार राती भएकै अरु खेलमा हल सिटी र म्यानचेस्टर सिटी तथा स्वान्सी र सन्डरल्याण्डले १ -१ को बराबरी खेलेका छन् भने एभर्टन र लिभरपुलले गोल रहित बराबरी खेलेका छन् ।
