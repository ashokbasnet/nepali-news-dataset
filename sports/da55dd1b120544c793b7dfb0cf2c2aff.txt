राखेपका सदस्य सचिव लामाका भावी योजना

काठमाडौं, जेठ ३० - राष्ट्रिय खेलकुद परिषदका सदस्य सचिव युवराज लामाले जिम्मेवारी सम्हालेको १ वर्ष पुरा भएको छ । यही अवसर पारेर लामाले परिषदका विभागीय प्रमुख तथा शाखा प्रमुखहरुसँग अन्र्तक्रिया गरी आफ्नो कार्यकालका उपलब्धी बारे चर्चा गर्नुभएको छ ।  यस्तै उहाँले आउँदा दिनमा गर्ने काममा योजना पनि सार्वजनिक गर्नुभएको छ ।

 





लामाले गरेका काम र भावी योजनाको विवरण बुँदागत रुपमा


छोटो समय र तमाम प्रतिकुलताको वावजुद पनि वृहत रुपमा छैटौं राष्ट्रिय खेलकुद प्रतियोगिता सफलतापूर्वक सम्पन्न भएको ।

दशरथ र·शाला र सातदोवाटोस्थित स्विमि· पुललाई विगतमा हुने गरेका अनियमित ठेक्का पट्टालाई अन्त्य गर्दै व्यवस्थित गरि उत्कृष्ट रुपमा संचालन गरिएको ।

खेलाडी होस्टलको स्थापना भएको ।

करार कर्मचारीको सम्वन्धमा अन्यौलको वातावरणलाई अन्त्य गर्दै उचित व्यवस्थापन गरिएको ।

स्कुल तथा कलेज स्तर सम्म खेलकुदलाई पु¥याउन स्कुल तथा कलेज शाखाको गठन गरिएको, त्यसको अध्यन गर्ने क्रममा भर्खरै मात्र मित्रराष्ट्र कोरियाको भ्रमण सम्पन्न भएको छ । कक्षा ११ र १२ को लागी खेलकुद पाठ्यक्रममा राख्नका लागी सेलेवस तयारी गरिएको ।

विभिन्न ठाउंमा भौतिक पूर्वाधारको स्थापना – धनगढी रंगशालामा प्याराफिट निर्माण, नेपालगंजमा पौडी पोखरी निर्माणधिन महेन्द्रनगर,धनगढि लगायत विभिन्न ठाउंको कभर्डहलको पुननिर्माण ।

खेलकुदमा रहेको राजनितिकरणलाई हटाउंदै आस्थाको आधारमा भन्दा क्षमता र योग्यताको कदर गर्दै कर्मचारी तथा प्रशिक्षकहरुलाई परिचालन गरिएको ।

परिषदमा हुने गरेका आर्थिक कृयाकलापलाई पारदर्शी बनाईएको ।

विगतमा परिषदमा हुने गरेका अनुशासनहिन कृयाकलापलाई नियन्त्रण गर्दै अनुशासन कायम गर्न सफल ।

लामो समय देखि तदर्थवादमा चलेका राष्ट्रिय संघहरुको चुनाव सम्पन्न गरिएको ।

मित्र राष्ट्र भारतको दिल्लीमा आयोजना हुने १२ औं सागको तयारी क्रममा मिसन साग अन्तरगत खेलाडीहरुको प्रशिक्षण संचालन शुरु हुने क्रममा ।

त्रिपुरेश्वरस्थित कभर्डहल खेलकुदका लागी पर्याप्त नभएको महशुस गरि परिषदको हाता भित्र सेमी कभर्डहलको निर्माण गरिएको ।


भावी योजनाहरु : 


खेलकुदको आधार रहेको विद्यालयलाई केन्द्रित गरि विद्यालयस्तर देखिनै खेलाडी उत्पादन गर्ने उद्धेश्य हेतु स्कुल र कलेजमा खेलकुद केन्द्रित गरिने ।

खेलकुदलाई विकेन्द्रित गर्दै जिल्ला र गाउं सम्म पु¥याउने ।

लण्डन ओलम्पिक पछि ओलम्पिकको विवाद समाधान गरिने ।

कर्मचारी तथा प्रशिक्षकहरुको वृत्ती विकासको लागी तालिमको व्यवस्था गरिने ।

परिषदको कार्यलाई व्यवस्थित गर्दै सिस्टममा लैजाने ।

खेलकुद विश्वविद्यालयको स्थापना गरिने ।

स्थानिय स्तर सम्म खेलाडी उत्पादनका लागी अर्को बर्ष भित्रमा करिव ३ हजार स्वयंसेवक प्रशिक्षक तयार गरिने ।
