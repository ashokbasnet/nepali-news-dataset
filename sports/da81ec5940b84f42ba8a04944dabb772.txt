युरो कप : अन्तिम १६ का खेल आजदेखि, कतिबेला कसको खेल ?

असार ११ – युरोकप फुटबलको अन्तिम १६ का खेल शनिबारदेखि सुरु हुँदैछ । ६ समूहमा रहेका २४ देशबाट प्रत्येक समूहको शीर्ष दुईमा रहेका गरी १२ तथा उत्कृष्ट तेस्रोमा रहेका चार टिम अन्तिम १६ मा पुगेका छन् । नकआउट चरणका ८ खेल तीन दिनमा सकिने छ । पहिलो दिन शनिबार तीन वटा खेल हुँदैछ । पहिलो खेलमा समूह एको उपविजेता स्वीट्जरल्याण्डले समूह सीको उपविजेता पोल्याण्डसँग प्रतिस्पर्धा गर्ने छ । यो खेल बेलुका पौने सात बजे सुरु हुने छ ।
राति पौने १० बजे समूह एको विजेता वेल्सले उत्कृष्ट तेस्रोको रुपमा अन्तिम १६ मा आएको नर्दन आयरल्याण्डसँग खेल्ने छ । यस्तै शनिबारको अन्तिम खेल राति पौने एक बजे समूह डीको विजेता क्रोएसियाले उत्कृष्ट तेस्रोको रुपमा आएको पोर्चुगलसँग खेल्ने छ ।
अन्तिम १६ को खेल तालिका

पहिलो खेल: स्वीट्जरल्याण्ड भर्सेस पोल्याण्ड (असार ११ गते शनिबार बेलुका पौने सात बजे)
दोस्रो खेल: वेल्स भर्सेस नर्दन आयरल्याण्ड (असार ११ गते शनिबार राति पौने १० बजे)
तेस्रो खेल: क्रोएसिया भर्सेस पोर्चुगल (असार ११ गते शनिबार राति पौने एक बजे)
चौथो खेल: फ्रान्स भर्सेस रिपब्लिक अफ आयरल्याण्ड (असार १२ गते आइतबार बेलुका पौने सात बजे)
पाँचौं खेल: जर्मनी भर्सेस स्लोभाकिया (असार १२ गते आइतबार राति पौने १० बजे )
छैटौं खेल: हंगेरी भर्सेस बेल्जियम (असार १२ गते आइतबार राति पौने एक बजे)
सातौं खेल: इटाली भर्सेस स्पेन (असार १३ गते सोमबार राति पौने १० बजे )
आठौं खेल: इंग्ल्याण्ड भर्सेस आइसल्याण्ड (असार १३ गते सोमबार राति पौने एक बजे)

– स्रोत: युइएफए
