नेपाल भर्सेस फिलिपिन्स : सुरुवाती ११ मा छैनन् विराज महर्जन, कमल श्रेष्ठ खेल्ने

काठमाडौं, चैत १५ – एसिया कप छनौट फुटबलमा नेपालले मंगलबार फिलिपिन्ससँग खेल्दैछ । नेपाली टोलीका कप्तान विराज महर्जन सुरुवाती ११ मा छैनन् । उनको ठाउँमा कमल श्रेष्ठलाई राखिएको छ । 
गोलकिपरमा किरण चेमजोङ छन् । डिफेन्डरमा रबिन श्रेष्ठ, कमल श्रेष्ठ, अनन्त तामाङ र अदित्य चौधरी छन् । यस्तै मिडफिल्डमा बिक्रम लामा, रोहित चन्द, सुजल श्रेष्ठ र अन्जन विष्ट तथा फर्वाडमा विमल घर्ती मगर र भरत खवास छन् ।
मनिलाको रिजल मेमोरियल रंगशालमो खेल बेलुका पौने ६ बजे सुरु हुनेछ । एएफसी सोलिडारिटी कपको उपाधि जितेकाले नेपालले एसिया कप छनौट खेल्ने अवसर पाएको हो । 
पछिल्ला ८ खेलमा अपराजित रहेको नेपाली टोलीलाई फिलिपिन्स यात्रा भने निकै कठिन हुने देखिएको छ । फिफा बरियतामा फिलिपिन्स नेपालभन्दा ४६ स्थान माथि छ । बरियतामा नेपाल एक सय ७० तथा फिलिपिन्स एक सय २४ औं स्थानमा छन् । फिलिपिन्ससँगका पछिल्ला तीन खेलमा सबैमा नेपाल पराजित भएको छ ।
