विश्वकपको अभ्यास खेलमा भारतले अफगानिस्तानलाई हरायो

काठमाडौं, माघ २७ - विश्वकप क्रिकेटको अभ्यास खेलमा भारतले अफगानिस्तानलाई १ सय ५३ रनले हराएको छ । एडिलेडमा ३ सय ६५ रनको लक्ष्य पछ्याएको अफगानिस्तानले २ सय ११ रन मात्रै बनायो । अफगानिस्तानका अस्तर स्तानिकजाईले ६० र उसमान घानीले ४४ रन बनाउनु बाहेक अरुले राम्रो खेल्न सकेनन् । भारतका मोहित शर्मा र रविन्द्र जडेजाले समान २ विकेट लिए । यसअघि पहिले ब्याटिङ्ग गरेको भारतले ५ विकेट गुमाएर ३ सय ६४ रन बनाएको थियो । भारतका लागि रोहित शर्माले सर्वाधिक १ सय ५० रन बनाए भने अजिंक्या रहानेले ८८ र सुरेश रैनाले ७५ रनको योगदान गरे । पछिल्लो समय खराब प्रदर्शन गरिरहेको भारतको सन् २०१५ मा अष्ट्रेलियाली महादेशमा यो पहिलो जित हो ।
