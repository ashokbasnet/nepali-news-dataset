कोस्टासँग झगडा गर्ने गेब्रियललाई एक खेलको प्रतिबन्ध

असोज ९ – इंग्लिस क्लब आर्सनलका गेब्रियलमाथि एक खेलको प्रतिबन्ध लागेको छ । गएको शनिबार चेल्सीसँग भएको खेलमा चेल्सीका स्टाइकर डिएगो कोस्टासँग मैदानमै झगडा गरेका गेब्रियललाई फुटबल एशोसिएसन एफएले एक खेलको प्रतिबन्ध लगाएको हो । एफएले गेब्रियललाई १० हजार पाउन्ड स्टर्लिङ जरिवानाको पनि फैसला गरेको छ । आर्सनल २–० ले विजयी भएको खेलमा कोस्टासँग झगडा गरेका गेब्रियललाई रेफ्रीले रातो कार्ड देखाएका थिए । तर एफएले गेब्रियललाई देखाइएको रातो कार्ड फिर्ता लिएको थियो । चेल्सीका स्टाइकर कोस्टाले  आर्सनलका खेलाडी लरेन्ट कसिएल्नीमाथि हिंसात्मक व्यवहार गरेपछि गेब्रियल मैदानमै कोस्टासँग झगडा गरेका थिए ।
एफएले यो घटनामा कोस्टासँग स्पष्टी करण मागेको थियो । कोस्टाको स्पष्टिकरण अपुरो भएको भन्दै एफएले उनीमाथि तीन खेलको प्रतिबन्ध लगाएको छ ।
– एजेन्सीको सहयोगमा
