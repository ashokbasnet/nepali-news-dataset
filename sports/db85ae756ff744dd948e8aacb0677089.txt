विराट कोहलीलाई २४ लाख भारु जरिवाना

बेंग्लोर, वैशाख २२ । इन्डियन प्रिमियर लिग (आईपिएल) क्रिकेट टोली रोयल च्यालेन्जर्स बेंग्लोरका कप्तान विराट कोहलीलाई २४ लाख भारतीय रुपैंया जरिवाना गरिएको छ ।

आईपिएल अन्तर्गत गत सोमबार भएको कोलकाता नाईट राईडर्सविरुद्धको खेलमा रोयल च्यालेन्जर्स बेंग्लोरले ढिलो बलिङ गरेको कसुरमा कोहलीलाई जरिवाना गरिएको हो ।कोहलीबाहेक टोलीका अन्य खेलाडीहरुलाई जनही ६ लाख भारु जरिवाना गरिएको छ ।

यसअघि पनि यस्तै कसुरमा जरिवाना भोगिसकेका कोहलीको टिमले अब फेरि ढिलो बलिङ गरेमा एक खेल प्रतिबन्ध लाग्नेछ । टि–ट्वेन्टी क्रिकेटमा एक ईनिङको लागि ७५ मिनेटको समय छुट्याईएको हुन्छ । यदि कुनै टिमले २० ओभर बलिङ गर्न ७५ मिनेटभन्दा बढी समय लगाएको खण्डमा स्लो ओभर रेटको कसुरमा सजायँ हुने प्रावधान छ ।

रोयल च्यालेन्जर्स विरुद्धको खेलमा कुर्सीमा लात्ती हानेका कोलकाताका खेलाडी गौतम गम्भिरलाई पनि उनको म्याच रकमको १५ प्रतिशत जरिवाना तिराईएको छ ।
