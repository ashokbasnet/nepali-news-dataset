​चेल्सीले क्रिष्टल प्यालेसलाई हरायो

पुस २० - इंग्लिस प्रिमियर लिग अन्तर्गत आइतबार राति भएको खेलमा चेल्सी विजयी भएको छ । सन् २०१६ को आफ्नो पहिलो जित निकाल्दै चेल्सीले क्रिष्टल प्यालेसलाई ३-० गोलले हरायो । चेल्सीका लागि खेलको २९ मिनेटमा कोस्टाको पासमा अस्कारले गोल गर्दै अग्रता दिलाए । यस्तै ६० औँ मिनेटमा विलियन र ६६ औँ मिनेटमा कोस्टाले गोल गर्दै टिमलाई ३-० को जित दिलाए । डिफेन्डिङ च्याम्पियन चेल्सीले नयाँ वर्षको पहिलो जित निकाल्दै उत्साजनक प्रदर्शन गरेको छ । गोल अगाडी प्रतिस्पर्धात्मक देखिएको खेलमा पछि भने चेल्सी निकै हावी रह्यो । जीतसँगै चेल्सी अंक तालिकाको १४ औँ स्थानमा उक्लिएको छ ।
