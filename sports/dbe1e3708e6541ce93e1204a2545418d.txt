आइपिएलको पहिलो क्वालिफायर खेल बुधबारलाई सर्‍यो

जेठ १३ – (अपडेट) इन्डियन प्रिमियर लिग आइपिएल क्रिकेटको पहिलो क्वालिफायर खेल वर्षाका कारण स्थगित भएको छ ।
मंगलबार बेलुकी कोलकाताको इडेन गार्डेनमा हुने भनिएको किंग्स इलेभेन पञ्जाब र कोलकाता नाइट राइडर्सबीचको खेल स्थगित भएको हो ।
स्थगित खेल बुधबार सवा चार बजे हुने छ  ।
लिग चरणमा खेलेका १४ खेल मध्ये ११ वटा खेल जितेर २२ अंक सहित शीर्ष स्थानमा रहदै पन्जाबले प्लेअफमा स्थान सुरक्षित गरेको थियो । यस्तै कोलकाता ९ खेल जितेर १८ अंक सहित दोश्रो स्थान हासिल गरेको हो ।
खेल जित्ने टोलीले फाइनलमा स्थान सुरक्षित गर्नेछ । हार ब्योहोर्ने टोलीको फाइनलमा पुग्ने अवसर बाँकी नै रहनेछ । पराजित टोलीले बुधबार बेलुकी सवा ८ बजे हुने चेन्नई सुपर किंग्स र मुम्बई इन्डियन्सबीचको विजेतासंग फाइनल प्रवेशका लागि खेल्नेछ ।
