​फेडेरर इटालिएन ओपन टेनिसबाट बाहिरिए

काठामाडौं वैशाख ३१ – रोजर फेडेरर इटालिएन ओपन टेनिस प्रतियोगिताबाट बाहिरिएका छन् । तेस्रो बरियताका फेडेरर अष्ट्रियाका डोमिनिक थिमसँग पराजित भएपछि उनी प्रतियोगिताबाट बाहिरिएका हुन् । 
एण्डी मुर्रे, राफेल नाडाल र नोभाक जोकोभिच भने इटालियन ओपन टेनिसको क्याटरफाइनलमा पुगेका छन् । बिहीबार राती भएको खेलमा विश्व नम्बर एक नोभाक जोकाभिचले पनि टोमाज बेलुचीलाई तथा  एण्डी मुर्रेले जेरेमी चार्डीलाई हराएर अन्तिम आठमा स्थान बनाएका हुन् । 
राफेल नाडालले भने स्ट्रेलियन निक किरियसलाई हराएका हुन् । क्वाटर फाइनलमा नाडालले नोभाक जोकोभिचसँग खेल्ने छन् ।
