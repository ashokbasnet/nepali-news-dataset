पारा ओलम्पिकमा चीनलाई सुरुवाती अग्रता, पहिलो दिन ७ स्वर्ण

रियो, भदौ २४ । ब्राजिलको रियो दि जेनेरियोमा जारी पारा ओलम्पिक खेलकुदको पदक तालिकामा चीनले सुरुवाती अग्रता लिएको छ ।

पहिलो दिनको खेल सकिँदा ७ स्वर्ण पदक जितेको चीन शीर्ष स्थानमा छ । ५ स्वर्ण पदक जितेको बेलायत दोस्रो स्थानमा रहँदा तीन स्वर्ण पदकसहित उज्वेकिस्तान तेस्रो स्थानमा आएको छ ।

अमेरिका, ब्राजिल र दक्षिण कोरियाले २–२ स्वर्ण पदक जितेका छन् ।

यसअघि पारा ओलम्पिक खेलकुदमा चीनले बर्चश्व जमाउँदै आएको छ भने दोस्रो स्थानमा रहँदै आएको रुस यसपटक डोपिङ प्रकरणले प्रतिबन्धित छ ।
