अन्तिमको ३ मिनेटले हरायो

जेठ ३२ - युरोकपको सफल टिम स्पेनले विजयी सुरुवात गरेको छ । सोमबार बेलुका भएको खेलमा जेराड पिकेले गोल गर्दै यसअघि लगातार दुई पटकको विजेता स्पेनी टोलीलाई यो युरोकपको सुरुवाति खेलमा महत्वपूर्ण जित दिलाए । आफ्नो खेलाडीको प्रदर्शनबाट स्पनी प्रशिक्षक निकै खुसी छन् ।
विसेन्ट डेल बोस्के (स्पेनका प्रशिक्षक)
सबै भन्दा महत्वपूर्ण कुरा भनेको तीन अंक जोड्नु हो । दोस्रो कुरा खेलाडीको व्यवहार, जितका लागि विश्वास सबै भन्दा ठूलो कुरा हो, हामीसँग त्यो थियो र सफल भयौं । हामीले धेरै राम्रा अवसर सृजना गर्‍यौं तर फिनिसिङमा समस्या हुनु नपर्ने हो । खेल पूर्ण रुपमा हाम्रो नियन्त्रणमा थियो । सबैले धेरै गोल गर्न चाहन्छन्, तर हाम्रो खेल स्टाइल नराम्रो भने थिएन ।
जेराड पिके (स्पेनका गोलकर्ता)
विजयी गोल गर्नु वास्तममा ठूलो कुरा हो, तर हामी सबैले राम्रो प्रदर्शन गरेका थियौं । हामीले पछिल्लो क्रम र फरवाडमा पनि राम्रो खेल्यौं । राम्रोसँग खेलेर आक्रमण गर्न सक्यौं भने गोल गर्ने मौका पाइन्छ, विपक्षीको डिफेन्स कडा भएपनि । हामीले गोल गर्ने मौका पाएको पनि त्यसैगरी हो ।
पाभेल भ्रबा (चेक रिपब्लिकका प्रशिक्षक)
हामीले पहिलो खेलमा हाम्रो स्तर अनुसारको प्रदर्शन गर्‍यौं । तर स्पेनले धेरै राम्रो खेल्यो । उनीहरुले धेरै अवसर पाए । तर मेरा गोलरक्षक पेट्र सेचले राम्रो बचाउन नगरेको भए, नजिता अर्कै हुने थियो । एक गोल मात्रै खानुमा डिफेन्सका खेलाडीको भूमिका पनि उत्कृष्ट रह्यो । हामीले तीन पटकसम्म गोल गर्ने राम्रो मौका पाएका थियौं तर सकेनौं । नतिजाबाट म केही डिसप्वइन्ट भएको छु, तर खेलाडीको प्रदर्शनले मलाई खुसी बनाएको छ ।
पेट्र सेच (चेक रिपब्लिकका गोलरक्षक)
अन्तिमको तीन मिनेट बाँकी हुँदा खेल गुमाउनु जहिले पनि दुखद हुन्छ । हामीले यो खेलमा पनि यस्तै दुःख भोग्यौं । तर हामीले ८६ औं मिनेटसम्म आशा गरेअनुसार राम्रो प्रदर्शन गर्‍यौं । हामी लगातार दबाबमा थियौं, तर उनीहरुलाई रोक्न सफल भयौं । उनीहरुको क्षमता र गुणस्तर निकै ठूलो थियो, उनीहरुले गोलसहित खेल अन्त्य गर्न सफल भए ।
– स्रोत : युइएफए
