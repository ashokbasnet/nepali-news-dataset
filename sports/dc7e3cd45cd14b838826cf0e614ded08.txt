सन्डरल्याण्डको लज्जासपद हार, प्रशिक्षक भन्छन्– ‘हामीले धेरै नराम्रो खेल्यौं

पुस १७ – प्रिमियर लिगमा गए राति भएको खेलमा बर्नलीले सन्डरल्याण्डलाई ४–१ गोलले हराएको छ । बर्नलीको जितमा आन्द्रे गेरी नायक बने । उनको ह्याट्रिक मद्दतमा बर्नली विजयी भएको हो । गेरीले ३१, ५१ र ५३ मिनेटमा गोल गर्दै ह्याट्रिक पूरा गरेका हुन् ।बर्नलीकै लागि अर्को एक गोल भने पेनाल्टीमार्फत आश्ली बार्नसले गरे । सन्डरल्याण्डका लागि एकमात्र गोल जर्मेन डिफोइले ७१ औं मिनेटमा गरे । खेलको म्यान अफ द म्याच आन्द्रे गेरी भए ।खेलको लज्जासपद हारपछि डेभिड मोयले भने ‘आज हामीले विर्षन लागक खेल खेल्यौं । हाम्रो खेल धेरै नराम्रो थियो । यो एकदम कमजोर प्रदर्शन हो ।’त्यस्तै लिसेस्टर सिटीले वेष्टहामलाई १–० ले पराजित गरेको छ । स्लाम स्लिमानीले खेलको २० औं मिनेटमा हेडमार्फत गोल गर्दै लिसेस्टरलाई विजयी बनाएका हुन् । ६० प्रतिशत बल आफ्नो पकडमा राखेपनि वेष्टहामले गोल गर्न सकेन ।
