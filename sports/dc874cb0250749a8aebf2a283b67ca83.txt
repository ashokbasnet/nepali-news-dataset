नेपाली क्रिकेट टोलीले दक्षिण अफ्रिकामा अभ्यास खेल खेल्दै

काठमाडौं,पुस २५ -  दक्षिण अफ्रिकामा रहेको नेपाली राष्ट्रिय क्रिकेट टोलीले शुक्रबारदेखि अभ्यास खेल खेल्दैछ । नेपालले शुक्रबार दक्षिण अफ्रिकाको बिनोनी नर्थन्स क्रिकेट क्लब बिएनसिसीसंग अभ्यास खेल्ने नेपाल क्रिकेटसंघ क्यानले जनाएको छ ।
बिएनसिसीसंग अभ्यास खेलेपछि नेपाली टोलीले शनिबार दोस्रो र सोमबार तेस्रो अभ्यास खेल खेल्नेछ । अभ्यास खेलपछि टोली विश्व क्रिकेट लिग डिभिजन टू खेल्न नामिविया जानेछ । नेपालले जनवरी २ तारिखमा युगान्डासंग खेल्दै डिभिजन टू को यात्रा थाल्नेछ ।
त्यसपछि टोलीले क्रमश नेदरल्याड्स, क्यानडा,नामिविया र केन्याको सामना गर्नेछ । प्रतियोगिताका शीर्ष दुई टोली डिभिजन १ मा बढुवा हुनेछन् । तेस्रो र चौथो हुने डिभिजन टू मा रहनेछन् भने पुछारका दुई टोली डिभिजन थ्रीमा घटुवा हुनेछन् । दक्षिण अफ्रिकामा अभ्यास खेल सुरु हुन लागिसक्दा पनि नेपाली टोलीका सबै पुगेका छैनन । भिसा समस्याका कारण अस्ति बुधबार टोलीका १३ जना दक्षिण अफ्रिका गएका हुन् भने अरु बाँकी ४ जना आज जाँदैछन् ।
शुक्रबार राति कतार एयरवेजबाट एक जना खेलाडी, टिम व्यवस्थापक, प्राविधिक र सहायक प्रशिक्षक दक्षिण अफ्रिका जाने क्यानले जनाएको छ ।
