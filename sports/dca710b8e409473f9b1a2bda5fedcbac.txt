निलम्बनपछिको क्यानको अवस्था बुझ्न आइसिसीको प्रतिनिधिमण्डल काठमाडौंमा

काठमाडौं, साउन १० – नेपाली क्रिकेटको पछिल्लो अवस्थाबारे बुझ्न अन्तराष्ट्रिय क्रिकेट परिषद आइसिसीको टोली काठमाडाैं आइपुगेको छ ।
आइसिसीको प्रतिबन्धमा रहेको नेपाल क्रिकेट संघ क्यानको विवाद र पछिल्लो अवस्थाबारे बुझ्ने क्यानको ३ सदस्यीय टोली सोमबार काठमाडौं आइपुगेको हो ।
आइसिसीका फाइनान्स तथा डाटा म्यानेजर अमर शेख, आइसिसिका एसिया प्रवन्धक बन्दुला वार्नपुरा र र कानुन विभागका अधिकृतसहित ३ जनाको टोली काठमाडौ आइपुगेको क्यानका छुम्बी लामाले जानकारी दिनुभयो । आइसीसीको टोलीले मंगलबारदेखि नै सरोकारवालासंग छलफल थाल्नेछ ।
विवादका कारण झण्डै ४ महिनादेखि आइसीसीले क्यानलाई निलम्बन गरेको छ भने क्यानलाई उपलब्ध गराउने खर्च रोक्नुका साथै क्यानले गर्ने प्रतियोगिताको आयोजनाको जिम्मेवारीपनि आफैले लिने गरेको छ ।
