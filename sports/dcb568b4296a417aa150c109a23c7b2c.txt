पारसको अर्धसतक, ३७ ओभरमा नेपालको १२९ रन

काठमाडौं, साउन ३१ – आइसिसी विश्व क्रिकेट लिग च्याम्पियनसिप अन्तर्गत नेदरल्याण्ड्ससँग भइरहेको दोस्रो खेलमा नेपालका कप्तान पारस खड्काले अर्धसतक बनाएका छन् । पारसले ६९ बलमा ५१ रन बनाएका छन् । उनले ४ चाैका र १ छक्का हानेका छन् ।
नेपालका अनिल मण्डल ४ रनमा र शरद भेषावकर ६ रनमा आउट भएका थिए । तेस्रो विकेट ज्ञानेन्द्र मल्ल ५२ बलमा ३९ रन बनाउँदा आउट भए । 
.............
नेदरल्याण्डससँग शनिबार भएको पहिलो खेल हारेपछि नेपाललाई आजको खेल जित्नैपर्ने दबाब बढेको छ । अंक तालिकाको छैठौं स्थानमा रहेको नेपाललाई सन् २०१८ को एक दिवसीय विश्वकपको छनौट खेल्ने आशा जिवितै राख्न यो खेल महत्वपूर्ण छ । शीर्ष चारमा पर्ने टोलीले विश्वकपको छनौट खेल्न पाउने छन् । 
प्रतियोगितामा नेपाल र नेदरल्याण्डसहित हङकङ, पपुवा न्युगिनी, स्कटल्याण्ड, केन्या, नामिबिया र संयुक्त अरब इमिरेट्स युएई गरी ८ राष्ट्र सहभागी छन् । अहिलेसम्म खेलका ७ खेलमा पाँच खेल जितेको नेदरल्याण्ड्स १२ अंकसहित शीर्ष स्थानमा छ । ७ खेलमा पाँच खेल गुमाएको तथा दुई खेल जितेको नेपाल चार अंकसहित छैटौं स्थानमा छ । नेपालभन्दा अघि समान ९/९ अंक जोडेका हङकङ र स्कटल्याण्ड तथा ८ अंक जोडेको पपुवा न्युगिनी र ६ अंक जोडेको केन्या छन् । 
नेपाल यसअघि स्कटल्याण्ड र पपुवा न्युगिनीसँग भएका खेलमा पराजित भएको थियो । तर काठमाडौंमा भएको नामिबियासँगको खेलमा भने नेपाल विजयी भएको थियो । 
नेदरल्याण्डस्सँगको पहिलो खेलमा सात विकेटले पराजित भएको नेपाली टोलीले दोस्रो खेलमा दुई सय रन भन्दा माथिको स्कोर बनाउने लक्ष्य लिएको प्रशिक्षक जगत टमाटाले बताएका छन् ।
