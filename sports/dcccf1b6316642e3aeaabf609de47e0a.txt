​फुटबलर विमल बेल्जियम प्रस्थान

काठमाडौं, वैशाख २९ - फुटबलर विमल घर्ती मगर बेल्जियम गएका छन् । २० दिनसम्म बेल्जियममा बस्ने मिलले तालिमका साथै आगामी सिजनका लागि युरोपका क्लवमा आवद्ध हुने संभावनाको पनि खोजी गर्ने छन् । एजेन्टको सहयोगमा विभिन्न क्लबसँग पनि छलफल हुने उनले बताएका छन् । १२ औं दक्षिण एशियाली खेलकुद सागमा माल्दिभ्ससँगको खेलमा घाइते भएका विमलले बेल्जियममा घुँडाको उपचार पनि गर्नेछन् । यसअघि पनि युरोपका विभिन्न क्लवमा गएर प्रशिक्षण लिएका विमल उमेर नपुगेका कारण युरोपेली क्लवमा आवद्ध हुन पाएका थिएनन् ।
