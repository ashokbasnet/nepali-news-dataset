​सुदुरपश्चिमलाई ७–० ले हराउँदै आर्मी लिगको शीर्ष स्थानमा

काठमाडौं, असोज २२ - सुदुरपश्चिम फुटबल क्लवलाई हराउँदै नेपाल आर्मी राष्ट्रिय लिग फुटबलको अंक तालिकामा शीर्ष स्थानमा उक्लिएको छ । सामसुङ मोबाइललाई प्रायोजक पाएको भोलीपल्ट आर्मीले सुदुरपश्चिमलाई ७–० को फराकिलो अन्तरले हराएको हो ।
एन्फा कम्लेक्स सातदोबाटोमा भएको खेलमा आर्मीलाई जिताउन नवयुग श्रेष्ठले २ तथा राजु तामाङ, टेकबहादुर बुढाथोकी, दिप लामा, टंक बस्नेत र भरत खवासले एक एक गोल गरे । 
यो जितपछि आर्मीको १४ खेलबाट २७ अंक भएको छ ।  १३ खेलबाट २६ अंक बटुलेको थ्री स्टार दोश्रो र २५ अंक बटुलेको मनाङ मर्स्याङ्दी क्लव तेश्रो स्थानमा छन् । आर्मीसँग हार्ने सुदुरपश्चिम भने १५ खेलबाट १७ अंक बटुल्दै छैटौं स्थानमा छ ।
