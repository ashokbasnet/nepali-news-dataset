आइपिएल : चेन्नईले हैदराबादलाई हरायो

बैशाख,  २६ – आइपिएल क्रिकेट अन्तर्गत बुधबार रातिको खेलमा चेन्नई सुपरकिंग्सले सनराईजर्स हैदरावादलाई ७७ रनले हराएको छ ।
टस हारेर व्याटिङ गरेको चेन्नईले सुरेस रैनाको नटआउट ९९ र माइकल हसीको ६७ रनको मद्दतले निर्धारित २० ओभरमा ३ विकेट गुमाएर २ सय २३ रन बनायो । हैदरावादका थिसरा परेरा एक्लैले ३ विकेट लिए ।
२ सय २४ रनको विजयी लक्ष्य पच्छ्याएको हैदरावाद ८ विकेटको क्षतिमा १ सय ४६ रनमा समेटियो । पार्थिव पटेलले ४४, करन शर्माले ३९ र थिसरा परेराले २३ रन बाहेक अरुले राम्रो प्रदर्शन गर्न सकेनन् ।
चेन्नईका मोहित शर्माले २, रविचन्द्र आश्विन, सुरेश रैना, ड्वेन ब्राभो र क्रिस मोरिसले १/१ विकेट लिए ।
आइपिएल क्रिकेटमा आज किँग्स इलेभेन पंजाब र राजस्थान तथा पुने र कोलाकाताबीच खेल हुनेछ ।
