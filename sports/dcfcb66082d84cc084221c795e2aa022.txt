खेलकूदको विकास गर्न प्राविधिक कार्यकारी बोर्ड गठन

काठमाडौं, जेठ ५ – राष्ट्रिय खेलकूद परिषदले खेलकूदको विकास गर्ने उद्देश्य सहित प्राविधिक कार्यकारी बोर्ड गठन गरेको छ । अल्पकालीन, मध्यकालीन र दीर्घकालीन योजना बनाएर प्रतियोगिता तथा खेलकूद विकासमा आधारित कार्यक्रम संचालन गर्न खेलकूद परिषदका सदस्य सचिवको अध्यक्षतामा बोर्ड गठन गरेको हो ।

 

बोर्डमा उच्चस्तरीय प्राविधिक विज्ञ/ विशेषज्ञ समेत रहनेछन् । बोर्डले प्राविधिक परिचालन, पूर्वाधारको संवोधन, संरचनागत नियमन तथा प्रभावकारी व्यवस्थापन गरी तालिम तथा प्रशिक्षण विभागको दायरालाई फराकिलो पार्दै खेलकूद विकासका लागि काम गर्ने परिषदले जनाएको छ ।
