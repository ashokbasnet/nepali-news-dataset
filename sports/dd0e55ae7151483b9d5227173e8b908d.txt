च्याम्पियन्स लिगको नकआउट चरणमा कुन कुन टिम, कसरी पुगे ?

मंसिर २३ – समूह चरणका खेल सकिएसँगै च्याम्पियन्स लिग फुटबलको नकआउट चरणमा पुग्ने १६ टिमको टुंगो लागेको छ । साबिक विजेता रियल मड्रिड, बार्सिलोला, लिसेस्टर सिटीसहितका टिम अन्तिम १६ मा पुगेका हुन् । ८ टिम समूह विजेताको रुपमा तथा ८ टिम समूह उपविजेताको रुपमा नकआउट चरणमा पुगको हुन् । नकआउट चरणको ड्र आउँदो सोमबार सार्वजनिक हुनेछ । यस्तै ८ समूहको तेस्रो स्थानमा रहन सफल टिम भने युरोपा लिगका लागि छनौट भएका छन् । 
कुन कुन टिम पुगे अन्तिम १६ मा 
समूह विजेताको रुपमा पुग्ने टिम :
आर्सनल (समूह ए), नापोली (समूह बी), बार्सिलोना (समूह सी), एथ्लेटिको मड्रिड (समूह डी), मोनाको (समूह इ), बोरुसिया डर्टमुण्ड (समूह एफ), लिसेस्टर सिटी (समूह जी) र युभेन्टस (समूह एच)
समूह उपविजेताको रुपमा पुग्ने टिम :
पेरिस सेन्ट जर्मेन (समूह ए), बेन्फिका (समूह बी), म्यानचेस्टर सिटी (समूह सी), बार्यन म्युनिख (समूह डी), बायर लेवरकुशन (समूह इ), रियल मड्रिड (समूह एफ), पोर्टो (समूह जी) र सेभिल्ला (समूह एच)
युरोपा लिगको अन्तिम ३२ मा पुगेका टिम :
लुडोगोरेट्स राजग्राड (समूह ए), बेसिक्टास (समूह बी), बोरुसिया मोन्चेङग्लाबाच (समूह सी), एफसी रोस्तोभ (समूह डी), टोटनह्याम (समूह इ), लेगिया वार्सा (समूह एफ), एफसी कोपनहेगन (समूह जी) र लियोन (समूह एच)
