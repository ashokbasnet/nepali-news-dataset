फुटबल : जिल्ला लिगका नतिजा

काठमाडौं, चैत २२ - झापाको मेची रंगशालामा संचालन भईरहेको ‘ए’ डिभिजन जिल्ला लिग (अन्तिम चरण) फुटबल प्रतियोगिता २०६९ अन्तर्गत विहीवार भएको टेम्के क्लब सुनसरी र एफसी पोटला मकवानपुर ३–३ गोलको बराबरीमा समाप्त भएको छ ।

टेम्केका लागि प्रशान्त राईले २ तथा जनक सुनुवारले १ गोल गरेका थिए भने एफ सी पोटलाका लागि विके तामाङ्गले २ तथा सुरेन्द्र वाईवाले १ गोल गरेका थिए ।

त्यस्तै ‘बी’ डिभिजन जिल्ला लिग (अन्तिम चरण) फुटबल प्रतियोगिता २०६९ अन्तर्गत भुमही खेल मैदानमा भएको पहिलो सेमिफाईनल खेलमा घोडाघोडी क्लब कैलालीले डाडाबजार क्लब धनकुटालाई ४–१ गोलले पराजित गरेको छ ।

त्यस्तै दोश्रो खेलमा देशभक्त युवा क्लबले नवयुनाईटेड क्लब तनहुंलाई ६–१ गोलले पराजित गरेको छ ।
