सफलता कोहलीको, क्रेडिट भने अनुष्कालाई

म्याच : ६
औसत : १८६
रन : ५५८
श्तक : ३
 यो तथ्यांक हो भारतीय कप्तान विराट कोहलीको दक्षिण अफ्रिकाविरुद्धको एक दिवसीय श्रृङ्खलामा प्रदर्शन ।
दक्षिण अफ्रिकी भूमिका पहिलो पल्ट एक दिवसीय श्रृङ्खला जिताएर इतिहास रच्नका लागि कोहलीको कति भूमिका छ भन्ने कुरा त यसै तथ्यांकले स्पष्ट पार्दछ । ब्याटिङमा कोहलीको दबदा यस्तो रह्यो कि श्रृङ्खलामा रन बनाउनेमा दोस्रो नम्बरमा रहे । शिखर धवन र उनको बीचमा २३५ रनको फरक रहेको छ । धवनले ६ खेलमा एक शतकसहित ३२५ रन बनाए । 
कोहलीको मनको कुरा
अन्तिम वान डेमा जितपछि क्रिकेट कमेन्टेटर्सदेखि प्रशंसकसम्म म्यान अफ् द सिरीज कोहलीको प्रशंसामा जुटेका थिए । कोहली भने आफ्नो शानदार सफलताका लागि पत्नी अभिनेत्री अनुष्का शर्मालाई क्रेडिट दिइरहेका थिए । 

सेन्चुरियन वान डेपछि कोहलीले भने, ‘मैदान बाहिर जसले सहयोग गरे उनीहरुलाई पनि श्रेय दिनुपर्छ । मेरी पत्नी लगातार हौसला बढाउने काम गरिन् । उनलाई यसको श्रेय दिनुपर्छ । विगतमा उनको निकै आलोचना भयो । जब म कठिन घडीमा थिए उनले मलाई लगातार अघि बढ्न प्रेरित गरिरहिन् । यसका लागि म उनीप्रति आभारी छु ।’
अनुष्कासँगको बिहेपछि विराट कोहलीको यो पहिलो भ्रमण हो । 

 कठिन चुनौती थियो
कोहलीको लागि दक्षिण अफ्रिकाको भ्रमण त्यति सहज थिएन । उनको टिमले टेस्ट सिरीज १–२ ले गुमाइसकेको थियो । पहिलो दुई टेस्ट खेलमा हार बेहोरेपछि कप्तानको रुपमा उनले गरेका निर्णयको कडा आलोचना पनि भैरहेको थियो । 
इतिहास पनि उनको साथमा थिएन । यसभन्दा पहिले भारतले दक्षिण अफ्रिका कहिल्यै एक दिवसीय श्रृङ्खला जितेको थिएन । तर इतिहास तोड्नकै लेखिन्छ भनेझैँ विराटले आफ्नो नाम इतिहासमा सामेल गराए । उनी अगाडि बढ्दै टिमको नेतृत्व गरे । 
प्रशिक्षकको श्रेय पनि कप्तानलाई

प्रशिक्षक रवि शास्त्रीले दक्षिण अफ्रिकामा रचित इतिहासको पूरा श्रेय कप्तान विराट कोहलीलाई दिएका छन् । शास्त्रीले भने, ‘यसमा पूरा क्रेडिट कप्तानलाई नै दिनुपर्छ । उनको इन्टेनसिटीको लेभल एकदमै माथि रहेको छ । उनलाई देखेर बाँकी टिमलाई पनि यस्तो लाग्छ कि हामी पनि त्यो स्तरसम्म पुग्न कोशिश गर्नुपर्छ ।’
कोहली पनि आफ्नो प्रदर्शनबाट सन्तुष्ट देखिन्छन् तर उनले जितको श्रेय पूरै टिमलाई दिए । 
उचित निर्णय, शानदार नतिजा
टेस्ट सिरीजको ठिक उल्टो एक दिवसीय श्रृङ्खलामा विराटको कप्तानीको निकै प्रशंसा भयो । उनले ठिक टिम बनाए, सही बलर छाने । उनले पूर्व कप्तानसँग पनि निर्णय लिने कुरामा सरसल्लाह गरे ।

 कप्तानको भरोसाका रुपमा भारतले कुलदीप यादव र युजवेन्द्र चहलजस्ता नयाँ स्पिन स्टार पायो । ६ खेलमा १३.८८ को औसतका साथ कुलदीपले १७ विकेट लिँदै सिरीजको सबैभन्दा सफल बलर भए ।
युजवेन्द्र चहल उनीभन्दा एक कदम मात्रै पछाडि रहे । उनले ६ खेलमा १६.३७ औसतका साथमा १६ विकेट आफ्नो नाममा पारे । कप्तान विराट कोहलीले दुवै बलरको खुलेर प्रशंसा गरे । 
-बीबीसी हिन्दीकाे सहयाेगमा
