१९ वर्षमुनीको क्रिकेटमा नेपालले नामिबियालाई हरायो

भदौ ५ – अष्ट्रेलियामा सञ्चालन भईरहेको १९ वर्षमुनिको आइसिसी विश्वकप क्रिकेटमा १३ औं स्थानको प्ले अफ सेमिफाइनलमा नामिविया विरुद्ध नेपाल ३९ रनले विजयी भएको छ । प्रतियोगितामा पहिलो जीत हात पार्ने क्रममा नेपालले नामिवियालाई हराएको हो ।

 

अष्ट्रेलियाको ब्रिसबेनमा नेपाल विरुद्ध जीतका लागि २ सय २० रनको लक्ष्य पच्छ्याएको नामिबिया ४६ दशमलव ३ ओभरमा १ सय ८० रनमा समेटियो । नेपालका भुवन कार्की एक्लैले पाँच विकेट लिए । कप्तान पृथु बाँस्कोटा, सागर पुन, रामनरेश गिरी, कृष्ण कार्की र प्रदीप ऐरीले १/१ विकेट लिए । नेपालले १३ औ स्थानका लागि बिहीबार पपुवा न्युगिनीसंग खेल्नेछ ।

यसअघि पहिले ब्याटिङ्ग गरेको नेपालले प्रदिप ऐरीको नटआउट ९८ रनको मद्दतले पुरै ५० ओभर खेलेर ७ विकेटको क्षतिमा २ सय १९ रन बनायो । सुवास खकुरेलले ३५, राजेश पुलामी मगरले २२, पृथु बाँस्कोटा र हासीम अन्सारीले समान १८, फैजलुर रहमानले ५, सागर पुनले ७, कृष्ण कार्कीले नटआउट ३ र नरेश बुढाऐरले १ रन बनाएका थिए ।
