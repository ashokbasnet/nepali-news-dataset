भानपर्सीको साथले रुनीलाई राहत

असार ७ – विश्वकप फुटवलका नौ वटा खेलमा पनि गोल गर्न नसकेका इंग्ल्याण्डका स्ट्राइकर वायन रुनीले दशौं खेलमा गोलको खडेरी त तोडे तर उनले त्यो गोलमा खुशी भने मनाउन पाएनन् ।
विश्वकपमा गोल गर्न नसकेको कालो धब्बा पखालेपनि उरुग्वेविरुद्धको खेल २÷१ ले हारेपछि रुनीमाथि इग्ल्याण्डका पूर्व खेलाडीदेखि फुटबलका जानकारहरुसमेत चील कमिला जस्तै गरी खनिएका छन् । शुक्रबार राति इटालीले हारेपछि इंग्ल्याण्ड समूह चरणबाटै घर फर्किने पक्का भइसकेको छ ।
उरुग्वेविरुद्धको खेलमा रुनीका तीनवटा प्रहार आच्छुआच्छुले मात्र गोल नभएपछि रुनीमाथि आलोचनाको प्रहार झनै बढेका बेला जारी विश्वकपमा तीन गोल गरिसकेका नेदरल्याण्ड्सका रोबिन भानपर्सीले भने रुनीको बचाउ गरेका छन् ।
आलोचकले गालीको र्वाा गरिरहेका बेला मुख खोलेका भानपर्सीले भनेका छन्, ‘रुनीले गोल गर्ने तीनवटा सुन्दर मौका गुमाएकोमा उनलाई गाली गर्नुपर्छ भन्ने मलाई लाग्दैन उनी उत्कृष्ट खेलाडी हुन्,’ भानपर्सिले थपेका छन्, ‘म म्यान्युमा आउनुमा रुनी क्लबमा रहनु पनि एउटा कारण थियो, समग्रमा रुनीको प्रदर्शन राम्रो थियो, इटालीविरुद्धको गोलमा पनि उनैले मौका मिलाएका हुन् ।’
म्यानुका सहकर्मी भानपर्सिको भनाईले पराजय र आलोचनाको दोहोरो तापमा सेकिइरहेको रुनीको मनलाई पक्कै केही राहत मिलेको हुनुपर्छ ।
एजेन्सीहरु
