राष्ट्रिय क्रिकेट : एपिएफद्वारा विराटनगर पराजित

ललितपुर, मंसिर २७ - राष्ट्रिय क्रिकेट प्रतियोगितामा सशस्त्र प्रहरीको एपिएफ क्लवले विजयी शुरुवात गरेको छ । 

एपिएफले क्षेत्र नम्बर १ विराटनगरलाई १ सय ६२ रनको फराकिलो अन्तरले हराएको हो ।

पुल्चोक इन्जिनियरिङ्ग क्याम्पसको मैदानमा २ सय ७१ रनको विशाल लक्ष्य पछ्याएको विराटनगर १ सय ८ रनमा सिमित हुँदै लगातार दोश्रो हार व्यहोर्न बाध्य भयो ।

 

लक्ष्य पछ्याउने क्रममा विराटनगरका विधान गोस्वामीले ३२ तथा मञ्जित श्रेष्ठले १५ रन बनाए । पहिला ब्याटिङ्ग गरेको एपिएफका लागि सुवास खकुरेलले ८६ तथा परेश लोहनीले ६५ रन बनाएका थिए ।
