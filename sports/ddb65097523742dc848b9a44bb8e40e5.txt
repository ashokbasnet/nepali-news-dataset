अन्ततः फेल्प्सलाई पछि पार्ने निस्किए, २१ वर्षका स्कुलिङले जिते स्वर्ण

साउन २९ – कीर्तिमानी अमेरिकी पौडी खेलाडी माइलकल फेल्प्स रियो ओलम्पिक अन्तर्गत पुरुष एक सय मिटर बटरफ्लाईमा सिंगापुरका खेलाडी भन्दा पछि परेका छन् । सिंगापुरका २१ वर्षका जोसेफ स्कुलिङले २२ वटा ओलम्पिक स्वर्ण जितेका फेल्प्सलाई पछि पार्दै पुरुष एक सय मिटर स्पर्धामा स्वर्ण पदक जिते  । शनिबार बिहान भएको फाइनलमा स्कुलिङले ५० दशमलव ३९ सेकेण्डमा दूरी पूरा गरेर स्वर्ण जितेका हुन् ।
आफ्नो देशका लागि पहिलो स्वर्ण दिलाएका स्कुलिङले ओलम्पिकमा कीर्तिमान पनि बनाए । अमेरिकी फेल्प्ससहित दक्षिण अफ्रिकाका चाड लि कोल्स र हंगेरीका लास्लो चेकले ५१ दशमलव १४ सेकेण्डमा दूरी पूरा गरेर संयुक्त रुपमा रजत पदक जिते ।
