आइपिएल: हैदरावादमाथि मुम्बईको जित

काठमाडौ, बैशाख ३१ – आइपिएल क्रिकेटमा सोमबार राति मुम्बई इन्डियन्सले सनराइजर्स हैदराबादलाई ७ विकेटले हराएको छ ।
मुम्बईको वानखेडे स्टेडियममा भएको खेलमा घरेलु टोली मुम्बईले १ सय ७९ रनको लक्ष्य ३ विकेट गुमाउँदै ३ बल बाँकी छँदा भेट्टायो ।
मुम्बईको जितमा किरोन पोलार्डले नटआउट ६६, सचिन तेन्दुलकरले ३८, दिनेश कार्तिकले ३० रनको योगदान गरे । टिमको स्कोर ९४ हुँदा सचिन रिटायर्ड हर्ट भएका थिए ।
पहिले ब्याटिङ गरेको हैदराबादले पुरै ओभर खेलेर ३ विकेटको क्षतिमा १ सय ७८ रन बनाएको थियो । शिखर धवनले सर्वाधिक ५९, क्यामरुन ह्वाईटले नटआउट ४३ र हनुमा बिहारीले ४१ रन जोडे ।
जितपछि मुम्बई २० अंकका साथ तालिकाको पहिलो स्थानमा उक्लिएको छ ।
