मेस्सी बिनाको अर्जेन्टिना घरेलु मैदानमा हार्‍यो

असोज २६ – विश्व कप २०१८ को छनौट अन्तर्गत बुधबार बिहान भएको खेलमा अर्जेन्टिना पराजित भएको छ । चोटका कारण मैदान बाहिर रहेका लियोनल मेस्सी बिना खेलेको अर्जेन्टिना घरेलु मैदानमै पाराग्वेसँग १–० ले पराजित भएको हो । पाराग्वेको जितमा १८ औं मिनेटमा डार्लिस गोन्जालेजले गरेको गोल नै निर्णायक बन्यो । पहिलो हाफमा १–० ले पछि परेको अर्जेन्टिनाले दोस्रो हाफमा खेलमा फर्किने प्रयास गरेपनि गोल भने गर्न सकेन । हारपछि १० खेलबाट १६ अंक जोडेको अर्जेन्टिना पाँचौं स्थानमा छ । १५ अंक बनाएको पाराग्वे छैटौं स्थानमा छ ।
