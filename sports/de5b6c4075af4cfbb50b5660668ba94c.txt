रियल मड्रिडमा जेम्स रोड्रिग्वेजलाई ठाउँ छैन–पाचो

चैत २० – कोलम्बियन राष्ट्रिय टिमका पूर्व प्रशिक्षक पाचो माटुरानाले रियल मड्रिडमा जेम्स रोड्रिग्वेजको स्थान नदेखेको बताएका छन् । जेम्स यो सिजन ला लिगामा उत्कृष्ट देखिएका छैनन् । उनले सोचे अनुसारको प्रदर्शन गर्न सकेका छैनन् । जेम्स रियल मड्रिडका पूर्व प्रशिक्षक राफेल बेनिटेजको रोजाइमा पर्न नसकेको र अहिलेका प्रशिक्षक जिनेदिन जिदानलाई पनि उनले प्रभावित पार्न नसकेको कोलम्बियाका पूर्व प्रशिक्षक माटुरानाले बताएका छन् । जेम्स शनिबार राति हुने इएल क्लबसिको अर्थात बार्सिलोनासँगको खेलमा मैदान बाहिर रहने खतरा रहेको उनले बताए । रियल मड्रिडले शनिबार राति क्याम्प नाउमा बार्सिलोनासँग खेल्दैछ । पोर्टो र मोनाकोका पूर्व खेलाडी यी दुवै टिममा प्लेमेकर थिए । पछिल्लो पटक राष्ट्रिय टिमबाट बोलिभिया र इक्वेडरलाई हराउँदा पनि जेम्सले राम्रो प्रदर्शन गरे । तर रियल मड्रिडबाट भने उनले राम्रो गर्न सकेका छैनन् । क्बलमा रहेका राम्रा खेलाडीको छायाँ तथा त्यहाँको वातावारणले आफूलाई सहज नबनाएको जेम्सको भनाई छ । रियलका अध्यक्ष फ्लोरेन्टिनो परेजले आउँदो सिजन जेम्सलाई बेच्न चाहेका छन् । जेम्स सन् २०१४ मा ८० मिलियन युरोमा रियलमा अनुबन्धित भएका थिए । 
– एजेन्सीको सहयोगमा
