यी पाकिस्तानी क्रिकेटर इतिहास रच्दै सबैभन्दा अगाडि, पछि परे महान हस्ती

कात्तिक ४ – पाकिस्तानले पाँच दिवसीय खेलको चौथो खेलमा श्रीलङ्कालाई ७ विकेटले हराएको छ । यो जितसँगै पाकिस्तानले यो सिरिजमा ४–० ले श्रीलङ्कालाई पछाडि पारेको छ । अब क्लिन स्वीप गर्न पाकिस्तानलाई मात्र एक जितको आवश्यकता रहेको छ । पाकिस्तानको यो जितमा नायक बने वान डेका नम्बर एक बलर हसन अली । अलिले ३७ रन दिएर ३ विकेट लिए । अली केही समय अगाडि मात्रै आइसिसी वान डे र्‍याङ्किंगमा नम्बर वान बलर बनेका हुन् । 
अलिले तोडे वकार युनिसको रकर्ड
अलीले लगातार शानदार प्रदर्शन गरिरहेका छन् । उनले च्याम्पियन्स ट्रफीमा पनि शानदार बलिङ गरेका थिए । अहिलेको श्रीलङ्कासँगको सिरिजमा पनि उनले उत्कृष्ट प्रदर्शन गरेका छन् । यो श्रृङ्खलाको तेस्रो खेलमा उनले पाँच विकेट लिएर पाकिस्तानलाई जिताएका थिए । योसँगै २३ वर्षीय हसनले क्रिकेटका महान हस्तीलाई पछि पारेका छन् ।

अली पाकिस्तानको तर्फबाट वान डे म्याचमा सबैभन्दा छिटो ५० विकेट लिने खेलाडी भएका छन् । यो उपलब्धी हासिल गर्न उनले २४ खेल मात्रै खेलेका छन् । योभन्दा पहिले यो रेकर्ड वकार युनिसको नाममा थियो । वकारले २७ खेलमा ५० विकेट लिएका थिए । यो सूचिमा तेस्रोमा सकलान मुश्ताक आउँछन्, जसले २८खेलमा ५० विकेट लिएका छन् । 

अली सबैभन्दा अगाडि
यो वर्ष सबैभन्दा बढी विकेट लिने खेलाडीमा पनि अली हसन नै अगाडि छन् । २०१७ को अहिलेसम्म उनले १७ खेलबाट ४३ विकेट लिएका छन् । यही दौडमा इंग्लयाण्डका लियाम प्लंकेट र राशिद खान २६÷२६ विकेट लिएर दोस्रो र तेस्रो स्थानमा रहेका छन् । त्यस्तै भारतीय बलर जसप्रीत बुमराह २६ विकेटका साथ नै चौथो नम्बरमा छन् ।
