प्रथम राष्ट्रिय जुनियर च्याम्पीयनसीप शुरु

काठमाडौ, जेठ ३१ –  प्रथम राष्ट्रिय विद्यालय खेलकुद जुनियर च्याम्पियनसीप शुक्रबारदेखि काठमाडौमा शुरु भएको छ ।
मन्त्रिपरिषद्का अध्यक्ष खिलराज रेग्मीले बिहान विशेष कार्यक्रमका बीच प्रतियोगिताको उद्घाटन गर्नुभयो ।
विद्यालय स्तरबाटै प्रतिभावान खेलाडी पहिचान गर्ने उद्देश्यका साथ  पहिलोपटक विद्यालय खेलकुद प्रतियोगिता आयोजना गरिएको हो ।
राष्ट्रिय खेलकुद परिषद् र विद्यालय खेलकुद विकास बोर्डको सहकार्यमा निजी विद्यालयहरुको संस्था प्याब्सन र एनप्याब्सन तथा उच्च माध्यमिक विद्यालयहरुको संस्था हिसानले आयोजना गरेको खेलकुदमा १३ खेल समावेश छन् ।
प्रतियोगितामा विभिन्न क्षेत्र र जिल्लाका विद्यालय सहभागी छन् । बुधबार अनौपचारिक रुपमा सञ्चालित प्रतियोगितामा एथलेटिक्स, क्रिकेट र कबड्डीका खेल भने सम्पन्न भइसकेका छन् । प्रतियोगिता असार ४ गतेसम्म चल्नेछ ।
