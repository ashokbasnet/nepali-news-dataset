चिलीले गर्‍यो उरुग्वेको पोष्टमा ३ गोल, ईक्वेडर चम्कियो, पाराग्वे हार्‍यो

काठमाडौं, मंसिर १ । विश्वकप फुटबल छनोटअन्तर्गत अर्को खेलमा चिलीले उरुग्वेलाई ३-१ ले हराएको छ ।

खेलमा उरुग्वेका एडिन्सन काभानीले पहिलो गोल गरे पनि चिलीका अलेक्सिस सान्चेजले दुई तथा एडुवार्डो भार्गासले एक गोल गर्दै टोलीलाई विजयी गराएका हुन् ।

लेटिन अमेरिकी समुहकै अन्य खेलहरुमा बोलिभियाले पाराग्वेलाई १-० ले हराउँदा ईक्वेडरले भेनेजुएलालाई ३-० ले पराजित गरेको छ ।
