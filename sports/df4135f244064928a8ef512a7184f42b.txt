१९ आैं तिलोत्तमा गोल्डकप फुटवल आजदेखि सुरु

रुपन्देही, फागुन १२ – उन्नाइसौं तिलोत्तमा गोल्डकप फुटवल बिहीबारदेखि सुरु हुदैछ । बुटवलमा रहेको एन्फा टेक्निकल सेन्टरको मैदानमा हुने प्रतियोगिताको उद्घाटन खेलमा ससस्त्र प्रहरीको एपिएफ र भारतको शेर ए क्लव कालिमपोङ खेल्नेछन् । 
प्रतियोगिता दिउँसो २ बजेपछि सुरु हुनेछ । २१ गतेसम्म चल्ने प्रतियोगितामा ३ बिभागीयसहित १० टिमको सहभागी हुने रुपन्देही जिल्ला फुटवल संघका अध्यक्ष दिर्घवहादुर केसीले जानकारी दिनुभयो । प्रतियोगिताको बिजेताले ५ लाख ५५ हजार ५ सय ५५ र उपबिजेताले ३ लाख ५५ हजार ५ सय ५५ रुपैया पुरस्कार पाउनेछन् । त्यस्तै, उत्कृष्ट खेलाडीले मोटरसाइकल पुरस्कार पाउनेछन । बुटवल उपमहानगरपालीका संरक्षक रहेको तिलोत्तमा गोल्डकपको १८ औ सस्करण २०७१ सालमा भएको थियो । 
यसैबिच धरानमा चलिरहेको १९ औ बुढासुब्बा गोल्डकप फुटवलको दोश्रो सेमिफाइनलमा बिहीबार नेपाल पुलिस क्लव र धरान फुटवल क्लव रातो खेल्दैछन् । खेल धरानमा रहेको एन्फा टेक्निकल सेन्टरको मैदानमा दिउँसो ३ बजेपछि सुरु हुनेछ । बिहीबारको विजेताले प्रतियोगिताको उपाधिका लागि संकटा क्लवसंग खेल्नेछ । संकटाले बुधबार रुपन्देही ११ लाई हराएर फाइनलमा स्थान सुरक्षित गरेको हो ।
