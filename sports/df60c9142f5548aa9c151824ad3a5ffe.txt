​सिक्किम फुटबल एसोसियसनको उजुरीपछि मनाङ मर्स्याङ्दीले गभर्नस गोल्डकप खेल्ने

काठमाडौं, असोज २१ – भारतको सिक्किम फुटबल एसोसिएसनले अखिल नेपाल फुटबल स‌ंघमा मनाङ मर्स्याङ्दी क्लबविरुद्ध आरोप पत्र दायर गरेपछि मनाङ गभर्नर्स गोल्डकपमा सहभागी हुन राजी भएको छ । 
यसअघि प्रतियोगितामा सहभागी हुन नाम पठाइसकेको मनाङले खेल तालिका सार्वजनिक भएपछि खेलाडी अभाव देखाउँदै सहभागी नहुने बताएको थियो ।  सिक्किम फुटबल एसोसिएसनले मनाङमाथि कारवाहीको माग गर्दै आरोप पत्र एन्फामा पठाएको थियो । साथै यो विषयलाई एएफसी र फिफामासमेत लैजाने धम्की दिएको थियो ।
मनाङका अफिसियल विजय घलेले क्लबले गभर्नर्स क्लब खेल्ने पक्का भएको बताएका हुन् । मनाङ भोलि आइतबार बेलुका सिक्किमको राजधानी गान्टोक पुग्नेछ । मनाङले मङ्गलबार गान्टोकमा रहेको पाल्जोर स्टेडियममा सिधै क्वाटरफाइनल खेल्नेछ ।
