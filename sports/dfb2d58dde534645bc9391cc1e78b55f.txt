सोमबार अर्जेन्टिना र चिली भिड्ने, कसले जित्ला कोपा अमेरिकाको उपाधि !

काठमाडौं, असार १२ । अमेरिकामा जारी कोपा अमेरिका फुटबलको उपाधि छिनोफानो सोमबार बिहान हुँदैछ ।

उपाधिका लागि अर्जेन्टिना र चिली भिड्दै छन् । सेमिफाइनलमा अमेरिकालाई हराउँदै अर्जेन्टिना तथा कोलम्बियालाई हराउँदै चिली फाइनलमा पुगेको हो ।

यो फाइनललाई यसअघिको संस्करणको रिप्लेका रूपमा लिइएको छ ।

यसअघि पनि फाइनलमा यिनै दुई टिम भिडेका थिए । अघिल्लो संस्करणमा चिलीले उपाधि जितेकामा अर्जेन्टिना उपविजेतामै थन्किएको थियो । यसपटक दुवै टिम समूह चरणमा भिडेकामा अर्जेन्टिना २–१ ले विजयी भएको थियो ।
