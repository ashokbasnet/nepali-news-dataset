कीर्तिमान तोड्दै रोनाल्डो, प्लाटिनीलाई दिए टक्कर

असार २३ – पोर्चुगलका कप्तान क्रिष्टियानो रोनाल्डोले युरोकपका सर्वाधिक गोलकर्ताको कीर्तिमानमा बराबरी गरेका छन् । सन् २००४ देखिका युरोकपमा खेल्दै आएका रोनाल्डोले युरोकपको अन्तिम चरणमा अहिलेसम्म ९ गोल गरेका छन् । बुधबार राति वेल्ससँगको सेमिफाइनलमा ५० औं मिनेटमा हेडमाफर्त गोल गर्दै रोनाल्डोले मिचेल प्लाटिनीको कीर्तिमानसँग बराबरी गरेका हुन् । प्लाटिनी र रोनाल्डो दुवैले युरोकपको अन्तिम चरणमा ९ गोल गरेका छन् । रोनाल्डोले सबै गोल पेनाल्टी एरिया भित्रबाट गरेका हुन् । प्लाटिनीले सन् १९८४ को युरोकपको अन्तिम चरणका पाँच खेलमा ९ गोल गरेर कीर्तिमान बनाएका थिए । अब आउँदो आइतबार राति हुने फाइनलमा कम्तिमा एक गोल गरेमा रोनाल्डोले प्लाटिनीको कीर्तिमान भंगगर्दै युरोकपका सर्वकालिन सर्वाधिक गोलकर्ता बन्नेछन् । 
– स्रोत : युइएफए
