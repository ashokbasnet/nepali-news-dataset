वायने रुनीमाथि मोरिन्हो, ‘रुनीको भविष्य यतै छ’

कात्तिक १३ – म्यानचेस्टर युनाइटेडका कप्तान वायने रुनी क्लब छोडेर कतै नजाने र उनको भविष्य क्लबमा नै रहेको प्रशिक्षक जोसे मोरिन्होले बताएका छन् । रुनीलाई क्लब छोड्न भनिएको खबर सार्वजनिक भएको थियो । तर प्रशिक्षक मोरिन्होले भने रुनी कतै नजाने र उनको भविष्य युनाइटेडमै रहेको बताएका हुन् । रुनीले गएको सेप्टेम्बर १८ यता प्रिमियर लिगमा खेलेका छैनन् । यस्तै काल्फको चोटका कारण युनाइटेडका पछिल्ला दुई खेल उनले गुमाएका छन् । प्रशिक्षक मोरिन्होले भने ‘यहाँ कुनै पनि समस्या छैन, तर पत्रिका बेच्नका लागि स्टोरी चाहिन्छ । त्यसैले रुनीको विषयलाई स्टोरी मात्रै बनाएका हुन् । कुनै सत्यता छैन ।’ रुनी क्लबका लागि महत्वपूर्ण खेलाडी रहेको प्रशिक्षक मोरिन्होले बताए । उनले भने ‘रुनी उत्कृष्ट खेलाडी हुन् र उनी क्लबका लागि निकै महत्वपूर्ण छन् । उनी कतै जाने छैनन् । हामी उनलाई मनपराउँ छौं, उनी हामीलाई । रुनी बेन्चमा बस्नु पर्दा बेखुसी हुन्छन्, त्यो भन्दा पनि बेखुसी चोटग्रस्त हुँदा ।’ यो सिजनमा अहिलेसम्म एक गोल मात्रै गरेका रुनीलाई युनाइटेडको सर्वकालिन सर्वाधिक गोलकर्ता सन बबी चार्ल्टनको गोल संख्या दुई ४९ सँग बराबरी गर्न मात्रै चार गोलको खाँचो छ । रुनीले यो सिजनका पछिल्ला १० खेलमा गोल गर्न सकेका छैनन् ।
