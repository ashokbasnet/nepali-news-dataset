आइपिएलः दिल्लीमाथि बेंगलोरको जित

वैशाख ५ – इण्डियन प्रिमियर लिग (आइपिएल) क्रिकेटमा बिहीबार राती रोयल च्यालेञ्जर्स बेंगलोरले दिल्ली डेयर डेभिल्सलाई ८ विकेटले हराएको छ ।
दिल्लीले दिएको १ सय ४६ रनको लक्ष्य १६.४ ओभरमा २ विकेट गुमाएर भेट्टायो । बेंगलोरका लागि युवराज सिंहले नटआउट ५२, विराट कोहलीले नटआउट ४९, पार्थिव पटेलले ३७ र निक म्याडिन्सनले ४ रनको योगदान गरे ।
युएईको शारजहाँमा टस हारेर पहिले ब्याटिङ गरेको दिल्लीले पुरै २० ओभर खेलेर ४ विकेट गुमाउँदै १ सय ४५ रन बनायो । दिल्लीका लागि जेपी डुमिनीले नटआउट ६७ र रोस टेलरले नटआउट ४३ रन बनाएका थिए ।
