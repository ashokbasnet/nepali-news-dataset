​आयोजक मदन भण्डारी स्मृति प्रतिष्ठान उपाधि नजिक

उर्लावारी, वैशाख ३१ – आयोजक मदन भण्डारी स्मृति प्रतिष्ठान मोरङको उर्लाबारीमा जारी मदन भण्डारी स्मृति गोल्डकप फुटबल प्रतियोगिताको फाइनलमा प्रवेश गरेको छ । प्रतियोगिता अन्तर्गत बिहीबार भएको पहिलो सेमिफाइनल खेलमा डिफेण्डिङ च्याम्पियन दमक फुटबल क्लबलाई १–० ले पराजित गर्दै आयोजक उपाधि नजिक पुगेको हो । प्रतिस्पर्धात्मक खेलको १५ आैं मिनेटमा आयोजक क्लबका सुनिल खड्काले गरेको गोलनै निर्णायक बन्यो । दोश्रो हाफको २५ औं मिनेटमा मदन भण्डारी स्मृति प्रतिष्ठानका खेलाडीले फल गरेपछि पाएको पेनल्टीमा प्रकाश बुढाथोकी गोल गर्न चुकेपछि दमकले खेल बराबरीमा ल्याउने मौका गुमाएको थियो । खेलको म्यान अफ द म्याच मदन भण्डारी स्मृति प्रतिष्ठानका गोलकिपर देवराज लिम्बु घोषित भए । प्रतियोगिता अन्तर्गत शुक्रबार हुने दोस्रो सेमिफाइनल खेलमा भारतको दार्जिलिङ ११ र चर्च ब्याइज क्लब काठमाडौं विच खेल हुने आयोजकले जनाएको छ । सेमिफाइनलमा चर्च ब्वाइजले कञ्चनजञ्घा फुटबल क्लब भारतलाई र दार्जिलिङले झापा ११ लाई पराजित गर्दै सेमिफाइनलमा स्थान सुरक्षित गरेका हुन् ।
