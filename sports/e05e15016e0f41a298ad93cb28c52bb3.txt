सशस्त्र सेमिफाइनलमा

बुटवल, चैत १९ । सशस्त्र प्रहरी बुटवलमा जारी प्रथम सीपीएन युएमएल प्रेसिडेन्ट कप फुटबल प्रतियोगिताको सेमिफाइनलमा प्रवेश गरेको छ ।शुक्रबार भएको पहिलो क्वार्टरफाइनलमा सशस्त्रले घरेलु टिम खनाल ब्रदर्सलाई पेनाल्टी सुट आउँटमा ३–२ ले हराउँदै अन्तिम चारमा ठाउँ पक्का गरेको हो ।खेलको २८औं मिनेटमा सशस्त्रका चुडामणि चौधरीले गोल गर्दै अग्रता लिए पनि खनाल ब्रदर्सका लागि खेलको ६७औं मिनेटमा भिक्टरले गोल गर्दै टिमलाई १–१ को बराबरीमा पुर्‍याएका थिए ।निर्धारित् समयको खेल १–१ को बराबरी भएपछि खेलको नतिजा ‘टाइबेकर’मार्फत् भएको हो ।प्रतियोगिताअन्तर्गत् शनिबार सुनौलो संगम युवा क्लब र पश्चिमाञ्चल प्रहरी टिमबीचको खेल हुनेछ ।
