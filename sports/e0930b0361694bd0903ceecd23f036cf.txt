विश्व नम्बर एक जोकोविच अस्ट्रेलियन ओपनको क्वाटरफाइनलमा

माघ १२ – विश्व नम्बर एक खेलाडी नोभाक जोकोविच अस्ट्रेलियन ओपन टेनिसको क्वाटरफाइनलमा प्रवेश गरेका छन् । सर्वियन जोकोविचले सोमबार भएको खेलमा लग्जेमबर्गका जायल्स मुलरलाई ६–४ ७–५ ७–५ को सेटमा पराजित गर्दै अन्तिम आठमा स्थान सुरक्षित गरेका हुन् । अब जोकोविचले क्वाटरफाइनलमा क्यानडाका मिलोस राओनकसँग खेल्नेछन् । यसैबीच महिला तर्फ अमेरिकी भेनस विलियम्स अस्ट्रेलियन ओपन टेनिसको क्वाटरफाइनलमा प्रवेश गरेकी छन् । ३४ वर्षकी भेनसले सोमबार भएको खेलमा विश्व नम्बर ६ पोल्याण्डी अग्निस्का राडावास्कालाई ६–३ २–६ ६–१ को सेटमा पराजित गर्दै क्वाटरफाइनलमा स्थान बनाएकी हुन् ।
सात पटकी ग्राडसलाम विजेता भेनस सन् २०१० पछि कुनैपनि ग्रान्डसलामको क्वाटरफालनमा प्रवेश गरेकी हुन् । क्वाटरफाइनलमा उनले अब अमेरिकाका कै म्याडिसन किजसँग प्रतिस्पर्धा गर्ने छिन् ।
भेनसकी बहिनी विश्व नम्बर एक सेरेना विलियम्स पनि क्वाटर फाइनमा प्रवेश गरेकी छन् । सेरेनाले ग्राविने मुगुरुसालाई २–६ ६–३ ६–२ को सेटमा पराजित गर्दै अन्तिम ८ मा स्थान बनाएकी हुन् । सेरेनाले अब क्वाटर फाइनलमा दुई पटकी विजेता भिक्टोरिया अजारेन्कालाई पराजित गरेकी स्लोभाकियाकी डोमेनिका सिबोल्कोभासँग खेल्ने छिन् ।
