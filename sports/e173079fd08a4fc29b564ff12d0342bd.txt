रोनाल्डो ह्यारी केनका रोड मोडल, केनले रोनाल्डोको जर्सी फ्रेम गर्ने

कात्तिक २ – इंग्लिस क्लब टोटनह्यामका स्ट्राइकर ह्यारी केनले रियल मड्रिडका स्टार स्ट्राइकर क्रिष्टियानो रोनाल्डो आफ्नो रोड मोडल रहेको बताएका छन् । टोटनह्यामले च्याम्पियन्स लिग फुटबलको समूह चरणको खेल अन्तर्गत मंगलबार राति रियल मड्रिडसँगै उसकै मैदानमा १–१ को बराबरी गरेको थियो । केनले आफ्नो रोल मोडल रोनाल्डोसँग खेलपछि जर्सी साटेको बताएका छन् । रोनाल्डोलाई रोड मोडल बनाएर हुर्किएकाले उनीसँग खेल्न पाउनु र जर्सी साट्न पाउनु खुशीको कुरा रहेको केनको भनाई छ । केनले रोनाल्डोको जर्सी आफ्नो लागि ठूलो सम्पती रहेको बताएका छन् । टोटनह्याम र रियल मड्रिड बिचको खेललाई केहीले केन र रोनाल्डो बिचको प्रतिस्पर्धाका रुपमा लिएका थिए । दुवै खेलाडी च्याम्पियन्स लिगको यो सिजनका सर्वाधिक गोलकर्ताको सूचिमा छन् । केनले भने ‘रोनाल्डो मेरा ठूला रोल मोडल हुन्, म उनकै खेल हेरेर हुर्किएको हो । उनको जर्सी पाउँदा निके खुशी छु । यसलाई फ्रेम गरेर राख्ने छु । केनले अघि भने ‘मेरो जर्सी पनि दिएको छु । मलाई थाहा छैन रोनाल्डोले के गर्छन् । हामीले त्यस क्रममा केही हप्तामा फेरि भेटौंला मात्रै भन्यौं ।’ अब रियल मड्रिडले आउँदो महिना टोटनह्यामको मैदानमा खेल्नेछ ।
