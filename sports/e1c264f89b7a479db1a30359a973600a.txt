साउथह्यामप्टनको पहिलो जित

भदौ १३ – इंग्लिस प्रिमियर लिग फुटबलमा साउथह्यामप्टन विजयी भएको छ । आइतबार बेलुका भएको खेलमा साउथह्यामप्टनले १० खेलाडीमा सिमित नर्विचलाई ३–० ले हराएको हो । खेलको ३० औं मिनेटमा स्टीभन व्हाइटेकर रातो कार्ड खाँदै बाहिरीएपछि नर्विच १० खेलाडीमा सिमित भएको थियो । ४५ औं मिनेटमा ग्राजियानो पेलेले गोल गर्दै साउथह्यामप्टनलाई सुरुवाती अग्रता दिलाए । ६४ औं मिनेटमा डुसन टाडिकले गोल गर्दै अग्रता दोब्बर पारे । त्यसको तीन मिनेटपछि टाडिकले व्यक्तिगत दोस्रो गोल गर्दै साउथह्यामप्टनलाई ३–० को जित दिलाए । प्रिमियर लिगको यो सिजनामा साउथह्यामप्टनको पहिलो जित हो । जितपछि साउथह्यामप्टनको चार खेलबाट पाँच अंक भएको छ । नर्विचको भने समान चार खेलबाट चार अंक छ ।
– एजेन्सीको सहयोगमा
