आइसिसीले छान्यो ड्रिम टिम, भारतका एक जना पनि परेनन्

काठमाडौं, चैत १६  - आइसिसीले विश्वकप क्रिकेट २०१५ को टिम घोषणा गरेको छ । विश्वकप क्रिकेटमा गरेको प्रदर्शनका आधारमा खेलाडी छानेर आइसिसीले टिम अफ द आइसिसी क्रिकेट वर्ल्ड कप २०१५ घोषणा गरेको हो ।
आइसिसीको ड्रिम टिम समेत भनिने यो टिममा न्युजिल्याण्डका कप्तान ब्रेण्डन म्याकुलमसहित ५ खेलाडी परेका छन् । म्याकुलमलाई यो टिमको पनि कप्तान बनाईएको छ । भारत र पाकिस्तानका एक जना खेलाडी पनि यो टिममा परेनन् । विज्ञहरु सहभागी टिमले टिम अफ द आइसिसी क्रिकेट वर्ल्ड कप २०१५ छनौट गरेको आइसिसीले स्पष्ट पारेको छ ।  आइसिसीका क्रिकेट सम्बन्धी जनरल म्यानेजर तथा टिम छनौट गर्ने टोलीका अध्यक्ष जिओफ अल्लार्डेकले १२ जना खेलाडी छनौट गर्न निक्कै कठिन भएको बताउनुभयो । यो विश्वकपमा २ दोहोरो शतक र ३८ शतक बनेको तथा बलरहरुले पनि २ ह्याट्रिकसहित २८ पटक ४ विकेट लिएका थिए ।
आइसिसीले घोषणा गरेको टिमको ब्याटिङ अर्डर :
मार्टिन गुप्टिल – न्युजिल्याण्ड
ब्रेण्डन म्याकुलमा – न्युजिल्याण्ड (कप्तान)
कुमारा सांगाकार – श्रीलंका (विकेटकिपर)
स्टेभेन स्मिथ – अष्ट्रेलिया
एबी डि भिलियर्स – दक्षिण अफ्रिका
ग्लेन म्याक्सवेल – अष्ट्रेलिया
कोरे एन्डर्सन – न्युजिल्याण्ड
डेनियल भिट्टोरी – न्युजिल्याण्ड
मिचेल स्टार्क – अष्ट्रेलिया
ट्रेन्ट बोल्ट – न्युजिल्याण्ड
मोर्ने मोर्केल – दक्षिण अफ्रिका
ब्रेण्डन टेलर – जिम्बाबे (१२ औं खेलाडी)
