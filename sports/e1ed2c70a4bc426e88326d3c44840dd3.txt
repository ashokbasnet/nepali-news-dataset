आइपिएलमा पन्जाब विजयी

बैशाख १० – इण्डियन प्रिमियर लिग क्रिकेट आइपिएलको आइतबारको पहिलो खेलमा किंग्स् इलाभेन पन्जाब ६ विकेटले विजयी भएको छ । मुम्बई इण्डियन्सले दिएको १ सय ६४ रनको लक्ष ४ विकेट गुमाएर तीन वल बाँकी छदै पूरा गरेको हो । पन्जाबका लागि साउन मार्शले ६८ र मन्दीप शिहले २४ रन बनाए । नितिन शाईनी ३० र डेभिड हस्ली २१ रनमा नटआउट रहे ।

 

यसअघि मुम्बईमा टस जितेर ब्याटिङ थालेको मुम्बई इण्डियन्सले निर्धारित २० ओभरमा ६ विकेट गुमाएर  १ सय ६३ रन जोडेको थियो । मुम्बईका लागि जेम्स फ्रैङ्कलिनले ७९ रनको योगदान गरेपनि टिमलाई जित दिलाउन सकेनन् । आइपिएलमा आइतबार राती डेक्कन चार्जस् र कोलकाता नाइटराइडर्सवीच सवा आठ बजे खेल हुनेछ ।
