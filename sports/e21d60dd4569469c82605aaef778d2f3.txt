ए डिभिजन लिग : आरसिटीद्वारा फ्रेण्ड्स पराजित

काठमाडौं, मंसिर १२ -सहिद स्मारक ए डिभिजन लिग फुटबल अन्तर्गत मंगलवारको पहिलो खेलमा रानीपोखरी कर्नर टिम आरसिटी विजयी भएको छ । 

दशरथ रंगशालामा भएको खेलमा आरसिटीले फ्रेण्ड्स क्लबलाई २–१ ले हरायो । आरसिटीको जितमा दुवै गोल दिपेश मगरले गरे । फ्रेण्ड्सका निराजन खड्काले १ गोल फर्काए ।

 

पछिल्लो समय उत्कृष्ट लयमा रहेको आरससिटीले लिगमा अहिलेसम्म खेलका दुवै खेल जितेको छ र उसको ६ अंक भएको छ । फ्रेण्डसको भने १ अंक छ ।
