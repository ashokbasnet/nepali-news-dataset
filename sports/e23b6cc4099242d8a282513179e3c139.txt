अन्तर विद्यालय फुटबल : गुराँस, प्यारागन, महेन्द्र आदर्श र ज्ञानोदय विजयी

काठमाडौं, भदौ १४ - कोका–कोला कप अन्तर बिद्यालय राष्ट्रिय छात्र फुटबलमा बर्दियाको गुराँस उच्चमाबि, काठमाडौंको प्यारागन पब्लिक स्कुल र ललितपुरका महेन्द्र आदर्श उच्च माबि र ज्ञानोदय इन्टरनेशनल रेसिडेन्सियल स्कुल विजयी भएका छन् ।
बर्दियाको गुराँस उच्च माबिले काठमाडौंको  दरवार हाईस्कुललाई २–१ गोलले पराजित गरेको छ । गुराँसका लागि गौरव कुमालले १६ र हिमाल गुरुङले ६२ औं मिनेटमा गोल गरे । दरवार हाइस्कुलका लागि वरुण खत्रीले २६ औं मिनेटमा गोल गरेका थिए ।
दोश्रोखेलमा काठमाडौंको प्यारागन पब्लिक स्कुलले स्याङजाको भुपु सैनिक उच्च माबिलाई १–० ले पराजित गरेको छ । प्यारागनका लागि राघब सापकोटाले ३५ औं मिनेटमा गोल गरेका थिए ।
तेश्रो खेलमा ललितपुरको महेन्द्र आदर्श उच्च माबिले बाँकेको ड्रिमल्याण्ड स्कुललाई ३–१ गोलले पराजित गरेको छ । महेन्द्र आदर्शका लागि सुदिन सुनारले ६ र २३, बसन कुमार चौधरीले ५५औं मिनेटमा तथा ड्रिमल्याण्डका लागि डेबिड थापा मगरले १५ औं मिनेटमा गोल गरेका थिए ।
चौथो खेलमा ललितपुरको ज्ञानोदय ईन्टरनेशनल रेसिडेन्सियल स्कुलले कास्कीको सैनिक आवासीय मामिबलाई १–० गोलले पराजित गरेको छ । सैनिकका लागि अविनास राईले ६८ औं मिनेटमा गोल गरेका थिए ।
युवा तथा खेलकुद मन्त्रालयको कार्यक्रम अनुसार राष्ट्रिय खेलकुद परिषदको समन्वयमा अखिल नेपाल फुटबल संघको आयोजना तथा बोटलर्स नेपाल लिमिटेडको प्रायोजकत्वमा कोका–कोला कप अन्तर बिद्यालय राष्ट्रिय छात्र तथा छात्रा फुटबल प्रतियोगिताका फाईनल चरणका खेल शनिबारदेखि गौचरणमा सुरु भएका हुन् ।
