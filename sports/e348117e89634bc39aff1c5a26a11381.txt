साग : नेपाललाई दोस्रो स्वर्ण

सिलोङ, फागुन ३ – भारतमा चलिरहेको १२ औं दक्षिण एसियाली खेलकुदमा नेपालले दोस्रो स्वर्ण पदक जितेको छ । नेपालकी फुपु ल्हामु खत्रीले सोमबार जुडोमा स्वर्ण पदक जितेकी हुन ।  ६३ किलोमुनिको तौल समूहमा राउण्ड रोबिन स्पर्धामा ताप्लेजुङकी खत्रीले बंगलादेश, श्रीलंका, पाकिस्तान र भारतका खेलाडीलाई पछि पार्दै स्वर्ण पदक जितेकी हुन् । फुपुले यसअघि थाइल्याण्डमा भएको चौथों एसियाली युथ गेम्समा कास्य पदक प्राप्त गरेकी थिइन । उनले २०१३ मा भएका एसियाली युथ गेम्स र २०१४ मा भएको एसियाली खेलकुदमा ६३ किलो मुनिको तौल समूहमा प्रतिस्पर्धा गरेकी थिईन् ।
स्वर्ण पदक दिलाउने खत्रीका बाबु दोर्जे खत्रीकोे सगरमाथा आरोहणका क्रममा हिम पहिरोमा परेर दुई वर्षअघि ज्यान गएको थियो । जारी सागमा नेपालको यो दोस्रो स्वर्ण पदक हो । यसअघि उसुमा निमा घर्तीमगरले स्वर्ण पदक जितेकी थिइन् ।
