दृष्टिविहीन विश्वकप क्रिकेटमा भाग लिन नेपाली टोली बैंगलोर प्रस्थान

काठमाडौं, मंसिर १५ – भारतको बैंगलोरमा हुने पहिलो दृष्टिविहीन ट्वान्टी–ट्वान्टी विश्वकप क्रिकेटमा सहभागी हुन नेपाली टोली आज त्यसतर्फ प्रस्थान गरेको छ । नेपालले आफ्नो पहिलो खेलमा पर्सी बङ्गलादेशसँग खेल्नेछ ।

 

जयसागर गिरीको कप्तानीमा विक्रम राना, सन्तोष सापकोटा, रामप्रसाद पौडेल, अमर ओली, दुर्गादत्त पौडेल, राजेन्द्र धिताल, शंकर रेग्मी, सुनील सुवेदी क्षेत्री, सिमानन्द गैरे, पदमबहादुर बरेला, जीवन तामाङ, लोक थापा, सूर्य भट्टराई, भगवती भट्टराई तथा रुपा बलाल भारत गएका हुन् ।

प्रतियोगितामा नेपाल र बंगलादेशसहित श्रीलंका, दक्षिण अफ्रिका, अष्ट्रेलिया, इंग्ल्याण्ड, वेष्ट इण्डिज, पाकिस्तान लगायत टोली सहभागी छन् ।

प्रतियोगिता पर्सिदेखि ११ दिनसम्म चल्नेछ ।

यसैबीच भारतको केरलामा हुने १३ औं अल एशियन पुरुष तथा महिला खुला फुल कन्ट्याक्ट कराँते प्रतियोगितामा भाग जाने नेपाली टोलीको पनि आज बिदाई गरिएको छ ।
