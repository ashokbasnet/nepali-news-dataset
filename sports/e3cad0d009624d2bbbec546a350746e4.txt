अस्ट्रेलियाका क्लार्कले गरे सन्दीपको प्रशंसा

काठमाडौं, जेठ १६ – नेपालका युवा लेगस्पिनर सन्दीप लामिछानेलाई अस्ट्रेलियाका माइकल क्लार्कले लिटिल च्याम्पियन भनेर प्रशंसा गरेका छन् । सन्दीप हङकङमा भएको हङकङ ब्लिजस ट्वेन्टी–ट्वेन्टी प्रतियोगितमा एउटै क्लबबाट खेलेका छन् । कावलुन क्यानटोनबाट खेलेका १६ वर्षका सन्दीपले शनिबार भएको पहलिो खेलमा दुई विकेट लिएर टिमलाई जिताउन महत्वपूर्ण भूमिका खेले ।


Little champion @Sandeeplamichh6 https://t.co/rJ52IJP4WA
— Michael Clarke (@MClarke23) May 28, 2016

अस्ट्रेलियाका पूर्व कप्तान क्लार्कले सन्दीपसँगको तस्बिर ट्वीटरमा लिटल च्याम्पियन भन्दै पोस्ट गरेका हुन् । शनिबारको खेलमा तीन ओभर बलिङ गरेका सन्दीपले २७ रन खर्चेर दुई विकेटले लिए । खेलमा कावुलानले हुङ होम जेडी जगुवारलाई डकवर्थ लुइस नियमका आधारमा दुई रनले हरायो ।
