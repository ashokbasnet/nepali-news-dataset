​हामी एकदिवसीय टोलीमा रहन चाहान्छौं – ब्रोड, एण्डरसन

चैत २५ – न्युजिल्याण्ड विरुद्धको एकदिवसीय श्रृँखलामा नपरेका ईंग्ल्याण्डका तीब्र गतिका बलर जेम्स एण्डरसन र स्टुवार्ड बोर्डले आफुहरु एकदिवसीय श्रृँखलामा समेत खेल्न चाहेको बताएका छन् । यसअघि न्युजिल्याण्डसँगै भएको टेष्ट श्रृँखलामा उत्कृष्ट प्रदर्शन गरेका दुवै वलरले एकदिवसीय श्रृँखलामा समेत आफ्नो योगदान दिन चाहेको बताएका हुन् । 
भर्खरै सम्पन्न न्युजिल्याण्ड विरुद्धको टेष्ट क्रिकेटमा ४ सय विकेट लिने पहिलो इङलिस बलर  बनेका एण्डरसनले भनेका छन्, ‘म मेरो १ सय ९४ औ एकदिवसीय खेलको करियरलाई निरन्तरता दिन चाहन्छु । हामीलाई धेरै टेष्ट खेल्ने मौका मिलेको छ र अब चाँडै एसेज सिरिज पनि आउँदैछ, त्यसैले केहि युवालाई मौका दिएको हुनुपर्छ ।’ यस्तै २८ वर्षिय बोर्डले भनेका छन्, ‘म एकदिवसीय खेलमा पनि योगदान दिन चाहान्छु, मलाई लाग्छ म एकदिसीय खेलमा पनि उत्कृष्ट प्रदर्शन गर्नेछु र गर्ने प्रयासमा हुनेछु ।’उनले अगाडि भनेका छन्, ‘तर मलाई थाहा छ आगामी केही महिनामा ईंग्ल्याण्डका लागि धेरै टेष्ट रहेका छन् । ईंग्ल्याण्ड क्रिकेट बोर्डले म र एण्डसनलाई एसेजमा राम्रो प्रदर्शनका लागि आराम दिएको हो ।’ 
विश्वकपमा खराव प्रदर्शनबाट गुज्रेको इङलिस टोलीमा अधिकाँश युवा खेलाडीलाई मौका दिइएको छ । न्युजिल्याण्ड विरुद्ध घोषणा गरिएको टोलीको औषत उमेर २५ वर्ष मात्र रहेको छ । आउँदो मंगलबारबाट सुरु हुने एकदिवसीय श्रृँखलाका लागि घोषणा गरिएको इङलिस टोलीमा ब्रोड र एण्डरसन सँगै इयान बेल, गेरी ब्यालेन्स र मोइन अलीलाई समेत समावेश गरिएको छैन् ।
