​बिसिसिआईका कान्छा अध्यक्ष अनुराग ठाकुर

जेठ ९ – भारतीय क्रिकेट कन्ट्रोल बोर्ड बिसिसिआईको अध्यक्षमा अनुराग ठाकुर चयन भएका छन् । बिसिसिआईको आइतबार बसेको बैठकले ठाकुरलाई सर्वसम्मतिले नयाँ अध्यक्षमा चयन गरेको हो । योसँगै ४१ वर्षका अनुराग ठाकुर सबै भन्दा कम उमेरमा बिसिसिआईको अध्यक्ष बन्ने पहिलो व्यक्ति बनेका छन् । उनी यसअघि बोर्डको सचिव थिए । ठाकुरले आफू अध्यक्ष बने लगतै अजय शिर्केलाई बिसिसिआईको नयाँ सचिवमा नियुक्त गरेका छन् । अनुराग ठाकुर सन् २०१७ सम्म बिसिसिआईको अध्यक्ष रहने छन् । शशांक मनोहरले बिसिसिआईको अध्यक्षबाट राजीनामा दिएपछि यो पद खाली थियो । त्यसलगैत शशांक मनोहर अन्तर्राष्ट्रिय क्रिकेट परिषद आईसिसीका अध्यक्ष बनेका थिए । 
– एजेन्सीको सहयोगमा
