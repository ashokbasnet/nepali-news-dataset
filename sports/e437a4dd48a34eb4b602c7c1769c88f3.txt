कोपा डे रे को फाइनलमा रियाल मड्रिड पराजित

जेठ ४ – एथलेटिको म्याड्रिडले कोपा डेल रे कप फुटबलको उपाधि जितेको छ ।
शुक्रबार राति  भएको फाइनलमा रियल म्याड्रिडलाई उसैको घरेलु मैदानमा २–१ ले हराउँदै एथलेटिकोले उपाधि जितेको हो ।
१० औं मिनेटमो गोल गर्दै क्रिस्टियानो रोनाल्डोले रियल म्याड्रिडलाई अग्रता दिलाएपनि ३५ औं मिनेटमा डिएगो कास्टोले बराबरी गोल फर्काए । तर अतिरिक्त समयको आठौं मिनेटमा मिरान्डाले गोल गरेपछि एथलेटिको म्याड्रिड विजयी भयो ।
यो खेलमा रियल म्याड्रिडका प्रशिक्षक जोसे मोरिन्हो र स्ट्राइकर क्रिस्टियानो रोनाल्डोले कार्ड पाए । रेफ्रिको निर्णयप्रति आपत्ति जनाउँदै विवाद गरेपछि मोरिन्होलाई रेफ्रिले बेञ्चमै थन्क्याई दिएका थिए ।
यस्तै विपक्षी खेलाडीलाई बुटले हानेपछि रोनाल्डोले पनि रातो कार्ड पाउँदै मैदान छाड्नु परेको थियो ।
