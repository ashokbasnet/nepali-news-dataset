चिलीले हरायो उरुग्वेलाई, सान्चेजले गरे दुई गोल

मंसिर १ – विश्वकप फुटबल छनोट अन्तर्गत बुधबार भएको खेलमा चिलीले उरुग्वेलाई ३–१ गोल अन्तरले हराएको छ । एलेक्स सान्चेजले दोस्रो हाफमा दुई गोल गर्दै चिलीलाई जिताए । लुइस स्वारेजको पासमा इडिसन क्याभेनीले खेलको १४ औं मिनेटमा गोल गर्दै उरुग्वेलाई अग्रता दिलाएका थिए । पहिलो हाफको अन्त्यतिर चिलीका इडुर्डो भार्गासले गोल गर्दै खेल बराबरी बनाए । दोस्रो हाफमा कोपा अमेरिका विजेता चिलीले उरुग्वमाथि निकै दबदबा राखेको थियो । सान्चेजले ६० औं मिनेमा गोल गर्दै चिलीलाई अग्रता दिलाए । सान्चेजलेनै ७६ औं मिनेटमा चिलीका लागि तेस्रो गोल गरेका थिए । चिलीले विश्वकप छनोटमा चार खेल जितेको छ भने दुई खेल बराबरी गरको छ ।
