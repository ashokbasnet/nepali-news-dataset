मनाङ मर्स्याङदी इटहरी गोल्डकपको फाइनलमा

सुनसरी माघ ११ – गरिफा स्पोर्टिङ क्लबलाइ पराजित गर्दै मनाङ मर्स्याङदी क्लब इटहरीमा जारी मदन भण्डारी स्मृती अन्तराष्ट्रिय आमन्त्रण इटहरी गोल्डकपको फाइनलमा प्रवेश गरेको छ ।
बिहीबार भएको अन्तिम सेमिफाइनलमा भारत कोलकत्ताको गरिफालाइ ३ शून्य गोल अन्तरले पराजित गर्दै मनाङ उपाधी नजिक पुगेको हो । मनाङलाई उपाधी नजिक पुर्याउन सन्तोष शाहुखलले २ तथा बिमल राणाले १ गोल गरे । मनाङले अब उपाधीका लागि शनिबार थ्रीस्टार क्लबसँग प्रतिष्पर्धा गर्नेछ ।
यसअघि थ्रीस्टार बुधबार भएको पहिलो सेमिफाइनलमा बिभागिय टिम आर्मीलाइ पेनाल्टी सुटआउटमा ५–३ गोल अन्तरले पराजित गर्दै सेमिफाइनलमा पुगिसकेको छ । 
खेलको ‘म्यान अफ द म्याच’ विजयी टिम मनाङका सन्तोष शाहुखल घोषित भए । उनले १० हजार पुरस्कार पाए । शनिबारसम्म हुने गोल्डकपमा दुई बिदेशी सहित ८ टिमले सहभागिता जनाएका छन् ।
