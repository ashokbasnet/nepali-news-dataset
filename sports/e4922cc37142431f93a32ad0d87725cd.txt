एएफसी सोलिडारिटी कप : नेपाल भर्सेस ब्रुनाइ (लाइभ भिडियो)

काठमाडौं, कात्तिक २३ – मलेसियामा भइरहेको एएफसी सोलिडारिटी कप अन्तर्गत समूहको अन्तिम खेलमा नेपालले ब्रुनाइसँग खेलिरहेको छ । नेपालका नवयुग श्रेष्ठले पहिलो हाफको इन्जुरी समयमा गोल गरेर नेपाललाई अग्रता दिलाएका छन् ।
भरत खवासले नेपालका लागि खेलको ७२ औँ मिनेटमा गोल गरेर अग्रता दोब्बर पारेका छन् । नेपालका लागि तेस्रो गोल विमल घर्तीमगरले गरेका छन् । विमल घर्तीमगरले पेनाल्टीमार्फत ७९ मिनेटमा गोल गरेका हुन् । यो सँगै नेपालको तीन गोल भएको छ । नेपाल र ब्रुनाइबिचको खेल मलेसियाको सारावाकमा रहेको रंगशालमा भइरहेको हो । 

यो खेलले सेमिफाइनलमा पुग्ने टिमको टुंगो लगाउने छ । पहिलो खेलमा टिमोर लिस्टेसँग गोलरहित बराबरी खेलेको नेपाल यो खेलमा ४–० भन्दा कम गोलअन्तरमा हारे पनि सेमिफाइनलमा पुग्ने छ ।  
ब्रुनाइले पहिलो खेलमा टिमोर लिस्टेलाई ४–० ले हराएको थियो । नेपाली टिमका मुख्य प्रशिक्षक ग्योटुकु कोजीले टिमोर लिस्टेले पहिलो खेलमा गोलरहित बराबरी खेले पनि ब्रुनाइसँगको खेलका लागि आफूहरु तयार रहेको बताएका छन् । सात देश सहभागि प्रतियोगितामा नेपाल, टिमोर लिस्टे र ब्रुनाइ समूह एमा छन् । यस्तै समूह बीमा श्रीलंका, मकाउ, मंगोलिया र लाओस छन् ।
