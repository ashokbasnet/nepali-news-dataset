बार्सिलोनाले पायो वर्ष क्लब अवार्ड

भदौ २२ – स्पेनिस क्लब बार्सिलोनाले वर्ष क्लबको अवार्ड जितेको छ । युरोपियन क्लब एसोसिएशन (इसिए)ले हरेक वर्ष प्रदान गर्दै आएको वर्ष क्लबको अवार्ड बार्सिलोनाले  जितेको हो । गएको सिजन च्याम्पियन्स लिग, ला लिगा र कोपा डेल रेको उपाधि जितेकाले वर्ष क्लबको अवार्ड जितेको हो ।
इसिएले वर्ष क्लको अवार्ड दिनका लागि क्लबको प्रदर्शन, प्रशिक्षण तथा व्यवस्थानलाई आधार मान्ने गरेको छ । इंग्लिस क्लब आर्सनलले बेस्ट कम्युनिटी एण्ड सोसल रेस्पोन्सिविलिटी (सिएसआर) अवार्ड जितेको छ । आर्सनलले आर्सनल इम्पोल्याविलिटी कार्यक्रम मार्फत सामुदायी तथा सामाजिक उत्तदायित्वमा प्रभावकारी भूमिका निभाएकाले अवार्ड जितेको हो । युरोपियन क्लब एसोसिएशनले सन् २०१० देखि वर्ष खेलाडीको अवार्ड प्रदान गर्दै आएको छ । युक्रेनको निप्रो निप्रोपेटरक्स बेस्ट प्रोग्रेस स्पोर्टिङ अवार्ड जितेको छ । सेभिल्लालाई ३–२ ले हराएर युरोप लिगको फाइनलमा पुगेको वेस्ट स्पोर्टिङ प्रोग्रेस गरेकाले अवार्ड पाएको हो । यस्तै बेस्ट एचिभमेन्ट नन स्पोर्टिङ अवार्ड इस्टोनियाको एफसी लेभडिया तालिन्नले जितेको छ । एफसी लेभडियाले क्लबको हामीसँगै अघि बढौं अभियानका लागि अवार्ड पाएको हो ।
– एजेन्सीको सहयोगमा
