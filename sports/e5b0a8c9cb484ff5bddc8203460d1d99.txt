विश्वकप छनौटमा अर्जेन्टिना भर्सेस चिली : अर्जेन्टिनाले लियो अग्रता

चैत – ११ विश्वकप छनौट अन्तर्गत अहिले अर्जेन्टिना र चिलीबिच खेल भइरहेको छ । पहिलो हाफको खेल चलिरहँदा अर्जेन्टिनाले १–० ले अग्रता लिएको छ । अर्जेन्टिनाका कप्तान लियोनल मेस्सीले पेनाल्टीमार्फत गाले गर्दै अग्रता दिलाएका हुन् । चिलीका डिफेन्डरले एन्जेल डि मारियालाई डि बक्सभित्र लडाएपछि अर्जेन्टिनाले पेनाल्टी पाएको थियो । आउँदो वर्ष रुसमा हुने विश्कप छनौटमा अर्जेन्टिना कठिन भइरहेका बेला कप्तान मेस्सीको गोलले केही राहत मिल्ने देखिन्छ । 
विश्व कप छनोटमा चिली २० अंकका साथ पाँचौ स्थानमा छ । अर्जेन्टिना हाल छैटौ स्थानमा छ । दक्षिण अमेरिकी समूहमा ४ देश सिधै विश्व कपका लागि छनौट हुने र पाँचौ देशले प्लेअफ खेल्न पाउने नियम छ ।
