महिला प्रिमियर ट्रफि क्रिकेटका लागि नेपाली टिमको घोषणा

काठमाडौं, माघ ८ - नेपाल क्रिकेट संघ क्यानले थाइल्याण्डमा हुने महिला प्रिमियर ट्रफि क्रिकेट प्रतियोगिताका लागि टिमको घोषणा गरेको छ ।
बन्द प्रशिक्षणमा रहेका खेलाडी मध्येबाट क्यानले रुबिना क्षेत्री कप्तान र ममता थापा उप कप्तानसहित १४ सदस्यीय टिमको घोषणा गरेको हो ।
टिममा पर्ने खेलाडीहरुमा सोनु खड्का, रेखा रावल, शोभा आले, ममता चौधरी, सरस्वती चौधरी, कविता गौतम, निरा राजोपाध्या, सरिता मगर छन् । यस्तै सिता राना मगर, काजल श्रेष्ठ, करुणा भण्डारी र तृष्ण सिंह पनि टोलीमा परेका छन् ।
ज्योति पाण्डे, रश्मी शर्मा, अञ्जली चनद र जानकी भट्ट भने बैकल्पिकको सूचीमा छन् । प्रतियोगिताका फेब्रुअरी ९ देखि १९ सम्म थाइल्याण्डमा हुने छ ।
