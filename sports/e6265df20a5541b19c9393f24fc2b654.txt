हात्ती पोलोको विश्वकप प्रतियोगिता बर्दियामा सुरु

वर्दिया, मंसिर १० - वत्तिसौं हात्ती पोलोको विश्वकप प्रतियोगिता बर्दियामा सुरु भएको छ ।
विगत ३१ बर्षदेखि चितवनको मेघौलीमा हुँदै आएको हात्तीपोलो विश्वकप प्रतियोगिता यो पटक राष्ट्रिय निकुञ्ज ठाकुरद्वारा नजिकको टाईगर टप्स कर्णाली लजमा सुरु भएको हो ।
हात्तीपोलो विश्वकप प्रतियोगितामा यसवर्ष नेपालसहित स्विजरल्याण्ड, थाईल्याण्ड, अफगानिस्तान लगायत देशका ८ वटा समुहको सहभागिता रहेको आयोजकले जनाएको छ ।
 प्रतियोगितामा ३ दिनसम्म लिगचरण र २ दिन नकआउट प्रणालीबाट खेल हुनेछ । प्रतियोगितामा आज नेपालको टाईगर टप्स, स्विजरल्यान्डको ईएफजी र बेलायतको पक्काचक्का विजयी भएका छन् । श्रीलंकाको सिलोन एलीफेन्ट श्रीलंका र बेलायतको रस्टी खुकुरीजबीचको खेल भने बराबरीमा सकिएको छ ।
