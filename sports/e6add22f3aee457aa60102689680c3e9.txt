सफल कपःहङकङ नेप्लिज फेडेरेशन क्वार्टरफाइनलमा

पोखरा, कात्तिक ८ – हङकङ नेप्लिज फेडेरेसन सफल पोखरा कप फुटबल प्रतियोगिताको क्वार्टरफाइनलमा प्रवेश गरेको छ ।
पोखरा रंगशालामा भएको खेलमा हङकङ नेप्लिज फेडेरेसनले नेपालको १६ वर्ष मुनिको राष्ट्रिय टिमलाई ३–० ले पराजित गर्दै क्वाटरफाइनलमा स्थान बनाएको हो ।
हङकङका लागि भिक्टरले ह्याट्रिक गरे । क्वार्टरफाइनलमा अब हङकङले भुटानको फुटबल क्लबसँग प्रतिस्पर्धा गर्नेछ । प्रतियोगिता अन्तर्गत शनिबारदेखि क्वार्टरफाइनलका खेलहरु सुरु हुँदैछन् ।
क्वार्टरफाइनलको पहिलो खेलमा जाउलाखेल युथ क्लब र मनाङ मस्र्याङ्दी क्लब भिड्नेछन् ।
