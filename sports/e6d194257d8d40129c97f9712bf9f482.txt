​भारतद्धारा न्युजिल्याण्ड ६ विकेटले पराजित

असोज ३० – न्युजिल्याण्डसँगको पहिलो एक दिवसीय क्रिकेटमा भारत विजयी भएको छ । आफ्नो ९ सयौं एक दिवसीय क्रिकेटलाई अविश्मरणीय बनाउने क्रममा भारतले न्युजिल्याण्डलाई ६ विकेटले हराएको हो । जितका लागि पाएको १ सय ९१ रनको लक्ष्य भारतले ३३ दशमलव १ ओभरमा ४ विकेट गुमाएर भेट्टायो । भारतलाई जिताउन विराट कोहलीले ८५ रन बनाए । यसअघि पहिला ब्याटिङ गरेको  न्युजिल्याण्डले ४३ दशमलव ५ ओभरमा सवै १० विकेट गुमाएर १ सय ९० रन मात्र बनाएको थियो । 
न्युजिल्याण्डका लागि टोम लाथमले नट आउट ७९ रन र टिम साउथीले ५५ बनाए पनि अरु ब्याट्सम्यान भारतीय बलरका सामु निरिह भए । यी दुईदेशबीच ५ एकदिवसीय खेल हुने छन् । यसअघि भएको ३ टेष्टको श्रृङ्खला भारतले क्लीनस्वीप गरेको थियो ।
