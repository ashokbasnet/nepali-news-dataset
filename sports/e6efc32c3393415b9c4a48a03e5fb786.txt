स्पेनिस लिगको उपाधि रियल म्याड्रिडलाई

बैशाख २१ – रियल म्याड्रिडले स्पेनिस ला लिगाको उपाधि जितेको छ । बुधवारराती भएको खेलमा म्याड्रिडले एथलेटिक बिल्वाओलाई ३–० ले पाखा लगाउदै उपाधि जितेको हो । उसको जितको लागि गोञ्जालो हिगुईन, मेस्युट ओजिल र क्रिस्टियानो रोनाल्डोले गोल गरे ।

 

यसैबिच अर्जेन्टिनी स्टार लियोनन मेसीले एकै सिजनमा सर्बाधिक गोल गर्ने खेलाडीको युरोपेली रेकर्ड तोडेका छन् । मेसीले बुधवारराती ला लिगामा मालगा बिरुद्ध ह्याट्रिक गर्दै स्पेनिस लिगको यो सिजनमा आफ्नो गोल सख्या ६८ पु¥याएका छन् । योसंगै मेसीले जर्मन क्लब वार्यन म्युनिखका स्ट्राईकर गेर्ड म्युलरले सन् १९७३ मा बनाएको सर्बाधिक गोलकर्ताको रेकर्ड तोडेका छन् ।
ब्यक्तिगत खातामा सर्बाधिक गोलकर्ताको नाम लेखाएपनि मेसिले आफ्नो क्लब बार्सिलोनालाई ला लिगाको उपाधि दिलाउन भने सकेनन् । खेलमा बार्सिलोनाले मालगालाई ४–१ ले जितेको थियो ।
