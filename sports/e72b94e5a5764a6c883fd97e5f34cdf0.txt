चेस प्रतियोगितामा सुशीलको उत्कृष्ट प्रदर्शन

भारत (साहरनपुर), भदौ २६ – भारतको साहरनपुरमा चलिरहेको अल इण्डिया ओपन चेस प्रतियोगितामा नेपाली खेलाडी सुशील चौधरीले उत्कृष्ट प्रदर्शन गरेका छन् । प्रतियोगिताको छैटौं चरणको समाप्तिसम्म सुशीलले ५ मा जित निकाल्दै नेपाली खेलाडीमा शीर्ष स्थानमा छन् । 
प्रतियोगितामा सुशीलले पहिलो चरणमा पारष भारगाव, दोश्रोमा ऋषी कुमार पाण्डे, चौथोमा मोनिका साहु, पाँचौंमा सन्दिप कुमार गुप्ता र छैटौं चरणमा मायाकं पाण्डेलाई पराजित गरे । तेस्रो चरणमा भारतका अहमद खानसँग पराजित भएपनि उनले प्रतियोगिताका अन्य खेलमा भने उत्कृष्ट प्रदर्शन गर्दै आएका छन् । नेपालका जनार्दन श्रेष्ठ र भगवती प्रसाद शर्माले समान ४ दशमलब ५ अंक जोडेका छन् । 
- तस्बिर सौजन्य : राजेश कुइकेल
