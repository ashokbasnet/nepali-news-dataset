१० औ एभरेष्ट म्याराथन शुरु

काठमाडौ, जेठ १६ – विश्वको सबैभन्दा बढी उचाईमा हुने १० औं तेन्जिङ्ग हिलारी एभरेष्ट म्याराथन शुरु भएको छ । हिमालयन एक्पिडिसनको आयोजनामा शुरु भएको म्याराथनमा १८ देशका १ सय ६० जना सहभागी छन् ।
सगरमाथा आधार शिविरबाट शुरु भएको म्याराथन नाम्चेबजारमा पुगेर सकिने छ । बिहान ७ बजे शुरु भएको म्याराथनका सहभागी ११ बजे सम्म नाम्चे पुग्ने संयोजक विक्रम पाण्डेले जानकारी दिनुभयो ।
समापनमा भारतीय राजदुत जयन्तप्रसाद पनि पुग्ने कार्यक्रम छ । पहिलो पल्ट सगरमाथा आरोहण भएको दिनको सम्झनामा अन्तर्राष्ट्रिय सगरमाथा दिवसका अवसरमा म्याराथान गरिंदै आएको छ ।
