कागजपत्र नमिलेका क्रिकेटरको पनि भिषा आयो

काठमाडौं, साउन १५ - कागजपत्र नमिलेका कारण भिषा नपाएका १९ वर्ष मुनिको राष्ट्रिय क्रिकेट टोलीका ३ जना  खेलाडीको पनि भिषा आएको छ । भिषा आएपछि उनीहरु १९ वर्ष मुनिको आइसिसी विश्वकप क्रिकेटमा भाग लिन शुक्रवार अष्ट्रेलिया जाने भएका नेपाल क्रिकेट संघ क्यानले जनाएको छ ।

 

प्रतियोगिता अघि अभ्यास खेल खेल्न १२ खेलाडी सहित १४ सदस्यीय टोली गत शुक्रवार नै अष्ट्रेलिया गएको थियो । भिषा आएपछि  खेलाडीहरु अविनाश कर्ण, सौरभ खनाल, रामनरेश गिरी र सहायक प्रशिक्षक जगतबहादुर टमाट्टा टिममा समावेश हुन शुक्रवार अष्ट्रेलिया प्रस्थान गर्ने क्यानले जनाएको छ ।

बाबु र आमा दुवै जनाको मञ्जुरी पत्र नभएका कारण उनीहरुले भिषा पाउन सकेका थिएनन् ।

यो पनि पढ्नुहोला : कागज पत्र नमिलेका कारण ३ क्रिकेटरको भिषा आएन
