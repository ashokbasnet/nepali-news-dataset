भूकम्प पीडितलाई क्यानद्वारा सहयोगको घोषणा

काठमाडौं, वैशाख २० – नेपाल क्रिकेट संघ क्यानले वैशाख १२ गते गएको भूकम्प पीडितहरुका लागि राहत घोषणा गरेको छ । आइतबार प्रेस विज्ञप्ति जारी गर्दै क्यानले सामाजिक उत्तरदायित्व बहन गर्ने उद्देश्यले तत्काल राहतका लागि आवश्यक सामाग्रीको खरिद गरी सहयोग गर्न संघबाट एक लाख रुपैयाँ छुट्याइएको जनाएको छ ।
त्यस्तै  संघकी प्रमुख कार्यकारी अधिकृत भावना घिमिरेले ३ महिनाको तलब, संघका फाइनान्स म्यानेजर प्रकाश महर्जन र प्रमुख कार्यसंचालन अधिकृत छुम्बी लामाले १/१ महिनाको तलब तथा संघका अन्य कर्मचारीहरुले आºनो क्षमता अनुसारको रकम उपलब्ध गराएको जनाइएको छ ।
राहत सामाग्रीको व्यवस्थाका लागि संघको केन्द्रदेखि जिल्ला क्रिकेट संघका पदाधिकारी एवं सदस्यहरु, क्रिकेट खेलाडी, निर्णायक लगायत खेलप्रेमीसँग हातेमालो गरी सामाग्रीको संकलन गर्न विभिन्न स्थान तोकिएको र ती स्थानमा आ–आफ्नो क्षेत्रबाट सहयोग गर्न अनुरोध गरिएको छ ।
