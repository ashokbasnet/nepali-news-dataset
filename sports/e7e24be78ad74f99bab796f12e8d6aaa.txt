बिसिसिआइको जिम्मा सुनिल गावास्करलाई दिन आदेश

चैत १४ – भारतको सर्वोच्च अदालतले भारतीय क्रिकेट कन्ट्रोल बोर्ड बिसिसिआईका अध्यक्ष एन श्रीनिवासनलाई पदबाट हटाउने आदेश दिएको छ ।
श्रीनिवासन्को ठाउँमा बिसिसिआईको अन्तरिम अध्यक्षको जिम्मेवारी सुनिल गावस्करलाई दिन सर्वोच्चले आदेश दिएको छ । अदालतले आइपिएल र यसमा सहभागी हुने कुनै टिम या खेलाडीलाई रोक लगाउने माग भने अस्वीकार गरेको छ ।
अदालतको फैसलापछि अब आइपिएलको सातौं संस्करण तोकिएको समयमै हुनेछ भने सबै टिमले खेलमा सहभागी हुन पाउनेछन् । सर्वोच्च अदालतको आदेश अनुसार गावस्करलले आइपिएलको सातौं संस्करणसंग सम्बन्धित सबै कामकाज हेर्ने जिम्मेवारी पाएका छन् । आइपिएलपछि उपाध्यक्ष शिवलाल यादवले बोर्डको अध्यक्ष पद सम्हाल्ने छन् ।
