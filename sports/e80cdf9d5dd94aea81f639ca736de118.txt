सेरेना फ्रेन्च ओपन टेनिसको पहिलो चरणबाटै बाहिरिइन्

जेठ १७ – अमेरिकी सेरेना विलियम्स फ्रेन्च ओपन टेनिसको पहिलो चरणबाटै बाहिरिएकी छन् । फ्रान्सकी भर्जिनी रज्जानो संग ४–६, ७–६ र ६–३ को सेटमा पराजित हुँदै सेरेना प्रतियोगिताको पहिलो चरणबाटै बाहिरिन बाध्य भईन् ।

 

पहिलो सेट ६–४ ले जितेपनि बाँकी दुई सेटमा सम्हालिन नसक्दा सेरेनालाई फ्रान्सेली रज्जानोले घरेलु मैदानमा पराजित गरीन् । पाँचौ वरियताकी सेरेना ग्रान्डस्लाम प्रतियोगिताको शुरुवाती चरणबाटै बाहिरिएको यो पहिलो पल्ट हो ।

हारपछि सेरेनाले आफुले धेरै गल्ती गरेकाले हारेको प्रतिक्रिया दिएकी छन् । मारिया सारापोभा, क्यारोलिन उज्नीयाकी, पेट्रा भिटोभा, फ्रान्सिस्का सियाभोने भने अघिल्लो चरण प्रवेश गरेका छन् ।
