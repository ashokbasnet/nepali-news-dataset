म्यान्चेस्टर युनाईटेड एफ.ए कपको फाइनलमा प्रवेश

काठमाडौं, बैशाख १२ । एभर्टनलाई हराँउदै म्यान्चेस्टर युनाईटेड इङ्गलिस एफ.ए कप फुटबल प्रतियोगिताको फाईनलमा प्रवेश गरेको छ ।

शनिबार राती वेम्बले रंगशालामा भएको खेलमा म्यान्चेस्टर युनाईटेड २-१ ले विजयी भयो । खेलको ३४ औं मिनेटमा म्यान्चेस्टरका फेलीयानीले पहिलो गोल गरे ।

७६ औं मिनेटमा क्रिश स्मलीङले एक आत्माघाती गोल गरेपछि एभर्टनले खेल बराबरी गर्‍यो । तर ९० औं मिनेटमा एन्टोनी मार्सलले एक गोल गर्दै म्यानयुको जित पक्का गरे ।

जितसँगै म्यान्चेस्टर युनाईटेड एफ.ए कप फुटबलको फाईनलमा पुग्दै सिजनमा एउटा उपाधिको संभावना बलियो पारेको छ ।

म्यान्चेस्टर युनाईटेडले अब फाईनलमा क्रिष्टल प्यालेस र वाट्फोर्डविचको दोस्रो सेमीफाईनल विजेतासँग खेल्नेछ ।
