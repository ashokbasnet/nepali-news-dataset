​सिल्भाको जादुमय प्रदर्शनले स्पेन विजयी

भदौ १७ – बेल्जियमको राजधानी ब्रसेल्समा विश्कप फुटवलको तयारीका लागि भएको बेल्जियम र स्पेनबिचको मैत्रीपूर्ण खेलमा स्पेन २–० गोल अन्तरले विजयी भएको छ । बेल्जियमका लागि स्पेनिस कोच रोर्बट मार्टिनको पहिलो म्याचमै बेल्जियमले हार बेहोरको छ । स्पनेका लागि यो खेलमा इकर कासिलास, जाबी हर्नान्डेज, जाबी अलान्सो, आन्द्रे इनिस्टा जस्ता खेलाडीको उपस्थित थिएनन् । तर पनि स्पेनले उत्कृष्ट खेल्दै खेल जितेको छ । स्पेनको जितका लागि डेभिड सिल्भा नायक बने ।  दायाँ भागमा रहेका बेल्जियमका डिफेन्डर जान भर्टागोनल र गोलकिपर थाइवर्ट कोर्टियसले सिल्भाको शक्तिशाली प्रहारलाई रोक्न सकेनन् । अन्तत बलले जाली चुमेको थियो । स्पेनका नयाँ कोच जेलुन लोपाटेगुइ सिल्भाको प्रतिभाबाट मोहित भए । सिल्भाले जादुमय खेल देखाउँदै दोस्रो पटक गोल गरेका थिए । चलाखीपूर्ण तरिकाले बललाई क्रस गराउँदै जाली चुमाएका थिए सिल्भाले । 
तस्बिर : एएफपी/गेटी इमेज
