चेल्सी : १० मा १०

मंसिर ३० – इंग्लिस प्रिमियल लिग लिडर चेल्सीले ६ अंकको अग्रता कायम गरेको छ । लिग अन्तर्गत बुधबार राति भएको खेलमा सन्डरल्याण्डलाई १–० ले हराउँदै चेल्सीले दोस्रो र तेस्रो स्थानका लिभरपुल र आर्सनलसँग ६ अंकको अग्रता कायम गरेको हो । चेल्सीले लिगमा लगातार १० खेलमा जित निकालेको छ । चेल्सीको जितमा ४० औं मिनेटमा सेस फाब्रिगासले गरेको गोल नै निर्णायक बन्यो । सन्डरल्याण्डका गोलरक्षक जोर्डन पिकफोर्डले चेल्सीका मार्कोस एलोन्सो र विलियनको प्रहार भने जोगाएका थिए । पुछारको सन्डरल्याण्डसँग शीर्ष स्थानको चेल्सीले निकै संघर्ष गर्नु पर्‍यो ।  जितपछि चेल्सीको १६ खेलबाट ४० अंक भएको छ । पुछारको सन्डरल्याण्डको १६ खेलबाट ११ अंक छ ।
