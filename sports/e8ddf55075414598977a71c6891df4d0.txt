उसुमा सवितालाई पनि रजत

सिलोङ, माघ २७ - बाह्रौ दक्षिण एशियाली खेलकुदको उसुमा नेपालले बुधबार दोश्रो रजत पदक पदक जितेको छ । थाउलोतर्फको ताइजिक्वान र ताइचियानको महिलातर्फको संयुक्त स्पर्धामा सविता राईले रजत पदक जितेकी हुन् । बुधबार नै भएको पुरुष तर्फको यो स्पर्धामा हरिप्रसाद गोलेले रजत पदक जितेका थिए ।
सविताले ताइजिक्वानमा ९ दशमलव १५ र ताइचियानमा ८ दशमलव ५५ गरेर कुल १७ दशमलव ७० अंक पाइन् । यो स्पर्धामा भारतकी सानातोम्बी चानुले १८ दशमलव ६२ अंकसहित स्वर्ण जितिन् । ३ जना मात्र सहभागी यो स्पर्धामा पाकिस्तानी कोमल इमानुयलले काश्य जितिन् ।
सविताले जितेको पदकसहित नेपालले जारी सागको  उसुमा १ स्वर्ण र ६ रजत पदक गरेर कुल ७ पदक जितेको थियो । जारी सागमा अहिलेसम्म नेपालले जितेको पदकको संख्या २४ पुगेको छ । नेपालले १ स्वर्ण, ७ रजत, १६ काश्य जितेको छ ।
