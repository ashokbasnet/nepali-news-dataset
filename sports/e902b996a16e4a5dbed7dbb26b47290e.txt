अष्ट्रेलियाद्वारा टेष्ट श्रृँखाला क्लिनस्विप

जेठ ३२ – वेष्ट इन्डिज विरुद्धको टेष्ट श्रृँखला अष्ट्रेलियाले क्लिन स्विप गरेको छ । श्रृँखला अन्तर्गत आइतबार राती सम्पन्न दोश्रो टेष्टमा समेत २ सय ७७ रनको जित हात पार्दै अष्ट्रेलियाले २ म्याचको टेष्ट सिरिजमा कब्जा जमाएको हो । दोश्रो टेष्टको चौथो दिन अष्ट्रेलियाले दिएको ३ सय ९२ रनको लक्ष्य पछ्याएर ब्याटिङमा उत्रिएको वेष्ट इन्डिज ४२ ओभरमा मात्र १ सय १४ रनमा समेटियो । वेष्ट इन्डिजका ४ जना ब्याट्सम्यान डकआउट भएको पारिमा ४ जनाले मात्र दोहोरो अंकको स्कोर गर्न सके । वेष्ट इन्डिजका लागि कप्तान दिनेश रामदिनले २९,भिरासामी पेमुर्लले २३,साइ होपले १६ र डेरन ब्राभोले ११ रन बनाए । वेष्ट इन्डिजलाई सस्तैमा समेट्न अष्ट्रेलियाका मिचेल स्टार्कले ३ तथा जोस हेजलउड, मिचेल जोन्सन र  नाथन लायनले समान २ विकेट लिए । यसअघि पहिलो टस हारेर पहिले ब्याटिङ गरेको अष्ट्रेलियाले पहिलो इनिङमा स्टेफन स्मिथको १ सय ९९ रनको मद्दतमा ३ सय ९९ रन बनाएका थियो । वेष्ट इन्डिज भने पहिलो इनिङमा मात्र २ सय २० रनमा समेटिएको थियो । जवाफमा अष्ट्रेलियाले दोश्रो इनिङमा २ विकेट गुमाउँदै २ सय १२ रनमा इनिङ समाप्त भएको घोषणा गरेको थियो । खेलको म्यान अफ द म्याच अष्ट्रेलियाका स्टेफन स्मिथ र म्यान अफ द सिरिज अष्ट्रेलियाकै जोस हेजलउड घोषित भए ।
