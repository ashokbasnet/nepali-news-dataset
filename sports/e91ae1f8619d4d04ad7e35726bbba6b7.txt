ट्वान्टी–ट्वान्टी विश्वकपमा आयरल्याण्ड पनि छानियो

चैत ११ - आयरल्याण्ड ट्वान्टी–ट्वान्टी विश्वकप क्रिकेटका लागि छनौट भएको छ । युएईमा भएको छनौट प्रतिस्पर्धाको प्रिलिमिनरी फाइनलमा शनिवार नामिवियालाई ९ विकेटले हराउँदै आयरल्याण्ड ट्वान्टी–ट्वान्टी विश्वकप क्रिकेटका लागि छानिएको हो ।

 

अफगानिस्तान पनि प्रिलिमिनरी फाइनलमा नामिवियालाई हराउँदै यसअघि नै विश्वकपका लागि छनौट भईसकेको छ । अफगानिस्तानसँग हारे पनि छनौटका लागि दोश्रो अवसर पाएको नामिविया आयरल्याण्डसँग पनि पराजित भएको हो । जितका लागि पाएको ९५ रनको सामान्य लक्ष्य आयरल्याण्डले १० दशमलव १ ओभरमा एक विकेट गुमाएर पुरा गर्‍यो । पहिलो ब्याटिङ्ग गरेको नामिवियाले २० ओभरमा ६ विकेट गुमाउँदै ९४ रन बनाएको थियो । छनौट खेलको फाइनलमा आयरलयाण्डले शनिवार नै अफगानिस्तानको सामना गर्दै छ ।
