अन्तराष्ट्रिय महिला भलिबलः ज्ञानुबाबा सेमिफाइनलमा

पोखरा, पुस २५ - पोखराको ज्ञानुबाबा उच्च मावि पोखरामा चलिरहेको अन्तराष्ट्रिय आमन्त्रित महिला भलिबलको सेमिफाईनमा पुगेको छ ।

वुधवार भएको खेलमा सशस्त्र प्रहरीको एपिएफ क्लवलाई १९–२५, २७–२५, २३–२५, २५–१३ र१६–१४ सेटले हराउँदै ज्ञानुबाबाले सेमिफाईनलमा स्थान पक्का गरेको हो । लिग चरणका लगातार ३ खेल जितेको ज्ञानुबाबा ६ अंकका साथ शिर्ष स्थानमा छ ।

यसैगरी वुधवार नै भएका खेलमा नेपाल पुलिस क्लब र भारत कोलकत्ताको वरिसा सवुज पनि विजयी भएका छन् ।

विभागीय टोली नेपाल पुलिसले भारतको वर्षात एकेडेमीलाई २५–१६, २५–२२ र २५–२१ को सोझो सेटमा हराएको छ । पुलिसले लिग चरणका दुईखेलमा जित हासिल गरी ४ अंक बटुलेको छ । यस्तै, भारतको वरिसाले फिस्टेललाई १५–२५, २५–२३, २०–२५, २५–२१ र १५–४ को सेटमा हरायो ।

विहीवार लिग चरणको अन्तिम खेल भारतको वरिसा र एपिएपबीच हुने प्रतियोगिता संयोजक छ्यामबहादुर थापाले जानकारी दिनुभयो । विहीवार नै नकाउट चरणमा नेपाल पुलिस र फिस्टेल, एपिएफ र बर्षात एकेडेमी  तथा न्यु डाईमण्ड र बरिसा सवुज संघ भिड्नेछन् ।

पोखरा रंगशालामा व्यवस्थित भलिवल कभर्ड हल निमार्ण गर्ने उशेश्यले आयोजित प्रतियोगिता पुस २८ गतेसम्म चल्नेछ ।
