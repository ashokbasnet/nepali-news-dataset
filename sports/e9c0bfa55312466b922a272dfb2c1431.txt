आर्सनल र चेल्सीको बराबरीले लिभरपुललाई फाइदा

पुस ९ – ईंगलिश प्रिमियर लिग फुटबल अन्तर्गत सोमबार राती भएको खेलमा आर्सनल र चेल्सीले गोलरहित बराबरी खेलेका छन् ।
आर्सनलको गृहमैदान इमिरेट्स स्टेडियममा भएको खेलमा दुवै टोलीले गोल गर्ने केही राम्रा अवसर पाएपनि सदुपयोग गर्न सकेनन् ।
बराबरीपछि आर्सनलले शीर्ष स्थानमा उक्लिने अवसर गुमायो भने त्यसको फाइदा लिंदै लिभरपुलले कम्तीमा दुई दिन शीर्ष टोली बन्ने अवसर पाएको छ ।
लिभरपुल ३६ अंकका साथ शीर्ष स्थानमा छ । समान ३६ अंक भएपनि गोल अन्तरमा आर्सनल दोश्रो तथा चेल्सी ३४ अंकका साथ चौथो स्थानमा छ ।
