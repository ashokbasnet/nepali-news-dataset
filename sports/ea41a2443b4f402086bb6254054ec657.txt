सिमरा गोल्डकपमा एन्फा एकेडेमीको विजयी सुरुवात

सिमरा, फागुन २ -एन्फा एकेडेमीको १७ वर्ष मुनिको टोलीले सिमरा गोल्डकप फुटबलमा विजयी सुरुवात गरेको छ । बाराको सिमरामा भएको उद्घाटन खेलमा एन्फा एकेडेमीले आयोजक नव जनजागृती युवा क्लवलाई तीन एकले हरायो । एन्फालाई जिताउन हेमन गुरुङले २ तथा सुरज हमालले एक गोल गरे । आयोजक नवजनजागृति युवा क्लवका असिमजंग कार्कीले दोश्रो हाफको इन्जुरी समयमा एक गोल फर्काए ।

 

नवजनजागृति युवा क्लवको आयोजनामा भएको प्रतियोगितामा मनाङ मर्स्याङदी क्लव, जावलाखेल युथ क्लव, रानीपोखरी कर्नर टिम आरसिटी, न्युरोड टिम एनआरटी, शसस्त्र प्रहरीको एपिएफ, वीरगञ्ज युथ एकेडेमी क्लव, सर्लाहीको लालबन्दी फुटबल क्लब लगायतका टिमको सहभागीता छ ।

प्रतियोगितामा प्रथम हुने टिमले नगद तीन लाख  १ हजार रुपैया र दोश्रो हुनेले १ लाख ५० हजार रुपैयाँ तथा तेस्रो हुनेले १ लाख रुपैयाँ पुरस्कार पाउने आयोजकले जनाएको छ । प्रतियोगितामो उद्घाटन प्रधानमन्त्री डा. बाबुराम भट्टराईले उद्घाटन गर्नुभएको थियो ।
