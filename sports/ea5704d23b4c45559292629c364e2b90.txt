१५ मिनेटमा वेस्टह्यामको ३ गोल, टोटेनह्यामले २–० को अग्रता जोगाउन सकेन

कात्तिक ९ – काराबावो कपमा २ गोलको अग्रतालाई जोगाउन नसक्दा टोटेनह्याम हटस्पर वेस्टह्याम युनाइटेडसँग पराजित भएको छ । 
सिसोकोले खेलको छैटौँ मिनेटमा  र अलीले  ३७ औँ मिनेटमा गरेको गोलले ५४ औ मिनेटसम्म टोटेनह्यामले २–० को अग्रता लिएको थियो ।  तर वेस्टह्यामको उत्तकृष्ट पुनरागमनका अगाडि टोटेनह्यामको केही लागेन  । 
वेस्टह्यामले १५ मिनेटको अन्तर तीन गोल फकार्यो र नतिजा आफ्नो पोल्टामा पार्यो । वेस्टह्यामका लागि आन्द्रे आयुले ५५ औँ र ६० औँ मिनेटमा गोल गर्दै बराबरीमा ल्याएका थिए । त्यस्तै खेलको ७० औँ मिनेटमा एन्जेलो ओगोनाले वेस्टह्यामका लागि विजयी गोल गरे । 
त्यस्तै बुधबार नै भएको अर्को खेलमा चेल्सी विजयी भएको छ । जितसँगै चेल्सी क्वाटरफाइनल प्रवेश गरेको छ । एभर्टनलाई २–१ ले हराउँदै चेल्सी क्वाटरफाइनल पुगेको हो । चेल्सीलाई जिताउन रुडिगर र विलियनले गोल गरे । एभर्टनका लागि लेविनले इन्जुरी समयमा एक गोल फर्काएपनि त्यो बराबरीका लागि पनि पर्याप्त भएन ।
