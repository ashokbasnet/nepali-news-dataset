आहा रारा गोल्डकपमा नेपाल पुलिस र आर्मी क्लब भिड्दै

पोखरा, माघ १४ – पोखरामा चलिरहेको आहा रारा गोल्डकप फुटबल प्रतियोगिताको दोश्रो क्वाटरफाईनल खेलमा आज नेपाल पुलिस र आर्मी क्लब भिड्दैछन् । खेल दिउँसो २ बजेपछि पोखरा रंगशालामा सुरु हुनेछ ।

आर्मीले पहिलो चरणमा फ्रेण्ड्सलाई हराउँदै अन्तिम आठमा पुगेको हो भने पुलिस वाई पाएर सिधै क्वाटरफाईनलमा प्रवेश पाएको हो ।

छैठौंदेखि नवौं संस्करणको प्रतियोगितामा लगातार उपाधि जितेको पुलिसले सातौं र नवौं संस्करणको फाईनलमा चाहिँ आर्मीलाई पराजित गरेको थियो । दुई टीमबिच आज हुने खेल पनि निकै रोमाञ्चक हुने अपेक्षा गरिएको छ ।

आजको खेल जित्ने टीम सेमीफाईनल प्रवेश पाउनेछ भने पराजित हुने चाहिँ प्रतियोगिताबाट बाहिरिने छ ।
