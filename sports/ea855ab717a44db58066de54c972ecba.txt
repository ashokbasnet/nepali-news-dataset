भारतमा आजीवन प्रतिबन्ध लागेपछि क्रिकेटर श्रीसन्तले भने : अन्य देशबाट खेल्न सक्छु

कात्तिक ४ – सन् २०११ को विश्व कप जित्दा भारतीय क्रिकेट टोलीमा एस श्रीसन्त पनि सामेल थिए । स्पट फिक्सिङको मामलामा उनलाई भारतीय क्रिकेट कन्ट्रोल बोर्ड (बिसिसिआई) ले आजीवन प्रतिबन्ध लगाएपछि श्रीसन्थले भारतबाहेक अरु देशबाट खेल्ने सम्भावना रहेको बताएका छन् । 
मंगलबार केरल हाइकोर्टले श्रीसन्थमाथि बिसिसिआईले लगाएको आजीवन प्रतिबन्धलाई सदर गरेको थियो । कोर्टको फैसलापछि श्रीसन्तले अब भारतबाट खेल्न पाउने छैनन् । श्रीसन्तले भने, ‘मलाई बिसिसिआईले प्रतिबन्ध लगाएको हो, आइसिसीले होइन । यदि म भारतबाट खेलिन भने अरु कुनै देशबाट खेल्न सक्छु । म अहिले ३४ वर्षको भएँ  र अझै ६ वर्षसम्म ममा क्रिकेट खेल्न सक्ने क्षमता रहेको छ । जो मानिस क्रिकेटलाई माया गर्छन्, म उनीहरुका लागि खेलन तयार छु ।’
बिसिसिआइले २०१३ को आइपिएलको स्पट फिक्सिङ मामलामा श्रीसन्थमाथि आजीवन प्रतिबन्ध लगाएको थियो । श्रीसन्तले गरेको अपिललाई केरलको उच्च अदालतले खारेज गरिदिएको छ ।
यसभन्दा पहिले दिल्लीको पटियाला हाउस कोर्टले सन् २०१५ जुलाई मा श्रीसन्त, अकिंत चौहान, अजित चंदीलासमेत ३६ जना आरोपीलाई प्रमाण नपुगेको भन्दै रिहा गर्न आदेश दिएको थियो । 
g
