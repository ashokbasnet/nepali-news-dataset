बंगबन्धु गोल्डकप : ह्याट्रिक ब्वाई नवयुग मष्ट भ्यालुएबल प्लेयर

काठमाडौं, माघ ८ - बंगलादेशमा भको बंगबन्धु गोल्डकप फुटबलमा चार गोल गरेका नेपालका स्ट्राइकर नवयुग श्रेष्ठ उत्कृष्ट खेलाडी घोषित भए ।फाइनलमा बहराईनविरुद्ध १ तथा सेमिफाइनलमा माल्दिभ्सविरुद्ध ह्याट्रिक गरेका उनी मष्ट भ्यालुएबल प्लेयर बनेका हुन् । 
२३ वर्षपछि नेपाललाई अन्तराष्ट्रिय फुटबलको उपाधि दिलाउने क्रममा नेपाली खेलाडीले उत्कृष्ट प्रदर्शन गरेका थिए । बिमल घर्ती मगर र विशाल राईले समान २ गोल गरे । 
बहराइनको २३ वर्ष मुनिको टोलीविरुद्ध एक गोल गरेका विमल घर्ती मगर म्यान अफ द म्याच भए । उनले फाइनलमा पहिलो गोल गर्दै तेश्रो गोलका लागि नवयुगलाई मौकासमेत मिलाएका थिए ।
