​ लर्ड्समा हुने नेपाल र एमसिसीबिचको खेल १६ वर्ष मुनिकाले निशुल्क हेर्न पाउने

काठमाडौं, साउन ४ – नेपाल र विश्वकै पुरानो मेरिलिबोन क्रिकेट क्लब एमसिसीबिच बेलायतको लर्ड्स मैदानमा नेपाली समय अनुसार मंगलबार दिउँसो सवा तीन बजे हुने खेल १६ वर्ष मुनिका बालबालिकाले निशुल्क हेर्न पाउने भएका छन् ।यो खेलमा बेलायतमा भएका १६ वर्ष मुनिका नेपाली तथा बेलायतीले निशुल्क खेल हेर्न पाउने भएका हुन् । लर्ड्समा खेल हेर्न १० युरो तिर्नु पर्ने प्रावधान छ । नेपाल र एमसिसीबिच हुने खेलको ६५ ओभरसम्म हेर्नेले भने जम्मा ५ युरो तिरे पुग्छ । 
त्यस्तै खेल नेपालमै बसेर प्रत्यक्ष हेर्न पाइने भएको छ । लर्ड्स क्रिकेटको युट्युब च्यानलमार्फत प्रत्यक्ष प्रशारण हेर्न पाइने भएको हो । लर्ड्सको फेसबुक पेजमा गएर लाइभ अपडेटहरु पनि पाउन सकिन्छ । लर्ड्समा खेल्न पाउनुलाई नेपाली खेलाडीले आफूलाई भाग्यमानी ठानेका छन् ।
