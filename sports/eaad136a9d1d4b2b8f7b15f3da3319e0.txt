वेष्ट इण्डिज विरुद्धको क्रिकेट श्रृखला अष्ट्रेलियाद्वारा ह्वाइट वास

माघ २८ - वेस्टइण्डिज विरुद्धको ५ म्याचको एकदिवसीय क्रिकेट श्रृंखला अष्ट्रेलियाले ह्वाइट वास गरेको छ ।

पाँचौ तथा अन्तिम एकदिवसीय क्रिकेट १७ रनले जित्दै अष्ट्रेलियाले श्रृंखला ह्वाइट वास गरेको हो । २ सय ७५ रनको लक्ष्य पछ्याएको वेष्ट इण्डिज खेलको १ बल बाँकी छँदा २ सय ५७ रनमा समेटियो ।

वेष्ट इण्डिजका ओपनर जोन्सन चाल्र्सले शतक बनाए पनि टिमलाई जिताउन सकेनन् । अष्ट्रेलियाका लागि मिचेल जोन्सन र क्लिन्ट म्याकायले ३/३ विकेट लिए ।

यसअघि पहिला ब्याटिङ गरको घरेलु टोली अष्ट्रेलियाले ५० ओभरमा ५ विकेट गुमाउँदै २ सय ७४ रन बनाएको थियो । म्यान अफ द म्याच भएका अष्ट्रेलियका एडम भोगसले आउट नभई १ सय १२ रन बनाएका थिए ।
