च्याम्पियन्स लिग फुटबल : एट्लेटिको मड्रिडले चेल्सीलाई हरायो

वैशाख १८ – च्याम्पियन्स लिग फुटबलको उपाधिका लागि दुई स्पेनी क्लब रियल मड्रिड र एट्लेटिको मड्रिड भिड्ने भएका छन् ।
सेमिफाइनलको दोस्रो लेगमा चेल्सीलाई ३–१ ले हराउँदै एट्लेटिको मड्रिडले रिएलसँगको भेट पक्का गरेको हो ।
चेल्सीको घरेलु मैदानमा भएको खेलमा अग्रता भने फर्डान्डो टोरेसको गोलबाट चेल्सीले ३६ औं मिनेटमा लिएको थियो । तर एट्लेटिकोका एड्रियानले ४४ औं मिनेटमा गोल गर्दै खेल बराबरीमा पुर्‍याए । यस्तै डिएगो कोष्टाले पेनाल्टीमार्फत ६० औं मिनेटमा र टुरानले ७२ औं मिनेटमा गोल गर्दै पूर्व विजेता चेल्सीको आशा समाप्त पारेका थिए ।
एट्लेटिको मड्रिड सन् १९७२ पछि युरोपेली फुटबलको फाइनलमा पुगेको यो पहिलो पटक हो । सेमिफाइनलको पहिलो लेगमा यी दुई टोलीले गोलरहित बराबरी खेलेका थिए । च्याम्पियन्स लिगको उपाधिका लागि दुई स्पेनी क्लव भिड्न लागेको यो पहिलो पटक हो ।
यसअघि जर्मन क्लव वायर्न म्युनिखलाई ५–० ले हराउँदै स्पेनी क्लव रियल मड्रिड च्याम्पियन्स लिगको फाइनलमा प्रवेश गरिसकेको छ । फाइनल खेल मे २४ मा हुनेछ ।
एजेन्सीहरुको सहयोगमा
