लिसेस्टरलाई टोनटनह्यामको चुनौती, अंक दूरी २ मा झर्‍यो

चैत १ – इंग्लिस प्रिमियर लिगको दोस्रो स्थानमा रहेको टोटनह्यामले पहिलो स्थानको लिसेस्टर सिटीसँगको अंक दूरी दुईमा झारेको छ । प्रिमियर लिग अन्तर्गत आइतबार राति भएको खेलमा टोटनह्यामले पुछारको एस्टन भिल्लालाई २–० ले हरायो । टोटनह्यामको जितमा दुवै गोल ह्यारी केनले गरे । ४५ औं मिनेटमा पहिलो गोल गर्दै सुरुवाती अग्रता दिलाएका केनले ४८ औं मिनेटमा व्यक्तिगत दोस्रो गोल गर्दै टोटनह्यामको अग्रता २–० मा पुर्‍याए । त्यसपछि खेलमा दुवैतर्फबाट गोल हुन सकेन र टोटनह्याम २–० ले विजयी भयो । जितपछि उसको ३० खेलबाट ५८ अंक भएको छ । एक खेल कम खेलेको पहिलो स्थानको लिसेस्टर सिटीको ६० अंक छ । ३० खेलबाट १६ अंक जोडेको एस्टन भिल्ला पुछारमा छ । टोटनह्यामले यो सिजन अपत्यारिलो रुपमा लिगको उपाधि यात्रामा लम्किएको लिसेस्टरलाई लगातार चुनौती दिँदै आएको छ । यो जितले पनि टोटनह्यामको उपाधि यात्रालाई थप बलियो बनाएको छ ।  
– एजेन्सीको सहयोगमा
