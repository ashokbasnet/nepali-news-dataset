विश्वकप फुटबल-२०१८ः यस्ता छन् रसियाले बनाएका अत्याधुनिक १२ रंगशाला (फोटोफिचर)

विश्व फुटबल संघ (फिफ)का अनुसार विश्वकप फुटबल छनौटमार्फत बरियाताक्रममा परेका ३२ ओटा राष्ट्रले मात्र यस विश्वकप फुटबल फाइनल टुर्नामेन्टमा भाग लिन पाउने छन् ।

विश्व खेलकुदको क्षेत्रमा सबैभन्दा प्रतिष्ठित मानिने वल्र्ड कप नजिकिदै गर्दा रसियाले भब्य तयारी गरिरहेको छ ।

सिएनएनका अनुसार रसिया आगामी विश्वकप फुटबलको लागि ११ ओटा शहरमा १२ ओटा रंगशालाको निर्माण गरीएको छ । अबको विश्वकप फुटबलमा ३२ ओटा राष्ट्रले १२ ओटा रंगशालामा ६४ ओटा खेल खेल्नेछन् ।

अन्तिम फाइनल खेल आगामी वर्षको जुलाई १५ मा मस्को शहरको ‘लुज्ह्निकी’ रंगशालामा हुनेछ । अत्याधुनिक सुविधा सम्पन्न ति रंगशालाहरु यस्ता छनः

क्रेरेस्टोभस्काइ रंगशाला



सेन्ट पिर्टसबर्ग रंगशाला ‘क्रेरेस्टोभस्काइ’ आइल्याण्डमा निर्माण गरिएको छ । एक लाख १० हजार दर्शक क्षमताको यस रंगशाला जापानिज आर्किटेक्ट किशो कुरोसवाले डिजाइन गरेका हुन् ।

यस रंगशालामा आँफै मौसम अनुसार परिवर्तन हुने छत र फोल्ड गर्न सकिने मैदान रहेको छ । साथै पुरै रंगशालाको मौसम अनुकुल बनाउन सकिने प्रविधि जडान गरिएको छ ।

एकेटरीनबर्ग रंगशाला



दोस्रो रंगशालाको नाम हो ‘एकेटरीनबर्ग’ । मस्कोबाट १ हजार माइलको दुरीमा रहेको यस रंगशाला पहिल्यै निर्माण भएपनि अहिले पुन निर्माण गरी आधुनिक बनाइएको छ ।

कालिनिनगार्ड रंगशाला



तेस्रो ‘कालिनिनगार्ड’ रंगशाला हो । ‘ओक्टेब्रस्काइ’ आइल्याण्डमा निर्मित यस रंगशाला वार्यन म्युनिख खेलाडी एलियन्जले डिजाइन गरेका हुन् ।

रोस्टा रंगशाला 

रसियाको सबैभन्दा उच्च स्थान रोस्टो अन डनमा निर्माण गरीएको ‘रोस्टो’ एरेना रंगशाला शहरभन्दा बाहिर एकान्तमा छ । यहाँको तापक्रम बढिमा २० डिग्री सेल्सीयस हुने गर्दछ ।

फिस्ट रंगशाला



अर्को सुन्दर रंगशालाको नाम हो ‘फिश्ट’ । सोची शहरमा निर्मित यस रंगशालामा सन् २०१४ को ग्रीष्म ओलम्पिकको स्वागत र अन्तिम खेल खेलिएको थियो । ‘माउन्ट फिस्ट’को नामबाट यस रंगशालाको नाम राखिएको हो । यस रंगशालामा विश्वकप फुटबलको क्वार्टर फाइनल खेल हुनेछ ।

लुज्ह्निकी रंगशाला

यसअघि सन् १९८० मा ओलम्पिक खेल, सन् २००८ मा च्याम्पियन्स लिग लगायत अन्तर्रा्ष्ट्रिय खेल भैसकेको रसियाको सबैभन्दा चर्चित रंगशालाको नाम हो ‘लुज्ह्निकी’ रंगशाला ।

यस रंगशालामा सेमि फाइनल र फाइनल खेल हुनेछ । मस्को शहरमा रहेको यस रंगशाला ठूलो र अत्याधुनिकसमेत रहेको छ ।

भोल्गोगार्ड रंगशाला



अर्को रंगशालाको नाम हो ‘भोल्गोगार्ड’ एरेना । दोश्रो विश्वयुद्धमा ज्यान गुमाउने सैनिकहरुको सम्झनामा बनाइएको यस रंगशालामा घरेलु क्लबहरुले फुटबल खेल्दै आएका छन् ।

स्पार्कटक रंगशाला



‘स्पार्कटक’ रंगशाला पनि मस्को मै रहेको छ । यस रंगशालाको निर्माण स्पार्कटक मस्कोले एक शताब्दी अघि नै गरेका हुन् । यस रंगशाला रसियाको लागि सांस्कृतिक हिसाबले सबैभन्दा बहुमूल्य मानिन्छ । यस रंगशालामा अझैपनि रातो र सेतो हिराले बनाइएको मुर्तिहरु सुरक्षित छन् ।

निझ्ने नोभगोरोड रंगशाला



‘निझ्ने नोभगोरोड’ रंगशाला ‘निझ्ने नोभगोरोड’ शहरमा रहेको छ । ‘भोल्गा’ र ‘ओका’ नदिको विचमा रहेको यस रंगशालाको निर्माण पुरा भैसकेको छैन् । त्यस्तै अर्को ‘सामरा एरेना’ रंगशालाको पनि निर्माण पुरा भएको छैन् ।



‘मोरडोभिया एरेना’ र ‘काझन एरेना’ रंगशालाको निर्माण अन्तिम चरणमा पुगेको छ । ‘काझन एरेना’ रंगशाला सबैभन्दा फराकिलो रहेको बताइएको छ ।
