पोखरा कप : अनिल गुरुङ, किरण चेमजोङ र कमल श्रेष्ठ उत्कृष्ट

पोखरा, वैशाख ११ – पोखरा कप फुटबल प्रतियोगिताको सर्वोत्कृष्ट खेलाडीको उपाधी मनाङ मर्स्याङ्दी क्लबका अनिल गुरुङले पाएका छन् । उनले यामाहा मोटरसाइकल पुरस्कार पाए । उत्कृष्ट गोलकिपर मनाङका किरण चेमजोङ, डिफेन्समा मनाङकै कमल श्रेष्ठ र उत्कृष्ट प्रशिक्षक पनि मनाङकै छिरिङ लोप्साङ भए । यस्तै प्रतियोगितामा सबैभन्दा धेरै ५/५ गोल गरेर मनाङका अजिफ ओलावाले र एपिएफका रञ्जन विष्ट सर्वाधिक गोलकर्ता बने । उनिहरुले जनही १५ हजार रुपैयाँ पुरस्कार पाए । शनिबार भएको फाइनलमा त्रिभुवन आर्मी क्लबलाई ५-० गोल अन्तरले हराएर मनाङ मर्स्याङ्दी क्लबले उपाधी जित्यो । 
उपाधिसँगै मनाङले ५ लाख ५ हजार ५ सय ५५ रुपैयाँ पुरस्कार र उपविजेता आर्मीले २ लाख ५५ हजार पाँच सय ५५ रुपैयाँ पुरस्कार पायो । एन्फा कास्कीको आयोजनामा चैत्र ३० गतेदेखि सुुरु भएको प्रतियोगितामा एक भारतीय सहित नेपालका ए डिभिजनका गरि १२ टिमको सहभागिता रहेको थियो । 
तस्बिर : सुदर्शन रञ्जितको फेसबुकबाट
