पुलिस ब्रिटिश गोर्खाकपको फाइनलमा

काठमाडौ, बैशाख १४– नेपाल पुलिस क्लव बृटिश गोर्खा कप फुटवलको फाइनल प्रवेश गरेको छ । दशरथ रंगशालामा बिहीबार मनाङ्ग मस्र्याङ्गदीलाई १ शुन्यले पाखा लगाउदै पुलिसले थ्रीस्टारसंगको भेट पक्का गरेको हो ।

 

योगेश श्रेष्ठले २७ औ मिनेटमा गरेको गोल नै पुलिसको जीतका लागि पर्याप्त भयो । २२ औ मिनेटमै पाएको पेनाल्टी सदुपयोग गर्न नसक्नु मनाङ्गका लागि दुर्भाग्य भयो । अनिल गुरुङ्गले प्रहार गरेको फितलो पेनाल्टी पुलिसका गोलकिपर रितेश थापाले बचाएका थिए । प्रतियोगिताको फाइनल शनिबार हुनेछ ।
