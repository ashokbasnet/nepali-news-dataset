बी डिभिजन लिगः स्वयम्भु र ब्वाईज युनियन विजयी

काठमाडौं, माघ १७ - सहिद स्मारक बी डिभिजन लिग फुटबल प्रतियोगिता अन्तर्गत वुधवार भएका खेलमा स्वयम्भु क्लब र ब्वाईज युनियन क्लव विजयी भएका छन् ।

शसस्त्र प्रहरी बलको खेल मैदान, हल्चोकमा भएको पहिलो खेलमा स्वयम्भु क्लबले महावीर स्टडिज एण्ड एथलेटिक्स एशोसियसनलाई २–१ गोलले पराजित गरेको छ ।

स्वयम्भु क्लबका लागि कर्फ्यु रसाईली र राजु मण्डलले क्रमशः ४३ र ७४ औं मिनेटमा गोल गरेका थिए भने महावीरका लागि जितेन्द्र धिमालले १८ औं मिनेटमा गोल गरेका थिए ।
 
दोश्रो खेलमा ब्वाईज युनियन क्लबले काठमाडौं क्लबलाई २–१ गोलले पराजित गरेको छ ।

ब्वाईज युनियनका लागि आषिक थापा मगर र किरण राईले क्रमश  ४५ र ५० औं मिनेटमा गोल गरेका थिए भने काठमाडौं क्लबका लागि सन्तोष क्षेत्रीले ७८ औं मिनेटमा गोल गरेपनि त्यो हार टार्न प्रयाप्त भएन ।
