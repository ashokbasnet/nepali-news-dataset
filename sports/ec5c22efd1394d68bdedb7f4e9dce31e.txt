एसिसी महिला च्याम्पियनसीपमा नेपाल तेश्रो

काठमाडौ, माघ १८ – थाईल्याण्डमा भएको एसिसी महिला च्याम्पियनसीप क्रिकेटमा नेपाल तेश्रो भएको छ ।

तेश्रो स्थानका लागि भएको खेलमा नेपालले हङकङलाई ८ विकेटले हरायो । ३३ रनको झिनो लक्ष्य नेपालले ७ दशमलव ३ ओभरमा पुरा गर्‍यो ।

नेपालको जितमा सीता मगरले १०, शोभा आलेले ८, इन्दु बर्माले ४ र सरिता मगरले एक रनको योगदान गरे । यसअघि वर्षाका कारण १९ ओभरमा घटाइएको खेलमा नेपालकी नेरी थापाले उत्कृष्ट प्रदर्शन गर्दै ३ विकेट लिएपछि हङकङले पुरै ओभर खेलेर ९ विकेटको क्षतिमा ३२ रन बनाएको थियो ।

४ ओभर बलिङ गरेकी नेरीले ३ ओभर मेडन राखेर १ रन मात्रै दिएकी थिईन् । रुबिना क्षेत्रीले २ तथा सोनु खड्का र करुणा भण्डारीले एक÷एक विकेट लिए ।
