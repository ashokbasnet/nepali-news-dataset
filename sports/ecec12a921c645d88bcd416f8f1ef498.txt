वीरगञ्ज राष्ट्रिय क्रिकेटको सेमिफाइनलमा

काठमाडौं, पुस ३ - क्षेत्र नम्बर २ वीरगञ्ज राष्ट्रिय क्रिकेटको सेमिफाइनल पुगेको छ । मंगलवार काठमाडौंलाई १ सय ४८ रनले हराउँदै वीरगञ्जले अन्तिम ४ मा स्थान पक्का गरेको हो ।

यो संगै सेमिफाइनलको समिकरण पुरा भएको छ । एपिएफ, भैरहवा र जनकपुर यसअघि नै सेमिफाइनलमा पुगिसकेका थिए ।

 

२ सय ९२ रनको लक्ष्य पछ्याएको काठमाडौं १ सय ४३ रनमा समेटिएपछि १ सय ४३ रनमा समेटिएपछि वीरगञ्जले एपिएफसंगको भेट पक्का गरेको हो ।

पहिले ब्याटिङ्ग गरेको वीरगञ्जका लागि अमित श्रेष्ठले १ सय २६ र सुरज कुँवरले ६५ रनको योगदान गरे ।

सेमिफाइनल खेल विहीवारदेखि शुरु हुनेछन् । पहिलो सेमिफाइनलमा एपिएफ र वीरगञ्ज तथा दोश्रो सेमिफाइनलमा भैरहवा र जनकपुर खेल्नेछन् ।

लिग चरणको अन्तिम अंक तालिका
