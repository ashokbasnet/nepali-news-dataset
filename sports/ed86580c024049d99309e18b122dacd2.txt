उसुको महिला तर्फ सुस्मिताले जितिन् रजत

सुफल काफ्ले/उज्यालो । भारत (सिलोङ), माघ २४ – उसुमा नेपालले अर्को पदक जितेको छ । सिलोङमा भएको उसुको छान छुवाङ स्पर्धाको महिला तर्फ नेपालकी सुस्मिता तामाङले रजत पदक जितेकी हुन् । उनले ८ दशमलव ७२ अंक ल्याइन् । यो स्पर्धामा भारतीय खेलाडीले ९ दशमलव ५० अंक ल्याएर स्वर्ण जिते भने पाकिस्तानकी खेलाडीले ६ दशमलव ३० अंक ल्याएर काश्य जितिन् ।
यो स्पर्धामा तीन खेलाडी मात्रै सहभागी थिए । भक्तपुरकी तामाङ सशस्त्र प्रहरी एपिएफकी खेलाडी हुन् । १६ वर्षकी तामाङ प्यारागन एकेडेमीमा पढ्दै आएकी छन् । रजत जित्दा खुसी लागेको उनको प्रतिक्रिया थियो ।
