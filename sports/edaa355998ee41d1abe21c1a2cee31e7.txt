राष्ट्रिय महिला फुटबलको उपाधि पुलिसलाई

काठमाडौं, कात्तिक १५ – नेपाल पुलिस क्लवले १५ औं राष्ट्रिय महिला फुटबलको उपाधि जितेको छ ।
शुक्रबार भएको फाइनल खेलमा अर्को विभागीय टोली शसस्त्र प्रहरीको एपिएफ क्लबले दिएको आत्मघाती गोलको उपहारमा पुलिसले उपाधि जितेको हो ।
निकै प्रतिस्पर्धात्मक खेलमा शसस्त्रले खेलको ८४ औं मिनेटमा आत्मघाती गोल गरेको हो । उपाधिसँगै पुलिसले ३ लाख रुपैयाँ नगद पुरस्कार पायो भने एपिएफले १ लाख ५० हजारमा चित्त बुझायो । यस्तै सेमिफाइनलसम्मको यात्रा तय गरेका कैलाली र आर्मीले पनि समान ५० हजार नगद पुरस्कार पाएका छन् ।
