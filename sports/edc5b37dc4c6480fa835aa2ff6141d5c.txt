सडक अवरुद्ध हुँदा खेलाडी बाटोमै रोकिए, प्रदेशस्तरीय क्रिकेट खेल रोकियो

पाल्पा, असोज १९ – पहिरोका कारण पाल्पा बुटवलको बाटो बन्द भएपछि प्रदेशस्तरीय क्रिकेट अन्तरगत पाल्पामा बिहीबार हुने भनिएका खेल रद्द भएका छन् । 
बाटो बन्द हुँदा खेलाडी खेलमैदानसम्म पुग्न नसकेका कारण खेल रद्द भएको खेल आयोजक दमकडा क्रिकेट क्लबका सचिव विजय बौडेलले जानकारी दिनुभयो ।
बिहीबार पहिलो खेल मिसन क्रिकेट क्लब पाल्पा र ताहुँ क्रिकेट क्लब पाल्पा र दोश्रो खेलमा न्यु होराईजन स्पोर्टस क्लब रुपन्देही र नयाँगाउँ क्रिकेट क्लब रुपन्देही खेल्ने तयारी थियो ।
