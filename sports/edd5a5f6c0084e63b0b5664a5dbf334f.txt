मारवाडी राष्ट्रिय क्रिकेट लिगको फाइनल खेल आज

सुमन तिमल्सिन/उज्यालो । 
 मोरङ, चैत १८ – आइतबार मारवाडी राष्ट्रिय क्रिकेट लिगको फाइनल खेल कीर्तिपुरको खेल मैदानमा हुने भएको छ । राष्ट्रिय युवा संगठनको आयोजनामा यहि चैत १० गतेदेखि भैरहवा र विराटनगरमा भएको प्रतियोगिताको फाइनल खेल काठमाण्डौंमा हुन लागेको हो । 
हुलास नेपाल मारवाडी क्रिकेट लिग तेश्रो सिजनको फाइलनमा विराटनगर चैलेन्जर्स र लुम्बिनी लायन्सबीच हुने आयोजक समितिका संयोजक सन्दीप लालवानीले बताए ।
‘यस अघि पनि काठमाण्डौंमा भएको नेपाल मारवाडी क्रिकेट लिगमा विराटनगरको टिमले उपाधि जितेको थियो,’ टिमका कप्तान कपिल लोनियाले भने, ‘यस पटक पनि उपाधि दोहोर्‍याउन दाउमा छौँ ।’
प्रतियोगिता दिउँसो साढे १२ बजे आयोजना हुनेछ  । प्रतियोगिता अन्तर्गत विराटनगर र भैरहवामा ९ – ९ टिमले प्रतिस्पर्धा गरेका थिए ।
