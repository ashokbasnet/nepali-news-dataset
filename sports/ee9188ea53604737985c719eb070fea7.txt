ए डिभिजन लिग : मच्छिन्द्र र मध्यपुर बराबरीमा

काठमाडौं, मंसिर ९ - सहिद स्मारक ए डिभिजन लिग फुटबल अन्तर्गत शनिवार भएको मच्छिन्द्र क्लव र मध्यपुर युथ एशोशिएसनबीचको खेल बराबरीमा सकिएको छ । 

दशरथ रंगशालामा दुवै टिमले गोल गर्न केही मौका पाए पनि त्यसलाई सदुपयोग गर्न सकेनन् । यो नतिजासंगै २ खेलबाट मच्छिन्द्रको ४ अंक भएको छ ।

 

मच्छिन्द्रले पहिलो खेलमा जाउलाखेललाई हराएको थियो । पहिलो खेलमा पुलिससंग बराबरी खेलेको मध्यपुरको २ अंक भएको छ ।

यो पनि पढ्नुहोस् : सहिद स्मारक लिग फुटबल खेल तालिका
