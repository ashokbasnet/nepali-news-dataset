ए डिभिजन लिगः हिमालयन शेर्पा र फ्रेन्डस् तथा थ्रीस्टार र बाँसबारी भिड्दै

काठमाडौं, पुस १५ – सहिद स्मारक ए डिभिजन लिग फुटबलमा आज पहिलो खेलमा हिमालयन शेर्पा र फ्रेन्डस् क्लबबीच प्रतिस्पर्धा हुनेछ । दशरथ रंगशालामा दिउँसो साढे १२ बजे पहिलो खेल हुनेछ ।

अर्को खेलमा दिउँसो साढे २ बजे शीर्ष स्थानको थ्रीस्टारले बाँसबारीसँग खेल्नेछ ।

९ खेल मध्ये ७ खेल जितेको थ्रीस्टार २२ अंकका साथ लिग तालिकाको शीर्ष स्थानमा छ । समान ९ खेलबाट १० अंक जोडेर हिमालयन शेर्पा दशौं स्थानमा छ भने एघारौं स्थानको फ्रेन्डससंग भने ९ अंक छ ।

१५ औं स्थानको बाँसबारी क्लबले भने एक जीत र दुई बराबरीबाट ५ अंक मात्रै जोड्न सकेको छ ।
