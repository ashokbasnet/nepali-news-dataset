​साग फुटबल : नेपालले माल्दिभ्सलाई २-० ले हरायो

सुफल काफ्ले/उज्यालो ।
सिलोङ/भारत, माघ २४ – बाह्रौँ दक्षिण एसियाली खेलकुद प्रतियोगिताको महिला फुटबलमा नेपालले माल्दिभ्सलाई दुई-शुन्य गोल अन्तरले हराएको छ ।
नेपालकी अनु लामाले खेलको ३५ औँ मिनेटमा पहिलो गोल गरेर टिमलाई अग्रता दिलाइन । यस्तै खेलको ८८ औँ मिनेटमा निरु थापाले गरेको गोलले नेपाल दुई-शुन्यले विजयी भयो । यो नेपालको लगातार दोस्रो जित हो । यसअघि गएको शुक्रबार भएको खेलमा नेपालले बंगलादेशलाई ३-० ले हराएरको थियो । 
नेपालको अर्को खेल आगामि २६ गते भारतसँग हुनेछ । दुबै खेल जितेको नेपाल अहिलेसम्म शीर्ष स्थानमा छ । लिग राउण्डमा भएको खेलमा शीर्षमा रहने दुई टोलीले फाइनल खेल्नेछन् ।
