म्यान यू च्याम्पियन्स लिगको अन्तिम १६ मा

कात्तिक २३ – इङ्लिश क्लब म्यानचेष्टर युनाइटेड च्याम्पियन्स लिग फुटबलको अन्तिम १६ मा पुगेको छ ।

बुधबार राती पोर्चुगलको क्लब ब्रागालाई ३–१ ले हराएर म्यान यू समूह बिजेता बन्दै नकआउट चरणमा पुगेको हो । म्यान यूको जीतमा रोविन भान पर्सी, वायन रुनी र जाभीएर हर्नान्डेजले एक÷एक गोल गरे ।

 

बार्सिलोना भने स्कटिश क्लब सेल्टिकसंग २–१ ले पराजित भयो । च्याम्पियन्स लिगमा बार्साको अपराजित यात्रा टुंग्याउने क्रममा सेल्टिकका भिक्टर वान्यामा र टोनी वाट्ले एक एक गोल गरे भने बार्साका तर्फबाट एकमात्र गोल खेलको अन्त्यमा लियोनेल मेसीले फर्काए ।

जीतसंगै सेल्टिकको अन्तिम १६ मा पुग्ने संभावना बलियो बनेको छ । यस्तै इङ्लिश क्लब चेल्सीले युक्रेनी सख्तर डोनेस्कलाई ३–२ ले हरायो । च्याम्पियन्स लिग अन्तर्गत भएका अरु खेलमा वायर्न म्युनिख, बेन्फिका, युभेन्टस, भ्यालेन्सिया र गालाटासारे बिजयी भएका छन् ।
