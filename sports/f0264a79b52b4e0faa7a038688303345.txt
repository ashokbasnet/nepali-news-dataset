फाल्गुनन्द गोल्डकप : आम्दानी २९ लाख, नाफा दुई लाख

फिदिम, माघ १७ – आठौं फाल्गुनन्द गोल्डकप नकआउट फुटबल प्रतियोगिताबाट आयोजक स्पोर्टिङ क्लबलाई दुई लाख १३ हजार दुई सय १५ रुपैयाँ नाफा भएको छ ।
प्रतियोगिताको आयव्यय आयोजक फिदिम स्पोर्टिङ क्लबमा सोमबार पत्रकार सम्मेलन गरेर सार्वजनिक गरिएको हो । 
क्लबका कोषाध्यक्ष बिमल श्रेष्ठका अनुसार प्रतियोगिताबाट जम्मा २९ लाख ६३ हजार सात सय ३१ रुपैयाँ आम्दानी भएको थियो । त्यस्तै प्रतियोगिता अवधिभरमा २६ लाख ९४ हजार पाँच सय १६ रुपैयाँ खर्च भएको हो । 
प्रतियोगिता पुस १५ देखि २५ गतेसम्म सञ्चालन भएको थियो । प्रायोजक, चन्दा संकलन र गेटपासबाट उक्त रकम संकलन भएको हो ।  गेट पास बिक्रीबाट १३ लाख ३१ हजार नौ सय ३० रुपैयाँ संकलन भएको आयोजकले जनाएको छ । प्रायोजक र चन्दादाता गरी १६ लाख ३१ हजार आठ सय एक रुपैयाँ संकलन भएको जनाइएको छ ।
