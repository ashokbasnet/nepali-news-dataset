पण्डित पर्वतीय साहसिक खेलकुद राष्ट्रिय हिरोबाट सम्मानित

काठमाडौं, कात्तिक १५ – पर्वतारोही अल्ट्रा म्याराथुन धावक संजय पण्डितलाई राष्ट्रिय खेलकुद परिषदले एक कार्यक्रम गरि पर्वतीय साहसिक खेलकुद राष्ट्रिय हिरोबाट सम्मान गरेको छ । 
पण्डितलाई राष्ट्रिय खेलकुद परिषद्का सदस्य–सचिव केशवकुमार बिष्टले २५ हजार रुपैयाँसहित सम्मान गर्नुभएको हो । सम्मान कार्यममा बोल्दै सदस्य–सचिव बिष्टले पण्डित देशकै गौरव भएको बताउनुभयो । 
उहाँले पण्डितले हिमाल आरोहणको माध्यमबाट देशलाई अन्तर्राष्ट्रिय क्षेत्रमा चिनाउन महत्वपूर्ण भूमिका निभाएको हुनाले पर्वतीय साहसिक खेलकुद राष्ट्रिय हिरोको उपमा प्रदान गरिएको बताउनुभयो ।
पण्डितले विश्वको सर्वोच्च शिखर सगरमाथा प्राणघातक हिमालले चिनिने मनासलुबाट यात्रा सुरु गर्नुभएको थियो । उनलाई सदस्य–सचिव बिष्टले अन्ट्राटिका महादेशको भिन्सन यात्रामा सरकार सामु सहयोगका लागि सिफासिर गर्ने प्रतिबद्धता जनाउनुभयो ।
उनले अन्तर्राष्ट्रिय शिखरहरुमा अफ्रिकाको उच्च शिखर किलिमान्जारो, युरोपको उच्च शिखर एलबु्रस, अष्ट्रेलियाको उच्च शिखर कोजियस्को, दक्षिण अमेरिकाको उच्च शिखर गुवा, जापानको उच्च शिखर एकाङकागुवा र फुजिमा तथा अमेरिकाको उच्च शिखर डेनाली जस्ता हिमश्रृङखलामा सफलता साथ आरोहण गरिसकेका छन् ।
पण्डितले अब अन्ट्राटिका महादेशको भिन्सन मासिफ यसै वर्षको अन्य तिर आरोहण गर्ने लक्ष्य लिएको बताएका छन् ।
