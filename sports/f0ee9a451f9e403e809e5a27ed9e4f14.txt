अभ्यास खेलमा नेपालले हङकङलाई हरायो

काठमाडौं, माघ १४ – नेपाली राष्ट्रिय भलिबल टोलीले मैत्रिपूर्ण खेलमा हङकङलाई ३–२ को सेटमा पराजित गरेको छ । ३४ बर्षपछी हङकङको यान चाउ कोक स्पोर्टस सेन्टरमा नेपालले हङकङलाई २३–२५, २८–२६, २५–२१, २१–२५ र १७– १५ को सेटमा हराएको हो ।
खेलपछि नेपालका प्रशिक्षक विरेन्द्रप्रसाद चौधरीले नेपाली टोली सुरुमा अलमलिएपनि पछि सुधारिएको खेल खेलको प्रतिक्रिया दिए । 
‘यहाको कोर्टमा खेल्दा सुरुमा केटाहरु अलमलिए तर पछि राम्रो  गरे, घरेलु टोली पनि राम्रो हो’ नेपालका मुख्य प्रशिक्षक बिरेन्द्रप्रसाद चौधरीले भने, ‘हामीले विश्वाश गरेका केही खेलाडीले सोचे जस्तो खेल्न सकेनन, बिशेष गरी मानबहादुरले सोचे जस्तो खेल्न सकेनन,उनले राम्रो खेलेको भए हामीले सिधा ३ सेटमा जित्ने थियौं ।’
नेपालका कप्तान इम रानामगरले सुरुमा हङकङको मैदान र मौसम बुझ्न समय लागेकोले पहिलो सेट हारेको तर त्यसपछि भने खेलमा फर्किएको प्रतिक्रिया दिए ।
‘सुरुमा उनिहरूको खेल बुझ्न समय लाग्यो, हाम्रो पनि तालमेल मिल्न सकेको थिएन,  पछि उनिहरूको  खेल बुझेपछि राम्रो खेल्यौं’ कप्तान इम रानामगरले भने । हङकङका प्रशिक्षक याउ होक चुनले पनि नेपाली खेलाडीको प्रदर्शनलाई तारिफ गरे ।
