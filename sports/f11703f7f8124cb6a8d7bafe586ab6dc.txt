रोहित चन्द यू - २२ टोलीमा सहभागि

काठमाडौं, जेठ ३ - नेपाली फुटबल टिमका भरपर्दा डिफेण्डर रोहित चन्दले २२ वर्ष मुनीको एएफसी एशियाकप फुटबल प्रतियोगिताका छनौट खेलका लागि प्रशिक्षणमा रहेको नेपाली टिममा सहभागि भएका छन् ।
भारतको हलबाट व्यवसायिक फुटबल खेल्दै आएका चन्द वुधवार नेपाल आए लगत्तै टिममा सहभागि भएका हुन् । चन्द बाहेक टोलीमा रहेका अरु खेलाडी यसअघि नै बन्द प्रशिक्षणमा थिए भने चन्दले वुधवारबाट प्रशिक्षण थाल्ने छन् ।
हलबाट खेल्नका लागि भारतमा रहे पनि अखिल नेपाल फुटबल संघ एन्फाले चन्दलाई टोलीमा छनौट गरेको थियो । नेपाल रहेको समुह डीको समूह चरणको खेल जेठ २० गतेदेखि काठमाडौंमा हुने छ । बंगलादेश, जोर्डन, यमन र उज्वेकिस्तान पनि सहभागि यो समूहको शिर्ष २ टोली दोश्रो चरणमा पुग्ने छन् ।
