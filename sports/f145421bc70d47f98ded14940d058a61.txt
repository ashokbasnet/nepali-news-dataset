लेस्टर सिटीले म्यानचेस्टर सिटीलाई हरायो, जेमी भार्डीले गरे ह्याट्रिक 

काठमाडौं, मंसिर २६ । इङ्लिस प्रिमियर लिग फुटबलअन्तर्गत शनिबार राति भएको खेलमा लेस्टर सिटीले म्यानचेस्टर सिटीलाई पराजित गरेको छ ।

आफ्नै मैदानमा भएको खेलमा लेस्टर सिटीले म्यानचेस्टर सिटीलाई ४-२ ले हराएको हो ।

खेलमा लेस्टरलाई विजयी गराउन जेमी भार्डीले ह्याट्रिक गरे भने एण्डी किङले एक गोल थपे । पराजित टोली म्यान्चेस्टर सिटीका कोलारोभ र नोलिटोले एक–एक गोल गरे ।

शनिबार राति भएको अर्को खेलमा आर्सनलले स्टोक सिटीलाई ३-१ ले हराएको छ । आर्सनललाई विजयी गराउन थियो वाल्कोट, मेसुत ओजिल र अलेक्स इओबीले एक–एक गोल गरे ।

राति भएका अन्य खेलहरुमा वाट्फोर्डले एभर्टनलाई ३-२ ले हराउँदा स्वान्सी सिटीले सण्डरलण्डलाई ३-० ले पराजित गर्‍यो ।

यसैगरी बर्नलेले बर्नमाउथलाई ३-२ ले हराउँदा हल सिटी र क्रिष्टल प्यालेसले ३-३ गोलको बराबरी खेलेका छन् ।

इङ्लिस प्रिमियर लिग फुटबलमा आइतबार राती चार खेल हुनेछन् । चेल्सी र वेष्ट ब्रोम भिड्दा म्यानचेस्टर युनाईटेड र टोटनह्याम हट्सपर, साउथह्याम्पटन र मिडिल्सब्रो तथा लिभरपुल र वेष्ट ह्याम भिड्नेछन् ।
