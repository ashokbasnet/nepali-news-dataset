भारतको २ सय २८ रनको लक्ष्य पछ्याउँदै पाकिस्तान

पुस १५ – पाकिस्तान विरुद्धको पहिलो एकदिवसीय क्रिकेटमा भारतले २ सय २८ रनको लक्ष्य दिएको छ । जुनैद खानको आक्रमणमा २९ रनमा ५ विकेट गुमाउँदै खराब अवस्थामा पुगेको भारतले महेन्द्र सिंह धोनीको शतकीय पाली खेलेपछि भारतले मध्यम चुनौती पेश गरेको हो ।

भारतका लागि धोनीले नटआउट १ सय १३, शुरेश रैनाले ४३ र रविचन्द्रन आश्विनले ३१ रनको योगदान गरे । चेन्नइमा टस हारेर ब्याटिङ थालेको भारतको माथिल्लो ब्याटिङ्ग लाइन अप धरासायी भएपनि धोनी र र्रैनाले छैटौ विकेटका लागि ७३ रनको साझेदारी गरे भने सातौ विकेटका लागि धोनीले आश्विनसंग १ सय २५ रनको साझेदारी गरे ।

सातौँ विकेटका लागि भारतीय ब्याट्स्म्यानले गरेको यो किर्तीमान साझेदारी हो ।

जवाफी ब्याटिङ थालेको पाकिस्तानलाई पनि शुरुवाती झड्का लागेको छ । पहिलो बलमै पाकिस्तानका मोहम्मद हाफिज भुवनेश्वर कुमारको बलमा बोल्ड भएका छन् ।
