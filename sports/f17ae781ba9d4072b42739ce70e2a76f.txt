भेट्रान्स टिटी टोली बैंकक प्रस्थान

काठमाडौं, असार १९ - थाइल्यान्डको बैंककमा बिहीबारदेखि सुरु हुने सातौं एसियाली प्यासिफिक भेट्रान्स टेबलटेनिस च्याम्पियनसिपमा सहभागी हुन नेपाली टोली बुधबार त्यसतर्फ प्रस्थान गरेको छ ।
५०–५९ उमेरसमूह रविन्द्र जोशी, धर्ममान बज्राचार्य, कविता जोशी र सुदर्शनप्रसाद गौतमले प्रतिस्पर्धा गर्नेछन् ।
४०–४९ उमेरसमूहमा प्रज्ज्वलकान्त मैनाली, धर्म शाही, कपुर शर्मा पौडेल, पन्नाकाजी शाक्य र मोहनदास बासुकलाले प्रतिस्पर्धा गर्नेछन् । पर्यवेक्षकमा सन्जु अवाले छन् ।
टोलीलाई अखिल नेपाल टेबलटेनिस संघका अध्यक्ष चतुरानन्द राज वैद्य, नवनियुक्त मुख्य प्रशिक्षक सुरेन्द्र सुवाल र उपाध्यक्ष वृजेन्द्र हमालले एक कार्यक्रमबीच सफलताको शुभकामना दिँदै बिदाइ गरे । प्रतियोगिता आइतवारसम्म चल्ने छ ।
