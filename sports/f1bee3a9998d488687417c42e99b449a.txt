नेपाल ५२ औं सुब्रतो मुखर्जी कप फुटबलको सेमिफाइनलमा

नयाँ दिल्ली, कात्तिक २७ -  नेपाल भारतको नयाँ दिल्लीमा चलिरहेको ५२ औं सुब्रतो मुखर्जी कप फुटबल प्रतियोगिता २०११ को सेमिफाइनलमा पुगेको छ । नेपालको प्रतिनिधित्व गरेको बुटबल ईलिट इङ्गलिस स्कुल, बुटवलले आज भएको क्वाटरफाईनलमा मिजोरम टिमलाई ट्राईब्रेकमा ५–४ ले हरायो ।

 

निर्धारित समय तथा थप समयमा पनि दुवै टिमको तर्फबाट कुनै गोल हुन नसकेपछि खेलको निर्णय टाइब्रेकरबाट गरिएको थियो ।  टाईब्रेकरमा नेपालका बिमल घर्तीमगर, आकाश थापा, सुरज हमाल, निशान्त ढुङ्गाना र सागर परियारले गोल गर । गोलरक्षक सुजित गुरुङ्गले मिजोरम टिमका एक खेलाडीको प्रहार बचाए पछि नेपाल विजयी भयो ।
