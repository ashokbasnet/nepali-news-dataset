थ्रीस्टार क्लव गभनर्स गोल्डकपको सेमिफाइनलमा

गान्तोक, कात्तिक २२ - थ्रीस्टार क्लव भारतको गान्तोकमा चलिरहेको ३३ औ गभनर्स गोल्डकप फुटवल प्रतियोगिताको सेमिफाईलन प्रबेश गरेको छ । गा

न्तोकको पालिजोर स्टेडियममा वुधवार भएको खेलमा भारतको सिक्किम युनाईटेडलाई अतिरिक्त समयमा २–१ ले हराउँदै थ्रीस्टार क्लब सेमिफाइनलमा पुगेको हो ।

 

पहिलो हाफको २० औ मिनेटमा गोल खाएर पछि परेको थ्रिस्टार दोश्रो हाफको ईन्जुरी समयमा पेनाल्टी मार्फत गोल गर्दै खेलमा फर्किएको थियो ।

थ्रिस्टारका योगेश श्रेष्ठलाई बिपक्षी खेलाडीले डि बक्समा फल परेपछि पाएको पेनाल्टीलाई सन्तोष साहुखलले गोलमा परिणत गरेका थिए ।

निर्धारित समयमा एक–एक गोलको बराबरी भएपछि थपिएको अतिरिक्त समयको पहिलो हाफमै सन्तोषले अर्को १ गोल थपे र थ्रिस्टारको जित पक्का गरे ।

पहिलो हाफको २० औ मिनेटमा सिक्किमका एन्डी लेप्चाले रिबाउन्डमा गरेको हेड थ्रिस्टारका गोलकिपर किरण चेमजोङले रोक्न नसक्दा थ्रिस्टार नियमित समयको खेलअबधि भर दबाबमा रहन पुग्यो ।

थ्रीस्टारले अब फाईलन प्रवेशका लागि भवानीपुर कोलकता क्लबसंग खेल्ने छ ।
