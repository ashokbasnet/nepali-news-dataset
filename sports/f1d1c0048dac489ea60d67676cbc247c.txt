ए डिभिजन लिगमा दोश्रो राउण्डका खेल आजदेखि

काठमाडौ, मंसिर ९ – सहिद स्मारक ए डिभिजन लिग फुटवल प्रतियोगितामा शनिबारदेखि दोश्रो राउण्डका खेल शुरु हुँदैछन् । 

दोश्रो राउण्डको पहिलो खेलमा दिउँसो साढे १२ बजे मच्छिन्द्र क्लब र मध्यपुर युथ एसोसिएसन भिड्नेछन् ।

 

पहिलो राउण्डमा मछिन्द्रले जावलाखेल युथ क्लबलाई ५ –० ले हराएको थियो भने मध्यपुरले पुलिस क्लबलाई १–१ को बराबरीमा रोकेको थियो । त्यस्तै दोश्रो खेलमा दिउँसो साढे २ बजे नेपाल पुलिसक्बल र संकटा क्लब भिड्ने छन् ।

संकटाले पहिलो राउण्डमा मनाङ मस्र्याङदीलाई १ –१ को बराबरीमा रोकेको थियो । यसअघि शुक्रबार भएको पहिलो राउण्डको अन्तिम खेलमा न्यूरोड टिम एनआरटीले बाँसबारी क्लवलाई ५–३ ले हरायो भने त्रिभुवन आर्मी र फ्रेन्डस् क्लबले गोलरहित बराबरी खेलेका थिए ।
