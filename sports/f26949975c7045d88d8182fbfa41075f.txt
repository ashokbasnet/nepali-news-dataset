रोनाल्डो, ग्रिजम्यान र मेस्सी मध्ये को बन्ला फिफा वर्ष खेलाडी ?

मंसिर १८ – विश्व फुटबलको प्रशासकीय निकाय फिफाले प्रदान गर्ने उत्कृष्ट वर्ष खेलाडी अवार्डका लागि क्रिष्टियानो रोनाल्डो, एन्टोनी ग्रिजम्यान  र लियोनल मेस्सी अन्तिम तीनमा पर्न सफल भएका छन् । प्रारम्भिक मनोनयनमा परेका २३ खेलाडीमध्ये पोर्चुगल तथा रियल मड्रिडका रोनाल्डो, फ्रान्स तथा एथ्लेटिको मड्रिडका ग्रिजम्यान र अर्जेन्टिना तथा बार्सिलोनाका मेस्सी अन्तिम तीनमा पुग्न सफल भएका हुन् । मनोनयनमा परेका २३ खेलाडीबाट राष्ट्रिय टिमका कप्तान तथा प्रशिक्षक, छनौटमा परेका दुई सय भन्दा धेरै पत्रकार तथा फिफा डट कममा समर्थकले गरेको भोटका आधारमा रोनाल्डो, ग्रिजम्यान र मेस्सी अन्तिम तीनमा पुगेका हुन् ।

विजेताको घोषणा आउँदो जनवरी ९ मा हुनेछ । रोनाल्डोले यो वर्ष पोर्चुगललाई ऐतिहासिक युरोकपको उपाधि दिलाए भने रियल मड्रिडलाई च्याम्पियन्स लिगको उपाधि दिलाए । ग्रिजम्यानले फ्रान्सलाई युरोकपको फाइनलसम्म पु¥याउन महत्वपूर्ण भूमिका खेले भने एथ्लेटिको मड्रिडमा पनि उनको प्रदर्शन उत्कृष्ट थियो ।
यस्तै मेस्सीले अर्जेन्टिनालाई कोपा अमेरिकाको फाइनलमा पु¥याए भने बार्सिलोनालाई ला लिगाको उपाधि दिलाउन महत्वपूर्ण भूमिका खेलेका थिए । 
प्रारम्भीक मनोनयनमा को को परेका थिए ? 

सर्जियो अग्युरोः म्यानचेस्टर सिटी र अर्जेन्टिना
ग्यारेथ बेलः वेल्स र रियल मड्रिड
जियानलुइजी बुफोनः इटाली र युभेन्टस
केविच डि ब्राउनः बेल्जियम र म्यानचेस्टर सिटी
जाल्टन इब्राहिमोविचः स्वीडेन, पेरिस सेन्ट जर्मेन र म्यानचेस्टर युनाइटेड
आन्द्रेस इनिएस्टाः स्पेन र बार्सिलोना
एन’गोलो कान्टेः फ्रान्स, लिसेस्टर सिटी र चेल्सी
टोनी क्रसः जर्मनी र रियल मड्रिड
रोबर्ट लेवान्डोस्कीः पोल्याण्ड र बायर्न म्युनिख
रियाद महरेजः अल्जेरिया र लिसेस्टर सिटी
लुका मोड्रिकः क्रोएसिया र रियल मड्रिड
म्यानुएल नुएरः जर्मनी र बायर्न म्युनिख
नेइमारः ब्राजिल र बार्सिलोना
मेसुट ओजिलः जर्मनी र आर्सनल
दिमित्री पेयटः फ्रान्स र वेष्ट ह्याम
पउल पोग्बाः फ्रान्स, युभेन्टस र म्यानचेस्टर युनाइटेड
सर्जियो रामोसः स्पेन र रियल मड्रिड
एलेक्स सान्चेजः चिली र आर्सनल
लुइस स्वारेजः उरुग्वे र बार्सिलोना
जेमी भर्डीः इंग्ल्याण्ड र लिसेस्टर सिटी
