रियल मड्रिडले जित्यो, पुग्यो शीर्ष स्थानमा

कात्तिक ८ – रियल मड्रिड स्पेनिस ला लिगा फुटबलको शीर्ष स्थानमा उक्लिएको छ । लिग अन्तर्गत आइतबार राति भएको खेलमा रियल मड्रिडले एथ्लेटिको बिल्बाओलाई २–१ ले हरायो । सातौं मिनेटमा करिम बेन्जिमाले गोल गर्दै रियल मड्रिडलाई सुरुवाति अग्रता दिलाए । २७ औं मिनेटमा एथ्लेटिको बिल्बाओका मेरिनो जुलोएगाले गोल फर्काएपछि पहिलो हाफमा खेल १–१ को बराबरीमा पुग्यो । अन्तिम समयसम्म बराबरीमा रोकिएको रियललाई जिताउन ८३ औं मिनेटमा अल्भारो मोराटाले निर्णायक गोल गरे । जितपछि शीर्ष स्थानमा उक्लिएको रियलको ९ खेलबाट २१ अंक भएको छ । समान खेलबाट १९ अंक जोडेको बार्सिलोना तेस्रो स्थानमा झरेको छ ।
