न्युयोर्क रेडबुल्सद्वारा चेल्सी ४–२ ले पराजित

साउन ७ – इंग्लिस प्रिमियर लिग फुटबलको उपाधि विजेता चेल्सी न्युयोर्क रेड बुल्ससँग पराजित भएको छ । प्रिसिजन टुरको क्रममा अमेरिका गएको चेल्सी अमेरिकी क्लब न्यु योर्क रेडबुलसँग ४–२ ले पराजित भएको हो । २७ औं मिनेटमा लुइक रेमीको गोलबाट चेल्सीले सुरुवाती अग्रता लिएपनि त्यसलाई जोगाउन सकेन । ५१ औं मिनेटमा न्यु योर्क रेडबुल्सका फ्रेंकलिन क्यासनलानोसले बराबरी गोल फर्काए । ६९ औं मिनेटमा १६ वर्षका टायलर एडम्सले गोल गर्दै रेडबुललाई २–१ को अग्रता दिलाए । ७३ औं मिनेटमा सोन डेविसले गोल गर्दै अग्रता ३–१ मा पुर्‍याए । ७५ औं मिनेटमा इडेन हेजाडले गोल गर्दै चेल्सीलाई खेलमा फर्काउने प्रयास गर्दै खेल ३–२ को अवस्थामा ल्याए । तर त्यसको दुई मिनेटपछि रेडबुलका डेविसले व्यक्तिगत दोस्रो गोल गर्दै टिमलाई ४–० को जित दिलाए ।
– एजेन्सीको सहयोगमा
