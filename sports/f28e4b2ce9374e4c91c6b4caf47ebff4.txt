चेल्सीका रामिरेशमाथि ४ खेलको प्रतिबन्ध

वैशाख १२ – चेल्सीका ब्राजिलियन मिडफिल्डर रामिरेशमाथि चार खेलको प्रतिबन्ध लागेको छ ।
अब उनले इङ्लिस प्रिमियर लिगका बाँकी खेल खेल्न पाउने छैनन् । गएको शनिबार सण्डरल्याण्ड विरुद्धको खेलमा हिंसात्मक आचरण देखाएकोमा दोषी पाइएपछि उनी कारबाहीमा परेका हुन् ।
सण्डरल्याण्ड विरुद्धको खेलमा २–१ ले पराजित हुँदा आफूले गलत व्यवहार गरेको पनि उनले स्वीकार गरेका छन् । रामिरेशले सण्डरल्याण्डका सेवेस्टियन लार्सनलाई कुहिनाले हानेको घटनालाई भिडियो फुटेजमा हेरेपछि यस्तो सजायँ दिइएको हो ।
