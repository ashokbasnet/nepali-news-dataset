सार्क ट्वान्टी-ट्वान्टी क्रिकेटमा नेपाल कठिन समूहमा

काठमाडौं, कात्तिक ५ - कात्तिक १४ गतेदेखि मालदिभ्समा सुरु हुने सार्क ट्वान्टी-ट्वान्टी क्रिकेटमा नेपाल कठिन समूहमा परॆको छ । माल्दिभ्सको राजधानी मालेमा भएको ड्र अनुसार नेपाल भारत, पाकिस्तान र श्रीलंका रहेको समूह "बी" मा परेका छ । नेपालको समुहमा रहेका अरु सवै टिम टेष्ट मान्यता प्राप्त टिम हुन ।

 

समूह "ए"मा आयोजक मालदिभ्ससँगै अफगानिस्तान भूटान र बंगलादेश छन् । नेपालले आफ्नो पहिलो खेल कात्तिक १४ गते श्रीलंकाविरुद्ध खेल्नेछ । कात्तिक १७ गते पाकिस्तानको सामना गर्नेछ नेपालले कात्तिक १९ गते भारतसँग खेल्ने छ । समूह चरणका ३-३ खेलपछि हरेक समुहका शिर्ष २ टिम सेमिफाइलनमा प्रवेश गर्नेछन् ।
नेपाल, भुटान, पाकिस्तान, अफगानिस्तान र श्रीलंकाले प्रतियोगिताका लागि २५ वर्षमुनीको टिम दर्ता गरेका छन् । मालदिभ्सले पनि प्रतियोगिताका लागि २५ वर्षमुनिका खेलाडी सहभागि टिम तयार गरिरहेको छ । भारतका २५ वर्षमुनीका खेलाडी अरु नै प्रतियोगितामा रहने भएपछि कोलकता इष्टिच्युट अफ क्रिकेटको टोलीले भारतको प्रतिनिधित्व गर्ने आयोजक माल्दिभ्स क्रिकेट संघले जनाएको छ । बंगलादेशको २५ वर्षमुनीको टिम पनि प्रतियोगितामा व्यस्त रहेको तर उसले कुन टिमलाई प्रतियोगितामा पठाउने भन्नेबारे निर्णय गरेको छैन ।

समुह विभाजन र खेल तालिका

Group 2

(A) Maldives

(B) Bhutan

(C) Afghanistan

(D) Bangladesh

Group 2

(E) Sri Lanka

(F) Nepal

(G) India (KIC)

(H) Pakistan

Schedule 

31 Oct Maldives vs Bhutan / Sri Lanka vs Nepal

1 Nov Afghanistan vs Bangladesh / India (KIC) vs Pakistan

2 Nov Sri Lanka vs India / Maldives vs Afghanistan

3 Nov Nepal vs Pakistan / Bhutan vs Bangladesh

4 Nov Maldives vs Bangladesh / Sri Lanka vs Pakistan

5 Nov Bhutan vs Afghanistan / Nepal vs India

6 Nov Group 1 winners vs Group 2 Runners-up / Group 2 winners vs Group 1 Runners-up
