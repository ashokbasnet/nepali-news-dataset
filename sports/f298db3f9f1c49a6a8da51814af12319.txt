महिला भलिबलमा पुलिस, ज्ञानुबाबा र टप्स विजयी

काठमाण्डौं, पुष २३ - सातौं ढोरपाटन ब्लु स्काइ कप महिला डबल लिग भलिबल प्रतियोगिताम अन्र्तगत शनिबार भएका खेलमा विभागीय टिम नेपाल पुलिस क्लब, साविक विजेता पोखराको ज्ञानुबाबा उमावि र टप्स विजयी भएका छन् । गोंगबुस्थित  नयाँ बसपार्कमा पुलिसले अर्को विभागीय टिम शसस्त्र प्रहरीको एपिएफ क्लवलाई सीधा सेटमा २५–२०, २५–१५ र २५–१४ ले पराजित गर्‍यो ।

 

जितसंगै पुलिसको ११ खेलबाट २१ अंक पुगेको छ । ११ खेलमा पुलिसले एकमा हार बेहोरेको छ । पहिलो लेगमा पुलिस ज्ञानुबाबासंग पराजित भएको थियो ।
यस्तै ज्ञानुबाबाले न्यु डायमन्ड एकेडेमीलाई २५–२३, २५–१४ र २५–१५ को सोझो सेटमा पाखा लगायो । १० खेलमा अपराजित ज्ञानुबाबाको २० अंक भएको छ ।
ढोरपाटन स्पोर्टस् प्रशिक्षण क्लबद्वारा आयोजित प्रतियोगितामा पोखराको टप्सले चण्डेश्वरी युवा क्लब, रामेछापलाई २५–५, २५–१२ र २५–१२ ले हरायो ।  टप्स र एन्जल्स हर्टबीचको खेल खराब प्रकाशका कारण स्थगित भएको आयोजकले जनाएको छ । त्यसबेला खेल २–२ सेटको बराबरीमा थियो ।
