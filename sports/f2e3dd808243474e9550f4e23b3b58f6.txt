जनकपुरमा राष्ट्रिय स्तरको टी–२० क्रिकेट हुने

जनकपुरधाम, पुस २५ – जनकपुरकमा माघ १८ गतेदेखि राष्ट्रिय स्तरको ट्वान्टी ट्वान्टी  क्रिकेट प्रतियोगिता हुने भएको छ ।
पूर्व क्रिकेटर दीपक गुप्ताको सम्झनामा प्रतियोगिता हुन लागेको हो । प्रतियोगितामा नेपाल र भारतका गरी १० वटा टोली सहभागी हुने प्रतियोगिताका संयोजक सरोज मिश्रले जानकारी दिनुभयो ।
त्यसैगरी नेपाल आर्मी, नेपाल पुलिस, एपिएफ जस्ता राष्ट्रिय स्तरका टीमहरुपनि सहभागी हुनेछन् । जनकपुरको बाह्रविघा मैदानमा हुने प्रतियोगितामा १६ लाख रुपैयाँ खर्च हुने बिहीबार आयोजकले पत्रकार सम्मेलन गरेर जानकारी दिएको छ ।
प्रतियोगिताको विजेताले १ लाख १ हजार र उपविजेताले ५१ हजार रुपैयाँ पाउनेछन् । त्यसैगरी प्रतियोगिताको सर्वोत्कृष्ट खेलाडीले १० हजार रुपैयाँ पाउनेछ ।
प्रतियोगितामा दर्शकका लागि कुर्सी, पार्किङ, क्यान्टिनको ब्यवस्था गर्नुका साथै मनोरञ्जनका लागि चियर लिडर्स बोलाइने संयोजक मिश्रले जानकारी दिनुभयो ।
