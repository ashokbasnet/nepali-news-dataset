नेपाल फुटसल प्रिमियर लिग हुने, विजेतालाई १० लाख 

काठमाडौं, असार १६ । एएमए इभेन्ट्स प्रालिको आयोजनामा राजधानीमा प्रथम नेपाल फुटसल प्रिमियर लिग प्रतियोगिता आयोजना हुने भएको छ ।काठमाडौं, ललितपुर र भक्तपुरमा रहेका फुटसल केन्द्रहरुले सहभागिता जनाउने उक्त लिग आगामी साउन १० गतेदेखि चार महिनासम्म सन्चालन हुनेछ ।प्रतियोगितामा फुटसल केन्द्रका टोलीलेमात्र सहभागिता जनाउन पाउने र सहभागी टोलीहरुमध्येबाट उत्कृष्ट १६ टोली छनोट गरी ‘होम एन्ड अवे’को अवधारणामा लिग खेलाउने आयोजकको भनाइ छ ।लिगको अन्त्यमा अंक तालिकामा शीर्ष स्थान ओगट्ने टोलीले विजेताकोरुपमा १० लाख रुपैयाँ र उपविजेताले ५ लाख रुपैयाँ पुरस्कार प्राप्त गर्नेछन् ।यस्तै, आफ्नो विधामा उत्कृष्ट हुने खेलाडीले जनही ५० हजार रुपैयाँ प्राप्त गर्नेछन् ।प्रत्योगितामा सहभागी हुने हरेक टोलीले १ जनासम्म ‘ए’ डिभिजन खेल्ने खेलाडी सहभागी गराउन पाउनेछन् ।कार्यक्रमका संयोजक विवेक गौतमले फुटसल प्रिमियर लिग निकै महत्वकांक्षी योजना भएपनि आफूहरुले सम्पूर्ण तयारी गरेका कारण प्रतियोगिता सफल हुने दाबी गरेका छन् ।
