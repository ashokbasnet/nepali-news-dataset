पोखरामा पहिलोपटक फुटसल प्रतियोगिता हुँदै

पोखरा, साउन ३२ – पोखरामा पहिलोपटक आजदेखि प्रथम पोखरा ब्याटलफिल्ड फुटसल कप–२०७० सुरु हुँदैछ ।
पहिलोपटक फुटसल र पेण्टबल खेल भित्र्याएको पोखरा ब्याटलफिल्ड प्रालिले आप्mनो उद्घाटनसँगै प्रतियोगिता गर्न लागेको हो ।
प्रतियोगिताको कास्कीका प्रमुख जिल्ला अधिकारी यादवप्रसाद कोइरालाले उद्घाटन गर्ने कार्यक्रम छ । भदौ ३ गतेसम्म चल्ने फुटसल प्रतियोगितामा करिब ४० टिमको सहभागिता रहने प्रतियोगिता संयोजक आशिष अधिकारीले बताउनुभयो ।
फाइभ ए साइड अनुसार खेलाइने फुटसल प्रतियोगिताका विजेतालाई २५ हजार तथा उपविजेतालाई १० हजार साथमा ट्रफी, मेडल र प्रमाणपत्र प्रदान गरिने छ । नकआउका आधारमा खेलाइने प्रतियोगिताको खेल अवधि २० मिनेटको मात्र हुनेछ ।
९० फिट लम्बाई र ५५ फिट चौडाइको फुटसल मैदान नेपालमै सबैभन्दा ठूलो फुटसल मैदान भएको रहेको पोखरा ब्याटलफिल्ड प्रालिका अध्यक्ष गुप्त लामाले बताउनुभयो ।
