म्यान्चेष्टर युनाइटेड र सिटी विजयी

कात्तिक ५ – इङलिस प्रिमियर लिग अन्तर्गत शनिबार राती भएका खेलमा म्यानचेष्टर युनाईटेड र म्यानचेष्टर सिटी विजयी भएका छन् । 

म्यानयूले स्टोकलाई ४–२ ले हरायो । म्यानयूको जीतमा वायने रुनी, रोबिन भान पर्सी र ड्यानी वेलबेकले एक/एक गोल गरे । यस्तै म्यानचेष्टर सिटीले वेष्ट ब्रोमलाई १ का विरुद्ध २ गोलले हरायो । जीत पछि म्यानयु र सिटीको ८ खेलबाट समान १८ अंक भएको छ ।

 

गोल अन्तरका आधारमा म्यानयू दोश्रो र सिटी तेश्रो स्थानमा छन् । यस्तै शनिबार रातीकै अरु खेलमा फुलहामले एष्टन भिल्लालाई, लिभरपुलले रिडिङ्गलाइ र नर्विकले आर्सनललाई समान एक शुन्यले, स्वान्सीले विगानलाई २–१ ले र वेष्टहामले साउथ ह्याम्पटनलाई ४ एक ले पराजित गरे ।  

यस्तै स्पेनिश ला लिगा अन्तर्गत बार्सिलोनाले डिपोर्टिभोलाई ४ का विरुद्ध ५ गोलले हराएको छ । बार्साको जीतमा लियोनेल मेस्सीले ह्याट्रिक गरे । यस्तै रियल मड्रिडले सेल्टाभिगोलाई २–० ले हरायो । रियालका लागि गोन्जालो हिगुईन र क्रिष्टियानो रोनाल्डोले १ ÷१ गोल गरे ।
