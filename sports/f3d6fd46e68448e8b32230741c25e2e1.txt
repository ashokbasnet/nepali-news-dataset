ट्वान्टी ट्वान्टी विश्वकप : बंगलादेशमाथि अष्ट्रेलियाको सान्त्वना जित

काठमाडौं, चैत १८ - ट्वान्टी ट्वान्टी विश्वकप क्रिकेटको आफ्नो अन्तिम खेलमा अष्ट्रेलिया ७ विकेटले विजयी भएको छ ।
बंगलादेशको ढाकामा भएको खेलमा घरेलु टोली बंगलादेशलाई ७ विकेटले हराउँदै अष्ट्रेलियाले प्रतियोगितामा पहिलो जित हात पारेको हो । बंगलादेश र अष्ट्रेलिया दुवै यसअघि नै प्रतियोगिताबाट बाहिरिएका थिए ।
जितका लागि पाएको १ सय ५४ रनको लक्ष्य अष्ट्रेलियाले खेल सकिन १५ बल बाँकी छँदै ३ विकेट गुमाएर भेट्टायो । अष्ट्रेलियाका आरोन फिन्च ७१, डेविड वार्नर ४८ र ग्लेन म्याक्सवेल ५ रन बनाएर आउट भए । क्यामरन ह्वाइट १८ र जर्ज बेल्ली ११ रनमा नट आउट रहे ।
यसअघि बंगलादेशले निर्धारित २० ओभरमा ५ विकेट गुमाएर १ सय ५३ रन बनाएको थियो । बंगलादेशका सकिव अल हसनले ६६ र मुश्फिकर रहिमले ४७ रनको योगदान गरेका थिए ।
