आइपिएलः राजस्थानले दिल्लीलाई ७ विकेटले हरायो

वैशाख २१ – इन्डियन प्रिमियर लिग (आइपिएल) क्रिकेटमा शनिबार राती राजस्थान रोयल्सले दिल्ली डेर डेभिल्सलाई ७ विकेटले हराएको छ ।
१ सय ५३ रनको लक्ष्य राजस्थानले ९ बल बाँकी छँदै ३ विकेट गुमाएर भेटाएको हो । राजस्थानलाई जिताउन करुण नायरले नटआउट ७३, सञ्जु सामसनले ३४, रजत भाटियाले १७, सेन वाट्सनले नटआउट १६ र अजिन्का रहानेले १२ रन बनाए ।
टस हारेर पहिले ब्याटिङ गरेको दिल्लीले निर्धारित २० ओभरमा ५ विकेट गुमाएर १ सय ५२ रन बनाएको थियो । उसका क्वीन्टन डेककले ४२, जेपी डुमिनीले ३९,  केदार जधावले २८, केभिन पिटरसनले १४, मुरली विजयले १३ र दिनेश कार्तिकले १२ रन बनाएका थिए ।
राजस्थानका जेम्स फाल्कनर र प्रविन ताम्बले २÷२ विकेट लिए भने केन रिचार्डसनले १ विकेट लिए । जितपछि राजस्थान लिग तालिकाको तेश्रो स्थानमा पुगेको छ ।
