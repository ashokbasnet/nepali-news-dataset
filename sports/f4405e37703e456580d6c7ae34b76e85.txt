ए डिभिजन लिग : आरसिटीद्वारा नेपाल आर्मी पराजित

काठमाडौं, माघ १२ - (अपडेट) शहीद स्मारक ए डिभिजन लिग फुटबल अन्तर्गत सोमबार भएको पहिलो खेलमा रानीपोखरी कर्नर टिम आरसिटी विजयी भएको छ ।
रेलिगेसनको खतरामा रहेको आरसिटीले दशरथ रंगशालामा भएको खेलमा अप्रत्याशित नतिजा निकाल्दै आर्मीलाई २–१ ले हरायो ।
निकै प्रतिस्पर्धात्मक खेलमा आरसिटीका लागि शेखर लिम्बु  र सुबिन श्रेष्ठले गोल गरेका हुन् । आर्मीका जितेन्द्र कार्कीले गोल गर्दै खेलमा फर्कने प्रयास गरेपनि सफल हुन सकेन ।
जारी प्रतियोगितामा आरसिटीको यो दोस्रो जित हो । जितसँगै आरसिटीको रेलिगेसनबाट बच्ने संभावना कामय छ । तर रेलिगेसनबाट जोगिन उसले अबका बाँकी दुवै खेल जित्नुका साथै अरु टिमको खेलको नतिजा पनि पर्खनुपर्नेछ । आर्मीसँगको खेल नजितेको भए आरसिटी लिगका २ खेल बाँकी छँदै रेलिगेसनमा पर्ने थियो ।
