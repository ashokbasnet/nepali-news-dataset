केशरी चौधरीले जितिन् तेस्रो स्वर्ण

सुनसरी, पुस ११ – नेपाल पुलिस क्लबकी खेलाडी केशरी चौधरीले त्रिपलजम्प, हाइजम्प र लङ्गजम्पमा गरेर तीन स्वर्ण जितेकी छन् । केहिबेर अघि भएको महिला त्रिपल जम्पतर्फ उनले स्वर्ण जितिन् । 
यसअघि उनले हाइजम्प र लङ्गजम्पमा पनि स्वर्ण जितेकी थिइन् । इटही रङ्गशालामा उनले ११ दशमलव ६७ मिटर दुरी जम्प गरेकी छिन् । त्यस्तै सशस्त्रकी शिला चौधरीले १० दशमलव ५५ मिटर जम्प गरि दोस्रो भइन् । तेस्रो हुनेमा आर्मीकी संगीता मेचे रहकी छिन् । उनले १० दशमलव ४१ मिटर दुरी जम्प गरिन् ।  
पुरुष त्रिपल जम्प अन्तर्गत आर्मीका डिल्ली खत्रीले स्वर्ण पदक हात पारे । उनले  १ दशमलव ०४ मिटर जम्प गरेका थिए । त्यस्तै प्रहरीका चन्द्रदेव जोशीले १३ दशमलव ८० मिटर जम्प गरि दोस्रो भए । त्यसै गरी सुदूरपश्चिमका प्रवीनबहादुर पालले १३ दशमलव ४३ मिटर जम्प गरेर तेस्रो भए ।
