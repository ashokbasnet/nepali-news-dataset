ए डिभिजन सुपर लिग : फ्रेण्ड्ससँग पराजित भएपछि एनआरटीलाई धक्का

काठमाडौं, चैत १५ - सहिद स्मारक ए डिभिजन सुपर लिग अन्तर्गत विहीवारको दोश्रो खेलमा फ्रेण्ड्स क्लवसँग २–१ ले पराजित भएपछि दोश्रो स्थानको दौडमा रहेको न्युरोड टिम एनआरटीलाई धक्का लागेको छ ।

दशरथ रंगशालामा फ्रेण्डसलाई जिताउन डोडोजले खेल सुरु भएको पाँचौ र  र प्रकाश बुढाथोकीले १५ औं मिनेटका गोल गरेका थिए । एनआरटीका सहिदले ४० औं मिनेटमा सान्त्वना गोल फर्काए ।

विहीवारकै पहिलो खेलमा नेपाल आर्मी रानी पोखरी कर्नर टिम आरसिटीसँग गोलरहित बराबरीमा रोकिएपछि र दोश्रो खेलमा एनआरटी हारेपछि त्यसको समग्र फाइदा भने मनाङलाई पुगेको छ । अब दोश्रो स्थानमा कायम रहन मनाङलाई १८ गते हुने खेलमा एनआरटीलाई बराबरीमा रोकेमात्र पुग्ने छ ।

आर्मी वा एनआरटीले दोश्रो हुनका लागि बाँकी रहेको खेल जितेर मात्र पुग्दैन । एनआरटीसँगको खेलमा मनाङ हारेको अवस्थामा भने १९ गते हुने खेलमा उपाधि जितीसकेको थ्री स्टार क्लवलाई हराएमा आर्मी दोश्रो हुने छ ।

यस्तै थ्रीस्टारसँग आर्मी हारेको वा बराबरी भएको अवस्थामा मनाङलाई हराएमा एनआरटी दोश्रो हुने छ ।
