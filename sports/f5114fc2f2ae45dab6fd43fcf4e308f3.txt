भेनस विलियम्स पहिलो चरणबाटै बाहिरिइन्

माघ ५ – अमेरिकी भेनस विलियम्स अस्ट्रेलियन ओपन टेनिसको पहिलो चरणबाट बाहिरीएकी छन् । अस्ट्रेलियाकी जोहन्ना कोनटा आठौं बरियताकी विलियम्सलाई हराउँदै दोस्रो चरणमा प्रवेश गरेकी छन् ।
मंगलबार बिहान भएको खेलमा कोनटाले सात पटककी ग्रान्ड सलाम विजेता विलियम्सलाई ६–४ र ६–२ को सेटमा हराएकी हुन् । २४ वर्षकी कोनटाले ३५ वर्षकी विलियम्सलाई हराउन ७९ मिनेट लगाएकी थिइन् ।
यस्तै विश्व नम्बर दुई बेलायी एण्डी मुर्रे अस्ट्रेलियन ओपन टेनिसको दोस्रो चरणमा प्रवेश गरेका छन् । मंगलबार बिहान भएको खेलमा जमर्नीका किशोर खेलाडी अलेक्जेन्डर जाभेरेभलाई हराएका हुन् ।
मुर्रेले जुनियर तर्फका पूर्व विश्व नम्बर एक जाभेरेभलाई ६–१, ६–२ र ६–३ को सेटमा हराएका हुन् । मुर्रेले दोस्रो चरणमा अस्ट्रेलियन साम ग्रोथसँग पर्सी खेल्ने छन् । 
– एजेन्सीको सहयोगमा
