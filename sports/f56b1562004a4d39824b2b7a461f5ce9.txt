कारवाहीबाट बचे डर्बीपछि झगडा गर्ने दुई म्यानचेस्टर क्लब

पुस ७ – म्यानचेस्टर युनाइटेड र म्यानचेस्टर सिटीले गएको डिसेम्बर १० मा भएको डर्बी खेलपछि टनेलमा भएको घटनाका लागि कारवाही भोग्नु नपर्ने भएको छ । फुटबल एशोसिएशन (एफए) ले म्यानचेस्टर डर्बीपछि टनेलमा भएको घटनाका लागि दुवै टिमलाई कुनै कारवाही नगर्ने जनाएको हो । खेलपछि टनेलमा म्यानचेस्टर युनाइटेडका प्रशिक्षक जोसे मोरिन्होमाथि पानी तथा दूधको बोतल प्रहार भएको थियो । यस्तै खेलपछिको विवादको क्रममा म्यानचेस्टर सिटीका कोच मिकेल अ्रटेटाको टाउकोमा चोट लागेको थियो । क्लब तथा स्वतन्त्र प्रत्यक्षदर्शीको भनाईको अध्ययन गरी दुवै पक्षलाई कारवाही गर्नु पर्ने नदेखिएको एफएले जनाएको छ । यस्तै म्यानचेस्टर युनाइटेडका प्रशिक्षक जोसे मोरिन्होले खेल अघिको प्रतिक्रियाका लागि पनि कुनै कारवाही भोग्नु पर्ने छैन । तर उसले आउँदा दिनमा हुने यसकिसिमको प्रतिक्रियाका लागि भने कारवाही हुने चेतावनी एफएले दिएको छ । डिसेम्बर १० मा भएको डर्बीमा म्याचेसटर सिटी २–१ ले विजयी भएको थियो । जितपछि सिटीका खेलाडीले समर्थक समक्ष सेलिब्रेशन गरेका थिए । त्यसपछि विवाद सुरु भएको थियो । यस्तै खेलअघि म्यानचेस्टर युनाइटेडका प्रशिक्षक मोरिन्होले म्यानचेस्टर सिटीलाई लक्षित गर्दै ‘यो हावाको सानो झोका हो’ भनेका थिए ।
