गोजुरियो टोली भारत प्रस्थान

काठमाण्डौं, माघ ४ - भारतको जम्सेधपुरमा हुने चौथौं एसियाली गोजुरियो कराते च्याम्पियनसिपमा सहभागी हुन नेपाली गोजुरियो टोली बुधबार त्यसतर्फ प्रस्थान गरेको छ । माघ ७ गतेदेखि ९ गतेसम्म हुने प्रतियोगितामा सहभागी हुने टोली २६ खेलाडीसहित ३० सदस्यीय रहेको छ ।

 

प्रतियोगितामा उत्सव बस्नेत, विशाल रसाइली, सुशील सुवाल, सुरेन्द्र लुईंतेल, लक्ष्मी श्रेष्ठ, रोहिनी शाक्य, मन्दिप महर्जन, मनिषा रानाभाट, सुमन लामा, विनय लामा, सुस्मिता सापकोटा, आशिष गिरी, रिन्जिन लामा, संगीता मगर, ज्ञानुराज पाण्डे, वीरेन्द्रबहादुर शाही, कृष्ण तिरुवा, पूजा बुढा, ज्ञानेन्द्र भण्डारी, राजु शेर्पा, सन्तोष पङ्गेनी, नवीन सिंह, सुरेश अधिकारी, अरुण एसके, विनिता विक तथा गोविन्द बानिया“ले खेल्नेछन् ।
 व्यवस्थापकमा नेपाल गोजुरियो कराते डो संघका अध्यक्ष सीपी घर्ती तथा टोली नेतामा संघका महासचिव एवं प्रमुख प्रशिक्षक बिआर मित्र रहेका छन् । त्यस्तै सानुबाबु गिरी र फुर्वासिंह तामाङले प्रतियोगितामा निर्णायकको भूमिका निर्वाह गर्नेछन् । साथै उनीहरुले त्यही हुने एसियाली रेफ्री सेमिनारमा पनि सहभागिता जनाउने संघले जनाएको छ ।
