विम्बल्डन टेनिस : जोकोविच र सारापोभा तेस्रो चरणमा

असार १६ – विश्व नम्बर एक नोभाक जोकोविच विम्बल्डन टेनिसको तेस्रो चरणमा प्रवेश गरेका छन् । जोकोविच बुधबार बेलुका भएको खेलमा जार्को निमेननलाई ६–४, ६–२, ६–३ को सेटमा पराजित गर्दै तेस्रो चरणमा प्रवेश गरेका हुन् ।
निमेननलाई पराजित गरेका जोकोविचले अब तेस्रो चरणमा २७ औं बरियताका अस्ट्रेलियाका बर्नार्ड टोमेकसँग खेल्ने छन् । यसैबीच विश्व नम्बर पाँच केइ निसिकोरीले पिडौंलाको चोटका कारण दास्रो चरणको खेल खेल्न सकेनन् । निसिकोरीले नखेलेपछि कोलम्बियाका सान्टियागो गिराल्डो तेस्रो चरणमा प्रवेश गरेका छन् । यस्तै महिला एकल तर्फ विश्व नम्बर चार मारिया सारापोभा तेस्रो चरणमा प्रवेश गरेकी छन् । रुसकी सारापोभा नेदरल्याण्डकी रिचेल होगेनकाम्पलाई ६–३, ६–१ को सोझो सेटमा पराजित गर्दै तेस्रो चरणमा प्रवेश गरेकी हुन् ।
– एजेन्सीको सहयोगमा
