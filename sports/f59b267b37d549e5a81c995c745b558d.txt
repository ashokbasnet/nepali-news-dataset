तेक्वान्दो संघका अध्यक्ष राणा एटियूको सदस्यमा मनोनित

काठमाडौं, असार ३ - नेपाल तेक्वान्दो संघका अध्यक्ष प्रकाश शम्शेर राणा एशियन तेक्वान्दो युनियन एटियूको कार्यकारी समितिको सदस्यमा मनोनित हुनुभएको छ । नेपालको तेक्वान्दो संघको विकासमा राणाले गरेको योगदानको कदर गर्दै एटियूले उहाँलाई सदस्यमा मनोनित गरिएको संघले जनाएको छ ।

 

डेढ महिनाअघि भियतनाममा भएको एटियूको साधारणसभामा राणाले निर्वाचन अधिकृतको भूमिका निर्वाह गर्नुभएको थियो । भियतनाममा भएको साधारणसभाले दाई सुन लीको अध्यक्षतामा एटियूको कार्यसमिति चयन गरेको थियो । २०४६ सालदेखि तेक्वान्दोमा सकृय राणालाई विश्व तेक्वान्दो मुख्यालय बुकिवनले मानार्थ छैटौं डान प्रदान गरेको थियो ।
