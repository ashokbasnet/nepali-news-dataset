सशस्त्रमाथि विशाल जित निकाल्दै मनाङ फाइनलमा

पोखरा, वैशाख ८ । मनाङ–मर्स्याङ्दी क्लब पाँचौ मनकामना केबुलकार पोखराकप फुटबल प्रतियोगिताको फाइनलमा प्रवेश गरेको छ ।पोखरा रंगशालामा बुधबार भएको पहिलो सेमिफाइननलमा सशस्त्र प्रहरीमाथि ५–० को फराकिलो जित हासिल गर्दै मनाङले फाइनलमा ठाउँ पक्का गरेको हो ।मनाङलाई जिताउनेक्रममा ओलावाले अफिजले ह्याट्रिक गरे भने अनिल गुरुङ र रवि पासवानले एक–एक गोल थपे ।प्रतियोगिताको अर्को सेमिफाइनलमा बिहीबार धरान फुटबल क्लब र त्रिभुवन आर्मी क्लब भिड्नेछन् ।प्रतियोगिताको फाइनल खेल आगामी शनिबार हुनेछ ।
