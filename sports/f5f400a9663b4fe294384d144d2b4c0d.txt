बी डिभिजन लिग : पुल्चोक र ब्वाईज युनियन विजयी

काठमाडौं, माघ २१ - सहिद स्मारक बी डिभिजन लिग फुटबल प्रतियोगिता अन्तर्गत आइतवार भएका खेलमा पुल्चोक स्पोर्टस क्लब र ब्वाईज युनियन क्लब विजयी भएका छन् ।

पुल्चोक स्पोर्टस क्लबले स्वयम्भू क्लबलाई १–० गोलले पराजित गरेको छ । पुल्चोकका लागि विकास राईले खेलको २० औं मिनेटमा गोल गरेका थिए ।

यस्तै दोश्रो खेलमा ब्वाईज युनियन क्लबले च्यासल युथ क्लबलाई ३–१ गोलले पराजित गरेको छ । ब्वाईज युनियनका लागि निशान लिम्बूले ५८ र ६३ औं मिनेटमा गोल गरेका थिए भने च्यासलका सुसन श्रेष्ठले ७४ औं मिनेटमा आत्माघाती गोल गरेका थिए ।

च्यासलका लागि चुन बहादुर पाख्रिनले ७१ औं मिनेटमा एक गोल फर्काए ।
