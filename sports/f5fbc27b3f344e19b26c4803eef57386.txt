चेतेश्वर पुजारा इंग्लिस क्लब योर्कशायरबाट खेल्ने

चैत १९ – भारतीय ब्याट्सम्यान चेतेश्वर पुजारा इंग्लिस क्लब योर्कशायरबाट खेल्ने भएका छन् । योर्कशायरबाट खेल्नका लागि २७ वर्षका पुजारालाई भारतीय क्रिकेट बोर्डले पनि अनुमति दिएको छ ।
योर्कशायरबाट खेल्दै गरेका पाकिस्तानी ब्याट्सम्यान यूनिस खानको सम्झौता आगामी मे महिनाबाट समाप्त हुने भएपछि उनको स्थानमा क्लबले भारतीय टेष्ट ब्याट्सम्यान पुजारालाई क्लबमा भित्र्याउने भएको हो । योर्कशायरका  डाइरेक्टर मार्टिन मोसोनले यूनिस खान सम्झौता अन्त्य गर्न सहमत भएकाले पुजारालाई क्लबमा ल्याउन लागिएको बताए ।
उनले पुजारा उत्कृष्ट खेलाडी भएकाले आफ्नो क्लबमा ल्याउन पाउदा खुशी भएको समेत बताए । टेष्ट क्रिकेटमा उत्कृष्ट प्रर्दशन गर्दै आएका पुजाराले २७ खेलमा ४१ को दशमलव ११ को औसतमा २ हजार ७३ रन बनाएका छन् । पुजाराले टेष्ट क्रिकेटमा एउटा दोहोरो सतक सहित ६ सतक प्रहार गरेका छन् ।
– एजेन्सीको सहयोगमा
