थ्री स्टार क्लब सफल पोखरा कप फुटबलको सेमिफाइनलमा

पोखरा, कात्तिक ११ - थ्री स्टार क्लब सफल पोखरा कप फुटबलको सेमिफाइनलमा प्रवेश गरेको छ ।
आयोजक पोखरा ११ लाई टाइबे्रकरमा ४–३ ले हराउँदै थ्री स्टारले अन्तिम चारमा स्थान पक्का गरेको हो ।
 निर्धारित समयमा खेल १–१ गोलको बराबरीमा सकिएपछि खेल अतिरिक्त समयमा धकेलिएको थियो । अतिरिक्त ३० मिनेटको समयमा दुवै टोलीले गोल गर्न नसकेपछि खेल पेनाल्टी सुटआउटमा पुग्यो ।
टाइब्रेकरमा पोखराका कुमार गुरुङ र सुनिल विक चुके । प्रतियोगिताको अन्तिम क्वाटर फाइनलमा मंगलबार हङकङ नेप्लिज फेडेरेसन र भुटानको क्लबबीच खेल हुनेछ ।
