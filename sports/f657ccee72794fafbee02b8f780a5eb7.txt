​साग र बंगबन्धु गोल्डकप जित्ने फुटबलरलाई जनही १० लाख

काठमाडौं, जेठ १८ - अखिल नेपाल फुटबल संघ एन्फाले १२ औं दक्षिण एशियाली खेलकुद तथा बंगबन्धु फुटवलमा पहिलो हुने नेपाली टीमलाई नगदसहित सम्मान गरेको छ ।
हलचोकमा प्रधानमन्त्री केपी शर्मा ओलीले १२ औं सागमा स्वर्णपदक जित्ने प्रत्येक खेलाडी र प्रशिक्षकलाई ५ लाख र बंगबन्धु जित्ने टोलीलाई ५ लाख रुपैयाँसहित सम्मान गरेको हो ।  
दुवै प्रतियोगिता खेल्ने खेलाडीले जनही १० लाख रुपैयाँ पाएका छन् । सागको स्वर्ण जित्ने टोलीका सबै खेलाडी बंगबन्धु गोल्डकपको टोलीमा थिए । त्यस्तै सागमा रजत पदक जित्ने महिला टोलीका खेलाडी र प्रशिक्षकलाई पनि जनही एकएक लाख रुपैयाँसहित सम्मान गरिएको छ ।
