महिला क्रिकेटमा नेपालद्वारा मलेशिया पराजित

कुवेत, माघ २१ - १९ वर्ष मूनिको एसिसी महिला क्रिकेटमा नेपालले शनिवारको खेलमा मलेशियालाई ९७ रनले हराएको छ । कुवेतको युनिटी ग्राउण्डमा पहिला ब्याटिङ्ग गरि २५ ओभरमा ५ विकेट गुमाउँदै १ सय ३६ रन बनाएको नेपालले मलेशियालाई १६ दशमलव २ ओभरमा ३९ रनमा अलआउट गर्‍यो ।

 

मलेशियालाई सस्तैमा समेट्ने क्रममा बलिङ्ग तर्फ नेपालका सन्तोषी कुमारीले ४ तथा रुबिना क्षेत्रीले ३ विकेट लिए । ब्याटिङ्ग तर्फ नेपालकी ममता चौधरीले आउट नभई २३ रन बनाईन्  । शिलु रिजाल ३५ तथा इन्दु बर्मा १७ रनमा आउट भए । सन्तोषी कुमारी प्लेयर अफ द म्याच भईन् । शुक्रवार नेपालले चीनलाई ७ विकेटले हराएको थियो ।
