ए डिभिजन : थ्री स्टारद्वारा एपिएफ पराजित

काठमाडौ, फागुन ७ –  (अपडेट) शहीद स्मारक ए डिभिजन लिग अन्तर्गत बुधबार भएको सुपर सिक्सको खेलमा थ्री स्टार विजयी भएको छ ।
दशरथ रंगशालामा भएको खेलमा सशस्त्र प्रहरीको एपिएफ क्लबलाई २–१ ले पराजित गर्दै थ्रीस्टार अंक तालिकाको दोश्रो स्थानमा उक्लिएको ।
१५ खेलबाट २८ अंक जोडेको थ्रीस्टार दोस्रो स्थानमा उक्लिएको छ भने उपाधि होड पनि राखेको छ । थ्री स्टारको जितमा सन्तोष साहुखल र निराजन खड्काले गोल गरे एपिएफका लागि गणेश लावतीले एक गोल गरेपनि हार टार्न सकेनन् । लिगको अघिल्लो चरणमा यी दुईबिचको खेलमा थ्रीस्टार १ का बिरुद्ध २ गोलले विजयी भएको थियो ।
