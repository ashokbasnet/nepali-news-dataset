स्पेनिस ला लिगा : एथ्लेटिको बिल्बाओ १–० कोर्डोबा

वैशाख १२ – स्पेनिस ला लिगा फुटबलमा एथ्लेटिको बिल्बाओ विजयी भएको छ । शुक्रबार राति भएको खेलमा बिल्बाओले अंक तालिकाको पुछारमा रहेको कोर्डोबालाई १–० ले पराजित गरेको हो ।
रेलिगेशनबाट जोगिन संघर्ष गरिहेको कोर्डोबाका लागि यो हारले थप समस्या भएको छ । ५६ औं मिनेटमा कोर्डोबाका डिएभिडले गरेको आत्मघाती गोल बिल्बाओको जितमा निर्णायक बन्यो । कोर्डोबाले ला लिगाका पछिल्ला १५ खेलमा जित निकालेको छैन ।
अंक तालिकाको पुछारमा रहेको कोर्डोबालाई रेलिगेशनबाट जोगिन लिगको पाँच वटामात्र खेल बाँकी हुँदा आठ अंक जोड्नु पर्ने हुन्छ । जुन उसका लागि मुस्किल बन्दै गएको छ । शुक्रबार रातिको जित पछि आठौं स्थानमा रहेको एथ्लेटिको बिल्बाओको ३३ खेलबाट ४६ अंक भएको छ । पुछारमा रहेको कोर्डोबाको ३३ खेलबाट मात्र २० अंक छ ।
– एजेन्सीको सहयोगमा
