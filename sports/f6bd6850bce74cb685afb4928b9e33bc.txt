चौथो अभ्यास खेलमा पनि नेपाल विजयी

मुम्बई, माघ २४ - भारत भ्रमणमा रहेको नेपाली राष्ट्रिय क्रिकेट टोली चौथो अभ्यास खेलमा  पनि विजयी भएको छ । नेपालले मंगलवार भएको ट्वान्टी ट्वान्टी खेलमा मुम्बईको नेरुल जिमखाना क्रिकेट क्लवलाई ५ विकेटले हरायो । नेरुल जिमखाना क्रिकेट क्लवमा जितका लागि पाएको १ सय १८ रनको लक्ष्य नेपालले खेल सकिन १ बल बाँकी छँदा ५ विकेट गुमाएर पुरा गर्‍यो ।

 

नेपालका परेश लोहनीले आउट नभई ४८ रन बनाए । ज्ञानेन्द्र मल्ल २४ कप्तान पारस खड्का २२ रनमा आउट भए । पहिला ब्याटिङ्ग गरेको नेरुल जिमखानाले २० ओभरमा ८ विकेट गुमाउँदै १ सय १७ रन बनाएको थियो ।। यसअघि खेलेका २ वटा ट्वान्टी–ट्वान्टी क्रिकेट र एउटा ४० ओभरको खेलमा पनि नेपाल विजयी भएको थियो । ट्वान्टी ट्वान्टी विश्वकप क्रिकेट प्रतियोगिताको छनोट खेलको तयारीमा रहेको नेपाली टोली अभ्यास खेलका लागि भारत गएको हो ।
