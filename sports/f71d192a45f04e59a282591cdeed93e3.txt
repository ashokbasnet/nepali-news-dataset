सबैभन्दा ठूलो ‘म्याराथन’मा ३५ हजार सहभागी

शुक्रबार भएको म्याराथनमा सहभागीमध्ये चार हजार विदेशी नागरिक रहेका अधिकारीहरूले जनाएका छन् । यो अहिलेसम्मकै सबैभन्दा धेरै सहभागी म्याराथन दौड भएको बताइएको छ ।

म्याराथन दौड स्थानीय समयानुसार बिहान ६.४५ मा सुरु भएको थियो भने दिउँसो २ बजे सकिएको थियो ।

सो म्याराथन दौडमा चीन, अमेरिका, जर्मनी, पोल्यान्ड, पोर्चुगललगायत ७२ भन्दा बढी देशका धावक सहभागी भएका थिए ।

इजरायलभन्दा बाहिरका देशमध्ये हङकङले सबैभन्दा धेरै धावकहरू सहभागी गराएको थियो ।

हङकङपछि लस एन्जेल्स, बेइजिङ र लन्डनले धेरै धावकलाई म्याराथनमा दौडिन लगाएका थिए । रासस/सिन्ह्वा
