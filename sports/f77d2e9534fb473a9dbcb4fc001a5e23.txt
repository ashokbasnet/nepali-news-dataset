नेहरु कपमा माल्दिभ्सद्वारा सिरिया पराजीत

नयाँ दिल्ली, भदौ ११ - भारतको नयाँ दिल्लीमा चलिरहेको नेहरु कप फुटबल अन्तर्गत सोमवार राती भएको खेलमा माल्दिभ्सले सिरियालाई २–१ ले हराएको छ ।दोश्रो हाफको इन्जुरी समयमा अहमद रसिदले गोल गरेपछि माल्दिभ्स विजयी भएको हो । यसअघि माल्दिभ्सका अली अस्फाकले ५८ औं मिनेटमा गोल गर्दै टीमलाई अग्रता दिलाए पनि सिरियाका अल ए अली सब्बिलले बराबरी गोल फर्काएका थिए ।

 

जीतपछि  माल्दिभ्स ३ खेलबाट ६ अंक सहित तालिकाको दोश्रो स्थानमा उक्लिएको छ । ३ खेलबाट १ अंक बटुलेको सिरिया चौथो स्थानमा छ र ऊ प्रतियोगिताबाट बाहिरएको छ ।

आफूले खेलेका दुवै खेल हारेर तालिकाको पुछारमा रहेको नेपालले मंगलवार बेलुकी हुने खेलमा पहिलो स्थानमा रहेको भारतसँग प्रतिस्पर्धा गर्ने छ ।
