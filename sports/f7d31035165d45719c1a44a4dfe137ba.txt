रुनीले गरे ऐतिहासिक गोल, प्रिमियर लिगमा २०० गोल गर्ने दोस्रो खेलाडी

भदौ ५ – १३ वर्षपछि पुरानै क्लब एभर्टनमा फर्केका वायन रुनीले इंग्लिश प्रिमियर लिगमा २०० गोल पुर्‍याएका छन् । 
प्रिमियर लिगमा २०० गोल गर्ने उनी दोस्रो खेलाडी हुन् । प्रिमियर लिगमा सबैभन्दा बढी गोल गर्ने खेलाडी एलन शियरर हुन् । उनले लिगमा २६० गोल गरेका थिए । 

एभर्टनको घरेलु मैदानमा म्यानचेस्टर सिटीसँग सोमबार राति भएको खेलमा रुनीले गोल गर्दै अग्रता दिलाएका थिए ।सिटीका लागि रहिम स्टर्लिङले गोल गर्दै बराबरी गरेका थिए । 
पछिल्लो समयमा वायन रुनी फर्ममा नभएको भन्दै आलोचना हुने गरेको थियो । तर  सोमबारको प्रदर्शनले भने उनी अझै फर्ममा रहेको विश्लेषकहरुको भनाई छ ।
