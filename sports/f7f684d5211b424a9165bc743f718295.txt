ए डिभिजनमा आज आर्मी र थ्रीस्टार भिड्दै

काठमाडौं, पुष २७- शहीद स्मारक ए डिभिजन राष्ट्रिय लिग फुटबल अन्तर्गतका बाँकी खेलहरु आजदेखि रुपन्देहीको बुटवलमा हुँदैछन् । यस अघि प्रतियोगिताका २२ खेल पोखरामा भएका थिए ।

 

बुटवल देवीनगरको फिफा टेक्निकल सेन्टरको मैदानमा आज पहिलो खेल दिउँसो साढे १२ बजे मित्र मिलन क्लब र जावलाखेल क्लबबीच हुनेछ । यस्तै दोश्रो खेलमा नेपाल आर्मी र थ्रीस्टार दिउँसो साढे २ बजे प्रतिस्पर्धा गर्नेछन् । प्रतियोगितामा सहभागि १० टिम मध्ये संगम क्लव बाहेक अरु ९ टिमका खेलाडिहरु बुटवल पुगिसकेका छन् ।

प्रतियोगिता अन्र्तगत आजको पहिलो खेलको उद्घाटन अखिल नेपाल फुटवल संघका अध्यक्ष गणेश थापाले गर्ने स्थानीय ब्यवस्थापक रुपन्देही जिल्ला फुटवल संघले जनाएको छ । बुटवलमा आउँदो ९ गतेसम्म चल्ने प्रतियोगितामा फाईनल प्रतिस्पर्धा सहित बाँकी २३ खेल हुनेछन् ।
