अष्ट्रेलियाविरुद्धको ट्वेन्टी-ट्वेन्टी क्रिकेटमा इंग्ल्याण्ड विजयी

काठमाडौं, भदौ १५ - इंग्ल्याण्डले अष्ट्रेलियाविरुद्धको एक मात्र ट्वेन्टी–ट्वेन्टी क्रिकेट ५ रनले जितेको छ ।
कार्डिफमा सोमबार राती जितका लागि १ सय ८३ रनको लक्ष्य पछ्याएको अष्ट्रेलियाले २० ओभरमा ८ विकेट गुमाउँदै १ सय ७७ रन मात्र बनायो । अष्ट्रेलियाका स्टेभेन स्मिथले ९० रन बनाएपनि त्यो जितका लागि प्रयाप्त भएन ।
पहिला ब्याटिङ गरेको घरेलु टोली इंग्ल्याण्डले २० ओभरमा ५ विकेट गुमाउँदै १ सय ८२ रन बनाएको थियो । उसका लागि इयान मोर्गान ७४ रन बनाए । मोइन अली ७२ रनमा नट आउट रहे । पहिला पल्ट म्यान अफ द म्याच बनेका अलीको यो अहिलेसम्मकै उच्च स्कोर हो ।
