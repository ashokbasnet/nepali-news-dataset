ए डिभिजन राष्ट्रिय लिगः आजदेखि अन्तिम चरणका खेल हुँदै

बुटवल, माघ ६ – ए डिभिजन राष्ट्रिय लिग फुटबलमा आजदेखि अन्तिम चरणका खेल हुँदैछन् । नवौं तथा अन्तिम चरणको पहिलो खेलमा आज जावलाखेल र संगम क्लब भिड्ने छन् । 

 

खेल दिउँसो साढे २ बजे बुटवलको एन्फा टेक्निकल सेन्टरको मैदानमा हुनेछ । आठ खेलबाट १३ अंक जोडेको जावलाखेल तालिकाको पाँचौं स्थानमा छ । संगम भने समान ८ खेलबाट ३ अंक जोड्दै पुछारबाट दोश्रो अर्थात् तालिकाको नवौं स्थानमा छ ।
