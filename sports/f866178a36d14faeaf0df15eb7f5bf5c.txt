शीर्ष स्थानको राजस्थान बैंग्लोरसँग स्तब्ध

काठमाडौं, वैशाख १२ – इंन्डियन प्रिमियर लिग (आइपिएल) क्रिकेटमा रोयल च्यालेन्जसर बैग्लोर विजयी भएको छ । शुक्रबार राति अहमदावादमा भएको खेलमा बैंग्लोरले राजस्थान रोयल्सलाई ९ विकेटले पराजित गरेको हो ।
राजस्थानले प्रस्तुत गरेको १ सय ३१ रनको लक्ष्य बैंग्लोरले १६ दशमलव १ ओभरमा मात्र एक विकेटको क्षतिमा भेट्टायो । बैंग्लोरको जितमा कप्तान विराट कोहलीले ६२ र एबी डि भिल्यिर्सले नट आउट ४७ रन बनाए भने क्रिस गेलले २० रनको योदान दिए ।
यसअघि टस जितेर बैंग्लोरले फिल्डिङ रोजेपछि पहिले ब्याटिङ गरेको राजस्थानले निर्धारित २० ओभरमा ९ विकेटको क्षतिमा मात्र १ सय ३० रन बनायो । उसका लागि स्टेभेन स्मिथले ३१, सेन वाट्सनले २६ तथा स्टुवार्ट बिन्नीले २० रनको योदान दिएपनि त्यो हार टार्न प्रयाप्त भएन । बैंग्लोरका मिचेल स्टार्चले तीन तथा हर्सल पटेल र युजवेन्द्र चहलले समान दुई लिए । खेलेका पाँच खेलमा दुईमा जित र तीनमा हार व्यहोरेको बैंग्लोर चार अंक सहित छैंटौं स्थानमा छ भने सात खेलमा पाँचमा जित र दुईमा हार व्यहोरेको राजस्थान १० अंक सहित शीर्ष स्थानमा छ ।
