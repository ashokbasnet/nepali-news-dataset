आईपीएल क्रिकेटमा गुजरात लायन्सको रोमाञ्चक जित

काठमाडौं, बैशाख १८ । ईण्डियन प्रिमियर लिग आईपीएल क्रिकेटमा गुजरात लायन्स ३ विकेटले विजयी भएको छ ।

शुक्रबार राती पूणेमा भएको खेलमा गुजरातले राइजिङ पूणे सुपर जाइन्ट्सलाई अन्तिम बलमा हराउँदै रोमाञ्चक जित निकालेको हो ।

सुपर जाइन्ट्सले दिएको १ सय ९६ रनको लक्ष्य पछ्याएको गुजरातलाई जितका अन्तिम बलसम्म कुर्नु पर्‍यो ।

गुजरातले पूरै २० ओभर खेलेर तीन विकेट बाँकी छँदा लक्ष्य भट्टयाएको हो । जवाफी ब्याटिङमा उत्रेको गुजरातले अन्तिम ओभरको अन्तिम बलमा रोमाञ्चक जित निकालेको थियो ।
