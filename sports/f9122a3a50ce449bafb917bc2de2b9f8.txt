धावक सञ्जयले मनास्लु हिमाल चढ्ने

काठमाडौं, भदौ १४ - प्युठान विजुवारका अल्ट्रा धावक सञ्जय पण्डितले मनास्लु हिमालको आरोहण गर्ने भएका छन् । त्यसका लागि उनी काठमाडौंबाट आइतबार त्यसतर्फ प्रस्थान गर्ने कार्यक्रम रहेको छ । मनास्लुको उचाइ ८ हजार १ सय ६३ मिटर रहेको छ ।

 

यसअघि उनले विश्वकै सर्वोच्च शिखर सगरमाथाको ८ हजार ६ सय ८५ मिटर सम्मको उचाइ आरोहण गरेका थिए । सञ्जयलाई शान्ति तथा पुनर्निर्माण मन्त्री टोपबहादुर रायमाझी, राष्ट्रिय खेलकुद परिषद्का उपाध्यक्ष पिताम्बर तिम्सिना र कोषाध्यक्ष इन्द्रबहादुर थिङ, नेपाल राष्ट्रिय तथा अन्तर्राष्ट्रिय खेलाडी संघका अध्यक्ष दीपक विष्टलगायतका महानुभावहरुले सफलताको शुभकामनासहित बिदाइ गरेका छन् |
