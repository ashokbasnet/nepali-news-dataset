आर्मी सिमरा गोल्डकप फुटबलको फाइनलमा

विहीबार सिमरा रंगशालामा भएको दोस्रो सेमिफाइनल खेलमा हिमालयन शेर्पामाथि २–१ को जित निकाल्दै आर्मी फाइनलमा पुगेको हो ।

आर्मीको जितमा टंक बस्नेतले एक गोल गरे भने एक गोल आत्मघाती भएको थियो ।

हिमालयन शेर्पाका लागि हेमन गुरुङले एक गोल फर्काए ।

आर्मीले अब उपाधि लागि शनिबार संकटा क्लबसँग खेल्नेछ ।

विजय युथ क्लबलाई पराजित गर्दैै संकटा बुधबार फाइनलमा प्रवेश गरेको थियो ।
