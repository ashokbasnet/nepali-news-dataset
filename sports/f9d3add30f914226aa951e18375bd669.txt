नेपाल भारतसँग ९–० ले पराजित

काठमाडौं, वैशाख १५ । ताजिकिस्तानमा जारी एएफसी यु–१४ महिला क्षेत्रीय च्याम्पियनसिप फुटबलमा नेपालले खराब सुरुआत गरेको छ ।नेपाल बुधबार भारतसँग ९–० को फराकिलो अन्तरले पराजित भएको हो । पहिलो मिनेटदेखि नै गोल खान थालेको नेपालले मध्यान्तरसम्म ७ गोल खाइसकेको थियो । मध्यान्तरपछि नेपालले थप दुई गोल खायो ।रज्जु खड्काको कप्तानीमा मैदानमा उत्रिएको नेपाली टिमले मध्यान्तरपछि केही संयमित र आक्रामक खेल खेलेपनि गोल भने फर्काउन सकेन ।नेपालले समूहको अर्को खेलमा बिहीबार बंगलादेशसंग खेल्नेछ । यो खेलमा फराकिलो जित हासिल गरेमात्र नेपाल सेमिफाइनलमा पुग्नेछ ।
