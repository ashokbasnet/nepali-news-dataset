​चलेन पारसको ब्याटिङ

काठमाडौं, फागुन १५ –  विश्वकप क्रिकेटको छनोट खेल्न जिम्बाबे पुगेका नेपाल र संयुक्त अरब इमिरेट्सले पहिलो अभ्यास खेल खेलिरहेका छन् । पहिलो अभ्यास खेलमा १ सय ७२ रनको लक्ष्य सहित जवाफी ब्याटिङमा उत्रेको नेपालको चाैंथाे विकेट गएको छ ।
पहिलो विकेटको रुपमा नेपालका ओपनर ब्याट्सम्यान दिलिप नाथ ४ रन बनाएर आउट भए भने दोस्रो विकेट अर्का ओपनर ज्ञानेन्द्र मल्ल १२ रन बनाएर आउट भए । नेपालको तेस्रो विकेटको रुपमा अनिल शाह ११ रनमा आउट भए ।
चौथो विकेटको रुपमा नेपालले भरपर्दा ब्याट्सम्यान कप्तान पारस खडकालाई गुमाएको छ । पारस ३९ बलमा २८ रन बनाएर आउट भयो । अहिले क्रिजमा शरद भेषावकर र दिपेन्द्रसिंह ऐरी खेलिरहेका छन् । ताजा अवस्थामा नेपाल १५ ओभरमा ७५ रन बनाएर खेलिरहेको छ ।
