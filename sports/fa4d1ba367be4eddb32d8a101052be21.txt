१९ बर्षमुनिको राष्ट्रिय क्रिकेट : काठमाडौं बाहिरियो

पोखरा, माघ २७ - पोखरामा चलिरहेको १९ बर्षमुनिको राष्ट्रिय क्रिकेट प्रतियोगिताबाट क्षेत्र नम्बर ३ काठमाडौं बाहिरिएको छ । 

पोखरा रंगशालामा शनिवार दिउँसो भएको खेलमा क्षेत्र नम्बर ६ वैतडीसँग  ३ विकेटले पराजित भएपछि काठमाडौंको सेमिफाइनल पुग्ने संभावना सकिएको छ । जितपछि बैतडीको सेमिफाइनलमा पुग्ने संभावना भने कायम छ ।

पहिले ब्याटिङ् गरेको काठमाडौंले ३८ दशमलव २ ओभरमा सबै विकेट गुमाउँदै १ सय २९ रन बनाएको थियो । काठमाडौंका विवस्थु थापाले १८, अविराज यादवले १७, जिवन लम्साल र शरद खड्काले १६/१६ तथा उज्वल थापाले १५ रन जोड्दै १ सय २९ रनको योगफल तयार पारेका थिए ।

काठमाडौंलाई सस्तैमा समेट्ने क्रममा क्षेत्र नम्बर ६ वैतडीका समिर नगरकोटीले सर्वाधिक ४ विकेट लिएका थिए भने भुवन कार्कीले ३, अर्जुन तामाङले २ र जगदिश चन्दले १ विकेट लिए ।

जवाफी ब्याटिङ्मा उत्रिएको वैतडीले २९ दशमलव ४ ओभरमा ७ विकेट गुमाएर निर्धारित लक्ष्य पुरा गरेको हो । वैतडीका भुवन कार्कीले नट आउट हुँदै सर्वाधिक ३० रनको योगदान गरे भने प्रेम तामाङले २१ र भिम सार्कीले १५ रनको योगदान गर्दै टिमलाई जिताए ।

बैतडीका प्रकाश बिष्ट, सञ्जय शाह र शरद खड्काले समान २/२ विकेट लिए भने उज्वल थापाले १ विकेट लिए । समुह बीमा विराटनगर र नेपालगञ्जले समान ३/३ अंक भएपनि रनरेटका आधारमा विराटनगर शिर्षस्थानमा छ । २ अंक बनाएको वैतडी चाहि तेश्रो स्थानमा छ । दुवै खेल हारेको काठमाडौंले अंक जोड्न सकेको छैन ।
