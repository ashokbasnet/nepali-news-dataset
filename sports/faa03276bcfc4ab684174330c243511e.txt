ए डिभिजन लिग : थ्रीस्टार र आर्मी, फ्रेण्डस् र जावलाखेल भिड्दै

काठमाडौ, पुस १९ – सहिद स्मारक ए डिभिजन लिग फुटबलमा बिहीबार शीर्ष स्थानको थ्रीस्टारले पाँचौं स्थानको नेपाल आर्मी क्लबसंग प्रतिस्पर्धा गर्नेछ । 

खेल दशरथ रंगशालामा दिउँसो साढे १२ बजे हुनेछ । दशौं चरणको खेल सकिँदासम्म थ्रीस्टार क्लबले ८ खेलमा जीत, १ खेल बराबरी र १ खेलमा हारको नतिजा निकाल्दै २५ अंक जोडेको छ ।

आर्मी क्लबले भने ५ मा जीत २ मा बराबरी र ३ खेलमा हार सहित १७ अंक जोडेको छ ।

यस्तै बिहीबार नै दिउँसो साढे २ बजे फ्रेन्डस् क्लब र जावलाखेल युथ क्लब भिड्दैछन् । १० खेलमध्ये ४ खेल जितेर १४ अंक सहित जावलाखेल नवौं र २ जीत, ६ बराबरीबाट १२ अंक जोडेको फ्रेन्डस् ११ औं स्थानमा छ ।
