रियल मड्रिड भन्दा बार्सिलोना अझै चार अंकले अघि

चैत २३ – स्पेनिस ला लिगा फुटबलमा शीर्ष स्थानको बार्सिलोनाले दोस्रो स्थानको रियल मड्रिडसँगको चार अंकको दुरी कायमै राखेको छ । आइतबार राति भएको खेलमा बार्सिलोनाले सेल्टा डि भिगोलाई १–० ले पराजित गरेको छ ।
बार्सिलोनाका लागि पहिलो हाफको अन्त्यमा जेरेमी म्याथ्युले गरेको गोल नै निर्णायक बन्यो । दोस्रो हाफमा कुनै पनि गोल हुन सकेन । खलेको ८८ औं मिनेटमा सेल्टा डि भिगोका फेबियन ओरेलाना रातो कार्ड खाँदै मैदानबाट बाहिरिएपछि सेल्टा १० खेलाडीमा सिमित भएको थियो । ओरेलानाले बार्सिलोनाका सर्जियो बुस्केट्सलाई घाँसले हानेका थिए । सेल्टा १० खेलाडीमा सिमित भएपनि बार्सिलोनाले त्यसको फाइदा लिँदै थप गोल गर्न भने सकेन । स्टार स्टाइकर लियोनल मेसिले पनि आतबार रातिको खेलमा चमत्कार देखाउन सकेनन् । बार्सिलोनाको २९ खेलबाट ७१ अंक छ भने समान खेलबाट ६७ अंक सहित रियल दोस्रो स्थानमा छ । आइतबार राति नै भएका अन्य खेलमा गेटाफेले डिप्रोटिभोलाई २–१ ले पराजित गर्‍यो भने भ्यालेन्सिया र भिल्लारियलले गोल रहित बराबरी खेले । यसअघि भएको खेलमा रियल मड्रिडले ग्रनाडालाई ९–१ ले पराजित गरेको थियो । रियलको जितमा क्रिष्टियानो रोनाल्डो एक्लैले पाँच गोल गरे ।
– एजेन्सीको सहयोगमा
