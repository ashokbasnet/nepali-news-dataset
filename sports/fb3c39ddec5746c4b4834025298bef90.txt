कोलम्बिया कोपा अमेरिका फुटबलको सेमिफाइनलमा, पेनाल्टीमा पेरु पराजित

काठमाडौं, असार ४ । पेरुलाई हराउँदै कोलम्बिया कोपा अमेरिका फुटबल प्रतियोगिताको सेमिफाइनलमा प्रवेश गरेको छ ।अमेरिकामा जारी प्रतियोगिताअन्तर्गत् शनिबार बिहान भएको खेलमा पेरुलाई पेनाल्टी सुटआउटमा ४–२ ले हराउँदै कोलम्बिया अन्तिम चारमा पुगेको हो ।निर्धारित् ९० मिनेटको खेलमा दुबै टोलीले गोल गर्न नसकेपछि खेल पेनाल्टी सुटआउटमा पुगेको हो ।पेनाल्टीमा पेरुका दुई खेलाडीले गोल गर्न नसकेपछि कोलम्बियाले ४–२ ले जित हासिल गर्यो ।फाइनल प्रवेशका लागि अब कोलम्बियाले चिली र मेक्सिकोबीचको विजेतासँग खेल्ने छ ।यसअघि नै सेमिफाइनलमा पुगेको अमेरिकाले अर्जेन्टिना र भेनेजुएलाबीचको विजेतासँग खेल्ने छ ।
