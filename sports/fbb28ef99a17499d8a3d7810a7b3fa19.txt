कबडीमा आर्मीलाई स्वर्ण

विराटनगर, पुस १३ – सातौँ राष्ट्रिय खेलकुद अन्तर्गत कबडी प्रतियोगिताको उपाधि नेपाली सेनाले जितेको छ । बुधबार मोरङको टंकिसिनवारीमा सम्पन्न फाइनलमा आर्मीले महिला/पुरुष दुवैतर्फको स्वर्णपदक जितेको हो । 
पुरुष तर्फ मध्यामाञ्चललाई पराजित गर्दै आर्मीले उपाधिमाथी कब्जा जमाएको हो । आर्मीले मध्यमाञ्चललाई ३०/४७ अंकले पछि पार्दै स्वर्ण पदक जित्यो ।
महिला तर्फको फाइनल प्रतिस्पर्धामा नेपाल प्रहरीलाई पराजित गर्दै आर्मीले स्वर्ण पदक जितेको हो । आर्मीले २२/२४ अंकले पछि पार्दै स्वर्ण पदक जितेको हो ।
लिग चरणका आधारमा खेलाइएको प्रतिस्पर्धामा पहिलो पटक सहभागिता जनाएको सशस्त्र प्रहरी बलको एपिएफ र पश्चिमाञ्चलले  पुरुषतर्फ कास्य पद प्राप्त गर्‍यो भने  महिलातर्फ मध्यमाञ्चल र सुदूरपश्चिमाञ्चलले कास्य पदक प्राप्त गरे ।
