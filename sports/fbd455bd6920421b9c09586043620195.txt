विराट कोहलीले बनाए ७००० रन

माघ ३ – भारतीय ब्याट्स म्यान तथा टेस्ट टिमका कप्तान विराट कोहली एक दिवसीय त्रिकेटमा सबै भन्दा छिटो सात हजार रन बनाउने खेलाडी बनेका छन् । विराटले अस्ट्रेलियाको मेलबर्नमा जारी तेस्रो एक दिवसीय क्रिकेटको क्रममा जेम्स फल्कनरको बलमा चौका प्रहार गरे नयाँ कीर्तिमान बनाएका हुन् ।
मेलबर्न एक दिवसीय अघि विराटले ६ हजार ९ सय ८१ रन बनाएका थिए । विराटले आफ्नो एक सय ६९ औं खेलको एक सय ६१ औं पारीमा सात हजार रनको आँकडा पूरा गरेका हुन् । यस अघि यो कीर्तिमान दक्षिण अफ्रिकाका एबी डी भिल्लियर्सको नाममा थियो ।
भिल्लियर्सले एक सय ७२ औं खले तथा एक सय ६६ औं पारीमा सात हजार रनको आँकडा पूरा गरेका थिए । भारतका पूर्व कप्तान सौरभ गांगुलीले एक सय ७४ औं खेलमा सात हजार रन बनाएका थिए ।
सूचीमा गांगुली विराट र भिल्लियर्सपछि तेस्रो स्थानमा छन् । अस्ट्रेलियासँगको पाँच एक दिवसीय श्रृँखलामा भारत २–० ले पछि छ । 
– एजेन्सीको सहयोगमा
