नेहरु कप फुटबलमा नेपाल माल्दिभ्ससँग पराजित

नयाँ दिल्ली, भदौ ७ - नेहरु कप फुटवल अन्र्तगत विहीवार बेलुकी भएको खेलमा नेपाल  माल्दिभ्ससँग २–१ ले पराजित भएको छ । भारतको नयाँ दिल्लीमा रहेको जवहरलाल नेहरु स्टेडियममा भएको खेलमा नेपालका जुमानु राईले दोश्रो हाफको इन्जुरी समयमा १ गोल फर्काए पनि नेपालले हार टार्न सकेन ।

 

यसअघि खेलको सातौ मिनेटमा गोल गर्दै माल्दिभ्सका अब्दुल्लाह असदुल्लाहले टीमलाई अग्रता दिलाएकोमा ७७ औं मिनेटमा गोल गर्दै इशा इस्मालीले अग्रता दोब्बर पारेका थिए ।

 

नेपालले अब शनिवार क्यामरुनसँग खेल्ने छ । ५ टिम सहभागि प्रतियोगितामा राउण्ड रोबिन लिगपछि शिर्ष स्थानमा रहने २ टीमबीच फाइनल हुने छ । भारत र माल्दिभ्सको समान ३ अंक छ भने नेपाल र सिरिया पुछारमा छन् । क्यामरुनले आफ्नो पहिलो खेल शुक्रवार सिरियासँग खेल्ने छ ।


खेलको लाईभ अपडेट पढ्नुहोस्
 

दोश्रो हाफको इन्जुरी समयमा एक गोल फर्काए तर नेपाल २–१ ले पराजित भयो ।

७७ औं मिनेट ओ सेट्ट जुमानु मैदान प्रवेश गर्ने वित्तिकै इस्माईल इसाले गोल गरेर माल्दिभ्सको अग्रता दोब्बर पारे
७६ औं मिनेटमा प्रशिक्षक कृष्ण थापाले भोला सिलवाललाई निकालेर जुमानुलाई मैदान पठाएका छन् ।

७४ औं मिनेटको खेल सकियो । नेपाली दर्शक निराश छन् । उनीहरु नेपालले बराबरी गरोस भन्ने कामना गर्दै छन् ।

६५ औं मिनेटमा भरत खवासलाई राम्रो मौका । ३ जना डिफेन्डरलाई कटाएर उनले बल अघी बढाए । किपर मात्र हुँदा पनि उनलाई छल्न सकेनन् । नेपालको मौका खेर गयो ।

६३ औं मिनेटमा माल्दिभ्सका अलि अस्फकाले कर्नर हाने, तर यो त्यति प्रभावकारी भएन । यो माल्दिभ्सको छैटौं कर्नर हो । नेपालले अहिले सम्म २ वटा कर्नर पाएको छ ।

५३ औं मिनेटमा माल्दिभ्सका खेलाडीसँग जुधेर रोहित चन्द घाइते । नेपाली फिजियो डेजिव थापाले उपचार गरी पनि चन्द खेल्न सक्ने भए

५१ औं मिनेटमा भरत खवासाको ठाउँमा जगजीत श्रेष्ठ मैदान प्रवेश गरेका छन् ।

विजयको प्रहार नेपालको तेश्रो प्रहार थियो । माल्दिभ्सले भने ६ वटा प्रहार गरिसकेको छ , जस मध्येको एउटा प्रहारमा उसले गोल गरेको थियो ।
४८ मिनेटमा विजय गुरुले वान भर्सेस वानमा गोल गर्न सकेनन्
दोश्रो हाफको खेल सुरु

 

पहिलो हाफको खेल सकिँदा नेपाल एक शुन्यले पछि  ।

३६ औं मिनेटमा माल्दिभ्सका एक खेलाडी घाइते भएका छन् । उनलाई उपचारका लागि मैदान बाहिर लगिएको छ । यस्तै नेपालका राजु तामाङ्गको ठाउँमा रुपेश केसी मैदान प्रवेश गरेका छन् ।

२७ औं मिनेटमा बढी नाटक गरेको भन्दै माल्दिभ्सका ओमार उमारलाई रेफ्रीले पहेंलो कार्ड दिए । पाँचौ मिनेटमा गोल खाएर पछि परेको नेपालले गोल फर्काउन सकेको छैन ।

१५ मिनेटको समय सकिई सकेको छ । नेपाल एक शुन्यले पछि छ । खेलमा अग्रता लिएको माल्दिभ्सले नेपालमाथि दबाव बनाएको छ ।

छैटौं मिनेटमा रितेश थापालाई पहेंलो कार्ड । रितेशले अस्फाक अलीलाई फल गरेका थिए । माल्दिभ्सलाई डी एरिया नजिकैबाट फ्रि किकको अवसर । तर फ्रि किकमा माल्दिभ्सले गोल गर्न सकेन । बल कर्नर भयो |
खेलको पाँच मिनेटमा माल्दिभ्सले १ गोल गरेको छ ।

नेपाल निलो जर्सीमा छ ।

नेपाल प्रशिक्षक कृष्ण थापाले भरत खवास र सन्तोष साहुखललाई स्टाईकरको जिम्मा दिएका छन् ।

नेपाली टीमको पोष्ट सम्हाल्ने जिम्मा नेपाल पुलिसका रितेश थापाले पाएका छन् ।

 

लाईभ अपडेट सुरु हुन अघिको समाचार

 

भारतको नयाँदिल्लीमा वुधवारदेखि सुरु भएको नेहरु कप फुटबलमा नेपालले आज पहिलो खेलमा माल्दिभ्ससँग खेल्दै छ । नेपाली समय अनुसार बेलुकी सवा सात बजे जवाहरलाल नेहरु स्टेडियममा हुने खेलका लागि नेपालले प्लेइङ ११ को नाम सार्वजनिक गरेको छ । जसअनुसार आज नेपाली टीमको पोष्ट सम्हाल्ने जिम्मा नेपाल पुलिसका रितेश थापाले पाएका छन् ।

 

यस्तै नेपाल प्रशिक्षक कृष्ण थापाले भरत खवास र सन्तोष साहुखललाई स्टाईकरको जिम्मा दिएका छन् । नेपाल पुलिसका जुमानु राई भने पहिलो ११ मा परेका छैनन् । प्रशिक्षक थापाले डिफेन्डर सन्दिप राईलाई आज मिडफिल्डमा उतार्ने छन । उनको साथमा राजु तामाङ्ग, भोला सिलवाल र विजय गुरुङ्ग पनि मिडफिल्डमा रहने छन् ।

 

सागर थापा, विराज महर्जन, रोहित चन्द र विकास सिंह क्षेत्रीले डिफेन्समा खेल्ने छन् । सन् १९९९ यता भएका खेलमा नेपालले माल्दिभ्सलाई हराउन सकेको छैन ।
