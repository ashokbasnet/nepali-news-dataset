च्याम्पियन्स ट्रफीको फाइनलमा भारत र इंग्ल्याण्ड भिड्दै

असार ९ – च्याम्पियन्स ट्रफी क्रिकेटको फाइनलमा भारत र इंग्ल्याण्ड भिड्दैछन् ।
खेल नेपाली समय अनुसार दिउँसो सवा ३ बजे इंग्ल्याण्डको एड्बस्टनमा हुनेछ । फाइनल भिडन्त रोमाञ्चक हुने अनुमान गरिएको छ ।
भारत श्रीलंकालाई हराउँदै फाइनल प्रवेश गरेको हो भने इंग्ल्याण्डले सेमिफाइनलमा दक्षिण अफ्रिकालाई पाखा लगाएको थियो ।
प्रतियोगितामा भारत अपराजित छ भने इंग्ल्याण्ड समूह चरणको एउटा खेलमा श्रीलंकासँग हारेको थियो । अपराजित रहेको भारतको मनोबल उच्च छ भने इंग्ल्याण्ड पनि घरेलु मैदानको फाईदा उठाउने दाउमा छ ।
