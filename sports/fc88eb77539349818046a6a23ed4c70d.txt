जिम्बाबेलाई टेष्ट क्रिकेटमा १२ वर्षमा पहिलो सफलता

भदौ २९ – जिम्बाबेले १२ वर्षपछि पहिलो पटक टेष्ट क्रिकेट जितेको छ ।
हरारेमा भएको दोस्रो टेष्टमा पाकिस्तानलाई २४ रनले हराउँदै जिम्बाबेले कीर्तिमानी जित हासिल गरेको हो ।
जिम्बाबेले सन् २००१ मा बंगलादेशलाई हराए यता खेलेका कुनै पनि टेष्ट क्रिकेट जित्न सकेको थिएन । हरारेमा २ सय ६४ रनको लक्ष्य पछ्याएको पाकिस्तान २ सय ३९ रनमा सीमित हुँदै पराजित भयो ।
जिम्बाबेसँग पाकिस्तानको यो १५ वर्षपछिको पहिलो हार हो । यसअघि जिम्बाबेले पाकिस्तानलाई सन १९९८ मा पराजित गरेको थियो ।
कप्तान मिस बा उल हक ७९ रनमा नटआउट रहेपनि अरु खेलाडी क्रिजमा आउँदै फर्कँदै गरेका थिए ।
तर अन्तिम विकेट भने मिस बा उल हककै कारण पाकिस्तानले रन आउटका रुपमा गुमाएको थियो । दुई टेस्टको श्रृंखला १–१ को बराबरीमा सकिएको छ । पहिलो टेस्ट पाकिस्तानले जितेको थियो ।
