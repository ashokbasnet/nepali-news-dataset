राष्ट्रिय लिग : झापा शीर्ष स्थानमा उक्लियो

धनगढी, चैत २६ – झापा ११ राष्ट्रिय लिग फुटबल प्रतियोगिताको शीर्ष स्थानमा उक्लिएको छ । बिहीबार धनगढीमा भएको खेलमा घरेलु टोली सुदुरपश्चिम फुटबल क्लबलाई २–० ले पराजित गर्दै झापा शीर्ष स्थानमा उक्लिएको हो । झापाको जितमा दुवै गोल कर्ण लिम्बुले गरे ।
पहिलो हाफको ४० औं मिनेटमा गोल गरेका लिम्बुले दोस्रो हाफको ४० औं मिनेटमा दोस्रो गोल गरे । बिहीबारको दुई गोलसँगै कर्णले प्रतियोगितामा अहिलेसम्म ६ गोल गरेका छन् । लगातार तेस्रो खेलमा जित हात पारेको झापाको ४ खेलबाट ९ अंक भएको छ ।
एक खेल कम खेलेका थ्री स्टार सात अंक सहति दोस्रो स्थानमा छ । समान ७ अंक भएका एपिएफ र मनाङ मर्स्याङदी गोल अन्तरका आधारमा तेस्रो र चौथो स्थानमा छन् ।
