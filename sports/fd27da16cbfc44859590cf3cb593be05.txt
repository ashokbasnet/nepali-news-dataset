नेपाली क्रिकेट टोली भारत प्रस्थान

काठमाडौ, चैत ३१ – बर्मुडामा बैशाख १३ गतेदेखि हुने आइसिसी वर्ल्ड क्रिकेट डिभिजन तीन खेल्ने नेपाली राष्ट्रिय टोली अभ्यास खेलका लागि शनिबार भारत गएको छ ।

१४ खेलाडी सहित १७ सदस्यीय टोली दिउँसो २ बजे दिल्ली हुँदै जयपुर प्रस्थान गरेको क्रिकेट एशोसिएशन अफ नेपाल क्यानले जनाएको छ ।

जयपुरमा राजस्थानका विभिन्न क्लबसंग अभ्यास खेल खेली नेपाली टोली बैशाख ७ गते स्वदेश फर्किनेछ । क्यानले डिभिजन तीनका लागि शुक्रबार पारस खड्काको कप्तानीमा १४ सदस्यीय नेपाली राष्ट्रिय टोलीको घोषणा गरेको थियो ।

अभ्यास खेल खेल्न भारत गएका खेलाडी :

१. पारस खड्का – कप्तान        २. ज्ञानेन्द्र मल्ल –उप–कप्तान    ३. शरद भेषावकर  

४. अमृत भट्टराई                    ५. शक्ति गौचन                      ६. वसन्त रेग्मी    

७. सञ्जम रेग्मी                    ८. विनोद भण्डारी                    ९. प्रदीप ऐरी  

१०. अनिल मण्डल                 ११. पृथु बाँस्कोटा                    १२. चन्द्र साउद

१३. राहुल वि.क.                    १४. सुवासप्रसाद खकुरेल
