साग : नेपाललाई थप तीन कास्य

सिलोङ, फागुन ४ – बाह्रौैं दक्षिण एसियाली खेलकुदको अन्तिम दिन जुडोमा नेपालले तीन कास्य पदक जितेको छ । 
मंगलबार सिलोङको पोलो ग्राउन्डस्थित कभर्डहलमा राउन्ड रोविनको आधारमा खेलाइएका खेलमा महिला ७० केजी मुनि गंगा चौधरीे कास्य पदकमा नै सिमित भइन् । अन्तिम क्षणमा आफूलाई सम्हाल्न नसक्दा उनी कास्यमा सिमित भएकी हुन् । यसमा भारतले स्वर्ण पाकिस्तानले रजत जिते ।
महिलाको ७८ केजी मुनीको तौलमा पुनम श्रेष्ठ पनि कास्यमै सिमित भइन् । यसमा पाकिस्तानले स्वर्ण र भारतले रजत जित्यो । पुरुषतर्फको एकसय केजी मुनीको तौलमा शिबबहादुर बरामले कास्य पाए । यसमा पाकिस्तानले स्वर्ण, भारतले रजत र अफगानिस्तानले कास्य पाए ।
