ढुकु र हरिसिद्धि फुटसल विजयी

काठमाडौं, कात्तिक ५ । राजधानीमा जारी रेडबुल फुटसल लिगअन्तर्गत् शुक्रबार भएका खेलहरुमा ढुकु फुटसल र हरिसिद्धि फुटसल विजयी भएका छन् ।

समूह ‘ए’को खेलमा ढुकुले रजनी फुटसललाई ८–२ ले हराएको हो ।

रजनीको ‘पिच’ भैंसेपाटीमा भएको खेलमा ढुकुलाई विजयी गराउन सुरज राउत एक्लैले ह्याट्रिक गरे ।

त्यस्तै, शुक्रबारै समूह ‘बी’ को खेलमा हरिसिद्धि फुटसलले हाइवे फुटसललाई २–० ले पराजित गरेको छ ।

हाइवेको पिच नयाँबस्तीमा भएको खेलमा हरिसिद्धिलाई जिताउन रफी महर्जन र निरज महर्जनले १–१ गोल गरे ।
