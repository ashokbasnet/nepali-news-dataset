​इटहरी गोल्डकप : फाइनलमा फ्यान्स क्लब भुटान र काँकडभिट्टा

इटहरी, चैत ४ – इटहरी गोल्डकप फुटबल उपाधीका लागि फ्यान्स क्लब बिआरसी भुटान र काँकडभिट्टा फुटबल क्लब खेल्ने भएका छन् । बिहीबार चर्च ब्वाइज काठमाडौंलाई २–१ ले हराउँदै काँकडभिट्टा फाइनलमा प्रवेश गरेको हो । काँकडभिट्टाका लागि खामिर गिल्सन कन्दङ्वा र विशाल राईले गोल गरे । चर्च ब्वाइजका लागि भिक्टोरले एक गोल गरेका हुन् । 
बुधबार प्रतियोगिताको पहिलो सेमिफाइनल खेलमा एफिएफ पूर्वाञ्चललाई हराएर फ्यान्स क्लब बिआरसी भुटान फाइनलमा पुगेको हो । फाइनल खेल आगामि शनिबार हुनेछ ।
