नेपाल पाकिस्तानसँग १ सय २१ रनले पराजित

काठमाडौं, कात्तिक २२ - पाकिस्तानसँगको एकदिवसीय अभ्यास क्रिकेटमा नेपाल १ सय २१ रनले पराजित भएको छ । युएईमा ३ सय २७ रनको लक्ष्य पछ्याएको नेपालले ५ विकेट गुमाएर २ सय ५ रन मात्र बनाउन सक्यो ।
नेपालका लागि अनिल मण्डलले सर्वाधिक ६१ रन बनाए । यस्तै ज्ञानेन्द्र मल्लले ४१, सुवास खकुरेलले २६, सागर पुनले ३१, तथा पारस खड्काले १३ रनको योगदान गरे । टस हारेर पहिले ब्याटिङ गरेको पाकिस्तानले ५० ओभरमा ६ विकेट गुमाएर ३ सय २६ रन बनायो । पाकिस्तानका अजहर अलिले ७८, सोएब मल्लिकले ६३ र मोहम्मद हाफिजले ४९ रन बनायो ।
नेपालका बसन्त रेग्मीले २ तथा पारस खड्का र सागर पुनले एक/एक विकेट लिए । नेपालले ७ जना बलर प्रयोग गरेपनि सोमपाल कामी, करण केसी, शक्ति गौचन र मेहबुब आलमले विकेट लिन सकेनन् । पाकिस्तानिजको नाम दिइएको टीममा धेरैजसो पाकिस्तानी राष्ट्रिय टीमका खेलाडी थिए ।
आइसिसी विश्व क्रिकेट लिग प्रतियोगितामा नेपालले कात्तिक ३० र मंसिर २ गते पपुवा न्युगिनीसँग खेल्नेछ ।
