​केभिन पिटरसन आइपिएलमा खेल्न नपाउने

वैशाख ३१ – केभिन पिटरसन आइपिएल क्रिकेट प्रतियोगिता खेल्न नपाउने भएका छन् । इंग्ल्याण्डको घरेलु क्रिकेप प्रतियोगिता काउन्टी क्रिकेट अन्तर्गतको खेलमा घाइते भएपछि पिटरसनले आइपिएल खेल्न नपाउने भएका हुन् । काउन्टी क्रिकेटमा सरेबाट खेलिरहेका पिटरसनले  नटआउट ३ सय ५५ रन बनएका थिए । त्यही क्रममा उनी घाइते भएका हुन् । चिकित्सकले पिटरसन ठिक हुन केही हप्ता लाग्ने बताएका छन् । अब पिटरसनले क्यारेवियन प्रिमियर लिगका लागि मात्र फिट हुने संभावना छ । पिटरसन घाइते भएपछि प्ले अफका लागि संघर्ष गरिरहेको सनराइजर्स हैदराबादलाई झड्का लागेको छ । हैदराबादले पिटरसनलाई गएको फेब्रुअरीमा २ करोडमा किनेको थियो ।  तर इंग्ल्याण्ड क्रिकेट टिममा फर्कन सहज होस भनेर हैदराबादले पिटरसनलाई काउन्टी क्रिकेटमा खेल्ने अनुमती दिएको थियो । तर पिटरसनलाई  राष्ट्रिय टिममा छनौट नगर्ने संकेत मिलेपछि पिटरसन आइपिएल खेल्न आउने भएका थिए ।
