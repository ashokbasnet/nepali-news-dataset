श्रीलकांलाई हरायो नेपालले

दुबई माघ २५ - संयुक्त अरब एमिरेट्स यूएईको दुबईमा जारी भलिबलमा नेपाली समूह बिजयी भएको छ । नेपाल र श्रीलकांबीच भएको फाइनलमा नेपाल ३ - ० को सोझो सेटमा बिजयी भएको हो । 
श्रीलंका एसोसिएसन क्लब यूएईको आयोजनामा त्यँहाको राष्ट्रिय स्वतन्त्र दिवसको अवसरमा यूएईमा भएको खेलमा नेपालकोतर्फबाट तमु प्येल्हु संघ यूएईले प्रतिनिधित्व गरेको थियो । 
खेलमा यूएईमा रहेका एसियन मुलुकका ८ समुहले सहभागीता जनाएका थिए ।
दुबइको अल वासलमा रहेको भलिवल कोर्टमा भएको प्रतियोगितामा प्रथम नेपाली समूह तमु प्येल्हु संघ यूएईलाई यूएईका लागि श्रीलंकन राजदुत डा. महिन्दा बालासुर्यले शुक्रबार एक पुरस्कार प्रदान गर्नुभयो ।
प्रथम हुने नेपाली समुहले नगद २ हजार यूएई दिराम, कप र मेडल जितेको छ ।
