विश्वकप फुटबलको छनौटका लागि एसियाली टिमको समूह विभाजन

काठमाडौं, वैशाख १ - एशियाली फुटबल महासंघ एफएफसीले विश्वकप फुटबल २०१८ को दोश्रो चरणको छनौट प्रतियोगिताका लागि टिमको समूह विभाजन गरेको छ । दोश्रो चरणको छनौटमा ४० टिमलाई ८ समूहमा विभाजन गरिएको छ । ८ समूहका विजेता र उत्कृष्ट ४ उपविजेता गरी १२ टिम बिच पुन समूह विभाजन गरेर अन्तिम चरणको छनौट प्रतियोगिता हुने छ ।मलेसियाको क्वाललम्पुरमा रहेको एएफसी कार्यालयमा भएको समूह विभाजन अनुसार पहिलो चरणमा नेपाललाई हराउने भारत, इरान, ओमान, तुर्केमिनिस्तान र ग्वामसँगै समूह डीमा परेको छ । 
यस्तै दक्षिण एसियाका भुटान र माल्दिभ्स एउटै समूहमा परेका छन् । यी २ टिम रहेको समूह सीमा हङकङ, कतार र चीन छन् । अबको २ महिनापछि सुरु हुने छनौट चरणका खेलहरु १० महिना चल्ने छन् । हरेक टिमले समूहमा रहेका टिमहरुसँग होम एण्ड अवेका आधारमा खेल्ने छन् ।  जसमा एउटा टिमले ८ खेल खेल्नु पर्ने छ ।
