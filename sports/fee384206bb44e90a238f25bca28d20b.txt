लाओसविरुद्ध फुटबल खेल्ने नेपाली राष्ट्रिय टोलीको बिदाइ

अपडेटःकाठमाडौं, जेठ १४ । लाओसविरुद्धको मैत्रीपूर्ण फुटबल खेलका लागि नेपाली राष्ट्रिय फुटबल टोली शुक्रबार लाओस गएको छ ।नेपाली टोली दिउँसो साढे १ बजे थाइ एअरवेजको विमानमार्फत् त्यसतर्फ प्रस्थान गरेको हो । टोली थाइल्यान्डको बैंकक हुँदै लाओसको भियानतियान पुग्नेछ ।यसअघि, शुक्रबारै टोलीलाई एन्फा कम्प्लेक्स सातदोबाटोमा बिदाइ गरिएको थियो ।नेपालले आइतबार नेपाली समयअनुसार साँझ सवा ५ बजे लाओसविरुद्ध मैत्रीपूर्ण खेल खेल्नेछ ।लामो समयसम्म नेपाली राष्ट्रिय फुटबल टोलीले खेल्ने औपचारिक प्रतियोगिता नभएकाले अखिल नेपाल फुटबल संघ (एन्फा)ले मैत्रीपूर्ण खेललाई प्राथमिकता दिएको हो ।लाओसविरुद्धको खेलका लागि नेपाली टोलीमा अनिल गुरुङ, किरण चेम्जोङ, भरत खवासलगायतका खेलाडीले पुनरागमन गरेका छन् ।
