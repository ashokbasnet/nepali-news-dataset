‘जिरउड र ओजिलले आर्सनललाई प्रिमियर लिगको उपाधि दिलाउँछन्’

माघ ३ – आर्सनलका पूर्व खेलाडी थिएरी हेनरीले ओलिभर जिरउड र मेसुट ओजिलले आर्सनललाई प्रिमियर लिगको उपाधि दिलाउन सक्ने बताएका छन् ।
गएको अप्रिलमा ओलिभर जिरउड प्रमुख स्टाइकर रहँदासम्म आर्सनलले प्रिमियर लिगको उपाधि जित्न नसक्ने बताएका हेनरीको जिरउडप्रतिको दृष्टिकोण फेरिएको हो । ओजिलको सहयोगमा जिरउडले आर्सनललाई लिगको उपाधि दिलाउन सक्ने उनको भनाई छ ।
८ वर्षसम्म आर्सनलबाट खेलेका फ्रान्सका पूर्व फुटबलर हेनरीले यसअघि लिगको उपाधि जित्नका लागि क्लबको अग्रपंतीलाई सुधार गर्नुपर्ने बताएका थिए । त्यसको मतलव अग्रपंतीको जिम्ममा जिरउडलाई दिनुहुँदैन भन्ने उनको मत थियो ।
तर यो सिजन अहिलेसम्म जिरउडले लिगमा मात्रै १२ गोल गरिसकेका छन् । त्यसमा धेरै ओजिलको सहयोग छ । आइतबार राति हुने स्टोकसँगको खेलमा बराबरी गरेमा पनि आर्सनल लिगको शीर्ष स्थानमा फर्किनेछ ।
हेनरीले दि सनको आफ्नो कोलममा जिरउड र ओजिलले अहिले आफ्नो क्षमता अनुसार स्थिर प्रदर्शन गरिरहेका लेखेका छन् । उनीहरु दुवै क्लबलाई उपाधि जिताउन नेतृत्व गर्न सक्ने भएको हेनरीले उल्लेख गरेका छ ।
तर क्लबले खेलमा दबदबा नभएको अवस्थमा पनि कसरी जित निकाल्ने भन्ने कुरामा ध्यान दिनु पर्नेमा जोड दिएका छन् । जिरउडले गएको सिजनमा छुटाएका कुरा सुधार गरेर यो सिजन राम्रो प्रदर्शन गरेको हेनरीको भनाई छ । 
– एजेन्सीको सहयोगमा
