ए डिभिजन सुपर लिग : फ्रेण्ड्स र मच्छिन्द्र बराबरीमा

काठमाडौं, चैत ८ - सहिद स्मारक ए डिभिजन सुपर लिग अन्तर्गत विहीवार मच्छिन्द्र क्लव र फ्रेन्डस् क्लबले बराबरी खेलेका छन् ।

दशरथ रंगशालामा गोल रहित बराबरी खेल्दै दुवै टोलीले १–१ अंक बाँडेका हुन् । बराबरीपछि मच्छिन्द्रको उपाधि होडमा भने गम्भीर धक्का लागेको छ ।

यो नतिजापछि ३२ अंक बनाएको मच्छिन्द्र अंक तालिकाको चौथो स्थानमा उक्लिएको छ । ३० अंक भएको फ्रेण्डस पाँचौ स्थानमा छ । प्रतियोगितामा शुक्रवार  २ वटा विभागीय टोली नेपाल आर्मी र नेपाल पुलिसविच खेल हुनेछ ।
