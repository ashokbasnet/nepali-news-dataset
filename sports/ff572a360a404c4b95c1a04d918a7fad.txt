हिमालयन शेर्पा सप्तरी गोल्डकपको फाइनलमा

सप्तरी, फागुन ११ – हिमालयन शेर्पा क्लब सप्तरीमा चलिरहेको पहिलो सप्तरी गोल्डकप फुटवलको फाइनलमा पुगेको छ । राजविराजको राज रंगशालामा भएको विवादास्पद खेलमा संकटा क्लबलाई दुई शुन्यले हराउँदै हिमालयन फाइनलमा पुगेको हो ।

हिमालयनलाई जिताउन दुबै गोल धिरज तामाङले गरेका थिए । संकटा क्लबले रेफ्रीको निर्णयप्रति आपत्ति जनाउँदै मैदान छाडेपछि खेल आधाघण्टा रोकिन पुगेको थियो । पछि फेरी आयोजकले आग्रह गरेपछि संकटा मैदानमा फर्किएको थियो ।

शनिबार हुने सेमिफाइनलमा मच्छिन्द्र क्लवले आयोजक सप्तरी ११ सँग खेल्नेछ ।
