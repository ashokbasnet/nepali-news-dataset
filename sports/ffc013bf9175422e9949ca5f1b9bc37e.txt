आइपिएलः हैदरबादले राजस्थानलाई हरायो

वैशाख २६ – इन्डियन प्रिमियर लिग (आइपिएल) क्रिकेटको बिहीबार रातीको खेलमा सनराइजर्स हैदरावादले राजस्थान रोयल्सलाई ३२ रनले हराएको छ ।
१ सय ३४ रनको लक्ष्य पछ्याएको राजस्थानले १ वल बाँकी छँदा सबै विकेट गुमाएर १ सय २ रन मात्र बनाउन सक्यो ।
राजस्थानका स्टेभन स्मिथले २२, सञ्जु साम्सनले १६, करुण नाइर र स्टर्ट बिन्नीले समान १२ तथा सेन वाट्सनले ११ रन जोड्नु बाहेक अरु ब्याट्सम्यानले दोहोरो अंको रन बनाउन सकेनन् । हैदरावादका भवनेश्वर कुमार एक्लैले ४ विकेट लिए भने डेल स्टेनले २ विकेट आफ्नो नाममा लेखाए ।
टस हारेर पहिले ब्याटिङ गरेको हैदरावादले निर्धारित २० ओभरमा ९ विकेट गुमाएर १ सय ३४ रन बनाएको थियो । हैदरावादका धवनले ३३, इरफान पठानले नटआउट २१, लोकेश राहुलले १८, नमन ओझाले १७ रन बनाए ।
राजस्थानका सेन वाट्सन र रजत भाटियाले ३÷३ विकेट लिए ।  यो जितसंगै हैदरावाद लिगको तालिकाको पाँचौ स्थानमा उक्लिएको छ भने राजस्थान तेश्रो स्थानमा कायमै छ ।
