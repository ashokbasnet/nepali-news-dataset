छैटौं एलए कप : टेनिसको उपाधि मिलन र अश्लेषालाई

ललितपुर, चैत १६  - छैटौं एलए कप अन्तरकलेज खेलकुद प्रतियोगिताअन्तर्गत टेनिसतर्फ पुरुष एकलमा जेम्सका मिलन रोका र महिलामा द ब्रिटिस स्कुल टिबिएसकी अश्लेषा लिसानेभिचले उपाधि जितेका छन् ।

 

हात्तीवनस्थित लिटिल एन्जल्सको कोर्टमा भएको पुरुषको फाइनलमा मिलनले जनप्रिय मल्टिपल कलेज पोखराका तारामान गुरुङलाई ३–६, ७–६ र ६–३ ले पाखा लगाए । नवकिरणका गगन महर्जन तथा प्रिमियरका राजकुमार लामा तेश्रो स्थानमा रहे ।
महिलाको उपाधि भिडन्तमा राष्ट्रिय च्याम्पियन अश्लेषाले गोल्डेनगेटकी पवित्रा गुरुङलाई ६–० र ६–० ले सहजै पन्छाइन् । प्रतियोगिताभर अश्लेषाले कुनै सेट गुमाइनन् । अर्बिट इन्टरनेसनलकी प्रियालक्ष्मी कार्की तथा लिटिल एन्जल्स कलेज अफ म्यानेजमेन्ट एलएसिएमकी ज्योतिका थापा मगरले तेश्रो स्थानमा चित्त बुझाए ।
