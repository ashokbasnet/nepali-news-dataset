​तेश्रो अभ्यास खेलमा नेपाल पराजित

काठमाडौं, असार १४ – बेलायत भ्रमणमा रहेको नेपाली टोली आफ्नो तेश्रो अभ्यास खेलमा इङलिस टीम ग्लोचेन्सटसायर सँग पराजित भएको छ ।  ब्याटिङमा उत्कृष्ट प्रदर्शन गरेपनि बलिङ कमजोर हुँदा नेपाल ग्लोचेन्सटसायर सँग ४ विकेटले पराजित भएको हो । 
ग्लोचेन्सटसायरको जितमा हेण्ड्सकमले सर्वाधिक ५४ र हामण्डले ३८ रनको विस्फोटक पारि खेले । नेपालका करण केसीले ३ तथा सोमपाल कामी, सागर पुन र बसन्त रेग्मिले १ विकेट लिएपनि नेपाली बलरले मज्जाले धुलाई खाएका थिए । यसअघि टस हारेर पहिले ब्याटिङ गरेको नेपालले निर्धारित २० ओभरमा ४ विकेट गुमाउदै १ सय ७० रन बनाएको हो । नेपाललाई उच्च स्कोर बनाउनका लागि कप्तान पारस खड्काले सर्वाधिक अविजित ७३ रन बनाए । ५४ बल खेलेका पारसले २ छक्का र ९ चौका प्रहार गरे । त्यस्तै सागर पुनले २२, प्रदिप ऐरीले १४, ज्ञानेन्द्र मल्लले १४ र सरद भेष्वाकारले १२ रन बनाउँदा ओपनर सुवास खकुरेल भने ३ रनमा पवेलियन फर्केका थिए । यसअघि भएका दुई अभ्यास खेलमध्ये नेपालले एकमा जित र एकमा हार बेहोरेको थियो । नेपालले सोमबार नै दोश्रो अभ्यास खेलमा वाथ क्रिकेट क्लबसँग प्रतिस्पर्धा गर्नेछ । 

तस्बिर साैजन्य रमण शिवाकाेटी
