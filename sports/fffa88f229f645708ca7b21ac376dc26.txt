वल्र्ड मार्सल आर्ट पिस कप २०१७ :नेपाललाई २ स्वर्णसहित ३ रजत

सुबास दर्नाल/उज्यालो ।
सोलुखुम्बु, पुस ४ –वल्र्ड मार्सल आर्ट पिस कप २०१७ मा सहभागी भएको नेपाली टोलीले २ स्वर्ण पदकसहित ३ रजत पदक प्राप्त गर्न सफल भएको छ ।

मार्सल सेल्फ डिफेन्स इन्टरनेशसनल एशोसिएसन  पोर्चुगलको आयोजनामा मोरक्कोमा सम्पन्न प्रतियोगितामा सोलुखुम्बुका अर्जुन रोक्काले २ वटा स्वर्ण पदक हात पारेका छन् ।
यस्तै सन्जु महर्जनले २ वटा रजत पदक र ङवाङ केशाङ लामाले पनि एक रजत पदक प्राप्त गर्न सफल हुनुभएको छ । नेपाल मार्सल सेल्फ डिफेन्स संघ नेपालका केन्द्रीय अध्यक्ष डिबि रानापाल, प्रथम उपाध्यक्ष नुतन श्रेष्ठ, नेपालका शाखा प्रमुख वाङ्जु तामाङ सहित ७  जनाको टोली बुधबार स्वदेश फर्कँदै छ । खेलाडी टोली गत २७ गते मोरक्को तर्फ प्रस्थान गरेको थियो ।
