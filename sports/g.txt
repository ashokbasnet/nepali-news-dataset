नेइमार रियल मड्रिडसँग अनुबन्धका लागि तयार, रोनाल्डो तनावमा

एजेन्सी । नेइमार रियल मड्रिडसँग अनुबन्धको सम्झौताका लागि तयार भएका छन्। यही सिजन विश्वकीर्तिमानी मूल्यमा ला लिगा क्लब छोडेर फ्रेन्च लिग वान क्लब पेरिस सेन्ट-जर्मेन (पिएसजी) गएका नेइमार पन ला लिगामा फर्किने तयारीमा रहेको स्पेनिस पत्रिकाले दाबी गरेका छन्।  

पछिल्लो समय उनी पिएसजीमा खुशी नरहेको र ला लिगा क्लब फर्किन चाहेको भन्ने खबरले नेइमारले ठूलो रकममा ला लिगामा फर्किन लागेको अनुमान गरिएको छ। 

नेइमारका बाबु नेइमार सिनियरले अनुबन्धका बारेमा रियल मड्रिडका अध्यक्ष फ्लोरेन्टिनो पेरेजसँग छलफल गरिएको बुझिएको छ। नेइमार सन् २०१९/२० सिजनमा रियल मड्रिड जाने सहमति भएको स्पेनिस पत्रिका डायरिओ गोलले दाबी गरेको छ। 

तर रियल अध्यक्ष पेरेजले भने नेइमारलाई दुई सय २२ मिलियन पाउण्ड तिरेर विश्वको महंगो खेलाडी बनाउन तयार रहेको बताउँदै आउँदो सिजन नै क्लबमा आउन आग्रह गरेको बुझिएको छ। नेइमार रियलमा आउने खबरले आफू छायांमा पर्ने डरले रोनाल्डो भने तनावमा रहेको समाचारमा उल्लेख गरिएको छ।
