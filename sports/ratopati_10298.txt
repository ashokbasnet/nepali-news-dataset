च्याम्पियन्स लिग छनौट : लिभरपुललाई झिनो अग्रता

लण्डन । च्याम्पियन्स लिग प्ले अफको पहिलो लेगमा लिभरपुलले झिनो अग्रता कायम गर्न सफल भएको छ । मंगलबार राती भएको खेलमा लिभरपुलले होफेनहाइमलाई उसैको मैदानमा २–१ गोलअन्तरले पराजित गरेको छ ।लिभरपुलका लागि फुलब्याक अलेक्सान्डर आर्नोल्डले पहिलो हाफको ३५ औँ मिनेटमा गोल गर्दै अग्रा दिलाएका थिए । त्यसपछि खेलको दोस्रो हाफमा जेम्स मिल्नरको प्रहार हावार्ड नोर्डभेइटलाई लाग्दै जाली चुमेपछि लिभरपुलले अग्रता दोब्बर बनाएको थियो ।तर, खेलको अन्त्यतिर लिभरपुलको रक्षापंक्तिको कमजोरीको फाइदा उठाउँदै मार्क उथले होफनहाइमका लागि एक गोल फर्काए ।यसअघि खेलको ११ औँ मिनेटमा होफनहाइमले पेनाल्टी पाए पनि गोलकिपर सिमोन मिन्योलेले त्यसलाई बचाउ गरेका थिए ।अब अर्को बुधबार लिभरपुलले होफनहाइमलाई एनफिल्डमा आतिथ्य गर्नेछ । त्यहाँ जित निकाले लिभरपुल सन् २०१४ पछि पहिलोपटक च्याम्पियन्स लिगको समूह चरणमा प्रवेश गर्नेछ ।हिजै भएका अन्य खेलहरुमा एफसी कोपनहेगन एफके क्वाराबागसँग १–० ले पराजित भयो भने साल्भिया प्राग एपोएल निकोसियासँग २–० अन्तरले पराजित बन्यो । सिएसकेए मोस्कोले यङ ब्वाइजलाई पराजित गर्दा स्पोर्टिङ लिजबन भने स्टेउवा बुकारेस्टसँग गोलरहित बराबरीमा रोकियो ।
