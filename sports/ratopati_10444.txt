किर्तिमानी रकममा एभर्टन भित्रिए सिगर्डसन

लण्डन । प्रिमियर लिग क्लब एभर्टनले क्लबका लागि किर्तिमानी रकममा स्वान्सी सिटीका मिडफिल्डर जिल्फी सिगर्डसनलाई अनुबन्ध गरेको छ । करिब ४.५ करोड पाउण्डमा उनी क्लबसँग अनुबन्ध भएको बताइएको छ ।२७ वर्षीय खेलाडीले बुधबार मेडिकल पास गरेका छन् ।क्लबले यसअघि चेल्सीबाट रोमेलु लुकाकुलाई भित्र्याउन ३.१८ करोड पाउण्ड खर्चेको थियो ।‘क्लबका लागि अझ धेरै गोल गर्ने र गोलको अवसर सृजना गर्ने आशा गरेको छु । क्लबले जस्तो सफलता चाहिरहेको छ, त्यसमा योगदान दिने प्रयास गर्नेछु,’ उनले भने ।आइसल्याण्डका खेलाडीले गत सिजन स्वान्सीलाई रेलिगेसनबाट जोगान ९ वटा गोल गर्नका साथै १३ गोलको अवसर सृजना गरेका थिए ।यो अनुबन्धबाट टोटनहमले पनि १० प्रतिशत रकम प्राप्त गर्नेछ । उनी टोटनहमबाट नै स्वान्सी पुगेका थिए ।गत सिजन उनले अन्य खेलाडीको तुलनामा डेड बलबाट सबैभन्दा धेरै एसिस्ट गरेका थिए भने उनले प्रिमियरमा डेब्यु गरेपछि फ्रिकिकबाट सबैभन्दा धेरै गोल गरेका छन् ।३४ गोलसहित उनी स्वान्सीका लागि प्रिमियर लिगमा सर्वाधिक गोलकर्ता पनि हुन् ।  
