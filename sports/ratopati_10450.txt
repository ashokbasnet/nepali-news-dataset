काउन्टिन्हो र डेम्बेले किन्ने नजिक छौँ : बार्सिलोनाका महाप्रबन्धक

बार्सिलोना । बार्सिलोनाका महाप्रबन्धन पेप सेगुराले फिलिपे काउन्टिन्हो र ओसमान डेम्बेलेलाई अनुबन्ध गर्ने नजिक क्लब पुगेको दाबी गरेका छन् ।लिभरपुलले काउन्टिन्होलाई बिक्री नगर्ने कुरा दोहोराइरहँदा बार्साले ९ करोड पाउण्डको अफर गरेपछि ब्राजिलियन प्लेमेकरले भने आफू क्लब छाड्न इन्छुक रहेका जानकारी गराएका थिए ।चिरप्रतिद्वन्द्वी रियल म्याड्रिडसँग स्पेनिस सुपरकपमा ५–१ को नमिठो पराजय भोगेपछि सेगुराले उक्त कुरा बताएका हुन् ।‘काउन्टिन्हो र डेम्बलेले दुवै अनुबन्ध नजिक छन् । आशा गरौँ उनीहरुलाई बार्सिलोनाको सर्टमा देखिनेछ,’ उनले भने ।स्पेनिस टेलिभिजन टिभीथ्रीसँग कुरा गर्दै सेगुराले भने, ‘अनुबन्ध नभएसम्म केही भन्न सक्दैनौँ । हामीलाई थाहा छ हामीले टोलीलाई मद्दत गर्नुछ र टोलीलाई सशक्त बनाउनु छ । हामी त्यही गरिरहेका छन् ।बुधबार स्पेनमा बार्सिलोना र डर्टमण्डबीच डेम्बेलेलाई अनुबन्ध गर्न ९ करोड पाउण्डको सम्झौता भएको खबरहरु छापिएको थियो ।स्टार खेलाडी नेयरमार १९।८ करोड पाउण्डमा क्लब छाडेर पेरिस सेन्ट जर्मेन गएपछि क्लब यतिबेला असन्तुलित देखिएको छ ।  
