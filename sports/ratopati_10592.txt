युरोपा लिग छनौट : मिलानको आधा दर्जन गोल, एभर्टन विजयी

मिलान । एसी मिलानले मेसेडोनियाको क्लब स्केन्डीजालाई ६–० गोलअन्तरले पराजित गर्दै युरोपा लिगको समूह चरणमा छनौट हुने सम्भावना बलियो बनाएको छ ।पहिलो हाफमा यस सिजन अनुबन्ध भएका आन्द्रे सिल्भाको दुई तथा रिकार्डो मोन्टेलिभोको एक गोलको मद्दतले पहिलो हाफमा मिलानले ३–० को अग्रता बनाएको थियो ।त्यस्तै, दोस्रो हाफमा सन्डरल्याण्डबाट लोनमा आएका फाबियो बोरिनी, लुका एनटोलेनी र मोन्टेलिभोले एक–एक गोल थप्दै टोलीलाई सहज दिलाए ।सन् २०१३–१४ सिजनपछि मिलान पहिलो पटक युरोपियन प्रतियोगितामा फर्किएको हो ।त्यस्तै युरोपियन प्रतियोगितामा मिलानको यो दोस्रो ठूलो जीत हो । यसअघि मिलानले युनियन लक्जम्बर्गलाई ८–० गोलअन्तरले पराजित गरेको हो ।उता, इंग्लिस क्लब एभर्टनले पनि हाजडुक स्पील्टलाई २–० ले पराजित गर्दै विजयी शुरुवात गरेको छ । स्पील्टका समर्थकहरुले हुलदंगा गरेको खेलमा माइकल किन र इडरिसा गुआइले गोल गर्दै एभर्टनलाई जित दिलाए ।अन्य खेलमा आयाक्स र फेनरबाचे भने पराजित हुन पुगेको छ । आयाक्स आफ्नै मैदानमा रोजनवर्गसँग १–० ले पराजित भयो भने फेनरबाचे भार्डारसँग २–० ले स्तब्ध बन्यो ।स्पोर्टिङ ब्रागाले जीत निकाल्दा मार्से र डाइनामो जागरेब भने आ–आफ्नो खेलमा बराबरीमा रोकिएका छन् ।  
