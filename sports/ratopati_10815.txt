मैत्रीपूर्ण खेलमा नेपालको तेस्रो हार

काठमाडौं– जापानमा रहेको नेपाली टोलीले मैत्रीपर्ण फुटवल खेलमा लगातार तेस्रो हार ब्यहोरेको छ । नेपाली राष्ट्रिय टोलीले शनिवार जापानको १८ वर्ष मुनीको क्लवसँग शनिवार भएको मैत्रीपूर्ण खेलमा पराजय ब्यहोरेको हो ।   शनिबार भिसेल कोबेको १८ वर्षमुनीको टोलीसँग ४–२ गोल अन्तरले नेपाली टोलीले पराजय ब्यहोरेको हो । नेपालका लागि बिमल घर्तिमगर र भरत खवासले गोल गरेका थिए ।  नेपालको राष्ट्रिय टोली  जापानको क्षेत्रीय लिग खेल्ने अमिटी स्पोर्टस क्लबसँग ५–० ले पराजित भएको थियो भने शुक्रबार हनाम विश्वविद्यालयको टोलीसँग ६–० को फराकिलो अन्तरले पराजित भएको थियो । पहिलो खेलमा नेपाली टोलीले गाम्बा ओसाका २३ वर्ष मुनीको टोलीसँग १–१ को बराबरी खेलेको थियो ।   नेपालले भदौ २० गते एसियन कप छनोटको तेस्रो खेलमा ताजकिस्तानसँग घरेलु मैदानमा प्रतिस्पर्धा गर्दैछ ।   
