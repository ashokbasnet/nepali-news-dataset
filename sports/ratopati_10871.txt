तेस्रो दिनमा नै वेस्ट इन्जिडको लज्जास्पद पराजय

एजबास्टन । इंग्ल्याण्डले तेस्रो दिनको खेलमा १९ विकेट लिएपछि वेस्ट इन्डिजलाई पहिलो टेस्टमा एक इनिङ र २०९ रनको विशाल अन्तरले पराजित गरेको छ ।वेस्ट इन्डिजले एकै दिनमा १९ विकेट गुमाएको यो पहिलो अवसर हो । यसअघि सन् १९३३ मा ओभलमा भएको खेलमा इंग्ल्याण्डविरुद्ध नै टोलीले १८ विकेट गुमाएको थियो ।इंग्ल्याण्डले प्रस्तुत गरेको ५१४–८ रनको विशाल योगफल पछ्याउने क्रममा वेस्ट इन्डिजले तेस्रो दिनको खेल १ विकेटको क्षतिमा ४४ रनको स्थितिबाट शुरुवात गरेको थियो । तर, वेस्ट इन्डिज १६८ र १३७ रनमा समेटिनपुग्यो ।पहिलो इनिङमा जेम्स एन्डरसनले ३ तथा दोस्रो इनिङमा स्टुवार्ट बोर्डले ३ विकेट लिएपछि वेस्ट इन्डिजको पारी धरासयी बनेको थियो ।रनको मामिलामा वेस्ट इन्डिजविरुद्ध इंग्ल्याण्डको तेस्रो ठूलो जित हो भने वेस्ट इन्डिजको छैटौँ ठूलो पराजय हो ।जीतसँगै तीन खेलको श्रृंखलामा इंग्ल्याण्डले १–० को अग्रता बनाएको छ । खेलमा दोहोरो शतक बनाएका एलिस्टर कुक प्लेयर अफ द म्याच चुनिए ।  
