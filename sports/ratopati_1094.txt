१० वर्षपछि फाइनलमा आमने–सामने : दाउमा यी किर्तिमानहरु

लण्डन – च्याम्पियन्स ट्रफीको फाइनलमा आज चिरप्रतिद्वन्द्वी भारत र पाकिस्तान भिड्दैछन् । १० वर्षपछि दुई टोली एक अर्कासँग फाइनलमा भिड्न लागेका हुन् ।पछिल्लो पटक सन् २००७ को टी–२० विश्वकपमा भारतले पाकिस्तालाई हराएको थियो । च्याम्पियन्स ट्रफीमा भने दुई टोलीको हार जीतको रेकर्ड २–२ को स्थितिमा रहेको छ ।सन् १९९२ देखि २०१७ सम्म आइसीसीको प्रतियोगितामा दुई टिम १५ पटक आमने–सामने आएका छन् । जसमा १३ पटक भारतले बाजी मारेको छ ।भारतका कप्तान विराट कोहली निकै राम्रो फर्ममा देखिएका छन् । उनले बंगलादेशविरुद्ध नटआउट रहँदै ९६ रन बनाएका थिए ।यदी उनले आजको खेलमा शतक बनाए पाकिस्तानविरुद्ध सबैभन्दा धेरै शतक लगाउने दोस्रो भारतीय खेलाडी बन्नेछन् । विराटले भारतविरुद्ध २ वटा शतक लगाएका छन् भने उनीभन्दा अघि सचिन तेन्दुल्करको ५ शतक रहेको छ ।यता, युवराज सिंह ७ वटा आइसीसी फाइनल खेल्ने पहिलो खेलाडी बन्दैछन् । अहिले उनीसँगै अस्ट्रेलियाका रिकी पोन्टिङ र श्रीलंकाद्वय कुमार संगकार र महेला जयवर्दनेले समान ६–६ फाइनल खेलेका छन् ।त्यस्तै शिखर धवनले आज ११२ रन बनाए प्रतियोगितामा सबैभन्दा धेरै रन बनाउने खेलाडी बन्ने छन् । यो रेकर्ड अहिले वेस्ट इन्डिजका क्रिस गेलको नाममा छ उनले १७ खेलमा ७९१ रन बनाएका छन् । धवनले ९ खेलमा ६८० रन बनाइसकेका छन् ।धवनले अहिले प्रतियोगितामा ३ शतक बनाइसकेका छन् । उनले फाइलनमा शतक बनाए भने प्रतियोगितामा सबैभन्दा धेरै शतक बनाउने खेलाडी पनि बन्नेछन् ।आजको खेलमा उनले १५८ रन बनाए एकै सिजनमा प्रतियोगितामा सबैभन्दा धेरै रन बनाउने खेलाडी पनि बन्ने छन् । यो किर्तिमान क्रिस गेलको नाममा छ । उनले सन् २००६–०७ सिजनमा ४७४ रन बनाएका थिए । धवनले हालसम्म ३१७ बनाएका छन् ।यस प्रतियोगितामा ब्याटिङ खासै राम्रो नदेखिएपनि पाकिस्तानको बलिङ यो प्रतियोगितामा उत्कृष्ट देखिएको छ । आजको खेलमा चोटका कारण सेमिफाइनल गुमाएका मोहमद आमिर पनि फर्कनेछन् ।पाकिस्तानका फास्ट बलर हसन अलीले अहिलेसम्म ४ खेलमा १० विकेट लिएका छन् । उनी प्रतियोगिताको सर्वाधिक विकेट लिने खेलाडी पनि हुन् ।यदी आजको खेलमा उनले ४ विकेट लिए भने एकै सिजनमा सबैभन्दा धेरै विकेट लिने किर्तिमान बनाउने छन् ।वेस्ट इन्डिजका जेरोम टेलरले सन् २००६–०७ सिजनमा ७ खेलमा १३ विकेट लिएका थिए ।अंकमा आजको खेल१. दुई टोलीबीच हेडटुहेड खेल हेर्दा पाकिस्तान भारतभन्दा ७२–५२ खेलले अगाडि रहेको छ । तर, विश्वव्यापी प्रतियोगितामा भने पाकिस्तानले भारतविरुद्धको १० मध्ये ८ खेल हारेको छ ।२. भारतले प्रत्येक ब्याटसम्यानको आसैत ९१.५० रनले प्रतियोगितामा १०९८ रन बनाएको छ । जुन प्रतियोगिताकै उत्कृष्ट प्रदर्शन हो ।३. पाकिस्तानले हालसम्म ३१ विकेट लिएको छ जुन प्रतियोगिताको उत्कृष्ट बलिङ प्रदर्शन हो । भारतसँग पहिलो खेल हारेपछि पाकिस्तानले २८ विकेट लिएको छ । ४. भारतको शीर्ष पाँच मध्ये तीन ब्याटसम्यानको पाकिस्तानविरुद्ध ४३ रनको औसत रहेको छ ।५. जुनैद खानले भारतविरुद्धका ८ खेलमा २१.५ को औसतले ८ विकेट लिएका छन् । जसमा उनले कप्तान कोहलीलाई ३ पटक मात्र दुई रन खर्चेर आउट गरेका छन् ।   
