च्याम्पियन्स लिग छनौट : सेभिया र सेल्टिकसँगै पाँच टोलीद्वारा स्थान पक्का

स्पेन । स्पेनिस क्लब सेभियासँगै नापोली, एनके मारिबोर, सेल्टिक र ओलम्पियाकोसले च्याम्पियन्स लिगको समूह चरणमा स्थान बनाउन सफल भएका छन् ।प्रतियोगिताको प्ले–अफ चरण अन्तरगत मंगलबार राती भएको खेलमा सेभियाले आफ्नो घरेलु मैदानमा इस्तानबुल बसाक्सेरलाई २–२ को बराबरीमा रोक्दै समग्रमा ४–३ को जीत निकालेर समूह चरणमा प्रवेश गरेको हो ।त्यस्तै, इटालियन क्लब नापोलीले निसलाई उसैको घरेलु मैदानमा २–० ले हरायो । र, समग्रमा ४–० को जीत निकाल्दै क्लबले समूह चरणमा स्थान बनाउन सफल रह्यो ।उता, सेल्टिक भने निकै रोमाञ्चक बनेको खेलमा एफसी अस्टानासँग ३–४ गोलअन्तरले पराजित भएपनि समग्रमा ८–४ गोलअन्तरले विजयी बन्दै प्रतियोगितामा प्रवेश पाउन सफल रह्यो ।ओलम्पियाकोसले एचएनके रेजिकालाई १–० गोलअन्तरले पराजित गर्दै ३–१ को समग्र जीत निकालेर आफ्नो स्थान सुरक्षित गर्यो ।उता, एनके मारिबोरले भने हापोल बिअर सेभालाई १–० गोलअन्तरले पराजित गर्यो । खेल समग्रमा २–२ को बराबरीमा सकिए पनि अवे गोलको आधारमा मारिबोरले समूह चरणमा प्रवेश पाएको हो ।
