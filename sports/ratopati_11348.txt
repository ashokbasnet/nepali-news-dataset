यू १५ साफ च्याम्पियनशीपः नेपाल समूह बीको उपविजेतामा सीमित

काठमाडौं– नेपाल काठमाडौंमा जारी साफ यू १५ फुटबल च्याम्पियनशीप फुटवलको समूह बीको उपविजेतामा सीमित भएको छ ।यसअघि माल्दिभ्ससँगको खेलमा ६–० को फराकिलो जित हासिल गर्दै सेमिफाइनलमा प्रवेश गरेको नेपाल दोस्रो खेलमा बुधबार भारतसँग पराजित भएको हो । भारतलाई पराजित गरी समूह विजेता बन्ने दाउमा मैदान उत्रिएको नेपाली टोली भारतसँगको खेलमा २–१ ले पराजित भएको थियो ।   समूह चरणको अन्तिम खेलमा बुधबार भारतसँग २–१ ले पराजित भएपछि नेपाल उपविजेतामा सिमित भएको हो ।  खेलको २७ औं मिनेटमा भारतीय टिमका कप्तान विक्रमप्रताप सिंहले गोल गरी भारतलाई अग्रता दिलाएका थिए । ४१ औं मिनेटमा नेपाली युवा टोलीका कप्तान रोशन रानामगरले गोली गरी बराबरी बनाए ।पहिलो हाफमा एक एक गोलको बराबरी भएको खेलको ६५ औं मिनेटमा भारतका लागि रबीबहादुर रानाले अर्को गोल गरेपछि भारत २–१ ले विजयी भएको हो । नेपालले समूह ‘ए’ को विजेता बंगलादेश र समूह विजेता भारतले उपविजेता भुटानसँग फाइनल प्रवेशका लागि प्रतिस्पर्धा गर्नेछ ।  नेपाललाई पराजित गरेको भारतीय टिमले माल्दिभ्सलाई ९–० ले पराजित गरेको थियो भने नेपालले माल्दिभ्सलाई ६–० ले पराजित गरेको थियो ।   
