च्याम्पियन्स ट्रफी फाइनल : भारतसामु पाकिस्तानद्वारा ३ सय ३९ रनको लक्ष्य प्रस्तुत

लण्डन – च्याम्पियन्स ट्रफीको फाइनलमा जीतका लागि पाकिस्तानले भारत सामु ३ सय ३९ रनको लक्ष्य प्रस्तुत गरेको छ ।टस हारेर पहिलो ब्याटिङ गरेको पाकिस्तानका लागि ओभर फकर जमानले शतकीय पारी खेलेपछि निर्धारित ५० ओभरमा ४ विकेट गुमाउँदै ३ सय ३८ रन बनायो ।उनलाई अर्को ओपनर अजहर अलीले ५९ रन बनाउँदै राम्रो साथ दिए ।दुवैले मिलेर पहिलो विकेटका लागि १२८ रन जोडे ।अली रन आउट भएपछि जमानले बाबर आजमसँग मिलेर पाकिस्तानको इनिङ सम्हाले । पाकिस्तानको स्कोर २ सय रन हुँदा हार्दिक पाण्ेडेयको बलमा आउट हुनअघि जमानले १०६ बलमा ११४ रन बनाए । उनले यस क्रममा ३ छक्का र १२ चौका हिर्काए ।आजमले ४६ रनको योगदान दिए ।खेलको अन्त्यतिर मोहमद हाफिजले तिव्र गतिमा ४ चौका र ३ छक्का हिर्काए ५७ रन बनाउँदै पाकिस्तानलाई ३ सयको स्कोर कटाउन मद्दत गरे ।भारतका लागि १० ओभरमा मात्र ४४ रन खर्चेर भुवनेश्वर कुमारले २ विकेट लिए ।
