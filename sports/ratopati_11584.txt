साफ यू १५ च्याम्पियनशीपः पहिलो हाफमा नेपाल २–० ले अगाडि

काठमाडौं– काठमाडौंमा जारी साफ यू १५ च्याम्पियनशीप फुटवल प्रतियोगिताको जारी खेलमा नेपालले २–० ले अग्रता लिएको छ ।   खेलको ५ मिनेटमा आकाश बुढामगरले पहिलो गोल गरी नेपाली टिमलाई १–० को अग्रता दिलाएका थिए । आकाशले नै ३० मिनेटमा दोस्रो गोल गरेपछि नेपाल पहिलो हाफमा २–० ले अगाडि रहेको हो । एन्फा कम्प्लेक्स सातदोबाटोमा भएको खेलमा दोस्रो हाफको खेल भइरहेको छ ।    साफ यू १५ च्याम्पियनशीपमा नेपालले माल्दिभ्सलाई ६–० ले पराजित गरेको थियो भने दोस्रो खेलमा भारतसँग पराजित भएको थियो । समूह बीको उपविजेता हुँदै अन्तिम चारमा पुगेको नेपाल उपाधि जित्ने दाउमा मैदानमा रहेको छ ।   सेमिफाइनलको अर्को खेल हलचोकमा भइरहेको छ । अर्को सेमिफाइनलमा भारतको यू १६ टोली र भुटानको यू १६ टोलीबीच खेल भइरहेको छ । हलचोकमा जारी खेलमा भारत १–० ले अगाडि रहेको छ ।   
