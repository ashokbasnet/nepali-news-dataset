साफ यु–१५ फाइनल : २–१ ले भारतको अग्रता

काठमाडौँ । साफ अन्डर १५ फुटबल प्रतियोगिताको नेपालविरुद्धको फाइनल खेलमा भारतले अग्रता लिएको छ । पहिलो हाफमा नेपाल १–० ले अगाडि थियो । दोस्रो हाफमा भारतले गोल फर्काउँदै १–१ को बराबरीमा ल्याएको छ ।सब्सटिच्युडको रुपमा मैदान आएका लाल रोकिमाले खेलको दोस्रो हाफमा गोल गर्दै खेल बराबरी गरेका हुन् ।खेलको ७५ औं मिनेटमा भारतका विक्रम प्रताप सिंहले गोल गरेपछि भारतले २–१ ले अग्रता लिएको हो ।  यसअघि, ब्रिजेस चौधरीले पेनाल्टीमार्फत गोल गर्दै नेपाललाई ४१ औँ मिनेटमा अग्रता दिलाएका थिए ।भारतीय डिफेन्डरले रन्जन पुनलाई डि एरियामा लडाएपछि नेपालले पेनाल्टी पाएको थियो ।जसको सदुपयोग गर्दै चौधरीले नेपाललाई अग्रता दिलाएका हुन् । उनको प्रहार दाहिनेतिरको पोस्टमा लागेर जाली चुम्न पुगेको थियो ।खेल अहिले जारी रहेको छ ।यसअघि, समूह चरणको खेलमा भने नेपाल भारतसँग २–१ ले पराजित भएको थियो ।
