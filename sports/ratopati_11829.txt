साफ यू–१५ च्याम्पियनशीपः नेपाल उपविजेतामा सीमित

काठमाडौँ । साफ अन्डर १५ च्याम्पियनशीप फुटवलको आइतबार भएको फाइनल खेलमा नेपाल उपविजेतामा सीमित भएको छ । प्रतियोगिताको फाइनल भारतसँग भएको खेलमा नेपाल २– १ ले पराजित हुन पुग्यो । पहिलो हाफमा १–० ले अगाडि रहेको नेपालले दोस्रो हाफमा राम्रो प्रदर्शन गर्न सकेन । भारतीय टिमको दबाबमा नेपाल २– १ पराजित हुन पुगेको हो । दोस्रो हाफको ५९ औं मिनेटमा भारतले गोल गरी बराबरी बनाएको थियो ।   सब्सटिच्युडको रुपमा मैदान आएका लाल रोकिमाको गोलले बराबरी गरेको भारतकाे ७२ औं मिनेटमा अर्को गोल थपिएपछि नेपाल उपविजेता बन्न पुग्यो । खेलको ७५ औं मिनेटमा भारतका विक्रम प्रताप सिंहले गोल गरेपछि भारतले २–१ ले अग्रता लिएको थियो । यसअघि, ब्रिजेस चौधरीले पेनाल्टीमार्फत गोल गर्दै नेपाललाई ४१ औँ मिनेटमा अग्रता दिलाएका थिए ।भारतीय डिफेन्डरले रन्जन पुनलाई डी एरियामा लडाएपछि नेपालले पेनाल्टी पाएको थियो ।जसको सदुपयोग गर्दै चौधरीले नेपाललाई अग्रता दिलाएका थिए । उनको प्रहार दाहिनेतिरको पोस्टमा लागेर जाली चुम्न पुगेको थियो ।यसअघि, समूह चरणको खेलमा भने नेपाल भारतसँग २–१ ले पराजित भएको थियो ।
