बंगलादेशविरुद्ध पहिलो टेस्ट : दबाबमा अस्ट्रेलिया

ढाका । बंगलादेशको भ्रमणमा रहेको अस्ट्रेलियामाथि पहिलो टेस्टको पहिलो दिन घरेलु टोलीले दबाब राख्न सफल भएको छ ।पहिलो दिनको खेल समाप्त हुँदा ३ विकेटको क्षतिमा १८ रन बनाएको छ ।यसअघि घरेलु टोली २ सय ६० रनमा सिमित भएको थियो ।त्यसो त बंगलादेशको पनि शुरुवात पनि राम्रो हुन सकेको थिएन । ३.६ ओभरमा बंगलादेशले १० रनको स्थितिमा ३ विकेट गुमाएको थियो ।सोम्य सरकार, इमरुल कायेस र सबिर रहमानलाई प्याट कमिन्सले पभेलियन पठाएका थिए ।त्यसपछि ओपनर तमिम इकबाल र शकिब अल हसनले बंगलादेशको पारी सम्हालेका थिए ।तमिमले ७१ रन बनाए भने शकिबले ८४ रनको योगदान दिँदै बंगलादेशको स्कोर १६५ रन पुर्याएका थिए । त्यसपछि नाशिर हुसैनले २३ रनको योगदान दिए ।अस्ट्रेलियाका दुई स्पीनर न्याथन लियोन र एस्टन अगरले ३–३ विकेट लिए ।जवाफी ब्याटिङमा उत्रेको अस्ट्रेलियाले ओपनर डेभिड वार्नर, उस्मान ख्वाजा र नाइटवाचम्यान न्याथन लियोनलाई गुमाएको छ ।  
