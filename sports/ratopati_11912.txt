असेन्सियो नायक, तर बराबरीमा रोकियो रियल

म्याड्रिड । मार्को असेन्सियोले दुई गोल गर्दा रियल म्याड्रिड निकै रोमाञ्चक बनेको खेलमा भ्यालेन्सियासँग बराबरीमा रोकिएको छ ।२१ वर्षीय खेलाडीले २० यार्ड टाढाबाट गोल गर्दै रियललाई अग्रता दिलाए पनि लगत्तै कार्लोस सोलेरले खेल बराबरी गरेका थिए ।खेलको दोस्रो हाफमा जेओफ्री कोन्डोङबियाले गोल गर्दै घरेलु मैदानमा रियललाई स्तब्ध बनाएका थिए ।तर, असेन्सियोले पुनः फ्रिककबाट गोल गर्दै खेल बराबरी गरेका थिए ।खेल अवधिभर थुप्रै अवसर गुमाएका करिम बेन्जेमाले खेलको अन्त्यतिर हेडमार्फत रियललाई जीत दिलाउन नजिक पुगे पनि उनको प्रयास गोलकिपर नेटोले उत्कृष्ट बचाउ गरेका थिए । निलम्बनमा परेका क्रिस्टियानो रोनाल्डो बिना मैदानमा उत्रेको रियलका राफायल भरान र जिसस भालेहो घाइते तथा कप्तान रामोशले रातो कार्ड खाएको कारण डिफेन्समा कासिमेरो उतार्न बाध्य भएको थियो ।ला लिगा जितेको ९८ दिनपछि ट्रफी उचाल्योयता, रियलले ला लिगाको उपाधि जितेको ९८ दिनपछि बल्ल ट्रफी उचाल्न पाएको छ ।भ्यालेन्सियाविरुद्धको खेलमा घरेलु मैदान स्यान्टिागो बर्नेबाउमा ट्रफी सेलिब्रेसनमा कप्तान सर्जियो रामोशसहित रोनाल्डो पनि उपस्थित रहेका थिए ।हिजै भएका अन्य खेलमा एथ्लेटिक बिल्बाओ, लेगानेस र सेभियाले समान १–० को जित निकालेका छन् ।
