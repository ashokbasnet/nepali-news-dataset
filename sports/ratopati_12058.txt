मोइनले उकासे इंग्ल्याण्डलाई

हेडिङ्ली । टिम संकटमा रहेको बेला मोइन अली उत्कृष्ट काउन्टर अट्याकिङ खेल प्रस्तुत गरेपछि वेस्ट इन्डिजविरुद्धको दोस्रो टेस्टमा इंग्ल्याण्ड बलियो स्थितिमा पुगेको छ ।अलीले ९३ बलमा ८४ रन बनाएपछि इंग्ल्याण्डले ८ विकेटको क्षतिमा ४९० रन बनाउँदै इनिङ समाप्तिको घोषणा गरेको छ । योसँगै पाहुना टोलीसामु ३२२ रनको जीत लक्ष्य प्रस्तुत गरेको छ ।दोस्रो इनिङमा मात्र दुई रनले अघि रहेर चौँथो दिनको खेल शुरुवात गरेको इंग्ल्याण्डका लागि जो रुटले ७२, डेविड मलानले ६१, बेन स्टोकले ५८ तथा क्रिस वोक्सले नटआउट रहँदै ६१ रन बनाए ।चौँथो दिनको अन्त्यमा वेस्ट इन्डिजले ६ ओभरमा विना कुनै विकेट गुमाई ५ रन बनाएको छ ।पहिलो तीन दिन टेस्टमा नियन्त्रण राखेको वेस्ट इन्डिजले जीतका लागि पाँचौ दिन ३१७ रन बनाउनुपर्नेछ ।तीन टेस्टको श्रृंखलामा १–० अघि रहेको इंग्ल्याण्ड दोस्रो टेस्टको पहिलो इनिङपछि १६९ रनले पछि परेको थियो । तर, अहिले अन्तिम दिन १० विकेट हात पारे टेस्ट आफ्नो कब्जामा बनाउन सक्नेछ ।यदी इंग्ल्याण्डले जीत हात पारे पहिलो इनिङमा १५० वा सोभन्दा बढी रनले पछि परेर जीत हासिल गरेको टेस्ट इतिहासमा मात्र २० औँ पटक हुनेछ ।इंग्ल्याण्ड पहिलो इनिङमा मात्र २५८ रनमा सिमित बनेको थियो भने वेस्ट इन्डिजले त्यसपछि ४२७ रन बनाएको थियो ।  
