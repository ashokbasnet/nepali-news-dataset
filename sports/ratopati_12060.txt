वाइल्डकार्ड सारापोभासँग विश्व नम्बर दुई हालेप स्तब्ध

न्युयोर्क । प्रतिबन्धपछि ग्राण्ड स्लाम प्रतियोगितामा पहिलो पटक फर्किएकी मारिया सारापोभाले युएस ओपनमा विश्व वरियतामा दोस्रो स्थानमा रहेकी सिमोना हालेपलाई स्तब्ध बनाएकी छिन् ।रसियन सुन्दरीले ६–४, ४–६ र ६–३ ले २४ हजार सामु नाटकीय जीत हासिल गरिन् ।डोपिङ काण्डमा १५ महिना प्रतिबन्ध खेपेपछि ३० वर्षीय सारापोभाले खेलेको यो पहिलो ग्राण्ड स्लाम प्रतियोगिता हो ।हाल १४६ औँ वरियतामा रहेकी सन् २००६ की च्याम्पियन वाइल्डकार्डमार्फत प्रतियोगितामा प्रवेश गरेकी थिइन् ।उता, बेलायतकी जोहाना कोन्टा पनि प्रतियोगिताको पहिलो राउण्डमा नै पराजित भएकी छिन् ।सातौँ बरियताकी कोन्टालाई सर्बियाकी अलेक्सान्ड्रा क्रुनिचले ४–६, ६–३ र ६–४ ले पराजित गरिन् ।   
