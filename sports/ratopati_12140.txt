दीपेश श्रेष्ठको अध्यक्षतामा ईलाममा साइक्लिक संघ गठन

ईलाम । दीपेश श्रेष्ठको अध्यक्षतामा ईलाममा नेपाल साइक्लिङ संघको जिल्ला शाखा गठन भएको छ । इलामका साइकलप्रेमीहरुको भेलाबाट भएको साइक्लिङ संघको उपाध्यक्षमा सोनाम शेर्पा, सचिवमा हरि गुरुङ, सहसचिवमा पप्पु शिवा र कोषाध्यक्षमा निरोज राउत रहेका छन् । सदस्यमा कल्याण खाकी र विकास श्रेष्ठ रहेका छन् । कार्यक्रममा इलाम नगरपालिका वडा नम्बर ७ का नवनिर्वाचित अध्यक्ष नरेश श्रेष्ठ, होटल एशोसिएन इलामका अध्यक्ष देवी पौडेल, निर्माण व्यवसायी संघका कोषाध्यक्ष सन्तोष भक्तराजलगायतले संघले पुर्याउन सक्ने योगदानको बारेमा चर्चा गरेका थिए । यसबाट ईलामको पर्यटनको प्रबद्र्धनमा थप योगदान दिन सक्ने वक्ताहरुको भनाई थियो ।कार्यक्रममा चर्चित साइकल यात्री पुष्कर शाहको उपस्थिति पनि रहेको थियो । उनले ईलामलाई साइकल सिटीको रुपमा विकास गर्न सुझाव दिएका थिए ।  
