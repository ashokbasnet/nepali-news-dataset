सान्चेजका लागि सिटीको ५ करोडको अफर आर्सनलद्वारा अस्वीकार

लण्डन । एलेक्सिस सान्चेजलाई अनुबन्ध गर्न प्रिमियर लिग प्रतिद्वन्द्वी म्यान्चेस्टर सिटीले राखेको ५ करोड पाउण्डको अफर आर्सनलले अस्वीकार गरेको छ ।२८ वर्षीय चिलियन खेलाडीको अर्को वर्षदेखि आर्सनलसँग करार सकिँदैछ । उनी सिटीका प्रशिक्षक पेप ग्वार्डिओलासँग खेल्न चाहन्छन् ।आर्सनलले सान्चेजलाई खरिद गर्न चाहे राहिम स्टर्लिङ आफूहरुले पाउनुपर्ने सर्त अघि सारेको बिबिसीले उल्लेख गरेको छ । यद्यपि, ग्वार्डिओला कुनै खेलाडी सट्टा नगरी सान्चेजलाई सिधै खरिद गर्न चाहन्छन् ।२२ वर्षीय स्टर्लिङ सिटीले खेलेको तीन वटै खेलमा टोलीको सदस्य रहेका छन् ।बर्नान्डो सिल्भा मोनाकोबाट आएपछि भने उनले शुरुवाती एघारमा स्थान बनाउने ग्यारेन्टी भने छैन ।स्टर्लिङ पनि सान्चेजको खरिद प्रक्रियामा आर्सनल फर्कन तयार रहेको बताइएको छ ।सान्चेज सन् २०१४ मा बार्सिलोनाबाट आर्सनल आएका थिए । बार्सिलोनामा रहँदा उनले ग्वार्डिओलाको नेतृत्वमा खेलहरु खेलेका थिए ।गत सिजन आर्सनलका लागि उनले २४ गोल गरेका थिए ।ट्रान्सफर विन्डो बिहिबार बन्द हुँदैछ ।
