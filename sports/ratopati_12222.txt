काउन्टिन्होलाई बार्सिलोना नजान नेयमारको सुझाव

रियो । पीएजसीका स्टार नेयमारले काउन्टिन्होलाई बार्सिलोना नजान सुझाव दिएको ब्राजिलका मिडियाहरुले जनाएका छन् ।बार्सिलोनासँग तितो डिभोर्स गरेका नेयमारविरुद्ध यतिबेला क्लबले मुद्दा हालेको छ ।उता, लिभरपुलले काउन्टिन्होका लागि तीन वटा अफर अस्वीकार गरिसकेको छ । पछिल्लो समय बार्सिलोनाले ११.८ करोड पाउण्ड र बोनससहितको अफर लिभरपुललाई गरेको थियो ।उता, ओसमान डेम्बेलेलाई क्याम नाउमा प्रस्तुत गर्ने क्रममा बार्साका टेक्निकल डाइरेक्टर रोबर्ड फर्नान्डेजले क्लबले अर्को नयाँ खेलाडी किन्ने जानकारी दिएका थिए ।ब्राजिलियन पत्रिका एस्टाडोका अनुसार नेयमारले काउन्टिन्होलाई लिभरपुलले उनलाई बार्सिलोना जान नदिएको निर्णय सही भएको बताएका थिए ।दुवै खेलाडी यतिबेला ब्राजिलमा विश्वकप छनौट खेलका लागि छन् । ब्राजिलले इक्वेडरको सामना गर्दैछ ।ढाडमा चोट लागेको भन्दै लिभरपुलका लागि यो सिजन कुनै खेल नखेलेका काउन्टिन्हो ब्राजिलका लागि भने खेल्न प्रशिक्षण गर्दै गरेको देखिएका थिए ।यसले गर्दा लिभरपुलका समर्थकहरुले काउन्टिन्होको आलोचना गरिरहेका छन् । 
