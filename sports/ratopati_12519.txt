रोनाल्डोको अर्को किर्तिमान, पेलेलाई पछि छाडे

पोर्चुगल । रियल म्याड्रिडका फरवार्ड क्रिस्टियानो रोनाल्डोले करियरको ४८ औँ ह्याट्रिक पुरा गरेपछि पोर्चुगलले फारो आइल्याण्डलाई ५–१ गोल अन्तरले पराजित गरेको छ । देशका लागि उनको यो पाँचौ ह्याट्रिक हो ।योसँगै उनले युक्रेनका पूर्व स्ट्राइकर आन्द्रे सेभचेंकोको विश्वकप छनौटमा युरोपबाट सबैभन्दा धेरै गोल गर्ने किर्तिमान तोडेका छन् । उनले विश्वकप छनौटमा युरोपबाट सर्वाधिक २९ गोल गरेका छन् ।रोनाल्डोले खेलको शुरुवातमा नै बर्नान्डो सिल्भाको पासमा बाइसाइकल किकमार्फत गोल गर्दै पोर्चुगललाई अग्रता दिलाए । त्यसपछि खेलको २९ औँ मिनेटमा पेनाल्टीबाट अग्रता दोब्बर बनाए ।पहिलो हाफ सकिन लाग्दा रोग्भी बाल्डभिन्सनले एक गोल फर्काए पनि दोस्रो हाफको शुरुवातसँगै रोनाल्डोको पासमा विलियन कालाभारोले पोर्चुगलका लागि अर्को गोल थपे ।त्यसपछि खेलको ६५ औँ मिनेटमा रोनाल्डोले अर्को गोल थप्दै ह्याट्रिक पूरा गरे ।खेलको अन्त्यमा रोनाल्डोकै पासमा नेल्सन ओलिभियराले अर्को गोल थपे ।योसँगै रोनाल्डोले देशका लागि सार्वधिक ७८ गोल गरेका छन् । ३२ रियल म्याड्रिडका स्टारले ब्राजिलका महान खेलाडी पेलेलाई पछि छाडेका छन् ।अब अन्तर्राष्ट्रिय गोल संख्या अली डेई (१०९), फ्रेरेंक पुस्कार (८४), कुनिसिगे कामामोटो (८०), गडफ्रे चिटालु (७९) मात्र अघि रहेका छन् ।जीतपछि पोर्चुगल समूह बी को दोस्रो स्थानमा रहेको छ ।पहिलो स्थानमा स्वीटजरल्याण्ड रहेको छ । स्वीटजरल्याण्डले एन्डोरालाई ३–० ले पराजित गर्दै समूहमा अपराजित यात्रा कायम राखेको छ ।  
