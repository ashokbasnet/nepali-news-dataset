फ्रान्सद्वारा नेदरल्याण्ड पराजित, बेल्जियमको गोलको वर्षा

पेरिस । थोमस लेमारले दुई गोल गरेपछि फ्रान्सले १० खेलाडीमा सिमित नेदरल्याण्डलाई ४–० गोलअन्तरले पराजित गरेको छ ।जीतसँगै युरोपियन विश्वकप छनौटको समूह ए मा फ्रान्स शीर्ष स्थानमा उक्लेको छ ।एन्टोनी ग्रिजमानले फ्रान्सलाई अग्रता दिलाए भने खेलको दोस्रो हाफमा लेमारले दुई गोल थपे । खेलको इन्जुरी समयमा कायलिन एमबापेले अर्को गोल थपे ।एथ्लेटिको म्याड्रिडका स्ट्राइकर ग्रिजमानका कारण १–० को स्कोर रहेको बेला डच मिडफिल्डर केभिन स्ट्रुटमानले रातोकार्ड पाएका थिए ।ग्रिजमानले स्ट्रुटमानको च्यालेन्जमा लडेको नाटक गरेपछि उनले दोस्रो पहेँलो कार्ड खान पुगेका थिए ।उता, १०–१० खेलाडीमा सिमति भएको खेलमा बेल्जियमले ग्रिबरालटारलाई गोलको वर्षा गरेको छ ।विश्वकप छनौट अन्तरगत समूह समूह एचको खेलमा बेल्जियमले ९–० गोलको विशाल अन्तरले विजयी भएको हो ।बेल्जियमको जितमा रोमेलु लुकाकु र थोमस म्युनियरले ह्याट्रिक गरेका थिए ।बेल्जिमका एलेक्स विटसलले खेलको ४० औँ मिनेटमा रातो कार्ड खाएका थिए भने खेलको अन्त्यतिर गिब्राल्टारका डिफेन्डर एरिन बार्नेटले पनि रातो कार्ड खान पुगेका थिए । 
