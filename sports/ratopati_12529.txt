ट्रान्सफर डेडलाइन : एम्बापे पीएसजीमा, ड्रिंकवटार चेल्सीमा

पेरिस । फ्रेन्च क्लब पेरिस सेन्ट जर्मेनले फ्रान्सका युवा खेलाडी कायलिन एमबापेलाई एक वर्षका लागि ऋण सम्झौतामा अनुबन्ध गरेको छ । अर्को वर्ष १६.५७ करोड पाउण्ड खर्च गरे पीएसजीलाई उसलाई खरिद गर्न सक्नेछ ।यसअघि पीएसजीले नेयमारलाई २० करोड पाउण्डमा भित्र्याएको थियो ।‘म क्लबको महत्वकांक्षी प्रोजेक्टको हिस्सा हुन पाउँदा निकै खुसी छु,’ एमबापेले भने । गत सिजन मोनाकोका लागि एमबापेले ४४ खेलमा २६ गोल गर्दै ११ गोलको अवसर सृजना गरेका थिए ।उता, स्वान्सी सिटीले पोर्चुगलका मिडफिल्डर रेनाटो सान्चेजलाई बायर्न म्युनिखबाट ऋणमा भित्राएको छ ।सान्चेज गत मे २०१६ मा ३.५ करोड युरोमा जर्मन च्याम्पियन क्लबमा भित्रिएका थिए ।त्यस्तै आफ्नो पूर्व स्ट्राइकर विल्फ्रेड बोनीलाई १.२ करोडमा म्यान्चेस्टर सिटीबाट पुनः अनुबन्ध गरेको छ । स्वान्सीका लागि २५ प्रिमियर लिग गोल गरेका बोनी सिटी पुगेका थिए ।उता, प्रिमियर लिग च्याम्पियन चेल्सीले लेस्टर सिटीका मिडफिल्डर ड्यानी ड्रिंकवाटरलाई ३.५ करोड पाउण्डमा अनुबन्ध गरेको छ ।सन् २०१५–१६ सिजनमा प्रिमियर लिग विजेता टोलीको सदस्य रहेका २७ वर्षीय ड्रिंकवाटरले क्लब छाड्न आग्रह गरेका थिए ।चेल्सीले टोरिनोका डिफेन्डर जापाकोस्टालाई अनुबन्ध गरेको छ ।टोटनहमले फर्नान्डो लोरन्टेलाई अनुबन्ध गरेको छ भने रोस बार्किलीले एन्टोनियो टोलीसँग अनुबन्ध हुन अस्वीकार गरेका छन् ।लेस्टर सिटीले स्पोर्टिङ लिजबनबाट २८ वर्षीय एड्रियन सिल्भालाई २.२ करोड पाउण्डमा अनुबन्ध गरेको छ ।  
