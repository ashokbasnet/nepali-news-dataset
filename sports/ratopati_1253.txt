डोनालाई नटिङहम ओपन टेनिसको उपाधि

नटिङहम – क्रोएसियाकी डोना भेकीचले बेलायतकी नम्बर एक जोहान्ना कोन्टालाई स्तब्ध बनाउँदै नटिङहम ओपन टेनिसको उपाधि जितेकी छिन् ।विश्व वरियतामा ७० औँ स्थानमा रहेकी डोनाले पहिलो सेट २–६ ले गुमाएपनि त्यसपछि सुन्दर पुनरागमन गर्दै ७–६ ७–३ र ७–५ को सेटमा विजय हासील गरेकी हुन् ।खेलपछि कोन्टाले डोनाको प्रशंशा गर्दै भनिन्, ‘डोनालाई नै सबै श्रेय जान्छ । मलाई उनको अगाडी टिक्न गाह्रो भइरहेको थियो । म्याच भरी उनको खेल प्रशंसनीय र अविश्वश्नीय  थियो ।’उनले यसलाई विम्बेल्डनको तयारीको रुपमा लिएको बताइन् । विम्बेल्डन टेनिशको दोस्रो राउन्डमै पुगेर धेरैजसो बाहिरिने कोन्टाले भनिन्, ‘तर म एकदमै खुशी छु की मैले ग्रास कोर्टमा पाचँ ठूला म्याच हरु खेल्ने अवसर पाएँ ।’उता, डोनाले ग्रास कोर्टमा पहिलो उपाधि पश्चात आफनो खुशी व्यक्त गरेकी छिन् ।‘यो पल निकै अद्भुत छ । म निकै ध्यान दिएर खेल्ने कोशिष गरिरहेकी थिए, ग्रास कोर्टमा मेरो यो पहिलो उपाधि हो । म निकै खुशी छु,’ उनले भनिन् ।
