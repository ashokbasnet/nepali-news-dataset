टेनिस स्टार सेरेना विलियम्स बनिन् आमा, दिइन् छोरीलाई जन्म

संसारको नम्बर १ टेनिस खेलाडी बनिसकेकी सेरेना विलियम्स आमा बनेकी छिन् । ३६ वर्षीया सेरेनाले शुक्रबार छोरीलाई जन्म दिएकी हुन् । सेरेनाकी दिदी विनस विलियम्सले यूएस ओपनमा तेस्रो संस्करणको खेल जितेपछि सेरेनाको पहिलो सन्तानको जन्म भएको पुष्टि गरेकी थिइन् । विनसले भनिन्, ‘म निकै उत्साहित छु र ठूली आमा बनेको खुसीलाई शब्दमा वर्णन गर्न सक्दिनँ ।’सेरेनाले इन्स्टाग्राममा तस्बिर पोष्ट गरेर आफ्ना प्रशंसकलाई आमा बन्नुपूर्व लगातार अपडेट गर्दै आएकी थिइन् । केही समय अघि उनले भ्यानिटी फेयर म्यागजिनको कभर पेजका लागि नग्न फोटोसुट गराएकी थिइन् ।
