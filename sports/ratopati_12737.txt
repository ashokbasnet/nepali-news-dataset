गणेशबहादुर प्राणमाया चित्रकार स्मृति कपः आयोजक नेक्सस एकेडेमी बाहिरियो

हिमालय एकेडेमी र सगरमाथा क्वाटर फाइनलमाकाठमाडौं– आयोजक नेक्सस  क्रिकेट एकेडेमी गणेशबहादुर प्राणमाया चित्रकार स्मृति कप अन्डर नाइन्टिन क्रिकेट प्रतियोगिताबाट बाहिरिएको छ । शुक्रबारदेखि काठमाडौंको टुँडिखेलमा आयोजित क्रिकेट प्रतियोगिता अन्र्तगत दोस्रो दिन भएको खेलमा आयोजक नेक्सस एकेडेमी हिमालय क्रिकेट एकेडेमीसँग ३९ रनले पराजित भएको हो ।   आयोजक नेक्ससलाई पराजित गर्दै हिमालय क्रिकेट एकेडेमी क्वाटर फाइनलमा प्रवेश गरेको छ । टस जितेर पहिले ब्याटिङ गरेको हिमालय क्रिकेट एकेडेमीले निर्धारित २० ओभरको समाप्तिमा ८ विकेट गुमाउँदै १ सय ३१ रन जोडेको थियो । जवाफी ब्याटिङ गरेको नेक्सस १९ दशमलव ५ ओभरमा सबै विकेट गुमाउँदै ९२ रनमा समेटियो ।  यसअघि, शनिवार नै भएको पहिलो खेलमा सगरमाथाले आरसीएलाई ६४ रनले पराजित गरेको छ । आरसीएलाई पराजित गर्दै सगरमाथा क्वाटर फाइनलमा प्रवेश गरेको छ । टस हारेर पहिला व्यटिङ गरेको सगरमाथाले निर्धारित २० ओभरको समाप्तिमा ६ विकेट गुमाउँदै १ सय २९ रन जोडेको थियो । जवाफी व्यटिङ गरेको आरसिए १९ दशमलव ५ ओभरमा सबै विकेट गुमाउँदै ६५ रनमा समेटियो ।१६ टिमले भाग लिएको प्रतियोगिता २४ गतेसम्म चल्नेछ । खेल नकआउट आधारमा सञ्चालन भइरहेका छन् । 
