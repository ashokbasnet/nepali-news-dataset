दुनैमा जिल्ला स्तरीय फुलबल प्रतियोगिता सुरु

  दुनै(डोल्पा) – डोल्पा सदरमुकाम दुनै स्थित दुनै भ्यालीक्लब द्धारा आयोजित जिल्ला स्तरीय फुटबल प्रतियोगिताको शनिबार समुद्घाटन गरिएको छ ।डोल्पाको खेलकुदमा सबैभन्दा भन्दा धेरै पुरस्कार राशी भएको फुटबल प्रतियोगिताको समुद्घाटन ठुलीभेरी नगरपालिकाका मेयर गणेश बहादुर शाहीले गरेका थिए । क्लबको चौथो संस्करण अन्तर्गत फुटबल प्रतियोगिता सुरु भएको हो भने प्रतियोगितामा जिल्ला भरका एघार वटा समुहले भाग लिएका छन् । आज उद्घाटन कार्यक्रमपछि पहिलो दिनको खेल अन्तर्गत आयोजक दुनै भ्यालीक्लब र मुड्केचुला गाँउपालिकाबाट दर्ता गराएको बुलेट क्लब बीच खेल भएको थियो ।आज भएको पहिलो दिनको खेलमा आयोजक दुनै भ्यालीक्लबले आमन्त्रित बुलेट क्लबलाई  ११ शुन्यले पराजित गरेको छ । खेलमा दुनै भ्याली क्लबका टिम क्याप्टेन षट्कुमार बि.सि र सहायक क्याप्टन अपार गुरुङ्गले ह्याट्रीक हानेका थिए ।जिल्ला स्तरीय फुटबल प्रतियोगिताको मुख्य प्रायोजन ठुलीभेरी नगरपालिकाले गरेको छ । त्यस्तै प्रायोजन त्रिपुरा सुन्दरी नगरपालिका,डोल्पो हिमाललय बचत तथा ऋण सहकारी संस्था लिमिटेड, हिमाली बेकरी उद्योग तथा रोजा फार्मिङ्ग दुनै ,पला गेष्ट हाउसले गरेको छ भने सह–प्रायोजन किर्डाक नेपाल र ओमपार गेष्ट हाउसले गरेको छ । प्रतियोगितामा बिजेता समुहलाई एकलाख एक हजार नगद सहित ट्रफी,उप–बिजेता समुहलाई पुरस्कार तीस हजार सहित प्रमाण पत्र ब्यबस्था गरिएको छ । कार्यक्रममा सरस्वती उमाविमा अध्ययनरत राष्ट्रिय सेवा दलमा भाग लिएका बिद्यार्थीहरुले तालिम अवधिभर सिकेका  कौशलहरु देखाएका थिए । प्रतियोगिता लिग आउट नियम वा बिजेता छनोट हुने बताईएको छ ।  
