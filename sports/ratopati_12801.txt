पुनरागमन गर्दै नाडाल युएस ओपनको चौथो चरणमा

न्युयोर्क । अर्जेन्टिनाको लियोनार्डो मेयरको चुनौति पन्छाउँदै शीर्ष बरियताको राफयल नाडाल युएस ओपनको चौथो चरणमा प्रवेश गरेको छ ।३१ वर्षीय स्पेनिस खेलाडीले पहिलो सेट गुमाए पनि ६–७ (३–७), ६–३, ६–१ र ६–४ ले खेल आफ्नो पक्षमा पार्न सफल भए ।नाडाललाई खेल जित्न ३ घण्टा १६ मिनेट लागेको थियो ।अन्तिम १६ मा नाडालले युक्रेनका अलेक्सान्डर डोग्लोपोलोभसँग भिड्नेछन् ।‘सबै खेल निकै प्रतिस्पर्धी भएको छ । म निकै खुसी छु,’ उनले भने ।सेमिफाइनलमा रोजर फेडेररसँग युएस ओपनको सेमिफाइनलमा हुनसक्ने भिडन्तबारे प्रश्न गर्दा नाडालले अहिले आफ्नो ध्यान चौथो चरणको खेलमा मात्र भएको प्रतिक्रिया दिए ।‘त्यहाँसम्म पुग्न अझै लामो समय बाँकी छ । सबै खेल कठिन छन्,’ उनले भने ।  
