काउन्टिन्होबारे बार्सिलोनको दाबी झुठो : लिभरपुल

लिभरपुल । फिलिपे काउन्टिन्होका लागि २० करोड युरो माग गरेको भन्दै बार्सिलोनाले गरेको दाबीको लिभरपुलले खण्डन गरेको छ ।बार्सिलोनाका निर्देशक अल्बर्ट सोलेरले लिभरपुलले ट्रान्सफर विन्डोको अन्तिम दिन त्यस्तो रकम माग गरेको दाबी गरेका हुन् ।लिभरपुलले त्यसअघि बार्सिलोनाबाट तीनवटा अफर अस्वीकार गरेको छ । काउन्टिन्होले क्लबलाई आफू छाडेर जाने ईच्छा व्यक्त गरे पनि लिभरपुलले उनी बिक्रीका लागि नभएको स्पष्ट पारेको थियो ।एनफिल्ड क्बलले बार्सिलोनाको दाबीलाई ‘बिलकुलै झुठो’ भएको बताएको छ ।‘लिभरपुलले २० करोड युरो माग गरेको थियो, तार्किकरुपमा हामीले स्वीकार गरेनौँ,’ सोलेरले शनिबारको पत्रकार सम्मेलनमा भनेका थिए ।बार्सिलोनाले काउन्टिन्होलाई नेयमारको विकल्पको रुपमा भित्र्याउन चाहेको थियो ।  
