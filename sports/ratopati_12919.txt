गणेशबहादुर प्राणमाया स्मृति कपः काठमाडौ क्रिकेट ट्रेनिङ र ग्रेटर हिमालयन क्वाटर फाइनलमा

काठमाडौं– काडमाडौं क्रिकेट ट्रेनिङ सेन्टर र गे्रटर हिमालयन क्रिकेट एकेडेमी प्रथम गणेशबहादुर प्राणमाया स्मृति कप क्रिकेटको क्वाटर फाइनलमा प्रवेश गरेका छन् ।   प्रथम गणेशबहादुर प्राणमाया चित्रकार स्मृति कप अन्डर नाइन्टिन क्रिकेट प्रतियोगिताअन्र्तगत आइतबार भएको खेलमा काठमाडौ क्रिकेट ट्रेनिङ सेन्टर (केसीटीसी) ले जेभिएर इन्टरनेशनल कलेजलाई र गे्रटर हिमालयन क्रिकेट एकेडेमीले राईजिङ ११ लाई पराजित गर्दै क्वाटर फाइनलमा प्रवेश गरेका छन ।  जेभिएर इन्टरनेशनल कलेजलाई ४ विकेटले पराजित गर्दै केसीटिसी क्वाटर फाइनलमा प्रवेश गरेको हो । उक्त खेलको म्यान अफ द म्याच केसीटिसीका प्रतिक कान्त घोषित भए ।   यस्तै, आइतबार नै भएको दोस्रो खेलमा राइजिङ ११ लाई ४९ रनले पराजित गर्दै ग्रेटर हिमालयन क्रिकेट एकेडेमी क्वाटर फाइनलमा प्रवेश गरेको हो । उक्त खेलमा जीएचसीएका प्रदीप टन्डन म्यान अफ द म्याच घोषित भए ।   १६ टिमले भाग लिएको प्रतियोगिता २४ गतेसम्म नकआउट आधारमा सञ्चालन भइरहेका छन् । यसअघि ओमेगा कलेज, केसीटिसी, सगरमाथा र हिमालयन क्रिकेट एकेडेमी क्वाटरफाइनल प्रवेश गरिसकेका छन् । आयोजक नेक्सस क्रिकेट एकेडेमी भने शनिवार भएको खेलबाट बाहिरिसकेको छ ।  
