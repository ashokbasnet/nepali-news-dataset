विश्वकपमा छनौट हुने पहिलो युरोपेली टोली बन्यो बेल्जियम

बेल्जियम । ग्रिसलाई हराउँदै बेल्जियम सन् २०१८ को विश्वकपमा छनौट हुने पहिलो युरोपेली टोली बनेको छ । आयोजक रसियासँगै बेल्जियम विश्वकपको समूह चरणमा प्रवेश गरेको हो ।दोस्रो हाफको खेलमा पाँच मिनेटको अन्तरालमा तीन गोल भएको थियो । जसमा बेल्जियम २–१ ले विजयी बन्न सफल रह्यो ।खेलको ७० औँ मिनेटमा जान भर्टोगेनले गोल गर्दै बेल्जियमलाई अग्रता दिलाए पनि तीन मिनेटपछि जेकाले गोल गर्दै खेल बराबरीमा ल्याए ।तर, लगत्तै रोमेलु लुकाकुले गोल गरेपछि बेल्जियमले खेल आफ्नो पक्षमा पार्न सफल रह्यो ।दुई खेल बाँकी छँदा बेल्जियम समूह एचको शीर्ष स्थानमा ८ अंकको अग्रतासहित रहेको छ ।बेल्जियमसँगै विश्वकपमा छनौट हुने टोलीमा ब्राजिल, मेक्सिको, इरान र जापान रहेका छन् । रसियाले आयोजकको रुपमा स्वतः विश्वकपमा छनौट भएको छ ।उता, एडिन जेकोको दुई गोलको मद्दतले गिब्राल्टारलाई ४–० गोलअन्तरले हराउँदै समूहको दोस्रो स्थानमा उक्लन सफल भएको छ ।समूह बीमा स्वीटजरल्याण्ड शीर्ष स्थानमा कयमै रहेको छ । पोर्चुगलले हंगेरीलाई १–० ले हराउँदा स्वीटजरल्याण्डले लात्भियालाई ३–० ले पराजित गर्यो ।८ खेलपछि अपराजित स्वीटजरल्याण्डको २४ अंक रहेको छ भने पोर्चुगलको २१ अंक रहेको छ ।हंगेरी १० अंकसहित तेस्रो स्थानमा रहेको छ ।    
