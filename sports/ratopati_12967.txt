युएस ओपनबाट बाहिरिन् मारिया

न्युयोर्क । अनास्टासिया सेभास्टोभासँग पराजित हुँदै मारिया सारापोभा युएस ओपनको चौथो चरणबाट बाहिरिएकी छिन् । १९ महिना लामो प्रतिबन्धपछि ग्रान्ड स्लाम प्रतियोगितामा फर्किएकी सारापोभा १६ औँ बरियताकी सेभास्टोभासँग ७–५, ४–६, २–६ ले पराजित हुन पुगिन् ।२७ वर्षीया सेभास्टोभाले अब स्लोएन स्टेफन्ससँग क्वाटरफाइनलमा भिड्ने छिन् ।१४६ औँ वरियतामा रहेकी रसियन सुन्दरीलाई वाइल्डकार्डबाट प्रतियोगितामा खेल्ने अवसर दिइएको थियो ।खेलपछि ३० वर्षीया टेनिस खेलाडीले भनिन्, ‘मलाई खेल्ने अवसर प्रदान गर्नुभएकोमा सबैप्रति आभारी छु । यो हप्ता मेरो लागि निकै उत्कृष्ट रह्यो । मैले आफ्नो शतप्रतिशत दिएँ । म यसका लागि गर्व गर्न सक्छु,’ उनले भनिन् ।  
