नेदरल्याण्डको विश्वकपमा छनौट हुने सम्भावना जिवितै

नेदरल्याण्ड । बुल्गेरियालाई पराजित गर्दै नेदरल्याण्डले आगामी वर्ष रसिया हुने विश्वकपमा छनौट हुने सम्भावना कायम राखेको छ ।डेभी प्रोपरको दुई तथा अयान रोबेनको एक गोलको मद्दतले नेदरल्याण्ड ३–१ गोलअन्तरले विजयी भएको हो ।बुल्गेरियाका लागि कोस्टाडिनोभले फ्रिकिकबाट गोल गरे पनि टोलीलाई खेलमा फर्काउन भने सकेनन् ।जीतसँगै समूह ए मा नेदरल्याण्ड शीर्ष स्थानमा रहेको फ्रान्सभन्दा ४ र दोस्रो स्थानमा रहेको स्वीडेनभन्दा ३ अंकले पछि रहेको छ ।रोबेनले खेलमा देशका लागि ३४ औँ गोल गर्दै सर्वकालिन गोलकर्ताको सूचीमा जोहान क्रायफलाई पछि छाडेका छन् ।समूहकै हिजै भएको खेलमा स्वीडेनले बेलारुसलाई ४–० गोलअन्तरले पराजित गर्यो भने फ्रान्स लक्जम्बर्गसँग गोलरहित बराबरीमा रोकियो ।युरोपेली विश्वकप छनौट चरण अन्तरगत भएका अन्य खेलमा क्रोएसियाले कोसोभोलाई १–० ले पराजित गर्दै समूह आईको शीर्ष स्थानमा उक्लेको छ ।
