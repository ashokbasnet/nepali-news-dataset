१६ हजार करोड भारुमा बिक्यो आइपीएलको मिडिया राइट्स

मुम्बई – इन्डियन प्रिमियर लिग (आइपीएल) प्रतियोगिताको मिडिया राइट्स स्टार इन्डियाले पाएको छ । सोमबार भएको लिलामीमा स्टार इन्डियाले यसका लागि १६ हजार ३४५ करोड भारुको सबैभन्दा ठूलो बोली लगाएको थियो ।स्टारले भारतको टिभी राइट्स, डिजिटल राइट्स र बाँकी विश्वको टिभी र डिजिटल राइट्स हासिल गरेको छ ।मिडिया राइट्सको यो रेसमा रिलाइन्स जिओ, स्टार इन्डिया, फेसबुक, ट्वीटर, अमाजनजस्ता २४ देशी–विदेशी दिग्गज कम्पनीहरुको होड थियो ।यो करार २०१८ देखि २०२२ सम्मका लागि गरिएको छ ।योभन्दा पहिले आइपिएलको प्रशारण अधिकार सोनीसँग थियो । यसपटक ११ हजार ५० करोडसम्मको बोली लगाएको थियो । तर, यो भारतको टिभी प्रशारणको लागि मात्र थियो । यसको अलावा ८४.५ करोड रुपैयाँको बोली अन्य एक श्रेणीमा राखेको थियो ।हालसम्म मिडिया अधिकार सोनी पिक्चर्स नेटवर्क इन्डियासँग थियो । जबकी स्टार इन्डियासँग लिगको डिजिटल अधिकार थियो । दुई कम्पनीको अधिकार सन् २०१७ मा समाप्त भएको थियो ।सन् २००८ मा सोनी पिक्चर्सले ८२ सय करोड रुपैयाँमा १० वर्षका लागि राइट हासिल गरेको थियो ।सन् २०१५ मा नोवी डिजिटललाई ग्लोबल डिजिटल राइट ३०२.२ करोड रुपैयाँमा बेचिएको थियो ।
