ग्रेट हिमालयन क्रिकेट एकेडेमी ‘बी’ र मध्य पश्चिम क्रिकेट क्लब कोहोलपुर क्वाटर फाईनलमा

काठमाडौं – नेक्सस क्रिकेट एकेडेमीको आयोजनामा काठमाण्डौको टुडिखेलमा संचालन भैरहेको प्रथम गणेश बहादुर‒प्राणमाया चित्रकार स्मृति कप अन्डर नाइन्टिन क्रिकेट प्रतियोगिता अन्र्तगत आज सम्पन्न खेलबाट वाई वाई गे्रट हिमालयन क्रिकेट एकेडेमी बी र मध्य पश्चिम क्रिकेट क्लब कोहोलपुर क्वाटर फाईनलमा प्रबेश गरेका छन । खेलमा क्यानन क्रिकेट क्लबले टस जितेर फिल्डिङ रोज्दा ब्यटिङ गर्ने निम्तो पाएको वाई वाई गे्रट हिमालयन क्रिकेट एकेडेमी बी ले १९.२ ओभरमा अलआउट हुदै ७५ रन बनाएको थियो । म्यान अफ द म्याच घोषित जीएचसीए बी का सुभम गुप्ता ३.२ ओभर बलिङ गर्दै ५ रन खर्चिएर ५ वीकेट लिएका थिए ।  ७६ रनको बिजय लक्ष्य पछ्याउदै मैदानमा उत्रेको क्याननले १४.२ ओभरमा मात्र ५६ रनमा समेटिदा उक्त खेल गुमाएको थियो । क्याननका सन्दिप ठकुरीले सर्बाधिक २१ रन बनाए भने अरु खेलाडीले दोहोरो अंक बनाउन सकेनन । क्याननका असिम अन्सारीले भने ३ वीकेट लिएका थिए ।  यस्तै, सोमबार नै सम्पन्न भएको दास्रो खेलमा टिम टाईटन्स बुटवल लाई ८ वीकेटले पराजित गर्दै मध्य पश्चिम क्रिकेट क्लब कोहोलपुर क्वाटर फाइनलमा प्रवेश गरेको हो ।  टस जितेर पहिला व्यटिङ गरेको टिम टाईटन्स बुटवल १९.२ ओभरमा अलआउट हुदै ८१ रन मा समेटिएको थियो । जवाफी ब्याटिङमा उत्रेको मध्य पश्चिम क्रिकेट क्लब कोहोलपुरले ९ दशमलब ४ ओभरमा लक्ष्य भेट्टाएको थियो ।  कोहोलपुरका सम्सुद्धिन अन्सारी ले सर्बाधिक ३७ रन र बिशाल खत्री ले ३४ रन बनाएका  थिए ।  मध्य पश्चिम क्रिकेट क्लब कोहोलपुरका नितेश बिष्ट ले ४ ओभरमा ११ रन खर्चिदै ४ वीकेट लिन सफल भएका थिए ।  उक्त खेलको म्यान अफ द म्याच नितेश बिष्ट भएका थिए ।  १६ टिमले भाग लिएको प्रतियोगिता २४ गतेसम्म नकआउट आधारमा सञ्चालन भइरहेका छन् । यस अघि ओमेगा कलेज,केसीटिसी,सगरमाथा,हिमालयन क्रिकेट एकेडेमी,ग्रेट हिमालयन क्रिकेट एकेडेमी ए,वाई वाई ग्रेट हिमालयन क्रिकेट एकेडेमी बी र मध्य पश्चिम क्रिकेट क्लब कोहोलपुर गरी ८ टिम क्वाटरफाईन प्रबेश गरेका छन । भोली देखी क्वाटर फाईनलका खेल शुरु हुने छन ।
