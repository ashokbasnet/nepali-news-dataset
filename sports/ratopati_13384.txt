काठमाडौंमा पहिलो पटक सडक बालबालिकाको फुटबल लिग

उत्कृष्ट प्रदर्शन गर्ने खेलाडी रसियाको मस्कोमा हुने सडक बालबालिका विश्वकपमा भाग लिन पाउने काठमाडौं– सेल्टर आश्रय नेपालको आयोजनामा नेपालमै पहिलो पटक आयोजना भएको राष्ट्रिय सडक बालबालिका फुटबल लिगको पहिलो दिन खुसी नेपाल र थ्री एन्जल्सले दोहोरो जीत हात पारेका छन् ।आ–आफ्नो समुहमा दोहोरो जीत हात पार्दै दुबै टिमले सेमिफाइनल पुग्ने सम्भावना बलियो बनाएका छन् । समुह ए अन्तर्गतको खेलमा खुसी नेपालले आयोजक सेल्टर आश्रय नेपाल र प्रयास ओसिडलाई पराजित ग¥यो । सेल्टर आश्रय नेपाललाई २–० ले पराजित गर्दा खुसी नेपालका लागि आयुश थापा र सोनु कुमार यादवले एक एक गोल गरे । प्रयास ओसिड विरुद्ध खुसी नेपालले १–० को जीत निकालेको थियो । यस खेलमा एकमात्र गोल कुमार लामाले गरेका थिए ।पहिलो खेलमा पराजित भएका सेल्टर आश्रय नेपाल दोस्रो खेलमा भने बालमन्दिरको ए टिमसँग २–२ गोलको बराबरीमा रोकियो । प्रयास ओसिडले पहिलो खेलमा सोबर रिकभरीलाई १–० ले हराएको थियो ।समुह बी अन्तर्गतको खेलमा थ्री एन्जल्सले साङग्रिला अर्फानेज होमलाई ४–० ले र भ्वइस अफ चिल्ड्रेनलाई २–० ले हरायो । बालमन्दिरले सांग्रिलालाई २–० ले हरायो भने अर्को खेलमा भ्वइस अफ चिल्ड्रेन र लाइट हाइसले गोल रहित बराबरीमा अंक बाँडे । सेभेन ए साइडको नियम अनुसार खेलाइएको प्रतियोगितामा सडक बालबालिकाको क्षेत्रमा काम गर्दै आएका विभिन्न १० वटा संस्थाका टिमहरुको सहभागिता रहेको छ । शुक्रबारसम्म चल्ने यस प्रतियोगितामा उत्कृष्ट प्रदर्शन गर्ने खेलाडीलाई छनोट गरेर रसियाको मस्कोमा हुने सडक बालबालिका विश्वकपमा नेपालले सहभागिता जनाउने छ ।  
