ला लिगा अध्यक्षबिरुद्ध मुद्दा हाल्ने म्यान्चेस्टर सिटीको तयारी

म्यान्चेस्टर । म्यान्चेस्टर सिटीका मालिकहरुले ला लिगाका अध्यक्ष ह्याभियर टेबासविरुद्ध मुद्दा दर्ता गर्ने तयारी गरिरहेको बताएका छन् । टेबासले सिटीले आर्थिक अनियमितता गरेको आरोप लगाएका थिए । सिटी र पेरिस सेन्ट जर्मेनले फुटबलभन्दा बाहिरबाट पैसा ल्याएर लगानी गरेको बताउँदै यस्तो कार्य बन्द गरिनुपर्ने उनको तर्क थियो ।सिटीका मालिकहरुले गत महिना ला लिगा क्लब जिरोनाको ४४.३ प्रतिशत शेयर खरिद गरेपछि सिटीबाट खेलाडी लोनमा लिँदै कानुन मिचेको पनि उनले आरोप लगाएका छन् ।‘टेबासको अभिव्यक्ति गलत र कपोकल्पित छ,’ सिटीले भनेको छ ।सिटी फुटबल ग्रुपले आफू र म्यान्चेस्टर सिटीले यस विषयमा उपयुक्त कानुनी उपचारको लागि परामर्श गरिरहेको पनि जनाएको सिटीलाई अबुधावी युनाइटेड ग्रुपले सन् २००८ मा खरिद गरेको थियो । यो ट्रान्सफर विन्डोमा क्लबले २१.५ करोड पाउण्ड खर्च गरेको थियो ।‘हामीलाई टिभीबाट थप रकम चाहिएको छ, नत्र तेलबाट आएको पैसाबाट म्यान्चेस्टर सिटीले यहाँका सबै खेलाडीहरु किनेर लैजाने छ,’ बुधबार म्यान्चेस्टरमा आयोजित सकरेक्स कन्फरेन्समा टेबासले भनेका थिए ।युरोपियन फुटबलको नियामक निकाय युइएफएले सिटीमाथि अहिले आर्थिक अनुसन्धान नगर्ने बताएको छ ।फ्रेन्च फुटबल लिगले पनि टेबासको आलोचना गरेको छ ।
