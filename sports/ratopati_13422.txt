श्रीलंकामा भारतको ऐतिहासिक क्लीन स्वीप

कोलम्बो । टेस्ट र एकदिवसीय श्रृंखलालाई क्लिन स्वीप गरेको भारतले श्रीलंकालाई एक मात्र टी–२० खेलमा ७ विकेटले पराजित गरेको छ ।श्रीलंका भ्रमणमा भारतको लगातार नवौँ जीत हो । योसँगै भारत विदेशी भूमिमा एउटै सिरिजमा क्रिकेटको तीनै फम्र्याटमा ९–० ले क्लिन स्वीप गर्ने पहिलो टोली बनेको छ ।यसअघि तीनै फम्र्याटा लगातार नौ खेल जितेको किर्तिमान अस्ट्रेलियाको नाममा थियो । यद्यपि, उसले यो किर्तिमान आफ्नो घरेलु मैदानमा बनाएको थियो ।बुधबार राती भएको खेलमा टस हारेर पहिलो ब्याटिङ गर्दै श्रीलंकाले २० ओभरमा सात विकेट गुमाएर १७० रन बनाएको थियो । जसमा दिशान मुनावीरले ५३ तथा प्रियंजनले ४१ रनको योगदान दिए ।जवाफी ब्याटिङमा उत्रेको भारतले २२ रनमा नै रोहित शर्मालाई पहिलो विकेटको रुपमा गुमाएको थियो भने ४२ रनमा लोकेश राहुल आउट भएका थिए ।तेस्रो विकेटका लागि विराट कोहली र मनिष पाण्डले ११९ बनाएपछि भारतले सहज जित हासिल गर्यो । कोहलीले ८२ रन बनाए भने मनिष पाण्डे ५१ रन बनाएर नटआउट रहे ।भारतले १९.२ ओभरमा ३ विकेटमा १७४ रन बनाएर म्याच जित्यो ।यो खेलमा विराटले तीन फम्र्याटमा १५ हजार रन पूरा गरेका छन् । उनले टेस्टमा ४६५८, वानडेमा ८५८७, टी–२० मा १८३० रन बनाएका छन् ।
