राष्ट्रिय सडक बालबालिका फुटबल लिगको समिकरण पूरा

काठमाडौं– राष्ट्रिय सडक बालबालिका फुटबल लिगको सेमिफाइनल समिकरण पूरा भएको छ । समूह चरणका खेलहरु सकिदा खुसी नेपाल, प्रयास ओसिड, थ्री एन्जल्स र बाल मन्दिरको बी टिम अन्तिम चारमा स्थान बनाउन सफल भएका छन् ।  त्रिपुरेश्वरस्थित दशरथ रंगशालामा विहीबार भएको खेलमा थ्री एन्जल्सले जीत निकाल्दै समूह बीको विजेता बन्यो । अघिल्लो दिन दुई खेल जितेको थ्री एन्जल्सले विहीबार पहिलो खेलमा बालमन्दिरको बी टिमलाई ३–० ले हरायो ।यस्तै, दोस्रो खेलमा थ्री एन्जल्सले लाइट हाउस फाउन्डेसनलाई १–० ले पराजित गर्यो । बालमन्दिर ‘बी’ले दोस्रो खलमा भ्वाइस अफ चिल्ड्रेनबाट बाइ पाएको थियो । समूह ‘ए’बाट खुसी नेपाल र प्रयास ओसिड सेमिफाइनलमा पुगे ।खुसी नेपालले पहिलो खेलमा सोबर रिकभरीलाई ७–० ले हराएको थियो भने दोस्रो खेलमा बालमन्दिरको ए टिममाथि १–० को जीत दर्ता गरायो । प्रयास ओसिडले पनि पहिलो खेलमा बालमन्दिर एलाई २–१ ल्े हरायो भने दोस्रो खेलमा आयोजक सेल्टर आश्रय नेपालमाथि १–० को जित हात पा¥यो । प्रतियोगिताको सेमिफाइनल तथा फाइनल खेल शुक्रबार हुनेछ । सेल्टर आश्रय नेपालको आयोजनामा जारी प्रतियोगितामा अनाथ तथा सडक बालबालिकाको क्षेत्रमा काम गर्दै आएका विभिन्न १० वटा टिमको सहभागिता रहेको छ ।सहभागि टिमबाट उत्कृष्ट खेलाडीबाट मस्कोमा हुने स्ट्रिट चाइल्ड विश्वकपका लागि नेपाली टिमको छनोट गरिनेछ ।  
