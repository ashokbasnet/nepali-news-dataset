गणेशबहादुर‒प्राणमाया चित्रकार स्मृति कपः हिमालयन र केसिटीसी फाइनलमा

काठमाडौं– हिमालयन र केसिटीसी प्रथम गणेश बहादुर‒प्राणमाया चित्रकार स्मृति कप अन्डर नाइन्टिन क्रिकेट प्रतियोगिताको फाइनलमा प्रवेश गरेको छ ।   नेक्सस क्रिकेट एकेडेमीको आयोजनामा काठमाडौको टुडिखेलमा संचालन भइरहेको प्रतियोगिता अन्र्तगत शुक्रार भएको खेलबाट हिमालयन र केसिटीसी फाइनलमा प्रबेश गरेको हो ।   ओमेगा कलेज र केसिटीसीबीच शुक्रबार भएको पहिलो सेमीफाइनल खेलमा  ओमेगा कलेज लाई ६६ रनले पराजीत गर्दै केसिटीसी फाईनलमा प्रबेश गरेको छ ।   शुक्रबार नै भएको दोस्रो खेलमा वाईवाई ग्रेट हिमालयन क्रिकेट एकेडेमीलाई ६ विकेटले पराजीत गर्दै हिमालयन क्रिकेट एकेडेमी फाइनलमा प्रबेश गरेको छ । ग्रेट हिमालयन एकेडेमीले  टस जितेर ब्यटिङ गर्दैे निर्धारित २० ओभर खेल्दै ७ विकेटको क्षतीमा ८७ रन बनाएकोे थियो ।   प्रतियोगिताको फाइनल शनिबार ११ बजे टुडिखेलमा नै हुनेछ । बिजयी टिमले ५० हजार नगद तथा ट्रफी र मेडल एबं दोस्रो हुने टिमले २५ हजार नगद तथा ट्रफी र मेडल प्राप्त गर्नेछन् ।  
