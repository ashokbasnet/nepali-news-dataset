च्याम्पियन्स लिग : इंग्लिस टोलीहरुको सहज जीत

लण्डन । सन् २०१५ पछि च्याम्पियन्स लिगमा फर्किएको म्यान्चेस्टर युनाइटेडले प्रतियोगितामा विजयी शुरुवात गरेको छ ।समूह ए अन्तर्गत समूह चरणको खेलमा युनाइटेडले स्वीस क्लब एफसी बासेललाई ३–० गोलअन्तरले पराजित गरेको हो ।खेलमा घाइते बनेका पाउल पोग्बाको स्थानमा आएका मारुएन फेलानीले खेलको ३५ औँ मिनेटमा युनाइटेडलाई अग्रता दिलाए ।त्यसपछि खेलको दोस्रो हाफमा रोमेलु लुकाकु र रासफोर्डले एक–एक गोल थपे ।म्यान्चेस्टर युनाइटेड घरेलु मैदानमा खेलिएका पछिल्ला ३२ खेलमा अपराजित रहेको छ । यस क्रममा युनाइटेडले २१ खेलमा जीत तथा ११ खेलमा बराबरी गरेको छ ।यसअघि सन् २०११ मा ३७ खेलमा युनाइटेड अपराजित रहेको थियो ।समूहको अर्को खेलमा सिएसकेए मस्कोले बेनफिकालाई २–१ गोल अन्तरले पराजित गर्यो ।उता समूह सीमा चेल्सीले एफके काराबागलाई ६–० को विशाल अन्तरले पराजित गर्यो ।चेल्सीलाई जीत दिलाउन मिची बात्सुयायीले २ तथा पेड्रो, डेभिड जापाकोस्टा, सिजार एज्पिलिकुएटा र टिमेयु बाबायोकोले एक–गोल गरे ।च्याम्पियन्स लिगमा चेल्सीले आफ्नो सबैभन्दा ठूलो जीतको किर्तिमान बराबरी गरेको छ ।त्यस्तै समूहको अर्को खेलमा एथ्लेटिको म्याड्रिड र एएस रोमाले गोलरहित बराबरी खेले ।   
