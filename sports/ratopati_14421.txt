नेपालद्वारा सिंगापुर ७ विकेटले पराजित, समूह विजेता बन्दै सेमिफाइनल प्रवेश

काठमाडौं– नेपाल एसिसी यु–१९ एसिया कप पूर्वी क्षेत्र छनोट अन्तर्गत समूह चरणको तेस्रो खेलमा पनि  विजयी भएको छ ।  मलेसियामा आज सम्पन्न खेलामा सिंगापुरलाई ७ विकेटले पराजित गरी नेपाल समूह विजेता बन्दै सेमिफाइनलमा प्रवेश गरेको छ ।  क्लब ओमान मैदानमा  सिंगापुरले दिएको ६८ रनको लक्ष्य नेपालले ३ विकेट गुमाएर १३ दशमलव ४ ओभरमा पुरा गर्यो ।  नेपाललाई विजयी गराउन सन्दिप सुनारले २० , अनिलकुमार साहले  रन जोड्दा  सुमित महर्जन १० तथा सन्दिप जोरा ७ रनमा नटआउट रहे । सिंगापुरको ब्याटिङमा सिंगापुरले २८.३ ओभरमा सवै विकेट गुमाएर ६७ रन बनाएको थियो। सिंगापुरको लागि सिद्धान्तले २०, आर्यामन सुनिलले २० तथा रोहन रंग्रार्जुनले ११ बाहेक अन्यले खेलाडी चल्न सकेनन् । नेपालका लागि पवन सरार्फले ६ विकेट लिए भने  किशोर महतोले २ तथा सन्दिप लामिछाने र दिपेन्द्र सिंह ऐरीले समान १–१ विकेट लिए। समूह ए मा रहेको नेपालले यसअघिका  दुई खेलमा  भुटान र थाइल्याण्डलाई पराजित गरेको थियो ।  उपविजेता बन्दै सिंगापुर पनि सेमिफाइनलमा प्रवेश गरेको छ । 
