नेपाल यू–१९ इस्टर्न रिजन क्रिकेटको फाइनलमा, मलेसिया १० विकेटले पराजित

काठमाडौं– नेपाल मलेसियामा जारी  यू–१९ इस्टर्न रिजन  क्रिकेट छनौट प्रतियोगिताको फाइनलमा प्रवेश गरेको छ । मलेसियालाई १० विकेटले हराउँदै नेपाल  फाइनलमा प्रवेश गरेको हो  ।  मलेसियाले दिएको १२२ रनको लक्ष्य नेपालले २३.१ ओभरमा विना विकेटको क्षतिमा भेट्टायो । यसअघि टस हारेर पहिलो ब्याटिङ गरेको  मलेसियाले ४२ ओभरमा मात्र १२१ रन बनाएर अलआउट भएको थियो  ।  मलेसियालाई सस्तैमा समेट्न नेपालका कप्तान दिपेन्द्रसिंह ऐरी नायक बने । उनले ५ विकेट लिए भने पवन सर्राफले २ , रोहितकुमार पौडेल, साहव आलम र सन्दिप लामिछानेले १–१ विकेट लिए ।  नेपालले अब उपाधिका लागि सिंगापुर र हङकङ मध्ये एक टीमसंग खेल्नेछ ।   
