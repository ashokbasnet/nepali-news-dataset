एभर्टनबिरुद्ध युनाइटेडको गोलको वर्षा, चेल्सी र आर्सनल रोकिए

म्यान्चेस्टर । रोमेलु लुकाकुले आफ्नो पूर्व क्लबबिरुद्ध गोल गर्दा म्यान्चेस्टर युनाइटेडले एभर्टनलाई पराजित गर्दै शीर्ष स्थानमा रहेको म्यान्चेस्टर सिटीसँग अंक बराबर गरेको छ ।उता, वेयन रुनी ओल्ड ट्राफोड फर्किएको खेलमा एभर्टनले खेलको अन्त्यतिर तीन गोल खाँदा ४–० गोलको भारी अन्तरले पराजित हुन पुग्यो ।पराजयसँगै एभर्टन प्रिमियर लिगको टेबलको अन्तिम तीनमा पुगेको छ ।एभर्टनले यो सिजन निकै खराब शुरुवात गरेको छ । सबै प्रतियोगितामा लगातार चौँथो हार बेहोर्ने क्रममा एभर्टनले एक पनि गोल गर्न सकेको छ ।युनाइटेडको घरेलु मैदानमा भएको खेलमा एन्टोनियो भ्यालेन्सियाले टोलीलाई खेलको चौँथो मिनेटमा नै अग्रता दिलाएका थिए ।तर, त्यसपछि खेलमा लामो समय हुन सकेन । खेलको अन्त्यतिर भने १० मिनेटको अन्तरालमा युनाइटेडले तीन गोल गरेको थियो ।हेनेरिक मिखेतारियनले खेलमो ८३ औँ मिनेटमा गोल गर्दै युनाइटेडको अग्रता दोब्बर बनाए भने लगत्तै लुकाकुले अर्को गोल थपे ।इन्जुरी समयमा पेनाल्टीबाट एन्टोनियो मार्सियालले अर्को गोल थपे ।युनाइटेडले एभर्टनलाई प्रिमियर लिगमा पराजित गरेको यो ३४ औँ पटक हो । जीतपछि युनाइटेडको ५ खेलबाट १३ अंक रहेको छ ।उता, लण्डन डर्बीमा भने १० खेलाडीमा सिमित चेल्सी आर्सनलसँग गोलरहीत बराबरीमा रोकिएको छ ।चेल्सीको घरेलु मैदानमा आर्सनलले अंक बटुलेको ६ वर्षमा पहिलो पटक हो ।उता, चेल्सीले एन्टोनियो कोन्टेको नेतृत्वमा घरेलु मैदानमा गोल गर्न नसकेको यो पहिलो अवसर हो ।खेलको अन्त्यतिर डेभिड लुइजले रातो कार्ड खाएपछि चेल्सी १० खेलाडीमा सिमित बनेको थियो ।चेल्सी १० अंकसहित प्रिमियर लिगको तेस्रो स्थानमा रहेको छ भने आर्सनल लिगको १२ औँ स्थानमा रहेको छ ।  
