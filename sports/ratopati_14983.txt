बार्सिलोनालाई धक्का : नयाँ खेलाडी डेम्बेले चार महिनाबाहिर

बार्सिलोना । बार्सिलोनका फरवार्ड ओसमान डेम्बेले ह्यामस्ट्रिङ्गमा चोटका कारण चार महिना मैदान बाहिर रहने भएका छन् ।क्लबका किर्तिमानी अनुबन्ध गत शनिबार गेटाफेविरुद्धको जीतमा घाइते भएका थिए ।उनी अघिल्लो महिनामात्र बार्सिलोना भित्रिएका थिए जसको रकम १३.५ करोड पाउण्ड पुग्ने बताइएको छ ।क्लबले जारी गरेको विज्ञप्तिमा २० वर्षीय फ्रान्सेली खेलाडीको देब्रे तिघ्रामा चोट लागैको बताइएको छ ।उनको यही हप्ता फिनल्याण्डमा सर्जरी गरिने पनि उल्लेख गरिएको छ ।‘उनी कम्मितमा ३ देखि ४ महिना मैदान बाहिर रहने अनुमान छ,’ विज्ञप्तिमा भनिएको छ ।सो खेलमा डेम्बेले बार्सिलोनका लागि पहिलो पटक शुरुवात गरेका थिए । त्यसअघि उनी अतिरिक्त खेलाडीको रुपमा मात्र मैदान प्रवेश गरेका थिए ।उनी गेटाफेविरुद्धको खेलमा मात्र २९ मिनेट मैदानमा रहेका थिए ।
