फिल मिकेलसनले तोडे  जिम मकेसँगको पर्टनरसिप

एजेन्सी–गल्फर फिल मिकेलसनले क्याडी जिम ‘बोन्स’मकेसँगको २५ वर्षे पार्टनरसिप तोडेका छन् । मिकेलसनले मकेसँग पाँच मेजर र ४१ पी.जी.ए टुर टाइटलको उपाधि जित्न सफल भएका थिए  ।  ४७ वर्षीय मिकेलसनले मकेसँग आपसी समझदारीमा छुिट्टएको र अब उनका  भाइ टिमले मकेको ठाउँमा क्याडीको काम गर्ने  बताए ।  ‘हाम्रो निर्णय एउटै घटनाबाट प्रभावित भएको होइन । हामीलाई लाग्यो कि बदलाव ल्याउने यो नै उचित समय हो’ ,मिकेलशनले भने, ‘जिम नाम कहलिएको एक प्रतिभावान र समर्पित खेलाडी हो ।’ उनले  बोन्स जस्तो क्याडी सगं काम गर्ने खेलाडी एकदमै भाग्यमानी समेत बताएका छन् ।  अहिलेसम्म मिकेलसनले मकेसँग मिलेर ८० मिलियन डलर पुरस्कार  जितिसकेका छन् ।     
