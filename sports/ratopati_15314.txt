क्रिस गेलको नयाँ किर्तिमान : टी–२० मा हाने १०० छक्का

लण्डन । वेस्ट इन्डिजका अलराउन्डर क्रिस गेलका नाममा कैयौँ किर्तिमान रहेका छन् । उनले यस्तो नयाँ रेकर्ड बनाएका छन्, अब त्यसलाई तोड्न त्यति सजिलो हुने छैन । उनले टी–२० मा यस्ता गरेर देखाए, आजसम्म कुनै पनि खेलाडीले गर्न सकेका छैनन् । बायाँ हाते व्याटसम्यान गेलले इङ्ग्ल्याण्डविरुद्धको एक मात्र टी–२० म्याचमा १ सय छक्का हानेको रेकर्ड बनाएका हुन् । गेल टी–२० खेलमा १ सय छक्का लगाउने एक मात्र खेलाडी हुन् । उनले ५२ औँ टी–२० अन्तर्राष्ट्रिय म्याचमा यो रेकर्ड बनाएका हुन् ।गेलले इङ्ग्ल्याण्डविरुद्ध डरहम मैदानमा खेलिएको म्याचमा बलर डविड विलीको बलमा छक्का लगाएर यो किर्तिमान बनाएका थिए ।यो म्याचमा उनले २१ बलमा ४० रन बनाए । यो पारीमा उनले ३ चौका र ४ छक्का हिर्काएका थिए । यो पारीको पहिलो छक्कामै उनले १०० छक्काको रेकर्ड बनाएका थिए । गेलले रेकर्ड त बनाए नै खेल पनि उनको टिमले २१ रनले जित्यो ।  
