उत्कृष्ट फर्ममा मेस्सी : क्याम्प नाउमा मेस्सीको ३ सयौँ गोल पूरा

बार्सिलोना । लियोनेल मेस्सीको चार गोलको मद्दतले इबारलाई पराजित गर्दै बार्सिलोनाले नयाँ लिग सिजनमा शतप्रतिशत नतिजा कायम राखेको छ ।मेस्सीले खेलको २० औँ मिनेटमा पेनाल्टीबाट गोल गर्दै बार्सिलोनालाई अग्रता दिलाएका थिए । त्यसपछि पाउलिन्होले गोल गर्दै बार्सिलोनको अग्रता दोब्बर बनाए ।दोस्रो हाफमा डेनिस सुवारेजले बार्सिलोनको अग्रता फराकिलो बनाए पनि सर्जि एनरिचले गोल गर्दै स्कोर ३–१ बनाए ।त्यसपछि मेस्सीले केही मिनेटको अन्तरालमा दुई गोल थपे भने खेलको अन्त्यतिर एलेक्सिस भिडालको पासको अर्को गोल गर्दै बार्सिलोनलाई ६–१ को सहज जित निकाले ।जीतसँगै बार्सिलोना १५ अंकसहित ला लिगाको शीर्ष स्थानमा रहेको छ ।अर्जेन्टिनी फरवार्ड पछिल्लो समय राम्रो फर्ममा रहेका छन् । उनले ला लिगाका पछिल्ला ४ खेलमा नौ गोल गरेका छन् ।उनले योसँगै क्याम्प नाउमा ३०१ गोल पूरा गरेका छन् ।उता, सिमोन जाजाले ९ मिनेटभित्र ह्याट्रिक पूरा गर्दा भ्यालेन्सियाले मालागालाई ५–० गोल अन्तरले पराजित गर्यो ।जीतसँगै भ्यालेन्सिया लिगको तेस्रो स्थानमा उक्लिएको छ ।
