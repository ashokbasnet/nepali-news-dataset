जोनी ब्रेसटोको शतकको मद्दतले इङ्ग्ल्याण्डद्वारा वेस्ट इन्डिज पराजित

म्यान्चेस्टर । जोनी ब्रेसटोको मेडन एकदिवसीय शतकको मद्दतले इङ्ग्ल्याण्डले वेस्ट इन्डिजलाई ७ विकेटले पराजित गरेको छ ।ओल्ड ट्राफोडमा भएको पहिलो एकदिवसीय खेलमा इङ्ग्ल्याण्डले प्रस्तुत गरेको २०५ रनको लक्ष्य मात्र ३०.५ आभेरमा ३ विकेट गुमाएर सफलतापूर्वक पछ्यायो ।ब्रेसटोले नटउाट रहँदै १ सय रन बनाउँदा ११ ओभर अगावै लक्ष्य पछ्यायो ।जो रुटले ५३ रनमा ५४ रन बनाए ।यसअघि वर्षाले खेल प्रभावित भएपछि ४२ ओभरमा छोट्याइएको थियो ।एकदिवसीय टोलीमा क्रिस गेल फर्किदा उनले २७ बलमा ३७ रन बनाए । त्यस्तै जेसन होल्डरले नटआउट रहँदै ४१ रन बनाए । वेस्ट इन्डिजले ९ विकेटको क्षतिमा २०४ रन बनायो । बेन स्टोकले ३ विकेट लिए ।पराजयसँगै वेस्ट इन्डिज अन्तर्राष्ट्रिय क्रिकेट काउन्सिलको एकदिवसीय वरियतामा नवौँ स्थानमा पुगेको छ । अब टोली स्न २०१९ को विश्वकपमा सोझै छनौट हुनेछैन । उसले सन् २०१८ मा छनौट प्रतियोगिता खेल्न पर्नेछ पाँच खेलको सिरिजमा दोस्रो खेल बिहिबार ट्रेन्ट ब्रिजमा हुनेछ ।
