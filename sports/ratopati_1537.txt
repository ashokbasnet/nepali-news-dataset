पाकिस्तानसँग हारेपछि भारतीय क्रिकेट प्रशिक्षकले दिए राजीनामा

नयाँ दिल्ली–पाकिस्तानसँग च्याम्पियन्स ट्रफीको लज्जास्पद हार बेहोरेसँगै भारतीय क्रिकेट टिमका प्रशिक्षक  अनिल कुम्बलेले पदबाट राजीनामा दिएका छन् ।  कुम्बलेको यो निर्णयबाट सबै क्रिकेटप्रेमी आश्चर्य चकित भएका छन् । भारतीय क्रिकेट टोलीका कप्तान विराट कोहली र प्रशिक्षक अनिल कुम्बले बीचको विवादको खबर सेलाउन उनको राजीनामा आएको हो ।    भारतीय टिमका पूर्व कप्तान सुनील गावस्करले कुम्बलेको राजीनामा आउनु भारतीय क्रिकेट ईतिहासको लागी निकै नराम्रो साबित भएको व्यक्त गरे ।  पछिल्लो एक वर्ष कुम्बलेले भारतीय क्रिकेट टोलीको प्रशिक्षकको रुपमा आफनो जिम्मेवारीहरु निकै राम्रोसँग पुरा गरिरहेका थिए ।  जबदेखि उनले प्रशिक्षकको भूमिका  सम्हालेका थिए, भारतले धेरै जसो प्रतियोगितामा जित दर्ता गर्दै आईरहेको थियो । कोहलीसँगको विवादकै कारण उनको राजीनामा आएको उनको सक्ने बताइएको छ ।   
